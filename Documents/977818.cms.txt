<doc>
<docno>977818.cms.txt</docno>
<text>
 
संवाद
विद्यार्थी गोंधळलेलेच; पण विद्यापीठांपुढेही आव्हान!
[ Saturday, January 01, 2005  05:16:22 pm]


फी, अनुदान, प्राध्यापकांची कमतरता, असे प्रश्ान् वाढतच असताना जागतिकीकरण-खाजगीकरणाचा रेटा येत आहे. हे आव्हान पेलण्यासाठी शिक्षणाची गुणवत्ता वाढायला हवी.

महाराष्ट्र आज शिक्षण व विशेषत: उच्च व तंत्र शिक्षणाबाबत अन्य अनेक राज्यांपेक्षा आघाडीवर आहे. राज्य सरकारच्या ' गाव तिथे शाळा ' व त्यानंतर प्रत्येक शाळेत कमीत कमी दोन शिक्षक या धोरणानुसार गेली दोन दशके शालेय शिक्षणाच्या बाबतीत बरीच प्रगती झाली व त्यामुळे उच्च शिक्षणाची दारेही आपोआपच श्रीमंतापासून सामान्यांपर्यंत उघडत गेली. सामान्यांसाठी समाजात दीनदुबळ्या गरीब विद्यार्थ्यांच्या शिक्षणाची सोय तालुका पातळीपर्यंत उपलब्ध झाली. ' तालुका तिथे महाविद्यालय ' हे धोरण महाराष्ट्र सरकारने कशोशीने राबवले, म्हणून कॉलेजांची संख्या झपाट्याने वाढत गेली. महाराष्ट्राला अनेक शिक्षणतज्ज्ञ व शास्त्रज्ञ लाभले. त्यामुळे विद्यापीठाचा पाया मजबूत होत गेला व शिक्षणाच्या बरोबरच संशोधन प्रयोगशाळा यांची स्थापना होत गेली. राज्याचे लोकप्रिय नेते, माजी मुख्यमंत्री वसंतदादा पाटील यांच्या धूर्त कल्पनेने सुरू झालेले विनाअनुदानित शिक्षणाचे जाळे महाराष्ट्रात पसरले असून आज महाराष्ट्रात सुमारे 500 च्यावर विना अनुदानित कॉलेजे, बी.एड. व लॉ कॉलेजे, सुमारे 44 इंजिनीअरिंग कॉलेजे, सुमारे 100 मेडिकल कॉलेजे आणि हजारो पॉलिटेक्निक कार्यरत आहेत.

परंतु जागतिकीकरणाच्या दिशा या झपाट्याने बदलत आहेत. शिक्षण हे 2005 पासून सव्हिर्स सेक्टरमध्ये रूपांतरित होत आहे. त्यामुळे जगभरातील नामवंत विद्यापीठे व संस्था हा आपला कारभार इथे स्थापण्याच्या तयारीत आहेत. अर्थात, त्यामुळे आपल्यालाही सारखाच अधिकार प्राप्त झाला आहे. या ' खुल्या स्पधेर् ' मुळे गरीब-मागासवगीर्य विद्यार्थ्यांना उच्च व तंत्र शिक्षण, मेडिकल शिक्षण मिळणे दुरापास्त होण्याची शक्यता निर्माण झालेली आहे. सरकार त्याच्यावर अत्यंत गांभीर्याने विचार करून तोडगा शोधत आहे. राज्याच्या आथिर्क परिस्थितीचा विचार करून शिक्षणातील समतोल साधण्याचे, महाप्रयासाचे काम आहे हे!

त्यातच आणखी पुढचे पाऊल म्हणजे महाराष्ट्राने वटहुकूम काढून खाजगी विद्यापीठे स्थापन करण्याचा निर्णय घेतला आहे. दुसरीकडे, राज्यात शिक्षण शुल्क व प्रवेश नियंत्रण समितीची स्थापना झाली आहे. विनाअनुदानित तसेच अल्पसंख्याक कॉलेजांचे हक्क व अधिकार यासंबंधीचे विषय चचेर्त आले आहेत. या कॉलेजांत प्रवेश परीक्षेचे नियम करणे सुद्धा कठीण झाले आहे. त्यामुळे आज विद्याथीर् संभ्रमात असून भरकटत आहे, असे म्हटले तर वावगे ठरणार नाही.

येणाऱ्या पुढील प्रत्येक वषीर् प्रवेशाची व शुल्काची काय अवस्था असेल हे सांगणे कठीण आहे. त्या संबंधी केंदीय अथवा राज्य स्तरावर कायदा लगेचच प्रस्थापित होणे अगत्याचे आहे. परंतु शिक्षण शुल्काचे नियमन व अमलबजावणी, विद्यार्थ्यांना द्यावयाच्या सोयी-सुविधा, प्रवेशाचे हक्क व मागासवगीर्यांच्या आरक्षणाचे धोरण राबविण्याचे नियम प्रस्थापित होईपर्यंत विद्यार्थ्यांची ससेहोलपट होणार आहे व त्यातून किती गरीब विद्याथीर् उच्च व तंत्र शिक्षणास मुकतील, हे सांगणे कठीण आहे. ' खर्चावर आधारित शिक्षण ' हा हायकोर्टाचा आदेशही बंधनकारक आहे. त्यातून विद्यापीठ अनुदान मंडळ, मेडिकल कौन्सिल व राज्य सरकारच्या धोरणानुसार प्राध्यापक व कर्मचाऱ्यांच्या नेमणुका करून मग खर्चाचा भार विद्यार्थ्यावर टाकला, तर विद्याथीर्च पिचून जातील. चांगले प्राध्यापक नेमून त्यानी शैक्षणिक संशोधने, विकास करायचा म्हटल्यास त्यांना प्रचलित वेतन आयोग लागू करणे आवश्यक आहे. तसे न झाल्यास प्राध्यापक ही संकल्पनाच संपुष्टात येते की काय अशी भीती निर्माण झालेली आहे. शिक्षकांच्या कायम स्वरूपाच्या नेमणुका झाल्या नाहीत व त्यांनी संशोधन व ज्ञानदान केले नाही तर, त्यांच्या विषयांचा विकास कॉलेजांमधून होणे अशक्य आहे व त्याचा फटका गुणवत्ता व एकूणच परीक्षा पद्धतीला बसण्याची दाट शक्यता आहे.

शिक्षणाचे व्यावसायिकीकरण होऊ घातले असताना, खाजगी व परदेशी विद्यापीठांवर सरकारचा किती अंकुश असणार, हेही महत्वाचे आहे. परदेशस्थ विद्यापीठातून मिळणारे शिक्षण हे उच्च प्रतीचे असले तरी त्याचे लाभधारक फार कमी- सधन विद्याथीर् असणार आहेत. त्यामुळे पारंपरिक कॉलेजे व भारतीय विद्यापीठांनी विद्यार्थ्यांना परवडणारे व गुणवत्तापूर्ण शिक्षण द्यायलाच हवे. ही संधी दवडली तर, परदेशी व खाजगी विद्यापीठे शिक्षणा क्षेत्र काबीज करून शिक्षण महागडे होईल. सरकारी अनुदान हा कलंक ठरू नये, याची जाणीव सर्वांना ठेवावी लागणार आहे. आढाव्यानुसार असे निदर्शनास आले की, भारतात कॉलेजविद्यार्थ्यांचे प्रमाण हे अजून 7 ते 8 टक्के आहे व अन्य देशांनी त्याची टक्केवारी 60 ते 80 टक्क्यांवर नेली आहे. याचा विचार करता पारंपरिक कॉलेजे- विद्यापीठांनी हे प्रमाण 15 ते 20 टक्के वर नेण्याचा प्रयत्न केला, तरी खाजगी व परदेशी विद्यापीठाच्या आक्रमणांची भीती बाळगण्याचे कारण नाही. या आशेने प्रत्येक विद्यापीठाने आपला कारभार व गुणवत्ता सुधारण्याकडे भर देणे आवश्यक आहे.

जागतिक स्पधेर्त उतरणे क्रमप्राप्त असेल ; पण स्पधेर्त टिकायचे कसेे, हे आपल्याहाती आहे. अन्यथा स्वतंत्र भारतातले शिक्षणक्षेत्र मात्र आथिर्क पारतंत्र्यात जाईल की काय अशी भीती निर्माण होऊ शकते. आशेचा किरण म्हणजे विद्यापीठ अनुदान आयोग व अन्य यंत्रणांनी शिक्षणाच्या गुणवत्तेवर भर देण्यास सुरुवात केली आहे. भविष्यात मध्यम किंवा आथिर्क कमकुवत विद्यार्थ्यांस भारतात राहून केंब्रिज, एमआयटी, ऑक्सफर्डसारख्या विद्यापीठांची पदवी मिळवता आली, तर चांगलेच आहे ; पण आपल्या विद्यापीठांनी स्पधेर्त टिकून कमीतकमी निदान विकसनशील देशात आपला कारभार सुरू केला, तर ते निश्चितच भूषणावह ठरेल!

 
</text>
</doc>
