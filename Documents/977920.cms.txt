<doc>
<docno>977920.cms.txt</docno>
<text>
 
महाराष्ट्र
एकाच कुटुंबातील आठ जणांना जन्मठेप
[ Saturday, January 01, 2005  08:22:38 pm]


म. टा. वृत्तसेवा

सोलापूर : सामायिक विहिरीचे पाणी घेण्याच्या वादातून रुक्मिणीबाई अंगद चोपडे यांचा खून केल्याप्रकरणी माढा तालुक्यातील होळे येथील एकाच कुटुंबातील आठ जणांना जलद गती न्यायालयाने जन्मठेप व 20 हजार रुपये दंड ठोठावला. यामध्ये चार महिलांचा समावेश आहे. भानुदास शंकर शिंगाडे, तानाजी भानुदास शिंगाडे, महावीर भानुदास शिंगाडे, कल्याण भानुदास शिंगाडे, भाग्यश्री महावीर शिंगाडे, चित्राबाई पांडुरंग शिंगाडे, संगीता तानाजी शिंगाडे, लिलावती भानुदास शिंगाडे या सर्वांना ही शिक्षा सुनावण्यात आली.

 
</text>
</doc>
