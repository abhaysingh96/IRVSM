<doc>
<docno>977849.cms.txt</docno>
<text>
 
संवाद
विज्ञानाचा 'स्वदेस'!
[ Saturday, January 01, 2005  06:04:30 pm]


रिसर्च, डिझाइन अँड डेव्हलपमेंट क्षेत्रात भारत जगातलं प्रमुख केंद बनला. संरक्षण उत्पादन क्षेत्रात आपला दबदबा निर्माण झालाच ; तसंच उपग्रह सोडण्यासाठीच्या माकेर्टमध्ये आपण दिमाखात प्रवेश केला! परदेशांत गेलेले तरुण स्वदेशी परतल्यानं ' ब्रेन ड्रेन ' च्या उलटं चित्र निर्माण झालं... आता खुणावतंय ज्ञानसत्ता-तंत्रसत्ता बनण्याचं ' व्हिजन 2020'... त्यासाठीचे तीन टप्पे पार पाडण्याचा आत्मविश्वास भारताकडे आहे!

भारतातून उच्च शिक्षणासाठी परदेशी जाणाऱ्या आणि नंतर तेथेच स्थायिक होणाऱ्या युवकांना आपण नेहमीच दूषणं देत असतो. ' इथे शिकून पाश्चात्य देशांच्या तिजोऱ्या भरणार ' असा सर्वसाधारण सूर. पण आता परिस्थिती विलक्षण बदलतेय. निदान अशी तक्रार करणाऱ्यांपैकी बहुतेकांना ही आकडेवारी माहीत नसेल : गेल्या तीन वर्षांत 25 हजार उच्चशिक्षित नोकरदार लोक भारतात परतले आहेत... अधिक चांगली संधी मिळत असल्यामुळे! याहीपेक्षा विशेष म्हणजे, या 25 हजारांत 90 टक्के आयटी क्षेत्रातले तज्ज्ञ आहेत. बहुतेक ' अमेरिका रिटर्न ' आहेत, हेही सांगायला नकोच.

आता प्रश्न असा आहे की, ही सगळी मंडळी अशी अचानक भारतात परतण्याचं कारण काय ?

कारण... विज्ञान आणि तंत्रज्ञानाच्या क्षेत्रात भारतानं, थक्क व्हावं अशी प्रगती केली आहे. हे अचानक घडून आलेलं नाही. या प्रगतीसाठी आवश्यक असा पाया पंडित जवाहरलाल नेहरू यांच्यासारख्या दष्ट्या नेत्यानं यापूवीर्च रचून ठेवलाय. पंडितजींसाठी विज्ञान म्हणजे निव्वळ आथिर्क समृद्धीचं साधन नव्हतं. विज्ञान हे मानवाच्या सर्वांगीण उत्थानास आणि स्थितीवादी समाजाच्या गुणात्मक परिवर्तनास कारणीभूत ठरणं गरजेचं आहे, असं ते नेहमी म्हणायचे.

या शब्दांनीच भारतीय वैज्ञानिकांच्या आणि तंत्रज्ञांच्या काही पिढ्यांना स्फूतीर् दिली आहे. स्वातंत्र्यानंतरच्या काळात भारताच्या प्रवैज्ञानिक प्रगतीवर गतीवर दृष्टिक्षेप टाकल्यास, अभिमान बाळगावा अशीच स्थिती आहे. हरितक्रांती, धवलक्रांती हे वैज्ञानिक प्रगतीचेच फलित आहे.

संशोधन आणि विकाससाठी आवश्यक पायाभूत सुविधांच्या उपलब्धतेमुळे संरक्षण उत्पादन क्षेत्रात आपला दबदबा निर्माण झाला आहे. ज्या पद्धतीची अत्याधुनिक क्षेपणास्त्रे आणि क्षेपणास्त्र प्रणाली आपण बनवतो, तशी जगातले फारच थोडे देश बनवू शकतात. कमी उंचीवरील लक्ष्याचा माग घेऊ शकणारी वैशिष्ट्यपूर्ण रडार, रात्रीचंही दिसू शकेल असे ' नाइट व्हिजन गॉगल ', जहाजांसाठी आवश्यक सोनार सिस्टिम्स ही काही उदाहरणं आहेत.

आण्विक तंत्रज्ञानात भारतानं गेल्या काही वर्षांत केलेली प्रगती पूर्णपणे स्वबळावर केलेली आहे. ' फास्ट ब्रीडर ' अणुभट्ट्या बनवण्याचं आव्हानही आपण समर्थपणे पेलू शकलो. कच्चा माल मिळवण्यापासून ते अत्याधुनिक अणुभट्ट्या बनवण्यापर्यंत सर्व प्रकारचे तंत्रज्ञान आपण स्वबळावर आत्मसात केलं आहे.

अंतराळ संशोधन क्षेत्रातही वेगळी स्थिती नाही. गरजेनुरूप उपग्रहांची निमिर्ती आणि हे उपग्रह अंतराळात सोडण्यासाठी आवश्यक तंत्रज्ञान आपण यापूवीर्च आत्मसात केलंय. उपग्रहवाहकांमध्येदेखील एसएलव्ही ते पीएसएलव्ही ते जीएसएलव्ही अशी प्रगती आपण उपलब्ध तंत्रज्ञान आणि कुशल मनुष्यबळाच्या आधारेच करू शकलो. तेही अगदी किफायतशीर बजेटमध्ये. किंबहुना, कमीत कमी पैसा खर्च करून अशी मजल मारणं हेही आपलं खास वैशिष्ट्य म्हणता येईल. कारण बाहेरून तंत्रज्ञान किंवा पैसा मिळण्याची शक्यता नव्हतीच. एकाच उदाहरणावरून आपल्या किफायतशीरपणाची कल्पना येऊ शकेल. आपल्या अंतराळ कार्यक्रमात 45 कोटी डॉलर संशोधनावर खर्च झाले. त्या तुलनेत जनरल मोटर्सचा तोच खर्च किती होता माहितीये ? 700 कोटी डॉलर! आतापर्यंत आपण 35 उपग्रह आकाशात सोडलेत. 23 कक्षेत फिरत आहेत, तर 12 भूस्थिर आहेत. उपग्रह सोडण्यासाठीच्या माकेर्टमध्ये आपण दिमाखात प्रवेश केलाय. जर्मनी आणि कोरियासारख्या तंत्रज्ञानदृष्ट्या प्रगत देशांनाही भारताची मदत घ्यावीशी वाटते हे विशेष. हे सगळं आपण जुळवून आणलंय एका अमेरिकी कंपनीच्या सात टक्के बजेटमध्ये!

औषधनिमिर्ती क्षेत्रात आपण पूवीर् फारच मागे होतो. पण आता सुसज्ज प्रयोगशाळा, संशोधन आणि विकासावर प्रयत्नपूर्वक दिलेला भर, प्रशिक्षणाच्या सोयी आदींच्या जोरावर उपचार प्रणालींमध्ये भारत जगातला अग्रणी देश बनला आहे.

मोटार उद्योगासारख्या क्षेत्रातही भारताची प्रगती नजरेत भरण्यासारखीच आहे. पन्नास वर्षांपूवीर् मॉरिस ऑक्सफर्ड नामक ब्रिटिश मोटार आपल्याकडे अॅम्बॅसॅडर म्हणून खपायची! आज ते चक्रही पूर्ण फिरलं आहे. भारतात बनलेली इंडिका लंडनच्या रस्त्यांवर सिटी रोव्हर असं नाव धारण करून दिमाखात फिरतेय!

रिसर्च, डिझाइन अँड डेव्हलपमेंट क्षेत्रात भारतात जगातलं प्रमुख केंद बनला. क्रांतीपेक्षा उत्क्रांती म्हणावी अशी ही स्थिती आणि म्हणून अधिक शाश्वत अशी. भारताचा उल्लेख सर्वत्र ग्लोबल नॉलेज सेंटर असाच केला जातो. साहसवित्त कंपन्यांकडे (व्हेंचर कॅपिटलिस्ट) अनेक अनिवासी भारतीयांनी भारतात कंपन्या काढण्यासाठी प्रस्ताव पाठवले आहेत. ब्रेन-ड्रेनच्या अगदी उलट असाच हा प्रकार आहे.

हे सगळं पाहून वेगळाच आत्मविश्वास निर्माण वाटू लागतो. विज्ञान आणि तंत्रज्ञानाच्या जोरावर ' व्हिजन 2020' हे स्वप्न साकार होईलच अशी जिद्द निर्माण झाली आहे. यासाठी सर्वप्रथम ही प्रगती सर्वसामान्यांच्या मूलभूत गरजा भागवण्यासाठी कशी उपयुक्त ठरेल ते पाहावं लागेल. या ज्ञानभांडाराचा वापर उद्योगांच्या विकासाद्वारे आथिर्क उन्नतीसाठी करणे हा झाला दुसरा टप्पा. तिसऱ्या टप्प्यात आयटी, बायोटेक्नॉलॉजी, नवे आणि पर्यायी ऊर्जास्त्रोत अशा नव्या क्षेत्रांना चालना देणे हे मुख्य आव्हान राहील. संरक्षण क्षेत्रातील संशोधनही अधिक वेगाने पुढे न्यावे लागेल.

एक बाब आपण सर्वांनीच नीट लक्षात ठेवली पाहिजे. अनेक भारतीय उत्पादनांनाचा परदेशात म्हणावा तसा दरारा निर्माण झालेला नाही. पण भारतीय तंत्रज्ञ, वैज्ञानिक आणि इंजिनिअर्सच्या बाबतीत मात्र तसं म्हणता येणार नाही. त्यांनी तिथं नाव काढलंय. आणि यांतील अनेक तिथंच राहूनही या देशातली ज्ञानगंगा आटलेली नाही. हेच ज्ञानभांडार ' टीम इंडिया ' ला अधिक शक्तिशाली बनवण्यासाठी महत्त्वाची ठरणार आहे. भारतानं जगाला दाखवून द्यायचंय की, विज्ञान आणि अध्यात्म हातात हात घालून वाटचाल करू शकतं. हा सौख्य किंवा सलोखा भारतीय संस्कृतीचा अविभाज्य हिस्सा आहे. आव्हान केवळ प्रगती करणं इतकंच मर्यादित नाही. त्या प्रगतीतून जगासाठी आदर्श निर्माण करणं हेही आहे. आपली वाटचाल त्या दिशेने यशस्वीरीत्या सुरू आहे.

डॉ. रघुनाथ माशेलकर

( केंदीय वैज्ञानिक व औद्योगिक संशोधन संस्थेचे संचालक)

( शद्बांकन: सिद्धार्थ खांडेकर)

 
</text>
</doc>
