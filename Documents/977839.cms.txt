<doc>
<docno>977839.cms.txt</docno>
<text>
 
संवाद
शेतीविकासाचा फेरविचारच हवा
[ Saturday, January 01, 2005  05:35:22 pm]


जागतिकीकरणाच्या पार्श्वभूमीवर शेती विकासाचा सर्वार्थाने फेरविचार आवश्यक आहे. शेतमालाची स्पर्धात्मकता आणि गुणवत्ता वाढवण्यासाठी महाराष्ट्राला उसावरला बेसुमार खर्च आणि ' एकाधिकारा ' वर अवलंबून असलेले कापूस पीक यांचा नव्याने विचार करावाच लागेल. ' अॅग्रो मेटेरॉलॉजिकल झोन ' मुळे प्रादेशिक पीकसमतोल साधला जाऊ शकेल!

भारतातील आथिर्क नियोजनाला साडेपाच दशके पूर्ण झाल्यानंतरही देशातील एकूण श्रमिकांपैकी शेतीवर अवलंबून असलेल्यांची संख्या सुमारे 65 टक्के आहे. देशाच्या एकूणच आथिर्क धोरणाचे हे एक फार मोठे अपयश म्हणावे लागेल. कारण दुसऱ्या बाजूला एकूण राष्ट्रीय उत्पादनातील शेतीचा हिस्सा 51 टक्क्यांवरून 24 टक्क्यांपर्यंत घसरला. याचा अर्थ शेती व तत्सम व्यवसायावर अवलंबून असलेल्यांची संख्या सुमारे 2/3, तर राष्ट्रीय उत्पादनातील हिस्सा मात्र फक्त 1/4 राहिला. या प्रचंड विषम प्रमाणामुळे शहरी भागापेक्षा ग्रामीण भागात दारिद्याची व्याप्ती आणि तीव्रता अधिक आहे. याचा साधा निष्कर्ष असा की, शेती व एकूणच ग्रामीण विकास वेगाने साध्य केल्याशिवाय भारतातील दारिद्य आणि बेरोजगाराची समस्या यशस्वीपणे सोडवता येईल, असे मला वाटत नाही.

1980 ते 90 या दशकात शेतीमधील सरकारी/सार्वजनिक गुंतवणुकीचे प्रमाण कमी झाले. त्याच काळात खाजगी गुंतवणुकीचे प्रमाण वाढल्यामुळे, शेती उत्पादनावर प्रतिकूल परिणाम झाला नाही. 1990 ते 2000 च्या दरम्यान (व त्यानंतरही) मात्र चित्र प्रतिकूल झाले. या काळात शेतीतील सार्वजनिक गुंतवणूक कमीच राहिली ; परंतु खाजगी गुंतवणुकीचे प्रमाणही कमी झाले. शेती विकासावर याचा प्रतिकूल परिणाम होणे स्वाभाविक होते व तो तसा झालाही.

बदललेल्या, जागतिकीकरणाच्या पार्श्वभूमीवर शेती विकासाचा सर्व अर्थाने वेगळ्या संदर्भात विचार करणे आवश्यक आहे. जागतिक व्यापार संघटनेच्या धोरणानुसार श्रीमंत देशांनी त्यांच्या शेतीमालाच्या निर्यातीवरील अनुदान कमी करावयाचे असले, तरी अमेरिका, फ्रान्स, जपान आदी सर्व विकसित देश त्याला तयार दिसत नाहीत. विकसनशील देशांनी शेतीमालाची निर्यात वाढविण्यात या सधन, श्रीमंत, पाश्चात्त्य राष्ट्रांचे ' नवे वसाहतवादी ' धोरण हा मोठा अडसर आहे.

असे असले तरी भारताला आपल्या शेतीमालाची गुणवत्ता व स्पर्धात्मकता वाढवावी लागेल यात शंका नाही. खेरीज आपल्या एकूणच पीक-संरचनेचा पुनविर्चार होणे अत्यावश्यक आहे. या दृष्टीने नियोजन आयोगाने देशाची विभागणी 15 ' अॅग्रो क्लायमॅटिक झोन ' मध्ये केली आहे. अलिकडे, देशातील जमिनीची प्रत व कस, पावसाचे प्रमाण, हवामान आणि पिकाला लागणारा काळ या सर्व गोष्टींचा विचार करून ' नॅशनल ब्युरो ऑफ सॉईल सव्हेर् अॅन्ड लॅन्ड यूज प्लॅनिंग ' या संस्थेने देशाची विभागणी 20 ' अॅग्रो मेटेरॉलॉजिकल झोन ' मध्ये केली असून, प्रत्येक विभागात कोणती पिके काढणे सयुक्तिक, फायदेशीर व पर्यावरणाच्या दृष्टीने संतुलित ठरेल याचे दिग्दर्शन केले आहे. देशातील प्रत्येक राज्यामध्ये कोणती पिके होऊ शकतील, याचा हा पहिलाच शास्त्रशुद्ध अभ्यास आहे.

थोडक्यात, ज्या राज्यात वा प्रदेशात जे पीक नैसगिर्क साधनसामुग्रीचा अधिक कार्यक्षम उपयोग करून अधिक उत्पादकतेने काढता येणार नाही, ते काढले जाऊ नये, अशी अपेक्षा आहे. कारण त्यासाठी रासायनिक खते, सिंचन, कीटकनाशके व वीज याचा बेसुमार व अकार्यक्षम वापर केला जातो. पंजाबमधील भाताचे पीक हे याचे उत्तम उदाहरण आहे.

ऊस आणि कापूस यांच्या बाबतीतही असेच म्हणता येईल. 1990 पासून आतापर्यंत एकूणच देशपातळीवर ऊस व कापूस या महत्त्वाच्या व्यापारी पिकांखालील जमिनीचे प्रमाण थोडेफार वाढले असले तरी उत्पादकतेत फारशी वाढ झालेली नाही. कापसाच्या प्रतिवषीर् उत्पादनात फारच चढउतार आहे. उसासाठी रासायनिक खते, सिंचन, किटकनाशके यांचा बेसुमार आणि अकार्यक्षम वापर होत आहे.

महाराष्ट्रात ही परिस्थिती अधिकच चिंताजनक आहे. राज्यात आज सिंचनाचे एकूण प्रमाण जेमतेम 15 टक्के आहे. 1960 साली ते 10 टक्के होते. हे प्रमाण पाच टक्क्यांनी वाढविण्यासाठी महाराष्ट्राला 45 वषेर् घालवावी लागली. मात्र या तुटपुंज्या सिंचन उपलब्धतेच्या एकूण सुमारे 50 टक्के पाणी फक्त उसाला दिले जाते. अन्य पिकांवर हे अन्याय करणारे आहे. सहकारी साखर कारखान्यांनी महाराष्ट्राच्या ग्रामीण अर्थव्यवस्थेला एक प्रकारची आथिर्क सुबत्ता प्राप्त करून दिली आणि परिसरातील जनजीवनात शिक्षण, आरोग्य व अन्य सुखसोयींबाबतत अनुकूल असे वातावरण निर्माण केले, ही समाधानाची गोष्ट आहे. मात्र, एका पिकासाठी पाण्याचा इतका वापर करणे धोरणात्मकदृष्ट्या योग्य आहे का, याचा विचार त्वरित करण्याची आवश्यकता आहे.

कापसाच्या बाबतीतही तेच म्हणता येईल. महाराष्ट्रातील कापसाचे पीक ' एकाधिकार योजने ' त गुंतून पडले आहे. ही योजना राजकीयदृष्ट्या किफायतशीर असली, तरी राज्याच्या व शेतकऱ्यांच्या दृष्टीने हितावह नाही. उदा. कापसाचा भाव 2700/- रुपये प्रति क्विंटल ठरल्यानंतर विदर्भातील कापूस उत्पादकांना खरोखरच प्रत्यक्षात हा भाव मिळतो का, हेदेखील तपासणे अगत्याचे आहे.

महाराष्ट्राच्या शेती विकासासाठी राज्यातील कृषी विद्यापीठांनी फार मोठे योगदान करणे आवश्यक आहे. नवनवीन पीकसंरचना, सिंचनाचा अधिक कार्यक्षम वापर, जमिनीचा कस, जिराईत शेती, नवीन बियाणी इ. गोष्टीत अधिक सकस व परिणामकारक संशोधन करणे गरजेचे आहे. आज विविध राज्यांमध्ये विजेचे दुभिर्क्ष्य असतानाही वीज, कर्ज याविषयी अवाजवी धोरणे राबविण्यात स्पर्धा दिसून येते ती असमर्थनीय आहे. शेतकऱ्यांना कर्जपुरवठा आवश्यक प्रमाणात व वेळच्या वेळी होणे, सिंचनसुद्धा वेळेवर उपलब्ध असणे, मध्यस्थ व दलाल कमी करणे आणि त्याऐवजी सहकाराला उत्तेजन देताना सहकारी संस्थांतील भ्रष्टाचारही रोखणे, याची गरज आहे. शेती व ग्रामीण विकास वेगाने साध्य करण्यासाठी हाच खरा दीर्घकालीन उपाय आहे. ग्रामीण भागातील दारिद्य व बेरोजगारी कमी करण्याचा तोच प्रभावी मार्ग आहे. ह्व

डॉ. भालचंद मुणगेकर

 
</text>
</doc>
