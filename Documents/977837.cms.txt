<doc>
<docno>977837.cms.txt</docno>
<text>
 
संवाद
आभाळ कवेत घेताना...
[ Saturday, January 01, 2005  05:30:25 pm]


सेलिब्रेशन! उत्साह, जोश, जल्लोष, एन्जॉय... या साऱ्यांना समानाथीर् असा सोयीस्कर अर्थ आपण लावून केव्हाच मोकळा झालोय. ' सेलिब्रेशन ' याच्या अर्थापेक्षा त्या हॅपिनिंगला आपल्या आयुष्यात स्थान मिळालंय, हे आपण नाकरूच शकत नाही. काहीही गोष्ट साजरी करण्याचा आपला अट्टहास दिवसेंदिवस बळावतोय. आपल्याला निमित्त लागतं, आपण त्यामागचं कारण शोधत नाही. या सेलिब्रेशनला शाश्वतमूल्य नाही, हे जाणूनही आपण या क्षणभंगुर सुखासाठी धडपड करत असतो. थटीर् र्फस्टचा हा जल्लोष नववर्षाच्या स्वागतासाठी फसफसत्या उत्साहात डुंबणाऱ्या साऱ्यांना पाहिल्यावर क्षणभर सुखावूनही जाते... काहीशी नॉस्टॅल्जिकही होते...प्रचंड ऊर्जेचा हा स्त्रोत नेमकं पाटीर् अॅनिमल होण्याकडेच सीमित राहतो...असं कुठेसं वाटून जातं.

नववर्षाचं स्वागत म्हणजे केवळ दिनदशिर्केतला बदल तर निश्चितच नाही...पण बऱ्याच नव्या आशा, आकांक्षा स्वप्नांचा पंुजका डोळ्यांसमोर असतोच! पण सरत्या वर्षातील गोष्टींचे पडसाद नव्या वर्षातही उमटत राहणार, हे अध्यहृत मनाशी बाळगूनच वाटचाल सुरू असते. कप्प्याकप्प्यात जगण्याची जडलेली सवय सतत डोकावत राहते... मग ते सेलिब्रेशन असो वा आणखी काही! विचारांचं होणारं इन्फिनिट रिग्रेशन हे सेलिब्रेशनच्या काळात स्वल्पविरामासारखं स्थिरावतं.

काही जणं नेहमीच सेलिब्रेटिंग मूडमध्ये असतात. अशा व्यक्तींबद्दल मला नेहमीच एक कुतुहलमिश्रित भीती वाटत आलीय. रोजच्या आयुष्यातील सेलिब्रेशनचा हा घटक नेहमीच फ्रेश करत असतो. त्यांना कधी थकवा जाणवत असेल का, असं सारखं मनात डोकावत राहतं. माझा एक मित्र हा नेहमीच अशा धाटणीच्या ' सेलिब्रेटिंग मूड ' मध्ये असतो. त्याचा ' हाय...हॅलो ' म्हणण्याचा पहिला सूरच तारसप्तकात लागतो. उत्साहाने सदैव फसफसलेला हा मित्र नेहमीच चार्ज असतो. त्याच्यासोबत संवाद साधताना आपल्या आवाजाची पट्टीही बदलावी लागते. मग हळूहळू आपण सरावलोय, अशी कान साक्ष देऊ लागतात, पण त्याच्या चेहऱ्यावरचे भाव बदललेेले असतात आणि त्याच सूरात तो विचारतो की, तू चिडलीयस का ? त्याच्या दृष्टीने आपण ' बोअर ' असणार, अशी मनाला टोचणी लागते. पण खरंच कधीतरी आपण मनाच्या कोपऱ्यात हळूवार झालेलो असतो आणि त्यावेळेला भोवताली कितीही धांगडधिंगा सुरू असला तर सेलिब्रेट करण्याच्या मूडमध्ये नसतो. याचा अर्थ आपण हे ठरवून नाकारत आहोत, असा होत नाही. कॉलेजमध्ये असताना 24 ख्रिस्मस इव्हपासून न्यू इयर बॅशपर्यंतच्या पाटर््यांना आपल्याला निमंत्रण धाडलं न गेलेल्या भाकड दिवशी होणारी अवस्था आणि आज स्वत:हून पाकळ्यांमध्ये मिटून घेतलेली मी पाहता पाहता किती बदललेय...याचा विचार डोकावत राहतो. अर्थात भोवतालच्या बदलत्या परिस्थितीचा आलेखही मनाच्या आजच्या स्थितीला अधिक कारणीभूत असावा, असं उगीचच वाटत राहतं.

मग i just not want to be alone... आणि म्हणून आपण पाटर््या आणि गेट टुगेदरला जाऊन थोडसं सोशल होण्याचा प्रयत्न करतोय का, असं वाटू लागलंय. पण या पाटर््यांवरून परतताना आपल्या हाती नेमकं काय लागतं, हा यक्षप्रश्ान् सारखामाझ्यासमोर आ वासून उभा असतो. त्यामुळे आपल्याला तो क्षण जसा न्याय द्यावासा वाटतो, जसा जगावासा वाटतो, अगदी तस्सं वागण्याकडे कटाक्ष असतो.

अलिकडे अशाच एका बर्थ-डे पाटीर्ला आग्रहाखातर जावं लागलं. एका मालिकेच्या निमित्ताने ओळख झालेल्या सहकाऱ्याचा वाढदिवस! रात्री उशीरा वारुणींचे चषकच्या चषक रिते केल्यानंतर उत्तररात्री केक कापण्याला मुहूर्त सापडला. त्यानंतर टाळ्या वाजवून सूरात ' हॅपी बर्थ डे टू डिअर... ' चा गजर झाला. त्या पाटीर्त उपस्थित असलेल्या साऱ्यांवरून नजर टाकली तर सारेच नेहमी प्रोफेशनच्या निमित्ताने भेटलेले सारेच होते. या मुलाला त्याच्या आयुष्यातील महत्त्वाचा दिवस त्याच्या निकटवतीर्यांसोबत न घालवता ' सो कॉल्ड ग्लॅमर र्वल्ड ' मधल्यांसोबत सेलिब्रेट करावासा वाटतो... यामध्येच बरंच काही दडलेलं आहे... पण या पाटीर्वरून घरी परतताना नेमकी कोणती शिदोरी हाती गवसली, याचा हिशोब करताना नेमकं ठोस असं काहीच हाती लागलं नाही... याची जाणीव पोखरू लागली.

' हॅपनिंग्ज अनलिमिटेड ' च्या या ग्लोबलाइज्ड दुनियेत सेलिब्रेशन वाईट निश्चितच नाही. पण ते बेभान असू नये, इतकंच वाटतं. नववर्षाचं स्वागत जोरदार केलंय, पण त्यावेळी सुनामी लाटांनी घडवलेल्या प्रपाताच्या बसलेला हादऱ्यातून आपण अद्याप सावरलेलो नाही, याची जाणीव ठेवणं तितकंच गरजेचं आहे. आभाळ कवेत घेताना पाय जमिनीवर ठेवण्याची जशी गरज असते, हे भान प्रत्येक सेलिब्रेशनसाठी आपल्यापुरतं जपायला हवं.

लेट्स सेलिब्रेट धिस थॉट..!

नीना कुळकर्णी

 
</text>
</doc>
