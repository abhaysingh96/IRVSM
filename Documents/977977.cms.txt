<doc>
<docno>977977.cms.txt</docno>
<text>
 
क्रीडा
दिल्लीची मजल 394पर्यंत
[ Saturday, January 01, 2005  10:16:21 pm]


म.टा.क्रीडा प्रतिनिधी

मंुबई : अजय जाडेजाने कर्णधाराला साजेसा खेळ करत साडेतीन तास किल्ला लढवताना दोन षटकार तसेच डझनभर चौकारांनिशी 93 धावा फटकावल्या. तसेच सरणदीप, नेहरा, संघवी या कसोटीपटूंनी तळाला येत बऱ्यापैकी बॅट चालवत मंुबईला तंगवले. या साऱ्याचा परिणाम झाला तो दिल्लीने तब्बल साडेदहा तास खेळपट्टीवर ठाण मांडत 150 षटकात 394 धावसंख्या उभारली. रणजी करंडक विजेत्या मंुबईकरांनी दुसऱ्या दिवसअखेरीस बिनबाद 32 धावा केल्या.

वानखेडे स्टेडियमवर रणजी करंडकाच्या ' अ ' गट साखळी लढतीचा दुसरा दिवस गाजवला तो दिल्लीकरांनी व खासकरून माजी कसोटीवीर अजय जाडेजाने. आकाश चोपडा अर्धशतक साजरे करून लगेच पॅव्हेलियनमध्ये परतला. उस्मान माळवीने त्याला यष्टीरक्षक विनायक सामंतकरवी झेलबाद केले. 276 मिनिटे खेळपट्टीवर उभे राहणाऱ्या नांगरधारी भूमिका चोखपणे पार पाडली. भाटियाचा त्रिफळा विल्कीन मोटाने उडविला तर यष्टीरक्षक वरूणकुमारला मोटानेच विनायक सामंतकरवी झेलबाद केले तेव्हा सव्वादोनशे धावातच दिल्लीचे सहा मोहरे माघारी परतले होते. कर्णधार जाडेजाने सरणदीपसह सातव्या विकेटसाठी 84 धावांची मोलाची भर घातली, त्यात सरणदीपचा वाटा होता 71 चेंडूतील 30 धावांचा. मोटाने त्याला मानेकरवी झेलबाद केले. उस्मान माळवीचा यष्टीबाहेरील चेंडू फटकावण्याच्या नादात जाडेजाचा झेल टिपला तो यष्टीरक्षक विनायक सामंतने.

333 धावात आठ मोहरे परतल्यावर दिल्लीचा डाव झटपट आटोपेल असे वाटत होते पण नेहरा, संघवी या कसोटीपटूंनी नवव्या विकेटसाठी 52 धावांची भर घातली. कुलकणीर्ने तळाच्या दोन फलंदाजांना बाद केले पण दुसऱ्या दिवशी चहापानानंतर अर्ध्या तासाने दिल्लीने 394 ची मजल मारली होती. नेहराने दोन तास किल्ला लढवताना 86 चेंडूत एक षटकार तसेच सहा चौकारांनिशी नाबाद 41 धावा केल्या. उस्मान माळवीने चार तर विल्कीन मोटाने तीन मोहरे टिपलेे. ढगाळ वातावरणाचा सकाळच्या सत्रात या दोघांनी छान फायदा उठविला पण पोवार, कुलकणीर् यांच्या फिरकीचा पाहुण्यांनी छान समाचार घेतला.

विनायक माने, वसीम जाफर यांनी 12 षटकात 32 धावांची सलामी दिली. मंुबईला आता आघाडीसाठी 363 धावांची गरज आहे, दिल्लीने पहिल्या डावात आघाडी घेतल्यास त्यांना दोन गुण मिळतील.

धावलफक

दिल्ली पहिला डाव : शिखर धवन -झे. जाफर गो. माळवी 13, गौतम गंभीर - झे. जाफर गो. पोवार 27, आकाश चोपडा - झे. सामंत गो. माळवी 51, मिथुन मन्हास - झे. सामंत गो. माळवी 74, भाटिया - त्रि. गो. मोटा 11, अजय जाडेजा - झे. सामंत गो. माळवी 93, वरूणकुमार - झे. सामंत गो. मोटा 14, सरणदीपसिंग झे. माने गो. मोटा 30, आशिष नेहरा नाबाद 41, राहुल संघवी - झे. माने गो. कुलकणीर् 13, - झे. इंदुलकर गो. कुलकणीर् 1, अवांतर - 26 ( बाय 1, लेगबाईज 10, वाईड 2, नोबॉल 8, दंड धावा 5) एकूण - 629 मिनिटातील 150.2 षटकात 394.

गडी बाद होण्याचा क्रम : 1-43, 2-45, 3-166, 4-192, 5-192, 6-225, 7-319, 8-333, 9-385.

गोलंदाजी : माळवी 33-9-90-4, मोटा 31.2-11-87-3, पोवार 36-7-108-1, कुलकणीर् 34.2-8-67-2, ठक्कर 4-2-6-0, शेट्टी 9.4-1-13-0, माने 2-0-7-0.

मंुबई पहिला डाव : विनायक माने - खेळत आहे 14, वसीम जाफर -खेळत आहे 15, अवांतर - 3 ( नोबॉल 3) एकूण - 12 षटकात बिनबाद 32.

गोलंदाजी : नेहरा 5-1-8-0, भंडारी 3-0-15-0, सरणदीप 3-0-5-0, संघवी 1-0-4-0.

 
</text>
</doc>
