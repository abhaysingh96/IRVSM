<doc>
<docno>977815.cms.txt</docno>
<text>
 
संवाद
'आता (कशाला) उद्याची बात!'
[ Saturday, January 01, 2005  05:12:11 pm]


मराठी चित्रपटव्यवसायाला लागलेलं ग्रहण आता सुटलंय असं वाटतं. नवनवीन दिग्दर्शक-लेखक-निर्माते येऊ लागलेत. प्रत्येकाचे विषय-आशय-स्टाइल वेगळी असली तरी एक गोष्ट कॉमन आहे. प्रत्येकालाच स्वत:चा ठसा उमटवायचाय. प्रत्येकाला स्वत:चं अस्तित्व निर्माण करायचंय. आता यापुढे ट्रेंड चालणार नाही. कारण प्रत्येकाला समज वेगवेगळी आहे.

2004 साल सरलं आणि 2005 उजाडलं. पण गतवर्षाने मराठी चित्रपटसृष्टीला खूप काही दिलं. तब्बल 50 वर्षांनी ' सुवर्णकमळ ' लाभलं. ' श्वास ' चित्रपटाची ऑस्करवारी घडली. खात्रीने त्या 5 विदेशी चित्रपटांत आपला ' श्वास ' असेलच... खरं सांगायचं तर मराठी चित्रपटसृष्टीला नवसंजीवनी मिळाली. ' श्वास ' ने ' विश्वास ' निर्माण केला.

मध्यंतरीच्या काळात मराठी चित्रपटसृष्टीला मरगळ आली होती असं म्हणतात. मला वाटतं, प्रत्येक क्रिएटिव्ह गोष्टीला या साडेसातीतून पार पडावंच लागतं. पण ही साडेसाती तब्बल 10-12 वर्षांची होती. आता या काळात ' चांगले ' मराठी चित्रपट आलेच नाहीत... असंही नाही. पण, म्हणावं तशी ' चांगल्या ' चित्रपटांची दखल घेतली नाही. याला कारणीभूत अनेक गोष्टी आहेत. महत्त्वाचं कारण म्हणजे ' चित्रपटगृहं '. मल्टिप्लेक्स निर्माण झाली आणि ही थिएटरची कोंडी फुटली. आता चित्रपट व्यवसायासाठी हे नवं दालन उपलब्ध झालंय. फक्त त्याचा योग्य वापर व्हायला हवाय.

दहा वर्षांत ही मराठी चित्रनगरी कशी असेल ? या आधी जशी होती तशीच असेल. वेगवेगळे विषय मराठीनेच निर्माण केले. साहित्यिक बैठक मराठी भाषेएवढी अन्य कोणत्या भाषेला असेल, असं मला तरी वाटत नाही. द्वड्डद्मद्गह्मह्य ची कमतरता मराठी चित्रपटाला कधीच नव्हती. अगदी पूवीर्चे सिनेमे... पार प्रभात कंपनीपासून ते आत्ता आत्ता सचिन - महेश कोठारे - स्मिता तळवलकर - पुरुषोत्तम बेडेर्ंपर्यंत! नाविन्याची ओढ प्रत्येक द्वड्डद्मद्गह्म मध्ये होती - आहे. फक्त घोळ झाला इतरांचा, तो त्यांची ' री ' ओढल्यामुळे. ' हे चालतंय, आता तसं करूया... ' असं समजणाऱ्यांनी अतिरेक केला आणि मराठी चित्रपटव्यवसायाला ग्रहण लागलं. पण आता हे ग्रहण सुटलंय असं वाटतं. नवनवीन दिग्दर्शक-लेखक-निर्माते येऊ लागलेत. प्रत्येकाचे विषय-आशय-स्टाइल वेगळी असली तरी एक गोष्ट कॉमन आहे. प्रत्येकालाच स्वत:चा ठसा उमटवायचाय. प्रत्येकाला स्वत:चं अस्तित्व निर्माण करायचंय. आता यापुढे ट्रेंड चालणार नाही. कारण प्रत्येकाला समज वेगवेगळी आहे.

मला तरी चित्रपटसृष्टीचा भविष्यकाळ उज्ज्वल वाटतो. तांत्रिकदृष्ट्या परिपूर्णता दिसते. याला कारण... आम्ही नवीन मंडळी खूप काही आजूबाजूला बघतोय, आत्मसात करण्याचा प्रयत्न करतोय. पूवीर् काही बघितलंच जायचं असं नाही- पण आता असंख्य गोष्टी उपलब्ध आहेत. संगणक तर ' आ ' वासून आमच्यापुढे उभा आहे. पूवीर् एखादी गोष्ट करण्यासाठी दिवस जायचे आता संगणकावर तीच गोष्ट काही तासांत होऊ लागलीय. एका अथीर् आम्हा नवीन मंडळींना नवनवीन प्रयत्न करण्यासाठी नवनवीन संधी उपलब्ध होतायत. फक्त त्याचा योग्य वापर आमच्याकडून झाला पाहिजे. खरं सांगायचं तर आता आमच्यात एकमेकांत स्पर्धा उरलीच नाही... आता प्रत्येकाला स्वत:ची स्पर्धा जाणवतेय. एखादी कलाकृती हातून पूर्ण झाली की, त्यापेक्षा अधिक उत्तम कलाकृती सादर करण्याची ही स्पर्धा म्हणायला हवीय. पण त्यामुळेच प्रेक्षकांना आमच्याकडून वेगवेगळे प्रयोग पहायला मिळतील.

येत्या वर्षात वेगवेगळे द्घश्ाह्मद्वह्य यानिमित्ताने पहायला मिळायला हरकत नसावी. फक्त आमच्यात सातत्याची आवश्यकता आहे. एक सिनेमा संपला की, धावाधाव हिंदी चित्रपटाची... असंच काही करायची गरज नाही. आणि असं होत असेल तर, त्याचं महत्वपूर्ण कारण हे आथिर्क आहे. एवढे कष्ट उपसल्यावर मिळणारी रक्कम पाहून पुन्हा मराठी चित्रपट करण्याचा हुरूप येईलच, याची खात्री नाही! हे अर्थकारण सुधारायला हवंय. त्याची सुरूवात झालीच आहे. मला वाटतं... त्याचे पॉझिटिव्ह परिणाम या येत्या वर्षांमध्ये पहायला मिळतीलच.

पण या तांत्रिक गडबडीत मराठी साहित्याचा विसर आम्हाला पडू नये. द्घड्डह्यह्ल द्घश्ाश्ास्त्रच्या जमान्यात... घरच्या अन्नाचा विसर पडू नये. आमचं वाचन नाही, असं म्हणणंही धाडसाचं ठरावं, एवढं वाचन आम्ही करायला हवंय आणि त्याचे पडसाद आमच्या सिनेमांमध्ये उमटायला हवेत आणि हे याच वर्षात होईल.

आता पूवीर्चे दिवस खरंच राहिले नाहीत. नट-नट्यांवर पूवीर् सिनेमे चालायचे... नुसतं नाव जरी असलं तरी गल्ला भरायचा. आता सिनेमा हा ष्टश्ाठ्ठष्द्गश्चह्ल वर चालतो. ' हटके ' म्हणण्याची पद्धत मराठी चित्रपटसृष्टीत कधीच नव्हती... पण ' त्यांच्या ' भाषेत बोलायचं तर ' हटके ' गोष्टी या मराठीतच पाहिल्यानं घडल्या आहेत. थोडक्यात सांगायचं तर मराठीवरच बॉलीवूड तरली आहे - तरणार आहे. अभिनेते-अभिनेत्री या यादीवरून नजर फिरली की लागलीच कळून येईल की, बॉलीवूडमध्येही आपली दादागिरी आहे आणि दादागिरी यापुढेही रहाणार, यात तिळमात्र शंका नाही. ' तू तिथं मी ' नंतरच ' बागवान ' फुलला हे विसरून चालायचं नाही.

प्रत्येक क्षेत्रावर वेगवेगळ्या वेळी अतिक्रमणं झाली. नाटकांची हवा मंदावली तेव्हा दोष सिनेमावर आला. सिनेमे जोरात चालेनासे झाले की ' ञ्जङ्क ' वर राग धरण्यात आला. ' ञ्जङ्क ' चा कंटाळा आला की पुन्हा नाटकांना लोक ' सही ' म्हणू लागले. पण एक गोष्ट विसरता कामा नये- ही तीनही माध्यमं पहाणारा प्रेक्षकवर्ग एकच आहे. त्याला नाविन्याची ओढ आहे - भूक आहे. त्यांची भूक भागवण्यासाठी आम्हा लोकांना बदलत रहावं लागणार आहे. प्रेक्षकवर्गाला दोष देता कामा नये. एकाच प्रकारचे सिनेमे करत रहाणं... यात एक विसर पडतो की, प्रेक्षकवर्ग हा आपल्यापेक्षा पुढे गेलाय. त्यामुळे महत्त्वाची जबाबदारी आमच्यावर येते ती, आम्ही ह्वश्चस्त्रड्डह्लद्ग असण्याची कारण आम्हाला प्रेक्षकांना आणि प्रेक्षकांनी आम्हाला पुढे नेण्याची गरज आहे. ही मनोरंजनाची दोन चाकं आहेत. त्याचा ह्मद्ध 4 ह्लद्धद्व बिघडला की, गाडी सरकलीच.

यापुढचा सिनेमा मला वेगवेगळ्या स्त्रद्बद्वद्गठ्ठह्यद्बश्ाठ्ठह्य चा दिसतो. एखाद्या क्कह्मद्बह्यद्व सारखा दिसतो. अनेक रंग त्यात आहेत. पण आपण त्याकडे कोणत्या ड्डठ्ठद्दद्यद्गने पहातो, अथवा समोरच्याला कोणत्या ड्डठ्ठद्दद्यद्गने दाखवतो हे महत्त्वाचं आहे.

' श्वास ' ने ऑस्कर मिळवलं तर मग मराठी चित्रपटसृष्टीला ' चार चाँद ' लागेल! पण नाही मिळालं तरी, आता यापुढे घाबरण्याचं कारण नाहीए. असंख्य नवीन लोक येतायत... आता मिळालं तर ' ऑस्कर ' ठेवूच! पण येत्या वर्षांत पुन्हा असंख्य वेळा ' ऑस्कर ' खेचून आणण्याची क्षमता त्यांच्यात आहे. फक्त गरज आहे ती, प्रेक्षकांच्या विश्वासाची!! सरकारच्या अनुदानाकडे डोळा ठेवून फिल्म न करण्याची!!

केदार शिंदे

नाटककार, दिग्दर्शक

 
</text>
</doc>
