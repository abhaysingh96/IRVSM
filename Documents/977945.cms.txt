<doc>
<docno>977945.cms.txt</docno>
<text>
 
विज्ञान-तंत्रज्ञान
ही तर पृथ्वीच्या पोटातली हालचाल
[ Saturday, January 01, 2005  09:08:22 pm]


सुमात्रा बेटाजवळ झालेला भूकंप अनेक बाबतींत वैशिष्ट्यपूर्ण होता. या ज्वालामुखीजन्य बेटांजवळचा सागरतळ कमकुवत आहे आणि तिथे भूकंपाचे हादरे बसणं ही नवी गोष्ट नाही. मात्र 26 डिसेंबर रोजी बसलेला भूकंपाचा हादरा समुदाखाली तुलनेने उथळ पाण्यात झाल्याने त्यातून लाटा उसळल्या, असं या क्षेत्रातील तज्ज्ञांनी स्पष्ट केलं आहे. यूएस जिऑलॉजिकल सवेर्ने या घटनेचं विश्ोषण करणारा नकाशा उपलब्ध केला आहे.

* भूकंपाचं नेमकं स्थान आणि कारण : पृथ्वीच्या पृष्टभागाच्या प्लेट्स (भूपट्ट) सतत सरकत असल्यामुळे भूकंप होतात, हे सर्वांनाच माहीत आहे. या प्लेट्सचं सरकणं एकमेकांच्या दिशेने आणि एकमेकांपासून दूर अशा दोन प्रकारे घडतं. 26 तारखेचा भूकंप प्लेट्स एकमेकांकडे सरकल्यामुळे घडला आहे.

अंदमान बेटांजवळची इंडिया प्लेट ही बर्मा प्लेटच्या दिशेनं सरकली आहे. (ती वर्षाला पाच सेंटीमीटर या गतीने पूवेर्कडे सरकत आहे.) असं घडताना भारतीय प्लेट खचली असून बर्मा प्लेट तिच्या वर उचलली जात आहे. भारतीय प्लेटच्या खचण्याची रेषा अंदमान व निकोबार बेटांच्या पश्चिमेकडून जाते. काँटिनेंटल (खंडीय) प्लेट आणि ओशनिक (महासागरी) प्लेट यांच्या एकमेकांजवळ सरकण्याचं हे उत्तम उदाहरण आहे.

* परिणामकारक भूकंप : सुमात्राचं उत्तर बेट हे भारतीय प्लेट, बर्मा प्लेट आणि मलाक्काच्या सामुदधुनीखालची सुंदा प्लेट अशा ' प्लेटच्या त्रिवेणी संगमा ' वर वसलेलं आहे. त्यामुळे इथल्या सगरतळाशी सतत हालचाल सुरू असते. पण खोल सागरतळाशी बसलेले धक्के सागरपृष्ठावर फार परिणाम करत नाहीत. तुलनेने उथळ पाण्यात हालचाल झाली तर सागरी जलात हालचाल होते आणि ' सुनामी ' हे त्याचं दृश्य स्वरूप आहे. सुमात्राजवळचा सागरी भूकंप सागरपृष्ठापासून केवळ 10 किलोमीटर खोलीवर झाला. त्यामुळे सुनामी लाटा उसळल्या.

केवळ भौगोलिक स्थान परिणामकारक भूकंप घडवतो असा याचा अर्थ नव्हे. भूकंपाची तीव्रता याही बाबतीत महत्त्वाची आहे. 26 डिसेंबरचा भूकंप 9 रीश्टर तीव्रतेचा असल्यामुळे विध्वंसक परिणाम दिसला हे तितकंच महत्त्वाचं आहे. असे सर्व योगायोग एकत्रितपणे घडून आल्यामुळे यूएस जिऑलॉजिकल सवेर्नं याला ऐतिहासिक भूकंप म्हटलं आहे.

* नंतरचे भूकंप : मुख्य हादरा बसल्यानंतर आसपासच्या भागात लहान तीव्रतेचे हादरे (आफ्टरशॉक) बसत राहतात. तसं याही वेळी घडलं. हे नंतरचे धक्केही पाच ते साडेपाच रीश्टर मापाचे होते. त्यातला जो धक्का अंदमान बेटांवर बसला त्यानं बर्मा प्लेटवर बऱ्याच भेगा (फ्रॅक्चर) घडवल्या आहेत.

सुलेखा नलिनी नागेश

 
</text>
</doc>
