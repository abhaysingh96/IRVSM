<doc>
<docno>977602.cms.txt</docno>
<text>
 
देश-विदेश
आंध्र व केरळसाठी 206 कोटींचे अर्थसाह्य
[ Saturday, January 01, 2005  12:13:32 am]


वृत्तसंस्था

विजयवाडा : पाच दिवसांपूवीर्च्या समुदी भूकंपानंतर उसळलेल्या लाटांच्या तडाख्यातून उद्ध्वस्त झालेले जनजीवन पुन्हा सावरले जात असतानाच ग्रेट निकोबार आणि सुमात्रा परिसरात शुक्रवारी पुन्हा भूकंपाचे धक्के बसल्याने काही काळ घबराट उडाली होती, पण हे धक्के सौम्य होते. गेट निकोबार बेटाला बसलेला धक्का 5.8 रिश्टर स्केलचा होता. जम्मू आणि काश्मीरलाही आज किरकोळ धक्का जाणवला. दरम्यान, भारतच्या पूर्व किनारपट्टीवर मदत आणि पुनर्वसन कार्याला चांगलाच वेग आला असून, पंतप्रधान मनमोहन सिंग यांनी दिवसभरात केरळ आणि आंध्र प्रदेशच्या सुनामीग्रस्त परिसराला भेट देऊन पहाणी केली आणि सर्वतोपरी मदत करण्याचे आश्वासन दिले.

मनमोहन सिंग यांनी दिवसभरात दोन्ही राज्यांच्या विविध सुनामीग्रस्त परिसराची पहाणी करतानाच पुनर्वसन अधिकाऱ्यांशी चर्चा करून परिस्थिती जाणून घेतली. पंतप्रधान मनमोहन सिंग यांनी यावेळी आंध प्रदेशसाठी 100 कोटी आणि कर्नाटकसाठी 106 कोटी अशी एकूण 206 कोटी रुपयांचे आथिर्क साह्य घोषित केले.

पाच दिवसांनंतर तामिळनाडू, केरळ आणि आंध्र प्रदेशातील जनजीवन पूर्वपदावर येत असतानाच संपूर्ण आशियात सुनामी लाटांमुळे मरण पावलेल्यांची एकूण संख्या सव्वालाखाच्या घरात जाऊन पोचली. त्यापैकी एकट्या भारतात दहा हजार जणांचा बळी गेला आहे. इंडोनेशियात 80 हजार आणि श्रीलंकेत 28 हजार जण प्राणास मुकले. हा आकडा आणखी वाढण्याची शक्यता व्यक्त होत असतानाच आपदग्रस्तांना पाणी, अन्नधान्य, औषधी पुरवठा व्यवस्थित सुरू झाला असून, रस्ता वाहतुक तसेच दूरसंपर्क पूर्ववत करण्यावर भर दिला जात आहे. पोर्टब्लेअरची धावपट्टी नव्याने बांधून झाली असून, दिवसभरात तेथून तीन उड्डाणे झाली.

पंतप्रधानांनी आपल्या दौऱ्यात अलप्पड आणि अझिक्कलच्या समुद किनाऱ्यावर संरक्षक भिंत बांधण्याची लोकांची मागणी मान्य केली. राज्य सरकारने जाहीर केल्याप्रमाणे आपत्तीग्रस्तांमध्ये कतीर् व्यक्ती बळी पडलेल्या घरांना एक लाख रुपये तर लहान मुले मृत्यूमुखी पडलेल्या घरांना 50 हजारांचा निधी दिला. अनाथ मुलांचीही सरकार विशेष काळजी घेईल असे त्यांनी जाहीर केले.

अंदमान आणि निकोबार येथे झालेले नुकसान आणि पुनर्वसनासाठी लागणारा संपूर्ण खर्च केंद सरकार देईल असेही पंतप्रधानांनी स्पष्ट केले. सुनामी लाटेमुळे जगातील अनेक देशांत झालेली हानी लक्षात घेऊन जागतिक बँकेनेही पुढे येऊन पहिल्या टप्प्यात 25 लाख डॉलरची तातडीची मदत जाहीर केली आहे.

अंदमान निकोबार बेटांवरील तुटलेला संपर्क पूर्ववत करण्याचे काम युद्ध पातळीवर चालू आहे. त्यासाठी साधारण 72 तास लागतील असा प्राथमिक अंदाज आहे. कार निकोबार आणि कँपबेल बे येथील संपर्क सुविधा शनिवारपर्यंत सुरू होईल तर शिवपुरम टेलिफोन निगमचे कार्यालय पुन्हा कार्यरत झाले आहे.

 
</text>
</doc>
