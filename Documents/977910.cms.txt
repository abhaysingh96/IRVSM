<doc>
<docno>977910.cms.txt</docno>
<text>
 
खास बात
नैसगिर्क कवच!
[ Saturday, January 01, 2005  08:07:55 pm]


इंडोनेशिया, सुमात्रा याच परिसरात 1883 सालात झालेल्या ' क्राकाटाओ ' ' येथील भूकंप आणि ज्वालामुखीच्या स्फोटाने पृथ्वी हादरली होती. त्या स्फोटाने उसळलेल्या सुनामी लाटेने सर्व महासागर पादाक्रांत केले होते. पार पृथ्वीच्या दुसऱ्या बाजूला असलेल्या किनाऱ्यावर त्या लाटेचा हिसका बसला होता.

पण याच अशांत विभागातील निसर्गाने अद्भूत किमया करून, भूस्तरांच्या रेटारेटीमुळे होणाऱ्या प्रचंड उलथापालथीला तोंड देणारे नैसगिर्क सुरक्षा कवच निर्माण केले होते. सागराकडून येणाऱ्या धडाक्याला भूमीच्या मिलनक्षेत्रापाशी रिचवून जीवसृष्टीचा, सांभाळ करणारी ही वैशिष्ट्यपूर्ण क्षमता म्हणजेच ' मॅनग्रोव्हज '.

' मॅनग्रोव्हज ' ना इंडोनेशिया, ओरिसात सार्थपणे ' मंगल ' या नावाने, बंगाल, बांगलादेशात ' सुंदरी ' या नावाने तर आपल्याकडील उत्तर कोकणातील कोळी बांधव ' तिवर ' या नावाने संबोधतात. कोणी त्या वनांस कांदळवनही म्हणतात. ' मॅनग्रोव्हज ' या खारफुटीचे मूळ ठिकाणदेखील इंडोनेशियाच्या परिसरातील किनारे आहेत. साधारण आठ कोटी वर्षांपूवीर्पासून उत्क्रांत होत. ही वनस्पती सध्याच्या प्रजातींच्या रूपात इंडोनेशियन सागरातून पृथ्वीच्या परिभ्रमणानुसार निर्माण होणाऱ्या बलाद्वारे प्रवाहांबरोबर पश्चिमेकडे सरकत गेली. सूर्याच्या प्रखर उष्णतेने तापत असल्याने, सातत्याने वेगवान हालचाली होणाऱ्या, खळबळींच्या या भागाची ती जणू गरजच होती.

गंगा, ब्रह्मापुत्रा, मेघना नद्यांच्या त्रिभुज प्रदेशात आणि दक्षिण अमेरिका खंडाच्या किनाऱ्यांवर ' मॅनग्रोव्हज ' ने 40 ते 50 मीटर अशी प्रचंड उंची गाठली. ठाणे, घोडबंदर जवळ 45-50 फूट तर माहीम खाडीत 35 फूट उंचीची ' मॅनग्रोव्हज ' आढळतात. प्रचंड लाटांना आपल्यात लीलया सामावून घेण्याची क्षमता या वनस्पतीच्या रचनेत दडली आहे. वसुंधरा परिषदेनंतर 1996 मध्ये प्रसिद्ध झालेल्या ' पृथ्वीवरील जैविक स्त्रोतांची सद्यस्थिती ' दर्शविणाऱ्या अहवालातील नोंदीप्रमाणे इंडोनेशियाच्या पाणथळ जागांत सर्वाधिक म्हणजे 42,51011 हेक्टर क्षेत्र तर भारताच्या किनाऱ्यावर 3,56000 हेक्टर क्षेत्र मॅनग्रोव्हने व्यापले आहे.

कधीही विश्ाांती न घेता दीड-दोनशे कोटी वर्षांत निसर्गाच्या प्रयोगशाळेने नैसगिर्क निवडीच्या तत्त्वाने अत्यंत कार्यक्षम प्रजाती तयार केल्या. सागर व भूमीच्या मिलनक्षेत्रात ' मॅनग्रोव्हज ' ची गाठ पडते खाजण, दलदलींच्या पाणथळ जागांशी तर कधी खडकाळ किनाऱ्यांशी. सागराचे पाणी भरती-ओहोटीच्या आविष्काराने सतत ये जा करते, त्या क्षेत्रात दलदल तयार होते. या पाणथळ दलदलीत पक्क्या जमिनीप्रमाणे मुळांना भक्कम आधार मिळत नाही. म्हणून मॅनग्रोव्हची मुळे अनेक शाखांद्वारा कमानींची रचना करून दलदलीत खोलवर शिरून आधार मिळवितात. पारंब्याच्या रूपात खाली उतरणारी मुळे आसपासच्या दलदलीत अशाच फाटे फुटणाऱ्या मुळांद्वारे शिरत जातात.

वसोर्वा आणि मुंबई परिसरातील इतर खाड्यांत आढळणारी ' ऱ्हिझोफोटा ' ही ' मॅनग्रोव्हज ' ची जात अशा मुळांच्या दहा-दहा फूट उंचीच्या वैशिष्ट्यपूर्ण रचनेमुळे दृष्टी खिळवून ठेवते. मॅनग्रोव्हच्या दूरवर आडव्या पसरणाऱ्या मुळांना 1 ते 1 ।। फूट उंचीच्या उभ्या मुळांचे फुटवे असतात. ही मुळे हवेतून प्राणवायू घेऊन पाण्यात पुरवितात. या मुळांच्या जाळ्याला, पाण्यात बुडणारा दाट पर्णसंभार अधिकच घनदाट बनवतो. या दाट जाळ्यातून नद्यांच्या आणि सागराच्या भरतीद्वारे वाढणाऱ्या पाण्याच्या प्रवाहांना जावे लागते.

ओरिसातील 98 च्या महाझंझावातात 45 फूट उंचीच्या लाटा उसळल्या. किनाऱ्याला समांतर वीस कि. मी. पर्यंतचा परिसर सागराने व्यापला. लाखाच्या आसपास माणसे मृत्युमुखी पडली. किनाऱ्यावरील मॅनग्रोव्हची गेल्या तीस वर्षांत झालेली तोड या भीषण संहारास प्रामुख्याने कारण ठरली, असा केंदीय पर्यावरण व वन खात्याचा अहवाल आहे. ' पारादीप ' बंदराचा विकास करताना अत्यंत मोक्याच्या जागेवरील 300 हेक्टर मॅनग्रोव्ह नष्ट करून पाणथळ जमीन बुजविण्यात आली होती. ' पारादीप ' मध्येच वादळाने 25 हजारांना बळी जावे लागले. पश्चातबुद्धी म्हणून या अहवालाने 240 कोटी रुपये खर्चाची योजना सुचविली. त्यात मुख्य भर मॅनग्रोव्हच्या फेरलागवडीवर आहे! पण तेथे फेरलागवड केली असेल, असे या मंत्रालयाच्या इतरत्र येत असलेल्या अनुभवावरून वाटत नाही. कारण आपल्या स्वत:च्या खात्याच्या 1997 मधील अहवालाविरुद्ध इतर पाच सागरी पर्यावरणाचे अहवाल असूनही वरळी-वांदे पूल योजनेच्या नावाखाली, गरज नसतानाही माहीम खाडीतील ' मॅनग्रोव्हज ' नष्ट करण्यास जानेवारी 1999 मध्ये याच यंत्रणेने ' हिरवा कंदील ' दिला.

मॅनग्रोव्ह हे स्वत:ला दुरुस्त करणारे, डागडुजीचा कोणताही खर्च नसलेले नैसगिर्क ' सुरक्षा कवच ' आहे. ' मॅनग्रोव्हज ' च्या काही जातींतील लांब बियांसह असलेले फळ थेट दलदलीत पडून रूजते वा बिया प्रवाहाबरोबर इतरत्र वाहत जातात आणि दूरवर रुजतात. मॅनग्रोव्ह भरती-ओहोटी रेषांमधील भागांत वाढत असते. हे क्षेत्र भरावांमुळे संकुचित झाल्यास वाढीस मर्यादित पडतात. उष्ण कटिबंधातील 80 टक्के मासळी निमिर्ती ' मॅनग्रोव्हज ' वर अवलंबून आहे. या जंगलाची उत्पादनक्षमता अॅमेझॉनच्या पर्जन्यवनाशी समतुल्य आहे. छोट्या पिलांना मुळाच्या रचनेमुळे मिळणारी सुरक्षितता प्रवाहांचा मारा थोपवला जाणे आणि अन्नाची सुलभता यामुळे ती मासळीची प्रसुतिगृहे आहेत. ' मॅनग्रोव्हज ' गाळ धरून ठेवतात. त्यामुळे किनाऱ्याच्या आतील भागात प्रवाळांना सूर्यप्रकाशास शिरकाव देणारे नितळ पाणी लाभते. सूर्यप्रकाश आणि तळाचे अन्नपोषण करणारे सान्निध्य यामुळे विपुल मासळी असलेल्या उतारावर 90 टक्के व्यापारी मासेमारी होते. यासाठी ' मॅनग्रोव्हज ' चे जैविक गाळणी म्हणून असलेले महत्त्व अनन्यसाधारण ठरते.

एअरपोर्टचे ऑईल, धारावीची प्रदुषके यांसह दोन तृतीयांश मुंबईमधील घरगुती सांडपाणी, मलप्रवाह पारा, जस्त, झिंक इ. औद्योगिक उत्सजिर्त दव्ये पचविणाऱ्या माहीमच्या खाडीवर मुंबईचे अस्तित्व, प्रतिष्ठा अवलंबून आहे. न्यूयॉर्कसारख्या शहरांनी मरीन आऊटफॉलसारखे हानिकारक प्रकल्प 1992 मध्ये बंद केले. परंतु आपण मात्र त्यांचे अनुकरण करत वांदे मरीन आऊटफॉल सुमारे 27 वर्षांच्या विलंबानंतर पुरा केला. आजचे माहीम खाडीचे घाणेरडे डबक्याचे स्वरूप, यातील फोलपणा दाखविते.

मॅनग्रोव्हचे नैसगिर्क पूर नियंत्रणात असलेले स्थान पाहता मुंबईच्या मॅनग्रोव्हयुक्त खाजणांची विकासासाठी मागणी करणे हे अत्यंत घातक ठरणार आहे. माहीम खाडीतील बेट आणि उपनगरे यांमधील आघात शोषकाचे (बफर) काम करणारे मॅनग्रोव्ह जंगल वांदे भरावामुळे सागराची भरती सामावून घेऊ शकत नाही. यामुळे दादर ते वसोर्वापर्यंतच्या वाळूच्या चौपाट्या नष्ट झालेल्या आपण पाहिल्या. मॅनग्रोव्हमुळे किनाऱ्याला स्थैर्य प्राप्त होते. वाळूचा संचय होणाऱ्या चौपाट्या वाचतात.

मुंबईच्या प्रथम नागरिकाचे वास्तव असलेल्या महापौर बंगल्यासह दादरपासून वसोर्व्यापर्यंतच्या अनेक इमारतींना लाटांच्या माऱ्याने भूकंपसदृश हादरा बसतो. माहीम किल्ल्या-सारख्या ऐतिहासिक वास्तूची मोडतोड झाली, वसोर्व्याला इमारती पडल्या यापासून बोध घेतला गेला नाही. मॅनग्रोव्हयुक्त खाड्या, खाजणांच्या पाणथळ जागा बुजविणे चालूच राहिले. भविष्यात सुनामी अगर वादळी लाटा आल्यास पाणी सामावण्यासाठी जागा उपलब्ध नसल्याने भीषण दुर्घटना घडेल. दोनतृतीयांश मुंबई पाण्याखाली जाईल आणि किमान दहा लाख माणसे ताबडतोब मरतील अशी शक्यता आहे.

गिरीश वि. राऊत

 
</text>
</doc>
