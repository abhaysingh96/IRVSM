<doc>
<docno>977827.cms.txt</docno>
<text>
 
संवाद
भारतीय बाजारपेठ हेच आकर्षण
[ Saturday, January 01, 2005  05:21:40 pm]


अमेरिकन किंवा युरोपिअन देशाची कितीही उत्पादन क्षमता असली तरी त्याचा विक्रीसाठी भारतासारख्या देशाचीच मदत घ्यावी लागेलच. भारतीय ग्राहक बाजार 800.000 कोटी रुपये आहे हे विधान एका अमेरिकन सुपरमाकेर्टच्या विश्लेषला संस्थेने म्हटले आहे. या कारणामुळे जागतिक प्रत्येक ग्राहक वस्तूचे उत्पन्न करीत असलेल्या संस्थांचे भारताकडे विशेष लक्ष आहे. येत्या दोन वर्षामध्ये भारत ही मोठी बाजारपेठ म्हणून गाजली जाईल.

चालू वर्षाची वाटचाल कशी असेल ही उत्कंठा प्रत्येकाची ; कारण या वर्षी आंतरराष्ट्रीय घडामोडीचा भारतावर मोठ्या प्रमाणावर परिणाम होण्याची चिन्ह दिसत आहेत. दिवसेंदिवस जागतिकीकरणाचा वेग आणि वेध वाढतही आहेत. त्याचे पडसाद अनेक तऱ्हेने आपण अनुभवित असतो. हे पडसाद नकारात्मक बाबींना जास्त महत्त्व देत असतात व त्याची नोंद वृत्तपत्रात व दूरदर्शन वाहिन्यांवर होत असते.

जागतिकीकरणातर्फे प्रगती होत आहे. शहरांमध्ये गावोगावी शेतीचे उत्पन्न असूनही शेतकरी समाधानी नसतो. एक लाख लोकसंख्या असलेल्या स्थानांची संख्या आहे 6,395 व गावे 6,20,000 जेथे अजूनही वीज पोहचलेली नाही किंवा पाण्याची सुविधा अजून झालेली नाही. अशा वेळी मूलभूत शोधाकडे आपले लक्ष वाढायला हवे ; पण तसे होत नाही. म्हणूनच वीज व पाणी संकटे जवळ आलेली दिसत आहेत.

जागतिकीकरणाची पडसाद ते होणारच. पडसाद इंजिनासारखे असतात व त्यामुळेच देशाची प्रगती अवलंबून असते. काय होते की, भारतामध्ये फक्त तीन टक्के जनता आयकर देते व रोख बाजारामध्ये गुंतवणूककराची संख्या फक्त सहा टक्के आहे. अशा जनतेकडून आपकमाई जास्त होते. भारताची निदान आताची परिस्थिती अशी की, चार टक्के जनता ज्यांचे कौटुंबिक वाषिर्क उत्पन्न 25 लाख रु. वाषिर्क व 40 टक्के जनता अतिगरीब, ज्यांचे कौटुंबिक वाषिर्क उत्पन्न फक्त 10 हजार रु. आहे. यामध्ये असलेली सामान्य जनता सगळेच विचारवंत, त्यांचे तीन विभाजन केले आहे. उच्च मध्यमवगीर्य उत्पन्न कौटुंबिक उत्पन्न 25 लाख ( 18 टक्के), मध्यम मध्यमवगीर्य उत्पन्न 15 ते 20 लाख ( 18 टक्के) लघू मध्यमवगीर्य ( 20 टक्के) ज्यांचे कौटुंबिक उत्पन्न सहा लाख ते 10 लाख रु. अशी जनता जवळजवळ 25 कोटी आहे, त्यांच्याकडे नोकरीतफेर् किंवा धंद्यातफेर् मासिक प्राप्ती होतच असते. अशा महाजनांचे एकतरी अपत्य विदेशी असते.

आता चित्र असे दिसून येते की, सेवाक्षेत्रातली ही मंडळी परदेशामध्ये स्थायिक झालेली आहेत. तीन कोटी भारतीय शिकले-सवरलेले व खूप शिक्षित विदेशामध्ये राहिले असून, त्यांची स्वकीय संपत्ती 800 अब्ज डॉलर आहे, हे विधान अमेरिकेच्या ' फोरब्स ' मासिकांनी जाहीर केले आहे. भारतीय लोकसंख्या 100 कोटी व आथिर्क उत्पन्न 580 अब्ज डॉलर व विदेशी भारतीय तीन कोटी ; परंतु त्यांची संपत्ती 800 अब्ज डॉलर!!!

काही स्थरावर जागतिकीकरणाचे प्रभाव पडले आहे. त्याचा अर्थ असा नाही की, शेतीमध्ये उत्पन्न नाही. विसंगती अशी की, आज शेतीसाठी ज्या काही सुविधा लागतात बी-बियाणे, खते, पाणी, अवजारे यावर शासनाने दिलेली आथिर्क मदत जवळजवळ 50 हजार कोटी रु. असते ; परंतु अशा रोख शेतीच्या उत्पन्नावरती काहीही निर्बंध नसतात.

आधुनिकीकरण व तंत्रज्ञान यांच्या व्याख्या बदलतील. येत्या दोन ते तीन वर्षांमध्ये बरेसचे मूलभूत बदल होतील. एप्रिल 1 पासून आयातीचे दरवाजे जागतिक व्यापार संस्थेच्या नियमामुळे उघडावे लागतील व यामुळे स्थानिक उद्योगाला झळ पडेलच ; परंतु सेवाक्षेत्राची उंची झेपावेल. अशा आधुनिकीच्या काळात जो तो विचार करतो श्ाीमंत होण्यासाठी. जरूर व्हा श्ाीमंत ; परंतु असे विश्व निर्माण करावे की, उपयोग सर्वांना व्हावा. खेदाची गोष्ट अशी की, हे चित्र दिसत नाही.

2005 साली परिवर्तनीय रुपयाची नांदी होईल. आंतरराष्ट्रीय स्थरावर कमी व्याज असलेले भांडवल भारतामध्ये येण्याची प्रमाण जास्ती वाढेल. जागतिक व्यापारपेढेचे उद्दिष्ट हेच होते की, अर्थव्यवस्था मुक्त असावी. प्रत्येक देशाची अर्थव्यवस्था त्या देशाच्या मध्यवतीर् संस्थेवर अवलंबून असते. आपल्याकडची ही संस्था म्हणजे रिर्झव्ह बँक. जागतिक स्थरावर प्रत्येक मध्यवतीर् संस्थेवर नियंत्रण असावे, म्हणून एक संस्था निर्माण केली आहे, त्याचे नाव ' बँक ऑफ इंटरनॅशनल सेटलमेट '. या बँकेचे नियंत्रण 1 एप्रिल 2005 पासून सुरू होईल व त्या कारणामुळेच आपल्या देशातल्या बँकांवर नियंत्रण करणारा कायदा , ' बँकिंग रेग्युलेशन कायदा ' यामध्ये बदल करावे लागतील. याची नांदी सुरू झाली आहे ; परंतु 1 एप्रिल 2005 पासून यामध्ये जास्त विचार करावा लागेल. आजतरी जागतिक स्थरावर व्याजदर कमी आहेत, म्हणून भारतामध्ये विदेशी संस्था गुंतवणुकीसाठी पैसा आणित आहेत.

जागतिकीकरणाला आपल्याला सामोरे जावे लागेलच. मराठी माणूस हा अत्यंत भित्रा व स्वत:च्या दुनियेत रमणारा, खाऊनपिऊन सुखी ' चौकीनी कुटुंब व षटकोनी संसार ' त्याला कोणतेच धोके पत्कारायचे नसतात. आपण दुसऱ्याचे हिशेब तपासीत असतो. वर्षानुवषेर् हे अंकगणित मांडीत असतो. पारंपरिक विचार करत जीवन जगत असतो. सकाळी भात आणि वरण, संध्याकाळी वरण आणि भात.

येत्या काळात तीन स्थरावर जागतिक व्यवहार निर्भर राहतील. अमेरिकन डॉलर, कच्या तेलाचे भाव व सोन्याचे मूल्य. आजपर्यंत तरी 78 टक्के जागतिक व्यवहार अमेरिकन डॉलरमध्ये होत आहेत. अमेरिकन डॉलर व युरो याची जुगलबंदी चालू झाली आहे. युरोपने युरो चलनामुळे अमेरिकन डॉलरला हैराण केले आहे, यामुळेच अमेरिकन डॉलरचे मूल्य खालावत आहे. जेव्हा डॉलर मूल्य खालावते तेव्हा होतो परिणाम कच्च्या तेलाच्या किमतीवर. तेलाचे भाव केव्हा भडकतात ? जेव्हा मागणी भरपूर पण पुरवठा कमी असतो अशा वेळी तेलाचे राजकारण असतेच. जर समजा तेलाचा सौदा सोन्यामध्ये झाला तर भावामध्ये तेजी राहणार नाही. ' जेव्हा कागदी चलनावरचा विश्वास उडतो तेव्हा सोने मूल्य वधारते ', असे मत हेन्री किसिंजर यांनी 1978 साली केले होते ते अगदी खरे. पुढच्या 10 वर्षांत अमेरिकन डॉलर व युरो, विदेशी चलन, कच्चे तेल व सोने याचे विशेष योगदान जागतिक व्यवहारात राहतील हे निश्चित.

अमेरिकन किंवा युरोपिअन देशाची कितीही उत्पादन क्षमता असली तरी त्याचा विक्रीसाठी भारतासारख्या देशाचीच मदत घ्यावी लागेलच. भारतीय ग्राहक बाजार 800.000 कोटी रुपये आहे हे विधान एका अमेरिकन सुपरमाकेर्टच्या विश्लेषला संस्थेने म्हटले आहे. या कारणामुळे जागतिक प्रत्येक ग्राहक वस्तूचे उत्पन्न करीत असलेल्या संस्थांचे भारताकडे विशेष लक्ष आहे. येत्या दोन वर्षामध्ये भारत ही मोठी बाजारपेठ म्हणून गाजली जाईल.

कितीही दिवस कष्टाचे दिवस आले तरी आपल्याकडच्या मंडळीना प्रगतीचा रस्ता नेहमीच दिसेल हे तर सूर्यप्रकाशासारखे स्वच्छ आहे. अशीच भावना ठेऊन भविष्याची वाटचाल करावी हे मर्म, हेच ब्रीद.

गिरीश वासुदेव

अर्थतज्ज्ञ

 
</text>
</doc>
