<doc>
<docno>1052756.cms.txt</docno>
<text>
 
क्रीडा
ईडनच्या खेळपट्टीवर गांगुली खूष
[ Tuesday, March 15, 2005  11:08:30 pm]


कोलकाता : ईडन गार्डनच्या खेळपट्टीवर कर्णधार सौरभ गांगुली खूष आहे. या खेळपट्टीवर गवत ठेवण्यात आले आहे, सहा वर्षापूवीर् या खेळपट्टीवर असेच गवत राखण्यात आले होते, हा सामना पाकने 46 धावांनी जिंकला होता.

मोहालीत विजयाने भारताला हुलकावणी दिली होती पण गांगुलीने त्या खेळपट्टीला दोष दिला नाही, आमचा विजय हुकला तरी ती खेळपट्टी चांगलीच होती तिला दोष देण्यात अर्थ नाही असे त्याने नमूद केले. झहीर खानला वगळण्यात येणार नाही असेही त्याने स्पष्ट केले. केवळ एका सामन्यातील कामगिरीमुळे बड्या खेळाडूंना वगळणे योग्य नाही असे त्याने बोलून दाखवले. ईडनवर आपण गोलंदाजी करू असेही तो म्हणाला. नाणेफेकीचा कौल तसा महत्त्वाचा ठरणार नसल्याचे त्याने बोलून दाखवले. मोहाली कसोटीत जिगरबाज खेळ केल्यामुळे आत्मविश्वास दुणावलाय असे सांगून कर्णधार इंझमामने कोलकाता कसोटीत चांगल्या निकालाची अपेक्षा व्यक्त केली पण आपल्या सहकाऱ्यांना सावधनतेचा इशाराही त्याने दिला. त्या खेळाने हुरळून जाण्यात अर्थ नाही कारण हा आता नवा सामना सुरू होतोय. अकमलची त्याने तारीफ केली. तो चांगला यष्टीरक्षक तर आहेच पण फलंदाजीतही त्याने कमाल केली.

 
</text>
</doc>
