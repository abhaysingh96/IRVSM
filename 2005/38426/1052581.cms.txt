<doc>
<docno>1052581.cms.txt</docno>
<text>
 
अर्थव्यवहार
'व्हॅट', व्यापाऱ्यांचे युक्तिवाद आणि ग्राहकहित
[ Tuesday, March 15, 2005  08:26:34 pm]


आपणाला स्वातंत्र्य मिळून अर्धशतकाहून अधिक काळ लोटल्यानंतर प्रथमच देशातील कररचनेत महत्त्वाचा बदल घडून येत आहेत. विक्रीकर हा करउत्पन्नातील एक महत्त्वाचा कर असून त्याची सध्याची रचना, वसुली यात जो किचकटपणा आहे त्यातच करचुकवेगिरीची बिजे सापडतात. जास्तीत जास्त लोकांना कराच्या जाळ्यात आणून कररचना सोपी केल्यास कराचे प्रमाण कमी करूनही सरकारला अधिक उत्पन्न मिळू शकते हे आता सिद्ध झाले आहे. नवा मूल्यवधिर्त कर (' व्हॅट ') येत्या 1 एप्रिल 2005 पासून अमलात येत असून, कर चुकविणाऱ्यांना तो अडचणीचा ठरला तरी सरकार, प्रामाणिक करदाते, सामान्य ग्राहक, नागरिक या सर्वांना तो लाभदायक ठरणार आहे.

असे म्हणतात की, जगात टाळता न येणाऱ्या दोनच गोष्टी आहेत. त्या म्हणजे मृत्यू आणि कर. मृत्यू कुणाला टाळता येत नाही आणि कर कुणाला चुकत नाही. मृत्यू टाळण्याचे प्रयत्न डॉक्टर मंडळी करतात पण शेवटी मृत्यू सर्वांना गाठतोच. कराचा बोजा कमी करण्यासाठी उद्योगधंद्यांतील मंडळी प्रयत्न करतात, पण शेवटी सर्वसामान्य माणसाच्या डोक्यावर त्याचे ओझे पडतेच. आपणा सर्वांना आयकर, अबकारी किंवा उत्पादन शुल्क कर (एक्साइज ड्युटी), विक्रीकर, कंपनी कर (कॉपोर्रेट टॅक्स) असे अनेक कर भरावे लागतात. त्याशिवाय उलाढाल कर, विक्रीकरावर अधिभार (सरचार्ज), स्पेशल अॅडिशनल टॅक्स, अॅडिशनल सरचार्र्ज, जकात (ऑक्ट्रॉय) कर , ' सेस ' इत्यादि उपकर आहेतच. देशाबाहेरून येणाऱ्या मालांवर कस्टम्स ड्युटी, अॅडिशनल ड्युटी, स्पेशल अॅडिशनल ड्युटी, काउंटरव्हेलिंग ड्युटी इत्यादी कर आहेत. या सर्व करांचा किचकटपणा, कर आकारणी व वसुलीतील खास ' सरकारी खाक्या ' ही सर्व करदात्यांना डोकेदुखी वाटते. स्वातंत्र्यानंतर आता प्रथमच यात मोठा बदल घडून येत असून, विक्रीकरासाठी सोपी, सुटसुटीत अशी मूल्यवधिर्त कर पद्धत ( ' व्हॅल्यू अॅडेड टॅक्स ' अर्थात ङ्कन्ञ्ज) प्रथमच 1 एप्रिल 2005 पासून अमलात येत आहे.

सध्याच्या कररचनेतील विक्रीकर, उलाढाल कर (टर्नओव्हर टॅक्स), खरेदी कर, ऐषाराम कर ( ' लक्झरी टॅक्स '), प्रवेश कर (एंट्री टॅक्स), विक्रीकरावरील सरचार्ज, अॅडिशनल सरचार्ज, स्पेशल अॅडिशनल टॅक्स हे सर्व कर रद्द करून त्याऐवजी मूल्यवधिर्त कर (ङ्कन्ञ्ज) या एकाच कराची आकारणी यापुढे करण्यात येईल व ती देशातील सर्व राज्यांना समानपणे लागू होईल.

सध्या देशात प्रत्येक राज्यात विक्रीकर वेगवेगळा आहे. शिवाय वस्तूगणिक विक्रीकराचे प्रमाण वेगवेगळे आहे. त्याऐवजी 4 टक्के आणि 12.5 टक्के अशा दोनच स्तरांवर हा नवा कर राहील. औषधे, कृषि व औद्योगिक मालांवर 4 टक्के इतर वस्तूंवर 12.5 टक्के कर असेल. पेट्रोल, डिझेल, विमानाचे इंधन, मद्य, लॉटरी तिकिटे यांना मूल्यवधिर्त करप्रणालीतून वगळण्यात येईल. सर्व राज्यांना समान कर लागू राहील. राज्य विक्री कराऐवजी या नव्या कराची आकारणी होईल. केंदीय विक्री कर मात्र सध्या तरी बदलणार नाही.

करपद्धती

नव्या कराची आकारणी व वसुलीची पद्धतही सोपी करण्यात आली आहे. उत्पादक / व्यापारी जेव्हा उत्पादनासाठी व विक्रीसाठी आवश्यक साहित्य / वस्तू, कच्चा माल खरेदी करतील तेव्हा त्यांना त्यावर जो कर भरावा लागेल त्याचे ' क्रेडिट ' त्यांच्या नावावर जमा होईल व या व्यापारी/संस्थांनी आपल्या मालाची विक्री करताना त्यावर जो कर भरावा लागतो त्यातून या भरलेल्या कराची वजावट त्यांना मिळेल. याचा अर्थ असा की, एखादा उत्पादक / व्यापारी याने केलेल्या खरेदीची किंमत व त्याच्या विक्रीची किंमत यातील फरकाच्या रकमेइतका कर त्याला भरावा लागेल. उदाहरणार्थ, एखाद्या व्यापाऱ्याने रु. 100 चे साहित्य खरेदी केले तर त्यावर त्याला 4 टक्केप्रमाणे 4 रुपये कर द्यावा लागेल व त्याची विक्री 150 रु. या किमतीला केली तर त्यावर 4 टक्के प्रमाणे 6 रुपये कर निश्चित होईल. त्यापैकी त्याने अगोदरच भरलेल्या 4 रुपये कराची वजावट त्याला मिळेल व निव्वळ 2 रु. कर त्याला भरावा लागेल. म्हणजेच त्याची खरेदी किंमत ( 100 रु.) व विक्री किंमत ( 150 रु.) यामधील फरकाच्या ( 50 रु.) रकमेवरचा करच त्याला द्यावा लागेल. उत्पादक/व्यापारी वस्तू खरेदी करून विक्री करताना त्याची जी मूल्यवृद्धी (व्हॅल्यु अॅडिशन) होते, त्या मूल्यवृद्धीपुरताच कर त्याला भरावा लागेल, हाच या नव्या कराचा अर्थ आहे.

या नव्या करपद्धतीनुसार दरवषीर् रुपये 5 लाखांपेक्षा जास्त उलाढाल करणाऱ्या व्यापाऱ्यांना नोंदणी करून घ्यावी लागेल. त्याहून कमी उलाढाल असणाऱ्यांना नोंदणी करण्याची सक्ती न करता स्वेच्छेने नोंदणी करता येईल. त्यांना कराची रक्कम दरमहा विवरणपत्रासह (रिटर्न) भरावी लागेल व कच्चा माल आणि साहित्य खरेदीवर भरलेल्या कराची पत (क्रेडिट) त्याच महिन्यात वापरता येईल. अशा भरलेल्या कराची रक्कम जर विक्री करताना भरावयाच्या करापेक्षा जास्त असेल, तर उरलेले क्रेडिट पुढील महिन्याकरिता जमा केले जाईल व त्याची वजावट पुढे मिळू शकेल. राज्यातील खरेदीविक्रीसाठीच ही पद्धत चालू होईल. केंदीय विक्री कराबाबत (ष्टद्गठ्ठह्लह्मड्डद्य स्ड्डद्यद्गह्य ञ्जड्ड 3) अद्याप असा निर्णय झालेला नाही.

सध्या 550 वस्तूंवर ज्या विशिष्ट वस्तूंना या करातून वगळलेले आहे, त्या सोडून बाकी सर्व वस्तूंना मूल्यवधिर्त कर लागू राहील. सध्या 550 वस्तूंवर या कराची आकारणी होईल. त्यातील नैसगिर्क व ज्यावर कोणतीही प्रक्रिया करण्यात येत नाही, अशा स्थानिक 46 वस्तूंना या करातून वगळले आहे. औषधे, सर्व औद्योगिक कच्चा माल, कच्चा शेतीमाल, अशा सुमारे 270 वस्तूंवर 4 टक्के कर राहील व उरलेल्या वस्तूंवर 12.5 टक्के कर राहील. काही राज्यांनी केलेल्या विरोधामुळे या करातून अन्नधान्ये वगळण्याचा अधिकार राज्यांना देण्यात आला आहे. एक वर्षानंतर याबाबत पुनविर्चार केला जाईल. साखर, कापड व तंबाखू ज्यावर अॅडिशनल एक्साइज ड्युटी लावली जाते, त्यांनाही एक वर्षासाठी या करातून वगळले आहे व त्यासाठी सध्याचीच करप्रणाली लागू राहील.

बापू तारदाळकर

( अपूर्ण)

 
</text>
</doc>
