<doc>
<docno>1051700.cms.txt</docno>
<text>
 
महामुंबई
शरद रावांच्या संघटनेचा आता पालिकेत संप?
[ Tuesday, March 15, 2005  01:28:48 am]


म. टा. प्रतिनिधी

मंुबई : वेतनवाढीच्या करारावरून ' बेस्ट ' कर्मचाऱ्यांनी उपसलेले संपाचे हत्यार म्यान होत नाही, तोच महापालिकेतील कर्मचाऱ्यांच्या वेतनवाढीच्या प्रश्ान् ऐरणीवर आला असून येत्या काही दिवसांत हा प्रश्ान् चिघळण्याची शक्यता आहे. यासंदर्भात म्युनिसिपल मजदूर युनियनचे शरद राव व महापालिका कामगार-कर्मचारी समन्वय समितीने सोमवारी स्वतंत्रपणे महापौर आणि गटनेत्यांशी चर्चा केली.

सध्या देण्यात आलेला महागाई भत्ता काढून न घेता वेतनसुधार समितीच्च्या इतर कलमांची अमलबजावणी करावी. त्यामुळे प्रशासनावर फारसा ताण पडणार नाही. ' बेस्ट ' च्या धतीर्वर लवाद अजिबात नियुक्त करू नये, अशी मागणी समन्वय समितीने केली. समितीच्या वतीने अॅड. प्रकाश देवदास, रमेश जोशी, बाबा कदम, प्रमोद गावकर, बा. शि. साळवी या बैठकीत सहभागी झाले.

वेतनवाढीबाबत महापालिका प्रशासनाने अलीकडेच स्थायी समितीत प्रस्ताव सादर केला आहे. त्या प्रस्तावावर समन्वय समितीच्या शिष्टमंडळाने मतप्रदर्शन केले. ही बैठक आटोपल्यानंतर शरद राव यांनी महापौर व गटनेत्यांची भेट घेऊन त्यांचे म्हणणे मांडले. दोन्ही युनियनचे म्हणणे महापौर व गटनेते आयुक्तांकडे मांडतील.

 
</text>
</doc>
