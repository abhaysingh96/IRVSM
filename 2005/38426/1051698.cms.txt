<doc>
<docno>1051698.cms.txt</docno>
<text>
 
महामुंबई
आथिर्क विकासाचे श्रेय रावांचेच
[ Tuesday, March 15, 2005  01:28:13 am]


म. टा. प्रतिनिधी

विधिमंडळात आदरांजली

मुंबई : खुल्या आथिर्क धोरणाचा धडाडीने पुरस्कार करून देशाच्या आथिर्क विकासात अत्यंत मोलाची कामगिरी बजावणारे पंतप्रधान म्हणून पी. व्ही. नरसिंहराव यांची भारताच्या इतिहासात कायमची नोंद होईल, अशा शब्दांत विधिमंडळाच्या दोन्ही सभागृहांत दिवंगत पंतप्रधान नरसिंहराव यांना सोमवारी आदरांजली वाहण्यात आली.

विधानसभेत मुख्यमंत्री विलासराव देशमुख आणि विधानपरिषदेत उपमुख्यमंत्री आर. आर. पाटील यांनी नरसिंहराव यांच्या निधनाबद्दल शोकप्रस्ताव मांडला. त्याला विरोधी पक्षनेते नारायण राणे व नितीन गडकरी यांनी पाठिंबा देत राव यांच्या कार्याचा मुक्त कंठाने गौरव केला. आंध्र प्रदेशच्या राजकारणात अल्पकाळ घालविल्यानंतर राव यांनी राष्ट्रीय पातळीवर आपले नेतृत्व प्रस्थापित करताना परराष्ट्र, संरक्षण, मनुष्यबळ विकास खात्याचे मंत्री म्हणून स्वत:चा ठसा निर्माण करण्यात यश मिळविले होत. पण पंतप्रधान झाल्यानंतर त्यांनी विद्यमान पंतप्रधान डॉ. मनमोहन सिंह यांच्यावर अर्थखात्याची जबाबदारी सोपवून देशाला आथिर्क संकटातून सोडविण्यासाठी खुल्या आथिर्क धोरणाला भक्कम पाठिंबा दिल्यानेच देशाला आथिर्क स्थैर्य मिळाले, असे मुख्यमंत्री म्हणाले.

भारताच्या आथिर्क विकासाचे खरे श्रेय राव यांनाच असल्याचे राणे यांनी सांगितले. बहुभाषाप्रभू असलेल्या नरसिंहराव यांना मराठी भाषेबद्दल विशेष आपुलकी असल्यानेच साहित्य संमेलनाच्या स्वागताध्यक्षपदाचा सन्मान त्यांना देण्यात आला होता. त्यामुळेच ते आंध्र प्रदेशचे असले तरी महाराष्ट्राने त्यांना ' मराठी पंतप्रधान ' म्हणूनच आपले मानले होते, असे राणे म्हणाले. अल्पमतातील सरकार पाच वषेर् टिकविण्याची कामगिरी बजावण्यामागे मुत्सद्दी, विवेकी आणि संयमी राजकारणाची जोड होती, याचाही त्यांनी आर्वजून उल्लेख केला. भाजपचे गटनेते गोपीनाथ मुंडे यांनी, हैदराबाद मुक्ती संग्रमातील धडाडीचा सेनापती म्हणून राव मराठवाड्याला अधिक जवळचे आहेत, असे सांगितले. सभागृहाचे ज्येष्ठ सदस्य गणपतराव देशमुख, नरसय्या आडाम व सहकारमंत्री पतंगराव कदम यांनीही माजी पतंप्रधानांच्या कार्याचा गौरव केला.

विधानपरिषदेत उपमुख्यमंत्री पाटील यांनी, सार्मथ्यशाली व स्थितप्रज्ञ नेता म्हणून त्यांच्या गुणांचा उल्लेख करताना देशाच्या विकासातील त्यांची कामगिरी अविस्मरणीय असल्याचे सांगितले. तर गडकरी यांनी, थोर विचारवंत, कुशल प्रशासक व संवेदनशील नेता या शब्दांत त्यांना आदरांजली वाहिली. बी. टी. देशमुख, उल्हास पवार, प्रा. जोगेंद कवाडे, सुधा जोशी आदींनीही आदरांजली वाहिली.

विधिमंडळाचे अर्थसंकल्पीय अधिवेशन 29 एप्रिलपर्यंत चालणार आहे. येत्या सोमवारी राज्याचा सन 2005-06 चा अर्थसंकल्प मांडला जाणार आहे. या सात आठवड्यांच्या अधिवेशनात एकूण 14 दिवस सुटी आहे. तसेच , 14 नवीन विधेयके मांडली जाणार आहेत.

 
</text>
</doc>
