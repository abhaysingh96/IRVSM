<doc>
<docno>1051701.cms.txt</docno>
<text>
 
महामुंबई
झेलम परांजपे यांना 'महारी' पुरस्कार
[ Tuesday, March 15, 2005  01:29:21 am]


म. टा. प्रतिनिधी

मुंबई : ख्यातनाम ओडीसी नृत्यांगना झेलम परांजपे यांची भुवनेश्वरमधील ' गुरू पंकज चरण ओडीसी रिसर्च फाउंडेशन ' च्या वतीने देण्यात येणाऱ्या प्रतिष्ठेच्या ' महारी 2005' या पुरस्कारासाठी निवड झाली आहे.

ओडीसी नृत्यामध्ये राष्ट्रीय व आंतरराष्ट्रीय स्तरावर केलेल्या उल्लेखनीय कामगिरीबद्दल त्यांची निवड झाली आहे. 20 हजार रुपये, मानचिन्ह असे या पुरस्काराचे स्वरुप आहे. गेली दहा वषेर् हा पुरस्कार ओरिसातील व्यावसायिक ओडीसी नृत्यांगनांनाच देण्यात येत होता. मात्र, यंदा प्रथमच ओरिसाबाहेरील कलाकाराची या पुरस्कारासाठी निवड झाली आहे. भुवनेश्वरमध्ये गुरू पंकज उत्सवानिमित्त दोन दिवस होणाऱ्या नृत्य सोहळ्यात 18 मार्चला हा पुरस्कार त्यांना प्रदान करण्यात येईल अशी माहिती फाउंडेशनचे सचिव सारथ दास यांनी दिली.

 
</text>
</doc>
