<doc>
<docno>1052666.cms.txt</docno>
<text>
 
देश-विदेश
तेलगी स्टँप घोटाळाप्रकरणी 64 गुन्हे दाखल
[ Tuesday, March 15, 2005  09:14:19 pm]


म. टा. विशेष प्रतिनिधी

नवी दिल्ली : तेलगी स्टँपपेपर घोटाळ्याप्रकरणी सीबीआयने एकूण 64 गुन्हे दाखल केले असून, पैकी 20 प्रकरणांची चौकशी पूर्ण केली आहे. उर्वरित 44 प्रकरणांची विभिन्न स्तरांवर चौकशी सुरू आहे. या गुन्ह्यांमध्ये आजतागायत 149 आरोपींविरुद्ध आरोपपत्र ठेवण्यात आले असून काही आरोपींवर एकापेक्षा अधिक गुन्हेही दाखल करण्यात आले आहेत. व्यक्तिश: तेलगी, त्यांचे सहकारी अन् कुटुंबीयांच्या 51 जंगम आणि 67 स्थावर मिळकती जप्त करण्यात आल्या आहेत, अशी माहिती अर्थमंत्री चिदंबरम यांनी समाजवादी पक्षाचे शाहिद सिद्दीकी यांच्या प्रश्नाला उत्तर देताना राज्यसभेत दिली.

घोटाळ्याची व्याप्ती नेमकी किती आहे, याचा अंदाज अद्याप सरकारला आला नसला तरी सीबीआयने आतापर्यंत 3396 कोटी रुपयांचे स्टँपपेपर जप्त केले आहेत. या घोटाळ्यात नेमके किती आणि कोणते लोक गुंतले आहेत, याची चौकशी महाराष्ट्र, कर्नाटक आणि उत्तरप्रदेश राज्यांतल्या गुप्तचर यंत्रणा अनुक्रमे मुंबई, कानपूर आणि बंगलोरला करीत आहेत, तत्कालिन रालोआ सरकारने या प्रकरणी सुरू केलेली कार्यवाही आजही सुरू असून, केंद सरकारने त्यात कोणताही हस्तक्षेप केलेला नाही, असे अर्थमंत्री म्हणाले.

व्हॅटच्या अमलबजावणीच्या एका प्रश्ानच्या उत्तरात अर्थमंत्री म्हणाले, सर्व राज्यातल्या अर्थमंत्र्यांचे व्हॅटच्या अमलबजावणीबाबत एकमत झाले असून येत्या एक एप्रिलपासून देशभर व्हॅटची अमलबाजावणी सुरू होईल, असे अर्थमंत्र्यांनी स्पष्ट केले. उत्तर प्रदेश आणि तामिळनाडू राज्यांचा अमलबजावणीस नकार असला तरी व्हॅट लागू होणार काय ? याचे स्पष्टीकरण करताना ते म्हणाले, उत्तर प्रदेशचे मुख्यमंत्री मुलायमसिंग व्हॅट संदर्भात अनेक वेळा मला भेटले. काही प्रशासकीय स्वरूपाच्या अडचणी असल्या तरी येत्या 1 एप्रिलपासून व्हॅटच्या अमलबजावणीविषयी त्यांनी सहमती दर्शवली आहे. तामिळनाडू विधानसभेत जयललितांनी सर्वसंमतीने व्हॅट लागू करण्याचे अभिवचन दिले आहे.

पहिल्या तीन वर्षात आथिर्क नुकसान होऊ नये, यासाठी पहिल्या वषीर् 100, दुसऱ्या वषीर् 75, तिसऱ्या वषीर् 50 टक्के नुकसानभरपाई राज्यांना केंदातफेर् मिळेल.

 
</text>
</doc>
