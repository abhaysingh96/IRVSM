<doc>
<docno>1052663.cms.txt</docno>
<text>
 
देश-विदेश
राजेशला 'रेड अँड व्हाईट' शौर्यपुरस्कार
[ Tuesday, March 15, 2005  09:12:24 pm]


म. टा. प्रतिनिधी

पणजी : दि. 1 ऑगस्ट 2003... काणकोण येथील राजेश कोमारपंत पाळोळे बीचवरील आपल्या हॉटेलमध्ये चाललेल्या रंगकामाची पाहणी करत होता... हवामान बिघडलेले... धोधो पाऊस पडत होता आणि सोसाट्याचा वाराही सुटलेला... अचानक राजेशला बीचवरून आरडाओरड ऐकायला येते... पाहतो तर खवळलेल्या समुदात सातजण गटांगळ्या खात आहेत... बुडत असलेल्या एका भारतीयाला वाचविण्याच्या प्रयत्नात सहा नॉवेर्जियन पर्यटकही पाण्याच्या भोवऱ्यात अडकलेले...

पण राजेश वेळ न दवडता एक लांबलचक दोर घेतो आणि त्याचं एक टोक किनाऱ्यावरच्या माणसांच्या हाती देतो... त्यानंतर हाती लागतील तेवढी लाईफजॅकेट घेत तो बुडणाऱ्या लोकांच्या दिशेने पोहतपोहत जातो... लाईफजॅकेट देतदेत तो त्यांना दोर पकडून किनाऱ्याकडे पोहत जायला सांगतो... सर्वजण सुखरूप पोहोचतात...या बहादुरीनिमित्त राजेशला यंदाच्या ' रेड अँड व्हाईट ' शौर्य पुरस्कारांचे गोवा राज्यातील सुवर्णपदक ( 20,000 रु.) मिळाले.

आरपोरा येथील संतोष दिवकर याला बागा नदीत बुडणाऱ्या मुलाचे प्राण वाचवल्याबद्दल रौप्यपदक (15,000 रु.) जाहीर झाले आहे.

 
</text>
</doc>
