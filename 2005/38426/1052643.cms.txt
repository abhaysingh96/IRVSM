<doc>
<docno>1052643.cms.txt</docno>
<text>
 
अग्रलेख
थरथराट!
[ Tuesday, March 15, 2005  08:56:56 pm]


महाराष्ट्राच्या पश्चिमेकडील भागात सोमवारी दुपारी, पृथ्वीच्या पोटात अचानकपणे अनाकलनीय हालचाली सुरू झाल्या आणि काही क्षणांतच त्या हालचालींचे पडसाद महाराष्ट्राच्या अन्य भागांत उमटले. मुंबई महानगराच्या पायाखालची वाळूही सरकली आणि भीतीची एकच लहर चांद्यापासून बांद्यापर्यंत थरकाप उडवत गेली.

मोबाइल आणि 24 तास सुरू असणाऱ्या वृत्तवाहिन्या यांमुळे डळमळणाऱ्या भूमंडळाची जाणीव प्रत्यक्षात ज्यांना झाली नव्हती, त्यांच्यापर्यंतही हे वृत्त काही क्षणांत जाऊन पोचले. पुढे अफवांचे पेव फुटण्यापासून, इमारती खाली होण्यापर्यंत जे जे अपेक्षित होते, ते सर्व घडत गेले. सुदैवाने रिश्टर स्केलवर 4.7 ते 5.1 एवढ्या तीव्रतेचा धक्का नोंदला गेला असला, तरी प्राणहानी झाली नाही. पण भूकंपाचा केंदबिंदू पश्चिम महाराष्ट्रातील कोयना धरणाच्या परिसरात आहे हे लक्षात येताच, पोटातला गोळा अधिकच मोठा झाला.

1960 च्या दशकातील कोयना भूकंपाच्या आठवणींना जाग आली. हे सारे डोळ्याचे पाते लवते ना लवते, इतक्या त्वरेने घडले. हा संदेशवहनातील क्रांतीचाच परिपाक होता. मुंबईत तर फोनाफोनी फारच वेगाने सुरू झाली. मुंबईतल्या उत्तुंग इमारतींत उडालेली घबराट मोठी होती आणि त्याचे पडसाद दक्षिण मुंबईतील ' स्टॉक एक्स्चेंज ' च्या इमारतीतही उमटले नसते, तरच नवल! भूकंपाच्या वार्ता वायुवेगाने येऊन आदळू लागल्या आणि परिसरातल्या साऱ्या इमारती शाबूत असतानाही शेअर मात्र कोसळला.

मुंबईत विज्ञान अध्ययनाचे प्रमुख केंद असलेल्या पवईच्या ' आयआयटी ' त श्रीकुमार यांचे सादरीकरण सुरू असताना भिंतीवरची प्रतिमा थरथरू लागली आणि ' हा भूकंप आहे! ' हे लक्षात येऊन ते व त्यांचे सहकारी तातडीने इमारतीबाहेर पडले ; पण त्याचवेळी शेजारच्या वर्गात मात्र धरतीच्या पोटातील या हालचालींचा जराही सुगावा लागला नव्हता. हीच नियतीची लीला.

त्याचवेळी सातारा-सांगली या भागात थोडीफार पडझड झाली. ढेबेवाडीजवळ काही घरे कोसळली, तर पायावर दगड कोसळून कसणी येथे एक लहान मुलगा जखमी झाला. कोयना धरणाच्या परिसरातील या भूकंपाच्या केंदबिंदूची व्याप्ती महाराष्ट्र- कर्नाटक या दोन राज्यांच्या सीमा ओलांडून पुढे सरकली आणि गोवा, आंध्र प्रदेश या शेजारच्या आणखी दोन राज्यांनाही तिने कवेत घेतले.

नववर्षाच्या पूर्वसंध्येला अंगावर आलेल्या त्सुनामी लाटांनी उडवलेला हाहाकार विस्मृतीत जाण्याआधीच झालेल्या भूकंपाने घबराट उडणे, स्वाभाविकच होते. मात्र घडल्या घटनांकडे 24 तासानंतर, तटस्थपणे पाहताना लक्षात येते की त्सुनामीच्या थैमानानंतरही आपण काही बोध घेतलेला नाही. महाराष्ट्राच्या ग्रामीण भागात आपत्तीनिवारण यंत्रणेचा मागमूस नाही, हे मराठवाड्याला तुफानी फटका देणाऱ्या किल्लारीतील भूकंपाच्या वेळी ध्यानात आले होतेच.

त्यानंतर एक तप उलटले, तरीही स्थिती जैसे थेच आहे, हे सोमवारच्या घटनेनंतर ठळकपणे अधोरेखित झाले. अशा आपत्तीनिवारण यंत्रणेची खरी गरज ही मुंबईसारख्या दाट वस्तीच्या आणि गदीर्ने खच्चून वाहणाऱ्या महानगरात आहे. या महानगरात वयाची शंभरी ओलांडलेल्या अनेक इमारती आहेत. वाऱ्याच्या एखाद्या तुफानी झोतानेही त्या जमीनदोस्त होऊ शकतात. महापालिका अधिकाऱ्यांनी दिलेल्या माहितीनुसार 4 ते 5 रिश्टर स्केल इतक्या तीव्रतेच्या धक्क्याने भुईसपाट होऊ शकतील, अशा 19 हजार इमारती मुंबईत आहेत.

तरीही या महानगराचे प्रशासन आणि लोकप्रतिनिधी यांना या घटनेची तीव्रता जाणवलीच नाही, असे खेदाने नमूद करावे लागते. महापालिकेत नगरसेवकांनी या घटनेचे गांभीर्य जाणून घेण्यापेक्षा बजेटवरील चचेर्तच अधिक रस दाखविला. तर त्याचवेळी साऱ्या माहितीचा केंदबिंदू ठरणारी कुलाबा वेधशाळा मात्र थंड आणि निविर्कार होती. ' भूकंप झाला आहे की नाही ?' या एका प्रश्ानचे उत्तर मिळण्यासाठी महापालिकेच्या आपत्तीनिवारण यंत्रणेला वेधशाळेकडे वारंवर आर्जवे करावी लागत असतील आणि तेथील अधिकाऱ्यांच्या मिनतवाऱ्या कराव्या लागत असतील, तर ही कमालीची गंभीर बाब आहे.

नैसगिर्क आपत्तीबाबतची कोणतीही पूर्वसूचना देण्यास आपल्या देशातील संबंधित यंत्रणा कवडीइतक्याही उपयोगी पडत नाहीत, हे यापूवीर् अनेकदा दिसून आले आहे. पण झाल्या घटनेस दुजोरा देण्याच्या वेळीही त्या अशा रीतीने वागत असतील, तर संबंधितांवर कारवाईच व्हायला हवी. नैसगिर्क आपत्तींच्या वेळी थंड डोक्याने वागून नंतर पुनर्वसनाच्या कामास कसे जुंपून घ्यायचे त्याचे प्रशिक्षण नैसगिर्करीत्याच या देशाला मिळाले आहे! खरी गरज अशा आपत्तींच्यावेळी उदासीन राहणारे अधिकारी आणि लोकप्रतिनिधी यांच्यावरील कारवाईची आहे. अन्यथा पुन्हा भूकंप होईल, तेव्हा हीच सारी चर्चा परत करावी लागेल.

 
</text>
</doc>
