<doc>
<docno>1052620.cms.txt</docno>
<text>
 
बहुतांची अंतरे
 बोगस डॉक्टरविरोधी कारवाई करताना न्यायालयाच्या निर्णयांचे भान ठेवा
[ Tuesday, March 15, 2005  08:46:59 pm]


बोगस डॉक्टर शोध मोहिमेअंतर्गत इतर राज्यांच्या नोंदणीच्या आधारे राज्यात वैद्यकीय व्यवसाय करणाऱ्या काही व्यक्तींवर बोगस डॉक्टर म्हणून कारवाई होत आहे. हा प्रकार चुकीचा असून, अशी कारवाई न्यायालयाचा अवमान ठरू शकते ; कारण रिट अर्ज क्र. 369/1994 वर निकाल देताना सुप्रीम कोर्टाने बिहार आयुवेर्दिक चिकित्सा परिषदेचे रजिस्ट्रेशन असणाऱ्यास रजिस्टर्ड मेडिकल प्रॅक्टिशनर मानून त्यास अॅलोपॅथिक औषधे ठेवण्याची मुभा दिली.

मुंबई हायकोर्टानेसुद्धा रिट अर्ज क्र. 7647/2000 वर हंगामी आदेश देताना, असे रजिस्ट्रेशन असणाऱ्या, परंतु राज्यात वैद्यकीय व्यवसाय करणाऱ्या व्यक्तींवर कुठलीही कारवाई न करण्याचे आदेश शासन व महाराष्ट्र कौन्सिल ऑफ इंडियन मेडिसिन यांना दिले आहेत. या निकालांची प्रत राज्य पोलिस महासंचालक, मुंबई यांना देण्यात आली आहे. सर्व संबंधितांनी वरील न्यायनिर्णयांचे भान ठेवूनच कुठलीही कारवाई करावी.

अॅड. दीप्ती लखोटीया, नाशिक रोड.

 
</text>
</doc>
