<doc>
<docno>1051748.cms.txt</docno>
<text>
 
महामुंबई
राज्यपाल कृष्णांचे सीमोल्लंघन
[ Tuesday, March 15, 2005  01:58:22 am]


म. टा. प्रतिनिधी

मुंबई : कर्नाटकाचे माजी मुख्यमंत्री म्हणून सीमाप्रश्नावर महाराष्ट्राशी दोन हात केलेले एस. एम. कृष्णा हे महाराष्ट्राचे राज्यपाल झाल्यानंतर पहिल्याच अभिभाषणात या प्रश्नाविषयी काय वक्तव्य करतात, याची उत्सुकता असताना, त्यांनी आपल्या अभिभाषणात, मराठीभाषिकांच्या तीव्र भावना लक्षात घेऊन सीमाप्रश्न निकाली काढण्यासाठी सवोर्च्च न्यायालयात दाखल केलेल्या प्रकरणाचा आपले सरकार तत्परतेने पाठपुरावा करील, अशी ग्वाही दिली.

' बेळगाव कारवारसह संयुक्त महाराष्ट्र झालाच पाहिजे ' अशा घोषणांनी राज्यपाल एस. एम. कृष्णा यांचे विधिमंडळाच्या संयुक्त बैठकीत स्वागत झालेे. अभिभाषणात त्यांनी न्यायालयीन पाठपुराव्याचे भक्कम आश्वासन त्यांनी देताच सदस्यांनी बाके वाजवून त्याचे स्वागत केले.

पाण्याच्या समन्यायी वाटपासाठी लवकरच कायदा करून स्वतंत्र प्राधिकरण स्थापन केले जाईल तसेच येत्या पाच वर्षांत पाच हजार मेगावॉट विजेची निमिर्ती आणि वीज मंडळाची पुनर्रचना करण्याचे सरकारने ठरवल्याची घोषणा त्यांनी केली. विधिमंडळाच्या अर्थसंकल्पीय अधिवेशनाची सुरुवात राज्यपालांच्या अभिभाषणाने झाली.

राज्यपालपदाचा कार्यभार स्वीकारल्यानंतर कृष्णा यांनी प्रथमच अभिभाषण केले. त्यांच्या संपूर्ण भाषणाच्या वेळी सरकारी योजनांच्या वेळी सत्ताधारी बाके वाजवून होणारे स्वागत वगळता वातावरण शांतच होते.

 
</text>
</doc>
