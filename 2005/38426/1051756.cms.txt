<doc>
<docno>1051756.cms.txt</docno>
<text>
 
महामुंबई
'महाराष्ट्र टाइम्स' मुंबईत अग्रेसर
[ Tuesday, March 15, 2005  02:02:27 am]


म. टा. प्रतिनिधी

' आयआरएस ' ची ताजी आकडेवारी

मुंबई : मुंबईसह महाराष्ट्राला सोमवारी भूकंपाचे अनपेक्षित हादरे बसत असताना मुंबईतील मराठी वृत्तपत्र क्षेत्रालाही असाच हादरा बसला... जो इतका अनपेक्षित नव्हता! 2005 च्या राष्ट्रीय वाचक सर्वेक्षणाच्या (आयआरएस) ताज्या आकडेवारी-नुसार , ' महाराष्ट्र टाइम्स ' हे अधिकृतरीत्या मुंबईतले पहिल्या क्रमांकाचे वृत्तपत्र बनले आहे. मुंबईत महाराष्ट्र टाइम्सचे 9.5 लाख वाचक झाले असून , ' लोकसत्ता ' पेक्षा हा आकडा तब्बल 10 हजारांनी अधिक आहे!

महाराष्ट्र टाइम्स हे मराठीतील आजच्या पिढीच्या तरुणांचे वृत्तपत्र झाले आहे. त्यामुळेच, गेली तीन वर्षे महाराष्ट्र टाइम्स सातत्याने वाढतोय. मुंबईतील मराठी युवा वर्गाच्या वाढत्या आकाक्षांना दिशा आणि आकार देण्याचे धोरण महाराष्ट्र टाइम्सने प्रयत्नपूर्वक राबवले आहे. त्याआधारे मराठी युवक नवनवीन संधी आणि वाटा शोधू लागले आहेत.

महाराष्ट्र टाइम्सच्या वाचकांपैकी 79 टक्के 12-49 वर्षे वयोगटातील आहेत. ' लोकसत्ता ' च्या याच वयोगटातील वाचकांचे प्रमाण 73 टक्के आहे. याउलट , 50 वर्षांहून अधिक वयाचे ' लोकसत्ता ' चे वाचक ( 27 टक्के) महाराष्ट्र टाइम्सपेक्षा ( 23 टक्के) अधिक आहेत. कोणत्या ब्रँडचे भविष्य अधिक उज्ज्वल आहे, हे या आकडेवारीतून दिसून येते.

पदवीधर वाचकांच्या बाबतीतही वेगळी परिस्थिती नाही. करिअर गायडन्सवर फोकस केलेल्या महाराष्ट्र टाइम्सच्या पदवीधर वाचकांत गेल्या वषीर्च्या तुलनेत सात हजारांनी वाढ झाली, याउलट याच काळात 15 हजार पदवीधर वाचकांनी ' लोकसत्ता ' कडे पाठ फिरवली आहे.

मुंबई शहरात ' टाइम्स ऑफ इंडिया ' च्या पाठोपाठ महाराष्ट्र टाइम्स दुसरे मोठ्या क्रमांकाचे वृत्तपत्र बनला आहे, हेही विशेषच म्हणावे लागेल. टाइम्स समूहाची मुंबई माकेर्टमधली चारही वृत्तपत्रे आपापल्या विभागात क्रमांक एक वर पोहोचली आहेत. ' द टाइम्स ऑफ इंडिया ', ' दि इकॉनॉमिक टाइम्स ', ' महाराष्ट्र टाइम्स ' आणि ' नवभारत टाइम्स ' माकेर्ट लीडर आहेत.

 
</text>
</doc>
