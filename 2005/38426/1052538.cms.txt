<doc>
<docno>1052538.cms.txt</docno>
<text>
 
महाराष्ट्र
'कृष्णा' कारखान्याची निवडणूक 17 एप्रिलला
[ Tuesday, March 15, 2005  08:01:43 pm]


म. टा. वृत्तसंस्था

कराड : पश्चिम महाराष्ट्राचे लक्ष लागून राहिलेल्या ' कृष्णा सहकारी साखर कारखान्या ' ची पंचवाषिर्क निवडणूक 17 एप्रिलरोजी होत असून बड्या नेत्यांतील पारंपरिक लढतीमध्ये यंदा , 13 हजार 528 मतदार मत देऊ शकणार नसल्याने चुरस वाढलीच आहे.

निवडणुकीची घोषणा जिल्हाधिकारी सुबराव पाटील यांनी गेल्या गुरुवारी , 10 मार्च रोजी केली असली, तरी तिची तयारी दोन महिन्यांपूवीर्च सुरू झाली होती. जयवंतराव भोसले यांच्या नेतृत्वाखालील विद्यमान सत्ताधारी ' सहकार पॅनेल ' व यशवंतराव मोहिते यांचे नेतृत्व लाभलेले ' रयत पॅनेल ' हे पारंपरिक प्रतिस्पधीर् एकमेकांवर आरोप-प्रत्यारोपांच्या फैरी झाडत होते. विद्यमान चेअरमन डॉ. सुरेश भोसले, युवा नेते अतुल भोसले हे ' सहकार ' चे ; तर माजी चेअरमन मदनराव मोहिते व युवा नेते डॉ. इंदजित मोहिते ' रयत ' चे प्रमुख उमेदवार असतील.

एकंदर 25 जागा आणि कारखान्याचे एकंदर 33 हजार सभासद असा या निवडणुकीचा पसारा आहे. मात्र , 13 हजार 528 मतदारांच्या सदस्यत्वाचे प्रकरण मुंबई हायकोर्टापुढे प्रलंबित असल्याने यंदा त्यांना मतदान करता येणार नाही. या सभासदांची खुली भरती यशवंतराव मोहिते यांच्या रयत संघर्ष पॅनेलच्या कारकीदीर्त झाली होती. त्यास ' सहकार ' चे जयवंतराव भोसले यांनी कोर्टात आव्हान दिले. त्यामुळे, हक्क बजावणारे मतदार कुणाला साथ देणार, याची चुरस वाढली आहे.

निवडणुकीसाठी अर्ज दाखल करण्याची मुदत येत्या बुधवारी , 16 रोजी संपणार आहे. उमेदवारी अर्ज मागे घेण्याची मुदत एक एप्रिलपर्यंत असून दोन रोजी अंतिम उमेदवार यादी प्रसिद्ध होईल. मतदान 17 रोजी, तर मोजणी व निकाल 19 एप्रिल रोजी होणार आहे.

 
</text>
</doc>
