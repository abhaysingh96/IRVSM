<doc>
<docno>1052585.cms.txt</docno>
<text>
 
अर्थव्यवहार
'युटीआय अॅसेट'बाबत स्टेट बँकेकडून अद्याप निर्णय नाही
[ Tuesday, March 15, 2005  08:27:56 pm]


वृत्तसंस्था

कोलकाता : देशातील सर्वात मोठी व्यापारी बँक असलेल्या भारतीय स्टेट बँकेने सर्वात मोठा देशांतर्गत म्युच्युअल फंड असलेली युटीआय अॅसेट मॅनेजमेंट कंपनी प्रायव्हेट लि. आपल्या ताब्यात घेण्याबाबत अद्याप अंतिम निर्णय घेतलेला नाही.

देशभरातील लाखो युनिटधारकांनी गुंतविलेल्या निधीचे व्यवस्थापन सांभाळणाऱ्या भारतीय युनिट ट्रस्ट अर्थात युनिट ट्रस्ट ऑफ इंडियाची ( ' युटीआय ') सरकारने फेररचना केल्यानंतर लाइफ इन्शुरन्स कॉपोर्रेशन ऑफ इंडिया ( ' एलआयसी '), भारतीय स्टेट बँक, पंजाब नॅशनल बँक, बँक ऑफ बडोदा यांनी प्रायोजित केलेली नवी म्युच्युअल फंड कंपनी- ' युटीआय अॅसेट मॅनेजमेंट कंपनी प्रायव्हेट लि. ' स्थापन करण्यात आली. या कंपनीत ' एलआयसी ', स्टेट बँक, पंजाब नॅशनल बँक ( ' पीएनबी ') आणि बँक ऑफ बडोदा यांचे प्रत्येकी 25 टक्के भागभांडवल असून, ती एकूण 21 हजार कोटी रु.हून अधिक निधीचे व्यवस्थापन करीत आहे.

स्पॉन्सरर असलेल्या चार अर्थसंस्थांपैकीच कोणा एका बँकेने किंवा अर्थसंस्थेने युटीआय अॅसेट मॅनेजमेंट कंपनी ताब्यात घेऊन ती पुढे चालवावी, अशी केंद सरकारची इच्छा आहे. या संदर्भात भारतीय स्टेट बँकेच्या मुंबईतील एका ज्येष्ठ अधिकाऱ्यास विचारणा करण्यात आली असता त्याने तूर्तास तरी युटीआय अॅसेट मॅनेजमेंट ताब्यात घेण्याबाबत स्टेट बँकेची काही योजना नसल्याचे सांगितले. स्टेट बँकेची स्वत:ची अॅसेट मॅनेजमेंट कंपनी असल्यामुळे आणखी दुसरी म्युच्युअल फंड कंपनी ताब्यात घ्यावी किंवा नाही याबाबत विचारविनिमय करूनच बँकेला त्याबाबत निर्णय घ्यावा लागेल, असे हा अधिकारी म्हणाला. ' पण याबाबत नजिकच्या काळात विचार, निर्णय होणार आहे का ', असा प्रश्ान् विचारला असता सदर अधिकारी म्हणाला: तूर्त तरी अशी काही योजना नाही.

' पीएनबी ' ला रस ?

युटीआय अॅसेट मॅनेजमेंटची एक स्पॉन्सरर असलेली सरकारी क्षेत्रातील ' सधन ' बँक-पंजाब नॅशनल बँकही इतर तीन स्पॉन्सरर्सचा या म्युच्युअल फंडातील भागभांडवली हिस्सा खरेदी करण्यास इच्छुक असल्याची चर्चा सध्या वित्तीय वर्तुळांत आहे. दरम्यान, भारतीय स्टेट बँक आपल्या दोन्ही क्रेडिट कार्ड उपकंपन्यांचे विलिनीकरण करून त्यांची एकच कंपनी स्थापण्याबाबत विचार करीत असल्याचे समजते. एसबीआय कार्ड्स अॅण्ड पेमेंट सव्हिर्सेस प्रा. लि. ही कंपनी क्रेडिट कार्डांच्या माकेर्टिंगची जबाबदारी सांभाळते, तर जीई कॅपिटल बिझनेस प्रोसेस अॅण्ड मॅनेजमेंट सव्हिर्सेस प्रा. लि ही दुसरी कंपनी क्रेडिट कार्ड व्यवसायातील प्रक्रियेचे काम करते.

 
</text>
</doc>
