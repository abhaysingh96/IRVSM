<doc>
<docno>1052539.cms.txt</docno>
<text>
 
महाराष्ट्र
'ज्ञानदीप' पतसंस्थेच्या 4 वसुली कर्मचाऱ्यांना अटक
[ Tuesday, March 15, 2005  08:02:27 pm]


म. टा. वृत्तसेवा

कराड : मुंबईतील ज्ञानदीप सहकारी पतसंस्थेच्या कोरेगाव शाखेतील कर्जदाराच्या पत्नीस आत्महत्येस प्रवृत्त केल्याप्रकरणी शाखेच्या वसुली अधिकाऱ्यांसह चार जणांना कोरेगाव पोलिसांनी अटक केली आहे.

पतसंस्थेच्या कोरेगाव शाखेचे वसुली अधिकारी विठ्ठल धुमाळ, शाखाधिकारी दत्तात्रय हणमंत नावडकर, वसुली लिपिक महादेव खुडे, पिग्मी एजंट संजय चौगुले यांना अटक झाली आहे. हे चौघे कर्जदार जगन्नाथ बगेर् यांच्या घरी कर्ज वसुलीसाठी जात असत. 11 तारखेला हे चौघे सकाळी साडेअकराच्या सुमारास बगेर् यांच्या घरी गेले. बगेर् त्यावेळी घरी नव्हते. तरीही या पथकाने त्यांच्या पत्नी सीमा यांच्याकडे वसुलीसाठी तगादा लावला व कर्जवसुलीपोटी घरातला टीव्ही उचलून जाऊ लागले.

सीमा बर्गे यांनी त्यास विरोध केला. पण या चौघांनी तो धुडकावल्याने सीमा बगेर् यांनी अंगावर रॉकेल ओतून घेऊन स्वत:ला पेटवून घेतले. त्यात त्या 96 टक्के भाजल्या आहेत. वसुली अधिकाऱ्यांच्या या वर्तनामुळे कोरेगाव तालुक्यात संतापाची भावना आहे.

उत्तम अनुवाद गरजेचे

मराठी कथांचे हिंदी, इंग्रजीत उत्तम अनुवाद झाल्यास त्या खूप दूरपर्यंत जातील, त्यांचा प्रसार होईल, असे प्रतिपादन अखिल भारतीय मराठी साहित्य संमेलनाचे अध्यक्ष प्रा. केशव मेश्राम यांनी केले. कराडमधील महाराष्ट्र वाङ्मय मंडळातफेर् देण्यात येणारा ' यशवंतराव चव्हाण कराड पुरस्कार ' भारत सासणे यांना ' आयुष्याची छोटी गोष्ट ' या कथासंग्रहासाठी मेश्राम यांच्या हस्ते देण्यात आला. त्यावेळी ते बोलत होते.

सासणे यांचे लेखन शोधक व जागरूक आहे. त्यांनी अत्यंत डोळसपणाने लेखन केले आहे, असे कौतुकोद्गार मेश्राम यांनी काढले. तसेच वाचकांची अभि रुची बदलत चालली आहे. लैंगिक संबंधांबद्दल लिहिले की बोलबाला होतो. अन्य विषयांकडे वाचक वळत नाहीत, अशी खंतही व्यक्त केली. पारितोषिकांनी लेखक मोठा होत नाही. पण पुरस्कारामुळे ऊर्जा, आनंद, कौतुक मिळते. आपण कुठेतरी पोचलो आहोत, याची जाणीव होते. आतापर्यंत कथांच्या संदर्भात नवनवीन प्रयोग केले. सर्वसामान्य माणसे, त्यांचे दु:ख, वेदना, तळमळणे हे सारे केंदबिंदू मानतो, असे सासणे यांनी सत्काराला उत्तर देताना सांगितले. ज्येष्ठ समीक्षक म. द. हातकणंगलेकर, प्रकाशक अशोक कोठावळे, नगराध्यक्ष शारदा जाधव, आमदार बाळासाहेब पाटील आदी यावेळी उपस्थित होते.

 
</text>
</doc>
