<doc>
<docno>1052668.cms.txt</docno>
<text>
 
देश-विदेश
पर्यटन विकासासाठी महाराष्ट्राला 101 कोटी
[ Tuesday, March 15, 2005  09:15:29 pm]


म. टा. विशेष प्रतिनिधी

नवी दिल्ली : भारतात आंतरराष्ट्रीय पर्यटकांमध्ये 23.5 टक्क्यांची वाढ झाली असून, देशी पर्यटकांनी 31 कोटींची विक्रमी संख्या पार केली आहे. यंदाच्या केंदीय अर्थसंकल्पात पर्यटन विकासासाठी 780 कोटींची तरतूद करण्यात आली असून, महाराष्ट्राच्या वाट्याला त्यापैकी 101 कोटी रुपये येणार आहेत.

2002/03 साली पर्यटन विकासासाठी अवघे 10 कोटी रुपये केंदाकडून महाराष्ट्राला मिळाले होते, यंदा त्यात दहा पटींनी वाढ झाली आहे हे विशेष!

पीएचडी (पंजाब, हरयाणा, दिल्ली) चेंबर ऑफ कॉमर्सने भारतीय पर्यटन व्यवसायाचा ताज्या सवेर्क्षणासह एक अहवाल प्रसिद्ध केला आहे. या अहवालानुसार गतवषीर् भारताला 430 कोटी डॉलरचे उत्पन्न केवळ पर्यटन व्यवसायातून मिळाले. उत्तरेतल्या राज्यांमध्ये पर्यटन व्यवसायात अनपेक्षित वाढ झाली. उत्तरांचलने यासंदर्भात लक्षणीय प्रगती केली आहे.

केरळ आणि गोवा राज्यांनी पर्यटन क्षेत्रात जोरदार प्रचार घडवून, दरम्यानच्या काळात आघाडी मिळवली होती. त्याचे अनुकरण करीत राजस्थानने पर्यटकवृद्धीसाठी अनेक नवनव्या योजना सुरू केल्या. परिणामी राजस्थानात देशी पर्यटकांच्या संख्येत 28 टक्क्यांची तर विदेशी पर्यटकांच्या संख्येत 55 टक्क्यांची वाढ झाली. अवघी 85 लाखांची लोकसंख्या असलेला उत्तरांचल, गतवषीर् 1 कोटी 40 लक्ष पर्यटकांना आकषिर्त करण्यात यशस्वी ठरला. या छोट्या राज्यात विदेशी पर्यटकांची संख्या देखील 18 टक्क्यांनी वाढली. उत्तर प्रदेशात पर्यटकांच्या संख्येत 5 टक्क्यांची वाढ झाली. यंदा ताज महोत्सव साजरा होत असल्याने त्यात आणखी भर पडण्याची शक्यता आहे. सुरक्षिततेसंबंधी अधिक चांगली उपाययोजना केल्यामुळे, जम्मू काश्मीरच्या पर्यटक संख्येत दुपटीने वाढ होऊन ही संख्या 4 लाखांवर गेली.

केंद सरकारच्या नौकानयन मंत्रालयाने देशातल्या समुद किनाऱ्यांवर निवडक 22 पर्यटन स्थळांचा विकास करण्याचे ठरवले असून, त्यासाठी नवी ' क्रुझ पॉलिसी ' तयार केली आहे. त्यामध्ये मंुबईसह कोकणच्या किनारपट्टीचा लाभ होऊ शकतो.

भारतातला पर्यटन व्यवसाय यापेक्षाही वेगाने वाढू शकतो. दक्षिण पूर्व आशियातल्या अनेक टुरिस्ट फ्रेंडली देशांशी भारत अद्याप स्पर्धा करू शकला नाही, याचे मुख्य कारण विदेशी पर्यटकांना भारतात इतर देशांपेक्षा 30 ते 40 टक्के अधिक कर भरावा लागतो.

देशातल्या सर्व प्रमुख शहरांमध्ये जागतिक स्तराच्या वस्तू संग्रहालयांचा, तसेच पुरातत्व वास्तू स्थळांचा विकास करण्याबरोबरच, विमानतळांमध्येही आंतरराष्ट्रीय दर्जाचा विकास घडवणे आवश्यक आहे, असे अहवालात म्हटले आहे.

 
</text>
</doc>
