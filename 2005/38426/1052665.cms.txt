<doc>
<docno>1052665.cms.txt</docno>
<text>
 
देश-विदेश
'पद्मश्री लालू प्रसाद'ही बिहारमध्ये डब्यात!
[ Tuesday, March 15, 2005  09:13:40 pm]


वृत्तसंस्था

पाटणा : बिहारवर 15 वषेर् एकछत्री अंमल गाजवणारे लालू प्रसाद यादव यांचा करिश्मा फिका पडल्याचे विधानसभा निवडणुकीच्या निकालांनी सिद्ध केल्यापाठोपाठ त्यांच्याच नावाने काढण्यात आलेला ' पद्मश्री लालू प्रसाद यादव ' हा चित्रपटही तिकीटबारीवर पुरता फिका पडल्याने आठवडाभरातच तो थिएटरमधून काढून घेण्याची वेळ वितरकांवर आली आहे.

महेश मांजरेकर दिग्दशिर्त ' पद्मश्री लालू प्रसाद यादव ' हा चित्रपट त्याच्या नावापासूनच चचेर्त होता. दस्तुरखुद्द लालूही त्यात छोट्याशा भूमिकेत चमकले होते. बिहारमधील विधानसभा निवडणुकीच्या धामधुमीत निवडणूक आयोगाने आडकाठी केल्याने ' पद्मश्री ' ची रिळे डब्यातच अडकून पडली. बिहार आणि झारखंडमधील निवडणूक निकालानंतर ही रिळे बाहेर पडली आणि ' लालूं ' ना रुपेरी पडदा दिसला!

लालूंचा करिश्मा आणि पोस्टरवरील त्यांची छबी यामुळे चित्रपटाला चांगला प्रतिसाद मिळेल, अशी थिएटरमालकांना तसेच वितरकांना आशा होती, मात्र, ती फोल ठरली. त्याला कारणीभूत ठरले ते निवडणुकीचे निकाल. बिहारमध्ये अंमल आपलाच राहणार, या समजुतीत असलेल्या लालूंच्या राष्ट्रीय जनता दलाला मतदारांनी दणका दिला... राबडी देवींची मुख्यमंत्रिपदाची खुचीर् गेली आणि ' पद्मश्री लालू प्रसाद यादव ' च्या थिएटरांमधील खुर्च्याही ओस पडल्या! प्रेक्षकांनी पाठ फिरवल्याने हा चित्रपट आठवडाभरातच काढून घेण्याची वेळ आली आहे, अशी कबुलीच या चित्रपटाचे वितरण करणाऱ्या ' मिठी मुव्हीज ' मधील एक अधिकारी संजय कुमार यांनी दिली. चित्रपट प्रदशिर्त होण्यास झालेल्या विलंबामुळे ही वेळ आल्याच तक्रारही त्यांनी केली.

 
</text>
</doc>
