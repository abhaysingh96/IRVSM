<doc>
<docno>1051739.cms.txt</docno>
<text>
 
महामुंबई
आजपासून दहावीची परीक्षा
[ Tuesday, March 15, 2005  01:55:09 am]


म. टा. प्रतिनिधी

मुंबई : वर्षभर कसून केलेला अभ्यास, रात्र रात्र जागून केलेली जीवतोड मेहनत, आईवडिलांच्या आयुष्यभराच्या आशा आणि शिक्षक आणि नातेवाईकांच्या अपेक्षांचे ओझे घेऊन राज्यभरातून 15 लाख 21 हजार 678 विद्याथीर् मंगळवारपासून सुरू होणाऱ्या दहावीच्या परीक्षेला सामोरे जात आहेत.

शालेय जीवनातील सर्वाधिक महत्त्वाचा टप्पा मानला जाणारा हा सुमारे 15 दिवसांचा ' सोहळा ' आजपासून सुरू होत आहे. मुंबईतून तीन लाख 10 हजार 810 विद्याथीर् या परीक्षेला बसणार आहेत.

मुंबई, पुणे, नागपूर, औरंगाबाद, नाशिक, कोल्हापूर, अमरावती आणि लातूर या विभागीय मंडळांतफेर् एकाच वेळी ही परीक्षा घेण्यात येईल. परीक्षाकाळातील गैरप्रकारांना आळा घालण्यासाठी मंडळातफेर् दक्षता समिती आणि भरारी पथकांची स्थापना करण्यात आली आहे. मुंबईत परीक्षाकाळात 13 भरारी पथके कार्यरत असतील. उत्तरपत्रिकांचे मूल्यांकन अधिक वस्तुनिष्ठपणे होण्यासाठी यंदाही बारकोड पद्धतीचा वापर होणार आहे.

यामध्ये विद्यार्थ्यांनी बैठक आणि केंद क्रमांक, स्वाक्षरी आदी तपशील नोंदविल्यानंतर बारकोड आणि होलोक्राफ्ट चिकटवायचा आहे. परीक्षा 31 मार्चपर्यंत सुरू राहील.

परीक्षेला राज्यभरातून सहा लाख 56 हजार 334 मुले आणि आठ लाख 67 हजार 344 मुली बसतील. एकूण 89 विषयांसाठी ही परीक्षा होणार आहे.

परीक्षेसाठी संपूर्ण राज्यात तीन हजार 237 परीक्षा केंदे आहेत. मुंबई, रायगड आणि ठाणे विभागाअंतर्गत 280 केंदे आणि त्याअंतर्गत येणाऱ्या 379 उपकेंदांवर ही परीक्षा होईल. त्यापैकी 13 केंदे संवेदनशील असून कॉपीसारखे गैरप्रकार रोखण्यासाठी काही केंदांवर व्हिडीओ कॅमेराद्वारे चित्रिकरण करण्यात येणार आहे.

परीक्षा 2 वाजेपर्यंत

मराठी (निम्नस्तर) या विषयाची परीक्षा 23 मार्च रोजी 11 ते 2 या वेळेत आहे. महाराष्ट्र टाइम्सच्या सोमवारी प्रसिद्ध झालेल्या अंकात ही वेळ 11 ते 1.30 अशी छापून आली होती.

 
</text>
</doc>
