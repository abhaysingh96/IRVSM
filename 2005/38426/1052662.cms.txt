<doc>
<docno>1052662.cms.txt</docno>
<text>
 
देश-विदेश
महाजन विजयी मुदेने बाहेर पडले...
[ Tuesday, March 15, 2005  09:11:24 pm]


म. टा. विशेष प्रतिनिधी

नवी दिल्ली : शिवसेनेला सोडचिठ्ठी दिल्यानंतर राज्यसभेत संजय निरुपम काय प्रश्ान् विचारतात आणि त्याचे अर्थमंत्री काय उत्तर देतात, पुन्हा निरुपम त्यावर कोणता उपप्रश्ान् विचारतात, याकडे केवळ सभागृहाचेच नव्हे, तर तमाम प्रसारमाध्यमांचे लक्ष होते. राज्यसभेच्या पत्रकार गॅलरीत मंगळवारी खच्चून गदीर् होती. चेहरा प्रसन्न ठेवून प्रमोद महाजनही सभागृहात उपस्थित होते. शिवसेनेचे एकनाथ ठाकूर आणि संजय राऊत साऱ्या घटनाक्रमावर लक्ष ठेवून होते. अनिल अंबानी मात्र सभागृहात नव्हते.

निरुपम यांच्या प्रश्नाच्या उत्तरात चिदंबरम म्हणाले की , 12 सप्टेंबर 2002 रोजी ' रिलायन्स इन्फोकॉम ' ने एक रुपया प्रति शेअरप्रमाणे एक कोटी रुपये किमतीचे शेअर तीन कंपन्यांच्या नावे हस्तांतरित केल्यासंबंधी हा प्रश्ान् आहे. ' रिलायन्स इन्फोकॉम ' अथवा तिचे कालांतराने ज्या कंपनीत विलिनीकरण झाले ती ' रिलायन्स इन्फॉमेर्शन अँड कम्युनिकेशन ' या दोन्हीही कंपन्या स्टॉक एक्स्चेंजमधल्या ' लिस्टेड ' कंपन्या नाहीत. सूचीबद्ध नसलेल्या कंपन्या ' सेबी ' च्या नियंत्रणाखाली येत नसल्याने अशा कंपन्यांचे संचालक मंडळ अथवा भागधारकांची सर्वसाधारण सभा कोणालाही समभाग देण्यास स्वतंत्र असते.

त्यावर उपप्रश्न विचारताना निरुपम म्हणाले , ' किसी व्यक्ती या संस्था से मुझे कोई लेना देना नही है। ' त्यावर सभापती शेखावत त्वरेने म्हणाले , ' सब जानते है की अब आपका किसी से लेना देना नही है। ' सभागृहात यावेळी प्रचंड हास्यकल्लोळ झाला. निरुपमांनाही हसू आवरले नाही. निरुपम म्हणाले , ' रिलायन्स इन्फोकॉमवर जरी सेबीचे नियंत्रण नसले तरी त्यात मोठी गुंतवणूक करणारी रिलायन्स इंडस्ट्रीज ' लिस्टेड ' कंपनी आहे. इन्फोकॉमच्या व्यवहाराबद्दल भागधारकांनी या कंपनीबद्दल सेबीकडे तक्रार केली आहे. त्याची चौकशी होणार की नाही ?' यावर , ' सेबीतफेर् चौकशी सुरू आहे ', असे उत्तर अर्थमंत्र्यांनी दिले.

' तत्कालीन दूरसंचारमंत्र्यांनी रिलायन्ससारख्या खासगी कंपन्यांना लाभ व्हावा, यासाठी ' ट्राय ' च्या नियमावलीत धोरणात्मक फेरबदल केले, त्यात सरकारचे कोट्यवधींचे नुकसान झाले. या व्यवहाराची चौकशी सीबीआयतफेर् का करीत नाही ?' या प्रश्ानवर अर्थमंत्री म्हणाले, हा प्रश्ान् दूरसंचार मंत्र्यांना विचारल्यास ते अवश्य त्याचे उत्तर देतील. समभागाच्या हस्तांतरात भ्रष्टाचार झाल्याचे चौकशीत निष्पन्न झाले तरच सीबीआय चौकशीचा विचार करता येईल. प्रश्न संपताच प्रमोद महाजन विजयी मुदेने आणि निरुपम काहीशा तणावात काही काळासाठी सभागृहाबाहेर पडले.

 
</text>
</doc>
