<doc>
<docno>1052748.cms.txt</docno>
<text>
 
महाराष्ट्र
चिंचवडचे दहा विद्यार्थी दहावीच्या परीक्षेला मुकले
[ Tuesday, March 15, 2005  10:58:51 pm]


म. टा. प्रतिनिधी

पुणे : राज्य माध्यमिक आणि उच्च माध्यमिक शिक्षण मंडळातफेर् घेण्यात येणाऱ्या माध्यामिक शालांत प्रमाणपत्र परीक्षेला (10 वी) मंगळवारपासून सुरुवात झाली असून पहिला दिवस सुरळीत पार पडला. मात्र, चिंचवडमध्ये केशवनगर शाळेत 10 विद्यार्थ्यांना परीक्षेला बसू न दिल्याने नॅशनल स्टुडंट्स युनियन ऑफ इंडियाच्या (एनएसयुआय) कार्यर्कत्यांनी निदर्शने केली.

पुणे विभागातून 423 परीक्षा केंदांवर सुमारे दोन लाख 35 हजार विद्यार्थी परीक्षेला बसले आहेत. परीक्षेतील गैरप्रकार रोखण्यासाठी राज्य मंडळातफेर् दक्षता समिती आणि भरारी पथकांची नियुक्ती करण्यात आली आहे. सर्व केंदांवर सकाळी 11 वाजता परीक्षेला सुरुवात झाली. चिंचवडमधील केशवनगरचा अपवाद वगळता सर्व केंदांवरील परीक्षा सुरळीतपणे झाली. केशवनगर शाळेत 10 विद्यार्थ्यांना परीक्षेला बसण्यास मनाई करण्यात आली.

त्याविरोधात एनएसयुआयतफेर् निदर्शने करण्यात आली. मात्र, या विद्यार्थ्यांची उपस्थिती 75 टक्के भरली नसल्याचा अहवाल मुख्याध्यापकांनी पाठवला असल्याने त्यांना परीक्षेला बसू देण्यात आले नाही, असे बोर्डाच्या अधिकाऱ्यांनी स्पष्ट केले.

 
</text>
</doc>
