<doc>
<docno>1051736.cms.txt</docno>
<text>
 
महामुंबई
राहुल वैद्य एमएसईबीचा ब्रँड अम्बॅसेडर!
[ Tuesday, March 15, 2005  01:52:15 am]


म. टा. प्रतिनिधी

मुंबई: ' इंडियन आयडॉल ' च्या अंतिम फेरीपर्यंत धडक देऊन घराघरात पोहोचलेला राहुल वैद्य आता महाराष्ट्र राज्य वीज मंडळाचा ' ब्रँड अम्बॅसेडर ' झाला आहे. गंमत म्हणजे, त्याचे वडील एमएसईबीच्या मुख्यालयातच असिस्टंट इंजीनियर आहेत.

' इंडियन आयडॉल ' अभिजित सावंतला सारस्वत बँकेने ब्रँड अम्बॅसेडरशिपची ऑफर दिली आहे. आता पाठोपाठ राज्य वीज मंडळाच्या योजना घराघरात पोहोचवण्यासाठी राहुलच्या लोकप्रियतेचा उपयोग करून घेण्यात येणार आहे.

मंडळाच्या मुख्यालयात असि. इंजिनियर असलेले के. एम. वैद्य यांचा मुलगा असल्याने राहुलचे वीज मंडळाचे जवळचे नाते आहे. मंडळाच्या वसाहतीत त्याचे बालपण गेल्याने राहुलला मंडळातील वीजनिमिर्ती, पारेषण, वितरणाबरोबरच वीज मंडळाच्या योजनांची माहितीही आहे. याच योजना महाराष्ट्राच्या गावागावात पोहोचवण्यासाठी त्याला निवडण्यात आल्याचे मंडळाचे अध्यक्ष जयंत कावळे यांनी सांगितले.

 
</text>
</doc>
