<doc>
<docno>1051751.cms.txt</docno>
<text>
 
महामुंबई
 तीन वर्षांतली संपर्क क्रांती!
[ Tuesday, March 15, 2005  02:00:44 am]


म. टा. प्रतिनिधी

मुंबई : गेली तीन वर्षे मुंबईत ' महाराष्ट्र टाइम्स ' सातत्याने वाढतोय. तीन वर्षांपूर्वी परिस्थिती काय होती ? 2002 मध्ये ' लोकसत्ता ' चे 11 लाख 90 हजार वाचक होते, तर ' महाराष्ट्र टाइम्स ' चे वाचक होते 6 लाख 60 हजार. थोडक्यात, हे प्रमाण जवळपास दुप्पट होते. आज परिस्थिती पूर्णपणे पालटली आहे.

या काळात ' महाराष्ट्र टाइम्स ' नवनवीन प्रयोग करत असताना विशेषत: युवा वाचकांनीही भरभरून प्रतिसाद दिला. या गरुडझेपेचे श्रेय त्यामुळेच या वाचकांनाही द्यावे लागेल. आजचा तरुण मराठी वाचत नाही, असा एक प्रवाद आहे. ' महाराष्ट्र टाइम्स ' ने तो फोल ठरवला, कारण त्यांचे सुमारे साडेसात लाख वाचक युवा वर्गातीलच आहेत. याशिवाय ' म. टा. दहावी ', ' प्रगती फास्ट ' सारखे करिअर गायडन्स उपक्रम दीड लाख विद्यार्थ्यांना ' म. टा. ' कडे आकषिर्त करतात.

विविध इव्हेंट्सच्या माध्यमातून ' महाराष्ट्र टाइम्स ' लोकांपर्यंत पोहोचतोय, त्यांच्याशी संवाद साधतोय. ' म. टा. सन्मान ' ला मिळणारा प्रतिसाद या प्रगतीचा आणि सुसंवादाचा पुरावा आहे. मराठी माणूस आणि ' महाराष्ट्र टाइम्स ' हे अशा प्रकारे हातात हात घालून प्रगतिपथावर निघाले आहेत. आजच्या वाचकाला निव्वळ बातम्यांपेक्षाही अधिक काहीतरी हवे असते. ही वस्तुस्थिती वेळीच ओळखून, वाचकाला अधिक काहीतरी विचारपूर्वक दिल्यामुळेच ' महाराष्ट्र टाइम्स ' च्या वाचकसंख्येत उत्तरोत्तर वाढ होत आहे. कारण ' महाराष्ट्र टाइम्स ' हे केवळ दिसणारे आणि वाचले जाणारे वृत्तपत्र नसून, घडणारे आणि घडवणारे वृत्तपत्रही बनले आहे.

 
</text>
</doc>
