<doc>
<docno>1051689.cms.txt</docno>
<text>
 
महामुंबई
ख्वाजा युनुस प्रकरणातील आरोपींचा जामीन लांबणीवर
[ Tuesday, March 15, 2005  01:23:33 am]


म. टा. प्रतिनिधी

मुंबई : घाटकोपर बॉम्बस्फोट खटल्यातील आरोपी ख्वाजा युनुस याच्या संशयास्पदरीत्या बेपत्ता होण्याप्रकरणी आरोप असलेल्या तीन पोलिस शिपायांच्या अटकपूर्व जामीन-अर्जावरील सुनावणी मुंबई हायकोर्टाने 18 मार्चपर्यंत तहकूब केली आहे. यासंदर्भात सीआयडीला म्हणणे मांडावयाचा आदेशही न्या. व्ही. एम. कानडे यांनी दिला.

ख्वाजा युनुसला अधिक तपासासाठी पोलिस व्हॅनमधून औरंगाबाद येथे नेले जात असताना जीपला झालेल्या अपघाताची संधी साधून पळून गेला असे पोलिसांचे म्हणणे आहे, तर कोठडीत झालेल्या मारहाणीत त्याचा मृत्यू झाल्याचा निष्कर्ष सीआयडीने काढला आहे. हा मृत्यू दडपण्याचे प्रयत्न झाल्याचाही वहीम आहे. ख्वाजा ज्या व्हॅनमधून पळाल्याचे सांगण्यात येते त्या व्हॅनमध्ये त्यावेळी ड्युटीवर असणारे प्रफुल नाडकर, संजीव घाग आणि संदीप भोगुलकर या तीन पोलिस शिपायांनी हा अटकपूर्व जामीनअर्ज केला आहे.

सेशन्स कोर्टाने याआधीच या तिघांचा अटकपूर्व जामीनअर्ज, त्यांच्या विरोधात गुन्हाच नोंदवला न गेल्याने अटकेचा प्रश्ान्च उद्भवत नाही, या कारणास्तव फेटाळला आहे.

 
</text>
</doc>
