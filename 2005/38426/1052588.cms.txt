<doc>
<docno>1052588.cms.txt</docno>
<text>
 
अर्थव्यवहार
'एलआयसी' पॉलिसीधारकांच्या हातात कमी बोनस पडणार?
[ Tuesday, March 15, 2005  08:28:57 pm]


म. टा. व्यापार प्रतिनिधी

मुंबई : आयुविर्मा महामंडळाच्या (' एलआयसी ') पॉलिसीधारकांना मार्च 2004 साठीची मिळणारी बोनसची रक्कम यंदा कदाचित सुखावणारी नसेल. महामंडळाला 2000 कोटी रुपयांचा भरणा इन्कम टॅक्स खात्याकडे करायचा असल्यामुळे पॉलिसीधारकांना दर हजारी तीन ते चार रुपयांच्या बोनसला मुकावे लागेल, असे सांगण्यात येते.

विमा नियामक व विकास प्राधिकरणाने (' आयआरडीए ') निश्चित केलेल्या ' सॉल्वन्सी माजिर्न ' च्या रक्कमेवर ' एलआयसी ' ने 2000 कोटी रुपयांचा कर भरावा, अशी मागणी इन्कम टॅक्स खात्याने केली आहे. याचा परिणाम 2001 साली 20 वर्षाच्या एन्डोमेंट पॉलिसीवर मिळणारा दरहजारी 71 रुपयांचा बोनस मार्च 2003 साली 58 रु. करण्यात आला. यावेळी त्यात अजून घट होऊन 51 रुपये होत आहे.

महामंडळाने 16,500 कोटी रुपयांचा निधी राखीव निधीसाठी बाजूला ठेवला आहे. तसेच इन्कम टॅक्सपोटी मोठ्या रकमेची मागणी आयकर खात्याकडून आल्यामुळे बोनस कमी द्यावा लागण्याची शक्यता आहे. गेल्या वषीर् ' एलआयसी ' ने बोनसपोटी 10,388 कोटी रुपये पॉलिसीधारकांना दिले होते.

असे असले तरी युनिट लिंक्ड् पॉलिसीज, बीमा प्लस, फ्युचर प्लस तसेच ज्या पॉलिसीजवर निश्चित बोनस देण्याचे आश्वासन देण्यात आले आहे, अशा पॉलिसीधारकांना कमी बोनसचा फटका बसणार नाही. ' एलआयसी ' ने अधिक कर भरावा ही इन्कम टॅक्स खात्याची जुनी मागणी आहे. ' एलआयसी ' च्या वरिष्ठ अधिकाऱ्यांच्या मते महामंडळाला अतिरिक्त कर भरावा लागणार नाही.

तसेच ' एलआयसी ' ची बाजू अधिक जमेची असल्यामुळे यातून सुरक्षित बाहेर पडू, असा विश्वास त्यांनी व्यक्त केला. ' आयआरडीए ' च्या कायदेशीर नियमांप्रमाणे महामंडळाला ठराविक रक्कमेची (सॉल्वन्सी माजिर्न) तरतूद करावी लागते, तशी ती केली आहे.

 
</text>
</doc>
