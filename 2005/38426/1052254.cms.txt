<doc>
<docno>1052254.cms.txt</docno>
<text>
 
प्रगती फास्ट
मॅनेजमेण्ट-इंजिनीअरिंगचा समन्वय
[ Tuesday, March 15, 2005  04:26:21 pm]


नरसी मोनजी इन्स्टिट्यूट ऑफ मॅनेजमेण्ट स्टडीजतर्फे एमबीए टेक हा नवीन पाच वर्षांचा कोर्स सुरू होत आहे. यात इंजिनीअरिंग आणि मॅनेजमेण्ट या दोन वेगळ्या शाखेत विद्यार्थ्यांना एकत्रित डिग्री घेण्याची संधी दिली जाणार आहे. बारावी उत्तीर्ण विद्यार्थ्यांना लेखी परीक्षा आणि इण्टरव्ह्यूनंतर प्रवेश दिला जाईल.

हल्ली विद्यार्थी शिक्षणाचा कमी आणि डिग्रीनंतर मिळणाऱ्या नोकरीचा जास्त विचार करत असतात. झटपट नोकरी मिळवण्यासाठी त्यांना शॉर्ट कट हवे असतात. पण नोकरी शोधताना लक्षात येतं, की पोस्टग्रॅज्युएशन, अनुभव यांना माकेर्टमध्ये प्रचंड महत्त्व दिलं जातं. ग्रॅज्युएशनला मुळात पाच आणि मास्टर कोर्सला दोन किंवा तीन वर्षं, अशी एकूण सात-आठ वर्षांची गोळाबेरीज करावी लागते.

पारंपरिक शिक्षणाच्या या चाकोरीत अडकल्यामुळे जॉबचा अनुभव मिळत नाही, ही वेगळी समस्या. विद्यार्थ्यांच्या या गरजा लक्षात घेऊन नरसी मोनजी इन्स्टिट्यूट ऑफ मॅनेजमेण्ट स्टडीजतफेर् एमबीए टेक हा नवीन कोर्स सुरू करण्यात आला आहे. इंजिनीअरिंग आणि मॅनेजमेण्ट या दोन्ही शैक्षणिक पात्रता असणाऱ्यांना जॉबसाठी प्राधान्य दिलं जातं. या डिग्री मिळवण्यासाठी किमान सहा वर्षं लागतात. नरसी मोनजी इन्स्टिट्यूटमध्ये एमबीए टेक कोर्सदरम्यान तुम्हाला या दोन्ही विषयांत एकत्रित डिग्री मिळवण्याची संधी दिली जाणार आहे.

एमबीए टेक कोर्सचा कालावधी पाच वर्षं आहे. सायन्स शाखेतून 50 टक्के मार्क्स मिळवून बारावी उत्तीर्ण विद्यार्थ्यांना कोर्सला प्रवेश घेता येईल.

कोर्सचे प्रवेश अर्ज 14 मार्चपासून कॅम्पसमध्ये उपलब्ध आहेत. अर्ज स्वीकारण्याची शेवटची तारीख 2 मे आहे. विद्यार्थ्यांना लेखी परीक्षा आणि इण्टरव्ह्यू द्यावा लागेल. त्याला प्रत्येकी 100 मार्क्स आहेत. बारावीचे मार्क्स आणि लेखी परीक्षा, इण्टरव्ह्युतील स्कोअर लक्षात घेऊन 90 विद्यार्थ्यांना प्रवेश दिला जाईल. कोर्स संदर्भातील काही महत्त्वाच्या तारखा : लेखी परीक्षा - 15 मे

इण्टरव्ह्यू - 11 ते 14 जून

कोर्स सुरू होण्याची तारीख : 11 जुलै ' ड्युअल डिग्री देणारा हा प्रोग्राम भारतातील एक युनिक प्रोग्राम आहे ,' असा दावा एनएमआयएमएसचे व्हाइस चान्सलर डॉ. कोंडप यांनी केला.

या कोर्समध्ये विद्यार्थ्यांना इन्फमेर्शन टेक्नॉलॉजी, टेलिकम्युनिकेशन, केमिकल आणि मॅन्युफॅक्चरिंग या चारपैकी कोणत्याही एका विषयाची स्पेशलायझेशनसाठी निवड करावी लागेल. विषय कोणताही असला तरी मॅनेजमेण्टचं ट्रेनिंग सगळ्या विद्यार्थ्यांना घ्यावं लागतं.

मॅनेजमेण्ट ट्रेनिंग देण्यात आघाडीवरील एनएमआयएमएसने इंजिनीअरिंगचं ट्रेनिंग देण्यासाठी डी.जे. संघवी कॉलेज ऑफ इंजिनीअरिंगबरोबर टायअप केला आहे. मॅनेजमेण्ट आणि इंजिनीअरिंग क्षेत्रातील दोन अग्रगण्य इन्स्टिट्यूटनी एकत्र येऊन हा कोर्स सुरू केल्यामुळे विद्यार्थ्यांना निश्चितच चांगल्या दर्जाचं ट्रेनिंग दिलं जाईल, असा दावाही कॉॅलेजतफेर् करण्यात आला आहे. कोर्सच्या पहिल्या वषीर् इंजिनीअरिंगचं तर दुसऱ्या वर्षांपासून मॅनेजमेण्टचं ट्रेनिंग देण्यात येतं. कोर्सच्या दुसऱ्या वषीर् विद्यार्थ्यांना स्पेशलायझेशनचा विषय निवडावा लागेल. हा कोर्स केल्यानंतर विद्यार्थ्यांना प्रोडक्शन, क्वॉलिटी कण्ट्रोल, इंजिनीअरिंग, माकेर्टिंग, मटेरिअल, ह्युमन रिसोर्स आणि रिसर्च अॅण्ड डेव्हलपमेण्ट क्षेत्रात जॉबची संधी मिळते.

परदेशात मल्टिटास्किंगचा पर्याय देणाऱ्या कोर्सना प्रचंड मागणी आहे. हे ध्यानात घेऊनच हा कोर्स तयार करण्यात आला आहे. अशा प्रकारच्या कोर्समुळे विद्यार्थ्यांना करिअरला दिशा देण्यासाठी पुरेसा वेळ मिळेल आणि मास्टर डिग्रीचं ध्येयसुद्धा गाठता येईल. संपर्क : नरसी मोनजी इन्स्टिट्यूट ऑफ मॅनेजमेण्ट स्टडीज, व्ही.एल. मेहता रोड, मिठीबाई कॉलेजसमोर, विलेपालेर् (पश्चिम), मुंबई - 400056 टेलिफोन नंबर : 26143177/26134577.

मिताली तवसाळकर

 
</text>
</doc>
