<doc>
<docno>1051697.cms.txt</docno>
<text>
 
महामुंबई
सिंगल फेजिंगसाठी वीज मंडळाला सरकारचे 500 कोटींचे साह्य
[ Tuesday, March 15, 2005  01:27:42 am]


म. टा. प्रतिनिधी

मुंबई : राज्यातील कृषीपंपांसाठी स्वतंत्र फीडर उभारून वीज पुरवठा करण्यासाठी राज्य वीज मंडळाला सिंगल फेजिंगची यंत्रणा बसवता यावी, यासाठी राज्य सरकारने 500 कोटी रुपयांचे अर्थसाह्य करण्याचे ठरविले आहे.

राज्य मंत्रिमंडळाच्या बैठकीत हा निर्णय घेण्यात आल्याचे समजते. सिंगल फेजिंगची यंत्रणा स्थापन करण्याचा भुर्र्दंड ग्राहकांवर टाकू नये, असा वीज नियामक आयोगाचा आदेश आहे. त्यामुळे सरकारनेच या खर्चाचा भार उचलण्याचे ठरविले आहे.

500 मेगावॉट क्षमतेच्या खाजगी वीज प्रकल्पांना जादा सवलती देण्यासही मंत्रिमंडळाने संमती दिल्याचे कळते. याबाबत विधिमंडळात मंगळवारी निवेदन होण्याची शक्यता आहे.

 
</text>
</doc>
