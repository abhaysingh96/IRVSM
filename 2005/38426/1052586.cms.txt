<doc>
<docno>1052586.cms.txt</docno>
<text>
 
अर्थव्यवहार
'भारत पोलाद उत्पादनामधील निदिस्त शक्ती'
[ Tuesday, March 15, 2005  08:28:24 pm]


म. टा. प्रतिनिधी

पणजी : पोलाद उद्योगामध्ये भारत ही एक निदिस्त शक्ती आहे. या उद्योगात सध्या चीनचे वर्चस्व असले तरी आगामी दशकभरात भारताला प्रगतीची मोठी संधी असून, भारत या क्षेत्रावर वर्चस्व गाजवू शकतो, असे मत गोव्यात नुकत्याच झालेल्या पोलाद उद्योगाच्या आंतरराष्ट्रीय परिषदेत व्यक्त करण्यात आले.

जागतिक स्टील क्षेत्राचा वेगाने वाढणारा आवाका पाहता व्यापक स्टील योजना आखण्यासाठी केंद सरकार लवकरच लोह आणि पोलाद उत्पादकांशी चर्चा करणार आहे, अशी ग्वाही खाण मंत्रालयाचे सचिव सी. डी. आर्हा यांनी यावेळी दिली.

जागतिक क्षेत्रात सध्या चीन पोलाद उत्पादनामध्ये अन्य देशांपेक्षा कितीतरी पुढे आहे. त्यांचे वाषिर्क पोलाद उत्पादन 30 कोटी टन आहे. त्याच्या तुलनेत भारताचे सध्याचे उत्पादन केवळ 3.5 कोटी टन असून, आगामी पाच वर्षांत ते 6.5 कोटी टनांपर्यंत जाण्याची शक्यता आहे. 2020 पर्यंत भारताचे उत्पादन 10 कोटी टनांपर्यंत पोहोचेल. असे असले तरी आगामी दशकभरात चीनच्या वर्चस्वाला उतरती कळा लागण्याची चिन्हे असून, त्यानंतर भारत स्टील जगतात आघाडी घेईल, असा विश्वास आर्हा यांनी व्यक्त केला.

भारताच्या या क्षेत्रातील वाढत्या प्रभावाचे द्योतक म्हणून ' सेल ', ' आरआयएनएल ' यासारख्या कंपन्या ऑस्ट्रेलियातील दगडी कोळशाच्या खाणी संपादित करण्याचा प्रयत्न करत आहेत, अशी माहिती यावेळी देण्यात आली.

2011 पर्यंत भारताच्या 6.5 कोटी टन स्टील उत्पादनाची शक्यता लक्षात घेता त्यासाठी दर वषीर् 7 कोटी टन दगडी कोळशाची आवश्यकता भासणार आहे. ऑस्ट्रेलिया या दगडी कोळशाचा सतत पुरवठा करील व भारतात मोठ्या प्रमाणावर गुंतवणूकही करील, असे आश्वासन ऑस्ट्रेलियाचे खनिज संपत्ती पुरवठामंत्री केरी हिकी यांनी सांगितले.

डेंपो उद्योगसमूहाचे श्रीनिवास धेंपे यांनी यावेळी पोलाद उद्योगाला भेडसावणाऱ्या समस्यांचा उहापोह केला. केंदातील बदलती राजकीय समीकरणे, योजनांची वेळेवर न होणारी अंमलबजावणी यांचा या समस्यांमध्ये मोठा वाटा असल्याचे त्यांनी सांगितले.

 
</text>
</doc>
