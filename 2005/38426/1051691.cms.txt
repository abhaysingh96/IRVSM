<doc>
<docno>1051691.cms.txt</docno>
<text>
 
महामुंबई
चलो महाबळेश्वर!
[ Tuesday, March 15, 2005  01:24:07 am]


म. टा. प्रतिनिधी

मुंबई : देशविदेशातील पर्यटकांना आकषिर्त करण्यासाठी 15 ते 20 एप्रिल या काळात महाबळेश्वर महोत्सव आयोजित करण्यात येणार आहे. या काळात महाबळेश्वरमध्ये मनोरंजन, क्रीडा, सांस्कृतिक, धामिर्क, कृषी, खाद्यमेळावा, साहस व हस्तकला अशा विविध कार्यक्रमांची रेलचेल असेल.

महाबळेश्वरमध्ये दिवाळी, नाताळ व मे महिना हा पर्यटनासाठी सुगीचा हंगाम म्हणून ओळखला जातो. या काळात दरवषीर् सुमारे 12 लाख पर्यटक महाबळेश्वला भेट देतात. पण बिगर हंगामातही पर्यटकांना आकृष्ट करण्यासाठी यंदा ' महाबळेश्वर महोत्सव ' आयोजित केला जाणार आहे. या महोत्सवाची माहिती देण्यासाठी महाबळेश्वरचे नगराध्यक्ष डी. एम. बावळेकर यांनी सोमवारी मुंबईत पत्रकार परिषद घेतली. महोत्सवाची सुरुवात मरॅथॉन स्पधेर्ने होईल. या काळात पेटीट लायब्ररीच्या मैदानावर हस्तकला व चित्रकलेचे प्रदर्शन भरविण्यात येईल. खवय्यांसाठी खास खाद्यमहोत्सव होईल. पर्यटकांना पंजाबी, चायनीज या पाककृतींबरोबरच झणझणीत कोल्हापुरी खाद्यपदार्थांचा आस्वाद घेता येईल. पाच दिवसांच्या या ंमहोत्सवात मनोरंजनाचे कार्यक्रम होतील. त्यामध्ये महाराष्ट्राची लोकधारा, लावणी, वैशाली सामंत, आवाज की दुनिया व डी. जे. नाइट, फायर शो अशा कार्यक्रमांचा समावेश आहे. शहरात कमानी उभारण्यात येतील तर शहरभर विद्युत रोषणाई केली जाईल. महोत्सवासाचे बोधचिन्ह करण्यात येणार आहे. महाबळेश्वरमधील प्रसिद्ध जॅम, जेली, मध, चणे चिक्की, वनौषधी गोळ्या व पाचक पदार्थांचे स्टॉलही उभारण्यात येतील.

 
</text>
</doc>
