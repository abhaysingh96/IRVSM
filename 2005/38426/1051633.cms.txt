<doc>
<docno>1051633.cms.txt</docno>
<text>
 
देश-विदेश
10व्या योजनेत नवे 5 कोटी रोजगार
[ Tuesday, March 15, 2005  12:26:23 am]


वृत्तसंस्था

नवी दिल्ली : दहाव्या पंचवाषिर्क योजनेच्या कालावधीत पाच कोटी रोजगार निर्माण करण्याचे उद्दिष्ट सरकारने ठरवले असल्याची माहिती मजूरमंत्री के. चंदशेखर राव यांनी सोमवारी लोकसभेत दिली.

नव्याने निर्माण होणारे रोजगार शहरी व ग्रामीण या दोन्ही भागांसाठी असतील. त्यापैकी तीन कोटी सध्या सुरू असलेल्या विकास प्रक्रियेतून आपोआपच निर्माण होतील, तर उर्वरीत दोन कोटी रोजगार निर्माण करण्यासाठी विशेष प्रयत्न केले जातील, असे राव यांनी एका प्रश्नाच्या लेखी उत्तरात सांगितले.

रोजगारनिमिर्तीसाठी सिंचन, कृषी, लघु व मध्यम उद्योग, पर्यटन, माहिती-तंत्रज्ञान आणि सेवा क्षेत्राला प्राधान्य देण्याची घोषणा त्यांनी केली. सुशिक्षित बेरोजगारांना उद्योग उभारता यावे, यासाठी पंतप्रधान रोजगार योजनेवरील तरतूद वाढवण्यावर भर देण्यात येणार आहे.

 
</text>
</doc>
