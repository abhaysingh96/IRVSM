<doc>
<docno>1052664.cms.txt</docno>
<text>
 
देश-विदेश
चारा घोटाळ्याची चौकशी करणारे न्यायाधीश बदलणार ?
[ Tuesday, March 15, 2005  09:13:08 pm]


वृत्तसंस्था

नवी दिल्ली : बिहारमधील 900 कोटी रुपयांच्या चारा घोटाळा प्रकरणी चौकशी करणाऱ्या न्यायाधीशाला बदलण्यात येईल काय अशी अप्रत्यक्ष विचारणा आपल्याला पाटण्यातील उच्च न्यायालयाच्या एका अधिकारी व्यक्तिकडून झाल्याची माहिती सवोर्च्च न्यायालयातील न्या. एस. एम. वरिआवा यांनी दिल्यामुळे सुप्रीम कोर्टात मंगळवारी काही काळ खळबळ उडाली होती. न्या. वरिआवा यांच्यासह या खंडपीठावर न्या. ए. आर. लक्ष्मणन आणि एस. एच. कापडिया हे आहेत.

खा. राजीव रंजन आणि सुशील मोदी यांनी चारा घोटाळ्याच्या प्रकरणात लालूप्रसाद यादव आणि बेहिशेबी मालमत्ता प्रकरणी राबडीदेवी यांना दिलेला जामीन रद्द करण्यात यावा यासाठी याचिका दाखल केली असून, त्यांचे वकील मुकुल रस्तोगी यांनी न्यायमूतीर् बदलण्याची चिन्हे दिसत असल्याची शक्यता सोमवारी व्यक्त केली होती. न्यायाधीशांच्या बदल्या होणार नाहीत किंवा बदललेही जाणार नाहीत, असे आश्वासन वारिआवा आणि सॉलिसिटर जनरल जी. इ. वहानवटी यांनी दिले.

लालू प्रसाद यादव आणि राबडीदेवी यांनी 40 लाख रुपये करापोटी भरावेत, अशी विचारणा इन्कमटॅक्स विभागाने केली होती.

पण त्या निर्णयाचा फेरविचार करणाऱ्या इन्कम टॅक्स अॅपिलेट अथॉरिटीने पुढे हा निर्णय रद्द ठरवला. तो निर्णय रद्द करता यावा यासाठी लवादावर जाणूनबुजून विशिष्ट अधिकाऱ्यांच्या नियुक्त्या झाल्याचे आरोप झाले होते. या अधिकाऱ्यांच्या नियुक्त्यांबद्दलचे स्पष्टीकरण आता दिले आहे.

 
</text>
</doc>
