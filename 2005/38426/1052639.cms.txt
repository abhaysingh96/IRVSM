<doc>
<docno>1052639.cms.txt</docno>
<text>
 
लेख
महाराष्ट्र,आंध्र व लालूंचे बजेट
[ Tuesday, March 15, 2005  08:54:05 pm]


आता राज्यात व केंदस्थानी काँग्रेस आघाडीची सरकारे आहेत. तरीही महाराष्ट्राच्या आशा-आकांक्षांची उचित दखल दिल्लीश्वर घेताना दिसत नाहीत. मुंबईकरांची जीवनवाहिनी मानलेल्या उपनगरी रेल्वेसेवेची वाढ वा सुधारणा याबाबत रेल्वेसंकल्पात अवाक्षरानेही उल्लेख नसावा, हे एकच उदाहरण या संदर्भात पुरेसे ठरेल.

' आम आदमी का बजेट ' अशी भलावण करीत रेल्वेमंत्री लालू प्रसाद यादव यांनी सादर केलेल्या रेल्वे अर्थसंकल्पाने राज्याला नेमके काय दिले, या प्रश्ानवर सध्या महाराष्ट्रात बराच खल चाललाय. लालूंनी महाराष्ट्राच्या तोंडास पाने पुसल्याची राज्यातील जनतेची भावना आहे आणि त्याचे पडसादही प्रसिद्धी माध्यमातून उमटत आहेत.

पण महाराष्ट्राचे शेजारी राज्य आंध्र प्रदेशमध्ये मात्र अगदी उलट चित्र दिसते. रेल्वेमंत्र्यांच्या कृपाकटाक्षामुळे तेलुगु जनता भलतीच सुखावलीय. इतकी की एरवी मिळेल त्या मुद्यावर शासनावर बेधडक शब्दसंधान करणाऱ्या राज्यातील विरोधी पक्षांच्या मुखंडांवरही ' लालू का रेल बजेट ' विरुद्ध आपापली शस्त्रे परजण्याची पाळी आलेली नाही.

ते स्वाभाविकही आहेच म्हणा. कारण रेल्वे अर्थसंकल्पात आंध्रसाठी सात नव्या गाड्यांचा प्रस्ताव लालूजींनी मांडलाय. शिवाय, सहा विस्तारित गाड्यांची सेवा रेल्वे मंत्र्यांनी राज्याला उपलब्ध करून दिलीच. वर पुन्हा राज्यातील पाच मोठ्या रेल्वे प्रकल्पांसाठी 2185 कोटी रुपयांची तरतूदही रेल्वेमंत्र्यांनी मोठ्या उदारतेने केली आहे!

कालपरवापर्यंत देशातील एक प्रगतिशील राज्य म्हणून महाराष्ट्राचा दबदबा होता. गेल्या काही काळापासून मात्र दिल्ली दरबारी महाराष्ट्राची विशेष वट राहिली नसल्याचे संकेत सतत मिळतात. प्रश्ान् केंदीय दुष्काळनिधी वाटपाचा असो वा नव्या प्रकल्प मंजुरीचा किंवा केंदीय अनुदानाचा वा केंद प्रशासनातील उच्चस्तरीय नेमणुकींचा. महाराष्ट्राच्या वाटेस भरघोस सोडाच, हक्काचे दानही मिळाल्याचा अनुभव येत नाही. राज्यात व केंदात एकाच राजकीय पक्षाचे शासन असो वा भिन्न पक्षांचे. महाराष्ट्राच्या उपेक्षेत कदापि ' भेदभाव ' नसतो! आता तर राज्यात व केंदस्थानी काँग्रेस आघाडीची सरकारे आहेत. पण महाराष्ट्राच्या आशा-आकांक्षांची उचित दखल दिल्लीश्वर घेताना जाणवत नाही. मुंबईकरांची जीवनवाहिनी मानलेल्या उपनगरी रेल्वेसेवेची वाढ वा सुधारणा याबाबत रेल्वे अर्थसंकल्पात अवाक्षरानेही उल्लेख नसावा, हे एकच उदाहरण या संदर्भात पुरेसे ठरेल. रेल्वे अर्थसंकल्पात मुंबईसाठी एकाही नव्या गाडीची घोषणा नाही, हे याचे दुसरे उदाहरण.

त्याउलट, राज्य वा केंदात कोणत्याही राजकीय पक्षाचे शासन असो, आंध्रला केंदाकडून नेहमीच झुकते माप मिळाल्याचा कायम अनुभव येतो. यंदाच्या रेल्वे अर्थसंकल्पावरून त्याची पुन्हा प्रचीती यावी. साऱ्या देशात 46 नव्या गाड्या सुरू करण्याची घोषणा लालूजींनी आपल्या रेल्वे अर्थसंकल्पात केली. त्यातील तब्बल सात गाड्या आंध्रसाठी होत! रोज धावणाऱ्या चार एक्स्प्रेस आणि तीन पॅसेंजर, अशा एकूण सात नव्या गाड्यांची सोय आंध्रसाठी झाली आहे. कर्नुका मागेर् जाणारी सिकंदराबाद-चेन्नई, सिकंदराबाद- नांदेड, सिकंदराबाद-गुडुर, आणि सिकंदराबाद-तिरुपती व्हाया विशाखापट्टणम् अशा चार नव्या एक्स्प्रेस गाड्यांची घोषणा रेल्वेमंत्र्यांनी केली आहे. मुळात हैदराबादेहून चेन्नईकडे रोज जाणाऱ्या दोन गाड्यांची सोय पूवीर्च केली आहे. त्यात या नव्या चेन्नई एक्स्पेस गाडीची भर पडेल. नव्या प्रस्तावीत पॅसेंजर गाड्यात सिकंदराबादेहून निजामाबाद, बोधन व बासरकडे स्वतंत्र गाड्या धावू लागतील.

या नव्या गाड्यांव्यतिरिक्त सहा विस्तारीत गाड्यांचा घसघशीत बोनसही लालूंनी आंध्र जनतेस दिलाय! विशेष म्हणजे, एकूण 28 विस्तारीत गाड्यांपैकी सहा गाड्या एकट्या आंध्रसाठी होत! मुंबई-निजामाबाद देवगिरी एक्स्पेस आता काचिगुडा ( हैदराबाद) पर्यंत धावेल. तसेच, सिकंदराबाद-दिल्ली ' संपर्क क्रांती ' एक्स्प्रेसचा पल्ला आता तिरुपतीपर्यंत वाढविलेला आहे. त्याशिवाय, दिल्ली, कोलकाता, भुवनेश्वर, यशवंतपूरकडे जाणाऱ्या-येणाऱ्या काही गाड्या राज्यातील महत्त्वाच्या नगरांशी जोडण्यात आलेल्या आहेत.

आंध्रसाठी नव्याने सुरू होणाऱ्या सात गाड्या व विस्तारीत सेवांमुळे राज्यातील काही मागास भाग दळणवळणाच्या मुख्य कक्षेत येतील ; तर इतर इलाख्यांचा देशातील भिन्न प्रांतांच्या संपर्कात अधिक वाढ होईल. उदा : मंुबईशी जोडणाऱ्या देवगिरी एक्स्पेसचा पल्ला आता काचिगुड्यापर्यंत वाढलाय. देशाची आथिर्क राजधानी मानलेल्या मुंबईसाठी हैदराबादेहून दोन नियमित गाड्यांची सेवा पूवीर्च उपलब्ध आहे. ' देवगिरी ' मुळे निजामाबादपर्यंतचा राज्यातील तेलंगणाचा अविकसित प्रांत मुंबईशी थेटपणे जोडला जाईल. ( मुंबईच्या परप्रांतीय लोंढ्यात नवी भर!) विलासपूर ते तिरुपती या नव्या एक्स्प्रेस गाडीमुळे मध्यप्रदेशातील बालाजी भक्तांची सोय होणार, आणि राज्याच्या पर्यटन महसूलात वाढही. शिवाय, राज्यातील रेल्वेमार्गांचे रुंदीकरण-दुपदरीकरण ; बिजलीकरण इ. साठी 2185 कोटींची भक्कम तरतूद लालूप्रसादांनी करून ठेवली आहे.

या घटकेस आंध्र, महाराष्ट्र, व केंदात काँग्रेस आघाडी सत्तास्थानी आहे. तरीही, आंध्र व महाराष्ट्र या दोन्ही काँग्रेसशासित राज्यांसाठी रेल्वेमंत्र्यांनी वेगळे निकष लावले की काय, अशी शंका येते. एकीकडे देशाच्या अर्थकारणात मुंबईच्या विशेष स्थानाचा गौरवपूर्ण उल्लेख केंदीय अर्थमंत्री आपल्या अर्थसंकल्पात करतात. तरी देखील, त्याच महानगरासाठी नव्या गाड्यांची तरतूद करण्याची वा उपनगरी सेवांत सुधारणा करण्याची काहीही आवश्यकता केंदातील रेल्वेमंत्र्यांना भासत नाही! पण तेच रेल्वेमंत्री आंध्रच्या तेलंगण, रायलसीमा, व किनारपट्टी भागांना पूरक नवीन गाड्या वा विस्तारीत रेल्वे सेवांच्या तरतुदी विनासायास करतांना दिसतात.

रेल्वे सेवा असो की केंदीय मदत निधीचे वाटप केंदाकडून महाराष्ट्रास दुय्यम वागणूक मिळाल्याचा वारंवार अनुभव येतो. शेतकऱ्यांच्या आत्महत्यांचे उदाहरण या संदर्भात अर्थपूर्ण ठरावे. आत्महत्यांचे सत्र आंध्रप्रमाणेच महाराष्ट्रातही जारी आहे. प्रमाण कमी अधिक असेल इतकेच, पण काही महिन्यांपूवीर् पंतप्रधान मनमोहनसिंग जातीने आंध्रच्या दौऱ्यावर आले. आत्महत्यापीडित भागांतील किसानांना ते भेटले आणि लगेच 300 कोटींचे घसघशीत पॅकेज त्यांनी जाहीरही करून टाकले! पण तसे एखादे छोटे पॅकेज त्यांनी महाराष्ट्रातील आत्महत्यापीडित किसान कुटुंबासाठी घोषित केल्याचे काही ऐकिवात नाही.

हे असे का होते ? केंदात कोणताही राजकीय पक्ष सत्तास्थानी असून महाराष्ट्राला सतत वेगळा न्याय का मिळतो, याचा महाराष्ट्रातील नेतेमंडळी अंतर्मुख होऊन विचार करतात का ? त्याचे सकाराथीर् उत्तर देणे शुद्ध बालिशपणाचे ठरेल! आघाडी सरकारांच्या आजच्या काळात सत्ताधारी/विरोधी पक्षांचे संख्याबळ नेहमीच निर्णायक असते. पण केंदीय स्तरावर घेतल्या जाणाऱ्या धोरणात्मक निर्णय प्रक्रिया प्रभावित करण्याएवढी सशक्त राजकीय लॉबीचा महाराष्ट्रात नेहमीच अभाव असतो. पक्षभेद विसरून तशी एखादी लॉबी तयार करण्याचे प्रयत्नही मराठी राजकारण्यांकडून होत नाहीत. सारीच नेतेेमंडळी पक्षीय, प्रांतीय व जातीय कोशात मग्न! महाराष्ट्रावरील अन्यायाविरुद्ध बुलंद आवाज उठविण्याची गरजही कोणास भासत नाही!

आंध्रातील राजकारणी तुलनेने आक्रमक तर आहेतच. पण वेळेप्रसंगी पक्षभेद मागे टाकून राज्यहितांना प्राधान्य देण्याची त्यांची सक्रिय धडपड असते. मध्यंतरी राज्यातील जलप्रकल्पांबाबत केंदीय नेत्यांना भेटलेल्या राज्यस्तरीय शिष्टमंडळात मुख्यमंत्री रेड्डीसोबत त्यांचे कट्टर प्रतिस्पधीर् चंदाबाबूही सामिल होते. स्वत: चंदाबाबूंनी मोजक्या संख्याबळावर कधी प्रादेशिक अस्मितेचे बुजगावणे उभे करीत, तर कधी केंदातील युवा सरकारचे समर्थन परत घेण्याच्या धमक्या देत, केंदीय मदत निधी/प्रकल्प यांचा अक्षरश: महापूर राज्याकडे वळविला होता!

पक्षीय, वैयक्तिक हितांपेक्षा राज्य विकासास दिलेला अग्रक्रम ; राज्यापुढील प्रश्ानंबाबत जागरूकता, ते मांडून धसास लावण्याच्या कार्यपद्धतीचे ज्ञान, हे आंध्रातील खासदारांचे वैशिष्ट्य. साहजिकच आंध्रला नव्या गाड्यांसह केंदीय प्रकल्पांचे वरदान लाभते.

महाराष्ट्रातील राजकारण्यांनी त्यापासून वस्तुपाठ घ्यावा. तो घेतल्यास केंदाने महाराष्ट्राला ठेंगा दाखविला गेला, अशी मागाहून ओरड करण्याची पाळी राज्यावर येणार नाही!

धनंजय कुलकर्णी

 
</text>
</doc>
