<doc>
<docno>1052614.cms.txt</docno>
<text>
 
क्रीडा
विजय मिळविण्याचा भारताचा निर्धार
[ Tuesday, March 15, 2005  08:38:53 pm]


कोलकाता : पाकिस्तानविरूध्द मोहाली कसोटीत भारताला विजयाने हुलकावणी दिली असली तरी ईडन गार्डन्सवर भारतीय कर्णधार सौरभ गांगुली संघाच्या विजयासाठी प्रयत्नशील असेल. या कसोटीवर मात्र पावसाचे सावट आहे. सोमवारी भारतीय संघाच्या सरावात पावसाने व्यत्यय आणला होता. हवामान खात्याच्या अंदाजानुसार सामन्याच्यदरम्यान पावसाची शक्यता वर्तविल्यामुळे संयोजक चिंतेत आहेत.

भारतीय संघाला चिंता भेडसावतेय ती दोन फिरकी खेळवायचे की तीन तेज गोलंदाज खेळवायचे याची. हरभजनचे संघात पुनरागमन निश्चित वाटतेय. ईडनवरील त्याची कामगिरी वाखाणण्याजोगीच आहे. चार कसोटीत त्याने 18.35 च्या सरासरीने 29 बळी टिपले असून त्यात कांगारूंविरूध्दच्या हॅटट्रिकचाही समावेश आहे. मोहाली कसोटीत त्याला वगळण्यात आले होते पण आता त्याचा समावेश करताना बहुधा झहीर खानला वगळले जाण्याची शक्यता वाटतेय. झहीर मोहाली कसोटीत अपेशी ठरला होता. इरफान पठाणनेही मोहालीत निराशाच केली. अनिल कंुबळेने मोहालीत 450 कसोटी बळींचा टप्पा पार केला असला तरी ईडन गार्डन्सवरील त्याची कामगिरी तितकीशी उत्साहवर्धक नाही. येथे सहा कसोटीत त्याने 25 मोहरे टिपले असून प्रत्येक बळीसाठी त्याला 35.08 धावा मोजाव्या लागल्या आहेत. मोहालीत अकमल, रझाक जोडीने विक्रमी भागी केल्यामुळे भारतीय गोलंदाजीच्या मर्यादा स्पष्ट झाल्या होत्या. बालाजीने सामन्यात नऊ मोहरे टिपून आपले पुनरागमन झोकात साजरे केले पण त्याला इतरांची साथ लाभली नाही आणि पाहुण्यांनी सामना वाचविला.

फलंदाजीबाबत भारताला चिंता वाटायची गरज नाही पण धावगती वाढवण्यावर त्यांना भर द्यावा लागेल.सचिनला 35 व्या शतकाने मोहालीत हुलकावणी दिली तसेच दहा हजार कसोटी धावाही त्याला मोहालीत पूर्ण करता आल्या नाहीत. आता ईडनवर तरी तो हा पल्ला गाठेल अशी तमाम क्रिकेटप्रेमींची अपेक्षा आहे.

सेहवागने तोडफोड फलंदाजीचा आपला लौकिक कायम राखला, सचिनही त्याच्यापुढे काही काळ फिका ठरला होता. कोलकातावासीय सेहवागच्या फलंदाजीचा आनंद लुटण्यासाठी ईडनवर गदीर् करतील.

लक्ष्मणलाही हे स्टेडियम फलदायी ठरते असा आजवरचा इतिहास आहे. लक्ष्मणने येेथे सहा कसोटीत 84.67 च्या सरासरीने 762 धावा फटकावताना दोन शतके, तीन अर्धशतके झळकावली आहेत. राहुल दविडबरोबरची त्याची विक्रमी भागी आणि 281 धावांची अजरामर खेळी ही भारतीय क्रिकेटच्या इतिहासातील सुवर्णअक्षरात नोंदवली गेली आहे.

भारतीय खेळाडूंची येथील कामगिरी छान असली तरी पाकविरूध्द मात्र भारताला इथे आपला ठसा उमटविता आलेला नाही. सहा वर्षापूवीर् आशियाई कसोटी क्रिकेट स्पधेर्त पाकने भारतावर 46 धावांनी संस्मरणीय विजय नोंदवला होता. विशेष म्हणजे 6 बाद 26 अशा बिकट अवस्थेतून सावरत पाकने सामना जिंकला होता तो सईद अन्वरच्या दमदार शतकामुळे. शोएब अख्तरने त्याचा शून्यावर त्रिफळा उडविला तर दुसऱ्या डावात तो नऊ धावांवर धावचीत झाल्यावर स्टेडियमवर दंगल माजली व शेवटच्या दिवशी रिकाम्या स्टेडियममध्ये सामना खेळविला गेला. चार महिन्यांपूवीर् येथेच झटपट क्रिकेट सामन्यात पाकने भारताला नमविले होते. सलमान बटने शानदार शतक फटकावले होते पण मोहालीत मात्र तो दोन्ही डावात अपेशी ठरला होता. यासीर हमीदचा पर्याय पाकसमोर आहे. उपकर्णधार युनुस खानला वगळले जाणार नाही असे कर्णधार इंझमामने पत्रकार परिषदेत स्पष्ट केले. शाहिद आफ्रिदंी तसेच शोएब मलिक यांचाही विचार केला जाईल असे प्रशिक्षक वूल्मर आणि व्यवस्थापक सलीम अल्ताफ यांनी सांगितले. कर्णधार इंझमामने मोहालीत दोन अर्धशतके झळकावली तसेच युसुफ योहानानेही चांगली कामगिरी केली. सामीने मात्र गोलंदाजीत निराशा केली. नावेद उल हसनही तंदुरूस्त नाही. दनिश कनेरिया वगळता इतर पाक गोलंदाजांनी निराशा केली. पाच गोलंदाजांनिशी दुसऱ्या कसोटीत उतरण्याचा इरादा असल्याचे वूल्मर यांनी सांगितले.

प्रतिस्पर्धी संघ यातून निवडणार

भारत : सौरभ गांगुली कर्णधार, वीरेंदर सेहवाग, गौतम गंभीर, राहुल दविड, सचिन तेंडुलकर, लक्ष्मण, दिनेश कातिर्क, अनिल कंुबळे, हरभजनसिंग, इरफान पठाण, लक्ष्मीपती बालाजी, झहीर खान, आशिष नेहरा, युवराजसिंग.

पाकिस्तान : इंझमाम उल हक कर्णधार, सलमान बट, तौसिफ उमर, यासीर हमीद, युनुस खान, युसुफ योहाना, अर्शद खान, दानिश कनेरिया, शाहिद आफ्रिदी, महमद सामी, अब्दुल रझाक, कामरान अकमल, असीम कमाल, महमद खलील, शोएब मलिक.

पंच : स्टीव बकनर वेस्ट इंडीज आणि डॅरील हेअर ऑस्ट्रेलिया.

सामनाधिकारी : क्रिस ब्रॉड इंग्लंड

 
</text>
</doc>
