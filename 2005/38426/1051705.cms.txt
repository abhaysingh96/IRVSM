<doc>
<docno>1051705.cms.txt</docno>
<text>
 
महामुंबई
मुंबईतील रस्त्यांवर आयआयटी, व्हीजेटीआयची करडी नजर
[ Tuesday, March 15, 2005  01:30:40 am]


संजय सावंत

मुंबई : ट्रॅफिकची समस्या, खड्ड्यांचे वाढते प्रमाण आणि रस्त्यांवर जागोजागी पाणी तुंबण्याचे प्रकार रोखण्यासाठी 317 कोटी रुपयांचा सिमेंट-काँक्रिटीकरणाचा मेगा प्रोजेक्ट पालिकेने आखला असून प्रथमच रस्त्यांवरील कामाच्या देखरेखीसाठी आयआयटी आणि व्हिजेटीआयच्या तज्ज्ञांची समिती नेमण्यात येणार आहे. रस्त्यांच्या दर्जात सुधारणा करण्यासाठी, रस्ते खड्डेमुक्त करण्यासाठी पालिकेने देशभरातील नामवंत कंपन्यांकडून निविदा मागविल्या होत्या. त्यातून पालिकेला तब्बल 34 लाख रुपयांचा फायदा झाला आहे.

1800 किमीच्या रस्त्यांपैकी आतापर्यंत 330 किमीचे रस्त्यांचे काँक्रिटीकरण झाले असून नव्या प्रोजेक्टनुसार 58 किमीच्या 50 रस्त्यांचे काँक्रिटीकरण करण्यात येईल. त्यात 23 ठिकाणांचा समावेश असून त्यात शहरातील पाच, पश्चिम उपनगरातील दहा आणि पूर्व उपनगरातील आठ वर्दळीची ठिकाणे घेण्यात आली आहेत. मंत्रालय ते चनीर्रोड, मरीनलाइन्सचा महषीर् कवेर् रोड, आयएमसी ते वानखेडे, शहीद भगतसिंग मार्ग, मादाम कामा रोड, कार्टर रोड वांदे, जुहू रोड, लिंकिंग रोड ते गोरेगाव, मालाड सबवे ते कांदिवली एमजी रोड, मानखुर्द स्टेशन, टिळक नगर रोड, कांजूरमार्ग स्टेशन येथील महत्त्वाच्या रस्त्यांची कामे एप्रिलपासून सुरू करण्यात येतील, अशी माहिती रस्ते व वाहतूक विभागाचेे चीफ इंजिनिअर ज. बारभाया यांनी सांगितले.

2005-06 च्या पालिकेच्या बजेटमध्ये 202 कोटी सिमेंट काँक्रिटीकरणासाठी, अस्फाल्टसाठी 198 कोटी तर ट्रॅफिकसाठी 30 कोटी अशी मिळून 430 कोटी रुपये रस्त्यांवर खर्च करण्यात येणार आहेत. सिमेंट काँक्रिटीकरणासाठी लागणारे अतिरिक्त 115 कोटींची तरतूद पुढच्या बजेटमधून करण्यात येईल.

यापूर्वी रस्त्यांची कामे केवळ मुंबई आणि महाराष्ट्रातील कंपन्यांनाच दिली जात. मात्र, यावेळी रस्त्यांचा दर्जा सुधारण्यासाठी देशभरातून निविदा मागविण्याचा निर्णय आयुक्तांनी घेतल्याचे रस्ते विभागाचे अतिरिक्त आयुक्त श्रीकांत सिंग यांनी सांगितले. त्यानुसार 296 कंपन्यांकडून निविदेपोटी सुमारे 34 लाख रुपये पालिकेकडे जमा झालेत. दिल्ली, गुजरात, हिमाचल प्रदेश आणि बंगलोर मधूनही निविदा आल्या होत्या. अटी व शथीर्ंचा निकष यावेळी कडक करण्यात आला असून कंत्राटाची काही रक्कम पालिका स्वत:कडे राखून ठेवणार असल्याचे त्यांनी सांगितले. केवळ रस्ते सुधारणार नसून, फूटपाथ, पाण्याच्या लाइन्स, मलनि:सारण वाहिन्या आणि गटारांची कामेही करण्यात येणार असल्याने मुंबईकरांना पावसाळ्यात दिलासा मिळेल, असा आशावाद त्यांनी व्यक्त केला. रस्त्यांच्या कामात कुचराई करणाऱ्या कंत्राटदारांना पाठिशी घालण्यात येणार नसून आयआयटी व व्हिजेटीआयसारख्या त्रयस्थ संस्थांच्या मान्यतेशिवाय बिले संमत केली जाणार नाहीत, असा इशाराही त्यांनी दिला. ठराविक कालावधीत कामे करण्याची अट घातल्याने मुदतीनंतरचे काम पालिका करेल आणि त्याचा खर्च संबंधित कंपनीकडून वसूल करण्याची तरतूद करण्यात आल्याचेही सिंग यांनी सांगितले.

 
</text>
</doc>
