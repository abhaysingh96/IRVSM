<doc>
<docno>1052260.cms.txt</docno>
<text>
 
प्रगती फास्ट
क्षमता सिद्ध करणारी स्पर्धा
[ Tuesday, March 15, 2005  04:30:11 pm]


नावीन्याच्या शोधातून हेमंत मिश्रा यांनी इंजिनीअरिंग ते मॅनेजमेण्ट, फूड ते फार्मसी असा प्रवास केला. त्यांना एकाच क्षेत्रात कायम राहणं म्हणजे स्वत:वर अन्याय केल्यासारखं वाटतं. वेगवेगळ्या क्षेत्रातील आव्हानं आणि अनुभवांनी त्यांना नेहमीच आकषिर्त केलं आहे.

एल्डर फार्मास्युटिकल्स लि.चे व्हाइस प्रेसिडेण्ट म्हणून जबाबदारी सांभाळणारे हेमंत मिश्रा इथे बिझनेसची समीकरणं उलगडून सांगत आहेत.

जयपूरच्या रिजनल कॉलेजमधून इलेक्ट्रिकल इंजिनीअरिंगची डिग्री घेतली. लहानपणापासून इंजिनीअर होण्याचं स्वप्न शैक्षणिक दृष्टिकोनातून पूर्ण झालं होतं. आता करिअरचा सगळ्यात महत्त्वाचा टप्पा म्हणजे जॉबला सामोरं जायचं होतं. दोन-तीन वर्षं जे.के. सिंथेटिक्समध्ये डिझायनिंग इंजिनीअर म्हणून नोकरी केली. पण त्या नोकरी म्हणण्यापेक्षा इंजिनीअरिंग क्षेत्रातच माझं मन रमलं नाही.

बहुतांश विद्यार्थी माझ्यासारख्याच पेचात सापडतात. लहानपणापासून अमुक एक ध्येय बाळगून अभ्यास करायचा, डिग्री घ्यायची. प्रत्यक्ष काम करताना मात्र तुम्हाला हवं असलेलं तिथे काहीच नाही, हे जाणवल्यानंतर धक्का लागतो. काही जण पर्याय नाही म्हणून मनाविरुद्ध तोच जॉब करण्यात धन्यता मानतात. पण असे तुम्ही किती दिवस काढणार ? मला काहीतरी ' चेंज ' हवा होता. क्षेत्र न बदलता काही करता येईल का, अशा विचारात असताना बिझनेस आणि मॅनेजमेण्ट या दोन गोष्टींकडे माझं लक्ष गेलं. बिझनेस इण्डस्ट्रीमध्ये करिअर करण्याचा मनाशी निर्णय पक्का झाला.

बिझनेस इण्डस्ट्रीत येण्यापूवीर् पूर्व तयारी करण्यासाठी मॅनेजमेण्टचा कोर्स केला. कोर्स पूर्ण केल्यानंतर व्होल्टास, पारले सॉफ्ट ड्रिंक्स, डी.सी. डब्ल्यू होम प्रॉडक्ट्स, कॅप्टन कूक (सॉल्ट), चरक, बजाज कन्झ्युमर, अशा विविध कंपन्यांमध्ये मॅनेजमेण्ट लेव्हलवर काम केलं. मला नेहमीच काहीतरी वेगळ हवं असतं. वेगवेगळ्या कंपनीत काम केल्यामुळे कधीच आयुष्य रटाळ वाटलं नाही. साधरणपणे मॅनेजमेण्टच्या पद्धती सारख्याच असतात. पण फूड, इलेक्ट्रॉनिक्स, फार्मसी अशा क्षेत्रांत काम करताना त्याच गोष्टी वेगळ्या दृष्टिकोनातून पाहाव्या लागतात. उदा. फार्मसी आणि फूडच्या माकेर्टिंगमध्ये कितीतरी फरक आहे.

नावीन्य आणि एक वेगळा अनुभव म्हणून मी एल्डर फार्मास्युटिकलच्या व्हाइस प्रेसिडण्टपदाची जबाबदारी स्वीकारली. अर्थातच वेगवेगळ्या प्रकारच्या कंपन्यांत मिळालेला कामाचा अनुभव इथे स्थिरस्थावर होण्यासाठी उपयोगी पडतो. इण्डस्ट्री, जॉब, जबाबदाऱ्या कितीही प्रमाणात बदलल्या तरी तुम्हाला अनुभवातून काही मूलभूत गोष्टी शिकता येतात. एल्डर कंपनीची कार्यपद्धती आणि कस्टमरच्या अपेक्षा थोडक्या कालावधीत हे समजून घेणं मला त्यामुळेच सोपं गेलं.

फार्मसीमध्ये दर्जाच्या बाबतीत निष्काळजी करणं मुळीच परवडत नाही. छोटीशी चूकसुद्धा तुम्ही आतापर्यंत माकेर्टमध्ये मिळवलेल्या ब्रॅण्ड इमेजला धक्का पोहोचवू शकते. त्यासाठी कंपनीच्या रिसर्च अॅण्ड डेव्हलपमेण्ट सेण्टरमध्ये संशोधनाचं काम चालू असतं. योग्य मशिन्स, प्रशिक्षित स्टाफ, रिसर्चला प्रोत्साहन देण्यासाठी मॅनेजमेण्टचे प्रयत्न यासारख्या गोष्टी फार्मसी बिझनेसचा पाया आहेत. शिवाय माकेर्ट रिसर्च करून तुम्हाला यात सुधारणा करता येतात.

दर्जाच्या बळावर स्पधेर्त आघाडी घेणं निश्चितच सोपं आहे. राष्ट्रीय आणि आंतरराष्ट्रीय पातळीवर बिझनेस करताना ही गोष्ट कायम लक्षात ठेवली पाहिजे. स्पधेर्ला घाबरण्यापेक्षा इथे स्थान निर्माण करण्यासाठी प्रयत्न करा. बहुतांश भारतीय आंतरराष्ट्रीय कंपन्यांच्या माकेर्टमधल्या इमेजला घाबरून थोडं मागे राहणंच पसंत करतात. त्यामुळे तुमचा कधीच विकास होणार नाही. त्यांनी एका दिवसात ही इमेज तयार केलेली नाही, हे लक्षात ठेवून बिझनेसचं नियोजन केलं पाहिजे.

दर्जाबरोबर नवनवीन संकल्पना, प्रोडक्टमध्ये सुधारणा, रिसर्च करणं, सविर्सेसचा वेग वाढवणं गरजेचं आहे. शिवाय पॅकेजिंग, माकेर्टिंग आणि अॅडव्हर्टायझिंगमधून प्रोडक्टबद्दल कस्टमर्सच्या मनात आकर्षण निर्माण करता येतं. या गोष्टी एकाल व्यक्तीला करता येत नाही. त्यामुळे टीम बिल्डिंग आणि मिडल लिडरशिपचे ट्रेण्ड भारतीय कंपन्यांनी स्वीकारले पाहिजेत. अधिकारांचं विकेंदीकरण करून कंपनीतील प्रत्येक व्यक्तीला विचारस्वातंत्र्य दिलं पाहिजे. अशा वेळी टॉप मॅनेजमेण्टचं काम डिसिजन मेकिंगकडे लक्ष पुरवणं असतं. योग्य वेळेत अचूक निर्णय घेतला, तर यश मिळवणं फारसं कठीण जाणार नाही.

बिझनेस करू इच्छिणाऱ्या व्यक्तींनी टेक्नॉलॉजीमध्ये होणाऱ्या बदलांकडे वेळीच लक्ष दिलं पाहिजे. त्यानुसार बिझनेस स्ट्रॅटेजीज आखायला हव्यात. योग्य कंपन्यांबरोबर टाय अप करणं, नवनवीन ब्रॅण्ड बाजारात दाखल करणं हा बिझेनस स्ट्रॅटेजीज आणि प्लानिंगचा एक भाग म्हणता येईल. एल्डरने याच उपक्रमातून श्रीलंका, पाकिस्तान, बांगलादेश, नेपाळ आणि म्यानमारपर्यंत नेटवर्क पसरवलं आहे. भारतातील पहिल्या 300 कंपन्यामध्ये एल्डरचं स्थान 35 वं आहे. बिझनेस म्हणजे जोखीम आणि जोखीम घेतल्याशिवाय फायदा मिळवता येणार नाही, असं समीकरण करून तरुण पिढी बिझनेसकडे वळते. ' ग्रेटर द रिस्क ग्रेटर द प्रॉफिट ' हे मान्य असलं, तरी ' ग्रेटर द रिस्क ग्रेटर द लॉस ' हे बिझनेसमधलं हिडन सिक्रेटही लक्षात ठेवायलाच हवं. याचा अर्थ जोखीम घेऊ नका, असा होत नाही. जोखीम घेण्यापूवीर् माकेर्ट आणि इण्डस्ट्रीचा रितसर अभ्यास करा. चुकीच्या निर्णयातून फायदा होण्यापेक्षा नैराश्य पदरात पडण्याच्या अधिक शक्यता असतात.

हेमंत मिश्रा

 
</text>
</doc>
