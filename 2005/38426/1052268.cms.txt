<doc>
<docno>1052268.cms.txt</docno>
<text>
 
महाराष्ट्र
भूमी अभिलेख निरीक्षकाची अखेर बदली
[ Tuesday, March 15, 2005  04:34:39 pm]


मुंबई टाइम्स टीम

वसई : गैरकारभाराच्या अनेक तक्रारी आल्यावरून वसईच्या भूमी अभिलेख निरीक्षकाची विदर्भात बदली करण्यात आली आहे. त्यामुळे सर्वसामान्य शेतकऱ्यांना दिलासा मिळाला आहे.

वसई भूमिलेख निरीक्षक एस. व्ही. मुंढे यांच्या यांच्या विरोधात गैरप्रकाराच्या अनेक तक्रारी होत्या. सर्वसामान्य शेतकरी अथवा जमीनमालकांची काम करण्याऐवजी बड्या बिल्डरांची तात्काळ कामं करणं. जमीन मोजणीत गैरप्रकार करणे. कार्यालयात दिवसाऐवजी रात्री येऊन संशयास्पदरित्या काम करणं आदी अनेक तक्रारी मुंढे यांच्याविरोधात करण्यात आल्या होत्या. त्याची जिल्हा भूमिलेख अधीक्षक एस. डी. खामकर यांनी चौकशी करून अहवाल आयुक्तांना पाठवला होता. या अहवालात मुंढे यांच्या कार्यपद्धतीवर ठपका ठेवण्यात आला होता. त्याची आयुक्तांनी गंभीरपणेे दखल घेऊन मुंढे यांची वर्धा जिल्ह्यातील हिंगणघाट इथे बदली केली. मुंढे यांच्या जागी पालघरच्या भूमिअभिलेख निरीक्षकांकडे अतिरिक्त कार्यभार सोपवण्यात आला आहे.

गुन्हेगारांची धरपकड

वसई पोलिसांनी गेल्या आठवड्यात चार दिवस कोम्बिंग ऑपरेशन करून अनेक गुन्हेगारांना अटक केली. त्यात मोटारसायकल चोरणाऱ्या दोन कॉलेज युवकांना पकडण्यात आलं. तर गेल्या 10 वर्षांत विविध गुन्ह्यांत असलेल्या गुन्हेगारांची धरपकड सुरू करण्यात आली आहे.

आगाशीच्या घटनेनंतर वसईचे पोलिस उपअधीक्षक डॉ. महेश पाटील यांनी वसईत पहिल्यांदाच कोम्बिंग ऑपरेशन राबवलं. त्यात त्यांच्यासह चार पोलिस निरीक्षक , 16 उपनिरीक्षक , 100 कर्मचारी आणि दोन एसआरपीच्या तुकड्या सहभागी झाल्या होत्या. अर्नाळा, तुळींज, संतोष भुवन आणि विरार या ठिकाणी कोम्बिंग ऑपरेशन करण्यात आलं. यात अनेक घरांच्या झडती घेऊन काही संशयितांना ताब्यात घेण्यात आलं. त्यावेळी काही भुरटे चोर हाती लागले. तर मोटारसायकल चोरणारे दोन कॉलेज युवकांनाही पकडण्यात आलं.

डॉ. पाटील यांनी दिवस आणि रात्रीची गस्त यासह नाकाबंदी सुरू केली आहे. तसंच गेल्या 10 वर्षांत गुन्ह्यात अडकलेल्या गुन्हेगारांची धरपकड करून त्यांची चौकशी करण्यात येत आहे. त्यामुळे गुन्हेगारांचं धाबं दणाणलं आहे. अनेक तडीपार गुंड वसईतून पसार झाले आहेत. पोलिस लिस्टवर असलेल्या गुन्हेगारांच्या घरी जाऊन त्यांच्यावर कडक नजर ठेवण्याचं आदेशही पाटील यांनी पोलिस अधिकाऱ्यांना दिले आहेत.

शिवसेनेला खिंडार

पालिका निवडणुकीच्या तोंडावर शिवसेनेला खिंडार पडलं असून नालासोपाऱ्यातील एका नगरसेवकापाठोपाठ शहर महिला आघाडी प्रमुख आणि काही पदाधिकाऱ्यांनी वसई विकास मंडळात प्रवेश केला.

नालासोपारा पालिकेतील शिवसेना नगरसेवक अशोक रेडीज यांनी मंडळात प्रवेश केल्यानंतर रविवारी दुपारी शहर महिला आघाडी प्रमुख लीना कणिर्क यांच्यासह हेमंत कणिर्क, सुरेंद अधिकारी, प्रदीप धडस, पांडुरंग सुळे यांनी सेनेचा त्याग करून मंडळात प्रवेश केला. त्याचबरोबर नवघर-माणिकपूर शहरातील सुरेश पोतदार, गणेश शिकेर् आणि दीपक हरचेकर या सेना पदाधिकाऱ्यांनी आमदार हितेंद ठाकूर यांच्या उपस्थितीत मंडळात प्रवेश केला.

 
</text>
</doc>
