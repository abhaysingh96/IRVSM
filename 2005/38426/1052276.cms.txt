<doc>
<docno>1052276.cms.txt</docno>
<text>
 
महामुंबई: मुंबई टाइम्स
बेड्यांच्या हातात आलं उद्योगाचं बळ
[ Tuesday, March 15, 2005  04:42:50 pm]


कांचन हरमलकर

तुरुंगात जाण्याचा बट्टा लागला की पुन्हा सामाजिक प्रतिष्ठा मिळवणं, कठीण असतं. गजाआड गेलेल्या महिलांची अवस्था तर फारच केविलवाणी होते. तुुरुंगातली अस्वच्छता, रिकामेपणा, उदासीनता आणि त्यातून होणारं मानसिक खच्चीकरण त्यांच्या वाट्याला येतं. पण हा प्रवास संपवणारे उपक्रम महाराष्ट्रातील महिला गुन्हेगारांसाठी तुरुंगात राबवायला सुरुवात झाली आहे. कधीकाळी बेड्या पडलेल्या या हातात आता स्वयंरोजगाराचं बळ आलं आहे आणि त्यासाठी महिला उद्योजिका तसंच कॉपोर्रेट जगतानेही मदतीचा हात दिला आहे.

महाराष्ट्रातील 1261 स्त्री गुन्हेगारांच्या जीवनाला नवी दिशा देण्याचं हे काम गृह खात्याच्या प्रिन्सिपल सेक्रेटरी (जेल आणि सुरक्षा) नीला सत्यनारायण यांच्या पुढाकाराने सुरू झालं आहे.

राज्यात महिला गुन्हेगारांसाठी कल्याण, भायखळा, कोल्हापूर, वर्धा इथे तुरुंग आहेत. यापूवीर् तुरुंगात फक्त पुरुष गुन्हेगारांना रोजगार उपलब्ध करून दिला जायचा. त्या दिवसभर भिंतीकडे बघत शांत, रिकाम्या आणि अस्वच्छ अवस्थेत बसून राहायच्या. त्यांच्या जगण्याला एक दिशा देण्याच्या उद्देशातून मेणबत्ती, फ्रेम्स तयार करणं, विणकाम यासारखे छोटेखानी उद्योग आम्ही इथे राबवायला सुरुवात केली आहे. त्याचबरोबर साक्षरता आणि स्वच्छता मोहीमही सुरू करण्यात आली आहे, असं नीला सत्यनारायण यांनी सांगितलं.

सरकारी पातळीवरून होणारा विरोध, गुन्हेगारीचं उदात्तीकरण यासारख्या टीकेला न जुमानता त्यांनी ही सुरुवात केली. औरंगाबादच्या उद्योजिका अंजली कुलकणीर् यांनी सर्वप्रथम त्यांच्या संकल्पनेला मूर्त रूप दिलं. आज या उपक्रमाला आधार देण्यासाठी महिला उद्योजक आणि कॉपोर्रेटने शंभर टक्के तयारी दाखवली आहे. नाशिक, भायखळा आणि कल्याण इथल्या तुरुंगांतही असेच उपक्रम यशस्वी झाले आहेत. सरकारी उपक्रम आथिर्क अडचणीमुळे रखडतात, पण इथे ती समस्या जाणवली नाही. उद्योगाला रॉ मटेरिअल पुरवणं, स्त्री गुन्हेगारांना ट्रेनिंग देणं, प्रोडक्ट तयार झाल्यानंतर त्यांचं माकेर्टिंग करणं ही सगळी जबाबदारी या महिला उद्योजिका पार पाडतात. हेच ट्रेनिंग त्यांना भविष्यात स्वत:च्या पायावर उभं राहण्यासाठी मदत करेल, असा त्यांचा ठाम विश्वास आहे.

महाराष्ट्र चेंबर ऑफ कॉमर्स, इण्डस्ट्री अॅण्ड अॅग्रिकल्चरच्या महिला विंगतफेर् श्रीमती सत्यनारायण तसंच स्त्री कैद्यांना काम देणाऱ्या महिला उद्योजकांचा सत्कार करण्यात आला.

तुरुंगातील गुन्हेगारांना समाजावरचा अतिरिक्त भार म्हणण्यापेक्षा, ट्रेनिंग देऊन त्यांच्याकडे प्रशिक्षित मनुष्यबळ म्हणून पाहता येईल. औरंगाबाद तुरुंगात स्त्रियांना रोजगार उपलब्ध करून देणाऱ्या अंजली कुलकणीर् यांनी सांगितलं, की सुरुवातीला त्या काहीच बोलायला तयार नव्हत्या. प्रत्येक तास वर्षासारखा मोठा वाटतो, इतकंच त्या बोलायच्या. या स्त्रियांना आता जगण्याची नवीन उमेद मिळाली आहे.

हातमाग, सुतारकाम या कालबाह्य गोष्टीतून त्यांना भविष्य कसं घडवता येईल ? त्यामुळे या उपक्रमात अद्ययावत टेक्नॉलॉजीचा वापर करण्याचा विचार आहे. तुरुंगाच्या नियमाप्रमाणे गुन्हेगारांचं आथिर्क उत्पन्न जेल अधिकाऱ्यांकडे सुरक्षित ठेवलेलं असतं. त्याचा अधिक चांगल्या प्रकारे उपयोग करण्यासाठी पतपेढी सुरू करण्यात येईल. महिलांसाठी सांगलीत खुलं कारागृह सुरू झालंय. बंदिवानांच्या मुलांचा डेटा तयार करून योग्य संधी आणि ट्रेनिंग देण्याच्या पुढच्या उपक्रमावर काम सुरू होणार आहे. स्त्री गुन्हेगारांची मानसिक बदलण्यासाठी कौन्सेलर्सची नेमणूक करण्यात येणार आहे, असं नीला सत्यनारायण यांनी सांगितलं.

 
</text>
</doc>
