<doc>
<docno>1051712.cms.txt</docno>
<text>
 
महाराष्ट्र
...त्यांनी सील ठोकले, यांनी वीज तोडली!
[ Tuesday, March 15, 2005  01:33:54 am]


म. टा. प्रतिनिधी

ठाणे : एमआयडीसीने मुरबाडमधील त्यांच्या इमारतीचे भुईभाडे न भरल्याची शिक्षा त्याच इमारतीत भाडेकरू असलेल्या राज्य वीज मंडळाच्या कार्यालयाला शुक्रवारपासून भोगावी लागत आहे. या कृतीस प्रत्युत्तर म्हणून मंडळाने तहसीलदार कार्यालयाची वीज, दीड लाखांची थकबाकी असल्याचे कारण देत सोमवारी तोडली.

आथिर्क वर्षाच्या अखेरीस महसूल वसुली करण्यात सरकारी यंत्रणा इतकी तत्पर झाली आहे की, त्यांनी इतर सरकारी आस्थापनांचाही सहानुभूतीने विचार न करण्याचे ठरवलेले दिसते.

वीज मंडळाचे कार्यालय भाडेतत्त्वावर घेतलेले आहे. त्याच इमारतीत मुरबाड पोस्ट ऑफिस व एमआयडीसीचे विश्रामगृहही आहे. तहसीलदारांनी 15 दिवसांपूवीर् एमआयडीसी कार्यालयाला भुईभाडे त्वरीत भरण्याची नोटिस वीज मंडळाला बजावली होती. ही नोटिस वीज मंडळाने एमआयडीसीकडे दिली. परंतु, एमआयडीसीने त्याकडे दुर्लक्ष केले. त्यामुळे तहसीलदारांनी वीज मंडळाच्या कार्यालयास सील ठोकले.

वीज मंडळानेही 15 दिवसांपूवीर् तहसीलदार कार्यालयाला दीड लाखाची थकबाकी भरावी, अन्यथा वीज पुरवठा खंडित करण्याची नोटिस दिली होती. तहसीलदारांनी मंडळाचे कार्यालय सील केल्यावर मंडळानेही तहसील कार्यालयाचा वीज पुरवठा बंद केला. तहसीलदार अंजली भोसले यांच्याशी संपर्क साधण्याचा प्रयत्न केला असता त्या कोकण भवन येथे बैठकीसाठी गेल्याचे सांगण्यात आले.

 
</text>
</doc>
