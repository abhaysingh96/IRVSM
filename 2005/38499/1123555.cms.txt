<doc>
<docno>1123555.cms.txt</docno>
<text>
 
महामुंबई
राम गणेश गडकरी सीडीवर
[ Friday, May 27, 2005  12:03:15 am]


म. टा. प्रतिनिधी

मुंबई : राम गणेश गडकरींची गाजलेली आणि अत्यंत लोकप्रिय झालेली एकच प्याला, प्रेमसंन्यास, पुण्यप्रभाव, भावबंधन अशी संपूर्ण तर राजसंन्यास, वेड्यांचा बाजार सारखी अपूर्ण राहिलेली नाटके, शिवाय विनोदसंग्रह, काव्यसंग्रह, स्फूट लेख, पत्रे असे समग्र गडकरी साहित्याची ई-पुस्तक म्हणजे सीडीच्या स्वरूपात प्रकाशित झाले.

गडकरींच्या जयंतीनिमित्त गुरूवारी पत्रकार संघात संगणक प्रकाशनाने प्रकाशित केलेल्या 'समग्र गडकरी' या मराठीतल्या पहिल्यावहिल्या ई बुकचे प्रकाशन महाराष्ट्र टाइम्सचे डेप्युटी एडिटर संजीव साबडे यांच्या हस्ते झाले. त्यावेळी संगणक प्रकाशनचे माधव शिरवळकर आणि सीकेपी बँकेचे अध्यक्ष शामराव देशमुख उपस्थित होते.

गडकरींच्या साहित्याखेरीज अनेक दुमिर्ळ छायाचित्रे, गडकरींचे हस्ताक्षर आणि स्वाक्षरी असलेले लिखाण अशा दुमिर्ळ गोष्टी देखील या ई बुकमध्ये पहायला मिळतात. शिवाय गडकरींविषयी लिहून आलेल्या विविध लेखांची संदर्भसूचीही उपलब्ध आहे. या सीडीची किंमत 150 रुपये असून 26 जूनपर्यंत 99 रुपये इतक्या सवलतीच्या किमतीत मिळणार आहे.

शिरवळकर म्हणाले की, ज्यावेळी गटेंबर या पुस्तकाच्या साइटवर सहज म्हणून ई पुस्तकासाठी 'सर्च' दिला त्यावेळी शेक्सपिअर पासून हॅरी पॉटरपर्यंत सगळी इंग्रजीतली पुस्तके उपलब्ध असल्याचे आढळले. पण मराठीत मात्र अशा प्रकारचे एकही पुस्तक उपलब्ध नव्हते. या सीडीमध्ये लहान मुलांसाठी असलेल्या 'चिमुकली इसापनीती' बद्दल सांगताना ते म्हणाले की गडकरींची इच्छा होती की या पुस्तकात चित्रे असावीत. अर्थात महाग छपाईमुळे ते शक्य झाले नव्हते. पण या सीडीमध्ये समाविष्ट केलेल्या चिमुकल्या इसापनीतीत मात्र प्रत्येक गोष्टीला अनुसरून रंगीत चित्रे घालण्यात आली आहेत.

पुढच्याच महिन्यात लक्ष्मीबाई टिळकांचे 'स्मृतिचित्रे' आणि नजीकच्या कालावधीत समग्र बा. सी. मढेर्कर, लोकमान्य टिळक यांचे गीतारहस्य आणि इतरही दुमिर्ळ पुस्तके संगणकाच्या स्वरूपात प्रकाशित करण्याचा मनसुबा असल्याचेही त्यांनी सांगितले.

साबडे म्हणाले की, नवीन पुस्तकाचे प्रकाशन होताना संगणकीय स्वरूपातही प्रकाशित केल्यास अधिक उपयुक्त ठरेल. अनेक जुनी आणि दुमिर्ळ पुस्तके कालांतराने सहजासहजी उपलब्ध होत नाहीत, पुस्तके पुर्नप्रकाशित करणेही खूपच महाग असते. त्यामुळे पुस्तकप्रेमींसाठी अशा प्रकारची ई-बुक्स चांगला पर्याय ठरू शकेल.

 
</text>
</doc>
