<doc>
<docno>1124768.cms.txt</docno>
<text>
 
क्रीडा
डेव्हनपोर्ट-क्लायस्टर्स यांच्यात आता मुकाबला
[ Friday, May 27, 2005  10:30:26 pm]


वृत्तसंस्था

पॅरिस : अव्वल सीडेड लिंडसे डेव्हनपोर्ट व किम क्लायस्टर्स यांनी फेंच टेनिस स्पधेर्च्या चौथ्या फेरीत प्रवेश केला असून उपांत्यपूर्व फेरीत प्रवेश करताना या दोघी आता एकमेकांसमोर उभ्या टाकतील. बेल्जियमच्या 14 व्या सीडेड क्लायस्टर्सला तिसऱ्या फेरीत डॅनिएला हंचुकोवावर विजय मिळवण्यासाठी फारसे प्रयास करावे लागले नाहीत. सरळ दोन सेटमध्ये जिगरबाज क्लायस्टर्सने हंचुकोवाचा 6-4, 6-2 असा धुव्वा उडवला. मात्र डेव्हनपोर्टला तिसऱ्या फेरीचा अडथळा पार करण्यासाठी झुंजावे लागले. फ्रान्सच्या व्हिजिर्नी राझानो हिने डेव्हनपोर्टला 7-5, 4- 6, 6-4 असे झुंजवले.

21 वषीर्य क्लायस्टर्स व 28 वषीर्य डेव्हनपोर्ट यांच्यामध्ये आतापर्यंत 30 वेळा मुकाबला झाला असून यापैकी 18 लढती क्लायस्टर्सने जिंकल्या आहेत. तर 12 सामन्यांमध्ये डेव्हनपोर्टने सरशी मिळवली. तीसपैकी एकाही लढतीत आतापर्यंत दोघी एकमेकांसमोर आलेल्या नसल्यामुळे त्याच्यातील मुकाबल्याविषयी उत्सुकता उंचावली आहे. डेव्हनपोर्टने या स्पधेर्त चौथ्या फेरीत प्रवेश केला असला तरी तिला अद्याप अपेक्षेप्रमाणे खेळ करता आलेला नाही.

क्लायस्टर्स हिने यापूवीर् 2001 तसेच 2003 मध्ये या स्पधेर्त उपविजेतेपद मिळवले होते. मात्र गेली दोन वर्ष दुखापतीने तिचा पिच्छा पुरवला असून गतवषीर्च्या ऑस्ट्रेलियन स्पधेर्नंतर गेले वर्षभर ती कोर्टवर उतरू शकली नाही. मनगटाच्या दुखापतीचा तिला त्रास होत आहे. या दुखापतीमधून सावरल्यानंतर तिने इंडियन वेल्स तसेच मियामी स्पर्धांमध्ये जेतेपदे पटकावली. यामुळे 133 वरून तिने 17 व्या रँकिंगवर झेप घेतली आहे.

 
</text>
</doc>
