<doc>
<docno>1124840.cms.txt</docno>
<text>
 
महाराष्ट्र
पीपल्स बँकेच्या ठेवीदारांचा 4 जूनला काळा दिवस
[ Friday, May 27, 2005  11:18:08 pm]


म. टा. प्रतिनिधी

नाशिक : नाशिकमधील हजारो सर्वसामान्य गुंतवणूकदारांच्या हिताची निर्घृण कत्तल करणाऱ्या संचालकांमुळे 'पीपल्स सहकारी बँके'वर रिझर्व बँकेने निर्बंध लादल्याला वर्ष पूर्ण होत असल्यानिमित्त 4 जूनला काळा दिवस पाळण्यात येणार आहे.

पीपल्स बँकेच्या ठेवीदारांची संघटना, अखिल भारतीय ग्राहक पंचायत, पीपल्स बँक बचाव समिती यांनी महात्मानगर येथे संयुक्तरित्या बोलावलेल्या सभेत हा निर्णय घेण्यात आला.

वर्ष उलटून गेले तरी रिझर्व बँक निर्बंध शिथिल करत नाही, ठेवीदारांचे पैसे दिले जात नाहीत, रिझर्व बँकेकडे पाठविण्यात व्याजाचे प्रस्ताव पडून आहेत, अशा तक्रारी या सभेत लुबाडल्या गेलेल्या ठेवीदारांनी केल्या. मंत्रिमंडळानेही या प्रश्नाबाबत घेतलेली उदासिन भूमिका तसेच या सगळ्यांतून निर्माण झालेल्या अनेक सामाजिक, कौटुंबिक, आथिर्क समस्यांचा निषेध करण्यासाठी काळा दिवस पाळण्यात येणार आहे.

या सभेत अखिल भारतीय ग्राहक पंचायतीचे प्रांत अध्यक्ष प्रा. दिलिप फडके यांनी जनहित याचिका आणि रिझर्व बँकेने केलेल्या कारवाईची पार्श्वभूमी याबाबत संघटनेची भूमिका स्पष्ट केली.

 
</text>
</doc>
