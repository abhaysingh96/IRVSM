<doc>
<docno>1123557.cms.txt</docno>
<text>
 
महामुंबई
साडेचार वर्षांच्या मुलीवर बलात्कार करणारा मच्छिमार अटकेत
[ Friday, May 27, 2005  12:04:00 am]


म. टा. प्रतिनिधी

मुंबई : मालाड (प.) येथे शेजारीच राहणाऱ्या एका साडेचार वर्षांच्या मुलीवर बलात्कार करणाऱ्या एका मच्छिमाराला मालवणी पोलिसांनी अटक केली आहे.

पोंदू सिमाव नालेर्कर (26) असे या मच्छिमाराचे नाव असून तो मनोरीचा रहिवासी आहे. शेजारच्या कुटुंबातील साडेचार वर्षांच्या मुलीला त्याने घरात नेऊन बलात्कार केला. बराच वेळ मुलगी बाहेर न दिसल्याने तिच्या आईने शोधाशोध केली. नालेर्करला विचारले असता त्याने आपल्याकडे ही मुलगी नसल्याचे सांगितले. तिच्या आईने मुलीच्या नावे हाका मारण्यास सुरुवात केली असता मुलीचा आवाज नालेर्करच्या घरातूनच ऐकू येऊ लागला. त्यामुळे तिने नालेर्करच्या दारावर लाथा मारून त्याला दरवाजा उघडण्यास सांगितले.

त्याने दरवाजा उघडल्यावर आतील मुलगी तिच्या आईकडे धावून गेली. या मुलीने सर्व प्रकार सांगितल्यावर ताबडतोब तिला भगवती रुग्णालयात नेण्यात आले. त्यानंतर या मुलीच्या पालकांनी मालवणी पोलिसांकडे तक्रार केली असता पोलिसांनी गुन्हा दाखल करून नालेर्करला अटक केली.

 
</text>
</doc>
