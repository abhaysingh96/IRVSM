<doc>
<docno>1123560.cms.txt</docno>
<text>
 
महामुंबई
एसटीचे नेटवर्क वायरलेसने जोडणार
[ Friday, May 27, 2005  12:04:31 am]


सुकृत खांडेकर

मुंबई : संपूर्ण राज्यभर एसटीचे (राज्य मार्ग परिवहन मंडळ) नेटवर्क वायरलेसने जोडण्याच्या महत्त्वाकांक्षी योजनेत आतापर्यंत 30 पैकी 12 डिव्हिजनमध्ये वायरलेस यंत्रणा उभारण्याचे काम पूर्ण झाले आहे. एसटीचे संपूर्ण नेटवर्क वायरलेसने जोडण्यासाठी 125 कोटी रुपये खर्च अपेक्षित असून वायरलेस टॉवर उभारण्यासाठी योग्य जागा व उपलब्ध होणाऱ्या निधीनुसार हे काम प्रगतीपथावर आहे.

राज्यात एसटी महामंडळाच्या 16 हजार बसगाड्या धावत असून रोज 60 लाख प्रवासी एसटीतून प्रवास करीत असतात. खाजगी कंपन्यांशी स्पर्धा करताना बसगाड्या, कर्मचारी आणि प्रवाशांची सुरक्षा तसेच संपर्क या दोन्ही गोष्टी एसटीच्या दृष्टीने अत्यंत महत्त्वाच्या असल्याचे एसटीचे वाहतूक विभागाचे जनरल मॅनेजर हिंदुराव भंडारे यांनी 'महाराष्ट्र टाइम्स'शी बोलताना सांगितले.

पुणे, सातारा, कोल्हापूर, अहमदनगर, धुळे, नाशिक, नांदेड, अकोला, अमरावती, नागपूर, चंदपूर या 11 डिव्हिजनमध्ये गेल्या तीन वर्षांत वायरलेस यंत्रणा उभारण्याचे काम पूर्ण झाले आहे.

मुंबईत सर्वात अगोदरपासून म्हणजेच 1992 पासून वायरलेस यंत्रणा अस्तित्त्वात आली आहे. मुंबईची वायरलेस यंत्रणा 140 किलोमीटरच्या परिसरात कार्यरत आहे. संपूर्ण राज्यात एसटीचे नेटवर्क वायरलेसने जोडण्यासाठी 300 वायरलेस सेटस्ची गरज आहे.

मुंबई विभागात सिंधुदुर्ग, पालघर, ठाणे; पुणे विभागात सांगली व सोलापूर; नाशिक विभागात जळगाव, औरंगाबाद विभागात औरंगाबाद, बीड, जालना, परभणी; अमरावती विभागात बुलढाणा व यवतमाळ आणि नागपूर विभागात वर्धा व भंडारा येथे वायरलेस यंत्रणा उभारण्याचे काम प्रगतीपथावर आहे.

वाषिर्क सवलत कार्ड योजना

एसटीच्या प्रवासात मृत्यू आल्यास एक लाख रुपये मृताच्या नातेवाईकांना नुकसानभरपाई देणारी व तिकिटांत 10 टक्के सवलत देणाऱ्या एसटीच्या 'वाषिर्क सवलत कार्ड योजने'चा लाभ घेणाऱ्या प्रवाशांची संख्या आता 50 हजारांवर गेली आहे. दरवषीर् एसटीचे लहान-मोठे साडेतीन ते चार हजार अपघात होतात. मृत प्रवाशाच्या नातेवाईकांना एक लाख रुपये नुकसानभरपाई मिळतेच. पण तो प्रवासी वाषिर्क सवलत कार्डधारक असेल तर त्याच्या नातेवाईकांना आणखी एक लाख रुपये मिळतात. सप्टेंबर 2003 मधे सुरू झालेल्या योजनेला प्रतिसाद चांगला मिळत असल्याचे भंडारे यांनी सांगितले. वाषिर्क सवलत कार्डासाठी केवळ 200 रुपये फी असून एसटीच्या सर्व डिव्हिजनमध्ये फॉर्म उपलब्ध आहेत. या कार्डावर तिकिटासाठी मिळणारी 10 टक्के सवलत परप्रांतात जाणाऱ्या एसटीच्या बसलाही लागू आहे. विशेष म्हणजे, रांगेत उभे न राहता या सवलत कार्डधारकांना रिझव्हेर्शन मिळू शकते व रिझव्हेर्शन तिकिटावरही सवलत दिली जाते.

 
</text>
</doc>
