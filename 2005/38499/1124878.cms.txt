<doc>
<docno>1124878.cms.txt</docno>
<text>
 
लेख: आयफेल टॉवर
आवाजाची किंमत
[ Friday, May 27, 2005  11:50:20 pm]


माइक मेयर हा विनोदी अभिनेता सध्या पाश्चात्य प्रसिद्धीमाध्यमांमध्ये चचेर्त आहे. त्याच्या अभिनयामुळे नाही, आवाजामुळे. आवाज ही माइकसाठी एक कोटीची लॉटरी ठरली आहे.

'श्रेक' या अॅनिमेशनपटावर आधारित व्हीडीओ गेमला आवाज देण्यासाठी माइक तब्बल एक कोटी पौंड (एक पौंड म्हणजे साधारणत: 80रुपये) वाजवून घेत आहे.

विशेष म्हणजे हे व्हीडीओ गेम बाजारात यायला अद्याप तीन-पाच वषेर् लागणार आहेत. 'श्रेक' मालिकेतील तिसरा आणि चौथा चित्रपट प्रदशिर्त होण्यापूवीर् हे गेम बाजारात येणार नाहीत.

माइकला 'श्रेक' आणि 'श्रेक 2'साठी 70 लाख पौंड मिळाले होते. पण मुलांचे पालक हे चित्रपटांच्या तिकिटापेक्षा व्हीडीओ गेमवर पाचपट अधिक खर्च करताहेत हे लक्षात येताच चाणाक्ष माइकने व्हीडीओ गेमसाठी आवाज देण्याची वेळ येताच मानधनाची रक्कम वाढवून मागितली. आणि ती मान्यही झाली.

अर्थात एक कोटी पौंडाची रक्कम हातात येत असल्याने माइक हुरळला नाही. व्हीडीओ गेमसाठी चांगली रक्कम मिळत असल्याने 'श्रेक' मालिकेतील पुढील चित्रपटाचे मानधनही 'वाजवी' मिळावे यासाठी तो प्रयत्न करत आहे. माइकप्रमाणेच हॉलीवूडमधील आणखी काही स्टार मंडळींनी आपल्या आवाजाची 'किंमत' चांगलीच ओळखली आहे. क्लिंट ईस्टवूड हे 74 वषीर्य अभिनेते आपल्या 1971 मधील 'डटीर् हॅरी' या चित्रपटावर आधारित गेमसाठी तीस लाख पौंड घेणार आहेत.

'माय नेम इज बाँड, जेम्स बाँड' म्हणत अवघ्या जगभरातील सिनेरसिकांना वेड लावणारे 74 वषीर्य सर सीन कॉनरी 'फ्रॉम रशिया विथ लव' या आपल्या गाजलेल्या बाँडपटावर तयार होणाऱ्या व्हीडीओ गेमला आवाज देण्याच्या मोबदल्यात तेरा लाख पौंड कमवणार आहेत.

 
</text>
</doc>
