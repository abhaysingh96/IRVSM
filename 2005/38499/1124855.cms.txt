<doc>
<docno>1124855.cms.txt</docno>
<text>
 
महाराष्ट्र
शनिवारवाडा भागातील वाहतूक व्यवस्थेत बदल
[ Friday, May 27, 2005  11:27:57 pm]


म. टा. प्रतिनिधी

पुणे : शनिवारवाडा, लक्ष्मीरामकृष्ण निवास ते शनिवार पेठ पोलिसचौकी पर्यंत ड्रेनेज लाइन टाकण्याचे काम तातडीने पूर्ण करणे आवश्यक असल्याने, हा रस्ता 11 जून पर्यंत वाहतुकीसाठी बंद ठेवण्यात येणार आहे. तसेच पीएमटी बसमार्ग आणि नागरी वाहतूक व्यवस्थेत बदल करावा लागणार असल्याचे विश्रामबागवाडा क्षेत्रीय कार्यालयाने कळवले आहे.

वाहतूक व्यवस्था अशी : रस्त्याच्या दोन्ही बाजूने प्रवेश बंद, शनिवार पेठ पोलिस चौकी ते शनिवारवाडा फुटका बुरुज येथे पाकिर्ंग करण्याला मनाई करण्यात आली आहे. वीर मारुती अहिल्यादेेवी मेहुणपुरा-जोशी मंगल कार्यालय-बाजीराव रस्ता, तसेच शनिवारपेठ पोलिस चौकीमागील रस्त्याने ते अमृतेेश्वर घाट- शनिवारवाडा / अमृतेश्वर घाट ते पालिका भवन अशी पर्यायी वाहतूक व्यवस्था करण्यात आली आहे.

 
</text>
</doc>
