<doc>
<docno>1123551.cms.txt</docno>
<text>
 
महामुंबई
हमालाच्या मृत्युप्रकरणी दोघे शिपाई पोलिस कोठडीत
[ Friday, May 27, 2005  12:02:08 am]


म. टा. प्रतिनिधी

मुंबई : मुंबई सेंट्रल रेल्वे पोलिस ठाण्यानजीक एका खासगी हमालाला बेदम मारहाण केल्याप्रकरणी अटक करण्यात आलेल्या रेल्वे सुरक्षा बलाच्या दोघा पोलिस शिपायांना 6 जून पर्यंत पोलिस कोठडी देण्यात आली आहे.

विजय सिंग या खासगी हमालाचा पोलिसांनी केलेल्या मारहाणीत मृत्यू झाल्याने याप्रकरणी नागपाडा पोलिसांनी संतोषकुमार राय आणि गोपालसिंग रतनलाल पठारिया या दोघांना बुधवारी अटक केली होती.

या दोघांनाही गुरुवारी माझगाव येथील कोर्टात हजर केले असता त्यांना 6 जून पर्यंत पोलिस कोठडी देण्यात आली आहे.

 
</text>
</doc>
