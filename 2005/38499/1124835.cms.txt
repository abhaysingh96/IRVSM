<doc>
<docno>1124835.cms.txt</docno>
<text>
 
देश-विदेश
'वाजपेयी सरकार पडल्याचे पाकिस्तानला दु:ख'
[ Friday, May 27, 2005  11:15:46 pm]


वृत्तसंस्था

लाहोर : माजी पंतप्रधान अटलबिहारी वाजपेयी यांचा 'धाडसी व्यक्तिमत्त्व' असा गौरव करून त्यांचे सरकार पडल्यानंतर पाकिस्तानला दु:ख पाकिस्तानचे परराष्ट्रमंत्री खुशीर्द मोहम्मद कसुरी यांनी म्हटले आहे.

वाजपेयी यांचे सरकार पडले त्यावेळी आम्ही खूप निराश झालो होतो, हे आता कबुल करण्यात कसलाही संकोच वाटत नाही, असे कसुरी यांनी गुरुवारी रात्री भारतीय शिष्टमंडळासमोर म्हणाले.

भारतातील रालोआ सरकारच्या जसवंत सिंग आणि यशवंत सिन्हा या दोन्ही परराष्ट्र मंत्र्यांशी आमचे चांगले सूर जमले होते. राष्ट्रीय सुरक्षा सल्लागार ब्रजेश मिश्रा यांच्याशीही चांगला संवाद निर्माण झाला होता. त्यामुळे वाजपेयी सरकार पडल्याचे कळाल्यावर आम्हाला वाईट वाटले आणि चिंताही. नवीन सरकार काय भूमिका घेईल याची धास्ती होती. पण पंतप्रधान डॉ. मनमोहन सिंग यांनी पहिल्यापासूनच सकारात्मक भूमिका घेतल्याने भारत-पाक संबंधाचे गाडे भरकटले नाही, असे कसुरी यांनी सांगितले. गेल्या काही वर्षांत भारत- पाक संबंधात आमूलाग्र बदल झाल्याची टिप्पणीही त्यांनी केली.

 
</text>
</doc>
