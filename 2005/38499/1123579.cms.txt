<doc>
<docno>1123579.cms.txt</docno>
<text>
 
महामुंबई
नवी मुंबईत नगरसेवकावर गोळीबार
[ Friday, May 27, 2005  12:22:04 am]


म. टा. वृत्तसेवा

नवी मुंबई : सिडकोचे माजी संचालक आणि राष्ट्रवादी काँग्रेसचे नगरसेवक विजय चौगुले यांच्यावर मोटारसायकलवरून आलेल्या दोन अज्ञात हल्लेखोरांनी गोळीबार केला व ते तात्काळ पसार झाले. चौगुले आणि त्यांचा चालक राजू महाजी या हल्ल्यातून बालंबाल बचावले.

ऐरोलीमधील चिंचपाडा येथे गुरुवारी सकाळी चौगुले घरासमोर गाडीत बसत असताना अचानक आलेल्या हल्लेखोरांनी त्यांच्या दिशेने गोळीबार केला. चौगुले व महाजी या दोघांच्या डाव्या पायांना गोळी लागली असून ऐरोलीतील लाइफलाइन रुग्णालयात उपचार सुरू आहेत.

नवी मुंबई महापालिकेच्या प्रभाग 7मध्ये 19 जून रोजी होणाऱ्या पोटनिवडणुकीच्या पार्श्वभूमीवर हा हल्ला झाला असावा, असा पोलिसांचा अंदाज आहे. चौगुले आणि त्यांचे धाकटे बंधू देवीदास हे राष्ट्रवादीतफेर् निवडणुकीला उभे राहणार आहेत. चौगुले उमेदवारी अर्ज भरण्यासाठीच निघाले असताना त्यांच्यावर हा हल्ला झाला.

राजकीय प्रतिर्स्पध्यांनी दहशत पसरवण्यासाठी हा हल्ला केल्याचा आरोप चौगुले यांनी केला आहे, तर इतक्या महत्त्वाच्या कामासाठी जाताना त्यांच्याबरोबर कार्यकतेर् कसे नव्हते, याबाबत आश्चर्यही व्यक्त होेत आहे.

चौगुले यांच्यावरील हा अशा प्रकारचा तिसरा हल्ला आहे. सहा वर्षांपूवीर् त्यांच्यावर हल्ला करण्यासाठी आलेल्यांनी चुकून त्यांचे बंधू सुनील यांच्यावर गोळीबार केला होता आणि त्यात सुनील यांचा मृत्यू झाला होता. त्यानंतर आणखी एकदा असा हल्ला झाल्यानंतर चौगुले यांना पोलिस संरक्षण देण्यात आले. तेव्हापासून पोलिस संरक्षणाची सुमारे 25 लाखांची थकबाकी न भरल्याने काही दिवसांपूवीर् त्यांचे पोलिस संरक्षण काढून घेण्यात आले होते.

 
</text>
</doc>
