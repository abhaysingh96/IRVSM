<doc>
<docno>1124769.cms.txt</docno>
<text>
 
क्रीडा
लिअँडर पेसची कूच, सानिया मिर्झा पराभूत
[ Friday, May 27, 2005  10:31:04 pm]


नवी दिल्ली : लिअँडर पेस फेंच टेनिस स्पधेर्त आगेकूच करत असताना सानिया मिर्झाला मात्र गाशा गुंडाळावा लागला. एकेरीप्रमाणे दुहेरीतही तिला पराभूत व्हावे लागले. आता या स्पधेर्त पेसच्या रुपात भारताचे एकमेव आव्हान शिल्लक राहिले आहे.

महेश भूपतीला दुहेरीच्या पहिल्याच फेरीत पराभवाचा धक्का बसला आहे. पेस व नेनाद झिमोजिक यांनी तिसरी फेरी गाठताना फ्रान्सच्या निकोलास डेेव्हिल्डर व मार्क गिसक्युल यांचा 6-1, 6-3 असा धुव्वा उडवला. सानियाला एकेरीच्या पहिल्याच फेरीत हार सहन करावी लागली होती.

पण दुहेरीत तिने सलामीचा अडथळा पार केल्यामुळे आशा उंचावल्या असताना तिला पराभूत व्हावे लागले. सानिया व तिची रशियन सहकारी अॅना चॅकव्हेतादझे यांना चिनी खेळाडूंनी पराभूत केलेे. चीनच्या 16 व्या सीडेड झी यान व जिई हँग यांनी सानिया व चॅकव्हेतादझे यांना 4- 6, 7-4, 6-2 असे नमवले.

महेश भूपती व टॉड वुडब्रीज या जोडीकडून खूप अपेक्षा असताना या सीडेड जोडीला अमेरिकेच्या केविन किम व युंग तैकी ली यांच्याकडून पराभवाचा धक्का सहन करावा लागला.

 
</text>
</doc>
