<doc>
<docno>1123545.cms.txt</docno>
<text>
 
महामुंबई
विलासरावांच्या विरोधात नाही...
[ Friday, May 27, 2005  12:00:15 am]


म. टा. विशेष प्रतिनिधी

मुंबई : मुख्यमंत्री विलासराव देशमुख यांच्या विरोधात आपण कधीच नव्हतो आणि आजही विरोधात नाही, विलासरावांची साथ सोडण्याचा प्रश्नच नाही, असे माजी गृहराज्यमंत्री कृपाशंकरसिंग यांनी म्हटले आहे.

मुख्यमंत्री देशमुख यांचा गुरुवारी 60 वाढदिवस होता. ते सकाळीच विमानाने तिरूपतीला रवाना झाले. कृपाशंकर सिंग यांनी भल्या सकाळीच सांताक्रूझ विमानतळावर त्यांना गाठून वाढदिवसाच्या शुभेच्छा दिल्या. त्यानंतर मटाशी बोलताना ते म्हणाले की, देशमुख यांच्या मुख्यमंत्रीपदाच्या पहिल्या टर्ममधे आपण गृहराज्यमंत्री म्हणून त्यांना साडेतीन वषेर् साथ दिली. आमदार फुटण्याच्या तयारीत होते आणि सरकार पडण्याचे संकट निर्माण झाले तेव्हा सर्व शक्तिनीशी फूट रोखली व सरकार वाचविले. स्वतंत्र विदर्भाच्या प्रश्नावरून मुख्यमंत्र्यांना अडचणीत आणले गेले तेव्हाही आपण देशमुखांसाठी मोहीम राबवली. मग आताच मी साथ कशी सोडेन, असा प्रश्न त्यांनी विचारला.

सुनील दत्त यांच्या निधनामुळे गुरुदास कामत यांची केंदीय मंत्रिमंडळात वणीर् लागण्याची शक्यता असल्याची चर्चा आहे, असे सांगताच कृपाशंकरसिंग म्हणाले, कामत केंदात मंत्री झाले तर आपल्याला आनंदच आहे. त्यांना शुभेच्छा आहेत. मुंबई काँग्रेसच्या कमिटीत ज्येष्ठांचा समावेश असावा, अशी आपली मागणी आहे. राज्यात मंत्रीपद मिळाले नाही तर आपण उत्तर प्रदेशात परत जाणार काय, असे विचारले असता ते म्हणाले, 'महाराष्ट्राने मला खूप दिले आहे. कोणतेही पद मिळाले नाही तरी उत्तर प्रदेशात परतणार नाही.'

 
</text>
</doc>
