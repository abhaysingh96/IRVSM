<doc>
<docno>1123547.cms.txt</docno>
<text>
 
महामुंबई
भारतीय नौदलाच्या शक्तीची जगाला जाणीव
[ Friday, May 27, 2005  12:00:58 am]


म. टा. प्रतिनिधी

मंुबई : भारतीय नौदलाच्या सार्मथ्याच्या जाणिवेमुळेच जगभरातील आरमारी देश भारतीय नौदलाशी संयुक्त कवायती आणि प्रशिक्षणासाठी उत्सुक आहेत, अशी माहिती अशी माहिती नौदल प्रमुख अॅडमिरल अरुण प्रकाश यांनी दिली.

आयएनएस कंुजालीवर झालेल्या विशेष सभारंभात अॅडमिरल प्रकाश यांच्या हस्ते नौदल अधिकाऱ्यांना गेल्या चार वर्षांतील सात शौर्य आणि इतर 29 पुरस्कार देण्यात आले. या कार्यक्रमास पश्चिम विभागाचे मुख्य ध्वजाधिकारी व्हाईस अॅडमिरल मदनजित सिंग उपस्थित होते.

यावेळी प्रकाश यांनी त्सुनामी प्रलयाच्यावेळी नौदलाने बजावलेल्या कामगिरीची प्रशंसा केली. आपले नौदल सर्व अंगांनी सक्षम असून नौदलाच्या आधुनिकीकरणासाठी दीर्घकालीन कार्यक्रम आखण्यात आला आहे. त्यादृष्टीने नवीन जहाजे, पाणबुड्या, आणि विमानांची संख्या वाढवून आधुनिकीकरणावर भर दिला जाणार आहे, असे त्यांनी सांगितले. नौदल प्रमुख तीन दिवसांच्या मंुबई भेटीवर आले असून माझगाव गोदीत उद्या, शुक्रवारी होणाऱ्या तिसऱ्या स्टेल्थ नौकेच्या जलावतरण प्रसंगी ते उपस्थित राहतील.

 
</text>
</doc>
