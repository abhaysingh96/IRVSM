<doc>
<docno>1124777.cms.txt</docno>
<text>
 
अर्थव्यवहार
सहारा समूहाची सुशांतो, सीमान्तो यांच्यात विभागणी दीर्घकालीन दृष्टीतून
[ Friday, May 27, 2005  10:36:25 pm]


जी. गणपती सुब्रमण्यम, जावेद सईद

नवी दिल्ली: रिलायन्स उद्योग समूहावरून अंबानी बंधूंमध्ये सुरू झालेल्या तंट्यानंतर देशातील कोणताही कंपनी समूह आता वारसाहक्काच्या प्रश्ानबाबत उगाच धोका स्वीकारायला तयार नाही. याबाबत आधीच खबरदारीची उपाययोजना करणारा पहिला समूह ठरला आहे सहारा! सहारा समूहाचे सवेर्सर्वा सुब्रतो राय सहारा यांनी आपल्या दोन्ही पुत्रांमध्ये समूहातील कंपन्यांची विभागणी केली आहे.

उद्योग वर्तुळांतील जाणकारांकडून मिळालेल्या माहितीनुसार, 28 वषेर् वयाचे सीमान्तो यांच्याकडे 'एअर सहारा' ही कंपनी, समूहाचा इन्फ्रास्ट्रक्चर बिझनेस, अॅम्बी व्हॅली प्रकल्प यांची जबाबदारी आता सोपविण्यात आली आहे. ज्येष्ठ पुत्र सुशांतो राय (वय 30) यांच्याकडे आधीपासूनच समूहाच्या मिडिया व एन्टरटेनमेंट कंपन्यांचा कार्यभार सोपविण्यात आलेला आहे. याशिवाय सुशांतो यांच्याकडे आता हाउसिंग बिझनेस हा अतिरिक्त कार्यभार असेल. दोन युवराजांमध्ये 'साम्राज्या'च्या करण्यात आलेल्या या विभागणीबाबत सहारा समूहाकडून मौन पाळले जात असले तरी माहितगारांच्या म्हणण्यानुसार, सुब्रतो यांचे दोन्ही पुत्र क्रमश: आपापल्या प्रकल्पांचे व्यवस्थापन ताब्यात घेणार आहेत. सुब्रतो राय यांच्या प्रकृती अस्वास्थ्याबाबत सातत्याने उठलेल्या अफवांच्या पार्श्वभूमीवर या वृत्ताला विशेष महत्त्व आहे.

या संदर्भात सहारा समूहाच्या लखनौ येथील 'कॉपोर्रेट कम्युनिकेशन्स सेल'ला आम्ही एक प्रश्ानवली पाठविली असता त्यांनी 'या प्रश्ानंची उत्तरे देण्यात येतील', एवढेच कळविले. नंतर मात्र त्यांच्याकडून कसलाही प्रतिसाद मिळाला नाही.

सीमान्तो राय यांनी गेल्या काही आठवड्यांत 'एअर सहारा'च्या कार्यालयांना अनेकदा भेटी दिल्या आहेत. 'एअर सहारा'चे प्रेसिडेंट आणि चीफ एक्झिक्युटिव्ह ऑफिसर रोनो दत्ता यांच्याकडून कंपनीचा सर्व कारभार समजवून घेण्यास त्यांना वडिल सुब्रतो यांनी सांगितले असल्याचे समजते. श्री. दत्ता पूवीर् युनायटेड एअरलाइन्सचे प्रमुख होते आणि आता सहारा समूहाच्या विमानसेवा व्यवसायाची जबाबदारी सांभाळतात. सीमान्तो अॅम्बी व्हॅली प्रकल्पाकडे लक्ष देण्यासाठी मुंबईलाही येऊन जात असतात. या अॅम्बी व्हॅली प्रकल्पाच्या उभारणीतील प्रारंभीच्या टप्प्यांवर सुब्रतो यांनी जातीने देखरेख केलेली आहे.

मात्र सहारा समूहाच्या 'फ्लॅगशिप' आणि 'कॅश काऊ' असलेल्या 'पॅराबँकिंग' व्यवसायाची जबाबदारी कोणाकडे सोपविली जाणार याबाबत हे अद्याप उघड झालेले नाही.

नातेवाईकांकडेही जबाबदारी

'पॅराबँकिंग'शिवा य विमानसेवा, गृहनिर्माण, मनोरंजन, माध्यम (मिडिया) हे समूहाचे मुख्य व्यवसाय आहेत. गृहोपयोगी वस्तू आणि माहिती तंत्रज्ञान (इन्फॉमेर्शन टेक्नॉलॉजी) यामध्येही सहारा समूहाची गुंतवणूक आहे.

बऱ्याच बाबतीत सहारा समूहातील सद्य परिस्थितीचे धीरूभाई अंबानी हयात असतानाच्या काळातील रिलायन्स समूहातील परिस्थितीशी साम्य आहे. रिलायन्स समूहाचे संस्थापक धीरूभाई यांच्याप्रमाणेच सुब्रतो राय यांनी केवळ स्वबळावर, शून्यातून आपल्या औद्योगिक साम्राज्याची उभारणी केली आहे. रिलायन्सप्रमाणेच सहारा हाही विविध व्यवसायांमध्ये विस्तारलेला उद्योग समूह बनला आहे, पण अर्थात रिलायन्सच्या तुलनेत छोट्या प्रमाणात.

धीरूभाईंप्रमाणेच सहारा समूहाच्या प्रमुखांना (जे 'सहाराश्री' म्हणून ओळखले जातात) दोन पुत्र आहेत. आणखी एक महत्त्वाचे साम्य म्हणजे दोघांचाही (धीरूभाई व सुब्रतो) यांचा राजकीय वर्तुळांत जबरदस्त प्रभाव!

 
</text>
</doc>
