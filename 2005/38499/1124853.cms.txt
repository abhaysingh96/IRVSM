<doc>
<docno>1124853.cms.txt</docno>
<text>
 
महाराष्ट्र
'मसाप'सारख्या संस्थांना मदत हे काळाचे आव्हान
[ Friday, May 27, 2005  11:26:11 pm]


म. टा. प्रतिनिधी

पुणे : साहित्य आणि साहित्य संस्था या आधुनिक काळातही समाजाच्या अस्मिता आहेत. म्हणूनच सरकार आणि समाजातील सर्व घटकांनी शतकी परंपरा पूर्ण करणाऱ्या महाराष्ट्र साहित्य परिषद (मसाप) तसेच अशा साहित्यसेवा करणाऱ्या सर्व संस्थांना मदत करणे हे काळाचे आव्हान तसेच आपले परमकर्तव्य मानावे, असे प्रतिपादन ज्येष्ठ समीक्षक प्रा. रा. ग. जाधव यांनी शुक्रवारी केले. शतक महोत्सवी वर्ष पूर्ण करणारी मसाप ही संस्था सहस्त्रायुषी व्हावी, अशा सदिच्छाही त्यांनी यावेळी दिल्या.

मसापच्या शताब्दी शुभारंभ सोहळ्यासाठी पौड रोडच्या भारती विद्यापीठ मोरे विद्यालयात उभारलेल्या भव्य मंडपात मात्र मोजकेच प्रेक्षक उपस्थित होते. मुख्यमंत्री विलासराव देशमुख अनुपस्थिती आणि उपस्थित मंत्र्यांकडून मसापसाठी कोणतेही थेट मदतीचे आश्वासन दिले न गेल्यामुळे या कार्यक्रमास काहीशी मरगळ आली होती. पण निरलस साहित्यसेवेचे डॉ. भीमराव कुलकणीर् कार्यकर्ता पुरस्कार मिळालेले डॉ. सुधीर रसाळ आणि मसापचा ज्येष्ठ लेखक पुरस्कार विजेते डॉ. वि. रा. करंदीकर यांच्या मराठी भाषेसंबंधीच्या वक्तव्यामुळे या समारंभास जान आली.

या समारंभाचे उद्घाटन राज्याचे सहकार मंत्री पतंगराव कदम यांच्या हस्ते झाले. उर्वरित वैधानिक विकास महामंडळाचे अध्यक्ष उल्हास पवार, मसापचे कार्याध्यक्ष राजेंद बनहट्टी या कार्यक्रमाच्या अध्यक्षस्थानी होते. मसापचे कार्याध्यक्ष डॉ. गं. ना. जोगळेकर यांनी संस्थेच्या वाटचालीचा आढावा घेतला.

आपला मुद्दा स्पष्ट करताना प्रा. जाधव म्हणाले की, साहित्यसेवा करणाऱ्या मसापसारख्या संस्थांना पूवीर् मिळणाऱ्या राजाश्रयाबरोबरच लोकाश्रय मिळायला हवा. त्यामध्ये सरकारसह वकील, डॉक्टर, इंजिनीयर, उद्योजक, तंत्रज्ञ, शेतकरी आणि कामगार यांनाही सहभागी केले जावे. यासाठी अशा मराठी साहित्य संस्थांनी त्यांच्या कार्यपद्धतीत मूलभूत बदल करायला हवा.

गेली 45 वषेर् सातत्याने शिखरसंस्था म्हणून काम करणाऱ्या अ. भा. मराठी साहित्य महामंडळाच्या कार्याचा गौरव प्रा. जाधव यांनी केला.

डॉ. रसाळ यांनी मराठी भाषा आणि साहित्यविकासासाठी मसापसारख्या साहित्यसंस्थांनी पुढाकार घ्यावा असे आवाहन केले, तर एक हजार रुपयांमध्ये मराठीतील निवडक 100 ग्रंथांचे अक्षरसाहित्य योजनेला मसापच्या शतकमहोत्सवी वर्षात अमलात आणण्याचा प्रयत्न करणार असल्याचे बनहट्टी यांनी त्यांच्या अध्यक्षीय भाषणात सांगितले.

पुरस्कारप्राप्त व्यक्ती

मसाप साहित्य परिषद वाषिर्क ग्रंथपारितोषिके आणि विशेष ग्रंथकार पुरस्कारांचे वितरण उल्हास पवार, यशवंतराव गडाख आणि भारती विद्यापीठाचे शिवाजीराव कदम यांच्या हस्ते झाले.

पुरस्कार विजेत्यांमध्ये पुढील साहित्यिकांचा तसेच प्रकाशकांचा समावेश होता.. विश्वास पाटील, उपेंद कुलकणीर्, डॉ. द. भि. कुलकणीर्, डॉ. अश्विनी धोंगडे, डॉ. क. उ. संघवी, डॉ. वि. मा. बाचल, सुजाता देशमुख, शंकर अभ्यंकर, दत्ता हसलगीकर, गंगाधर महांबरे, पंडित विद्यासागर, डॉ. प्रभा अत्रे, डॉ. निर्मलकुमार फडकुले, स. मा. गगेर् आणि डॉ. भीमाशंकर देशपांडे.

 
</text>
</doc>
