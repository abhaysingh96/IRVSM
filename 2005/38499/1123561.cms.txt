<doc>
<docno>1123561.cms.txt</docno>
<text>
 
महामुंबई
पालिकेच्या कार्यक्षमतेने नगरसेवकही चकीत
[ Friday, May 27, 2005  12:05:07 am]


म. टा. प्रतिनिधी

मंुबई : नालसफाई 70 टक्के पूर्ण... 45 टक्के नालेसफाई करण्यासाठी 26 दिवस...आणि उर्वरित 25 टक्के सफाईसाठी अवघा एक आठवडा...मंुबई महापालिका प्रशासनाच्या कामाचा असा झपाटा आहे. असा झपाटा सुरुवातीपासून दाखविला असता तर, नालेसफाईच्या मुद्यावर नगरसेवकांच्या तक्रारींना वाव राहिला नसता आणि त्यासाठी विशेष सभा बोलावून हजारो रुपये खचीर् करावे लागले नसते, अशा प्रतिक्रिया पालिकेच्या वर्तुळात उमटू लागल्या आहेत.

नालेसफाईचे काम मंदगतीने सुरू आहे, अनेक ठिकाणी नाल्यांची सफाई झालेली नाही, अशा तक्रारी करून पालिकेतील सर्वपक्षीय नगरसेवकांनी प्रशासनाला धारेवर धरले होते. त्यामुळे या प्रश्ानवर मंगळवारी पालिकेची विशेष सभाही आयोजिण्यात आली होती. त्यानंतर आयुक्त जॉनी जोसेफ यांनी निवेदन करून मोठ्या नाल्यांची सफाई जवळपास 70 टक्के झाल्याचा दावा केला.

नालेसफाईच्या कामास 20 एप्रिलपासून सुरुवात झाली. 16 मे रोजी या कामाचा आढावा घेण्यासाठी महापौर दत्ता दळवी यांनी बोलाविलेल्या बैठकीत प्रशासनातील अधिकाऱ्यांनी 45 टक्के सफाई झाल्याचा दावा केला होता. हा दावा सर्व पक्षांनी अमान्य केला होता. प्रशासनाचा दावा मान्य केला तर, 45 टक्के नालेसफाई करण्यासाठी 26 दिवस लागले. त्यानंतरचे 25 टक्के काम मात्र, अवघ्या एक आठवड्यात पूर्ण झाले, असे मानावे लागेल. या वेगाने यापूवीर्च काम झाले असते, तर 75 टक्के काम अवघ्या तीन आठवड्यात झाले असते. पण त्यासाठी आता एक महिन्यापेक्षा जास्त काळ लागला असून आणखी कामे शिल्लक आहेत. मग पालिका प्रशासनाने पहिल्यापासून कामाचा वेग का ठेवला नाही, असा सवाल केला जात आहे. वेगाने काम झाले असते तर सर्वपक्षीय नगरसेवकांना तक्रारीला वाव राहिला नसता आणि हजारो रुपये खर्चून विशेष सभेचा घाटही घालावा लागला नसता, अशी चर्चा पालिकेत आहेत.

राष्ट्रवादी काँग्रेसच गटनेते रवींद पवार, तसेच विरोधी पक्षनेते राजहंस सिंह यांनी आयुक्तांचा दावा चुकीचा असल्याचे मत व्यक्त केले. तर सभागृह नेते प्रभाकर शिंदे यांनी, 'नाल्यांची सफाई टक्केवारीत मोजण्यावर माझा विश्वास नाही. 70 टक्के नालेसफाई म्हणजे पावसाळ्यापूवीर् करावयाच्या कामांच्या 70 टक्के असा आयुक्तांच्या म्हणण्याचा अर्थ आहे.' महापौर दळवी यांनी, पुन्हा एकदा पाहणी केल्यानंतरच आयुक्तांच्या दाव्याविषयी म्हणणे मांडू', असे सांगितले. भाजपचे गटनेते पराग अळवणी यांनीही प्रत्यक्षात 50 टक्के काम झाले आहे, असा आयुक्तांच्या दाव्याचा अर्थ असल्याचे सांगितले.

 
</text>
</doc>
