<doc>
<docno>1124846.cms.txt</docno>
<text>
 
महाराष्ट्र
कागदावरच्या सभेत कोट्यवधींचे ठराव
[ Friday, May 27, 2005  11:20:30 pm]


म. टा. वृत्तसेवा

मनमाड : मनमाड नगरपालिकेच्या सभागृहात एकही नगरसेवक सभा कागदावर मात्र सुरळीत पार पडली. चर्चा होण्याचा प्रश्नच नव्हता, पण शहरातील कोट्यवधींच्या विकासकामांचे प्रस्ताव मात्र संमत झाले. सभेत कुणीही नसल्याचे उपस्थित नागरिकांनीही पाहिले, पण सभेच्या कार्यवृत्तात मात्र एकूण तीस विषय हाताळल्याची नोंद आहे. सत्ताधारी आणि विरोधी नगरसेवकांच्या या उदासिनतेमुळे सर्वसामान्य मात्र संतापले आहेत आणि त्यांनी जिल्हाधिकाऱ्यांकडे कारवाईची मागणी केली आहे.

शुक्रवारी सकाळी 11 वाजता सभागृहात पालिकेची सर्वसाधारण सभा आयोजित केली होती. त्यासाठी सात दिवस आधीच सर्व नगरसेवकांना रीतसर सभेची सूचना देण्यात आली होती. सूचनेला मान देऊन ते आलेही, पण सभागृहात न जाता लिपिकाकडे असणाऱ्या हजेरीपटावर सह्या करून ते घरी परतले. न झालेल्या या सर्वसाधारण सभेचे कार्यवृत्त मात्र नीट लिहण्यात आले. त्यात सभा पार पडून त्यात तीस ठराव मंजूर झाल्याचे दाखवण्यात आले. विविध जिव्हाळ्याचे प्रश्न चचेर्ला असल्यामुळे अनेक नागरिक सभेसाठी आवर्जून आले होते, पण त्यांना निराश होऊन परतावे लागले.

न झालेल्या या सभेत संमत झालेले बरेचसे ठराव विकास कामांचे आहेत. त्यात सार्वजनिक वाचना- लय बांधकामाच्या निविदेला मंजुरी देणे, शिवाजी चौक येथे प्राथमिक शाळेची नवी इमारत बांधणे, जुने मटन माकेर्ट पाडून नवे बांधकाम करणे, पालिकेतील कार्यालयांच्या जागा बदलणे आणि आरोग्य विभागांच्या 29 कर्मचाऱ्यांना सेवेत कायम करणे, अशा महत्त्वाचे विषय होते. त्यावर सविस्तर चर्चा अपेक्षित होती. हे ठराव जसेच्या तसे संमत झाल्याचे कार्यवृत्तात नमूद आहे. वर पत्रकारांना सभा झाल्याचे सांगितले.

शिवसेनेचे आमदार संजय पवार यांनी एक कोटी आणि भाजपचे खासदार हरिश्चंद चव्हाण यांनी 23 लाख रुपये पालिकेला मिळवून दिले. त्याचे साधे कौतूकही सभागृहात होऊ शकले नाही.

श्रध्दांजलीही कागदावर

केंदीय क्रीडामंत्री सुनील दत्त आणि मुरलीधर माने यांना श्रध्दांजली वाहण्याचा ठराव या न झालेल्या सभेत संमत झाल्यामुळे काँग्रेसच्या कार्यर्कत्यांनी तीव्र नापसंती व्यक्त केली आहे. कार्यकतेर्च नाही तर, सामान्यांमध्ये श्रध्दांजली कागदोपत्री दाखवल्याने संताप व्यक्त होत आहे. जर नगरसेवकांना हजर राहणे शक्यच नव्हते, तर किमान हा ठराव तरी बाजूला ठेवायला हवा होता.

 
</text>
</doc>
