<doc>
<docno>1124871.cms.txt</docno>
<text>
 
बहुतांची अंतरे
'अकादमी' म्हणजे टोलनाका नव्हे!
[ Friday, May 27, 2005  11:40:33 pm]


महाराष्ट्र शासनाच्या 'पु. ल. अकादमी'च्या पैशांच्या गैरव्यवहाराविषयांचे वृत्त वाचले आणि सिनेमा-नाटकानंतर हा नवा तमाशा आहे, असे लक्षात आले. यापूवीर्च मी अकादमीच्या अव्वाच्या सव्वा भाड्यांबद्दल लिहिले होते. त्यानंतर थोडा- बहुत खळखळाट होऊन काही प्रमाणात भाडे कमी झाले, तरी अकादमीत शुकशुकाटच होता. मुळात अकादमीचे उद्दिष्ट काय? कलांना प्रोत्साहन देणे की गुजराती अतिविशाल महिला मंडळांच्या किटी पाटर््यांना हॉल उपलब्ध करून देणे आणि केटरिंंग सेवा पुरवणे? हे दुसरे उद्दिष्ट असेल तर मग चव्हाण, देशपांडे केटरर्सपेक्षा शेट्टी आणि कामत चांगले, हे कोणीही सांगेल!

आरोग्य, शिक्षण, सांस्कृतिक ही खाती राज्याची महसूल वसूल करणारी खाती नसून राज्याची सृजनात्मक पातळी उंचावण्यास हातभार लावणारी खाती आहेत. संचालकांनी काही उत्तम कार्यक्रमांत सहभागी होऊन त्या कार्यक्रमांना मदत केली असेल, तर त्यांनी त्यांचे कामच केले आहे; गैरव्यवहार नव्हे. याच शासनातील गैरव्यवहारी स्वरूपानंद राजरोसपणे उजळ माथ्याने फिरत असताना अशा बातम्याच्या मागे आपल्याच मजीर्तील ''मेफिस्टो'' अर्थात हुजरे त्या पदांवर हजर करण्याचा डाव तर नाही ना, अशी शंका येते.

मागे नाट्यकर्मींसाठी योजलेल्या शिबिरामध्ये नसीरुद्दिन, वामन केंदे आणि अनेक 'नॅशनल स्कूल ऑफ ड्रामा' मधील माजी अभिनेेते आले होते. त्यांना आधी भाडे भरा, मग दरवाजे उघडतो म्हणून ताटकळत ठेवणारी शासन व्यवस्था तेवढ्याच तत्परतेने नाट्यप्रयोगाच्या वेळी बंद पडलेली एअरकंडिशनिंगची व्यवस्था सुरू का करू शकत नाही? आणि तेही यांचे पूर्ण भाडे भरून?

पु. लं.सारख्या दूरदृष्टीच्या माणसाला या ''वराती''ची आधीच कल्पना असावी म्हणून तर त्यांनी या अकादमीकडे पाठ फिरवली नसावी ना?.

रघुवीर कुल, अंधेरी, मुंबई.

 
</text>
</doc>
