<doc>
<docno>1124765.cms.txt</docno>
<text>
 
क्रीडा
ब्रायन लाराचे 29 वे शतक
[ Friday, May 27, 2005  10:28:45 pm]


ब्रिजटाऊन (बार्बाडोस) : ब्रायन लाराने आपले 29 वे कसोटी शतक मोठ्या रुबाबात झळकावले आणि तेही चेंडूमागे 1 धाव यापेक्षा जास्त गतीने. पहिल्या कसोटी क्रिकेट सामन्यात पहिल्याच दिवशी वेस्ट इंडिजचा डाव 345 धावांवर संपल्यानंतर पाकिस्तानने दिवसअखेरीस 4 षटकात बिनबाद 22 धावा केल्या आहेत.

झटपट मालिकेसाठी ब्रायन लाराला विश्ाांती देण्यात आली होती. परंतु त्याने पुनरागमन मोठ्या थाटात साजरे केले. पावणेतीन तासातील 120 चेंडूतच त्याने 4 षटकार आणि 14 चौकारांची आतषबाजी केली. कसोटी खेळणाऱ्या प्रत्येक देशाविरुद्ध शतक झळकावण्याचा मान लाराने मिळवला. असा पराक्रम या आधी राहुल दवीड, गॅरि र्कस्टन, सचिन तेंडुलकर आणि स्टीव वॉ यांनी केला आहे. त्याने कर्णधार

शिवनारायण चंदर-पॉलसह चौथ्या विकेटसाठी 169 धावांची अतिशय मोलाची भागीदारी केली. चंदरपॉलचे 14 वे कसोटी शतक 8 धावांनी हुकले. त्याने 193 चेंडूत 9 चौकार ठोकले. पाकिस्तानतफेर् अब्दुल रझाक, शब्बीर अहमद आणि दानिश कनेरिया यांनी प्रत्येकी 3 गडी गारद केले.

 
</text>
</doc>
