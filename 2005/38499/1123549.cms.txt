<doc>
<docno>1123549.cms.txt</docno>
<text>
 
महामुंबई
वीज मंडळ विभाजनाविरोधात 8 जून रोजी सुनावणी
[ Friday, May 27, 2005  12:01:35 am]


म. टा. प्रतिनिधी

मुंबई : महाराष्ट्र राज्य वीज मंडळाचे विभाजन करण्याच्या निर्णयानुसार केल्या जाणाऱ्या मंडळाच्या नियोजित बरखास्तीस हंगामी स्थगिती देण्याची विनंती हायकोर्टाने गुरुवारी अमान्य केली आहे. मात्र, हे प्रकरण न्यायप्रविष्ट झाल्याने येत्या 6 जून रोजी नवी होल्डिंग कंपनी आणि तिच्या नियंत्रणाखालील निमिर्ती, वितरण आणि पारेषण करणाऱ्या 3 कंपन्यांची अधिकृत खाती सुरू करण्याच्या राज्य सरकारच्या प्रक्रियेस खीळ बसण्याची शक्यता निर्माण झाली आहे. विशेष म्हणजे राज्य सरकारने विभाजनाविषयीचा मसुदा तयार केला असला, तरी तो जाहीर केलेला नाही.

केंद सरकारच्या ज्या 2003च्या वीज कायद्यानुसार हे विभाजन होणार आहे, त्या कायद्यातील 7 आणि 31 या कलमांवर आक्षेप घेणारी याचिका महाराष्ट्र राज्य वीज ग्राहक संघटनेचे अध्यक्ष प्रताप होगाडे, एमएसईबी वर्कर्स फेडरेशनचे उपाध्यक्ष ए. डी. गोलंदाज, नागरी निवारा परिषदेचे विश्वस्त वसंत शिराली आणि ज्येष्ठ समाजकार्यकतेर् प. बा. सामंत यांनी केली आहे. या कलमांनुसार वीज क्षेत्राचे खाजगीकरण होईल, सरकारची परवानगी न घेताही देशी व परदेशी खाजगी कंपन्या वीजनिमिर्ती, वितरण वा पारेषण करू शकतील, सर्वसामान्य ग्रामीण ग्राहकांपर्यंत किफायतशीर दरात वीज पोहोचली पाहिजे, असे नियंत्रण नसल्याने वीज महागडी तर होईलच, पण लोकांना विजेसाठी सरकारी प्रकल्पांवरच अवलंबून राहावे लागेल आणि परिणामी विजेचे संकट कायमच राहील असे अर्जदारांचे म्हणणे आहे.

सुटीतील न्यायाधीश डी. जी. कणिर्क यांच्यासमोर मंडळाच्या प्रस्तावित बरखास्तीला स्थगिती द्यावी, अशी विनंती अर्जदारांनी सादर केली असता, या टप्प्यावर असा आदेश देणे शक्य नसल्याचे कोर्टाने स्पष्ट केले. सदर याचिका जनहित याचिका होऊ शकते का हा मुद्दाही प्रारंभी विवाद्य ठरला. मात्र, वीज कायद्यातील पुनर्रचनेशी कलमांबाबतच्या आक्षेपांसंदर्भात खंडपीठाकडे येत्या 8 जून रोजी ही याचिका आता सुनावणीला येईल.

दरम्यान, या प्रश्नी आता केंदातील डावे पक्षही पुढे सरसावले असून आंदोलनाचा पुढील तपशील ठरविण्यासाठी केंदीय कामगार समन्वय समितीची बैठक नवी दिल्लीत शुक्रवारी होत आहे. विभाजनाचा निर्णय पुढे ढकलण्यास सरकारने नकार दिला असल्याने कामगार संघटना संतप्त बनल्या आहेत. या प्रकरणी देशपातळीवर कृती कार्यक्रम ठरविण्यासाठी समन्वय समितीची बैठक ज्येष्ठ नेते ए. बी. वर्धन यांनी बोलाविली आहे. या बैठकीला उपस्थित राहण्यासाठी राज्यातून मोहन शर्मा दिल्लीस रवाना झाले असून या बैठकीत फक्त महाराष्ट्रातील परिस्थितीचाच विचार होणार असल्याची माहिती वर्कर्स फेडरेेशनचे नेते ए.डी. गोलदांज यांनी दिली.

 
</text>
</doc>
