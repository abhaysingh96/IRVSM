<doc>
<docno>1124872.cms.txt</docno>
<text>
 
बहुतांची अंतरे
दिल्लीचे अनुकरण करावे
[ Friday, May 27, 2005  11:41:15 pm]


नुकतीच मुंबई येथे पुस्तक विक्रेत्यांविरुद्ध कारवाई होऊन सर्व पुस्तकविक्रेते हटवण्यात आले. त्यामुळे विविध विषयांवरची शेकडो पुस्तके एकाच वेळी चाळून निवडण्याचे, विकत घेण्याचे नागरिकांचे भाग्य संपले. हे पुस्तक विक्रेते खूप वषेर् हा व्यवसाय करीत असून, त्यांची दुकाने हे फुटपाथवरील आगळे वैभव होते. बहुतेक विक्रेेते जुने, सुसंस्कृत असल्याने त्यांच्या व्यवसायाचा पादचाऱ्यांस त्रास न होईल, अशा बेताने ते वागत. शिवाय जाणाऱ्या-येणाऱ्यांस अडथळा होईल असे घोळके तिथे नसत. म्हणून ही कारवाई अयोग्य वाटते.

आता यावर एक चांगला उपाय आहे. दिल्लीत कॅनॉट प्लेस येथे जमिनीखाली भुयारी माकेर्ट बांधून त्याला 'पालिका बाजार' असे नाव दिले आहे. तिथे असंख्य दुकाने आहेत. कोलकाता येथेसुद्धा न्यू माकेर्ट अशाच पद्धतीने चौरंगीमध्ये आहे. मुंबईत चर्चगेट येथे भुयारी मार्ग आहेच. मुंबईतील ओव्हल किंवा आझाद मैदानात जमिनीखाली माकेर्ट बांधून त्याला मुंबई बाझार असे नाव द्यावे. त्यापैकी एक भाग 'पुस्तक बाझार' या नावाने राखीव ठेवावा. यामुळे पुस्तक विक्रेते, ग्राहक यांची सोय होईल व महापालिकेसही उत्पन्न मिळेल.

घ. वा. कवि

 
</text>
</doc>
