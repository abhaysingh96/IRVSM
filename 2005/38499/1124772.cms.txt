<doc>
<docno>1124772.cms.txt</docno>
<text>
 
क्रीडा
पराभवाच्या खाईतून सुटका
[ Friday, May 27, 2005  10:31:54 pm]


क्लालालंपूर : पराभवाच्या खाईतून भारतीय हॉकी संघाची सुटका झाली ती शेवटच्या क्षणी जोरदार लढत दिल्यामुळे. अझलन शहा हॉकी स्पधेर्त दिलीप तिकीर्च्या भारतीय संघाला न्यूझीलंडविरुद्ध पराभव पत्करावा लागणार असे वाटत असताना शेवटी सामना 2-2 असा बरोबरीत सुटला.

न्यूझीलंडकडून डॅरन स्मिथ व बेवन हरी यांनी गोल करत मध्यंतरालाच आपल्या संघाला 2-2 असे आघाडीवर नेले होते. भारताच्या हातून हा सामना जाणार असे वाटत असताना उत्तरार्धात भारतीय खेळाडूंनी जोरदार लढत दिली. राजपालसिंग व प्रभज्योतिसिंग यांनी गोल करत सामना बरोबरीत सेाडवला.

खरेतर या सामन्यात भारताकडे बराचवेळा चेंडूचा ताबा होता. पण प्रतिर्स्पध्यांची बचावफळी भेदून गोल करण्यात त्यांना यश येत नव्हते. याउलट न्यूझीलंडने मिळालेल्या संधीचा फायदा उचलत लागोपाठ दोन गोल केले. भारताला या सामन्यात एकूण आठ पेनल्टी कॉर्नर मिळाले. पण यापैकी फक्त एकावर गोल करण्यात यश मिळाले. न्यूझीलंडला तर एकही पेनल्टी कॉर्नर मिळाला नाही.

वीरेन रासक्युन्हा व विक्रम पिल्लेच्या गैरहजेरीत भारताची मधली फळी कमकूवत वाटली. इग्नेस तिकीर् हा एकमेव अनुभवी खेळाडू असलेल्या या फळीने प्रतिर्स्पध्यांना खूप मोकळ्या जागा मिळवून दिल्या. यामुळे बचावफळीवर मोठा भार आला. कर्णधार दिलीप तिकीर् यांनी आपला सारे कौशल्य पणाला लावत न्यूझीलंड आघाडीवीरांना रोखण्यात बऱ्यापैकी यश मिळवले.

भारताच्या आघाडीच्या फळीलाही अपेक्षित चमक दाखवता आली नाही. त्यामुळे संदीप मायकल, राजपालसिंग, अर्जुन हलाप्पा व सुरेश कुमार या आघाडीवीरांना प्रशिक्षक राजिंदरसिंग ज्युनियर यांना सतत बदलावे लागत होते. दिपक ठाकूर व प्रभज्योतसिंग हे अनुभवी खेळाडू संपूर्ण वेळेत मैदानावर दिसले.

पूर्वार्धात 15 व्या मिनिटाला राजपालला चुकीच्या पद्धतीने रोखल्याबद्दल भारताला पेनल्टी कॉर्नर मिळाला. यावर अयप्पाने मारलेला जोरदार फटका न्यूझीलंड गोलरक्षक पॉल वुलफर्डने अडवला खरा पण चेंडू परतत असताना प्रभज्योतसिंगकडे गोल करण्याची छान संधी चालून आली होती. मात्र त्याने मारलेला फटका गोलजाळ्याला लागून बाहेर गेला.

डाव्या बगलेवरून प्रभज्योतने छान खेळ केला, पण त्याला दीपक ठाकूर व संदीप मायकलकडून अपेक्षित साथ मिळाली नाही. 21 व्या मिनिटाला फिलिप्स ब्युरोसचा फटका भारतीय गोलरक्षक देवेश चौहानने अडवला खरा पण रिबाऊंडवर डेरेन स्मिथने गोल केला.

या गोलनंतर चारच मिनिटांनी न्यूझीलंडच्या खात्यात दुसऱ्या गोलची भर पडली. अयप्पाच्या चुकीच्या बचावाचा फायदा उचलत बेवन हरीने चेंडूला गोलजाळ्याची दिशा दाखवली. न्यूझीलंडचे दोन्ही गोल झाले ते अयप्पाच्या ढिसाळ बचावामुळे. पेनल्टी कॉर्नर फटका मारण्यात अयप्पा माहीर असला तरी बचावपटू म्हणून त्याची भूमिका वठली नाही आणि त्याचा भारताला फटका बसला.

उत्तरार्धात भारताने दोन्ही बगलेवरून जोरदार आक्रमणे केली खरी, पण मिळालेल्या सात पेनल्टी कॉर्नरपैकी एकाचाही फायदा उचलता आला नाही. दक्षिण आफ्रिकेवर गुरुवारी दोन गोल करणाऱ्या अयप्पा शुक्रवारी साफ अपयशी ठरला. त्याच्या ड्रॅगफ्लिक गोलरक्षक वुलफर्ड किंवा न्यूझीलंड बचावपटूंनी अचूक ओळखल्या.

अखेर 44 व्या मिनिटाला राजपालसिंगने भारताचा पहिला गोल केला. अयप्पाने मारलेल्या फ्री हिटवर राजपालाने चेंडूला गोलजाळ्याची दिशा दाखवली. तर 63 व्या मिनिटाला आठव्या व अखेरच्या पेनल्टी कॉर्नरवर प्रभज्योसिंगने दुसरा व बरोबरीचा गोल केला. पेनल्टी कॉर्नरवर चेंडूची अदलाबदल करण्याचा भारताला फायदा मिळाला. तिकीर्ने दिलेल्या पासवर प्रभज्योत वुलफर्डला चकवण्यात यशस्वी ठरला. भारताचे आता दोन सामन्यांमधून चार गुण झाले असून आता रविवारी भारताची गाठ पडेल ती यजमान मलेशियाशी.

सामन्यानंतर प्रशिक्षक राजिंदरसिंग म्हणाले, पहिल्या सामन्याच्या तुलनेत या लढतीत आमच्या खेळाडूंनी छान ख्ेाळ केला. मला आशा वाटते की पुढील सामन्यांमध्ये आपला खेळ उंचावत नेली.

 
</text>
</doc>
