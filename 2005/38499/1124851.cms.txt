<doc>
<docno>1124851.cms.txt</docno>
<text>
 
महाराष्ट्र
मराठी चित्रपट महामंडळाच्या अध्यक्षांची निवड घटनाबाह्य?
[ Friday, May 27, 2005  11:25:06 pm]


म. टा. प्रतिनिधी

पुणे : मराठी चित्रपटांची नौका सध्या व्यवस्थित तरंगत असताना अ. भा. मराठी चित्रपट महामंडळाला मात्र अंतर्गत राजकारणाने ग्रासले आहे. मंडळाच्या अध्यक्षपदी झालेली जे. के. पाटील यांची निवड घटनाबाह्य असल्याचा आरोप काही सदस्यांनी शुक्रवारी 'महाराष्ट्र टाइम्स'शी बोलताना केला.

महामंडळाच्या सदस्यांची तातडीची बैठक गुरुवारी पुण्यात झाली. त्यामध्ये अध्यक्ष यशवंत भालकर यांनी 17 मे रोजी राजीनामा दिल्याने त्यांच्या जागेवर मंडळाचे स्वीकृत सदस्य असणाऱ्या जे. के. पाटील यांची वणीर् लागली. मात्र, प्रत्यक्षात भालकर यांना राजीनामा देण्यास भाग पाडण्यात आले असल्याचे या सदस्यांनी 'मटा'शी बोलताना सांगितले. पाटील यांची निवड एकमताने झाली असल्याचे सांगण्यात येत असले, तरीही मंडळातील काही सदस्यांचा तीव्र विरोध डावलून बहुमताच्या जोरावर हा निर्णय घेण्यात आला असल्याची टीकाही त्यांनी केली.

यशवंत भालकर यांचा 'रिमोट कंट्रोल'सारखा उपयोग करून आता त्यांच्याकडून अध्यक्षपदाची खुचीर् हस्तगत करून घेण्यात आली आहे. निवडणुकीमध्ये पराभव पत्करावा लागल्याने मागच्या दाराने 'खुचीर्' मिळवण्यासाठी केलेली ही खेळी आहे, अशा शब्दांत या सदस्यांनी नव्या अध्यक्षांच्या निवडीबाबतची नाराजी व्यक्त केली.

भालजी पेंढारकर, व्ही. शांताराम, बाळासाहेब सरपोतदार यांसारख्या मराठी चित्रपट क्षेत्रातील दिग्गजांनी मंडळाच्या अध्यक्षपदाचा कार्यभार सांभाळताना त्याला वेगळीच उंची गाठून दिली होती. मात्र, सध्या मंडळात सगळा अनागोंदी कारभार सुरू असून मराठी चित्रपटांचे हित जपण्यासाठी काय करायला हवे, याचा विचार करणाऱ्या माणसांची वानवा जाणवत असल्याचे त्यांनी स्पष्ट केले.

नवीन अध्यक्षांच्या 'घटनाबाह्य' निवडीस काही सदस्यांतफेर् आक्षेप नोंदवण्यात आला होता ; पण त्याची दखल घेण्यात आली नाही. उलट, मंडळातील उर्वरित सदस्यांना 'मॅनेज' करण्यात आल्यानेच 'बिनविरोध' निवड झाल्याचा आव आणता आला, अशी प्रखर टीकाही करण्यात आली आहे. महामंडळाचे कामकाज असेच नियमबाह्य चालत असेल, तर आगामी काळात सध्या प्रामुख्याने चित्रपट व्यवसाय केंदित असणाऱ्या पुण्या- मुंबईत एखादी समांतर चित्रपट संस्था उभी राहिली, तर आश्चर्य वाटायला नको, अशी शक्यताही त्यांनी वर्तवली.

 
</text>
</doc>
