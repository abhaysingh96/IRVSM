<doc>
<docno>1124857.cms.txt</docno>
<text>
 
महाराष्ट्र
आळंदी बलात्कारप्रकरणी अटकेत असणाऱ्या आरोपीची तुरुंगात आत्महत्या
[ Friday, May 27, 2005  11:28:29 pm]


म. टा. प्रतिनिधी

पुणे : आळंदी रस्त्यावरील एका विवाहितेवर बलात्कार करणाऱ्या आरोपीने येरवडा तुरुंगात गळफास लावून आत्महत्या केल्याची घटना शुक्रवारी घडली.

आळंदी रस्ता भागात राहाणाऱ्या विजय मिसाळ याने 28 एप्रिल रोजी विवाहित महिलेवर बलात्कार केला. पतीला हा प्रकार समजल्यावर वैवाहिक जीवन संपुष्टात येण्याच्या भीतीपोटी संबंधित महिलेने शौचालयात अंगावर रॉकेल ओतून पेटवून घेतले. त्यात ती शंभर टक्के भाजली होती. उपचार सुरू असताना ससून रुग्णालयात तिचे निधन झाले.

या प्रकरणात भोसरी पोलिसांनी मिसाळला अटक केली. त्याला येरवडा तुरुंगात ठेवण्यात आले होते. शुक्रवारी पहाटे त्याने ब्लँकेटने गळफास लावून आत्महत्या केल्याचे येरवडा पोलिसांनी सांगितले.

 
</text>
</doc>
