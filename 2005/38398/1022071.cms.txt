<doc>
<docno>1022071.cms.txt</docno>
<text>
 
महाराष्ट्र
छाजेडांची चौकशी; आमंत्रित म्हणून उपस्थित राहिल्याचा जबाब
[ Tuesday, February 15, 2005  11:57:27 pm]


म. टा. प्रतिनिधी

पुणे : विश्रांतवाडीत एकतानगरमध्ये झालेल्या बालविवाह प्रकरणात माजी पर्यटन राज्यमंत्री चंदकांत छाजेड यांची चौकशी करण्यात आली आहे.

राजकीय पुढाऱ्यांनी आयोजित केलेल्या सामुदायिक विवाह सोहळ्यात अल्पवयीन मुलांचे विवाह झाल्याचे प्रकरण उघडकीस आले आहे. त्यात नगरसेवक हुलगेश चलवादी यांच्यासह नऊ जणांना अटक होऊन त्यांची जामिनावर सुटका झाली आहे.

छाजेड यांची या प्रकरणात चौकशी झाली आहे. त्यांनी विवाह सोहळ्याला आमंत्रित म्हणून उपस्थित राहिल्याचा जबाब दिल्याचे पोलिस आयुक्त डी. एन. जाधव यांनी सांगितले. सोहळ्यात विवाह झालेल्यांपैकी 13 जण अल्पवयीन असल्याचे जन्मदाखल्यांवरून स्पष्ट झाले आहे. काहींकडे जन्मदाखले नसल्याने त्यांची वैद्यकीय तपासणी केली जाणार असल्याचे पोलिस उपायुक्त अजित पाटील म्हणाले.

 
</text>
</doc>
