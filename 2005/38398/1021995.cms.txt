<doc>
<docno>1021995.cms.txt</docno>
<text>
 
महाराष्ट्र
शिवसेनेच्या कापूस आंदोलनाला हिंसक वळण
[ Tuesday, February 15, 2005  10:41:45 pm]


म. टा. वृत्तसेवा

औरंगाबाद : गेला महिनाभर शिवसेनेने मराठवाड्यात सुरू केलेले कापूस आंदोलन आक्रमक बनत चालले असून अनेक कापूस खरेदी केंदांवर लोक उत्स्फूर्तपणे रस्ता रोको करीत आहेत. सोमवारपासून रेणापूर, वैजापूर, चिकलठाणा, बीड, माजलगाव, नांदेड, हिंगोली, उस्मानाबाद आदी ठिकाणी दगडफेक, मोडतोडीचे प्रकार घडले.

गेल्या दोन आठवड्यांत शिवसेनेने धरणे, मोचेर्, घेराव अशा स्वरूपाचे आंदोलन केले. पण या आंदोलनाची दखल सरकारने न घेतल्याने शिवसैनिक आक्रमक झाले. नांदेड शहराच्या मध्यवतीर् भागातील कापूस पणन महासंघाच्या कार्यालयाला शिवसेना कार्यर्कत्यांनी आग लावली. या आगीत संगणकासह काही रेकॉर्ड जळाले. देगलूरच्या उपनिबंधक कार्यालयासही संतप्त शिवसैनिकांनी आगी लावल्या. नांदेड शहर व परिसरात 14 ठिकाणी बसगाड्यांवर दगडफेक करण्यात आली. मुखेडला एक बसही जाळण्यात आली. या प्रकरणी 171 शिवसैनिकांना पोलिसांनी अटक केली.

हिंगोलीचे माजी खासदार शिवाजी माने, जिल्हा प्रमुख प्रकाश कोंडगे यांनी या आगीची जबाबदारी स्वीकारली आहे. पणन अधिकारी मुपडे यांनी मात्र ही आग शॉट सकिर्टने लागल्याचे सांगितले. परभणी येथेही रस्ता रोको करण्यात आले. खासदार तुकाराम रेंगे पाटील व आमदार बंडू जाधव यांच्या नेतृत्वाखाली केलेल्या रास्ता रोकोमुळे दोन तास वाहतूक बंद झाली होती. हिंगोली जिल्ह्यात पुसेगाव येथे बसच्या काचा फोडण्यात आल्या. तसेच, सेनगाव येथे पंचायत समिती व वीज मंडळाच्या कार्यालयाला कुलूप ठोकण्यात आले.

बीड येथे शिवसैनिकांनी जिल्हा उपनिबंधक व कृषी उत्पन्न बाजार समितीच्या कार्यालयात नासधूस केली. या दोन्ही कार्यालयांना शिवसैनिकांनी टाळे ठोकले व त्यानंतर रास्ता रोको केले. कार्यालयात त्यावेली एकही कर्मचारी नसल्यामुळे नासधूस करणे सोपे गेले.

मराठवाड्यात 25 बसगाड्यांची तोडफोड करण्यात आली. औरंगाबाद जिल्ह्यातील वैजापूर येथे रावते यांच्या नेतृत्वाखाली निदर्शने झाली. यावेळी निदर्शकांनी बसची तोडफोड करून जाळण्याचा अयशस्वी प्रयत्न केला. मराठवाड्यातील या आंदोलनामुळे एस. टी. महामंडळाचे किमान साडेतीन लाख रुपयांचे नुकसान झाले आहे.

जालन्यातही शिवसैनिकांनी कापूस पणन महासंघाच्या कार्यालयात घुसून केलेल्या मोडतोडी आणि एस. टी. बसवर झालेल्या दगडफेकीबद्दल पोलिसांनी 29 जणांना अटक केली. त्यांत नगराध्यक्ष भास्कर अंबेकर, शिवसेना शहरप्रमुख राजेश राऊत आणि पाच नगरसेवकांचा समावेश आहे.

माजलगांवला कापूस खरेदी केंदावर ताटकळत बसलेल्या एका शेतकऱ्याचा मृत्यू झाल्यामुळे लोकांनी बाजार समितीच्या कार्यालयास कुलूप ठोकले. समितीच्या कार्यालयात आंदोलनाच्या भीतीने एकही कर्मचारी थांबला नव्हता. लातूर, निलंगा, उदगीर येथेही रस्ता रोको व बसगाड्यावर दगडफेक करण्याचे प्रकार घडले. उस्मानाबादमध्ये जिल्हा मध्यवतीर् सहकारी बँकेच्या अधिकाऱ्याच्या तांेडाला काळे फासण्याचा प्रकार घडला.

राज्य सरकारने कापूस खरेदी बंद केल्यास हे आंदोलन आणखी भडकेल, असा इशारा शिवसेनेच्या कापूस आंदोलनाचे प्रमुख दिवाकर रावते यांनी दिला. आंदोलनासंदर्भात शिवसेना एकदोन दिवसांत धोरण स्पष्ट करेल, असेही त्यांनी सांगितले. कापसाच्या अखेरच्या बोंडापर्यंत खरेदी सुरू ठेवू, अशा थाटात खरेदीची घोषणा आघाडीच्या नेत्यांनी केली होती. आता हा प्रश्ान् अंगावर आला की जबाबदारी झटकण्यासाठी 20 फेब्रुवारीपर्यंतच खरेदी करू, असे ते सांगत आहेत. हा काय प्रकार आहे, असा सवाल त्यांनी केला.

 
</text>
</doc>
