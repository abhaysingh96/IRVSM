<doc>
<docno>1021828.cms.txt</docno>
<text>
 
देश-विदेश
65 हजारांत 16 वेळा देशात कुठेही फिरा
[ Tuesday, February 15, 2005  07:33:58 pm]


वृत्तसंस्था

नवी दिल्ली : अधिकाधिक प्रवाशांना आकषिर्त करण्यासाठी ' इंडियन एअरलाइन्स ' ने देशांतर्गत प्रवासासाठी ' बम्पर सुपर सेवर ' नावाने खास सवलत देऊ केली आहे. त्यानुसार देशभरात कुठेही प्रवास करण्यासाठी 16 कूपनांसाठी फक्त 65 हजार रुपये आकारण्यात येणार आहेत. ही योजना बुधवारपासून सुरू होत आहे.

त्यानुसार ही कूपने आगाऊ खरेदी करण्याची किंवा बुकिंग करण्याची सक्ती नाही. हे कूपन वर्षभरासाठी वैध असेल. प्रवासी कूपन घेऊन थेट विमानात बसू शकतील, अशी ही योजना आहे. सध्या मोजकीच कूपने छापण्यात आली असून, ती इंडियन एअरलाइनसच्या देशभरातील ऑफिसांत उपलब्ध आहेत.

एका प्रवासासाठी एक कुपन वापरता येईल. दिल्ली ते कोची, कोझिकोड, थिरुअनंतपुरम व कोइमतूरसाठी मात्र एक मागीर् प्रवासासाठी दोन कुपने लागतील. या योजनेचा लाभ घेण्यासाठी प्रवाशांना आपल्याबरोबर फोटो असलेले वैध ओळखपत्र बाळगावे लागेल, असे जनसंपर्क विभागाच्या संचालक मंजिरा खुराणा यांनी सांगितले.

 
</text>
</doc>
