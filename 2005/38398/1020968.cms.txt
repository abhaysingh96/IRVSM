<doc>
<docno>1020968.cms.txt</docno>
<text>
 
महामुंबई
सोनियांचा हस्तक्षेप
[ Tuesday, February 15, 2005  12:13:54 am]


म. टा. विशेष प्रतिनिधी

झोपड्यांबाबत बुधवारी दिल्लीत बैठक

मुंबई : मुंबईतील ' झोपडपट्टी हटाव ' मोहिमेला होणाऱ्या तीव्र विरोधाची काँग्रेस अध्यक्ष सोनिया गांधी यांनी अखेर गंभीर दखल घेतली असून या संदर्भात राज्य सरकारने केलेल्या कारवाईची सविस्तर माहिती मागविली आहे.

श्रीमती गांधी यांनी मुख्यमंत्री देशमुख यांच्याशी सोमवारी टेलिफोनवरून संपर्क साधून झोपडवासीयांवरील कारवाईचा तपशील समजून घेतला, असे सांगण्यात आले. सरकारने सुरू केलेल्या या कारवाईसंदर्भात स्वत मुख्यमंत्री, मुंबई काँग्रेसचे अध्यक्ष गुरुदास कामत, प्रदेशाध्यक्ष प्रभा राव आणि पक्षाच्या महाराष्ट्राच्या प्रभारी मागोर्रेट अल्वा बुधवारी सोनिया गांधी यांची भेट घेणार आहेत. मुंबईतील पक्षाचे अन्य खासदारही यावेळी उपस्थित राहतील. त्यावेळी या संदर्भात काही निर्णय होईल, असे सांगण्यात आले. या पार्श्वभूमीवर श्रीमती अल्वा यांनी सोमवारी राज्य सरकारवर केलेल्या टीकेला विशेष महत्त्व प्राप्त झालेआहे.

केंदीय कृषीमंत्री शरद पवार यांनी, झोपडपट्ट्या हटविण्यापूवीर् तेथील रहिवाशांचे पुनर्वसन करावे, अशी मागणी केल्यानंतर आता सोनिया गांधींनीच मुख्यमंत्र्यांशी संवाद साधल्याने या मोहीमेला खीळ बसण्याची शक्यता निर्माण झाली आहे.

दरम्यान, इंडियन मर्चंट चेंबरने सोमवारी मुंबईत आयोजित केलेल्या ' मुंबई डेव्हलपमेंट : काँग्रेस (आय) पस्पेर्क्टिव्ह ' या गटचचेर्त बोलताना ' मुंबईतील गिरणी कामगारांच्या पुनर्वसनासाठी 1991 साली महाराष्ट्र सरकारने घेतलेल्या धोरणात 2001 साली कसा बदल झाला. तो कोणी केला. तसा कायदा आणला होता काय, हा बदल करताना जाहीर चर्चा झाली होती का ?' असे प्रश्ान् श्ाीमती अल्वा यांनी उपस्थित केले. गिरणी कामगारांसंबंधीच्या 1991 सालच्या मूळ योजनेच्या हेतूला तडा गेल्याचे सूचित करून, गिरण्यांच्या जमिनीचे असे झाले असेल तर आता व्यापक घरबांधणीच्या कार्यक्रमासाठी मिठागराची जमीन कशाला मागता ?' असा सवालही त्यांनी यावेळी केला.

गिरणी कामगारांची देणी व त्यांच्या घरांचा प्रश्ान् सोडविण्यासाठी राज्य सरकारने 1991 साली एक धोरण जाहीर केले होते. त्यानुसार मूळ मालकाला, घरबांधणीसाठी म्हाडाला आणि नागरी सुविधेसाठी मुंबई महापालिकेस प्रत्येकी 33 टक्के देण्याचे सूत्र स्वीकारण्यात आले होते. ही योजना 2001 साली बदलण्यात आली. गिरणी मालकास 95 टक्के आणि हरितपट्ट्यासाठी पाच टक्के जागा प्रत्यक्षात मिळाल्याचे प्रसिध्द झालेली माहिती वाचून आपणास धक्काच बसला, असेही त्या म्हणाल्या.

 
</text>
</doc>
