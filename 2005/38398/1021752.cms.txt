<doc>
<docno>1021752.cms.txt</docno>
<text>
 
महामुंबई: मुंबई टाइम्स
शोभिवंत माशांचं अनोखं प्रदर्शन
[ Tuesday, February 15, 2005  06:52:22 pm]


मंुबई टाइम्स टीम

गोड्या पाण्यातील तसंच समुदातील रंगीत शोभिवंत मासे पाहण्याची अनोखी संधी फिशलव्हर्सना मिळणार आहे ते मंुबई विद्यापीठाच्या बहि:शाल शिक्षण विभाग आणि संजीवन या संस्थेच्या संयुक्त विद्यमाने होणाऱ्या मस्त्यप्रदर्शनात! शंभरहून अधिक जातींचे मासे या प्रदर्शनात पाहायला मिळतील. शोभिवंत माशांचा छंद आणि व्यवसाय या दोन्हीस यामधून चालना मिळावी, या उद्देशाने या प्रदर्शनाचं आयोजन केलंय. यासोबत प्रदर्शनात शोभिवंत मत्स्यालय स्पर्धेचं आयोजनही करण्यात आलं आहे.

माशांची माहिती रसिकांना उपलब्ध व्हावी, यासाठी माहिती तक्ते, कार्यशाळा, विक्री आणि व्यवसाय मार्गदर्शनाचा लाभ घेता येईल. हे प्रदर्शन सर्वांसाठी खुलं आहे. गुरुवार 17 ते 20 फेब्रुवारीच्या दरम्यान सकाळी 10.30 ते संध्याकाळी 7 वाजेेपर्यंत फोर्टमधील मंुबई विद्यापीठ परिसरातील पदवीदान सभागृहामध्ये हे प्रदर्शन भरवण्यात आलंय. शालेय विद्यार्थ्यांच्या गटांनी गदीर् टाळण्यासाठी सकाळी 10.30 ते दुपारी 3 या वेळेत यावं, असं आवाहन आयोजकांनी केलं आहे.

या प्रदर्शनाचं उद्घाटन मंुबई विद्यापीठाचे प्रकुलगुरू अॅड. अरुण सावंत यांच्या हस्ते होईल. समारोप आणि पारितोषिक वितरण समारंभासाठी कुलगुरू डॉ. विजय खोले प्रमुख पाहुणे म्हणून उपस्थित राहणार आहेत.

अधिक माहितीसाठी बहि:शाल शिक्षण विभाग, मंुबई विद्यापीठ कक्ष क्र. 143 मुख्य इमारत पहिला मजला, फोर्ट परिसर, मंुबई : 3 अथवा 22673782, 20595076 या दूरध्वनी क्रमांकावर संपर्क साधावा.

 
</text>
</doc>
