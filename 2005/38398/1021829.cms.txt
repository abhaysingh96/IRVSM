<doc>
<docno>1021829.cms.txt</docno>
<text>
 
देश-विदेश
गोव्यात रंगणार पहिले 'शेकोटी संमेलन'
[ Tuesday, February 15, 2005  07:35:25 pm]


भगवान परब

पणजी : गोव्यातील मराठी साहित्य चळवळ वाढीस लागावी आणि नवोदित लेखक- कवींना प्रोत्साहन मिळावे या हेतूने कोकण मराठी परिषदेच्या गोवा शाखेने 19 व 20 फेब्रुवारी रोजी पहिले शेकोटी संमेलन आयोजित केले आहे. प्रसिद्ध साहित्यिक इंदजीत भालेराव यांच्या अध्यक्षतेखाली धारगळ (पेडणे) येथील शांतादुर्गा देवस्थान परिसरात होणाऱ्या या संमेलनात विविध साहित्यिक कार्यक्रमांची रेलचेल आहे.

परिषदेचे अध्यक्ष अॅड्. रमाकांत खलप यांनी सोमवारी एका पत्रकार परिषदेत ही माहिती दिली. शेकोटीच्या उबदार सान्निध्यात साहित्यिक चचेर्ला रंग चढेल, अशी आशा त्यांनी यावेळी व्यक्त केली.

19 फेब्रुवारीला सायंकाळी चार वाजता ग्रंथदिंडीने या संमेलनाला सुरुवात होईल. त्यानंतर पाच ते सात या वेळेत निमिर्तीक्षेत्रातील विनोद (गप्पाटप्पा) या विषयावर परिसंवाद रंगेल. डॉ. विठ्ठल ठाकूर या परिसंवादाचे अध्यक्ष असून, त्यामध्ये डॉ. अजय वैद्य (अभिनय), दिनकर धारणकर (नाट्य), यज्ञेश्वर निगळे ( संगीत) आणि अशोक नाईक तुयेकर ( पत्रकारिता) भाग घेणार आहेत.

सायंकाळी साडेसात वाजता शेकोटी प्रज्वलनाने या संमेलनाचे अधिकृत उद्घाटन होईल. भालेराव यांच्या उद्घाटनपर भाषणानंतर शेकोटी कवीसंमेलन आयोजित करण्यात आले असून, त्यात गजानन रायकर, मीना समुद, गोविंद नाईक, अशोक बोरकर व माधव सटवाणी हे कवी सहभागी होतील. रात्री साडेनऊ वाजता सतीश पाटणकर हे ' आमचे गजाली ' हा मालवणी गप्पांचा कार्यक्रम रंगवतील.

20 फेब्रुवारीला अनिल सामंत यांच्या अध्यक्षतेखाली सकाळी आठ ते नऊदरम्यान ' चाफा कवीसंमेलन ' होणार आहे. त्यानंतर दहा ते साडेबारा या वेळेत इंदजीत भालेराव ' माझ्या कवितेचा प्रवास ' या कार्यक्रमात आपल्या साहित्यिक कारकीदीर्चा आढावा घेतील.

दुपारी दोन ते साडेतीनमध्ये ख्यातनाम लेखिका माधवी देसाई यांच्या अध्यक्षतेखाली युवत-युवतींमध्ये वाड्.मयीन अभिरुची कशी वाढवता येईल या विषयावर परिसंवाद झडणार आहे. त्यामध्ये ज्ञानेश्वर कोलवेकर, चंदकांत गावस, कृष्णाजी कुलकणीर् व गजानन मांदेकर हे भाग घेणार आहेत.

संमेलनाच्या अधिक माहितीविषयी भाई मोये ( 2263361) किंवा लीना पेडणेकर (2228792) यांच्याशी संपर्क साधावा.

 
</text>
</doc>
