<doc>
<docno>1021887.cms.txt</docno>
<text>
 
धावते जग
भाजपचे 'बातमी'प्रेम
[ Tuesday, February 15, 2005  08:44:02 pm]


बिहार आणि झारखंड या दोन राज्यांत मतदानाची एक एक फेरी अद्याप बाकी असताना भारतीय जनता पक्षाने आपले लक्ष गोव्यातील घडामोडींवर केंदित करून हरयाणापाठोपाठ या दोन राज्यांतही आपली सत्ता येऊ शकत नसल्याची अप्रत्यक्ष कबुलीच दिली आहे. हरयाणात भाजपची सत्ता येण्याची शक्यता नसल्याचे यापूवीर्च स्पष्ट झाले आहे. तर बिहारमध्ये लालू प्रसाद यादव यांच्या राष्ट्रीय जनता दलाला बहुमत मिळाले नाही,

तरी केंदातील समीकरणे लक्षात घेता काँग्रेसला लालूंशी तडजोड करणे भाग पडेल, असे दिसत आहे. या तीन राज्यांपैकी फक्त झारखंडमध्ये भाजपची सत्ता आहे. पण शिबू सोरेन यांच्या नेतृत्वाखालील आघाडी ती सत्ता हिसकावून घेईल, असा अंदाज आहे. त्यामुळेच भाजपने गोवा हा विषय बातम्यांत राहावा, यादृष्टीने हालचाली सुरू केल्या आहेत. भाजपच्या बड्या नेत्यांची फौज त्यासाठी गोव्यात एकापाठोपाठ उतरविली जात असून आंदोलन, धरणे आदी कार्यक्रमांचे आयोजन करण्यात येत आहे.

' जमीर हटाव, लोकतंत्र बचाव! ' अशी घोषणा देऊन मनोहर परीर्कर सरकार बरखास्त करणारे राज्यपाल एस. सी. जमीर यांना सध्या लक्ष्य करण्यात आले आहे. भाजपचे माजी अध्यक्ष वेंकय्या नायडू यांनी त्यावेळी हा विषय संसदेच्या अर्थसंकल्पी अधिवेशनातही उपस्थित केला जाईल, अशी घोषणा केली. खरे तर परीर्कर सरकार बरखास्त करण्याच्या राज्यपालांच्या निर्णयाला सुप्रीम कोर्टात आव्हान दिल्यानंतर निर्णयाची वाट बघणे, हा शहाणपणा आहे. पण कायम बातम्यांमध्ये राहण्याची सवय जडलेल्या भाजपला तो सुचणे शक्य नाही

त्यामुळेच अर्थसंकल्पी अधिवेशनातही या विषयावरून गदारोळ माजवण्याचा भाजपचा इरादाच नायडू यांच्या या घोषणेमुळे स्पष्ट झाला आहे. मुळात विधानसभेत अपक्ष उमेदवार फिलीप नेरी रॉड्रिग्ज यांना ज्या पद्धतीने मतदानापासून रोखण्यात आले, तो या घडामोडीतील कळीचा मुद्दा आहे. या प्रकरणाची सुनावणी सध्या विधानसभा अध्यक्ष विश्वास सत्तरकर यांच्यापुढे सुरू आहे. सत्तरकर हे भाजपचे विश्वासू कार्यकतेर् आहेत. त्यामुळे ते या प्रकरणी काय भूमिका घेतील, ते गोव्यातीलच काय कोणतेही शेंबडे पोर सांगू शकेल.

भाजप नेत्यांनी निदान त्यांचा निकाल येईपर्यंत तरी धीर धरावयास हरकत नव्हती. पण मग रोजच्या रोज बातम्यांत नावे कशी आली असती ?

 
</text>
</doc>
