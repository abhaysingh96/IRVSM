<doc>
<docno>1021933.cms.txt</docno>
<text>
 
अर्थव्यवहार
'पॅन', 'मॅपिन' व गंुतवणूकदार
[ Tuesday, February 15, 2005  09:42:07 pm]


शेअर्स, बाँड, म्युच्युअल फंडांच्या गुंतवणूकदारांना सध्या थोड्याशा चिंतेने ग्रासले आहे. ही चिंता आहे ' पॅन ' व ' मॅपिन ' ( माकेर्ट पाटिर्र्सिपंट अॅन्ड इन्व्हेस्टर डेटाबेस) कार्डांची. सध्या अनेक गुंतवणूकदारांना ' पॅन ' कार्डचे पुरावे सादर करण्याची पत्रे म्युच्युअल फंड कंपन्यांकडून येत असल्यामुळे त्यांच्यात संभ्रमाचे वातावरण आहे.

कोणत्याही व्यवहारासाठी ' पॅन ' ( परमनंट अकाउंट नंबर) क्रमांक लिहिणे गरजेचे असते. त्याप्रमाणे वरील गुंतवणूकदारांनी ' पॅन ' क्रमांक नमूद केलेला असतानादेखील त्यांच्याकडून पुराव्याची कागदपत्रे मागवण्यात आली आहेत. हे पुरावे म्हणजे आयकर खात्याकडून आलेले पत्र , ' पॅन ' कार्डची फोटोकॉपी, आयकर खात्याची रिफंड ऑर्डर होय. याचे मुख्य कारण म्हणजे शेअर्स, बाँड्स, म्युच्युअल फंडांमध्ये 50 हजार रुपये किंवा अधिक रुपयांचा एकरकमी किंवा एकंदर व्यवहार झाला असल्यास ' पॅन ' चा पुरावा सादर करणे नियमानुसार झाले आहे. त्यामुळे सर्वसाधारण गुंतवणूकदारांनी घाबरून जाण्याचे कारण नाही.

हेच व्यवहार जर एक लाख रुपये किंवा त्याहून अधिक रकमेचे असतील तर ' मॅपिन ' कार्डवरील ' युनिक आयडेन्टिफिकेशन नंबर ' लिहिणे बंधनकारक करण्यात आले आहे. ' सेबी ' ने 28 सप्टेंबर 2004 रोजी काढलेल्या अधिसूचनेप्रमाणे व्यक्ती किंवा कंपनी सिक्युरिटीजमध्ये एक लाख रुपयांची गुंतवणूक करीत असेल तर ' मॅपिन ' क्रमांक लिहिणे आवश्यक आहे. व्यक्तिगत गुंतवणूकदारांनी ' मॅपिन ' क्रमांक 31 मार्च 2005 पूवीर् तर कंपन्यानी 31 डिसेंबर 2004 पूवीर् घ्यावा, असे ' सेबी ' ने अधिसूचनेत नमूद केले होते.

' मॅपिन ' साठी एक लाख रुपयांची अट गुंतवणूकदारांना अडचणीची वाटत आहे. याचे मुख्य कारण म्हणजे एक लाख रुपये एकरकमी हिशेबात धरणार की एकंदर गुंतवणूक याचा कुठेही उल्लेख नाही. या क्षेत्रातील तज्ज्ञांच्या मते एकरकमी गुंतवणूक करणाऱ्यांना हा क्रमांक घ्यावा लागणार आहे.

वास्तविक बाजारात सहभागी होणाऱ्या गुंतवणूकदारांना ठराविक नंबर देऊन त्यांची माहिती संकलित करण्याची कल्पना ' सेबी ' चे अध्यक्ष ग्यानेंद नाथ वाजपेयी यांची. त्याप्रमाणे 25 नोव्हेंबर 2003 रोजी ' एनएसडीएल ' चे व्यवस्थापकीय संचालक चंदशेखर भावे यांच्या उपस्थितीत उपक्रमाला सुरूवात झाली होती.

म. टा. व्यापार प्रतिनिधी

 
</text>
</doc>
