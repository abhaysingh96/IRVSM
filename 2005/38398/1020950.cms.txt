<doc>
<docno>1020950.cms.txt</docno>
<text>
 
महामुंबई
अल्वांनी चालवला राज्य सरकारवर दांडपट्टा...
[ Tuesday, February 15, 2005  12:02:13 am]


म. टा. प्रतिनिधी

मुंबई : ' मोठ्या प्रमाणात झोपड्या तोडण्याच्या कारवाईस विरोध आणि समाजातील उपेक्षित व अल्प उत्पन्न गटातील लोकांच्या घरबांधणीस प्राधान्य ' या केंदातील संयुक्त पुरोगामी आघाडी सरकारने स्वीकारलेल्या ' समान किमान कार्यक्रमा ' स काँग्रेस बांधील आहे. प्रत्येकास निवाऱ्याचा मुलभूत हक्क असून, तो आम्हांला मान्य आहे, अशा शब्दांत काँग्रेस महासमितीच्या सरचिटणीस व महाराष्ट्राच्या प्रभारी मार्गारेट अल्वा यांनी सोमवारी पक्षाची भूमिका स्पष्ट केली.

' मुंबई डेव्हलपमेंट: काँग्रेस प्रस्पेक्टिव्ह ' या विषयावर इंडियन मर्चटस चेंबर आणि सिटी डेव्हलपमेंट अॅण्ड एन्व्हायरमेंट कमिटीच्या संयुक्त विद्यमाने चर्चगेट येथे सोमवारी आयोजित केलेल्या गटचचेर्त त्या बोलत होत्या.

सुमारे दोन तास झालेल्या या विषयावरील चचेर्त अल्वा, काँग्रेस प्रदेशाध्यक्ष प्रभा राव आणि उद्योगमंत्री अशोक चव्हाण यांच्या सादरीकरणात मुंबईच्या विकासाबाबत ठाम भूमिका व्यक्त होत नव्हती. मात्र अल्वा यांनी स्वपक्षाच्या सरकारवर टीका करून , 1991 साली महाराष्ट्र सरकारने घेतलेल्या मुंबईतील गिरण्यांच्या जमिनीचा विकास व गिरणी कामगारांचे पुनवर्सनविषयक धोरणाबाबत गंभीर आक्षेप घेतला.

' मुंबईतील गिरण्यांचे पुनरुज्जीवन व कामगार पुनर्वसनासाठी 1991 साली सरकारने घेतलेल्या धोरणात 2001 साली कसा बदल झाला. तो कोणी केला. ते धोरण बदलताना कायदा आणला होता काय, अशा बदलावर त्यावेळी चर्चा झाली होती का असे प्रश्ान् अल्वा यांनी उपस्थित केले. उपस्थितांनी त्यास ' नाही ' असे सांगितले. तेव्हा '1991 साली सरकारने घेतलेल्या त्या योजनेच्या मूळ हेतूलाच तडा गेल्याचे त्यांनी अप्रत्यक्षरित्या सूचित केले. गिरण्यांच्या जमिनीचे असे झाले असेल तर आता व्यापक घरबांधणीच्या कार्यक्रमासाठी मिठागराची जमीन कशासाठी मागता ?' असा सवालही त्यांनी यावेळी केला.

' गिरणी कामगारांची देणी व त्यांच्या घरांचा प्रश्ान् सोडविण्यासाठी सरकारने 1991 साली एक धोरण जाहीर केले होते. त्यानुसार मूळ मालक, घरबांधणीसाठी म्हाडाला आणि नागरी सुविधेसाठी महापालिकेस प्रत्येकी 33 टक्के देण्याचे सूत्र स्वीकारण्यात आले होते. ती योजना बदलल्यानंतर गिरणी मालकास 95 टक्के जागा गेल्याची माहिती वाचून आपणास धक्काच बसला, असेही त्या म्हणाल्या.

भारताची चीनशी तुलना करता कामा नये. आपण लोकशाही पद्धत स्वीकारल्यामुळे विविध विकास कामे मागीर् लागताना त्यास काही विलंब होतो. निवडणुकांचे राजकारणही असते. मुंबईचा विकास व्हायचा असेल तर केंद, राज्य सरकार, कॉपोर्रेट सेक्टर, वित्तीय संस्था व मुंबईकरांनी एकत्र यायला हवे, असे त्या म्हणाल्या.

लोकांना चांगले व सुसह्य जगता यावे, यासाठी धोरणात्मक नियोजन आखावे. त्यात प्रवासी वाहतूक व्यवस्थेचा मोठा भाग आहे. मुंबईत 92 टक्के लोक रेल्वे व बेस्टने प्रवास करतात. कारने फिरणाऱ्यांची संख्या केवळ आठ टक्के आहे. त्यामुळे लोकलचे डबे आणि फलाटांची लांबी वाढविण्यास प्राधान्य हवे, असे त्यांनी सांगितले.

भार सोसायला मर्यादा

मुंबईतील 1995 पर्र्यतच्या झोपड्यांना कायद्याचे संरक्षण असून, त्यानंतरच्या झोपड्या खपवून घेतल्या जाणार नाहीत. या शहराने किती भार सोसायचा याला मर्यादा आहे. मात्र याबाबत पक्ष जो भूमिका घेईल ते सरकारला मान्य असेल, असे उद्योगमंत्री अशोक चव्हाण यांनी सांगितले. मुंबईतील उद्योगधंदे अन्य राज्यात जात असल्याचा आक्षेप त्यांनी खोडून काढला. तर मुंबईच्या विकासासाठी 40 हजार कोटी रुपयांची योजना प्रत्यक्षात उतरविण्यास सरकार बांधील असल्याचे प्रदेशाध्यक्ष प्रभा राव म्हणाल्या. हा निधी जागतिक बँक व अन्य वित्तीय संस्थांमार्फत उभारता येईल, असे उभयतांचे म्हणणे होते.

महाराष्ट्रावर सर्वात अधिक काँग्रेसने राज्य केले. मात्र कोणालाही ' माझी मुंबई ' आहे, असे समजून मुंबईचा विकास करता आला नाही. या प्रश्ानवर काँग्रेसची भूमिका गोंधळलेल्याची आहे, असे महाराष्ट्र टाइम्सचे संपादक भारतकुमार राऊत यांनी सांगितले. बेस्ट बससाठी स्वतंत्र मागिर्का उपलब्ध करून देण्याचा सरकारचा विचार असला तरी त्यासाठी जागाच नाही. बेस्टची गती ताशी दोन किलोमीटर वेगावर आली आहे. ती चार किमी वेगाने धावली तरी ती फायद्यात येईल, असे त्यांचेच जीएम म्हणतात, असेही राऊत यांनी सांगितले. शहराच्या या विकासासाठी पैसा कसा उभारणार ते सांगा, असा खडा सवालही त्यांनी केला. पत्रकार स्मृती कोप्पीकर यांनी मोठ्या प्रमाणात घरबांधणीचा प्रकल्प राबविला तर गेल्या 35 वर्षांपासून भेडसावणाऱ्या झोपड्यांच्या प्रश्ानतून शहराला मुक्तता मिळू शकेल, असे सांगितले.

 
</text>
</doc>
