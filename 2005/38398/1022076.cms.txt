<doc>
<docno>1022076.cms.txt</docno>
<text>
 
महाराष्ट्र
फर्गसनमध्ये प्राचार्यांच्या कक्षाची नासधूस
[ Tuesday, February 15, 2005  11:59:55 pm]


म. टा. प्रतिनिधी

पुणे : कॉलेजमधल्या शारीरिक शिक्षण विषयासाठी (पीटी) घेण्यात आलेले अतिरिक्त शुल्क परत करण्याच्या मागणीवरून पुण्याच्या फर्गसन कॉलेजमध्ये गेल्या आठवड्यापासून सुरू असणाऱ्या विद्याथीर् आंदोलनाला मंगळवारी जबरदस्त हिंसक वळण लागले. आंदोलक विद्यार्थ्यांनी दुपारी प्राचार्यांच्या कार्यालयात घुसून कम्प्युटर आणि विविध चषक आदींसह कार्यालयीन सामानाची नासधूस केली आणि प्राचार्यांना मारहाण करण्याचाही प्रयत्न केला. नासधूस करणाऱ्या विद्यार्थ्यांप्रमाणेच आंदोलक विद्यार्थ्यांनाही पोलिसांनी ताब्यात घेतले.

हल्लेखोरांजवळ पेट्रोलच्या बाटल्या आणि कॅमेराही होता. कॉलेजच्या कर्मचाऱ्यांनी कार्यालयात बंद करून ठेवलेल्या किरण आल्हाट व विशाल जाधव यांना अटक करण्यात आली.

कॉलेजने पीटीसाठी घेतलेले अतिरिक्त शुल्क विद्यार्थ्यांना परत देण्यास सोमवारपासून सुरुवात केली होती. मात्र, जिमखानाप्रमुख डॉ. आर. जी. परदेशी यांना पदावरून हटवावे, हा संघटनांचा हट्ट कायम होता. परदेशी हे राजीनामा देण्यात तयार होते. मात्र , ' आपण सांगू त्या शब्दांमध्येच त्यांनी लिहून द्यायला हवे ,' अशी आंदोलकांची मागणी होती.

 
</text>
</doc>
