<doc>
<docno>1021885.cms.txt</docno>
<text>
 
बहुतांची अंतरे
पुनर्रचनेपूर्वी रहिवाशांना विश्वासात घ्यावे
[ Tuesday, February 15, 2005  08:42:15 pm]


' बीडीडी चाळी नव्हेत, आता अत्याधुनिक टाऊनशिप ' ही बातमी (म. टा. 10 फेब्रु.) वाचली. बीडीडी चाळींच्या पुनर्रचनेसंबंधी असे सुचवावेसे वाटते की, आज जी काही चर्चा ठराविक भाडेकरू संघटनेच्या प्रतिनिधींबरोबर चालू आहे, त्यावर एकमत होत नाही. त्यापेक्षा प्रत्येक बीडीडी चाळीतून दोन ते तीन प्रतिनिधी घेऊन त्या सर्वांची एक अधिकृत संघटना बनवावी. त्यांच्याबरोबर अधिकृत बोलणी व्हावी. जेणेकरून खऱ्या अर्थाने 16 ते 17 हजार रहिवाशांच्या विचाराला न्याय दिल्यासारखे होईल.

सध्या मंुबई महानगरपालिकेच्या अधिपत्याखाली असलेल्या शिवडी लेबर कॅम्पच्या पुनर्बांधणीचे काम एका खाजगी बिल्डरमार्फत चालू आहे. त्या ठिकाणच्या रहिवाशांना 425 चौ. फुटांची सुटसुटीत घरे (ब्लॉक) खाजगी बिल्डर्समार्फत बांधून मिळू शकतात, तर तशाच प्रकारची घरे नायगाव, वरळी, डिलाईल रोड येथील रहिवाशांना का मिळू नयेत ? ठराविक भाडेकरू संघटनांना हाताशी धरून शासन आपला निर्णय घेणार असेल, तर बीडीडी चाळीतील रहिवासी ते मुळीच मान्य करणार नाहीत.

अशोक एस. जाधव, नायगाव, मुंबई.

 
</text>
</doc>
