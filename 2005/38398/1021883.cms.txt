<doc>
<docno>1021883.cms.txt</docno>
<text>
 
बहुतांची अंतरे
उमेदवारांना नामोहरम करण्याचे षड्यंत्र!
[ Tuesday, February 15, 2005  08:41:43 pm]


मुंबई पोलिसांतील 952 जागांच्या भरतीसाठी आलेल्या तरुणांवर झालेल्या लाठीमारामुळे शासकीय नोकऱ्यांच्या भरतीशी संबंधित यंत्रणांची मुजोर वृत्ती पुन्हा एकदा दिसून आली. पोलिसांच्या भरती प्रक्रियेदरम्यान असे प्रकार यापूवीर्ही घडले आहेत.

शासकीय नोकऱ्यांच्या भरतीमध्ये उमेदवारांना नाउमेद करण्याचे काम फक्त पोलिस भरतीतच होते असे नव्हे. सध्या भारतीय रेल्वेतही स्टेशन मास्तर, मोटरमन, असिस्टंट लोको पायलट इ. पदांसाठी भरतीची प्रक्रिया चालू आहे ; परंतु यातही उमेदवारांना नाउमेद करण्याचे षङ्यंत्र फॉर्म भरण्यापासूनच सुरू झाले आहे. इतर सर्वत्र रंगीत छायाचित्र चालत असताना, रेल्वे भरती बोर्डाला मात्र कृष्णधवल छायाचित्र लागते. तसेच रेल्वे भरती बोर्ड सध्या डोळ्यांच्या डॉक्टरांवरही मेहेरबान झाले आहे. वरील पदांसाठी अर्ज करणाऱ्यांना त्यांची दृष्टी सामान्य असल्याचे सटिर्फिकेट डोळ्यांच्या डॉक्टरांकडून घेऊन अर्जासोबत जोडण्याची अट घालण्यात आली आहे. खरे तर जे उमेदवार सर्व परीक्षा उत्तीर्ण होतील, त्यांच्याच चाचण्या निवडीपूवीर् घेण्यात यायला हव्यात. मात्र, सरसकट सर्वांनाच डोळे तपासायला लावणे, हे बेकारांना नाहक भुर्दंड देण्यासारखे आहे.

गेल्या वषीर् पोस्ट खात्यात भरतीसाठी एस. एस. सी. उमेदवारांकडून अर्ज मागवण्यात आले होते. मात्र एस. एस. सी.च्या परीक्षेत 85 हून अधिक टक्के गुण मिळवलेल्या उमेदवारांनाच परीक्षेसाठी निवडण्यात आले होते. याचा अर्थ कमी गुण मिळवलेल्या बेकारांनी पोस्टातील नोकरीची अपेक्षा धरू नये, असा होतो.

संदीप देवू गावडे, दहिसर, मुंबई.

 
</text>
</doc>
