<doc>
<docno>1021930.cms.txt</docno>
<text>
 
अर्थव्यवहार
विमा व्यावसायिकांच्या जागतिक संघटनेची आता भारतात शाखा
[ Tuesday, February 15, 2005  09:40:41 pm]


म. टा. विमा प्रतिनिधी

मुंबई : ' मिलियन डॉलर राउंड टेबल ( एमडीआरटी) युएसए ' या विमा एजंटांच्या जागतिक पातळीवरील संस्थेच्या वतीने मुंबईत येत्या 19 फेब्रुवारी रोजी मुंबईत विमा व्यवसायावरील आंतरराष्ट्रीय परिसंवादाचे आयोजन करण्यात येत आहे. हॉटेल ग्रॅण्ड हयात सांताक्रुज येथे सकाळी 9 ते सायंकाळी 6 या वेळेत होणाऱ्या या परिसंवादाचे उद्घाटन ' एमडीआरटी युएसए ' चे व्हाइस प्रेसिडेंट स्टीफन रॉथशील्ड हे करणार आहेत. या कार्यक्रमास देशविदेशांतील विमा कंपन्यांचे उच्चपदस्थ व विमा व्यावसायिक उपस्थित राहणार आहेत.

याच कार्यक्रमात ' एमडीआरटी ' च्या भारतीय शाखेच्या ( चॅप्टर) स्थापनेची घोषणा करण्यात येणर आहे.

' एमडीआरटी युएसए ' ही संस्था 1927 मध्ये अमेरिकेत स्थापन झालेली असून, विमा एजंटांमध्ये सेवेचा उच्च दर्जा साध्य करणे हे तिचे उद्दिष्ट आहे. प्रारंभी 32 सदस्यांपासून सुरूवात करणाऱ्या या संस्थेचे आता 74 देशांमध्ये 28 हजार सदस्य असून, जगातील आघाडीच्या 450 कंपन्यांचा त्यात समावेश आहे.

 
</text>
</doc>
