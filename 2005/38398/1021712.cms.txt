<doc>
<docno>1021712.cms.txt</docno>
<text>
 
महाराष्ट्र
कोकणातील विद्यार्थ्यांचा प्राधान्याने विचार
[ Tuesday, February 15, 2005  06:31:54 pm]


मुंबई टाइम्स टीम

अलिबाग : रायगड जिल्ह्यातील लोणेरे इथल्या डॉ. बाबासाहेब आंबेडकर तंत्रशास्त्र विद्यापीठात 15 टक्के जागा गुणवत्तेवर तर 85 टक्के जागेसाठी कोकणातील चार जिल्ह्यातील विद्यार्थ्यांना प्राधान्याने विचार केला जाणार असल्याची माहिती राज्याचे उच्च व तंत्र शिक्षणमंत्री सुरेशदादा जैन यांनी दिली.

लोणेरे इथल्या विद्यापीठाच्या प्रमुख शैक्षणिक आणि प्रशासनिक संकुलाचा वास्तुप्रवेश समारंभ जैन या हस्ते झाला. त्या वेळी जैन बोलत होते. प्रमुख पाहुणे म्हणून अन्न व नागरी पुरवठा मंत्री सुनील तटकरे हे होते.

या विद्यापीठातील अपूर्ण काम पूर्ण करण्यासाठी प्रयत्न करण्यात येतील, अशी ग्वाही जैन यांनी देऊन परदेशातील केंब्रीज, आक्सफर्ड विद्यापीठापेक्षाही उच्च विभूषित आणि गौरवास्पद विद्यापीठ आपणास तयार करावयाचं असून त्यासाठी येणाऱ्या अडचणींवर मात करून हे विद्यापीठ पूर्णतेसाठी सरकार जरूर ते प्रयत्न करेल, असं जैन म्हणाले.

या विद्यापीठात 2700 विद्याथीर् असून विद्यापीठ पूर्णतेसाठी अर्थसंकल्पात तरतूद करावी, अशी सूचना सुनील तटकरे यांनी या वेळी केली. विद्यापीठाचे कुलगुरू सुभाष आवळे यांनी इथल्या बांधाकाम पूर्ण व्हावं तसंच रिक्त प्राध्यापक वर्ग भरावा यासाठी सरकारने मदत करावी, अशी विनंती केली होती.

 
</text>
</doc>
