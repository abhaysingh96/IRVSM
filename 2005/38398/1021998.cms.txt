<doc>
<docno>1021998.cms.txt</docno>
<text>
 
महाराष्ट्र
जिल्हा बँकेच्या सुवर्णमहोत्सवानिमित्त सहकार संमेलन
[ Tuesday, February 15, 2005  10:43:37 pm]


म. टा. प्रतिनिधी

नाशिक : जिल्ह्याच्या आथिर्क जडणघडणीत मोलाचा वाटा उचलणाऱ्या नाशिक जिल्हा मध्यवतीर् सहकारी बँकेचा सुवर्ण महोत्सव आणि या बँकेचे संस्थापक सहकारमहषीर् भाऊसाहेब हिरे यांच्या जन्मशताब्दीचे औचित्य साधून येथे 19 व 20 फेब्रुवारीला सहकार संमेलनाचे आयोजन करण्यात येणार आहे.

केंदीय कृषीमंत्री शरद पवार यांच्या हस्ते 19 फेब्रुवारीला दुपारी 4 वाजता मुंबई नाक्यावरील दादासाहेब गायकवाड सभागृहात या संमेलनाचे उद्घाटन होईल. यावेळी नाशिक जिल्ह्याचे पालकमंत्री छगन भुजबळ प्रमुख अतिथी म्हणून उपस्थित राहणार आहेत. उद्घाटन सोहळ्यानंतर विशेष मराठमोळा सांस्कृतिक कार्यक्रम आयोजित करण्यात आला आहे.

सहकाराचे व्यापक महत्त्व प्रभावीपणे रुजविण्याच्या हेतूने जिल्हा बँकेने या संमेलनाच्या दिवशी विविध परिसंवाद आयोजित केले आहेत. यात पुण्याचे बँकिंग तज्ज्ञ विद्याधर अनास्कर, मुंबईचे जेष्ठ पत्रकार निळू दामले, कोल्हापूर येथील गोकुळ दूध संघाचे अध्यक्ष रणजित पाटील, मुंबईच्या अन्नपूर्णा महिला गृहउद्योगच्या प्रेमाताई पुरव, मुंबई सकाळचे संपादक संजीव लाटकर , ' आशियाई शेतकरी ' या विषयाचे नाशिकमधील अभ्यासक मिलिंद मुरूगकर, मुंबईचे राजहंस टपके, संगमनेरचे सारंग पांडे आदी मान्यवरही यावेळी उपस्थित राहणार आहेत. संमेलनाच्या दुसऱ्या दिवशीच्या दुपारच्या सत्रात वारणानगर दुग्ध उत्पादन संस्थेचे अध्यक्ष आणि पारंपरिक ऊर्जा व फलोत्पादन मंत्री विनय कोरे यांची प्रकट मुलाखत होईल. माजी मंत्री सुरेश प्रभू यांच्या उपस्थितीत समारोप होईल.

राजकारण्यांसाठी कार्यशाळा

विषयांची निवड, तयारी, प्रभावी भाषण, सभाधीटपणा, आदींबाबत राजकीय कार्यर्कत्यांना मार्गदर्शन करण्यासाठी प्याऊ प्रकाशनतर्फे तीन दिवसांची कार्यशाळा घेण्यात येणार आहे. अधिक माहितीसाठी संपर्क : 937330329.

 
</text>
</doc>
