<doc>
<docno>1021766.cms.txt</docno>
<text>
 
महामुंबई: मुंबई टाइम्स
महापालिकेत संगीतखुर्ची,खेळाडू मात्र तेच ते!
[ Tuesday, February 15, 2005  06:58:43 pm]


मुंबई टाइम्स टीम

मुंबईच्या महापौरपदासाठी शुक्रवारी निवडणूक होत असून त्यानिमित्तानं नगरसेवकांमध्ये वेगवेगळ्या पदांसाठी पुन्हा एकदा संगीत खुचीर्चा खेळ सुरू झाला आहे. मात्र नवे भिडू सापडत नसल्यामुळे त्याच त्या नगरसेवकांमध्येच खुर्च्या बदलायचा खेळ रंगणार आहे. त्यामुळेच नवोदित नगरसेवकांमध्ये मात्र काहीशी नाराजी आहे.

सध्याचे महापौर महादेव देवळे यांना मुदतवाढीचा बोनस मिळाल्यामुळे दत्ता दळवी यांना महापौरपदानं दोनदा हुलकावणी दिली. आता दत्ता दळवी यांनी तिसऱ्यांदा उमेदवारी अर्ज भरला आहे. सलग दोन वेळा स्थायी समितीचं अध्यक्षपद भूषवलेले दळवी महापौर बनल्यावर अवघ्या दीड महिन्यांसाठी स्थायी समितीचे अध्यक्षही बदलावे लागणार आहेत. सभागृहातील उपनेते आणि उत्कृष्ट संसदपटूचं पारितोषिक मिळवलेले सुनील प्रभू हे सध्या स्थायी समितीचे सदस्य नाहीत. त्यांच्याकडे स्थायी समितीचं अध्यक्षपद येणार असल्याचे संकेत आहेत. त्यांना सदस्य करून घेण्यासाठी मनोहर पांचाळ यांनी राजीनामा दिला आहे. आता आमदार झालेले सदा सरवणकर यांनी स्थायी समिती सदस्यत्त्वाचा त्याग केला असता, तर नवोदितांना संधी कायम राहिली असती, अशी नाराजी काही सदस्य बोलून दाखवत आहेत.

शिवसेनेच्या शिस्तीमुळे समित्यांच्या अध्यक्षपदाच्या इश्यूवर उघड बोलायला कुणी तयार नाही. पण स्थायी समितीच्या अध्यक्षपदासाठी सुनील प्रभू यांच्याबरोबरच रवींद वायकर, श्रध्दा जाधव हेही उत्सुक आहेत. त्यातच दीड महिन्यानंतर समित्यांच्या अध्यक्षपदासाठी जेव्हा पुन्हा रितसर निवडणूक घोषित होईल, तेव्हा यंदाच्या वर्षासाठी स्थायी समितीचं अध्यक्षपद आपल्याला मिळावं, अशी भाजपची इच्छा आहे. महापालिकेतील महत्त्वाच्या आथिर्क निर्णयांवर शिक्कामोर्तब करणाऱ्या स्थायी समितीच्या अध्यक्षपदावर नेहमीच सर्वांचा डोळा असतो. गेल्या वषीर् त्यांनी हे पद शिवसेनेकडे मागून पाहिलं. पण राज्यातील निवडणुकांमुळे ते देण्याचं शिवसेनेनं नाकारलं. आता पुन्हा भाजपमधून स्थायी समितीच्या अध्यक्षपदाची मागणी होण्याची शक्यता आहे. ती मान्य झाली, तर सुनील प्रभू यांना दीड महिनाच मिळेल. त्याचबरोबर भाजपकडे सध्या असलेल्या सुधार समितीचे अध्यक्ष आशिष शेलार यांनाही आपला चार-साडेचार महिन्यातच आवराआवर करावी लागेल. स्थायी समिती भाजपकडे गेल्यास सुधार समिती शिवसेनेकडे येईल आणि तिथे प्रभूंची वणीर् लागू शकते. स्थायी समिती शिवसेनेकडेच राहिली, तर मात्र प्रभू यांच्याकडेच स्थायी समिती राहण्याची शक्यता आहे. सभागृहनेतेपद सध्या तरी प्रभाकर शिंदे यांच्याकडेच राहण्याची शक्यता आहे.

भाजपमध्ये दरवर्षी उपमहापौरांपासून समित्यांचे अध्यक्ष बदलण्याची प्रथा आहे. उपमहापौर, गटनेता आणि समितीचं अध्यक्षपद ही पदं पराग अळवणी, आशिष शेलार, योगेश सागर यांच्यात फिरण्याची शक्यता असून भालचंद शिरसाट यांचंही नाव आता चचेर्त आहे. शिवसेनेत शिक्षण समिती अध्यक्ष मंगेश सातमकर यांना आजकाल प्रोजेक्ट केलं जात आहे. तरीही नव्या नावांची सर्वच पक्षांना कमतरता आहे. बेस्ट समितीवर आशिष चेंबूरकर, स्थायी समितीवर दत्ता दळवी यांना मिळालेल्या एक्सटेन्शन्सवरून हे सिध्द झालंय.

राष्ट्रवादी काँग्रेसमध्ये गेली अनेक वर्षं रवींद पवार हेच खंदेपणानं किल्ला लढवत आहेत. काँग्रेसमध्ये विरोधी पक्षनेतेपदावरून गेल्यावेळी हाणामारीपर्यंत वेळ आली होती. त्यानंतरच्या काळात काँग्रेसने के. ए. बस्तीवाला, पुरण दोशी या ज्येष्ठ सदस्यांची हकालपट्टी केली आहे. त्यामुळे त्यांच्याकडेही पर्याय कमीच आहेत.

 
</text>
</doc>
