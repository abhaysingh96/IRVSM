<doc>
<docno>1022001.cms.txt</docno>
<text>
 
महाराष्ट्र
'इन कॅमेरा' लोकशाही दिन
[ Tuesday, February 15, 2005  10:44:54 pm]


म. टा. प्रतिनिधी

नाशिक : नाशिक, धुळे, जळगाव, नंदुरबार आणि अहमदनगर या पाच जिल्ह्यांतील प्रशासकीय यंत्रणेने धुडकावून लावलेल्या सर्वसामान्य नागरिकांना दाद मागण्यासाठी नाशिक विभागीय स्तरावर घेण्यात येणाऱ्या ' लोकशाही दिना ' च्या प्रक्रियेतून पत्रकारांना कवाडे बंद करण्याचा निर्णय महसूल आयुक्त किशोर गजभिये यांनी घेतला आहे.

लोकशाही दिनाच्यावेळी विविध खात्यांतील जबाबदार अधिकाऱ्यांच्या उपस्थितीतच तक्रारींची सुनावणी केली जाते. अनेकदा या तक्रारी सांगताना अनेक गैरप्रकार घडतात. अशावेळी पत्रकार तेथे उपस्थित असले, तर ते अडचणीचे ठरू शकतात या भावनेने महसूल आयुक्तांनी असा निर्णय घेतला असावा, असे बोलले जाते. लोकशाही दिनाची प्रक्रिया पूर्ण झाल्यानंतर गजभिये स्वत: पत्रकारांना कामकाजाची माहिती देणार आहेत.

 
</text>
</doc>
