<doc>
<docno>1021706.cms.txt</docno>
<text>
 
प्रगती फास्ट
अभ्यासासाठी सॉफ्टवेअर
[ Tuesday, February 15, 2005  06:27:21 pm]


योग्य मार्गदर्शनासाठी बहुतांश विद्यार्थी हल्ली कोचिंग क्लासला जाताना दिसतात. पण तिथेही मार्गदर्शन मिळेल का, हा प्रश्न अनुत्तरीतच राहतो. विद्यार्थ्यांची ही गरज लक्षात घेऊन एमएक्यूने एक सॉफ्टवेअर माकेर्टमध्ये आणलं आहे.

मार्च-एप्रिल महिना जवळ आला की परीक्षेच्या भीतीने विद्यार्थ्यांच्या पोटात गोळा येतो. शाळा, कॉलेज, कोर्ससाठी प्रवेश नाहीतर स्पर्धा परीक्षा यापैकी एखाद्या परीक्षेचं टेन्शन त्यांना हमखास आलेलं असतं. परीक्षेचा टप्पा पार पाडण्यासाठी कितीही तयारी केली, तरी हा स्ट्रेस कमी होत नाही. परीक्षेच्या पूर्वतयारीत विद्यार्थ्यांना गाइड, कोचिंग क्लास, प्रोफेसर्स यांची सगळ्यात जास्त मदत होते.

परीक्षेत मनाजोगतं यश मिळावं, म्हणून कोचिंग क्लासला विद्याथीर् प्राधान्य देतात आणि त्यासाठी हजारो रुपये खर्च करण्याची तयारी ठेवतात. हल्ली कोचिंग क्लासमधली गदीर्ही खूप वाढल्यामुळे तिथल्या प्रोफेसर्सना विद्यार्थ्यांकडे व्यक्तिगत लक्ष देता येत नाही. त्यामुळे कोचिंग क्लासचा फायदा कितपत, ही नवीन समस्या विद्याथीर् आणि पालकांच्या समोर उभी राहते. यावर एक नवीन उपाय एमएक्यू सॉफ्टवेअर कंपनीने माकेर्टमध्ये आणला आहे.

एमएक्यू सॉफ्टवेअरचे डायरेक्टर विक्रम कुमार यांच्या मते ' कंपनीने डेव्हलप केलेल्या या टेक्नॉलॉजीच्या मदतीने अगदी 50 ते 100 रुपयांत विद्यार्थ्यांना घरच्या घरी कोचिंग क्लास-सारखं मार्गदर्शन मिळू शकेल. '

हे सॉफ्टवेअर ' एमबीए एज ', ' इंग्लिश एज ', ' मॅथ्स एज ' आणि ' क्रॅक सीइटी ' या चार प्रोग्राम्सच्या स्वरुपात उपलब्ध आहे. हा प्रोग्राम सीडी किंवा इण्टरनेटवरून डाऊनलोड करता येईल. कम्प्युटरसाठी सीडीमध्ये आणि मोबाइलसाठी इण्टरनेटवरून विद्यार्थ्यांना डाऊनलोड करता येईल. एमबीए एजच्या साह्याने विद्यार्थ्यांना एमबीए आणि बँकिंगच्या प्रवेशपरीक्षांची पूर्वतयारी करता येते.

कॉलेजस्तरावरील परीक्षा, विविध कोर्ससाठी होणाऱ्या प्रवेशपरीक्षा, कॉल सेण्टर जॉब्स आणि कम्युनिकेशनसाठी इंग्रजीचं ज्ञान असणं आवश्यक असतं. इंग्रजीव्यतिरिक्त इतर माध्यमातून शिकलेल्यांना या भाषेतून संवाद साधणं थोडं अवघड ठरतं. इंग्रजीतून संवाद साधण्याची कला तुम्हाला इंग्लिश एजच्या मदतीने अवगत करता येईल. या प्रोग्राममध्ये फ्लॅश कार्ड्स, सिनॉनिमस, ऑड मॅन आऊट प्रकारच्या प्रश्नांचा समावेश करण्यात आला आहे.

मॅथ्स एज या प्रोग्राममधून विद्यार्थ्यांना मॅथ्स विषयाचा सखोल अभ्यास करता येईल. शालेय विद्यार्थ्यांना मॅथ्स विषय फारच कठीण वाटतो. या विषयाची अढी नकळत त्यांच्या मनात बसलेली असते. त्यामुळे परीक्षेत कमी मार्क्स मिळून त्यांचं नुकसान होतं. विद्यार्थ्यांचं हे नुकसान होऊ नये, म्हणून मॅथ्स एज प्रोग्राम तयार करण्यात आला आहे. यात दिलेल्या वेदिक मॅथ्स टिप्सचा कमीतकमी वेळात मॅथ्स प्रॉब्लेम सोडवण्यासाठी उपयोग होईल.

क्रॅक सीईटी प्रोग्राममध्ये महाराष्ट्र सरकारतफेर् घेण्यात येणाऱ्या सीईटी परीक्षेची तयारी कशी करावी, याबद्दल मार्गदर्शन करण्यात आलं आहे. विद्यार्थ्यांना उपयुक्त असा हा प्रोग्राम सीडी स्वरूपात उपलब्ध आहे. यात क्रॅक इंग्लिश आणि क्रॅक मॅथ्स या दोन सेक्शनचा समावेश करण्यात आला आहे. एमबीएच्या प्रवेशपरीक्षेला बसणाऱ्या विद्यार्थ्यांना प्रॅक्टिस करण्यासाठी याचा उपयोग होईल. या सॉफ्टवेअरच्या सीडीज माकेर्टमध्ये उपलब्ध असून किंमत 100 रुपये आहे. शिवाय मोबाइलसाठी हा प्रोग्राम 222. ष्टह्मड्डष्द्मश्वङ्गन्रू.ष्श्ाद्व या वेबसाइटवरून डाऊनलोड करता येईल. संपर्क : टेलिफोन नंबर - 56962711

मिताली तवसाळकर

 
</text>
</doc>
