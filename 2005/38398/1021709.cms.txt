<doc>
<docno>1021709.cms.txt</docno>
<text>
 
प्रगती फास्ट
समतोल साधणारा जादूगार
[ Tuesday, February 15, 2005  06:29:15 pm]


कंपनीच्या भवितव्याच्या दृष्टिकोनातून कच्चा माल आणि प्रोडक्ट्सचा माकेर्टमध्ये पुरवठा हे दोन विषय महत्त्वाचे असतात. या दोन गोष्टींवर लक्ष ठेवून काम करणाऱ्या सप्लाय चेन मॅनेजमेण्ट प्रोफेशनल्सची त्यामुळे नेहमीच गरज असते. या विषयात प्रावीण्य मिळवलं की विद्यार्थ्यांना आवडीच्या इण्डस्ट्रिअल सेक्टरमध्ये करिअर करता येतं.

कंपनीला माकेर्टमध्ये यश मिळवायचं असेल, तर स्पधेर्ला तोंड देणं भाग असतं. त्यासाठी प्रत्येक प्रक्रिया वेळच्या वेळी पार पडणं आवश्यक आहे. प्रोडक्शन दजेर्दार असून चालत नाही, तर ते ठराविक वेळेत योग्य ठिकाणी पोहोचावं लागतं. बहुतांश कंपन्या कच्चा माल इतर लहान कंपन्यांकडून तयार करून घेतात. पण हा कच्चा माल वेळेवर पोहोचला नाही, तर प्रोडक्शनचं वेळापत्रक बिघडतं आणि कंपनीला तोटा सहन करावा लागतो.

यावरून तुमच्या लक्षात येईल, की कंपनीला दोन प्रक्रियांकडे सातत्याने लक्ष द्यावं लागतं. एक कच्चा माल आणि प्रोडक्शनची तर दुसरी प्रोडक्शन आणि माकेर्ट सप्लाय. या जबाबदाऱ्या सप्लाय चेन मॅनेजमेण्ट डिपार्टमेण्टतफेर् पार पाडल्या जातात. सप्लाय चेन मॅनेजमेण्टमध्ये कंपनीव्यतिरिक्त अनेक व्यक्ती, कंपन्या सामील असतात. त्यामुळे मॅनेजमेण्टला विविध पद्धतींचा वापर करून प्रोडक्शनसाठी लागणाऱ्या कच्चा माल पुरवठादार, उत्पादक, घाऊक वितरक, किरकोळ मालविक्रेते आणि ग्राहक यात समन्वय साधणारी साखळी निर्माण करावी लागते.

सप्लाय चेन मॅनेजमेण्टमध्ये खालील गोष्टींचा समावेश असतो.

प्रोडक्टला केव्हा आणि किती प्रमाणात मागणी येईल, त्यासाठी कच्चा माल केव्हा आणि किती लागेल, याचा अचूकतेने अंदाज बांधणं. त्यासाठी स्टॅटिस्टिकमधल्या फॉरकास्टिंग मेथड्सचा वापर करावा लागतो.

प्रोडक्ट्सचे घाऊक विक्रेते कुठे आहेत, याची नोंद घ्यावी लागते. त्यांच्यापर्यंत माल पोहोचवण्यासाठी येणारा खर्च आणि वेळेचं अचूक गणित मांडावं लागतं. यासाठी ट्रान्सपोर्टेशन प्रोब्लेम या मॅथ्स मेथडचा उपयोग होईल.

कच्चा माल येण्यासाठी लागणाऱ्या वेळेचा अभ्यास करून इथलं मॅनेजमेण्ट सांभाळावं लागतं. प्रोडक्शन प्रोसेसमध्ये खंड पडू नये, या दृष्टिकोनातून कच्चा माल साठवून ठेवावा लागतो. तसंच तयार मालाचा साठा किती असावा, याचाही निर्णय घ्यावा लागतो. या दोन गोष्टींचा सुवर्णमध्य साधला तरच तुम्हाला माकेर्टमधील प्रोडक्शन पुरवठ्याचा वेग सांभाळता येतो. यासाठी इन्व्हेण्टरी मॅनेजमेण्टमधील पद्धतींचा वापर करावा.

कच्चा माल आणि प्रोडक्शनचा साठा करण्यासाठी लागणाऱ्या गोदामाच्या जागेची योग्य निवड करावी लागते. हा निर्णय तुम्ही फॅसिलिटी लोकेशन सायन्सच्या मदतीने घेऊ शकता.

डिस्ट्रिब्युटर हे माकेर्टमधल्या घडामोडींची माहिती पुरवतात. त्यामुळे त्यांच्याशी सतत संपर्क ठेवणं आणि माहितीची देवाणघेवाण करणं आवश्यक असतं. शिवाय कच्चा माल पुरवणाऱ्या कंपन्यांशी हितसंबंध जपावे लागतात. यात तुमच्या सुसंवादकलेचं कसब लागतं.

आयटीचा ट्रेण्ड असल्यामुळे तुम्हाला इन्फमेर्शन सिस्टिम तयार करावी लागते. या माहितीचा उपयोग कमीतकमी वेळेत निर्णय घेताना होतो. यात योग्य माहिती मिळवणं, त्याचं विश्लेषण करणं, त्यातून योग्य पर्याय कंपनीसमोर ठेवण्याचं काम ही सिस्टिम करत असते. शिवाय सरकारी योजना आणि धोरणांचा रेकॉर्ड मेण्टेन करता येतो.

सप्लाय चेन मॅनेजमेण्टनंतर आता ' इलेक्ट्रॉनिक सप्लाय चेन मॅनेजमेण्ट ' ची संकल्पना भारतात विकसित होऊ लागली आहे. इमेल आणि इण्टरनेटचा प्रभाव याला कारणीभूत आहे. कच्चा माल विकत घेणं आणि तो तात्काळ प्रोडक्शनसाठी वापरणं, यासाठी ' जस्ट इन टाइम ' ही पद्धत लवकरच रुढ होण्याचा अंदाज व्यक्त केला जात आहे. या पद्धतीमुळे कच्चा माल मोठ्या प्रमाणात साठवण्याची गरज पडत नाही. गोदाम आणि साठवणीच्या जागेची बचत होते. सप्लाय चेन मॅनेजमेण्टसाठी विविध प्रकारचे सॉफ्टवेअर प्रोग्राम माकेर्टमध्ये उपलब्ध आहेत. त्यांचा वापर कोणत्याही कंपनीला करता येतो. काही मोठ्या कंपन्या एण्टरप्राइज रिसोर्स प्लानिंग ( ईआरएफ) या सॉफ्टवेअरचा वापर करतात. यात सप्लाय चेन मॅनेजमेण्टचा समावेश आहे. एमबीए कोर्समध्ये हा विषय ' ऑपरेशन्स मॅनेजमेण्ट ' चा एक भाग असला तरीही आंतरराष्ट्रीय पातळीवर सप्लाय चेन मॅनेजमेण्टबद्दल रिसर्च चालू आहे.

यासंदर्भात अमेरिकेत 1915 पासून कार्यरत असलेल्या इन्स्टिट्यूट फॉर सप्लाय मॅनेजमेण्ट या संस्थेचं काम कौतुकास्पद आहे. संस्थेच्या ' इनसाइड सप्लाय मॅनेजमेण्ट ' आणि ' द जर्नल ऑफ सप्लाय चेन मॅनेजमेण्ट ' या मासिकांमध्ये या विषयाची अद्ययावत माहिती आणि रिसर्च लेख प्रसिद्ध होतात. याची अधिक माहिती तुम्हाला 222. द्बह्यद्व. 2 ह्य या वेबसाइटवरून मिळेल. विद्यार्थ्यांना अभ्यास आणि प्रोजेक्ट वर्कसाठी या मासिकांचा उपयोग होतो.

डॉ. विवेक पाटकर

आयसीएफएआय बिझनेस स्कूल

 
</text>
</doc>
