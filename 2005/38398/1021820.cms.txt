<doc>
<docno>1021820.cms.txt</docno>
<text>
 
देश-विदेश
काश्मीर, हिमाचलात नव्याने हिमवृष्टी
[ Tuesday, February 15, 2005  07:26:20 pm]


वृत्तसंस्था

चंडीगड : देशाच्या उत्तरेकडील राज्ये आधीच थंडीने कुडकुडत असताना मंगळवारी जम्मू-काश्मीर व हिमाचल प्रदेशात हिमवृष्टी झाली, तर पंजाब व हरयाणात पावसाच्या जोरदार सरी कोसळल्या.

काश्मीरमधील बनिहाल टॉप व दास भागात चार सेंटीमीटर जाडीचा बर्फ साचला. श्रीनगरमध्ये पाऊस झाल्याने तापमान 2.9 अंशांवर उतरले आहे.

हिमाचल प्रदेश, पंजाब व हरयाणात सरी कोसळत आहेत. ही परिस्थिती आणखी दोन दिवस कायम राहील, असा अंदाज वेधशाळेने वर्तवला आहे. या भागांत ताशी 45 किमी वेगाने वादळ येण्याचीही शक्यता आहे.

 
</text>
</doc>
