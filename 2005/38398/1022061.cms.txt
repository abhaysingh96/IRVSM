<doc>
<docno>1022061.cms.txt</docno>
<text>
 
महाराष्ट्र
पी. ए. इनामदार यांच्यावरील पुस्तकाचे प्रकाशन
[ Tuesday, February 15, 2005  11:53:37 pm]


म. टा. प्रतिनिधी

पुणे : महाराष्ट्र कॉस्मॉपॉलिटीन एज्युकेशन सोसायटीचे अध्यक्ष पी. ए. इनामदार यांच्यावरील ' पी. ए. इनामदार-अ लिव्हिंग लिजंड ' या पुस्तकाचे प्रकाशन उच्चशिक्षण मंत्री सुरेश जैन यांच्या हस्ते मंगळवारी मौलाना अबुल कलाम आझाद स्मारकात पार पडले. ' उसूल ' चे संपादक मुश्ताक मदनी यांची यावेळी प्रमुख उपस्थिती होती.

समाज गुणी आणि ज्ञानी व्हायचा असेल, तर शिक्षणाचा प्रसार व्हायला पाहिजे. इनामदार यांनी सर्व समाजाला बरोबर घेऊन केेलेले शिक्षण प्रसाराचे कार्य संस्मरणीय असून त्यामुळे त्यांचे नाव लोकांच्या चिरंतन लक्षात राहील, असे गौरवोद्गार जैन यांनी काढले.

महिला शिकली तर कुटंुब शिकते, त्यामुळे अल्पसंख्याक समाजाने महिलांना शिक्षण देण्यावर भर द्यावा, असे आवाहनही त्यांनी केले. मुस्लिम समाजाने न्यूनगंड दूर करावा. प्रत्येक समाजाला प्रामाणिक माणसांची आवश्यकता असते, शिक्षणानेच जातीयवाद दूर होईल, असे इनामदार यांनी भाषणात नमूद केले.

 
</text>
</doc>
