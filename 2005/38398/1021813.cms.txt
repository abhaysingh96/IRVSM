<doc>
<docno>1021813.cms.txt</docno>
<text>
 
महाराष्ट्र
रत्नागिरीत बिबळ्याचा मृत्यू
[ Tuesday, February 15, 2005  07:20:10 pm]


म. टा. वृत्तसेवा

रत्नागिरी : लांज्याजवळ पडवण गावात शेतीचे नुकसान करणाऱ्या डुकरांना पकडण्यासाठी लावलेल्या सापळ्यात अडकून एक मादी बिबळ्याची तडफडून मरण पावली. त्याला पिंजऱ्यात बंद करण्यासाठी आलेल्या ग्रामस्थांच्या आणि वनाधिकाऱ्यांसमोर ती तडफडून मरण पावली.

येथील पडवण बौद्धवाडीतील रामचंद सरपोतदार यांच्या शेतात पिकांचे नुकसान करणाऱ्या डुकरांना पकडण्यासाठी फासकी लावण्यात आली होती. त्यात रविवारी रात्री ही मादी बिबळ्या अडकली. तिला पाहण्यासाठी पडवण, वेरवली खुर्द आणि लांज्यापासून माणसे आली होती. फासकीतून सुटण्यासाठी तिची प्रचंड धडपड सुरू होती. त्यामुळे अडकलेला फास आणखीनच आवळत गेला आणि त्यामुळे लोकांना तिची सुटका करणेही कठीण झाले. या धावपळीत तिचा मृत्यू झाला.

 
</text>
</doc>
