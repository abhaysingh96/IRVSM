<doc>
<docno>1021899.cms.txt</docno>
<text>
 
लेख
महाराष्ट्रात सरकार कुणाचे?
[ Tuesday, February 15, 2005  08:52:31 pm]


भारतातील एक सधन व प्रगत राज्य असा महाराष्ट्राचा आजवर लौकिक होता. आजही व्यापार उदीम, कारखानदारी, औद्योगिक गुंतवणूक यात महाराष्ट्र वरच्या क्रमांकावर आहे. पण मुंबई-पुणे परिसरातील उद्योग आणि अत्याधुनिक सेवा-सुविधा पुरविणाऱ्या यंत्रणेच्या जाळ्यामुळे धनशक्ती येथे पाय रोवून आहेत. ग्रामीण भागातील बहुजन समाजाची मते व सामाजिक आधारावर सत्ताधीश झालेले राज्यकतेर् व विरोधी पक्षीय या धनसत्तेचे बटीक बनले आहेत.

कर्जाचा डोंगर, पाणी-रोजगार समस्या, शेतीची कुंठित अवस्था ; शेतीला कर्जपुरवठा, कापूस व अन्य शेतमालाची हमी दराने खरेदी ; उपासमार-कुपोषण ; दलित-आदिवासी स्त्रिया आणि कष्टकऱ्यांची दैन्यावस्था ; शिक्षणक्षेत्राचे बाजारीकरण व बेबंदशाही ; आजारी व बंद उद्योग, विजेची तूट व बिलाची सूट ; खेड्यातून पलायन, शहरी बकालीकरण ; राजकारण-अर्थकारण-समाजकारणाचे प्रचंड वेगाने वाढणारे गुन्हेगारीकरण आणि सर्वव्यापी भ्रष्टाचार हे आजमितीला महाराष्ट्रासमोरील मुख्य प्रश्ान् आहेत. याबाबत राज्यकतेर् पक्ष, प्रमुख विरोधक, कायम सत्ताधीश असलेली चलाख नोकरशाही, उद्योगपती-व्यापारी, अभिजन-महाजन, संशोधक-विचारक, पत्रकार-समीक्षक , ' जीओ '- एनजीओ या नेता-बाबू-थैला-झोला वर्ग जातीचे नवेजुने शेटजी-भटजी व पाटील- देशमुखांचे एकमत आहे.

सोनिया व शरद पवारप्रणीत ' आघाडी ' सरकारच्या हातात मंत्रालयाची, पोलिस यंत्रणेची व कंत्राटदार-व्यापारी-उद्योगपती- विकासक बिल्डर टोळीची ' कामे ' करण्याची सत्ता परत आल्यानंतर गेल्या तीन महिन्यांत जे सत्ताचक्र सुरू झाले, त्याचा वेध घेतल्यास चित्र काय दिसतेे ? नेतेपदी निवड झाल्यानंतर सोनिया गांधींच्या भेटीसाठी गेलेल्या विलासराव देशमुख यांना काँग्रेस अध्यक्षांनी ' जमिनीच्या व्यवहारापासून दूर ' राहण्याचा सल्ला दिल्याचे छापून आले!

तरीही लगोलग मुंबईचे शांघाय करण्याचे सत्र सुरू झाले. त्यासाठी मुंबई शहरातील सहा हजार झोपडपट्ट्या पाडण्याची कठोर कार्यवाही सुरू झाली. सेनाप्रमुखांचा त्याला पाठिंबा आहे, तर रामदास आठवले 2000 सालापर्यंतच्या झोपडपट्ट्यांना संरक्षण देण्यासाठी ' मोचेर् काढण्याची घोषणा करीत आहेत. आर. आर. पाटील यांना मुंबईतील ' अवैध धंदे ' बंद करण्यासाठी पोलिस यंत्रणेशी, लोकप्रतिनिधी व धनशक्तीशी सामना करावा लागत आहे.

अर्थमंत्र्यांच्या वडिलांच्या स्मरणार्थ सांगली जिल्ह्यातील कार्यक्रमात धाकटे पवार आबांच्या तंबाखूवर घसरले, मात्र गुटखेवाल्या बोक्यांना रान मोकळे! याही राजकीय साठमारीत आबांनी उच्चपदस्थ पोलिस अधिकारी राहुल गोपाल यांच्यावर कार्यवाही केली! हा मराठी गडी काही करू इच्छितो. तर दुसरीकडे खंडीभर आयपीएस अधिकाऱ्यांची सीबीआय चौकशी करत आहे. अड्ड्या-अड्ड्यांवर पोलिस राजरोस हप्ते, खंडणी गोळा करीत आहेत. ' वर पोहोचवायचे ' असे खुलेआम सांगत आहेत! काय खरे काय खोटे ? कुणावर व कशावर विश्वास ठेवावा ?

दररोज नवनवीन सेक्स स्कँडल, अनागोंदी, वशिलेबाजी व भ्रष्टाचाराचे रहस्योद्घाटन करणाऱ्या बातम्या झळकतात. बघा, दूध महासंघाची बातमी, कोट्यवधींची माया बनविणाऱ्या, शहरी फ्लॅट, समुदी बेटावर प्रचंड महाल असलेल्या तळेकरची कहाणी. ग्रामीण भागातल्या बहुजन समाजाच्या मुख्यमंत्र्याला शेती अथवा ग्रामीण विकास खात्यात रस नाही तर त्यांना नगरविकास खाते आपल्या अखत्यारीत पाहिजे आहे! समुद-जंगल- पहाड व गाव-शहरांभोवतीच्या जमिनीच्या व्यवहारात अख्खे प्रशासन गुंतले आहे. सरकार कुणाचेही असो, एकच धंदा सर्वत्र बरकतीत चालू आहे. मुंबई, ठाणे, नागपूर, नाशिक, औरंगाबादचे बिल्डर्स मंत्रालयाच्या अँटीचेंबरमध्ये कब्जा करून बसलेले आहेत. शिक्षण-सहकार-जमीन बांधकाम - परवाने कंत्राटदारांनी राज्याचा ताबा घेतला असल्यामुळे राज्यघटनेला अभिप्रेत असलेले हे जुने कल्याणकारी राज्य आहे की, धनदांडग्या गुंड-पुंडांचे राज्य आहे, असा प्रश्ान् उभा राहतो. निवडणुकीत काही हरले-जिंकले असले तरी एकंदरीत पाहता गडी थोडेफार बदलले, तरी खेळ तोच आहे.

भारतातील एक सधन व प्रगत राज्य असा महाराष्ट्राचा आजवर लौकिक होता. आजही व्यापार-उदीम, कारखानदारीतील मूल्यवृद्धी, औद्योगिक गुंतवणूक यात महाराष्ट्र वरच्या क्रमांकावर आहे. मुंबई-पुणे परिसरातील उद्योग आणि अत्याधुनिक सेवा- सुविधा पुरविणाऱ्या व्यवस्था व यंत्रणेच्या जाळ्यामुळे प्रचंड धन व धनशक्ती येथे पाय रोवून आहेत. ग्रामीण भागातील बहुजन समाजाची मते व सामाजिक आधारावर सत्ताधीश झालेले राज्यकतेर् व विरोधीपक्षीय लोकप्रतिनिधी या धनसत्तेचे बटीक बनले आहेत.

थोडक्यात, जमिनी-बांधकाम व्यवहार, शाळा-आश्ामशाळा, महाविद्यालये- विद्यापीठे, साखर कारखाने-सूतगिरण्या, विविध प्रकारची कंत्राटे व गुत्ते, दारू- वाळू-खनिजे यांचे परवाने आणि अर्थात नोकऱ्या-बदल्या-बढत्या हा मंत्रालय व जिल्ह्याजिल्ह्यातील कार्यालयांचा मुख्य धंदा व व्यवहार बनल्यामुळे कट- कमिशन-नजराण्याखेरीज कशाचीच फाईल ' निकालात ' निघत नाही. सरकार ' युतीचे ' असो की ' आघाडीचे ' असो, एकंदरीत हे सर्व सत्ताधीश सरळ सरळ पेंढारी राज्य आहेत. जे अगदी थोडे लोकप्रतिनिधी याला अपवाद आहेत, ते स्वत:पुरते बघण्यात अगर हताश होऊन होयबा झाले आहेत.

सरत्या वर्षाचा बहात्तर हजार कोटी रुपयांचा राज्याचा अर्थसंकल्प हा अगडबंब आकडा वाटत असला तरी त्यात जनहिताचे व जनतेला ज्याचा प्रत्यक्ष लाभ होईल असे काहीच नाही. अलीकडच्या काळात पगार, निवृत्तिवेतन, आस्थापना खर्च आणि व्याज - अनुदान - तोटे यासाठीच म्हणजे शासकीय फौजफाटा पोसण्यासाठी 90 टक्के खर्च होतो. योजना नावाची गोष्ट अर्थसंकल्पातून केव्हाच बाद झाली आहे. कर्ज घेऊन, कर्जरोखे विकून, वीज, रस्ते व पाटबंधारे प्रकल्प केले जात असल्यामुळे राज्य कर्ज सापळ्यात पुरते अडकले आहे. शपथ घेतल्या घेतल्या नव्या मुख्यमंत्र्यांनी याचा उच्चार केला. प्रश्ान् आहे, कठोर उपचार करायला ते कितपत धजतील ?

या सर्व भयावह पार्श्वभूमीवर कोणता समान-किमान कार्यक्रम शक्य आहे याचा विचार करता, पुढील काही बाबी ' देशमुख-पाटील ' सरकारने केल्या तर राज्यातील तळाच्या 80 टक्के लोकांना लोकशाही प्रक्रियेचा काही लाभ होऊ शकेल. सरकार नावाची काही उपयुक्त व्यवस्था अस्तित्वात आहे, असे त्यांना वाटेल. अन्यथा, निवडणुका व लोकशाहीचा प्रचलित डोंबारी खेळ चालू राहील.

सांप्रत पाणी व रोजगार हे राज्यासमोरील अव्वल क्रमांकाचे प्रश्ान् आहेत. सुदैवाने हे दोन्ही प्रश्ान् सोडविण्यासाठी मुबलक पैसा ' रोजगार हमी निधीच्या ' स्वरूपात राज्याकडे आहे. राज्याच्या सध्याच्या आथिर्क अडचणीत ही खचितच जमेची बाजू म्हटली पाहिजे. व्यवसाय कराद्वारे जमा होणारी रक्कम, राज्य सरकारने त्यात घालावयाची बरोबरीची भर तसेच केंद सरकारच्या सहाय्याच्या योजनेद्वारे राज्याला दरवषीर् सुमारे साडेतीन हजार कोटी रुपये उपलब्ध होतात. आतापर्यंत रोजगार हमी योजनेची कायदेशीररीत्या शिल्लक असलेली रक्कमच तब्बल दहा हजार कोटी रुपये आहे. न्यायालयातील प्रतिज्ञाप्रत्रात मुख्य सचिवांनी हे कबूल केले आहे. अर्थात, सरकारच्या बिनबुडाच्या तिजोरीत ते टाकले गेल्यामुळे फस्त झाले असले, तरी ती रक्कम रोजगार हमी योजनेसाठी वापरण्याचे राज्य सरकारवर कायदेशीर बंधन व दायित्व आहे, याची नोंद घेणे आवश्यक आहे.

या पैशाचा इमानेइतबारे वापर करून रोजगार हमीद्वारे लघु-पाणलोटक्षेत्र विकास घडवून आणल्यास पाणी व रोजगार म्हणजेच पर्यायाने दारिद्य, दुष्काळ, कुपोषण व उपासमारीचे प्रश्ान् कायमचे सोडविणे शक्य आहे, खरेतर सध्या केंद सरकार महाराष्ट्राच्या धतीर्वर रोजगार हमी योजना लागू करून देश पातळीवर हे प्रश्ान् सोडविण्याचा विचार करत आहे. तात्पर्य, महाराष्ट्राने अधिक जबाबदारीने पैशाचा नीट वापर करून पाणी व रोजगाराचे प्रश्ान् कायमस्वरूपी पद्धतीने सोडवावेत.

किमानपक्षी हा एक कार्यक्रम काळ्या आईची शपथ घेऊन सरकार व सर्व आमदारांनी प्रामाणिकपणाने राबवायचे ठरवले तर महाराष्ट्राचा नक्कीच कायापालट होऊ शकतो. सत्तरीच्या दशकात राज्य विधिमंडळाने अमलात आणलेली आपली ही क्रांतिकारी ' रोजगार हमी योजना ' राष्ट्रीय पातळीवर स्वीकारली जात असताना आपण महाराष्ट्रात या योजनेचे मोक्याचे स्थान व महत्त्व न विसरता तिला नवसंजीवनी दिली पाहिजे.

आजच्या महाराष्ट्राचे वर्णन ' नागरी बेबंदशाही -बकालीकरण व ग्रामीण कंगालीकरण- वाळवंटीकरण ' असे करता येईल. यातून राज्याची सुटका करण्यासाठी रोजगार हमीद्वारे पाणलोट क्षेत्र विकास करून शेती व उद्योग, खेडी व शहरे दोघांनाही सावरता येईल. यासाठी जलसंधारण हा सरकारच्या भाराभर कार्यक्रमांपैकी एक कार्यक्रम ( जिल्हा पातळीवर वेगवेगळ्या खात्यांच्या जवळपास 300 योजना जारी आहेत) न राहता तो विकासाचा मुख्य कार्यक्रम व्हावयास हवा. तरच पुढच्या पिढ्यांना काही आशा धरता येईल.

प्रा. एच. एम. देसरडा

माजी सदस्य, राज्य नियोजन मंडळ

 
</text>
</doc>
