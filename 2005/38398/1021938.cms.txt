<doc>
<docno>1021938.cms.txt</docno>
<text>
 
अर्थव्यवहार
मनोरंजन उद्योगाला पर्यटन क्षेत्रात समाविष्ट करावे
[ Tuesday, February 15, 2005  09:44:18 pm]


भारतातील मनोरंजन उद्योग अद्यापही बाल्यावस्थेत आहे. तो जागतिक पातळीवर, अर्थात उर्वरित जगातील दजेर्दार ' अम्युजमेंट कंपन्यां ' च्या बरोबरीला आणावयाचा असेल तिला सरकारचे संपूर्ण सहकार्य मिळणे अत्यावश्यक आहे. सध्या देशातील या उद्योगाची उलाढाल दरसाल 2000 कोटी रु. असून, ती 2006 वर्षअखेरपर्यंत तीन हजार कोटींपर्यंत वाढण्याची अपेक्षा आहे.

अम्युजमेंट पार्क्स उद्योजकांना एक मनोरंजन नगरी (अम्युजमेंट पार्क) उभारण्यासाठी मोठ्या संख्येने, म्हणजे तब्बल 68 मंजुरी मिळवाव्या लागतात. त्यामुळे या उद्योगाला सरकारी नोकरशाहीकडून अनेक अडथळ्यांना, शिवाय व्यवसायातील मर्यादांना तोंड द्यावे लागते. उत्पादन क्षेत्रापेक्षा सेवा क्षेत्रात रोजगारनिमिर्ती मोठ्या प्रमाणावर होते. मनोरंजन उद्योग अर्थातच सेवा क्षेत्रात मोडतो आणि या उद्योगात तितक्याच गुंतवणुकीतून उत्पादन क्षेत्राच्या दसपट रोजगारनिमिर्ती होते हे अर्थमंत्र्यांनी लक्षात घेणे आवश्यक आहे.

येत्या अर्थसंकल्पाकडून आमच्या उद्योगाच्या अपेक्षा अशा आहेत: अम्युजमेंट पार्क्स अॅण्ड इंडस्ट्रीज उद्योगाला झपाट्याने वाढणारा उद्योग गणण्यात यावे व त्यानुसार वागणूक देण्यात यावी. त्यानुसार , ' प्रॉमिसिंग फास्ट ग्रोइंग सेक्टर ' म्हणून माहिती तंत्रज्ञान अर्थात ' आयटी ' उद्योगाला दिली जाते तशीच मनोरंजन उद्योगालाही दहा वर्षांसाठी करांतून पूर्ण सूट देण्यात यावी. मनोरंजन उद्योगाला सध्या शून्य ते तब्बल 100 टक्क्यांपर्यंत मनोरंजन कर ( ' एंटरटेनमेंट टॅक्स ') लागू केला जातो. या कराचे देशभरासाठी प्रमाणीकरण (स्टॅण्डर्डायझेशन) करण्यात यावे. ' एंटरटेनमेंट टॅक्स ' हा मूल्यवधिर्त कराच्या ( ' व्हॅट ' अर्थात ' व्हॅल्यु अॅडेड टॅक्स ') कक्षेत आणण्यात यावा. आम्हाला व्यवसायासाठी जी यंत्रसामग्री आयात करावी लागते तीवर वसूल केले जाणारे सीमा शुल्क (कस्टम्स ड्युटी) व अन्य कर कमी करावेत, अशी आमची विनंती आहे.

जगभरातील पर्यटकांसाठी भारत हे एक आकर्षक पर्यटनकेंद बनत असून, इथे अनेक देशांतून पर्यटक येऊ लागले आहेत. पर्यटन उद्योगाबरोबरच देशातील मनोरंजन उद्योगही जागतिक पर्यटकांसाठी आकर्षण बनू शकतो. म्हणूनच सरकारने (अर्थमंत्र्यांनी) मनोरंजन उद्योगाकडे सामाजिक पायाभूत सोयींचे क्षेत्र (सोशल इन्फ्रास्ट्रक्चर) म्हणून पहावे आणि मनोरंजन उद्योगाचा समावेश पर्यटन उद्योगात करावा, अशी आमची मागणी, विनंती, आवाहन आहे. जगातील अन्य देशांत पर्यटन उद्योगात मनोरंजन उद्योग समाविष्ट असतो. त्यामुळेच तेथील अम्युजमेंट इंडस्ट्रीची झपाट्याने वाढ झालेली आहे. अर्थमंत्र्यांनी आगामी अर्थसंकल्पात आमच्या गाऱ्हाण्यांचा गांभिर्याने विचार करून करांमध्ये आवश्यक सूट, सवलती दिल्या तर हा उद्योग अन्य देशांतील मनोरंजन उद्योगाशी निश्चितच बरोबरी करू शकू शकेल.

शब्दांकन: विश्वास डिग्गीकर

 
</text>
</doc>
