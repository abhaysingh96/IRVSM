<doc>
<docno>1022073.cms.txt</docno>
<text>
 
महाराष्ट्र
तेलगीप्रकरणी तुरुंग अधीक्षकांना कारणे दाखवा
[ Tuesday, February 15, 2005  11:58:20 pm]


म. टा. प्रतिनिधी

पुणे : कोर्टाचा आदेश असतानाही बनावट मुदांक घोटाळ्याचा सूत्रधार अब्दुल करीम तेलगी याला तुरुंगातून दूरध्वनीवर आईशी बोलू न दिल्याने आणि पलंगही न पुरवल्याबद्दल ' मोक्का ' कोर्टाचे विशेष न्यायाधीश एस. एम. शेंबोले यांनी येरवडा तुरुंगाच्या अधीक्षकांना मंगळवारी ' कारणे दाखवा ' नोटीस बजावली.

तेलगीचा भाऊ अझीम, निवृत्त सहायक पोलिस आयुक्त महंमद मुलाणी आणि निलंबित सहायक निरीक्षक दिलीप कामत यांच्यासह सहाजणांनी कोर्ट बदलून मिळण्याची मागणी सह जिल्हा कोर्टाकडे केली आहे. या घोटाळ्यात अटक असलेल्या 65 आरोपींच्या न्यायालयीन कोठडीची मुदत संपल्याने त्यांना शिवाजीनगर कोर्टात हजर करण्यात आले. ' मोक्का ' कोर्टाने त्यांच्या न्यायालयीन कोठडीत 11 मार्चपर्यंत वाढ करण्याचा आदेश दिला.

आईच्या निधनानंतर 40 व्या दिवशी होणाऱ्या धामिर्क विधीला खानापूरला जाण्यास कोर्टाने तेलगी आणि अझीम या दोघांना परवानगी दिली. मात्र, तेलगीचे पुतणे तबरेज आणि परवेझ यांना परवानगी नाकारण्यात आली. मंगळवारी दोघांना पोलिस बंदोबस्तात खानापूरला नेण्यात आले.

आझीम, मुलाणी, कामत यांच्यासह तेलगीचा वकील रशीद कुलकणीर्, सहायक आयुक्त गोकुळ पाटील आणि फौजदार प्रताप काकडे या सहाजणांनी ' मोक्का ' कोर्ट बदलून मिळण्यासाठी सह जिल्हा न्यायाधीश बी. बी. सातलेर् यांच्याकडे अर्ज केला आहे. त्यावर एक मार्चला सहाजण म्हणणे मांडणार आहेत.

मुंबईतील अतिरिक्त आयुक्त सुबोध जयस्वाल यांना मुंबई पोलिस आयुक्तांमार्फत हजर राहाण्याचा आदेश कोर्टाने दिला आहे. तेलगीसह घोटाळ्यातील 12 आरोपींकडे मंुंबईतील मालमत्तेबाबत चौकशी करण्यास आयकर खात्याला कोर्टाने परवानगी दिली आहे. मुलावर नगरमधील रुग्णालयात उपचार सुरू असून त्याच्याशी तुरुंगातून दूरध्वनीवरून बोलण्याची परवानगी दिलीप कामतने मागितली. मात्र, कोर्टाने परवानगी नाकारून मुलाला भेटायचे असल्यास अर्ज करण्याची सूचना केली.

 
</text>
</doc>
