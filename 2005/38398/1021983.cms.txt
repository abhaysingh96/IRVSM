<doc>
<docno>1021983.cms.txt</docno>
<text>
 
क्रीडा
तिकीट गोलमाल, नावेर्करांना वाचवण्याची धडपड
[ Tuesday, February 15, 2005  10:35:42 pm]


भगवान परब

पणजी : नवी विटी नवे राज्य या उक्तीप्रमाणे गोव्यातल्या नव्या सरकारने अगोदरच्या राजवटीचे निर्णयही फिरवण्यास प्रारंभ केला आहे. भारत वि. ऑस्ट्रेलिया क्रिकेट सामन्याच्या बनावट तिकीट विक्रीप्रकरणी न्या. पेंडसे आयोगाचा अहवाल फेटाळण्याचा प्रतापसिंह राणे सरकारने घेतलला निर्णय हे त्याचंच द्योतक आहे.

2001 साली फातोर्डा येथील मडगाव स्टेडियममध्ये झालेल्या भारत वि. ऑस्ट्रेलिया सामना बनावट तिकीटविक्रीच्या आरोपांमुळे अतिशय गाजला होता. गोवा क्रिकेट असोसिएशनचे (जीसीए) अध्यक्ष दयानंद नावेर्कर यांच्याच्वर त्यावेळी गैरव्यवहाराचे आरोप झाले होते. या आरोपांची चौकशी करण्यासाठी तत्कालीन मनोहर परीर्कर सरकारने कर्नाटक उच्च न्यायालयाचे निवृत्त न्यायमूतीर् पेंडसे यांज्या नेतृत्वाखाली चौकशी आयोग नेमला होता. या आयोगाने आपल्या अहवालात नावेर्कर अध्यक्ष असेपर्यंत जीसीएला नेहरू स्टेडियम वापरण्यास देऊ नये, असा शेरा मारला होता.

राणे सरकारने मंगळवारी घेतलेल्या आपल्या दुसऱ्याच कॅबिनेट बैठकीत हा अहवाल फेटाळण्याचा निर्णय घेतला. मात्र सत्तापालटानंतर नावेर्कर मंत्री झाल्यामुळे हा निर्णय अपेक्षित असल्याची प्रतिक्रिया येथील राजकीय व क्रीडाक्षेत्रात व्यक्त केली जात आहे. पण तिकिट घोटाळ्याच्याच् चौकशीसाठी पोलिसांनी न्यायालयात जो खटला गुदरलेला आहे तो चालूच राहणार आहे.

विश्वासदर्शक ठरावाच्या वेळी झालेल्या गोंधळात राणे यांच्यावर विधानसभा अध्यक्ष विश्वास सतरकर यांनी सभागृहाचा अवमान झाल्याची नोटीस बजावली होती. या नोटिशीला बुधवारपर्यंत उत्तर दिलं जाईल, असं राणे यांनी सांगितले.

नव्या सरकारच्या विश्वासदर्शक ठरावाला आपण कधी सामोरे जाणार, या प्रश्ानवर राणे यांचे उत्तर लवकरच अशा एका शब्दात होते. तसेच परीर्कर यांनी भाजप सरकारच्या बरखास्तीविरुद्ध सुप्रीम कोर्टात दाखल केलेल्या याचिकेसंदर्भात बोलण्यासही त्यांनी नकार दिला.

 
</text>
</doc>
