<doc>
<docno>1020953.cms.txt</docno>
<text>
 
महामुंबई
विस्ताराच्या मर्यादा आणि अडथळ्यांची शर्यत
[ Tuesday, February 15, 2005  12:04:02 am]


समीर कर्वे

मुंबई : सकाळी घाईगदीर्च्या वेळी वाहतूक कोंडीमुळे स्टेशनापर्यंत पोहोचायला उशीर होतो... फास्ट लोकल डोळ्यासमोर उभी दिसते...पण तिथपर्यंत पोहोचायचे, तर अनेक अडथळे पार करावे लागतात. रस्त्यात आडवे आलेले रेल्वे स्लीपर्स, खडीचा ढिगारा आणि भिकाऱ्यांची बोचकी यांची अडथळ्यांची शर्यत पार करताना एखाद-दोन जणांचा पाय दररोज मुरगळतोच...गेली अनेक वषेर् पाचव्या-सहाव्या लाईनच्या स्वप्नापायी मुलुंड पूवेर्ला स्टेशनाचे दरवाजेच नाहीसे झाले आहेत आणि या गोंधळातून सर्वांना प्रवास करावा लागतो आहे.

बृहन्मुंबईच्या हद्दीतील वेशीवर असलेल्या मुलुंड स्टेशनवरील प्रवाशांची गदीर् दिवसेंदिवस वाढतच आहे. आजच्या घडीला रोज दीड लाख प्रवासी या स्टेशनावर चढ-उतार करतात. मुलुंड पूर्व आणि पश्चिम दोन्ही बाजूंना नवनवी गृहसंकुले बांधली जात आहेत, मॉल येत आहेत. शिवाय वाशी, ऐरोली येथे जाणारेही आजकाल मुलुंडलाच उतरून बसने जाण्याचा पर्याय निवडतात. त्यामुळे या स्टेशनावरील प्रवाशांची संख्या वाढतच जाणार आहे. त्यादृष्टीने सध्या तरी कोणताही विस्तार दृष्टीपथात नाही. विस्ताराच्या आशेवर हालअपेष्टांमध्ये मात्र वाढच होत आहे.

मुलुंड पूर्व आणि पश्चिम दोन्ही बाजूंची प्रवेशद्वारे ही गदीर्, वाहतूक कोंडी यांनी खच्चून भरलेली असतात. मुलुंड स्टेशनवर कार्ड तिकिटे, रेल्वेपास आणि लांबपल्ल्याच्या गाड्यांची आरक्षणे या सगळ्यांच्या विक्रीतून महिन्याला साडेचार कोटी रुपये महसूल मिळतो. यादृष्टीने मुलुंड स्टेशनचे महत्त्व मोठे असले, तरी विस्ताराला इथे फार जागाच नाही. मुलुंड स्टेशनला गेल्याच वषीर् स्वच्छतेचे पारितोषिक मिळाले होते. सर्वात स्वच्छ स्टेशन्सही कशी असू शकतात, याचे हे उदाहरण ठरावे.

मुलुंड पूवेर्स पाचव्या-सहाव्या लाईन्सचे काम सुरू झाल्यापासून तयार झालेली बजबजपुरी हाही त्याचाच भाग. बंदच्या दिवशी मुलुंड येथे रेल रोको हा ठरलेलाच असतो, पण एरव्हीही इथे अधिक संख्येने जलद गाड्या थांबविण्यात याव्यात, अशी प्रवाशांची अपेक्षा आहे. खासकरून सकाळी ऑफिसच्या गदीर्च्या वेळी दोन जलद गाड्यांमधील वेळ जास्त असल्यामुळे स्टेशनावर खच्चून गदीर् होते आणि ठाण्याहून मुलुंडला थांबणाऱ्या जलदगाड्या हमखास उशिराने येतात, हीसुध्दा प्रवाशांची तक्रार आहे.

एक्सटेन्शनसाठी फरफट आणि वेडेवाकडे पूल

मुलुंड-पूवेर्ला एक्स्टेन्शन काढायचे झाले, तर थेट पश्चिमेपर्यंत पायपीट करावी लागते... लांब पल्ल्याच्या प्रवासासाठी प्रशस्त तिकीटघर आहे, पण तिथे इंटर-सिटी एक्स्प्रेसचे तिकीट मिळत नाही. या सगळ्यासाठी तुम्हाला धावपळ करायची, तर पादचारी पूल तरी धड स्थितीत हवेत, पण सध्याच्या पुलांची दिशा मात्र वेडीवाकडी आहे आणि रेल्वे मंत्रालयास ही गरज पटूनही प्रवाशांच्या तक्रारी दूर झालेल्या नाहीत.

नाबार्डमध्ये काम करणारे मोहन कोपरकर यांनी रेल्वेतील पादचारी पुलांबद्दल अनेकदा रेल्वेकडे पाठपुरावा केला होता. ऑक्टोबर 2002 मध्ये रेल्वे मंत्रालयाने त्यांच्या मागणीस मान्यता दर्शविली. महापालिकेच्या पादचारी पुलाला आणखी जिने बांधून ते दोन व तीन क्रमांकाच्या प्लॅटफॉर्मवर उतरवावेत, ही त्यांची मागणी मान्य करण्यात आल्याचे पत्र त्यांना मिळाले होते. अडीच वषेर् होऊनही त्यावर काहीही झालेले नाही. त्यामुळे छत्रपती शिवाजी टमिर्नसकडे लेडिजच्या तसेच सुरुवातीच्या डब्यांमधून उतरल्यावर लोक पुन्हा उलट पुलाकडे येण्याऐवजी लाइन क्रॉसिंगचा पर्याय स्वीकारू लागले. रेल्वे रुळांशेजारी भिंत घातल्यामुळे आता लाइनक्रॉसिंग आणि त्यामुळे होणाऱ्या अपघातांचे प्रमाण बरेच कमी झाले आहे. पूवीर् महिन्याला 15 जण लाइनक्रॉसिंगमध्ये दगावायचे, आता ते प्रमाण पाचपेक्षा कमी झाले आहे. पण या भिंतीमुळे पुलाचा प्रश्न सुटत नाही. लोकांना धावपळ करावीच लागते.

स्टेशनावर एकूण तीन पासाच्या खिडक्या, पाच लांब पल्ल्याच्या आरक्षणाचे कम्प्युटर काउन्टर , 11 तिकीट खिडक्या आणि पाच कूपन व्हॅलिडेटिंग मशीन्स आहेत. पूवीर् पहाटेच्या वेळी अनेक तिकिट खिडक्या बंद असायच्या व पूवेर्कडील लोकांना पश्चिमेस जावे लागायचे. आता मात्र त्या अहोरात्र उघड्या राहतात. पण कूपन यंत्रे वारंवार बंद पडतात आणि मग सुट्टीच्या दिवशी तिकिटांना भलीमोठी रांग लागते.

पाचव्या-सहाव्या लाइन्ससाठी पूवेर्कडील कार्ड तिकिटांची खिडकी पुलावर नेण्यात आली आहे. पण या पुलावर एक्स्टेन्शन मिळत नाही. नवीन रेल्वेलाइन येणार म्हणून महापालिकेच्या पुलाला रेल्वेचा पूल जोडण्यात आला आणि त्यावर तिकीट खिडकी बांधण्यात आली. या पुलाच्या विस्तारासाठी असलेल्या जेमतेम दहा फूट लांबीच्या जोडरस्त्यावर अशा काही गुळगुळीत टाइल्स रेल्वेने लावून टाकल्या की, त्यावरून अनेक आबालवृद्धांचा कपाळमोक्ष होऊ लागला. नंतर त्या टाइल्स काढण्यात आल्या.

तिकीटघरामध्ये अजूनही गुळगुळीत टाइल्स आहेत आणि तेथील खिडक्या म्हणजे प्रेमी युगुलांसाठी नवा स्पॉट ठरू लागला आहे.

 
</text>
</doc>
