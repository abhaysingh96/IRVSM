<doc>
<docno>1108083.cms.txt</docno>
<text>
 
महामुंबई: मुंबई टाइम्स
युनिव्हसिर्टीमध्ये रोबोंचा खेळ
[ Thursday, May 12, 2005  07:10:38 pm]


प्रवीण मुळ्ये

कोणी इलेक्ट्रॉनिक सकिर्टची जुळवाजुळव करण्यात गुंतला आहे... कोणी मेकॅनिकल कॅल्क्युलेशन जुळवण्यात व्यग्र आहेत... तर कोणी बॅटरी आणि इन्फ्रारेड टेक्नॉलॉजीतून इलेक्ट्रॉनिक्स साधनांना मूव्हमेण्ट देण्याची कला आत्मसात करण्यासाठी धडपडत आहेत. आयआयटीच्या कॅम्पसमध्ये सर्रासपणे दिसणारं हे चित्र सध्या मुंबई युनिव्हसिर्टीच्या कॅम्पसमध्ये पाहायला मिळत आहे. निमित्त आहे ' रोबो हॉबी ' या अभ्यासवर्गाचं. रोबोटिक्स ही नक्की काय भानगड आहे ? माणसाची सर्व कामं करण्याची क्षमता असलेले हे रोबो कसे बनवले जातात ? त्यांना मूव्हमेण्ट कशी दिली जाते ? मेकॅनिकल, इलेक्ट्रॉनिक्स, कम्प्युटर्स आणि रोबोटिक्स यांचा संबंध काय ? अशा अनेक प्रश्नांची उत्तरं मिळवण्यासाठी आठवी, नववीच्या विद्यार्थ्यांपासून ते अगदी बीएस्सीच्या शेवटच्या वर्गात शिकत असलेल्यांपर्यंत अनेक विद्यार्थ्यांनी रोबोटिक्स तंत्रज्ञान शिकण्यासाठी मुंबई युनिव्हसिर्टीकडे धाव घेतली आहे. युनिव्हसिर्टीच्या बहि:शाल विभागातफेर्ही पहिल्यांदाच रोबोंचा हा खेळ मांडण्यात आला आहे.

हुबेहूब माणसासारखा वागणारा असिमो असो, अथवा तंत्रज्ञानाचा चमत्कार मानला गेलेला आयबो... रोबोंच्या या दुनियेविषयी आकर्षण असूनही अनेक विद्यार्थ्यांना आतापर्यंत हे तंत्रज्ञान जाणून घेण्यासाठी प्लॅटफॉर्म उपलब्ध नव्हता. इंजिनीअरिंगच्या विद्यार्थ्यांनाही रोबोचा थिअरी पार्ट वगळता प्रॅक्टिकल अनुभवाची तशी खूपच कमी संधी मिळत आली आहे. पण यंदा रोबोंच्या टेक्नॉलॉजी विश्वाची बाराखडी विद्यार्थ्यार्ंना समजावून सांगण्यासाठी युनिव्हसिर्टीने पहिल्यांदाच पाऊल उचललं आहे. रोबोटिक्सचं विश्व खूप मोठं आणि विस्तारलेलं आहे. हे सगळं आम्हाला या विद्यार्थ्यांना सांगता येणार नसलं, तरी बेसिक इलेक्ट्रॉनिक्स, बेसिक इलेक्ट्रिक्स, बेसिक मेकॅनिक्स, रोबोटिक्सची बाराखडी, मशीन्स बनवणं अशा प्रॅक्टिकल्समधून रोबोंचा जन्म कसा होतो हे सांगून विद्यार्थ्यांना रोबोटिक्सच्या दुनियेत प्रवेशासाठी वाट करून देण्याचा प्रयत्न करत असल्याची माहिती रोबोटिक्सचं ट्रेनिंग देण्यासाठी आलेल्या शैलेश संसारेने दिली.

असे प्रयत्न होत राहिल्यास शाळकरी विद्यार्थ्यांमध्ये रोबोटिक्सची आवड निर्माण होऊ शकेल. त्यातूनच भविष्यात जागतिक पातळीवरही देशाला रोबोटिक्स भरारी घेणं आपल्याला शक्य होईल, असा विश्वास आतापर्यंत आयआयटीसह इतर ठिकाणी झालेल्या रोबोटिक्स स्पर्धांवर आपली छाप पाडणाऱ्या शैलेश संसारे आणि त्याचा सहकारी असलेल्या गौरांग यांना वाटतोय.

या हॉबी कोर्समध्ये सहभागी झालेल्या विद्यार्थ्यांपैकी 90 टक्के विद्यार्थ्यांना रोबोटिक्समध्येच आपली करिअरची वाट निवडायची आहे. आतापर्यंत आपण केवळ खेळण्याची मोडतोड करत होतो. पण इलेक्ट्रॉनिक्स वस्तूंची जुळवाजुळव करून त्यातून चालता-फिरता रोबो तयार करताना आपल्याला एक नवा आत्मविश्वास मिळल्याचं हे विद्याथीर् सांगतात. या बेसिक शिक्षणानंतर आता विविध पातळीवर रोबो स्पधेर्त भाग घेण्यासाठी विद्याथीर् सज्ज होत आहेत. तंत्रज्ञानाची पंढरी असलेल्या आयआयटीतील रोबोटिक्स विभागाची सफर आता हे विद्याथीर् करणार आहेत. क्लीफहँगर ही पहिली इण्टरनॅशनल रोबो कॉम्पिटिशन जिंकणाऱ्या फाद आझादबरोबर आणि त्यांच्या रोबोबरोबर चर्चा करण्याची संधीही त्यांना मिळणार आहे. या कोर्समध्ये सध्या बेसिक रोबोटिक्स समजावून दिलं जात असलं, तरी यापुढे वायरलेस, पीसी आणि सॉफ्टवेअरट्रोलद्वारे रोबो तयार करण्याचं तंत्र विद्यार्थ्यांना शिकवण्याचाही आमचा विचार आहे, असं बहि:शाल विभागाच्या डायरेक्टर मुग्धा कणिर्क यांनी सांगितलं.

 
</text>
</doc>
