<doc>
<docno>1108167.cms.txt</docno>
<text>
 
लेख
हिंदू संघटन आणि संघर्ष
[ Thursday, May 12, 2005  08:46:11 pm]


भारताला धर्मनिरपेक्ष राष्ट्रवादाखेरीज कोणताही पर्याय परवडणारा नाही. त्यामुळे वेगवेगळ्या परिभाषा वापरूनही अंतिम ध्येय साध्य करण्यासाठी विचारधारा सोडून देऊन सर्व धर्म-जाती- संप्रदायांना सामाजिक न्यायाची भूमिकाच घ्यावी लागेल. असे घडले नाही तर भारताची राष्ट्रीय एकात्मता धोक्यात येऊ शकते.

भारताला स्वातंत्र्य मिळाल्यानंतर भारतीय संविधानाने धर्मनिरपेक्ष राष्ट्रवादाचा स्वीकार केला. याचा अर्थ भारतीय व्यक्तीला धर्म असेल ; पण राष्ट्राला राष्ट्राचा धर्म असणार नाही. आपापल्या धर्माप्रमाणे आचार विचार आणि धर्मप्रसार करण्याचाही अधिकार देण्यात आला. स्वातंत्र्यपूर्व काळापासून हिंदू संघटनेचे कार्य करणाऱ्या संघटना होत्या ; स्वातंत्र्य आंदोलनामध्ये काँग्रेस ही एक मध्यवतीर् संघटना होती. हिंदू संघटनांना हे हिंदू राष्ट्र बनावे, असे वाटत असले तरी स्वातंत्र्य मिळाले त्या वेळी काँग्रेस संघटनेवर महात्मा गांधी यांचा प्रभाव होता. तेव्हा राष्ट्रीय स्वयंसेवक संघाचे संस्थापक हेडगेवार काँग्रेस संघटनेत होते. पुढे राष्ट्रीय स्वयंसेवक संघ स्वातंत्र्य चळवळीपासून दूर राहून हिंदू संघटन करीत राहिला. धर्माधिष्ठित उच्चनीचतेवर, चातुर्र्वण्य व्यवस्थेवर ज्यांचा विश्वास होता, ते सर्व या संघटनेकडे आकर्षले गेले.

या देशात समाजकारण अगर राजकारण करायचे असेल तर दडपलेल्या वर्गाला सामाजिक न्याय देण्याची गरज आहे. परिस्थितीच्या रेट्याखाली आज हिंदू संघटना तळागाळातील जनतेची सहानुभूतीच्या भावनेने सेवा करीत आहे. डॉ. आंबेडकरांना शूद अतिशूदांना सहानुभूती नको होती, सामाजिक न्याय हवा होता. घटनेमध्ये त्यांनी जाणीवपूर्वक मानवी समानतेचा समावेश केला. हिंदू धर्म परंपरा ही उच्चनीचतेवर आधारलेली होती. स्वातंत्र्य, समता आणि बंधूभाव हा आधुनिक विचार हिंदू धर्म परंपरेतून शोधणे हिंदू संघटनांना कठीण गेले ; परंतु या विचारांचा स्वीकार केल्याखेरीज संघटनेला मानवी चेहरा मिळणार नाही. या वास्तवाची त्यांना जाण झाली. म्हणून जातिव्यवस्थेचे- उच्चनीचतेचे समर्थन करताना वेगळी परिभाषा हिंदू संघटनांना वापरावी लागते. त्याच बरोबर इतर सामाजिक न्यायाचा आग्रह धरणाऱ्या संघटनाही उच्चवणीर्यांनीच स्थापन केल्या होत्या. महात्मा फुले आणि आंबेडकरांचा याला अपवाद होता. त्यांनी हिंदू धर्मसंस्थेची चिकित्सा केली. या देशात एक वैचारिक क्रांती घडवून आणली. कोणतीही वैचारिक क्रांती घडल्यानंतर प्रतिक्रांती घडविण्याची क्षमताही भारतीय उच्चवणीर्यांकडे आहे. बौद्ध धर्माचा अस्त झाल्यावर मनुस्मृतीची रचना करण्यात आली. आज हिंदू संघटनांना प्रतिक्रांती घडवून आणण्यासाठी त्यांना आपला चेहरा वेगळा करावा लागतो आहे. आपण सामाजिक सुधारणेच्या विरोधी नाही, हे दाखविण्यासाठी समाजउन्नतीचे अनेक कार्यक्रम हिंदू संघटनांनी हाती घेतले असले, तरी त्यांच्याकडे एकच दीर्घकालीन कार्यक्रम आहे आणि तो कार्यक्रम म्हणजे भारताला हिंदू राष्ट्र बनविणे.

यासाठी बहुजन जाती आक्रमक आहेत. त्यांना मुस्लिम आणि ख्रिश्चन यांच्या विरोधी लढविणे हा एककलमी कार्यक्रम आहे. यासाठी अनुकूल ऐतिहासिक संघर्ष गोळा करण्याचे काम चालू आहे. यातून काय घडणार आहे ? बहुजन जाती-जमाती आणि मुस्लिम यांचा संघर्ष सुरू झाला की एकमेकांशी लढून आपोआप नामशेष होतील. मंडल आयोगाने सामाजिक न्याय देण्यासाठी शिफारशी केल्या. त्या स्वीकारल्या गेल्या त्याच वेळी रथयात्रेचे आयोजन करून बाबरी मशीद पाडण्यात आली. यातून हिंदू संघटनेतून उदयाला आलेला राजकीय पक्ष हा सत्तेचा केंदबिंदू बनला. महात्मा गांधी स्वत:ला सनातनी हिंदू म्हणवून घेत होते. परंतु महात्माजी मुस्लिम अगर ख्रिश्चन धर्माचा द्वेष करीत नव्हते. सर्व धर्मातील उदात्त विचारांचा ते केवळ आदर नव्हे तर स्वीकारही करीत असता. म्हणून ते म्हणत , ' मी हिंदू आहे याचा जसा मला अभिमान आहे त्याचप्रमाणे मी ख्रिश्चन अगर मुस्लिम धर्मात जन्मलो नाही याचे मला दु:ख आहे. ' सर्व धर्म परंपरेकडे पाहण्याचा महात्मा गांधी यांचा जो दृष्टिकोन होता तोच काँग्रेस संघटनेचा होता. हाच विचार या देशातील हिंदू संघटनेला नको आहे. त्यासाठी सामाजिक कार्याचा बुरखा पांघरून बहुजनांना, इतर धर्मांविरोधी लढविण्यासाठी त्यांच्या हाती त्रिशूळ देण्यात आले. सामान्य माणसाला धर्मांध बनविणे सोपे होणे ही चिंतेची बाब बनली आहे.

सर्व धर्म, भाषा, वंश यांना सामावून घेणारा धर्मनिरपेक्ष राष्ट्रवाद नष्ट करून हिंदुराष्ट्र बनविण्याच्या कार्यक्रमाला जनतेचा पाठिंबा मिळविण्यासाठी सध्या विविध माध्यमांचा वापर सुरू आहे. भारतात अनेक भाषा, धर्म आणि वंशाचे लोक असल्याने सर्वाना सामावून घेणारी विचारधारा स्वीकारणे देशाच्या अखंडतेच्या दृष्टीने महत्त्वाचे आहे. अन्यथा धामिर्क-जातीय संघर्षाने ब्रिटिशपूर्व भारत निर्माण होण्याचा धोका आहे. एक भाषिक राष्ट्रवादाची संकल्पना 18 व्या शतकात प्रभावी ठरती, तर महाराष्ट्र, गुजरात, बंगाल, कर्नाटक तामिळनाडू, केरळ ही सर्व स्वतंत्र भाषिक अस्मितेच्या बळावर स्वतंत्र राष्ट्रे बनू शकली असती. राष्ट्रवाद निर्माण होण्यासाठी एक भाषा, एक धर्म, एक वंश यांची आवश्यकता आहे, असे युरोपातील विचारवंतांना वाटत होते, त्यामुळे अनेक धर्म, अनेक भाषा, अनेक वंशांचा समावेश असलेल्या भारतात राष्ट्रवाद येऊ शकणार नाही, असे युरोपमधील विचारवंतांना भारताने धर्मनिरपेक्ष राष्ट्रवाद स्वीकारला तेव्हा वाटत होते. हिंदू संघटन करून धर्मनिरपेक्ष राष्ट्रवाद निर्माण करता येईल, असा प्रचार आता सुरू आहे. या देशाची जी परंपरा आहे, त्याचे रूप हिंदुत्वाचे आहे, असे बिंबविले जात आहे. हिंदू धर्म आणि हिंदुत्व या भिन्न गोष्टी आहेत, असाही विचार मांडला जात आहे. कारण हिंदू धर्म जन्माधिष्ठित उच्चनीचतेवर आधारलेला आहे. हिंदू धर्माच्या प्रमाण ग्रंथातून बहुजनांवर अन्याय, अत्याचार केल्याच्या घटना आहेत. त्यामुळे जसाच्या तसा धर्म स्वीकारता येणार नाही. पण राजकीय सत्तेसाठी परिभाषा वेगळी वापरली जात आहे. मुस्लिम धर्म राष्ट्रवाद मानत नाही, म्हणून भारतातील मुस्लिमही राष्ट्रवादी नाहीत, मुस्लिम हा या देशाला धोका आहे, अशी दिशाभूल करण्यात येत आहे. मराठे सरदार उदयाला आले ते मुस्लिम राजवटीतच. त्या काळात राजा मुस्लिम असला तरी हिंदू धर्म कायद्याप्रमाणेच शिक्षा करण्यात येत होत्या. हिंदूंना मुस्लिम कायदा लागू नव्हता. त्यामुळे संभाजी महाराजांना शिक्षा हिंदू धर्मशास्त्राप्रमाणेच देण्यात आली. ब्रिटिशांनी धर्मनिरपेक्ष कायदा करण्याचा प्रयत्न केला. सामाजिक सुधारणा आमच्या धर्मात मान्य नाही असे आजही शंकराचार्य म्हणत आहेत. शंकराचार्य पीठावरील व्यक्ती ब्राह्माणेतराच्या हातचे अन्नही धर्मशास्त्राच्या नियमामुळे खाऊ शकत नाही. याचे कारण धर्मग्रंथात जे नियम सांगितले आहेत ते त्या पीठावरील व्यक्तीला बंधनकारक आहेत.

हिंदुधर्म प्राचीन असला, तरी कोणत्याही प्राचीन ग्रंथात हिंदू शब्द नाही. मुस्लिम राजवटीनंतर हा शब्दप्रयोग प्रादेशिकतेसाठी वापरण्यात आला. जातिव्यवस्था स्थिर झाल्यावर धर्माचा उदय झाला. त्यामुळे प्रत्येक जातीची वेगवेगळी परंपरा व कर्मकांडे आहेत. त्यातूनच जातिसंघर्ष उभा राहिला आहे. प्रत्यक्षात हा सांस्कृतिक संघर्ष आहे. काही जाती आज मागासलेल्या आहेत, त्याचे कारण सत्तेपासून, संपत्तीपासून, ज्ञानापासून या जातींना धर्माच्या आधारे वंचित ठेवले गेले. त्यामुळेच धर्मचिकित्सा करून या मागासलेल्या जातींनी आपला विकास करून घेण्यासाठी संघर्ष केला आहे. या संघर्षात बहुजन जातीचा सतत पराभव होत आला आहे. बहुजनांचा पराभव प्रतिक्रांती करून उच्चवणीर्य करू शकतात. हे एक ऐतिहासिक सत्य आहे. आज बहुजन जनजातीचा वापर करून त्याचा पराभव करण्यासाठी वेगवेगळ्या परिभाषा वापरल्या जात आहेत. अनार्यांच्या अनेक देवदेवता आमच्याच आहेत, असे सांगून आर्यांनी अनार्यांचा पराभव केला. पण महात्मा फुले- आंबेडकरांनी घडविलेल्या वैचारिक क्रांतीतूनच बहुजनांचा विचार झाला. हे चक्र उलटे फिरविण्याचे सार्मथ्य हिंदू संघटनाकडे आहे, त्यासाठी बहुजनांतील बुद्धिजीवींची त्यांना साथ हवी आहे. ती मिळविण्यातही यश मिळत आहे. पण याचा शेवट हा धर्माधिष्ठित उच्चनीचतेवर आधारलेली राजसत्ता निर्माण करण्यात होणार नाही. भारताला धर्मनिरपेक्ष राष्ट्रवादाखेरीज कोणताही पर्याय परवडणारा नाही. त्यामुळे वेगवेगळ्या परिभाषा वापरूनही अंतिम ध्येय साध्य करण्यासाठी विचारधारा सोडून देऊन सर्व धर्म-जाती-संप्रदायांना सामाजिक न्यायाची भूमिकाच घ्यावी लागेल. असे घडले नाही तर भारताची राष्ट्रीय एकात्मता धोक्यात येऊ शकते.

परंतु या देशातील सर्वसामान्य जनतेकडे एक उपजत शहाणपण आहे. इतरांच्या द्वेषाचे राजकारण तो टाळू शकतो. सामान्य माणूस जातीवादी, धर्मवादी, वर्णवर्चस्ववादी मनोवृत्तीचा नाही. सामान्य माणूस हाच या देशाचा नायक आहे. राजकीय सत्तेसाठी धामिर्क आणि जातीय द्वेष दीर्घकाळ यशस्वी होणार नाही. हिंदू संघटनांना वाटणारा राष्ट्रवाद या देशात पूवीर्ही नव्हता, आजही नाही, उद्याही नसेल. धर्मनिरपेक्ष राजकीय पक्षांच्या चुकांमुळे तो सत्तेपर्यंत जाऊ शकेल. परंतु धर्माधिष्ठित राष्ट्र निर्माण करू शकणार नाही ; कारण सर्वसमावेशकता हेच भारतीय सामान्य जनतेचे वैशिष्ट्य आहे.

इरगोंडा पाटील

 
</text>
</doc>
