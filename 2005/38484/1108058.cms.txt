<doc>
<docno>1108058.cms.txt</docno>
<text>
 
महामुंबई
वालधुनी नाल्याच्या प्रदूषणाविरुद्ध उपोषण
[ Thursday, May 12, 2005  06:58:34 pm]


मुंबई टाइम्स टीम

कल्याण : वालधुनी नाल्यातून होणाऱ्या प्रदूषणाच्या विरोधात लाक्षणिक उपोषण केलं. अनुपमनगर, घोलपनगर, योगीधाम, शिवअमृतधाम, वास्तुसिद्धी व वालधुनी परिसरातील रहिवाशांनी प्रदूषण विरोधी मंच स्थापन केला. प्रदूषणाबाबत वारंवार तक्रारी करूनही प्रदूषण नियंत्रण मंडळ व राज्य सरकार लक्ष देत नसल्याच्या निषेधार्थ राजेंद देवळेकर यांच्या नेतृत्वाखाली नुकतंच उपोषण करण्यात आलं.

अंबरनाथपासून येणाऱ्या वालधुनी नाल्यावर बनवलेला मिशन वालधुनी प्रकल्प त्वरित राबवावा, वालधुनी नाला परिसरात झाडांची लागवड व संवर्धन कंपन्यांकडून करून घेणं, रहिवाशांच्या आरोग्यास घातक ठरणारे वालधुनी नाला परिसरातील विशेषत: उल्हासनगर महापालिका हद्दीतील रासायनिक उद्योग नागरी वस्तीपासून सुरक्षित ठिकाणी स्थलांतरित करणं, वालधुनी नाला परिसरात व कल्याण- डोंबिवलीत सतत सॅपलिंग व मॉनिटरींग करणं, वालधुनी नाल्यावरील अंबरनाथचा मलशुद्धीकरण प्रकल्प परिणामकारक व पूर्ण क्षमतेने त्वरित कार्यान्वित करणं, प्रदूषित क्षेत्राची पाहणी करण्यासाठी संबंधित अधिकारी व लोकप्रतिनिधींचा एकत्रित गट स्थापित करावा आदी मागण्या या वेळी करण्यात आल्या.

 
</text>
</doc>
