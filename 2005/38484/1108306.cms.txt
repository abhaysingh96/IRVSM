<doc>
<docno>1108306.cms.txt</docno>
<text>
 
देश-विदेश
माहिती अधिकार विधेयक संसदेत मंजूर
[ Thursday, May 12, 2005  11:40:30 pm]


म. टा. विशेष प्रतिनिधी

नवी दिल्ली : सामान्यांना माहितीचा अधिकार प्रदान करणाऱ्या कायद्याकडे सरकारी अधिकाऱ्यांनी सकारात्मक दृष्टिकोनातून पाहिले पाहिजे, असे आवाहन पंतप्रधान मनमोहन सिंग यांनी केल्यानंतर 150 दुरुस्त्या आणि उपसूचनांचा समावेश करत हे विधेयक संसदेच्या दोन्ही सभागृहांत आवाजी मतदानाने मंजूर झाले.

लोकप्रतिनिधी आणि अधिकाऱ्यांवर देखरेख ठेवण्याची, त्यांचे मूल्यमापन करण्याची चावी या नव्या कायद्यामुळे सामान्यांच्या हाती येणार आहे. माहिती अधिकार कायद्यामुळे भ्रष्टाचारावर परिणामकारक अंकुश बसेल आणि भारताचा पारदशीर् युगात प्रवेश होईल, असा विश्वास सिंग यांनी व्यक्त केला.

नव्या कायद्याच्या अमलबजावणीत राज्य सरकारांतफेर् राज्य माहिती आयोगाच्या स्थापनेला प्रारंभ होईल. या कायद्यातील शिक्षेच्या तरतुदी मागे घेण्यात आल्या आहेत. दोषींना मात्र खातेनिहाय चौकशीला सामोरे जावे लागेल. सरकारी अनुदानावर चालणाऱ्या स्थानिक स्वराज्य संस्थांचाही यात समावेश आहे, असे संसदीय कामकाज राज्यमंत्री सुरेश पचौरी यांनी चचेर्चा समारोप करताना सांगितले.

दारिद्यरेषेखालील व्यक्तिंना कोणत्याही फीशिवाय माहिती मिळवता येईल. संसद अथवा विधिमंडळाच्या विशेषाधिकारांचा भंग करणारी माहिती तसेच गुप्तचर यंत्रणांचे कामकाज नव्या कायद्याच्या कक्षेत नाही. अशा यंत्रणांकडून भ्रष्टाचार अथवा मानवाधिकारांचा भंग झाल्यास त्याची माहिती देणे मात्र क्रमप्राप्त असेल.

 
</text>
</doc>
