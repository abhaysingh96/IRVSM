<doc>
<docno>1108049.cms.txt</docno>
<text>
 
प्रगती फास्ट
इंग्रजी शब्दांच्या शोधात
[ Thursday, May 12, 2005  06:47:20 pm]


भली मोठी डिक्शनरी सातत्याने जवळ बाळगणं शक्य नसतं. त्याच वेळी गुगली वाटणाऱ्या शब्दांचा अचूक अर्थही माहीत करून घ्यायचा असतो. या परिस्थितीत तुम्हाला सर्च इंजिन असलेल्या असंख्य वेबसाइट्स मदत करू शकतात.

पिमेण्टो, रेटरिक, ग्लेसिअल, आइम्बिक...यासारखे इंग्रजी शब्द अगदीच डोक्यावरून जातात. कधीकधी तर त्यांचं स्पेलिंगही माहीत नसतं आणि त्यामुळे डिक्शनरीतून अचूक अर्थ शोधून काढणं, ही आणखी एक समस्या होऊन बसते. बरं एवढी मोठी डिक्शनरी काही सातत्याने जवळ नसते. अशा वेळी इण्टरनेटवरून योग्य वेबसाइट्स माहीत असल्या तर काही सेकंदातच शब्दाचा योग्य अर्थ, पर्यायी इंग्रजी शब्द शोधून काढता येतात.

www.dictionary.com या वेबसाइटच्या होमपेजवर गेलात, की तुम्हाला त्या शब्दाचा डिक्शनरी, थिशॅरस आणि वेब या तीनपैकी एका माध्यमातून सर्च देता येते. काही क्षणात तुम्हाला शब्दाचे जास्तीतजास्त अर्थ, त्याच्या जन्माची कहाणी, क्रियापद, विशेषण आदीसहित हजर होते. होमपेजवर इंग्रजी भाषेचा अभ्यास करणाऱ्यांसाठी वेगवेगळे पर्याय आहेत. ' बुकस्टोअर ' मध्ये तुम्हाला हवी असलेली पुस्तकं विकत घेता येतात. ' फिचर आटिर्कल्स ' मध्ये त्या आठवड्यातील काही हॅपनिंग विषयांची माहिती दिलेली असते. मदर्स किंवा व्हेलण्टाइन डे यासारखे शब्द प्रचलित कसे झाले, याची माहिती तुम्हाला इथेच मिळू शकेल.

इंग्रजीचं ज्ञान पडताळून पाहण्यासाठी नेहमी क्रॉसवर्ड खेळण्याचा सल्ला दिला जातो. या वेबसाइटवर तुम्हाला ' फन अॅण्ड गेम्स ' मध्ये क्रॉसवर्ड पझल खेळता येतं. शिवाय क्रिप्टोग्राम, वर्ड सर्च, मेझ, स्लाइड सॉल्व यासारखे गेम्स आहेत. ' लँग्वेज रिसोर्सेस ' मध्ये असलेल्या वेगवेगळ्या पर्यायात ' रायटिंग रिसोर्सेस ' खूपच चांगला आहे. यातील द ब्ल्यू बूक ऑफ ग्रामर अॅण्ड पंच्युएशनमध्ये विनामूल्य ग्रामर मास्टरी आणि पंच्युएशन अॅण्ड कॅपिटलायझेशन मास्टरी टेस्ट करता येतात. शिवाय न्यूज पेपर्स ऑन लाइन, आयडियाज अॅण्ड ओपिनिअन, डिस्क्शन फोरम या लिंक्स म्हणजे इंग्रजीच्या चाहत्यांसाठी पर्वणी आहेत.

' अदर डिक्शनरी ' आयकॉनवर क्लिक केलं, की तुम्हाला फ्रेंच, जर्मन, इटालिअन, लिगल, मेडिकलच्या स्पेशल डिक्शनरीतून माहिती मिळवता येते. ' ट्रान्सलेटर ' मध्ये इंग्रजीतला मजकूर तात्काळ फ्रेंच, चायनीज, रशिअन, स्पॅनिश भाषांमध्ये करून मिळतो. या भाषेतला मजकून इंग्रजीतही मिळू शकतो. इंग्रजीसाठी वेबसाइटवर असलेल्या इतरही विनामूल्य सविर्सचा उपयोग होऊ शकतो.

इंग्रजीच्या अभ्यासासाठी तुम्हाला इतर असंख्य वेबसाइट्स उपलब्ध आहेत. काही वापरण्यासाठी खूपच सोप्या आणि सहज आहेत, तर काही किचकट आहेत. त्यामुळे तुम्हाला योग्य वाटेल ती वेबसाइट यातून निवडता येईल. प्रत्येक वेबसाइटने काहीतरी वेगळं देण्याचा प्रयत्न केला आहे. त्यातील ' वर्ड फॉर अ डे ', ' टॉप वर्ड्स ' यासारखी वैशिष्ट्यं काहीशी कॉमन वाटतात, तर शब्दांच्या व्याख्या, तुमचं नाव चौदा भाषांमध्ये लिहिण्याची गंमत आदी पर्याय वेबसाइटची खासियत असतात.

कांचन हरमलकर

इंग्रजीचा अभ्यास आणि शब्दसंग्रह वाढवण्यासाठी खालील वेबसाइटची मदत होऊ शकते.

 
</text>
</doc>
