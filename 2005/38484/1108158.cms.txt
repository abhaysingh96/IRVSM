<doc>
<docno>1108158.cms.txt</docno>
<text>
 
बहुतांची अंतरे
बचावात्मक पवित्र्यामागील दूरदृष्टी
[ Thursday, May 12, 2005  08:40:49 pm]


'' दिशाहीन सुदर्शन '' हा अग्रलेख वाचला. एक वास्तवदशीर् कटू सत्य मनाला विशेषत्वाने जाणवले. माझा रा. स्व. संघाचे संस्थापक (कै.) प. पू. डॉ. हेडगेवार , ( कै.) प. पू. गुरुजी व (कै.) पू. पू. बाळासाहेब देवरस यांच्याशी भाग्यवशात अल्प का होईना, संपर्क आला होता. तोही एक संघकार्यकर्ता म्हणून. संघाला राजकीय लाभाची अपेक्षा नसली तरी सामाजिक चारित्र्य व तरुणांचे सर्वांगीण प्रगतीचे स्तर उंचावण्याचीच धारणा कायम आहे. राजकीय घडामोडींकडेही एक जबाबदार सामाजिक घटक म्हणून लक्ष राहावे हीही अपेक्षा आहेच.

' चले जाव ' चळवळीबाबत सरसंघचालकांच्या विचारांबद्दल अग्रलेखात जे लिहिले आहे, त्यावरून मला एक स्वयंसेवक या नात्याने आम्ही 20-25 स्वयंसेवकांनी त्या वेळचे, डॉ. हेडगेवार यांचे उजवे हात समजले जाणारे वर्धा जिल्हा संघचालक ( कै.) आप्पाजी जोशी यांची भेट घेऊन या चळवळीबाबत चर्चा केलेली आठवते. त्या चचेर्त आम्ही त्यांना आमची या चळवळीत सहभागी होण्याची इच्छा सांगून कोणत्याही त्यागाची तयारी असल्याचे सांगितले.

त्यांनी शांतपणे सर्व ऐकून घेतले. आमचे कौतुकही केले, मात्र तूर्त घाई करू नका, असे सांगितले. त्यांनी क्रांतिकारी चळवळीची अवस्था व फलीतही सांगितले. ' चले जाव ' चळवळीला यशही चिंतिले. मात्र यशस्वीततेबद्दल खात्रीलायक सांगू शकले नाहीत. एक गोष्ट सांगितली की, काँग्रेसला 40-50 वर्षांचा इतिहास आहे, परंपरा आहे, शक्तीही मोठी आहे. तरीही शक्तिशाली ब्रिटिश साम्राज्यापुढे त्याचा किती टिकाव लागेल, हे आत्ताच सांगता येत नाही. ते म्हणाले, मित्रांनो, दुदैर्वाने या कामी दगाफटका होऊन चिरडून पडण्याची वेळ आली, तर त्याचा प्रतिशोध घेण्याइतपत ताकदीची संघटना येथे असणे व ती वाढविण्यासाठी अथक प्रयत्न करणे, हे आज तरी मला निकडीचे वाटते. त्यासाठी प्रत्यक्ष नाही तरी अप्रत्यक्षरीत्या आपणास जेवढी मदत करता येईल ती जरूर करा. पाय मागे ओढणे तर नाहीच नाही.

मला आठवते, सरकारची त्या वेळी संघावर वक्रदृष्टी नव्हती व त्यामुळे काही भूमिगतांनाही आम्ही शाखेत सुखेनैव सांभाळीत होतो. एवढेच नव्हे तर त्यांची गुप्त पत्रकेही शाखेच्या द्वारे प्रसारित करण्यास मदतच होत होती. संवेदनशील संघ तरुणाईला या राष्ट्रीय चळवळीबद्दल आत्यंतिक आदर होता, हे मला नमूद करावेसे वाटते. दुदैर्वाने आम्ही सहभागी नसल्याने आमच्यावर ' बचावात्मक पवित्र्याचा आरोप ' होणे हेही मान्य करावे लागेल. मात्र तो बचावात्मक पवित्रा का हे आप्पाजींच्या बोलण्यातून समजण्यासारखे आहे.

गो. रा. रानडे, बोरिवली, मुंबई.

 
</text>
</doc>
