<doc>
<docno>1108329.cms.txt</docno>
<text>
 
क्रीडा
दहिसरमधील बॉक्सिंग सर!
[ Thursday, May 12, 2005  11:55:34 pm]


चंदशेखर संत

सकाळी बॉक्सिंग, मग अभ्यास आणि रात्री कॉल सेंटरची नोकरी सांभाळून 75 व्या राज्य बॉक्सिंग स्पधेर्त अतिशय चमकदार विजयी सलामी देणारा बॉक्सर म्हणजे ठाण्याचा वैभव साटम. त्याचे प्रशिक्षक आणि नामवंत बॉक्सिंग प्रशिक्षक मिलन वैद्य सांगतात : ' वैभव हा बॉक्सिंगप्रेमाने अगदी झपाटून गेलेला युवक. अभ्यासातही छान प्रगती करून दाखवणारा हा युवक बॉक्सिंगमध्येही चांगले नाव कमावू शकेल याची मला खात्रीच वाटत होती. त्याची शरीरयष्टी, चपळाई, पंचमधील जोरकसपणा आणि प्रतिर्स्पध्याला नमवण्यासाठीची आतुरता या बाबी माझ्या लगेचच लक्षात आल्या आणि मी त्याला प्रोत्साहन देत राहिलो व तोही चांगली प्रगती करत राहिला. '

दहिसर हा बॉक्सिंग आणि व्हॉलीबॉल प्रेमाने झपाटून गेेलेला परिसर. मुळीक सरांनी दहिसर विद्यामंदिरमधून नेहमीच बॉक्सिंग आणि बॉक्सर यांना प्रोत्साहन दिलेले. त्यांनी जणू बॉक्सिंग अॅकॅडमीच चालवलेली. आपल्या खेळाडू विद्यार्थ्यांसाठी सर्व काही करण्यास सतत तयार असणारे मुळीक सर. अगदी गल्लीपासून दिल्लीपर्यंत ते आपल्या विद्यार्थ्यांना बॉक्सिंग स्पर्धासाठी घेऊन जात आणि कधीही कसलीही अपेक्षा न बाळगता. दहिसर विद्यामंदीर शाळेने त्या काळात आपला असा एक दबदबा प्रस्थापित केलेला होता. त्या आठवणी सांगताना अजूनही त्यांचे शिष्य दिघे, सुबोध रावराणे, उमेश कांबळे भारावून जातात. सूर्यकांत पवारही म्हणतात : आम्ही बॉक्सिंग स्पर्धा आयोजित करत असतो ते मुळीक सरांच्या मार्गदर्शनामुळेच.

नॉर्थ मुंबई जिल्हा हौशी बॉक्सिंग असोसिएशनतफेर् दहिसर भावदेवी क्रीडा मंडळातफेर् राज्य बॉक्सिंग स्पधेर्चे आयोजन करण्यात आले असून स्पधेर्ला चांगला प्रतिसादही मिळालेला आहे. या मैदानासाठी खासदार निधीतून घसघशीत रक्कम द्यावी ही विनोद घोसाळकर यांनी सूर्यकांत पवार यांच्यावतीने केलेली सूचना क्रीडाप्रेमी खासदार संजय राऊन यांनी मान्य केली आहे. त्यामुळे या मैदानाचा विकास नजिकच्या भविष्यकाळात छान होईल याची खात्री वाटते. शिवाय या मैदानात खेळांनाच प्राधान्य दिले जाईल आणि या मैदानाचा वापर इतर काही कार्यक्रमांसाठी होणार नाही अशीही अपेक्षा आहे. दहिसरमधून बॉक्सर, व्हॉलीबॉलपटू, अॅथलीट, टेबल टेनिसपटू मोठ्या प्रमाणावर तयार व्हावेत आणि राज्याला दजेर्दार खेळाडू मिळावेत ही सदिच्छा.

 
</text>
</doc>
