<doc>
<docno>1106982.cms.txt</docno>
<text>
 
देश-विदेश
रुग्णाला इच्छामरणाचा अधिकार असावा का?
[ Thursday, May 12, 2005  12:48:05 am]


वृत्तसंस्था

नवी दिल्ली : असाध्य रोगाने अंथरुणाला खिळून असलेल्या आणि जिवंत राहण्याची अजिबात शाश्वती नसलेल्या रुग्णास वैद्यकीय उपचार नाकारून इच्छा-मरणाचा हक्क द्यावा का, या जटील प्रश्नावर सुप्रीम कोर्टाने केंद सरकारला नोटिस पाठवली असून त्यामुळे दयामरण किंवा इच्छामरणावर पुन्हा एकदा चचेर्चे मोहोळ उठण्याची शक्यता आहे.

' कॉमन कॉज ' या सेवाभावी संस्थेने या प्रकरणी जनहित याचिका दाखल केली आहे. असाध्य रोगाने अंथरुणाला खिळलेला एखादा रुग्ण जगू शकणार नाही, असा निर्वाळा एखाद्या तज्ज्ञ डॉक्टरने दिल्यास त्या रुग्णास इच्छामरणाचा हक्क असावा , ' जीवन रक्षक यंत्रणा ' नाकारण्याचा हक्क असावा, असे या सेवाभावी संस्थेचे म्हणणे आहे.

केंद सरकारची भूमिका जाणून घेण्यासाठी सुप्रीम कोर्टाचे न्या, वाय. के. सभरवाल व न्या. पी. पी. नेवलेकर यांच्या खंडपीठाने आरोग्य तसेच कायदा खात्यांना नोटिसा पाठवल्या आहेत. मेंदूतील रक्तस्त्रावाने मृत्यूपंथाला लागलेल्या टेरी शियावो या अमेरिकेतील रुग्णाच्या इच्छामरणाच्या हक्कासाठी तिच्या नवऱ्याने दिलेल्या लढ्याचाही खंडपीठाने उल्लेख केला.

 
</text>
</doc>
