<doc>
<docno>1108106.cms.txt</docno>
<text>
 
महाराष्ट्र
वार्ताहरांवर खंडणीचा गुन्हा
[ Thursday, May 12, 2005  07:58:11 pm]


म. टा. वृत्तसेवा

कोल्हापूर : धमक्या देऊन खंडणी वसूल केल्याप्रकरणी तीन दैनिकांच्या वार्ताहरांवर शिरोली पोलिस ठाण्यात गुन्हे दाखल करण्यात आले आहेत. त्यांना अटक करण्याच्या दृष्टीने कार्यवाही सुरू आहे, असे पोलिसांनी सांगितले.

राज्यव्यापी आणि पाच- सहाहून जास्त ठिकाणी आवृत्त्या असलेल्या दैनिकांच्या कोल्हापूर आवृत्त्यांचे वार्ताहर म्हणवणाऱ्या या तिघांची नावे सुनील लहू कांबळे, अभिजित अरुण कुलकर्णी आणि सतीश जयवंत पाटील अशी आहेत.

नाव गोपनीय ठेवू इच्छिणाऱ्या एका उद्योजकाने, आपल्याला धमक्या देऊन या तिघांनी प्रत्येकी पाच हजार रुपये वसूल केले अशी तक्रार यापूवीर् केली होती. परंतु पोलिसांनी ती दाखल करून घेतली नाही ; त्यामुळे या उद्योजकाने न्यायदंडाधिकाऱ्यांना याप्रकरणी लक्ष घालण्याची विनंती केली.

न्यायालयाने या प्रकाराची गंभीर दखल घेतली ; त्यातच शिरोली परिसरातील शेतकरी विजय यादव यांनी केलेल्या तक्रारीची भर पडली व पोलिसांनी कनिष्ठ न्यायदंडाधिकारी देशमुख यांच्या आदेशानुसार गुन्हा दाखल केला.

दजेर्दार म्हणवले जाणाऱ्या दैनिकांच्या वार्ताहरांनी हे प्रकार केले, या बातमीने शहरात आणि विशेषत: पत्रकारिता क्षेत्रात खळबळ माजली आहे.

 
</text>
</doc>
