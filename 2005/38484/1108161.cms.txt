<doc>
<docno>1108161.cms.txt</docno>
<text>
 
धावते जग
'लोकशाहीवादी' लष्करशहा
[ Thursday, May 12, 2005  08:42:22 pm]


सत्तेमुळे शहाणपण येते ' हे पाकिस्तानचे अध्यक्ष जनरल मुशर्रफ यांच्याबाबतीत तरी खरे ठरते आहे, असे म्हणावे लागेल. आपल्या कारकीदीर्च्या सुरुवातीस काही वषेर् लष्करी खाक्याने कारभार केल्यानंतर ज्या काही अडचणी निर्माण झाल्या, त्यामुळे मुशर्रफ यांना हे शहाणपण आलेले दिसते.

विशेषत: 9 । 11 चा हल्ला आणि पाकिस्तानातील तालिबानींचा सुळसुळाट यामुळे त्यांना लष्करी राजवटीचे वैशिष्ट्य असलेल्या साहसवादी धोरणाशी फारकत घ्यावी लागली. याचा परिणाम दहशतवादी संघटनांवर निर्बंध घालण्यात तर झालाच ; पण या दहशतवाद्यांच्या अभावी काश्मीरमधील तथाकथित स्वातंत्र्य- लढा चालविणे शक्य नसल्यामुळे भारताशीही जुळवून घ्यावे लागले.

भारताबरोबर शांतता राखायची असेल तर देशातल्या जहाल शक्ती आणि कट्टर इस्लामी यांचा राजकारणावरील प्रभावही कमी करावा लागणार आहे. त्यासाठी मुशर्रफ यांना त्यांनी मोडून काढलेल्या लोकशाहीवादी शक्तींना पुन्हा उभे करण्याचे प्रयास करावे लागत आहेत. सध्याचे पंतप्रधान शौकत अझीझ हे राजकारणी नव्हेत. त्यामुळे पाकिस्तानच्या राजकारणाला दिशा देऊ शकणार नाहीत, याची खात्री पटल्यामुळे मुशर्रफ यांनी येत्या काळात देशाच्या राजकारणात मवाळ किंवा मध्यममार्गी समजल्या जाणाऱ्या राजकीय पक्षांना पुन्हा आणायचे ठरविले आहे.

त्यादृष्टीने त्यांनी बेनझीर भुत्तो यांना फिलर्स पाठविण्यास सुरुवात केली आहे. त्यांचे पती असीफ अली झरदारी यांची तुरुंगातून सुटका करण्यात आली व नंतर पत्नीला भेटण्यासाठी परदेशी जाण्याची परवानगीही देण्यात आली. त्यांनी नुकतेच ' आपण भुत्तो यांच्या पाकिस्तान पीपल्स पाटीर्शी संपर्क सााधून आहोत ', हेही सांगितले आहे. अंदाज असा आहे की, या वर्षाअखेरपर्यंत मुशर्रफ राष्ट्रीय असंेब्ली बरखास्त करून नव्याने निवडणुका घेण्याची घोषणा करतील व त्यात भुत्तो यांच्या पक्षाचा मोठ्या प्रमाणात सहभाग असेल. बेनझीर यांनीही मुशर्रफ यांच्याशी जुळवून घेण्याची तयारी दाखविली आहे.

भुत्तो यांचा पक्ष सत्तेवर आला तरी त्याला अनिर्बंध सत्ता उपभोगता येऊ नये यासाठी मुशर्रफ नक्कीच प्रबळ विरोधी पक्षही उभा करण्याचा प्रयत्न करतील, यात काही शंका नाही. सध्या तरी नवाज शरीफ यांचा मुस्लिम लीग हाच एक तसा पक्ष आहे. पण शरीफ यांना वगळून हा पक्षा उभा करण्याचा प्रयत्न मुशर्रफ यांचा प्रयत्न आहे. त्यासाठी ते फाटाफुटीचे राजकारण खेळण्यासही मागेपुढे पाहणार नाहीत.

 
</text>
</doc>
