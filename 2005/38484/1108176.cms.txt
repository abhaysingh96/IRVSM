<doc>
<docno>1108176.cms.txt</docno>
<text>
 
अग्रलेख
इतिहासाची चित्तरकथा!
[ Thursday, May 12, 2005  08:50:59 pm]


शिवसेनाप्रमुख बाळासाहेब ठाकरे हा महाराष्ट्राच्या गेल्या साडेचार दशकांच्या इतिहासातील एक अद्भुत असा चमत्कार आहे. ठाकरे यांनी मराठी माणसाच्या नावाने भगवा हातात घेतला, त्यास पुढच्या वर्षी चार दशके पूर्ण होतील.

19 जून 1966 रोजी बाळासाहेबांनी दादरच्या कदम मॅन्शनमधील प्रबोधनकारांच्या छोटेखानी घरात शिवसेनेची स्थापना केली. त्याच्याच पुढच्या वषीर् झालेल्या सार्वत्रिक निवडणुकीत तेव्हाचे ' मुंबईसम्राट ' स. का. पाटील यांचा पराभव करून जॉर्ज फर्नांडिस यांनी लोकसभेत पहिले पाऊल टाकले आणि त्याच वषीर् शरद पवार यांनी विधानसभेची पहिलीवहिली निवडणूक जिंकली.

त्याच्या पुढच्याच वर्षी म्हणजे 1968 साली मृणाल गोरे यांनी मुंबई महापालिकेत प्रवेश केला. पैकी जॉर्ज यांनी मुंबईच्या कामगार विश्वावर प्रदीर्घ काळ सत्ता गाजविली, तर मृणालताईंनी ' पाणीवाली बाई ' असे बिरूद मिरवत हातात लाटणे घेऊन मंत्रालयावर अनेकदा धडका मारल्या. पवार त्याच सुमारास महाराष्ट्र प्रदेश काँग्रेसचे सरचिटणीस म्हणून दादरच्या टिळक भवनात मुक्काम ठोकून असायचे.

पुढे काळाच्या ओघात या सर्व नेत्यांची मुंबईवरील पकड ढिली होत गेली. फक्त मांड खंबीर राहिली ती बाळासाहेबांची! अर्थात या चार दशकांच्या वाटचालीत भले-बुरे क्षण त्यांनाही अनुभवावे लागले आणि कधी शिवसेनेची घसरणही बघावी लागली. पण त्यामुळे त्यांचा धीर जसा कधी खचला नाही, तसेच त्यांच्या मैदानमारू सभांची गदीर्ही कधी ओसरली नाही.

30 ऑक्टोबर 1966 रोजी शिवसेनेचा पहिला दसरा मेळावा शिवाजी पार्कवर पार पडला, तेव्हा बाळासाहेबांचे वय अवघे 39 होते आणि त्यावेळी जमलेल्या गदीर्चे सरासरी वय 25 च्या आसपास होते. आज बाळासाहेब ऐंशीच्या उंबरठ्यावर उभे आहेत ; पण त्यांच्यासाठी जमणाऱ्या लाखालाखांच्या गदीर्चे वय मात्र तेच म्हणजे 25 च्या आसपास आहे!

अक्षय्य तृतीयेच्या मुहूर्तावर सागराच्या साक्षीने आणि गेट वे ऑफ इंडियाला पाठीशी ठेवून अनेक दिग्गजांच्या उपस्थितीत बाळासाहेबांच्या ' चित्रचरित्रा ' चे प्रकाशन झाले, तेव्हा अनेक गुपिते उघड झाली. अनेकांच्या मनातील स्वप्नांना वाचा फुटली आणि मैत्रीच्या जुन्या ऋणानुबंधांना उजाळा मिळाला. शिवसेना हे नेमके प्रकरण काय आहे, हे जाणून घेण्याच्या उद्देशाने शिवसेनेच्या पहिल्या दसऱ्या मेळाव्यास अनेकांनी हजेरी लावली होती ; पण त्या गदीर्त खुद्द शरद पवारही होते!

त्यांनी स्वत:च हा गौप्यस्फोट या नेत्रदीपक सोहळ्यात केला, तेव्हा पवारांच्या दूरदृष्टीची तर जाणीव झालीच ; शिवाय ठाकरे नाम- महात्म्याचीही साक्ष पटली. बुधवारी व्यासपीठावर अटल बिहारी वाजपेयी यांच्यापासून फर्नांडिसांपर्यंत आणि लतादीदींपासून अमिताभ बच्चनपर्यंत अनेक सेलिब्रिटीज होत्या. पण सर्वांचे लक्ष पवार-ठाकरे यांच्या जुगलबंदीकडेच लागले होते. याचे कारण 23 वर्षांपूवीर् मुंबईतील गिरणी कामगारांच्या संपाच्या पार्श्वभूमीवर ठाकरे, पवार आणि जॉर्ज एका व्यासपीठावर आले होते आणि राज्यातील बाबासाहेब भोसले यांच्या राजवटीस कंटाळलेल्या बाळासाहेबांनी यापुढे महाराष्ट्राचे भवितव्य फक्त पवारांच्याच हाती सुरक्षित आहे, असे भाकित केले होते.

खरे तर हेच बाबासाहेब विधानसभेत जावेत म्हणून बाळासाहेबांनीच प्रचाराचे रान उठविले होते ; याचे कारण तेव्हा शिवसेना आणि काँग्रेस यांचे गळ्यात गळे होते! वसंतराव नाईकांच्या राज्यात तर शिवसेना ' वसंतसेना ' म्हणूनच ओळखली जात होती आणि एकीकडे काँग्रेसशी सोबत करत असतानाच सेनेने महापालिका निवडणुका मात्र प्रजा समाजवादी पक्षाच्या साथीने लढवून ' राजकारण म्हणजे गजकरण! ' या आपल्या नाऱ्याशी काडीमोड घेतली होती. याच धरसोडीच्या वृत्तीमुळे पुढे ते पवारांच्याही विरोधात उभे राहिले आणि मराठी माणसाचा बाणा सोडून त्यांनी हिंदुत्वाचा नारा दिला. या साऱ्या प्रवासाची चित्रकहाणी राज ठाकरे यांच्या ' बाळ केशव ठाकरे : ए फोटोबायोग्राफी ' या ग्रंथातून दृश्यांकित झाली आहे.

या कहाणीतील अनेक अधुऱ्या दुव्यांची पुढे सांगड कशी घातली जाईल, हे कुतूहल या कार्यक्रमाला हे इतके दिग्गज एकत्र येणार असे जाहीर झाल्यापासून अनेकांच्या मनात होते. पण कार्यक्रम संपला, तरी प्रश्ान् उरलेच! आणि यालाच राजकारण म्हणतात. अन्यथा जॉर्ज कधी भाजपच्या तंबूत जातील आणि पवार-सोनिया परत एकत्र येतील, यावर कोणी विश्वास तरी ठेवला असता काय ? राजकारण म्हणजे शक्य-अशक्यांचा खेळ हे खरेच ; पण त्याचबरोबर क्कश्ाद्यद्बह्लद्बष्ह्य द्बह्य ह्लद्धद्ग द्यड्डह्यह्ल ह्मद्गह्यश्ाह्मह्ल श्ाद्घ ह्लद्धद्ग ह्यष्श्ाह्वठ्ठस्त्रह्मद्गद्यह्य हेही तितकेच खरे! त्यामुळेच महाराष्ट्राच्या वा देशाच्या राजकारणाला वेगळी दिशा देण्याची ताकद असलेल्या या नेत्यांच्या पुढच्या चाली समजून घ्यायच्या असतील, तर त्यासाठी या ' फोटोबायोग्राफी ' च्या दुसऱ्या खंडाची वाट बघावी लागेल!

 
</text>
</doc>
