<doc>
<docno>1106994.cms.txt</docno>
<text>
 
देश-विदेश
मरने की भी किसी को आदत होती है?
[ Thursday, May 12, 2005  12:54:08 am]


गौरी कानेटकर

श्रीनगर : जवाहरनगर या श्रीनगरच्या सर्वाधिक सुरक्षित भागातील केंदीय राखीव पोलिस दलाच्या ताफ्यावर दहशतवाद्यांनी कारबॉम्ब हल्ला केला, त्यात एकजण ठार झाला , 30 जण जखमी झाले. पण, श्रीनगरमध्ये असूनही आम्हा पत्रकारांना ही बातमी समजली ती मात्र मुंबईहून! या हल्ल्याच्या जागेपर्यंत पोहोचायचेच, असा ठाम निर्धार करून निघालेल्या आम्हा पत्रकारांना अडचण कुठेच आली नाही. दहशतवादाला तोंड द्यावे लागेल, अशी परिस्थिती कोठेही नव्हती आणि एका रिक्षावाल्याने ' आत्ताच तिकडून आलो, चला पुन्हा जाऊ ', असे म्हणत थेट स्फोटाने काळवंडलेल्या रस्त्यावर आणून सोडले.

श्रीनगरला दहशतवाद्यांचे हल्ले नवीन नाहीत, पण स्फोटाच्या आसपास जमलेल्या गदीर्ला विचारले, तेव्हा मात्र तडक उत्तर मिळाले , ' हमको आदत हो गई है, ऐसा मत बोलो, मरनेकी भी किसीको आदत होती है. ' काचांचे विखुरलेले तुकडे, दुकानांच्या दारांना तडे गेलेले, घराची दारं कोसळलेली, स्फोटानं पडलेल्या खड्ड्याजवळ घुटमळणाऱ्या लोकांच्या अंगावर रक्ताचे डाग... स्वत:च्या जखमांचे, उचललेल्या प्रेतांचे, जखमींना मदत केल्याच्या खुणा. स्फोटाबद्दल प्रतिक्रिया देण्यासाठी धडपडणारी माणसं आणि स्फोटात उद्ध्वस्त झालेल्या गाड्या हलवूनही वातावरणात पुरून उरलेला दहशतवादी धमकीचा आवाज! वातावरण काश्मीरबाहेरच्या व्यक्तीला सुन्न करणारं असलं तरी त्याहून अधिक डोळ्यात भरत होतं, ते चटकन सावरलं जाणं. शाळकरी पोरंही ' कुतुहलानं ' एक नजर टाकून पुढं सरकत होते. गाड्या थांबवून लोकं एकमेकांशी माहितीची देवाणघेवाण करतं होते. पण घबराट ?... शोधून सापडेना. लोकं आपापल्या कामावर जात होते. पोलिस त्यांचं काम करत होते. विखुरलेल्या काचा गोळा करण्यासाठी त्याच धांदलीत झाडू मारला जात होता, त्या भंगारवाल्याच्या पोऱ्याकडे पाहून ' एक्स्प्लोजिव ' असं मधूनच कोणीतरी ओरडलं तेव्हा जीव मुठीत धरून पळणारे होतो आम्ही आणि पोलिस!

या सावरलेपणानं काटा आणला तो ' एसएमएचएस ' या सरकारी रुग्णालयात. या रुग्णालयात 24 जखमी दाखल झाले. पण काही जखमींजवळ तर अजून त्यांचे नातेवाईकही पोचले नव्हते. अब्दुल रझाक मीर हा 17 वर्षांचा पोरगा या हल्ल्यात जखमी झाला. ' दुख तो होता है, डर भी लगता है, लेकिन आज पता चला की बच्चे को लगा है, तो मनमें लगा ये ह्वठ्ठद्ग 3 श्चद्गष्ह्लद्गस्त्र नही था! ये तो कभी ना कभी होना ही था '... मीरची आई डोळ्यातून पाणीही न काढता सांगत होती.

गुलाम मुस्तफा वकील या 65 वर्षांच्या निवृत्त अधिकाऱ्याला तर तेव्हा काय झालं हेच आठवत नव्हतं. पण या रुग्णालयात दाखल झालेल्या केंदीय राखीव पोलिस दलाच्या जवानाची पलबिंदर सिंगची प्रतिक्रिया मात्र बोलकी होती. तो म्हणाला, इथे (रुग्णालयात) आल्यावरच शुद्ध आली आणि कोणाला काय विचारणार ? समजलंच की दहशतवादी हल्ला!

या रुग्णालयाचे मुख्य वैद्यकीय अधिकारी डॉ. वसीम कुरेशी यांनी मात्र हीच मानसिकता समजावून सांगितली आणि आम्हाला धक्क्यातून थोडं बाहेर काढलं. तिथल्या रुग्णांच्या नातेवाईकांशी प्रत्यक्षदशीर्ंनी बोलताना स्फोटाची माहिती काढायचा प्रयत्न केला. मारूती कार उभी होती, सीआरपीएफचा ताफा जवळ आल्यावर स्फोट झाला. एवढ्या लांबवर आवाज आला, अशा अनेक छोट्या-मोठ्या गोष्टी कानावर येत होत्या पण प्रत्येक बोलण्याचा शेवट हाच ' जाने तो चली गई, अब आप मीडियावालों को क्या करना है, की मारूती व्हाइट कलर की थी या किसी और! '

जखमींना तळमळताना, टीव्हीवर सतत फ्लॅश आणि ब्रेकिंग न्यूज पाहताना वाटलं की आज श्रीनगर हवालदिल झालं असेल, पण संध्याकाळी पाच वाचता पर्यटकांनी तर शिकाऱ्यांसाठी दल लेकवर गदीर् केली होतीच, पण शहरवासीही चेहऱ्यावर चिंता वागवत हिंडत नव्हते.

 
</text>
</doc>
