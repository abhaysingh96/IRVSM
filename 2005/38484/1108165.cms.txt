<doc>
<docno>1108165.cms.txt</docno>
<text>
 
लेख: जाता जाता
पत्नीव्रत!
[ Thursday, May 12, 2005  08:45:13 pm]


' वाचा! ' इतकाच आदेश देऊन चकोरी ओट्याकडे वळली.

चकोरने म.टा.मधली तिने दाखवलेली बातमी वाचली आणि तो मोठ्याने हसला.

अशी कोणती बातमी आईने वाचायली दिली या उत्सुकतेने ज्युनियर कंपनीने पेपर हाती घेतला.

पण त्यांनाही, चकोरीप्रमाणेच, बाबा का हसले हे कळलं नाही.

' हसण्यावारी नेऊ नका! ' चकोरीच्या स्वरात किंचित राग होता.

' अगं, मी चेष्टेने हसत नाही. मला दुसऱ्याच कारणासाठी हसू आलं. ' चकोरने खुलासा केला.

' कोणत्या ?' ज्यु. चकोरीने बहुधा आईच्या वतीने विचारलं.

' व्यंगचित्रकाराची पत्नी होणं सोप्पं नव्हे हे खरं आहे. पण माझ्या मते एकंदर पत्नीची भूमिका पार पाडणं हेच मोठं आव्हान असतं. ' चकोरने मत मांडलं.

' समोर आई आहे म्हणून तुम्ही हे सांगताहात. ' ज्यु. चकोरने पित्याला टोकलं.

यावर चकोरीलाही हसू आवरलं नाही.

' मी तुमच्या आईला इतका काही घाबरत नाही. ' चकोरने छाती पुढे काढण्याचा अभिनय करत जाहीर केलं.

' इतका नाही, मग किती घाबरता! ' मुलीने विचारलं.

' थोडासा! पण ते परिस्थितीवर अवलंबून असतं. ' चकोरने खुलासा केला.

' पण तुम्ही ते पत्नीचा रोल कठीण असतो असं काहीतरी म्हणत होतात. ' मुलाला या विषयात रस होता.

' पतीचे मूड सांभाळायचे, घर चालवायचं ही सगळी तारेवरची कसरत असते. ' चकोरने स्पष्टीकरण दिलं.

' पतीचे मूड सांभाळायचे हे स्वानुभवावरून सांगताहात ना डॅड तुम्ही! ' आता मुलीने चकोरला चिडवलं.

' काही प्रमाणात यात तथ्य आहे. शिवाय आजुबाजूला आमच्या मित्रांमध्ये काय घडतं ते आम्ही बघतोच ना! ' चकोर अगदी आत्मकथनाच्या मूडमध्ये होता.

चकोरी मात्र हे शांतपणे ऐकत होती. आपण या चचेर्त आत्ता पडण्यात अर्थ नाही हे तिच्या लक्षात आलं.

' बाय द वे, डॅड, पतीचा रोलपण खूप कठीण असेल ना! ' मुलीच्या प्रश्ानत सहजता वाटत असली तरी त्यात काही तरी गोम आहे, असा चकोरला संशय आला.

' तुलनेने सोपा असतो. बायकोचं सगळं ऐकलं की छान चालतं. सुखी संसाराचा तो मंत्र आहे. ' चकोरने चकोरीकडे बघत मत मांडलं.

' बाबा, तुम्ही यावर एक पुस्तक लिहा. बेस्ट सेलर होईल ते! ' मुलीने सल्ला दिला.

' बेटा, प्रत्येकाने आपापला फॉर्म्युला शोधायचा असतो. ' चकोर आज फारच गंभीर बनला होता.

' त्यापेक्षा आई तू ' पत्नीव्रत ' असं पुस्तक लिही. ' मुलाने सूचना केली.

चकोरीने फक्त मान डोलावली.

चकोर

 
</text>
</doc>
