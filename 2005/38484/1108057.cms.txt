<doc>
<docno>1108057.cms.txt</docno>
<text>
 
महामुंबई
टीबी रुग्णांसाठी फॅक्ट कार्ड योजना
[ Thursday, May 12, 2005  06:57:34 pm]


मुंबई टाइम्स टीम

उल्हासनगर : भारतात प्रथमच टीबी ( क्षयरोग)च्या रुग्णांसाठी औषध दुकानातील फार्मासिस्टतफेर् मार्गदर्शनपर टीबी फॅक्ट कार्ड हा नाविन्यपूर्ण उपक्रम राबवला जात आहे. इंडियन फार्मास्युटिकल असोसिएशनतफेर् हा उपक्रम सुरू असून कॉमनवेल्थ फार्मास्युटिकल असोसिएशन यांचं सहकार्य या उपक्रमाला लाभलं आहे. मंुबई क्षयरोग नियंत्रक सोसायटी ( मंुबई महापालिका) आणि महाराष्ट्र स्टेट सोसायटी केमिस्ट आणि ड्रगिस्ट असोसिएशनचाही या उपक्रमाला पूर्ण पाठिंबा आहे, असं या प्रकल्पाच्या अध्यक्षा मंजिरी घरत यांनी कळवलं आहे.

या उपक्रमात रुग्णांना समजेल असं टीबीविषयी माहिती देणारं फॅक्ट कार्ड (माहिती पत्रक) हे मराठी, हिंदी, गुजराथी व इंग्रजी या भाषांमध्ये उपलब्ध करून दिलं आहे. औषध दुकानातील फार्मसिस्ट रुग्णांना व त्याच्या नातेवाईकांना हे माहितीपत्रक देऊन आवश्यक त्या बाबी समजावून सांगत असून रुग्णांचे नातेवाईक तो डॉक्टरांच्या सल्ल्याप्रमाणे रोज औषधं घेत आहे अथवा नाही याची नोंद फार्मसिस्टने दिलेल्या औषध तक्त्यात करतील. रुग्णाने उपचार पूर्ण करून ( महिने , 9 महिने वगैरे) रोगमुक्त व्हावं यासाठी केलेला हा प्रयत्न आहे. या प्रयत्नांचाच एक भाग म्हणून फार्मसीचे विद्याथीर् आठवड्यातून एकदा रुग्णाच्या घरी (रुग्णाच्या पूर्वसंमतीने) जाऊन औषधं नीट घेत आहे किंवा नाही याची खात्री करत आहेत.

जे रुग्णे आथिर्क परिस्थितीमुळे एवढ्या दीर्घकाळ औषधं खरेदी करू शकणार नसतील त्यांना फार्मसिस्ट ' डॉट्स ' या सरकारी रुग्णालयातील मोफत उपचारांना जाण्यासाठी उपयुक्त ठरेल. हा उपक्रम प्रायोगिक तत्वावर प्रथम मंंुबईतील 60 औषधविक्रेत्यांनी सुरू केला आहे.

भारतात दरवषीर् पाच लाख लोक टीबीने दगावतात, म्हणजे मिनिटाला एक मृत्यू टीबीने होतो. प्रौढांमध्ये सर्वाधिक मृत्यू हे टीबीने होतात. एड्समुळे भारतात टीबीची लागण अधिकच वाढत चालली आहे. टीबी हा पूर्णपणे बरा होणारा व टाळता येण्याजोगा आजार आहे. पण त्यासाठी योग्य ते औषधोपचार दीर्घकाल ( 6 महिने , 9 महिने किंवा अधिकही) घ्यावं लागता उपचार अर्धवट सोडण्याच्या रुग्णांचे प्रमाण बरंच आहे.

कधी एक-दोन महिन्यांच्या उपचाराने बरे वाटायला लागले. म्हणून तर कधी आथिर्क परिस्थितीमुळे रुग्ण हे उपचार पूर्ण करता नाहीत. यामुळे टीबीचे जंतू अधिक प्रभावी बनतात. व कालांतराने रुग्णा अधिक घातक स्वरूपाचा एमडीआर टीबी होतो. सरकारने डॉट्सतफेर् मोफत उपचार उपलब्ध करून दिलं आहे. यात रुग्णाला सरकारी रुग्णालयात जाऊन प्रत्यक्ष वैद्यकीय निरीक्षणाखालील अनेकविविध कारणांमुळे 50-60 टक्के रुग्ण हे खाजगी डॉक्टरांकडे जाऊन केमिस्टकडून औषधे खरेदी करतात. त्यांना फॅक्ट कार्ड उपोगी ठरेल, असा विश्वास घरत यांनी व्यक्त केला.

 
</text>
</doc>
