<doc>
<docno>1108310.cms.txt</docno>
<text>
 
महाराष्ट्र
वाहतूक आणि पार्किंगच्या व्यवस्थेत बदल
[ Thursday, May 12, 2005  11:43:04 pm]


म. टा. प्रतिनिधी

पुणे : महापालिकेमार्फत कोरेगाव पार्क येथील नॉर्थ मेन रस्त्याचे डांबरीकरण आणि फुटपाथचे काम हाती घेण्यात आले असून, त्याचे 12 मे ते 31 मे पर्यंत पुनर्डांबरीकरण करण्यात येणार आहे. त्यासाठी नॉर्थ मेन रस्त्यावरील वाहतूक आणि पाकिर्ंगच्या व्यवस्थेत बदल करण्यात येणार आहे.

हा बदल असा : नॉर्थ मेन रस्त्यावरील दुहेरी वाहतूक बंद करण्यात येत असून या रस्त्यावर फक्त कोरेगाव पार्क रस्त्यावरून बहिरोबा पंपिंगपर्यंत जाण्याला परवानगी आहे. बहिरोबा पंपिंगपासून कोरेगाव पार्क रस्त्यापर्यंत येण्यासाठी नागरिकांना साऊथ मेन रस्ता अथवा अन्य पर्यायी मार्गांचा वापर करावा.

शिवाय या कालावधीत नॉर्थ मेन रस्त्यावर गाड्या उभ्या करण्याला बंदी करण्यात येत असून, नागरिकांनी पाकिर्ंगसाठी साऊथ मेन रस्त्याकडे जाणाऱ्या गल्ल्या तसेच बनिर्ंग घाट स्मशानभूमीकडे जाणाऱ्या रस्त्याचा वापर करावा.

अतिक्रमण विरोधी कारवाई

दरम्यान, महापालिकेच्या टिळकरस्ता क्षेत्रीय कार्यालयाच्यावतीने स्वारगेट चौक, घोरपडे पेठ, शिवाजी रस्ता, दांडेकर पूल आणि सारसबाग येथे गुरुवारी अतिक्रमण विरोधी कारवाई करण्यात आली.

येथील 45 व्यावसायिकांवर ही कारवाई करण्यात आली असून, त्यांच्याकडून अपायकारक बर्फ, पायनॅपल ज्यूस, फ्रिजमध्ये बऱ्याच दिवसापासून साठवलेले ज्यूस, फळांचे काप, उघड्यावर विक्री होत असलेले अन्नपदार्थ असा एकूण 620 किलो माल जप्त करण्यात आला.

क्षेत्रीय वैद्यकीय अधिकारी डॉ. अरविंद वैद्य, विभागीय आरोग्य निरीक्षक एन. डी. भंडगे, आरोग्य निरीक्षक बी. एस. मगदुम, ए. बी. बंडगर, एस. जी. गोरगे यांच्या मार्गदर्शनाखाली ही कारवाई करण्यात आली.

 
</text>
</doc>
