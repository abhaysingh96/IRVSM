<doc>
<docno>1108048.cms.txt</docno>
<text>
 
प्रगती फास्ट
रंग यशाचे
[ Thursday, May 12, 2005  06:46:26 pm]


एप्रिल 2004 मध्ये मुबई युनिव्हसिर्टीतर्फे घेण्यात आलेल्या ' टेक्नॉलॉजी ऑफ पेण्ट ' या शाखेत यूआयसीटीची तेजस्विनी काळे प्रथम आली. तिला 80.75 टक्के मार्क्स मिळाले असून ती ' सुरेंद देसाई सुवर्ण पदक ' आणि ' प्रा. एन.आर. कामथ सुवर्ण पदक ' अशा दोन पदकांची मानकरी ठरली आहे. तिच्या यशाचं हे मनोगत.

' सीबीएसई कोर्स सिलॅबसशी संलग्न असलेल्या शाळेतून माझं शालेय शिक्षण झालं. शालेय परीक्षेत 84 टक्के मार्क्स मिळाल्यावर बी.ए.आर.सी. इथल्या अॅटोमिक एनजीर् ज्युनिअर कॉलेजमध्ये मी सायन्सला प्रवेश घेतला. बारावीत मला 92 टक्के मार्क्स मिळाले. केमिस्ट्रीमध्ये मला सुरुवातीपासूनच इण्टरेस्ट होता. त्यामुळे बारावीनंतर त्याच संदर्भात कोणते कोर्स उपलब्ध आहेत, याची चौकशी केली. मार्कांप्रमाणे मला युनिव्हसिर्टी इन्स्टिट्यूट ऑफ केमिकल टेक्नॉलॉजीमध्ये टेक्नॉलॉजी ऑफ पेण्ट या शाखेत प्रवेश मिळाला. हा चार वर्षं कालावधीचा कोर्स आहे. केमिस्ट्रीशी संबंधित फूड टेक्नॉलॉजी, पेण्ट, प्लास्टिक, ऑइल, डाइज, टेक्स्टाइल्स आणि फार्मास्युटिकल्स अशा विविध शाखांतील काही मूलभूत विषय कोर्सच्या पहिल्या दोन वर्षांत अभ्यासाला होते. अभ्यासक्रमाच्या शेवटच्या दोन वर्षांत तुम्ही निवडलेल्या विषयाचा सखोल अभ्यास असतो. माझा पेण्ट हा विषय होता. त्यामुळे अॅनालिसिस अॅण्ड टेस्टिंग ऑफ पेण्ट, अॅडव्हान्ससेस इन पेण्ट्स टेक्नॉलॉजी अॅण्ड प्रिण्टिंग इंक, स्ट्रक्चर अॅण्ड प्रॉपटीर् रिलेशनशिप ऑफ पॉलिमर, पेण्ट टेक्नॉलॉजी पेपर 1, 2, 3 असे विषय होते.

आपण भिंतीला जो रंग लावता तो रंग किती वर्ष टिकू शकतो, रंगावर पडलेले डाग कसे धुता येतील, पाण्यामुळे, उन्हामुळे रंग खराब होऊ नये म्हणून काय करता येईल, या गोष्टींचा अभ्यास अॅनालिसिस अॅण्ड टेस्टिंग ऑफ पेण्ट विषयात होता. वर्तमानपत्राची, पत्रिका छापताना वापरली जाणारी शाई, ऑफसेट प्रिण्टिंग, लेझर प्रिण्टिंग, असे छपाईच्या शाईचे विविध प्रकार असतात. झेरॉक्सची शाई ही याहीपेक्षा वेगळी असते. शाई उत्पादित करताना त्यात कोणते घटक असतात, याचा अभ्यास अॅडव्हान्स इन पेण्ट टेक्नॉलॉजी अॅण्ड प्रिण्टिंग इंक या विषयात होता. यातच प्रतिकू ल पर्यावरणात विविध उपकरणांना दिलेले रंग कसे टिकू शकतात याचा अभ्यास होता. शाईची वैशिष्ट्यं या विषयातूनच कळू शकली.

स्ट्रक्चर अॅण्ड प्रॉपटीर् रिलेशनशिप ऑफ पॉलिमर हा पूर्णपणे टेक्निकल विषय म्हणता येईल. कार्बन घटकांची लांब शृंखला म्हणजे पॉलिमर, अशी ' पॉलिमर ' शब्दाची व्याख्या असते. या विषयात मॉलिक्युलर वेटचाही अभ्यास येतो. त्याचप्रमाणे कार्बन, नायट्रोजन, ऑक्सिजन, फॉस्फरस, सल्फर अशा घटकांच्या संरचनेचाही अभ्यास यात असतो.

पेण्ट टेक्नॉलॉजी पेपर 1,2,3 अशा तीन वेगवेगळ्या पेपर्समध्ये घरातल्या भिंतीवरील, गाड्या, जहाजांचे रंग यांचा अभ्यास होता. घराच्या आतील आणि बाहेरील भिंतींवर लावला जाणाऱ्या रंगातही फरक असतो. ऑटोमोटिव गाड्यांसाठी मेटॅलिक आणि नॉन मेटॅलिक रंग वापरले जातात. एखादी गाडी कशी चमकते, का चमकते हे त्यात वापरल्या जाणाऱ्या रंगावर अवलंबून असतं. तसंच एखाद्या गाडीच्या रंगात आपला चेहरादेखील स्पष्ट दिसतो. हे सगळं कशामुळे, तर रंगांमुळे. त्यातल्या घटकांचा अभ्यासही या विषयात होता. जहाजांबाबत बोलायचंं, तर जहाजातील केबिनची, डेकची रचना आणि त्यांचे रंग, प्रत्यक्ष जहाजाच्या बाह्य भागावरील रंग, हे कसे असावेत त्याचे काही निकष आहेत. जहाजाच्या रंगांचा सागरी पर्यावरणावर परिणाम होतो का, हेसुद्धा पाहावं लागतं.

उद्योगक्षेत्रात जी चिमणी वापरली जाते, ती मेटॅलिक असते. ती गंजू नये यासाठी काही रंग वापरतात. शिवाय धुरांड्यातून बाहेर पडणाऱ्या धुराचा चिमणीच्या रंगावर परिणाम होतोय का, हेसुद्धा अभ्यासावं लागतं. आमची लेक्चर्स साडेआठ ते साडेबारा या वेळात असायची, नंतर प्रॅक्टिकल्स. कोणत्याही टेक्निकल विषयात थीअरीपेक्षा प्रॅक्टिकल्सना महत्त्व असतं. आम्ही लॅबमध्ये पॉलिमरची संरचना तपासली. रंगांमधील घटकांचं टेस्टिंग केलं आहे. आम्हाला 150 मार्कांसाठी प्रोजेक्ट होता. युरीआ फॉर्मल डिहाईड रेझीन तयार करणं हा विषय मी प्रोजेक्टसाठी निवडला होता. प्रॅक्टिकल्स संपल्यावर मी लायब्ररीत जाऊन नोट्स वाचायचे. स्वत:च्या नोट्स तयार करायचे. शिवाय रेफरन्स बुक्स आणि आधीच्या वषीर्च्या विद्यार्थ्यांच्या जर्नल्सही वाचून नोट्स बनवल्या. मी दरवषीर् परीक्षेत प्रथम येत असल्याने शेवटच्या वषीर्ही युनिव्हसिर्टीत प्रथम येण्याचं ध्येय ठरवलं होतं. मी 80.75 टक्के मार्क्स मिळवून पहिली आले. हे यश मला अपेक्षित होतं. आता मी केमिस्ट्री या विषयात पीएचडी करण्यासाठी मॅसॅच्युसेट्स युनिव्हसिर्टीत जाणार आहे.

गणेश आचवल

 
</text>
</doc>
