<doc>
<docno>1106970.cms.txt</docno>
<text>
 
महामुंबई
काँग्रेस व राष्ट्रवादी कार्यर्कत्यांच्या दंगलीत 12 जखमी
[ Thursday, May 12, 2005  12:34:55 am]


म. टा. वृत्तसेवा

नवी मुंबई : राष्ट्रवादी व काँग्रेसच्या कार्यर्कत्यांत मंगळवारी मध्यरात्री बेलापूर येथे लोखंडी सळ्या, बॅट, बाटल्यांचा वापर करून झालेल्या दंगलीत दोन्हीकडील 12 कार्यकतेर् जखमी झाले. या प्रकरणात पोलिसांनी 13 जणांना अटक केली.

गेल्या महिन्यात नवी मुंबई महानगरपालिकेच्या निवडणुका झाल्या. यात राष्ट्रवादी व काँग्रेस पक्ष विरोधात लढले होते. बेलापूर गावातून राष्ट्रवादीचे दिनानाथ पाटील आणि काँग्रेसचे अमित पाटील यांच्यात लढत झाली होती. यावरून दोन्ही कार्यर्कत्यांत मतभेद होते व भांडणाचे निमित्त शोधत होते.

रविवारी रात्री अमित पाटीलचा कार्यकर्ता दारू आणण्यासाठी गेला असता बारमध्ये बसलेल्या पालिका सदस्य दिनानाथ पाटीलच्या कार्यर्कत्याने त्याच्याकडे रागाने पाहिले. या कारणावरून अमित पाटीलच्या कार्यर्कत्याने त्याच्या डोक्यात बाटली मारली. यावरून प्रकरण वाढले आणि मंगळवारी मध्यरात्री दोन्ही कार्यर्कत्यांत राम मंदिरासमोर दंगल उसळली.

या प्रकरणात पोलिसांनी विनोद दिवेकर, अंकुश परब, किरण पाटील, सचिन पाटील, रामचंद पाटील, किसन केसोळे, रुपेश दिवेकर, दत्तात्रय म्हात्रे, गणेश म्हात्रे, परशुराम पाटील, निलेश म्हात्रे, दत्ता म्हात्रे आणि राहुल पाटील यांना अटक केली आहे. सीबीडी पोलिस ठाण्याचे वरिष्ठ पोलिस निरीक्षक सुर्यकांत घाटगे या प्रकरणाचा तपास करत आहेत.

 
</text>
</doc>
