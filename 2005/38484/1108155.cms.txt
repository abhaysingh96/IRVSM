<doc>
<docno>1108155.cms.txt</docno>
<text>
 
बहुतांची अंतरे
या त्यागाची काहीच किंमत नाही?
[ Thursday, May 12, 2005  08:39:25 pm]


' दिशाहीन सुदर्शन ' या अग्रलेखात ( म. टा. 3 मे) ' चले जाव ' ची टिंगल करणाऱ्या सुदर्शन आणि कंपनीच्या पाठीशी अशा त्यागाचा कोणता इतिहास आहे ', असा जो प्रश्ान् विचारला आहे, त्यावरून त्याग म्हणजे काय, हा मूलभूत मुद्दा उपस्थित होतो. आमदार, खासदार व मंत्री होणे वा फक्त राजकारण करणे म्हणजेच त्याग काय ? देशासाठी हालअपेष्टा पत्करून परतफेडीची अपेक्षा न करता प्रसंगी हौतात्म्य पत्करणे हा आदर्शच. पण जीवनभर चंदनासारखे झिजून प्रसिद्धीच्या मागे न लागता सामाजिक क्षेत्रांत पूर्णपणे समपिर्त कार्य करणाऱ्या कामाचे काहीच महत्त्व नाही ? आज सर्व क्षेत्रांत सेवेऐवजी धंदेवाईक वृत्ती बोकाळली आहे. प्रचंड पगार, भत्ते, सुविधा, कोटी-कोटी रुपयांचा भ्रष्टाचार, हा जणू परवलीचा शब्द झाला आहे. या पार्श्वभूमीवर सुदर्शन यांच्या समपिर्त जीवनाची महती का नसावी ?

सुदर्शन टेलिकम्युनिकेशन इंजिनीअरिंगमध्ये प्रथम क्रमांकाने उत्तीर्ण झाले आहेत. अनेक भाषांवर त्यांचे प्रभुत्व आहे ; पण स्वत:चा संसार, घरदार, नोकरी न करता केवळ संघकार्यार्थ देशभर फिरण्याचा वसा त्यांनी घेतला आहे. त्यांच्या आधीचे सरसंघचालक प्रो. राजेंदसिंह अणुशास्त्रज्ञ होते. डॉ. भाभांचे मित्र व सहकारी होते. प्राध्यापक म्हणून मिळालेला सर्व पगार व स्वत:चा बंगला त्यांनी संघकार्यार्थ दिलाच, पण अविवाहित राहून सारे जीवन संघकार्यार्थ झिजवले. व्यक्तिमत्त्वाचा विलोप करणारे हे जीवन त्यागमय नाही काय ? आज देशभर शैक्षणिक, सांस्कृतिक, सामाजिक, कला, सहकार, कामगार, रुग्णोपचार अशा जीवनाच्या सर्व क्षेत्रांत संघाचे कार्यकतेर् पगारही न घेता, स्वत:चा वेळ व पैसा खर्च करून कार्यरत आहेत. त्यांच्या त्यागाला किंमत नाही ?

राहिला मुद्दा हिटलरचा. संघाच्या कोणत्याही साहित्यात हिटलरचा पुरस्कार नाही. छत्रपती शिवाजी महाराज हेच संघाचे आदर्श आहेत. राजा असूनही लोकशाहीची मूल्ये पाळणारा असे त्यांचे व्यक्तिमत्त्व होते. इतके मोठे अत्युच्च आदर्श शिवराय असताना हिटलरची काय पत्रास ? तेव्हा हा गैरसमजावर आधारलेला प्रचार थांबवावा.

मधू वावीकर, मनमाड.

 
</text>
</doc>
