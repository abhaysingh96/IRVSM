<doc>
<docno>1108312.cms.txt</docno>
<text>
 
महाराष्ट्र
पुण्यातल्या पेट्रोल टंचाईला केंद सरकार जबाबदार
[ Thursday, May 12, 2005  11:44:22 pm]


म. टा. प्रतिनिधी

पुणे : गेल्या दोन दिवसांपासून शहर आणि परिसरात निर्माण झालेल्या पेट्रोल टंचाईला केंद सरकारच जबाबदार असल्याची टीका पेट्रोलपंप चालकांनी केली आहे. ' युरो तीन ' पेट्रोल तयार करण्यासाठी आवश्यक असणारी रिफायनरी सध्या भारत पेट्रोलियम आणि रिलायन्स या दोन कंपन्याकडे उपलब्ध आहे.

भारत पेट्रोलियमचे शहरात सुमारे 25 पंप आहेत त्याठिकाणी ' युरो तीन ' निकषाचे पेट्रोल उपलब्ध आहे. इंडियन ऑईल, हिंदुस्तान पेट्रोलियम आणि आयबीपी कंपन्यांचे पंप ' युरो तीन ' दर्जाचे पेट्रोल उपलब्ध न झाल्यामुळे जवळपास गुरूवारी बंद होते.

झपाट्याने पुण्याच्या झालेल्या विकासामुळे शहरात दररोज सहा लाख लिटर पेट्रोलची आवश्यकता असते. पण सध्या मात्र भारत पेट्रोलियमच्या पंपावर पेट्रोल उपलब्ध असल्यामुळे शहरासाठी दररोज आवश्यक असणारी मागणी पूर्ण होत नसल्याचे चित्र गेल्या दोन दिवसांपासून दिसत आहे.

पेट्रोल भरण्यासाठी गुरूवारी भारत पेट्रोलियमच्या पंपावर मोठ्या रांगा लागल्याचे दिसत होते. पुढील आठवड्यापर्यंत ही परिस्थिती कायम राहण्याची शक्यता असल्यामुळे ग्राहकांमध्ये भीतीचे वातावरण निर्माण झाले असल्यामुळे पेट्रोलच्या मागणीमध्ये नेहमीपेक्षा अधिक वाढ झाली असल्याचे समजते.

' युरो तीन ' निकषाचे पेट्रोल तयार कणाऱ्या रिफायनरी भारत पेट्रोलियम आणि रिलायन्स कंपन्यांकडे आहेत, इतर कंपन्यांकडे ही सुविधा उपलब्ध नाही. सध्या निर्माण झालेल्या पेट्रोलच्या समस्येमुळे इतर कंपन्यांना ' युरो तीन ' पेट्रोलसाठी भारत पेट्रोलियमवर अवलंबून राहवे लागत आहे.

शहरातील सर्व पंपाना पेट्रोल-डिझेलचा पुरवठा हिंदुस्तान पेट्रोलियमच्या लोणी केंदातून करण्यात येतो. सध्या मात्र लोणी केंदामध्ये युरो तीन दर्जाचे पेट्रोल उपलब्ध नसल्यामुळे अनेक कंपन्यांनी पेट्रोलसाठी शिवडी केंदावर लक्ष केंदित केले आहे.

पेट्रोल टंचाई जाणवू नये म्हणून मुंबईहून पुण्यास पेट्रोल आणण्यासाठी किमान पाच ते सहा तास लागत आहेत, त्यामुळे मागणी आणि पुरवठ्यातील सातत्य कायम ठेवावे लागत असल्याचे पेट्रोलपंप चालकांनी सांगितले. भारत पेट्रोलियमच्या पेट्रोलची सर्वाधिक विक्री दिल्ली, चेन्नई आणि पुण्यात होते. पुण्यामध्ये विक्री होणाऱ्या पेट्रोलपैकी 40 टक्के विक्री भारत पेट्रोलियमच्या पंपावरून केली जाते.

 
</text>
</doc>
