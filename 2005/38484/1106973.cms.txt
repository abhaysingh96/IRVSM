<doc>
<docno>1106973.cms.txt</docno>
<text>
 
महामुंबई
सचिन शंकर कालवश
[ Thursday, May 12, 2005  12:36:35 am]


म. टा. प्रतिनिधी

मुंबई : भारतीय रंगभूमीवर बॅलेनृत्यांचा ठसा उमटवणारे नृत्यदिग्दर्शक आणि सुप्रसिध्द बॅलेनर्तक सचिन शंकर यांचे हृदयविकाराच्या तीव्र झटक्याने सांताक्रूझ येथील निवासस्थानी निधन झाले. ते 80 वर्षार्चे होते. त्यांच्या पाथिर्वावर शिवाजी पार्क स्मशानभूमीत बुधवारी अंत्यसंस्कार करण्यात आले.

संगीत दिग्दर्शक रवी शंकर आणि उदय शंकर यांचे चुलत बंधू असलेले सचिन शंकर यांनी 1953 मध्ये बॅले युनिटची स्थापना केली. कलाभिनयाच्या दृष्टिकोनातून सर्वात उत्तम असलेला त्यांचा डान्सर ग्रूप ओळखला जायचा. संगीत आणि नृत्यक्षेत्रातील दिग्गजांच्या सहकार्याने गेली 45 वषेर् त्यांनी बॅले डान्समध्ये विविध नृत्याविष्काराचे यशस्वी प्रयोग केले.

' बॅले ' चा प्रयोगशील कलावंत

सर्वसाधारणपणे भारतीय शास्त्रीय नृत्य हा प्रकार ' सोलो ' पद्धतीने करण्यावर अनेकांचा भर असताना, सचिन शंकर यांनी मात्र बॅले या प्रकाराद्वारे, नृत्य लोकप्रिय करण्यात यश मिळवले.

त्यांनी सादर केलेल्या ' गांधी ' या बॅलेने अफाट लोकप्रियता मिळवली होती. वास्तविक, महात्मा गांधींचे जीवन हा विषय नृत्याच्या दृष्टिने रूक्ष मानले गेले. पण सचिन शंकर यांनी मात्र गांधींजींचे तत्वज्ञान या सुमारे दीड तासाच्या कार्यक्रमातून मांडण्यात यश मिळवले होते.

अत्यंत वेगळी धाटणी त्यांनी या बॅलेसाठी वापरली होती. त्यांचा आणखी गाजलेला बॅले म्हणजे ' ट्रेन '. रेल्वेच्या अनुषंगाने टिपलेल्या विविध अनुभवांवर, हालचालींवर आधारित असलेला हा बॅलेही दाद घेऊन गेला.

सचिन शंकर हे कलाकारांच्या घराण्यातील. नामवंत नर्तक उदय शंकर आणि सतारवादक रवी शंकर यांचे ते पुतणे होते. त्यामुळे नृत्याचे धडे त्यांनी लहानपणापासून गिरवण्यास सुरुवात केली. पण त्यांचे मन रमले, ते वेगवेगळ्या कल्पना घेऊन, रंगमंचावर, बॅलेच्या फॉर्ममध्ये सादर करण्यात. त्यांना पहिली मोठी संधी मिळाली ती पंडित जवाहरलाल नेहरू यांच्या डिस्कव्हरी ऑफ इंडियाचे सहनृत्यदिग्दर्शक म्हणून. यातूनच त्यांनी सचिन शंकर बॅले युनिट स्थापन करण्याची कल्पना सुचली. 1953 साली त्यांनी युनिटचा पाया रचला. सोवियत युनियन ते चीन, अमेरिका ते केनिया अशा सुमारे 30 देशांत त्यांनी बॅले सादर केले. फिनलँड येथील जागतिक स्पधेर्त त्यांनी दोन सुवर्ण आणि दोन रौप्यपदके मिळवून दिली.

नृत्याचा वेगळ्या अंगाने विचार करणाऱ्या या कलाकाराने महाराष्ट्राचे आराध्य दैवत असलेल्या छत्रपती शिवाजी महाराजांवर बॅलेची केलेली रचनाही अशीच दाद घेऊन गेली. रामायणाचे त्यांनी केलेले सादरीकरणही लोकप्रिय ठरले.

परदेशी बॅलेपेक्षा वेगळा विचार केलेल्या या भारतीय बॅलेंमुळे शंकर यांना विविध सन्मान मिळणे हा त्यांच्या कर्तृत्वाला सलामी होती. संगीत नाटक अकादमी पुरस्कार, शांतीवर्धन पुरस्कार, प. बंगाल सरकारने त्यांचा सन्मान केला. मुंबई, महाराष्ट्र हे कर्मभूमी मानली आणि गेली 40 वषेर् ते येथेच कार्य करीत राहिले. अंधेरीत त्यांनी कल्चर सेंटर स्थापले.

बॅलेमधील त्यांच्या प्रयोगांची जागतिक कलाकारांनी, प्रसिद्धी माध्यमांनी दखल घेतली. कलाकृती सवोर्त्तम व्हावी, यासाठी संगीत, काव्य, नेपथ्य, वेशभूषा अशा अनेक अंगांनी विचार करण्याची पद्धती आणि त्यावर कष्ट घेण्यावर कटाक्ष यामुळे त्यांचे बॅले हा नयनरम्य अनुभव ठरत असे.

 
</text>
</doc>
