<doc>
<docno>1108308.cms.txt</docno>
<text>
 
देश-विदेश
...अतिरिक्त वीज उत्पादन शक्य
[ Thursday, May 12, 2005  11:41:53 pm]


म. टा. विशेष प्रतिनिधी

नवी दिल्ली : राज्याला गॅस आणि कोळसा उपलब्ध झाल्यास औष्णिक प्रकल्पांच्या क्षमतेत वाढ करून अतिरिक्त विजेचे उत्पादन होऊ शकते, त्यासाठी चंदपूर जिल्ह्यातील टाकळी जेना आणि बेलोरा खाणींमधील कोळसा, महाराष्ट्रासाठी आरक्षित करण्याची आग्रही मागणी मुख्यमंत्र्यांनी केली, त्याला पंतप्रधानांनी तत्परतेने प्रतिसाद देण्याचे मान्य केले, असे मुख्यमंत्री म्हणाले.

राज्यातील ग्रामीण भागात सध्या नऊ तास तर शहरात चार तास वीजपुरवठा बंद ठेवावा लागतो. पंतप्रधानांनी केलेल्या तातडीच्या मदतीमुळे किमान एक तासाचे लोडशेडिंग कमी करता येईल. याचा अर्थ शहरात चारऐवजी तीन तास आणि ग्रामीण भागात नऊऐवजी आठ तास लोडशेडिंग असेल, अशी माहिती ऊर्जामंत्री दिलीप वळसे पाटील यांनी दिली.

ते म्हणाले की, मोफत वीजपुरवठ्याचा निर्णय रद्द झाल्याने एक जूनपासून अनावश्यक वापरावर नियंत्रण येणार आहे. या निर्णयामुळे 500 ते 600 मेवॉची बचत होईल. नागपूर खंडपीठाच्या निर्णयानुसार नवी मुंबई आणि ठाण्यातही लोडशेडिंगला प्रारंभ झाल्याने राज्याच्या फेरवाटपासाठी अतिरिक्त 260 मेवॉ वीज उपलब्ध झाली आहे. राज्यात सुमारे 3500 मेवॉची टंचाई होती, ते प्रमाण सध्या 3000 पर्यंत खाली आले आहे.

केंदाच्या अतिरिक्त पुरवठ्यामुळे तातडीची गरज भागवली जाणार असून पावसाळा सुरू झाल्यावर विजेचा वापर कमी होऊन परिस्थितीत आणखी सुधारणा होईल, असे पाटील म्हणाले.

 
</text>
</doc>
