<doc>
<docno>1108128.cms.txt</docno>
<text>
 
क्रीडा
प्रशिक्षक चॅपल की मूडी?
[ Thursday, May 12, 2005  08:21:54 pm]


वृत्तसंस्था

नवी दिल्ली : भारतीय क्रिकेट संघाचा नवीन प्रशिक्षक गेग चॅपल किंवा टॉम मूडी यापैकी एक असेल असे भारतीय क्रिकेट नियामक मंडळाच्या गोटातून सांगण्यात आले आहे. जॉन राईट मायदेशी रवाना झाल्याला आता जवळपास एक महिना झाला असला तरी अजूनही नवीन क्रिकेट प्रशिक्षकाची नेमणूक झालेली नाही.

आता त्यासाठी सहा जणांच्या समितीचीही स्थापना करण्यात आली आहे. या समितीने मोहिंदर अमरनाथ आणि संदीप पाटील या दोघा भारतीयांसह काही जणांच्या नावाची चर्चाही केली आहे. पण आता केवळ ग्रेग चॅपल आणि टॉम मूडी यांच्यात शर्यत रंगणार असे दिसू लागले आहे.ऑस्ट्रेलियाचे माजी कर्णधार स्टीव वॉ यांनी टॉम मूडी यांच्या नावाची जोरदार शिफारस केलेली आहे.भारतीय क्रिकेट संघाचे प्रशिक्षक बनण्यास ग्रेग चॅपलही उत्सुक आहेत. सौरव गांगुलीने ग्रेग चॅपलच्या नावाचे समर्थन केले आहे. वेंकट राघवन, सुनील गावस्कर, रवी शास्त्री या तिघा माजी कर्णधारांसह रणबीरसिंग महेंद, जगमोहन दालमिया आणि एस. के. नायर यांची समिती ही निवड करणार आहे.

 
</text>
</doc>
