<doc>
<docno>1108103.cms.txt</docno>
<text>
 
महाराष्ट्र
कम्प्युटर आणि इंग्रजी शिकाच
[ Thursday, May 12, 2005  07:56:11 pm]


म. टा. वृत्तसेवा

सातारा : जागतिकीकरणाची आव्हाने पेलण्यासाठी इंग्रजी आणि कम्प्युटर शिका असे आवाहन केंदीय कृषी मंत्री शरद पवार यांनी तरुणांना केले. पद्मभूषण कर्मवीर भाऊराव पाटील यांच्या 46 व्या पुण्यतिथीनिमित्त रयत शिक्षण संस्थतफेर् साताऱ्यात सोमवारी झालेल्या कार्यक्रमात ते बोलत होते.

जागतिकीकरणामुळे मुंबई, पुणे आणि दिल्ली येथे सेवाक्षेत्रात मोठ्या प्रमाणावर रोजगाराच्या संधी उपलब्ध होणार आहेत. त्या संधी पटकवण्यासाठी तयार विद्याथीर् घडवण्याचे काम रयत सारख्या शिक्षण संस्थांनी करावे, असेही पवार म्हणाले. सेवाक्षेत्रातील नव्या संधींमुळे भविष्यात देशाला मोठा लाभ होईल, असा विश्वासही त्यांनी व्यक्त केला.

जागतिकीकरणामुळे सर्व देशांचे दरवाजे आपल्यासाठी खुले झाले आहेत. त्यामुळे शिक्षण देताना जगाचे भान ठेवणे गरजेचे आहे, असे सांगत त्यांनी बदलत्या अर्थकारणात शिक्षणाची नवी भूमिका समजावून सांगितली. मुंबईत 120 कापडगिरण्या आणि दोन लाख कामगार होते. आज फक्त अठरा हजार कामगार आहेत. आता मुंबईसारखी औद्योगिक नगरीही दिल्ली आणि पुण्यासारखीच आथिर्क आणि कम्प्युटर क्षेत्रात सेवा देणारे केंद बनले आहे. आजचे जग भारत आणि चीनकडे सेवा पुरवणारे देश याच दृष्टिकोनातून पाहत आहेत. ही बदलती आव्हाने पेलण्याची विद्यार्थ्यांची तयारी करून घ्यायला हवी, असेही ते म्हणाले. हे फक्त एकटे सरकार करू शकत नाही, असेही त्यांनी स्पष्ट केले.

यावेळी रयत पुरस्कार मिळवणाऱ्या शिक्षकांचा तसेच गुणवत्ता यादीत आलेल्या विद्यार्थ्यांचा सत्कार करण्यात आला.

सलग सातव्यांदा अध्यक्षपद

कराड (म. टा. वृत्तसेवा): रयत शिक्षण संस्थेच्या कार्यकारी मंडळाच्या त्रैवाषिर्क बैठकीत सोमवारी शरद पवार यांची सलग सातव्यांदा अध्यक्षपदी बिनविरोध निवड करण्यात आली. संस्थेच्या कार्यकारी मंडळात पहिल्यांदाच अजित पवारांचा समावेश करण्यात आला. कार्याध्यक्षपदी एन. डी. पाटील आणि सचिवपदी प्राचार्य डॉ. अशोक भोईटे हेच कायम आहे. कार्यकारी मंडळातील पंधरा सदस्यांसह पदाधिकाऱ्यांची निवडही बिनविरोध झाली. यात अजित पवारांसोबतच शंकरराव काळे, एस. एम. पाटील, रामशेठ ठाकूर, विनायकराव पाटील, दशरथ कळमळकर, शंकरराव ठिंगणे व बाळकृष्ण चव्हाण यांचाही नव्याने समावेश झाला आहे.

 
</text>
</doc>
