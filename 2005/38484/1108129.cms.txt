<doc>
<docno>1108129.cms.txt</docno>
<text>
 
क्रीडा
अटीतटीच्या लढतीनंतर दक्षिण आफ्रिकेने विंडिजला चकवले
[ Thursday, May 12, 2005  08:22:41 pm]


ब्रिजटाऊन (बार्बाडोस) : चार्ल लँगवेल्टच्या अफलातून गोलंदाजीच्या जोरावर दक्षिण आफ्रिकेने वेस्ट इंडिजला अटीतटीच्या लढतीनंतर 1 धावेने चकवले आणि तिसरा झटपट क्रिकेटसामानाही जिंकला व पाच सामन्यांच्या या मालिकेत 3-0 अशी विजयी आघाडी घेतली आहे.

शेवटच्या षटकात वेस्ट इंडिजला विजयासाठी फक्त 4 धावांची गरज होती आणि त्यांचे 3 गडी बाकी होते. लँगवेल्टच्या पहिल्या दोन चेंडूवर 2 एकेरी धावा निघाल्या पण नंतर त्याने इयान ब्रॅडशॉ, डॅरन पॉवेल आणि कोरी कॉलिमूर यांना बाद करून दक्षिण आफ्रिकेला सनसनाटी विजय मिळवून दिला. लँग्वेल्टलाच या सामन्यातील सवोर्त्तम खेळाडूचे बक्षिस देण्यात आले.

वेस्ट इंडिजतफेर् क्रिस गेलने छानच फटकेबाजी केली व शतक झळकावले. त्या आधी दक्षिण आफ्रिकेतफेर् बोएटा डिपेनारने शतक साजरे केले होते.

धावफलक : दक्षिण आफ्रिका : 50 षटकात 6 बाद 284 ( ग्रॅम स्मिथ 28, बोएटा डिपेनार 123, जॅक कॅलिस 87, ब्रॅडशॉ 10-0-51- 2, ब्रॅव्हो 9-0-51-2) विजयी वि. वेस्ट इंडिज : 49.5 षटकात 283 ( क्रिस गेल 132, ब्रायन लारा 32, शिवनारायण चंदरपॉल 23, स्मिथ 21, ब्रॅव्हो नाबाद 21, एन्टीनी 10-0-42-3, लँगवेल्ट 9.5- 0-62-5).

 
</text>
</doc>
