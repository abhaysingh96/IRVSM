<doc>
<docno>1106967.cms.txt</docno>
<text>
 
देश-विदेश
करबुडव्यांनो, सावधान!
[ Thursday, May 12, 2005  12:33:11 am]


वृत्तसंस्था

नवी दिल्ली : करबुडव्यांभोवतीचा फास पूर्णत: आवळण्यात आल्याचा दावा करत, वाषिर्क माहिती अहवाल, करांविषयीची माहिती यंत्रणा आणि नव्यानेच लागू करण्यात आलेला कॅश ट्रॅन्झॅक्शन टॅक्स यांच्या माध्यमातून करबुडव्यांचा माग काढण्यात येईल, असे केंदीय अर्थमंत्री पी. चिदंबरम यांनी बुधवारी येथे सांगितले.

काही प्रकरणांत छापे टाकण्याचा मार्ग स्वीकारावा लागतो. पण इथून पुढे अधिक भर माहिती गोळा करण्यावर असेल, असे चिदंबरम म्हणाले. अबकारी तसेच सेवा कर ऑनलाइन भरण्याच्या सुविधेचे उद्घाटन करताना ते बोलत होते. करांचे दर मध्यम असावेत, कर यंत्रणा सुटसुटित, सुलभ असावी आणि करवसुली निष्पक्ष व कठोर असावी, अशी त्रिसूत्रीच चिदंबरम यांनी यावेळी दिली. कर बुडवणाऱ्यांनीही प्रामाणिकपणे कर भरण्यास सुरुवात केली तर करांचे दर आणखी कमी करणे शक्य होईल, असेही ते म्हणाले.

अबकारी आणि सेवा कर ऑन लाइन भरण्यासी सेवा सुरू करून केंद सरकारने ई- गव्हर्नन्सच्या दिशेने आणखी एक पाऊल टाकले आहे. युनियन बँक, आयसीआयसीआय बँक, आयडीबीआय, एचडीएफसी बँक व युटीआय बँक या पाच बँकांच्या माध्यमातून सध्या ही ऑनलाइन सेवा उपलब्ध आहे.

 
</text>
</doc>
