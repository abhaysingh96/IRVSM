<doc>
<docno>1146862.cms.txt</docno>
<text>
 
महामुंबई: मुंबई टाइम्स
टीव्हीवरून ठरलं लग्न!
[ Monday, June 20, 2005  12:16:51 am]


अमित भंडारी

असं म्हटलं जातं, की लगीनगाठी स्वर्गात जुळतात... पण ज्यांच्या रेशीमगाठी 'लव्ह अॅट र्फस्ट साइट'ने जमत नाहीत, त्यांना मॅरेज ब्युरोंपासून मॅट्रिमोनिअलच्या जाहिरातींपर्यंत वेगवेगळी व्यासपीठं आधार ठरतात. इमेल आणि शादीवाल्या वेबसाइटनी यात नव्या फोरमची भर टाकली. काही काळापूवीर्पासून हा रोल चॅनेलनेही घ्यायचं ठरवलं आणि माधुरी दीक्षित 'कहीं ना कहीं कोई है,' असा भावनिक आधार देत सोनी टीव्हीवर अवतरून फ्लॉप झाली. आता मराठीतही असा लग्न ठरवण्याचा सार्वजनिक उद्योग 'यंदा कर्तव्य आहे'च्या माध्यमातून सुरू झालाय. याच माध्यमातून एक लग्नही जुळून आलं आहे.

ठाण्याच्या वृंदावन सोसायटीत राहणाऱ्या मेघा दुबेची लगीनगाठ औरंगाबादला राहणाऱ्या शार्दुल घुगरीशी बांधली गेलीय. छोट्या पडद्यावरच्या एका कार्यक्रमामार्फत जुळलेली ही पहिलीवहिली रेशीमगाठ म्हणून या गोष्टीचं वेगळं कौतुक आहे. मेघा आणि शार्दुलचा 12 तारखेला साखरपुडाही झाला. आता घरी लगीनघाई सुरू झालीय. हॉल, केटरर्स, डेकोरेशन ठरवण्यासाठी आता लगबग सुरू झालीय.

मंुबईतल्या मेघाला शार्दूलच्या आईबाबांनी पाहिलं ते औरंगाबादमध्ये! त्या वेळी शार्दूल होता दिल्लीत... आईबाबांच्या फोनाफोनीनंतर पुनर्प्रक्षेपित एपिसोडमध्ये पाहिलं आणि शार्दुलने पसंतीची पावती कळवली. हे सगळं महिना दीड महिन्याच्या आत घडल्यामुळे मेघाचा आनंद गगनात मावेनासा झालाय. सारं काही स्वप्नवत वाटू लागल्याचं ती सांगते. या शोमध्ये जाण्यापूवीर् मनात वेगवेगळे विचार होते खरे, पण कार्यक्रमाचं शूटिंग झाल्यानंतर खरोखरच यामधून चांगलं काहीतरी निष्पन्न होईल, असं वाटत होतं. पण इतक्या झपाट्याने हे होईल, असं अजिबात वाटत नव्हतं आणि म्हणूनच हा ईटीव्ही मराठीने दिलेल्या अनोख्या भेटीपेक्षा सुखद धक्का म्हणून कायम लक्षात राहील.

' यंदा कर्तव्य आहे'च्या कार्यकारी निर्मात्या अंजली चासकर यांनी सांगितलं, की आताच्या मॅरेज ब्युरो संकल्पनेपेक्षा हा कार्यक्रम निश्चितच वेगळा आहे. कार्यक्रमाच्या वेगवेगळ्या राऊण्ड्समधून पारदर्शक माहितीसोबत एकमेकांचे इण्टरेस्ट जाणून घेऊन योग्य जोडीदार निवडण्यासाठी हा कार्यक्रम निश्चितच मार्गदर्शक ठरतो.

आयुष्यभर साथसोबत करणारा जोडीदार निवडण्याची अनोखी संधी या कार्यक्रमात आहे, तसंच तुमचे इण्टरेस्ट आणि वैयक्तिक माहिती दिल्यावर पुढील गोष्टी आपसूक घडत जातात, पण त्यापेक्षा महत्त्वाचं म्हणजे अनेक डेटिंग वेबसाइट्स आणि मॅरेज ब्युरोचे ऑप्शन्स असतानाही या कार्यक्रमाला सूर गवसतोय. वधू किंवा वर निवडण्यासाठी कांदेपोह्यांचा कार्यक्रम हा अनेकांसाठी एम्बॅरसिंग असतो, त्यामुळे अशा जाहीर कांदेपोह्यांना कितपत प्रतिसाद मिळेल, अशी शंका अनेकांच्या मनात होती. मात्र सध्याच्या ट्रान्स्परण्ट जगात छोट्या पडद्यावरचा मॅरेज ब्युरो हासुध्दा हिट होऊ लागला आहे. अर्थात आपलं कॅरेक्टर दुनियेसमोर उघड करताना त्यातले वीकपॉइण्ट्स जर सर्वांना कळले, तर मात्र 'कुंवारा' राहण्याचा धोका हा बाशिंगोत्सुक मंडळींना पत्करावा लागणार आहेच!

ड्डद्वद्बह्ल.ड्ढद्धड्डठ्ठस्त्रड्डह्मद्बञ्च

ह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
