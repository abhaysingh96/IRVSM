<doc>
<docno>1147750.cms.txt</docno>
<text>
 
महामुंबई: मुंबई टाइम्स
बाइकस्वार भामट्यांचा अभिनेत्रीला हिसका
[ Monday, June 20, 2005  08:50:50 pm]


कल्पना राणे

प्रथितयश मॉडेल विद्या माळवदे काही दिवसांपूवीर् कथ्थकचे क्लासेस संपवून बान्द्याच्या टर्नर रोडवर गाडीची वाट पाहात उभी होती. तेवढ्यात बाइकवरून आलेल्या दोघा चोरट्यांनी तिची पर्स हिसकावून घेतली आणि क्षणार्धात ते पसार झाले. दीड लाख किमतीचे हिऱ्यांचे दागिने या पर्समध्ये होते. हे सगळं इतक्या अचानक आणि काही सेकंदात घडलं की, ती दोन्ही चोरांचा चेहरा पाहू शकली नाही. निळ्या रंगाच्या बाइकवरून ते आले होते एवढंच तिला आठवतं. उपनगरांमध्ये अनेक गल्ल्यांमध्ये सध्या अशा बाइकवाल्या लुटारूंनी उच्छाद मांडला असून केवळ वांदे-जुहू परिसरातच गेल्या दोन आठवड्यात अशी दहा प्रकरणं घडली आहेत. विद्या माळवदेला अशाच टोळक्यांनी गेल्या आठवड्यात दणका दिला.

' घरात लग्न होतं. त्यामुळे मी काही दागिने बँकेतून काढले होते. हाता-कानातले दागिने सहसा मी काढून ठेवत काही. पण त्या दिवशी मी ते काढून पर्समध्ये ठेवले होते. गाडीत बसल्यावर पुन्हा ते घालण्याच्या विचारात असतानाच हे अघटित घडलं, असं हताश विद्याने 'मुंबई टाइम्स'ला सांगितलं.

' सिग्नल पडायच्या आतच ते पळून गेले त्यावरून ते सराईत गुन्हेगार वाटतात आणि बान्द्याची त्यांना खडान्खडा माहिती असावी असं दिसतं, असं विद्या म्हणाली.

विद्याप्रमाणेच तनुजा चंदा, कॅण्डिस पिन्टो, अचिंत कौर यांनाही अशाच पद्धतीने वांदे भागातच टागेर्ट करण्यात आलं होतं. तनुजाच्या गाडीतून पर्स चोरली गेली होती. गेल्या आठवड्यात अशा तीन चोऱ्या वांद्यातच घडल्याची नोंद वांदे पोलिस स्टेशनमध्ये आहे. तसंच गेल्या दोन महिन्यात लिंकिंग रोड आणि हिल रोड परिसरातून पर्स चोरण्याच्या दहा-पंधरा केसेस झाल्या आहेत. याच परिसरात मोबाइल चोरीचे प्रकार तर दिवसेंदिवस वाढतच आहेत. बाइकवरून यायचं आणि चोरी करून पसार व्हायचं, अशी त्यांची कार्यपध्दती आहे.

विद्याने वांदे पोलिस स्टेशनमध्ये तक्रार नांेदवली असून तिला पोलिसांच्या निष्क्रियतेबद्दल चीड आहे. इथे कोणत्या गँग काम करतात, याची त्यांना माहिती असूनही ते कारवाई करायला दिरंगाई करत आहेत, असा तिचा आरोप आहे.

 
</text>
</doc>
