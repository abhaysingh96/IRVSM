<doc>
<docno>1147843.cms.txt</docno>
<text>
 
क्रीडा
फेडररची विजयी सलामी
[ Monday, June 20, 2005  11:26:48 pm]


विम्बल्डन, इंग्लंड (वृत्तसंस्था): गतवेळच्या विजेत्या रॉजर फेडररने विम्बल्डन टेनिस स्पधेर्त विजयी सलामी देताना फ्रान्सच्या पॉल-हेन्री मॅथ्यू याचा 6-4, 6-2, 6-4 असा पराभव केला. या विजयामुळे ग्रास कोर्टवरील फेडररच्या विजयाची संख्या 30 वर गेली आहे.

जागतिक रँकिंगमध्ये अव्वल स्थानावर असलेल्या फेडररने सलग दोनदा या स्पधेर्त जेतेपदाचा मान मिळवला असून यंदा तो हॅटट्रिकच्या उंबरठ्यावर आहे. हा पराक्रम करून तो पीट सॅम्प्रसच्या पंक्तीत बसणार काय? याविषयी आतापासून टेनिस शौकिनांना उत्सुकता आहे. ग्रास कोर्टवर दादा असलेल्या सॅम्प्रसने तब्बल सातवेळा विम्बल्डन ग्रँडस्लॅम जिंकण्याचा पराक्रम केला होता.

सेंटर कोर्टवरील लढतीत लख्ख सुर्यप्रकाशात खेळताना फेडररने पहिल्याच सेटमध्ये चार एस (बिनतोड सव्हिर्स) टाकल्या. सामन्यात एकूण 18 एस टाकणाऱ्या या अव्वल खेळाडूंची आता विम्बल्डनमधील लागेपाठच्या विजयाची संख्या 15 वर गेली आहे.

जागतिक क्रमवारीत तिसऱ्या स्थानावर असलेल्या आणि तीन वर्षांपूवीर् या स्पधेर्त जेतेपदाचा मानकरी ठरलेला लिटन ह्युविटची पहिल्या फेरीत गाठ होती ती क्रिस्तोफी रोचस याच्याशी. फेडररप्रमाणे ह्युविटनेही हा सामना सरळ तीन सेटमध्ये 6-3, 6-3, 6-1 असा जिंकला.

दुखापतीमुळे ह्युविट गेले अकरा आठवडे खेळू शकलेला नाही. जवळपास तीन महिने कोर्टपासून दूर राहिल्यानंतरही त्याच्या खेळातील चमक कमी होऊ शकलेली नाही, हे दिसून आले.

 
</text>
</doc>
