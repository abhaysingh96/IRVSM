<doc>
<docno>1147721.cms.txt</docno>
<text>
 
प्रगती फास्ट
सुसज्ज इन्फ्रास्ट्रक्चर
[ Monday, June 20, 2005  08:09:53 pm]


ऑफिस म्हणताच डोळ्यासमोर एक स्ट्रक्चर उभं राहतं. त्यात केबिन, टेबल, खुर्च्या, कम्प्युटर...अशा कितीतरी गोष्टी दिसतात. या निजीर्व तरीही कामासाठी अत्यावश्यक गोष्टींनी मिळून इन्फ्रास्ट्रक्चर तयार होतं. अगदी लिफ्टपासून कॉन्फरन्स रूमपर्यंत सगळं आवश्यक असतं. उदा. चौदाव्या मजल्यावर असणाऱ्या ऑफिसमध्ये पोहोचण्यासाठी लिफ्ट हवी, परदेशातील व्यक्तींशी बिझनेस कॉन्फरन्स करायला वेब कॅमेरा हवा, तुमचा रिपोर्ट तात्काळ दिल्लीतील किंवा अगदीच जवळच्या हेड ऑफिसला पाठवण्यासाठी इण्टरनेट वा फॅक्स मशिन हवं. ही यादी अशीच वाढत जाते.

ऑफिसमधलं बहुतांश काम तुम्हाला याच अद्ययावत इन्फ्रास्ट्रक्चरच्या मदतीने करावं लागतं. प्रत्येक कंपनीत थोड्याफार फरकाने कामासाठी आवश्यक असलेलं इन्फ्रास्ट्रक्चर असतं. पण त्यात तुम्हाला इन्फ्रास्ट्रक्चर निवडण्याची संधी दिली जाते का, हे जाणून घेण्यासाठी 'आर यू हॅपी' सदरात प्रश्न विचारला होता. त्यातील 80 टक्के व्यक्तींनी इन्फ्रास्ट्रक्चर निवडण्याची संधीच मिळत नाही, अशी खंत प्रतिक्रियेतून व्यक्त केली.

बीपीओमध्ये काम करणारी निशा सांगते, की प्रत्येक इण्डस्ट्रीला कामाचा वेग वाढवण्यासाठी अद्ययावत इन्फ्रास्ट्रक्चरची आवश्यकता आहे. पण जॉब स्वीकारताना कुणीही याचा विचार करत नाही. मीसुद्धा केला नव्हता. कामात अडथळे आले तरच इन्फ्रास्ट्रक्चरच्या निवडीचा मुद्दा लक्षात येतो. आमची कंपनी इन्फ्रास्ट्रक्चर बदलताना स्टाफच्या मतांपेक्षा प्रोडक्शन प्रक्रियेचा अधिक विचार करते. त्यामुळे या गोष्टीवर काहीच चर्चा होत नाही.

त्याच वेळी फायनान्स कन्सल्टण्ट असलेल्या सुधीरला वाटतं, की कम्प्युटर, इण्टरनेट आणि टेलिफोन या तर मूलभूत गरजा झाल्या आहेत. या टेक्नॉलॉजीच्या मदतीने झटपट काम करता येतात. पण एजन्सी प्रत्येक उमेदवाराला या सुविधा देत नाही. शिवाय वेळेत काम पूर्ण करण्याच्या अटी असतात. मॅनेजमेण्टकडे तक्रार केली तरी टाळाटाळ केली जाते. त्या वेळी खूप फ्रस्ट्रेशन येतं आणि काम करूच नये, असं वाटायला लागतं.

सव्हेर्तील जास्तीतजास्त व्यक्तींना कम्प्युटर, इण्टरनेट यासारख्या सुविधा कामासाठी अत्यावश्यक वाटतात. काहींनी तर सिटिंग अरेंजमेण्टचाही उल्लेख केला. त्यातील स्मिता मोरजकर म्हणाली, 'मी अकाऊण्ट्स डिपार्टमेण्टमध्ये काम करते. बहुतांश स्टाफला सातत्याने बसल्यामुळे पाठीची दुखणी वाढू लागली. आम्ही कंपनीला सांगून एक-दोन महिन्यात डिपार्टमेण्टमध्ये अधिक चांगल्या दर्जाची सिटिंग अरेंजमेण्ट केली. कंपनी स्टाफच्या गरजा, कामाचं स्वरूप पाहून इन्फ्रास्ट्रक्चरमध्ये सुधारणा करते. दरवेळी तुमचं मत विचारात घेतलं जात नाही. पण काही वेळा त्यांनी दुर्लक्ष केलेल्या गोष्टी लक्षात आणून द्याव्या लागतात.'

इन्फ्रास्ट्रक्चरचं वाढतं महत्त्व कुणालाच नाकारता येणार नाही. सव्हेर्तील वीस टक्के व्यक्तींच्या मते, कंपनी तुम्हाला निवड करण्याची संधी निश्चित देते. पण बहुतांश वेळा ती अप्रत्यक्षपणे दिली जात असल्यामुळे कुणाच्याही लक्षात येत नाही. सुनील बावस्कर म्हणतो, 'कंपनी तुम्हाला चौकशी आणि तक्रार यासारखे दोन्ही पर्याय देते. या माध्यमातून स्टाफचं म्हणणं लक्षात घेतलं जातं. त्यामुळे तुमच्या लक्षात आलं नाही तरी बदल केले जातात. शिवाय बहुतांश कंपन्यांना एचआर डिपार्टमेण्ट असतं. त्यांचं काम हे निवड आणि नेमणुका करण्यापर्यंत मर्यादित नाही. ते या दृष्टिकोनातून प्रयत्न करत असतात.'

दिशा कौन्सिलिंग सेण्टर

 
</text>
</doc>
