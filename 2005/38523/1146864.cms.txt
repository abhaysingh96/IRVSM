<doc>
<docno>1146864.cms.txt</docno>
<text>
 
महामुंबई: मुंबई टाइम्स
पॅटर्न बदलावर महाभारत
[ Monday, June 20, 2005  12:18:44 am]


प्रवीण मुळ्ये

जागतिक बदल, व्यावसायिक अभ्यासक्रमांचं वाढतं महत्त्व, बेरोजगारी, देशाची आथिर्क स्थिती, सामाजिक विषमता, विद्यार्थी-पालकांची मानसिकता, या सर्व गोष्टींचा विचार करून जोपर्यंत '10+2+3' या एज्युकेशन पॅटर्नला सशक्त पर्याय निर्माण होत नाही, तोपर्यंत या अभ्यासक्रमात बदल करण्याची घाई करू नये, असा सावधतेचा इशारा नियोजन आयोगाचे शिक्षण विभागाचे प्रमुख आणि मुंबई युनिव्हसिर्टीचे माजी कुलगुरू डॉ. भालचंद मुणगेकर यांनी राज्य सरकारला दिला आहे. याबाबत प्लानिंग कमिशनतर्फे सरकारशी पत्रव्यवहार करण्यात येणार आहे. सीईटीला किती महत्त्व द्यावं, याबाबतही कमिशनमध्ये चर्चा होणार असल्याचं डॉ. मुणगेकर यांनी स्पष्ट केलं.

गेली 30 वर्षं सुरू असलेल्या '10+2+3' या पॅटर्नमध्ये बदल करता येतील का, याबाबत कॅबिनेटमध्ये चर्चा झाली होती. तेव्हापासून पॅटर्न बदलावर मुंबईसह राज्यात नव्या वादाला तोंड फुटलं आहे. पॅटर्न बदलाची खरंच गरज आहे का? विद्यार्थ्यांवर याचा काय परिणाम होईल? पॅटर्न बदलामुळे सगळे प्रश्न सुटतील का? याबाबत शिक्षण क्षेत्रापासून ते उद्योग क्षेत्रापर्यंत नवा वाद सुरू झाला आहे.

डॉ. मुणगेकर यांनी याबद्दल सविस्तर प्रतिक्रिया देताना सांगितलं, की नोकऱ्यांचा गंभीर बनत चाललेला प्रश्न, जागतिकीकरण आणि व्यावसायिक अभ्यासक्रमांचं वाढतं महत्त्व लक्षात घेता '10+2+3' या पॅटर्नमध्ये काही मूलभूत बदल करणं जरूर गरजेचं आहे. पण हा निर्णय लाखो विद्यार्थ्यांच्या भवितव्याशी थेट संबंधित असल्यामुळे विद्याथीर्, पालक, उद्योगक्षेत्र, शिक्षणतज्ज्ञ या सर्वांशी सविस्तर चर्चा करूनच त्यानंतर सरकारने भूमिका ठरवणं आवश्यक आहे. राष्ट्रीय पातळीवर शैक्षणिक समानता आणण्यासाठी 1975 साली '10+2+3' हा पॅटर्न सुरू झाला. हा पॅटर्न म्हणजे विद्यार्थ्यांच्या दृष्टीने महत्त्वाचा टनिर्ंग पॉइण्ट आहे. पण 12 वर्षांच्या अभ्यासाऐवजी आता तीन तासांची सीईटी विद्यार्थ्यांच्या करिअरची दिशा ठरवू लागली आहे. यामुळे कोचिंग क्लासवाल्यांचं फावलं आहे. गुणवत्ता असणाऱ्या गरीब विद्यार्थ्यांसमोर मात्र नवे अडथळे निर्माण झालेत. त्यामुळे शैक्षणिक गाभ्याला धक्का पोेहोचवणाऱ्या सीईटीच्या वाढत्या महत्त्वाबाबत प्लानिंग कमिशनमध्येही चर्चा घडून येणार असल्याचं डॉ. मुणगेकर यांनी स्पष्ट केलं.

पॅटर्न बदलावर सविस्तर चर्चा करूनच त्यानंतर सरकारने योग्य तो निर्णय घ्यावा, अशी प्रतिक्रिया शिक्षण क्षेत्रातून उमटत आहे. पॅटर्नबदलाबाबत घाई करण्याची गरज नाही, कारण हा प्रयोग शेवटी आमच्या मुलांवर होणार आहे, असं यंदा दहावी, बारावीच्या परीक्षांना सामोरं जाणाऱ्या विद्यार्थ्यांच्या पालकांकडून सांगण्यात येत आहे. सध्याच्या अभ्यासक्रमांमार्फतच आज जगभर विद्याथीर् नाव कमावत आहेत. सर्वव्यापक अभ्यासक्रम म्हणून या अभ्यासक्रमांकडे पाहिलं जातं. असं असताना केवळ परदेशी युनिव्हसिर्टीजच्या भीतीने शिक्षणाचा पाया असलेल्या पॅटर्नलाच हात घालणं योग्य आहे का? या मुद्द्याकडेही पालकांनी सरकारच लक्ष वेधलं आहे. पॅटर्न बदलण्याऐवजी ज्ञानभाषा बनलेल्या इंग्रजीचं महत्त्व वाढवावं, व्यावसायिक अभ्यासक्रमांवर फोकस व्हावा, करिअरच्या निवडीसाठी विद्यार्थ्यांना अधिक ऑप्शन्स द्यावेत, अशी मागणी पालकांकडून केली जात आहे.

श्चह्मड्ड1द्बठ्ठ.द्वह्वद्य4द्गञ्चह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
