<doc>
<docno>1147748.cms.txt</docno>
<text>
 
महामुंबई: मुंबई टाइम्स
त्रस्त मोबाइलधारकांना 'डू नॉट कॉल'चा आधार!
[ Monday, June 20, 2005  08:48:59 pm]


निनाद सिद्धये

' तुमचा मोबाइल फोन प्री-पेड आहे की, पोस्टपेड? सर, तुम्हाला फ्री क्रेडिट कार्ड घ्यायला आवडेल का? तुम्हाला आमच्या बँकेने फ्री अकाऊण्ट देऊ केला आहे...' अशा विविध प्रलोभनांच्या कॉल्सनी मोबाइलवरून सारखा तुमचा पिच्छा पुरवणाऱ्यांना आता मोबाइल कंपन्यांकडूनच अद्दल घडण्याची शक्यता आहे. सुप्रीम कोर्टाच्या आदेशामुळे टेलिमाकेर्टिंगद्वारे ग्राहकांना न विचारता मोबाइलद्वारे पिडणाऱ्यांवर आता दखलपात्र गुन्हा दाखल होण्याची शक्यता निर्माण झाली आहे.

एकेकाळी फक्त एलिट क्लासला परवडणारा मोबाइल फोन आता सगळ्यांच्या आवाक्यात आल्यामुळे सर्वसामान्यांना मोठा फायदा होत आहे. तरीही टेलिमाकेर्टिंग वा फायनान्स कंपन्यांनी मात्र या 'आवाक्या'चा प्रचंड प्रमाणात गैरफायदा घ्यायचा चंग बांधला आहे. याचा कमालीचा ताप जवळपास सगळ्याच कंपन्यांच्या मोबाइलधारकांना होत असल्याचं चित्र दिसतंय. सुप्रीम कोर्टाने नुकताच यासंदर्भात दिलेल्या निर्देशान्वये मोबाइल फोनवर केलला असा कोणताही 'टेलिमाकेर्टिंग' फोन हा दखलपात्र गुन्हा का ठरू नये, अशी नोटिस सर्व मोबाइल कंपन्या, खाजगी बँका आणि फायनान्स कंपन्यांना पाठवली होती.

दोन वर्षांपूवीर् एक मे 2003 पासून टेलिकॉम रेग्युलेटरी ऑथॉरिटी ऑफ इंडियाने (ट्राय) जीएसएम मोबाइलवर येणारे सगळे इनकमिंग कॉल्स मोफत केले. तेव्हापासून भारतातल्या मोबाइल माकेर्टचा चेहरा बदलला. पण त्याचबरोबर 'टेलिमाकेर्टिंग' कंपन्यांना नवं कुरणच मिळालं. या टेलिमाकेर्टिंग कॅटेगरीत मोडणारे फोनकॉल्स त्यांच्यासाठी डोकेदुखी ठरू लागले.

कोणत्याही नंबरवरून फोन करून 'सर, आय अॅम कॉलिंग फ्रॉम एएक्सवायझेड बँक किंवा 'आय अॅम कॉलिंग फ्रॉम धीस मोबाइल कंपनी' असं बिनदिक्कत सांगत या टेलिमाकेर्टिंग एक्झिक्युटिव्हजनी हाऊसिंग लोनपासून ते 'अॅड ऑन क्रेडिट कार्ड' किंवा 'अॅड ऑन फ्री सिमकार्ड' विकण्याचा सपाटा लावला.

सुप्रीम कोर्टाच्या नोटिसचा फटका बसल्यानंतर बीपीएल आणि ऑरेंज या दोन्ही मोबाइल कंपन्यांना जाग आली आहे. ऑरेंजवर असे अनवॉण्टेड कॉल्स नको असतील तर एसएमएसच्या राइट मेसेज ऑप्शनमध्ये 'स्ञ्जह्रक्क' असं टाइप करून पाठोपाठ आपला नंबर टाइप करावा आणि तो 123 या क्रमांकावर पाठवावा, अशा आशयाचं 'डीओडी' म्हणजेच डू नॉट डिस्टर्ब जाहिरात कॅम्पेन राबवली. बीपीएलनेही 565 या क्रमांकावर इंग्रजीत 'एन' हे अक्षर पाठवल्यास असे फोनकॉल्स आणि मेसेजस येणार नाहीत, याची ग्वाही दिली. पण असे कॉल्स बंद करण्याचे किती मेसेज तुमच्याकडे आले, या प्रश्ानला मात्र या कंपन्यांंच्या जनसंपर्क प्रतिनिधींनी सोयीस्कर बगल दिली.

कन्झ्युमर अॅक्शन नेटवर्क या कंपनीनं 'इंडियाटाइम्स' या भारतातल्या आघाडीच्या वेबसाइटच्या 8888 या क्रमांकाच्या मदतीने असे 'अनवॉण्टेड' कॉल्स बंद करण्याचा मार्ग उपलब्ध करून दिला आहे. या स्कीमअंतर्गत मोबाइलधारकाने आपल्या 'राइट मेसेज' ऑप्शनमध्ये 'ष्ठहृष्ट' टाइप करून ते 8888 या नंबरवर पाठवायचं आहे. या मोबाइलधारकाचा समावेश कन्झ्युमर अॅक्शन नेटवर्क कंपनीच्या डेटाबेसमध्ये समावेश करण्यात येईल. हा डेटाबेस सगळ्या फायनान्स, माकेर्टिंग कंपन्या, मोबाइल कंपन्या आणि खाजगी बँकांना उपलब्ध

करून देण्यात येईल. ही योजना पारदर्शकतेने कार्यान्वित करण्यासाठी उच्च न्यायालयाचे एक निवृत्त न्यायाधीश तिच्यावर देखरेख करतील. या योजनेचा आराखडा सुप्रीम कोर्टाकडे पाठवण्याबाबतही कन्झ्युमर अॅक्शन नेटवर्क विचार करत आहे.

बहुतेकदा असे फोनकॉल्स आल्यानंतर मोबाइलधारक संबंधित मोबाइल कंपन्यांशी संपर्क साधतात. मोबाइल फोन हा प्रत्येक व्यक्तीच्या वैयक्तिक वापरासाठी असतो. त्याचा नंबर त्याच्या परवानगीशिवाय मिळणं, ही अशक्यप्राय गोष्ट. पण तरीही टेलिमाकेर्टिंग कंपन्यांकडे हा बहुमूल्य 'डेटाबेस' मिळतो. तुम्ही हे नंबर या कंपन्यांना का देता? असं विचारल्यावर मात्र हे मोबाइल कंपन्यांचे प्रतिनिधी 'आम्ही हे नंबर देत नाही. त्यांना कोणताही दहा आकडी मोबाइल नंबर फिरवण्याचं संबंधित कंपन्यांनी सांगितलेलं असतं' अशी पुस्ती जोडतात.

ठ्ठद्बठ्ठड्डस्त्र.ह्यद्बस्त्रस्त्रद्धड्ड4द्गञ्चह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
