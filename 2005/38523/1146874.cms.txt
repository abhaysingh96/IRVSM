<doc>
<docno>1146874.cms.txt</docno>
<text>
 
महामुंबई
इंजिनीअरिंग विद्यार्थ्यांच्या निवडीवर गदा
[ Monday, June 20, 2005  12:28:32 am]


रेश्मा मुरकर

मुंबई : इंजिनीअरिंगची प्रवेश प्रक्रिया केवळ एका फेरी पुरतीच मर्यादित ठेवल्याने अधिक मनपसंत कॉलेज वा शाखा निवडण्याची संधीच मिळणार नसल्यामुळे विद्यार्थ्यांमध्ये नाराजी व्यक्त होत आहे. पहिल्या फेरीनंतर कॉलेज वा शाखा बदलायची झाल्यास त्या त्या कॉलेजमध्ये जाऊन प्रवेश घ्यावा लागणार आहे.

हे करायचे तर केंदीय प्रवेश पद्धती हवी कशाला, असा विद्यार्थ्यांचा सवाल आहे. त्यामुळे, मेडिकलप्रमाणे इंजिनीअरिंगसाठीही किमान तीन प्रवेश फेऱ्या घेण्यात याव्यात, अशी मागणी जोर पकडू लागली आहे. दुसरीकडे, राज्य तंत्रशिक्षण संचालनालयाने 'दुसरी फेरी राबवणार नाही,' असे जाहीर केले आहे. 'इंजिनीरिंगच्या उपलब्ध जागांच्या तुलनेत अर्ज कमी, अशी परिस्थिती आहे. त्यामुळे दरवषीर् सुमारे हजारो जागा रिकाम्या राहतात,' असे कारण तंत्रशिक्षण संचालक न. बा. पासलकर देतात. पण, 'एआयसीटीई'च्या नियमानुसार राज्यातील सर्व सरकारी, विनाअनुदानित आणि खासगी कॉलेजातील प्रवेश केंदीय प्रवेश पद्धतीप्रमाणे निश्चित करण्याची जबाबदारी संचालनालयावर सोपविण्यात आला असताना संचालनालय आपली जबाबदारी कशी काय झटकू शकते, असा सवाल शिक्षण खासगीकरणविरोधी मंचाचे विवेक कोरडे यांनी केला.

' सीईटीच्या विद्यार्थ्यांना प्रथम प्रवेश देण्यात येत असल्याने अन्यायाचा प्रश्नच नाही,' असे उत्तर तंत्रशिक्षण संचालनालय आणि प्रवेश नियंत्रण समिती देते. पण, येथे सवाल सीईटीच्या विद्यार्थ्यांना सामावण्यापुरता मर्यादित नसून मनपसंत कॉलेज वा शाखेला प्रवेश मिळण्याविषयी आहे. कॉलेज निवडताना सर्वप्रथम उपलब्ध शाखा, कॅम्पस इंटरव्ह्यू, प्राध्यापक या क्रमाने विद्याथीर् प्राधान्यक्रम देतात. उदा. पहिल्या फेरीत मुंबईतल्या एखाद्या विद्यार्थ्याला इलेक्ट्रॉनिक्ससाठी पनवेलच्या एखाद्या कॉलेजमध्ये प्रवेश मिळाला. पण, दुसऱ्या फेरीनंतर जागा रिकामी झाल्यानंतर मुंबईच्याच एखाद्या चांगल्या कॉलेजमध्ये त्याला इलेक्ट्रॉनिक्स अथवा आयटीला प्रवेश घ्यायचा म्हटल्यास त्याला स्वतंत्रपणे प्रवेश घ्यावा लागणार आहे. मग, सरकारच्या प्रवेश प्रकियेत सामील व्हाच कशाला? तसेच, वरच्या रँकिंगचा विद्याथीर् प्रवेश सोडून गेला तर, त्याचा फटका खालच्या रँकिंगच्या विद्यार्थ्याला का? असे प्रश्न उद्भवतात. कित्येकदा एकेका मार्काने फरक पडतो. हा निर्णय मेरीटच्या विद्यार्थ्यांवर अन्यायकारक असून त्यांना 'बेटरमेंट'कडे जाण्याचा अधिकारच नाकारणारा आहे. ही शक्यता गृहीत धरून दुसरी वा तिसरी फेरी राबविण्याचे आदेश प्रवेश नियंत्रण समितीही देऊ शकते. पण, समितीनेही हात झटकले आहेत.

त्यामुळे, किमान तीन प्रवेश फेऱ्या घेतल्या जाव्यात, अशी कोरडे यांची मागणी आहे. त्यासाठी कोर्टाची पायरी चढण्याचीही त्यांची तयारी आहे. दुसऱ्या व तिसऱ्या प्रवेश फेरीसाठी इच्छुक विद्याथीर्-पालकांनी संपर्क साधण्याचे आवाहन त्यांनी केले आहे. फोन - 9833075606.

 
</text>
</doc>
