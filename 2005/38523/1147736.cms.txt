<doc>
<docno>1147736.cms.txt</docno>
<text>
 
महामुंबई
भूकंपाच्या धक्क्याने ठाणे 'संवेदनशील'
[ Monday, June 20, 2005  08:33:28 pm]


श्री.वा. नेलेर्कर

वारंवार भूकंपाच्या धक्क्यामुळे ठाणे जिल्हा हा 'संवेदनशील भूकंप प्रवण क्षेत्र' म्हणून ऐरणीवर येणार काय, असा प्रश्न विचारला जात आहे. भूकंपाचा केंदबिंदू ठाणे जिल्ह्यातच असल्याचं स्पष्ट झालं आहे. धरणग्रस्त शहापूर तालुक्यात धक्क्याची तीव्रता अधिक भासली. सुदैवाने बसलेल्या भूकंपाच्या धक्क्याची तीव्रता 3.1 रिश्स्टर स्केल इतकीच नोंदली गेल्यामुळे जीवितहानी वा मालमत्तेचं नुकसान झालं नाही. मात्र या धक्क्याने आपत्कालीन प्रशासकीय यंत्रणेला खडबडून जाग आणण्याची कामगिरी बजावली आहे.

शहापूर तालुक्यातील खडीर् गाव पंचवीस वर्षांपूवीर् असेच भूकंपाच्या धक्क्यांमुळे चमकले होते. त्या वेळी बसणाऱ्या धक्क्यांमुळे लोक भयभीत होऊन बाहेर उघड्या जागेवर जमत. 2001 मध्ये गुजरात राज्यात जालेल्या महाप्रलंयकारी भूकंपानंतरही खडीर् परिसरातील जनता अशीच भयभीत झाली होती. शहापूर तालुका हा धरणग्रस्त तालुका म्हणून प्रसिद्ध आहे. भातसा, वैतरणा, तानसा आदी जलाशयांचं पाणी मंुबईकरांची तहान भागवण्याचं काम करत आहे. भूकंपाचा धक्का शहापूर तालुक्यातील भातसा, वाशाळा, लाहे, वासिंद या धरण परिसरातील लोकांना अधिक तीव्रतेने जाणवल्यामुळे तसंच भूकंपाचा केंदबिंदू भातसा धरणापासून अवघ्या 36 किमी अंतरावर असल्याचं स्पष्ट झासं आहे. त्यामुळे त्यांच्यामध्ये धरणांना धोका असल्याची चर्चा सुरू झाली आहे.

भूकंपमापन यंत्रावर लहान-मोठ्या धक्क्यांची नोंद होतच असते. परंतु सर्व धक्के जाणवतातच असे नव्हे. त्याच्या तीव्रतेवर ते अवलंबून असते. भातसानगर इथल्या भूकंपमापन केंदावर 1983 पासून 2001 पर्यंत 16 हजाराहून अधिक धक्क्यांची नोंद झालेली आहे. त्यामुळे घाबरून जाण्याचे कारण नाही, असं सांगण्यात आलं आहे.

1984-85 मध्ये प्रथम भातसा धरण परिसराला भूकंपाचा धक्का बसला होता. त्यानंतर 1988 मध्ये पुन्हा धक्के जाणवले. ही आता पुन्हा सात वषानंतर बसलेला धक्का अधिक तीव्रतेने जाणवणार आहे. या वेळच्या भूकंपाच्या धक्क्याचं वैशिष्ट्य म्हणजे ठाणे, कल्याण, अंबरनाथ, उल्हासनगर, भिवंडी, बदलापूर-कुळगाव, वाशी हा भाग प्रथमच मोठ्या प्रमाणावर धक्क्याने व्यापला गेला. यापूवीर्च्या दोन धक्क्यांमध्ये एवढी तीव्रता जाणवली नव्हती. जिल्ह्याच्या याच परिसरात नागरिकीकरणाचा वेग आणि झपाटा विलक्षण आहे. जिल्ह्याच्या एकूण लोकसंख्येच्या तुलनेत नागरी लोकसंख्या 72 टक्के असून प्रामुख्याने ती ठाणे, नवी मंुबई, कल्याण-डोंबिवली, भिवंडी, मीरा-भाईंदर आणि उल्हासनगर या सहा महापालिकांच्या क्षेत्रात विस्तारली आहे. या पार्श्वभूमीवर भूकंपाच्या धक्क्यांची प्रशासनाने अधिक गांभीर्याने दखल घेतली पाहिजे, अशी प्रतिक्रिया व्यक्त होत आहे.

शहरी भागालाही धोका

भातसानगर इथल्या भूकंपमापन यंत्रावर 1983 ते 2001 या सतरा वर्षांच्या कालावधीत लहान-मोठ्या धक्क्यांची संख्या 16,351 असल्याची नोंद झालेली आहे. 1983 (9724), 1984 (4490), 1985 (1060), 1986 (449), 1987 (120), 1988 (111), 1989 (25), 1990 (136), 1991 (56), 1992 (76), 1993 (67), 1994 (5), 1995 (4), 1998 (1) आदी नोंदींचा त्यात समावेश आहे. 1996, 1997 आणि 2000 मध्ये एकाही धक्याची नोंद नाही हेही लक्षात घ्यायला हवे. 13 जूनला बसलेला 3.7 रिश्स्टर स्केलचा धक्का सौम्य असला तरी ग्रामीण धरणग्रस्त प्रदेश आणि नागरी भाग चांगलाच हादरला आहे. ठाणे शहर भूकंपप्रवण क्षेत्र चारमध्ये येते. या शहरातील धोकादायक इमारतींची संख्या 960 आहे. भूकंपाचा धक्का बसलेला अन्य भागात ही संख्या हजारोंच्या घरात असेल. धक्क्याच्या पार्श्वभूमीवर धोकादायक इमारतींच्या प्रश्नांचा

विचार सरकारने लवकरात लवकर करायला हवा अशी प्रतिक्रिया व्यक्त होत आहे. शिवसेनेचे प्रतोद अनिल सावे यांनी घर दुरुस्ती मंडळ अथवा धोकादायक इमारतीच्या पुर्नबांधणीचा प्रश्न भूकंप धक्क्याच्या पार्श्वभूमीवर प्राधान्याने सोडवण्याची गरज प्रतिपादन केली आहे.

द्वह्वद्वड्ढड्डद्बह्लद्बद्वद्गह्यञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
