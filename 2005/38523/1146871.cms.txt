<doc>
<docno>1146871.cms.txt</docno>
<text>
 
महामुंबई
रेबिजच्या प्रतिबंधक लसी मोफत?
[ Monday, June 20, 2005  12:26:55 am]


मंुबई (म. टा. प्रतिनिधी) : भटक्या कुत्र्यांचे चावेही सहन करायचे आणि उपचारासाठी पैसेही खर्च करायचे, हा कुठला न्याय आहे, असा सवाल मुंबई महापालिकेच्या स्थायी समिती सदस्यांनी केल्यामुळे रेबिज प्रतिबंधक लस मोफत द्यायची की कमी किमतीत द्यायची, यावर गटनेत्यांच्या बैठकीत आता चर्चा होणार आहे.

मंुबईत वर्षभरात अंदाजे 60 हजार जणांना भटके कुत्रे चावतात. श्वानमहाशयांच्या या चाव्याचा भुर्दंड मात्र त्याचा प्रसाद मिळणाऱ्याला भरावा लागतो. भटक्या कुत्र्यांना ठार करण्यास बंदी आहे, शिवाय त्यांचे निबिर्जीकरण संथ गतीने होत आहे. त्यामुळे कुत्र्यांची संख्या काही आटोक्यात येत नाही. आणि अशा परिस्थितीत लोकांनीच औषधाचा खर्च का सोसायचा, असा सवाल मंुबई महापालिकेत स्थायी समिती सदस्यांनी केल्यामुळे पालिका प्रशासनाने फी आकारण्याचा प्रस्ताव मागे घेतला.

गटनेत्यांच्या बैठकीत आता या प्रस्तावावर चर्चा होणार असून रेबिज प्रतिबंधक लस 100 रुपयांत द्यायची की त्यापेक्षा कमी किंमत आकारायची की मोफत द्यायची, याचा निर्णय होईल. यापूवीर् मेंढीच्या मेंदूपासून बनविलेली रेबिज प्रतिबंधक लस पालिका खरेदी करीत असे. ही लस 30 रुपयांना पडे. पालिकेच्या रुग्णालयात ही लस मोफत दिली जाई. केंद सरकारने मेंढीला मारून लस उत्पादित करण्यास बंदी घातल्याने हाफकिनने या 'एआरव्ही' या लसीचे उत्पादन थांबविले. त्यानंतर पालिकेने अॅव्हेंटिस फार्मा लि. कडून या लसीची खरेदी सुरू केली. एक लसीची किंमत 170 रुपये आहे. पालिकेच्या रुग्णालयात रुग्णांना या लसीसाठी 100 रुपये आकारण्याचा प्रस्ताव प्रशासनाने समितीपुढे मांडला असता राष्ट्रवादी काँग्रेसचे रवींद पवार, काँग्रेसचे गुणवंत शेठ, शिवसेनेचचे रवींद वायकर आदी सदस्यांनी त्यास विरोध केला.

कुत्रा चावल्यानंतर सहा लशी घ्यावा लागतात, एका लसीसाठी 100 रुपये या प्रमाणे 600 रुपयांचा खर्च येतो. लोकांच्या आरोग्याची काळजी घेताना पालिका पैशासाठी मागेपुढे कशाला पाहते, असा सवाल पवार यांनी केला.

वर्षभरात सुमारे दोन लाख लसींची गरज लागते. त्यासाठी अंदाजे तीन कोटी रुपयांचा खर्च येणार आहे. लसीसाठी 100 रुपये आकारल्यास लस खरेदीवरील खर्चाचा भार हलका होईल, असे अतिरिक्त आयुक्त विजयसिंह पाटणकर यांचे म्हणणे होते. पण सदस्यांना त्यांचे म्हणणे पटले नाही. त्यामुळे फी आकारण्याचा प्रस्ताव मागे घेण्यात आला.

 
</text>
</doc>
