<doc>
<docno>1147839.cms.txt</docno>
<text>
 
क्रीडा
सचिनच्या हस्ते इंडिया रूमचे उद्घाटन
[ Monday, June 20, 2005  11:25:08 pm]


लंडन (वृत्तसंस्था ) : सचिन तेंडुलकरच्या हस्ते येथील ओव्हलवर इंडिया रूमचे उद्घाटन करण्यात आले. हा मोठा सन्मानाचा क्षण असल्याचे सचिनने सांगितले. सोमवारी येथे त्सुनामीग्रस्तांच्या मदतीसाठी राहुल दविडचा आशियाई संघ आणि ब्रायन लाराचा इंटरनॅशनल संघ यांच्यात वीस-वीस षटकांचा सामना खेळविण्यात आला.

सरे ओव्हल हे माझे आवडते मैदान असल्याचे सचिनने सांगितले. याच मैदानावर सचिन आपली शतकी कसोटी खेळला. इथेच इंडिया रूमचे उदघाटन करण्याचा मान मिळाला ही माझ्यासाठी मोठी आनंददायक घटना असल्याचे त्याने सांगितले. या इंडिया रूमसाठी पाच लाख पौंडाचा निधी ब्रिटनमध्ये स्थायिक झालेल्या उद्योगपतीनी जमा केला.

दुखापतीमुळे सचिनला या सामन्यातून माघार घ्यावी लागली. आता दुखापतीतून आपण सावरत असल्याचे त्याने सांगितले.

 
</text>
</doc>
