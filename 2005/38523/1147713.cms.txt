<doc>
<docno>1147713.cms.txt</docno>
<text>
 
सदर
कशाला हवी गाडी?
[ Monday, June 20, 2005  07:40:55 pm]


' मरिना' आणि 'रेवा', 'पालिओ' प्राण्याला घेऊन आपल्या 'मसिर्डीज'मधून 'गेट्स' ढकलून 'टाटा इस्टेट'मध्ये घुसल्या. मध्ये आलेला 'होण्डा' गाडीला खाली लागलं आणि गाडीतून धूर येऊ लागला. 'सुमो' पहेलवानासारखा असलेला 'मारुती' हा वॉचमन 'मेटाडोर'सारखा त्यांच्या अंगावर धावला. पण धूर पाहून म्हणाला, की रेडिएटर उघडून 'एस्टीम' हळूच 'स्कोडा'. नाहीतर, गाडी जळून 'कोर्सा' होऊन 'मॅटिज' मिळेल. नंतर त्याने 'मरिना'ला विचारलं. तू इथं 'क्वालिस?' मरिना म्हणाली, वॉचमनला नाही, मी 'अॅम्बॅसेडर'ला भेटायला आली आहे.

' बालिनो' मी काय 'सॅण्ट्रो' ते नीट 'आयकॉन' घ्या. मीसुद्धा इथं मोठा व्हायला 'अल्टो'. परंतु स्टॅण्डर्ड हेल्थ सोडून मी खूप 'फियाट' झालो आणि साऱ्या जीवनात 'सोनाटा' पसरला. तेव्हा 'उनो' हेल्थ इज व्हेरी इम्पॉर्टण्ट. 'जिप्सी' लोकांसारखी सडसडीत फिगर ठेवा आणि यशाशी लेन 'झेन' करा. जो 'ओपेल' त्याला अपयशाचा 'स्कॉपिर्ओ' येऊन चावेल. एवढं सांगूनसुद्धा तुम्ही मनाप्रमाणे 'वॅगनार' असाल, तर सांगेन, की अपनी आँखे 'सिओलो', कारण काम 'बोलेरो' मॅडनेस. बोला, आय लव्ह माय 'इंडिका'... किती छान वाटतं नाही, एवढ्या गाड्या शब्दात गुंफल्यावर!

पण हीच माळ जेव्हा सेकण्ड गिअरमध्ये रेंगाळत 20 किमीच्या अंतराला दीड तास घेत, तेव्हा नको होतो जीव!

मंुबईत दोन बेडरूमचा सुखवस्तू फ्लॅट, चांगली नोकरी आणि एक सुंदर कार! बहुधा प्रत्येकाचं हे स्वप्न असतं. नवरा-बायको दोघंही जॉब करत असल्याने आणि अनेक बँकांच्या स्कीममुळे ठरल्या दिवसापासून तिसऱ्या दिवशी कोरी करकरीत गाडी दरवाजात उभी राहते. मंुबईसारख्या शहरात गाडी असणं गरजेचं आहे का? लोकल, बसमधून प्रवास करता येणार नाही का?

एक कोटी वीस लाख लोकसंख्या, साधारण 15 लाख पाहुणे, 15 लाख घुसखोर असे धरून साधारण दीड कोटी लोक इथे वावरतात. त्यात लोअर मिडल क्लास रेषेच्या वरखाली घुटमळणारे जास्त! केवळ अट्टहासापोटी आपण परवडेल तशी कार घेतो. शून्य डाऊन पेमेण्टमध्येही आता गाडी घेता येते. दररोज 300 गाड्यांची नोंदणी इथे होते.

एक गाडी नुसती उभी राहण्यास सरासरी 70 चौरस फूट जागा लागते. म्हणजे दररोज साधारण 21,000 चौरस फूट एवढी जागा, या गाड्या फक्त पाकिर्ंगसाठी गिळंकृत करताहेत. यापैकी किती गाड्यात पाच माणसं बसतात?

या गाड्यांमुळे दरवषीर् जळणारं इंधन, त्यामुळे होणारं हवेचं, ध्वनीचं प्रदूषण. त्यामुळे होणारा पर्यावरणावरचा दुष्परिणाम! जर्मनी-जपानमध्ये एखाद्या कंपनीचा जनरल मॅनेजरसुद्धा सायकलवरून कामाला जातो. यात फायदेच फायदे आहेत. एकतर सायकलिंगसारखा सुंदर व्यायाम नाही. ट्रॅफिक जॅमच्या रस्त्याने गाडीतून कामावर जाणं आणि सायकलने जाणं दोघांना वेळ सारखाच लागतो.

सिंगापूरमध्ये म्हणे, नवीन गाडी रस्त्यावर आणण्यासाठी सरकारी परवाना काढावा लागतो. शिवाय नवीन गाडी नोंदवण्यापूवीर्, रस्त्यावरील एक गाडी स्क्रॅप यार्ड मार्फत नष्ट करावी लागते.

मग आपल्या लक्षात कधी येणार? की येऊनही आपल्या स्टेटसच्या हव्यासापोटी कानाडोळा करत आहोत? कुठेतरी याला ब्रेक लागायलाच हवा.

प्रकाश राणे

 
</text>
</doc>
