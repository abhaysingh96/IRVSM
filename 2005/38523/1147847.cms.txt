<doc>
<docno>1147847.cms.txt</docno>
<text>
 
क्रीडा
कांगारूंचा सलग चौथा पराभव
[ Monday, June 20, 2005  11:28:31 pm]


ब्रिस्टल (वृत्तसंस्था) : रिकी पाँटिंगच्या ऑस्ट्रेलियाला लागोपाठ चौथ्या पराभवाला सामोरे जावे लागले. केविन पीटरसनने चार षटकार आणि आठ चौकारांसह 65 चेंडूत नाबाद 91 धावा फटकावल्यामुळे इंग्लंडने ऑस्ट्रेलियाला तीन गडी व 15 चेंडू राखून नमविले. नॅटवेस्ट तिरंगी झटपट क्रिकेट स्पधेर्तील ऑस्ट्रेलियाचा हा दुसरा पराभव. सलामीच्या सामन्यात त्यांना बांगलादेशाने नमविण्याचा पराक्रम केला. इंग्लंडचा या स्पधेर्तील हा दुसरा विजय.

कांगारूंचे 252 धावांचे आव्हान इंग्लंडने परतवून लावले. कर्णधार वॉनने 92 चेंडूत सहा चौकारांसह 57 धावा तडकावल्या. केविन पीटरसनने नंतर छान फटकेबाजी करताना गिलेस्पीच्या एका षटकात 17 धावा वसूल केल्या. गिलेस्पी महागडाच ठरला, त्याच्या दहा षटकात 66 धावा फटकावल्या गेल्या.

हामिर्सनच्या तेज गोलंदाजीने कांगारूंचा निम्मा संघ 33 धावातच गारद केल्यामुळे ऑस्ट्रेलियाला 50 षटकात 9 बाद 252 पर्यंतच मजल मारता आली. 63 धावातच त्यांचे चार मोहरे गारद झाले होते पण नंतर क्लार्क, हसी या पाचव्या जोडीने 105 धावांची भागी केली. हसीने 83 चेंडूतच 84 धावा तडकावताना 11 चौकार लगावले. क्लार्कने 71 चेंडूत एक षटकार आणि दोन चौकारांनिशी 45 धावा केल्या.

 
</text>
</doc>
