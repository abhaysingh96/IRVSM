<doc>
<docno>1147873.cms.txt</docno>
<text>
 
देश-विदेश
पुढचा पावसाळा... अंटाक्टिर्कात!
[ Monday, June 20, 2005  11:49:57 pm]


नवी दिल्ली (वृत्तसंस्था) : बर्फाचे आरस्पानी सौंदर्य मनसोक्त न्याहाळण्यासाठी फिरस्त्यांना अंटाक्टिर्काही साद घालतो. मैलोनमैल साचलेला बर्फ, हिमनद्या आणि त्यात डुंबणारे पेंग्विन पाहण्याचा ऋतू आला आहे. हाडे गोठविणाऱ्या या हिमपहाडांत फिरण्यासाठी पर्यटक जात असतील, यावर विश्वास बसणार नाही. पण दोन वर्षांपूवीर्च अंटाक्टिर्काला भेट देणाऱ्या पर्यटकांची संख्या 40 हजार होती.

भारतातून तेथे जाणारे पहिले प्रवासी कुटुंब होते मुंबईचे. त्याचे आडनाव 'पोपट'. 'सौंदर्याचे वरदान लाभलेल्या या हिमाच्छादित ठिकाणाला भेट देणे स्वगीर्य अनुभव होता. हा प्रवास श्वास रोखणारा होता. माझ्या साऱ्या इच्छा-आकांक्षांना पुरून उरणारा आणि खूप काही शिकवून जाणारा हा अनुभव होता', असे उमीर् पोपट यांनी सांगितले.

उमीर् मुंबईत आकिर्टेक्ट असून तिने आपल्या अंटाक्टिर्का सफरीवर पुस्तकही लिहिले आहे.

जगातल्या सर्वात अस्पशिर्त अशा या खंडाकडे अलिकडच्या काळात पाश्चिमात्यांनी दुर्लक्षच केले, असे म्हणावे लागेल. या भागावर अनेक देश आपला हक्क असल्याचे सांगत असतात, मात्र त्याच्या रक्षणाबाबत मात्र उदासीच दिसून येते.

अंटाक्टिर्का बघण्याचा सर्वात सोपा मार्ग म्हणजे बोटीतून या भूभागातून मारलेला फेरफटका. एरवी बर्फाने सर्द असलेल्या या भागाची मरगळ नोव्हेंबर ते मार्च या कालावधीत जाते. इथल्या निसर्गाचा नयनरम्य सोहळा पाहण्यासाठी नावाडी किनारी भागातून आणि अंटाक्टिर्काच्या उपखंडांमधून चक्कर मारतात. या कालावधीला 'ऑस्ट्रल समर' असे म्हणतात. या खंडातला सगळ्यात सुसह्य काळ. तापमान पाच अंश सेल्सिअस असलेला काळ! बोटींची सफर अजेर्ंटिनातल्या उशुआईतून किंवा चिलीतल्या पुतना अरनासमधून सुरू होते. इंटरनेटच्या माध्यमातून तुम्ही अंटाक्टिर्कामध्ये आरामात जाऊ शकता. तेथे जाण्यासाठी आवश्यक ती सारी तरतूद एजंट करतात. बोटीतून फिरताना एखाद्याला एलिफंट सीगल, पेंग्विन दिसतात. कुणाला मार्गात अचानक समोर आलेला हिमनग थबकवतो आणि मग सफरीचा कालावधी वाढत जातो. या खंडातल्या काही भागांत संशोधनासाठी प्रयोगशाळा आहेत, त्यांनाही पर्यटकांना भेट देता येते.

बोटीत बसल्यावर खऱ्या प्रवासाला सुरुवात होते. बोटीवरच्या खुर्च्या आणि टेबल एकमेकांना घट्ट बांधलेले असतात. जेवणासाठी मांडण्यात आलेले काचेचे सामान घसरू नये म्हणून ओल्या फडक्यावर मांडले जाते. कधी कधी बोट अशी हिंदकळते की एका बाजूने समुद दिसतो आणि दुसऱ्या बाजूने आकाश!

 
</text>
</doc>
