<doc>
<docno>1146883.cms.txt</docno>
<text>
 
देश-विदेश
सुदर्शन यांनी गायले इंदिरा गांधींचे गोडवे!
[ Monday, June 20, 2005  12:39:20 am]


लखनौ (वृत्तसंस्था) : माजी पंतप्रधान इंदिरा गांधी या ठाम निश्चयी नेत्या होत्या, आजच्या केंद सरकारमधील नेभळट नेत्यांशी त्यांची तुलना होऊ शकत नाही, असा इंदिरागौरव करतानाच, देशासमोरच्या सर्व समस्यांना इंग्रजाळलेले नेहरू जबाबदार आहेत, असे मत सरसंघचालक के. सुदर्शन यांनी येथे व्यक्त केले.

गोमतीच्या किनारी संघ शिक्षा वर्गात रविवारी बौद्धिक घेताना त्यांनी बांगलादेशाला पाकिस्तानपासून वेगळे करणाऱ्या इंदिराजींची मुक्तकंठाने प्रशंसा केली. इंदिरा गांधींनंतरच्या सरकारांकडे काश्मीर समस्या सोडवण्यासाठी आवश्यक निष्ठा आणि आत्मविश्वास नव्हताच. प्रत्यक्ष नियंत्रणरेषेला आंतरराष्ट्रीय सीमा म्हणून स्वीकारणे राष्ट्रासाठी धोक्याचे आहे, असे मतही त्यांनी नोंदवले.

 
</text>
</doc>
