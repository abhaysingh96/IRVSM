<doc>
<docno>1147838.cms.txt</docno>
<text>
 
क्रीडा
महाराष्ट्राला जेतेपद
[ Monday, June 20, 2005  11:24:10 pm]


तिरूअनंतपुरम ( वृत्तसंथा ) : राष्ट्रीय सबज्युनियर जलतरण स्पधेर्त महाराष्ट्राने जेतेपद पटकावले. 337 गुणांसह त्यांनी अव्वल क्रमांक पटकावला. रविवारी अखेरच्या दिवशी त्यांनी आठ सुवर्णपदकांची कमाई केली. गतवेळच्या विजेत्य कर्नाटकाने 245 गुण मिळविल्यामुळे त्यांना उपविजेतेपदावरच समाधान मानावे लागले. महाराष्ट्राच्या युधिष्ठिर जयसिंग आणि सुरभी टिपरे यांनी सवोर्त्तम जलतरणपटूचा किताब पटकावला. अजिंक्य वाळिंबे आणि प्रियांका लालवाणी यांनी अनुक्रमे मुलांच्या तिसऱ्या गटात तसेच मुलींच्या चौथ्या गटात सवोर्त्तम खेळाडूचा मान संपादला.

युधिष्ठिरने 100 मीटर फ्रीस्टाईल शर्यतीत राष्ट्रीय विक्रमाची नोंद करताना 1 मिनिट 07.27 सेकंदात शर्यत पूर्ण केली. वेंकटश्वरने रौप्यपदक पटकावले. तर सौरभ सांगवेकरला ब्राँझपदकावर समाधान मानावे लागले. सुरभी टिपरेनेही राष्ट्रीय विक्रमाची नोंद करत 1 मिनिट 06.17 सेकंदात 100 मीटर बॅकस्ट्रोक शर्यत जिंकली. तिने कर्नाटकाच्या नीरजाचा 1 मिनिट 07.49 सेकंदाचा विक्रम मोडीत काढला. 50 मीटर बॅकस्ट्रोक शर्यतीत काव्या बांदेकरने 38.15 सेकंदात जिंकली. तिने कर्नाटकाच्या वैभवीचा 38.86 सेकंदाचा विक्रम मोडला.

100 मीटर फ्रीस्टाईल शर्यत 1 मिनिट 12.28 सेकंदात पूर्ण करताना महाराष्ट्राच्याच कल्याणी बसूचा 1 मिनिट 13.43 सेकंदाचा विक्रम मागे टाकला.

 
</text>
</doc>
