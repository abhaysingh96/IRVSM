<doc>
<docno>1147746.cms.txt</docno>
<text>
 
महामुंबई: मुंबई टाइम्स
बड्या तारकांना 'क्लिपिंग्ज'चं भय
[ Monday, June 20, 2005  08:46:56 pm]


मुंबई टाइम्स टीम

करीना कपूर आणि शाहीद कपूर यांच्या 'इण्टिमेट' प्रेमाची झलक दाखवणाऱ्या एमएमएसने सर्वसामान्य मुंबईकर चांगलेच हादरले होते. ही घटना जुनी झाली असली तरी एमएमएसची टांगती तलवार आपला कधी घात करेल, ही भीती सध्या बॉलिवूडमधल्या बड्या तारकांना सतावत आहे. सध्या दर पंधरवड्याला बॉलिवूडची टॉपची नायिकांवर चित्रित केलेल्या अश्लील क्लिप्स इण्टरनेटवर झळकतात. या क्लिप्स मोबाइल कॅमेऱ्याने घेतल्या असल्याने कॅमरा फोन असलेल्या अनोळखी मंडळींपासून चार हात लांबच राहण्याचा निर्णय बॉलिवूड तारकांनी घेतला आहे.

अश्लिल क्लिप्स दाखवणाऱ्या दोन वेबसाइट्सवर मध्यंतरी एका अभिनेत्रीची क्लिप दाखवण्यात आली होती. परंतु त्या क्लिपमध्ये अश्लिल हावभाव करणारी मुलगी ती अभिनेत्री नसून दुसरीच कोणी होती हे कळत होतं. म्हणजे चेहरा त्या अभिनेत्रीचा आणि शरीर मात्र भलतंच कोणाचं तरी असा तो 'चोरीचा मामला' होता! ही क्लिप उपलब्ध झाल्यानंतर त्या साइट्सच्या हिट्समध्ये कमालीची वाढ झाली. बॉलिवूडमधल्या स्टार मंडळींनी या क्लिप्सचा पार धसका घेतला आहे. परंतु हॉलिवूडमधलं चित्रं काही वेगळंच आहे. यशाने हुलकावणी दिलेले हॉलिवूड कलावंत आपखुशीने अशा क्लिप्समध्ये झळकून प्रसिद्धीचा सोपा मार्ग स्वीकारतात. परंतु पाश्चिमात्य देशांमधले कायदे खूपच कडक असल्याने टॉपच्या कलाकारांबरोबर अशी छेडछाड करण्याचं धारिष्ट्य कोणीच दाखवत नाही!

सध्या प्रसिद्ध होत असलेली क्लिप आहे ती एका आघाडीच्या दाक्षिणात्य अभिनेत्रीची. या अभिनेत्रीच्या बाथरूमपर्यंत छुपा मोबाइल कॅमेरा जाऊन पोहोचला होता. त्याचप्रमाणे बॉलिवूडच्या एका आघाडीच्या अभिनेत्रीचा बाथरूम सीन असलेली क्लिपही सध्या चचेर्त आहे. अशा क्लिपची वाढत असलेली विकृती पाहता अनेक बॉलिवूड तारकांनी स्वत:हून खबरदारी घेण्याचं ठरवलं आहे.

मनीषा कोईराला आपल्या मित्र-मैत्रिणींना नेहमीच पाटर््या देत असते. या पाटर््यांमध्ये अर्थातच निमंत्रित मंडळीच असतात. परंतु कधीकधी त्यात खास मित्रांखेरीज इतर मंडळीही दाखल होतात. म्हणूनच इतरांसाठी तिने नियमच केला आहे. पाटीर्ला येताना या मंडळींनी आपले फोन बाहेर ठेवूनच आत यायचं! प्रियांका चोप्रा शूटिंगनिमित्त बाहेरगावी जाते तेव्हा हॉटेलरूमचं 'स्कॅनिंग' करण्यासाठी ती तब्बल अर्धा तास घालवते. ती अख्खी रूम तसंच बाथरूममध्ये कॅमेरा तर लपवून ठेवलेला नाही ना, याची ती कसून तपासणी करते. इतकंच नव्हे, तर ती दरवाजाचे की-होलही बंद करते. प्रायव्हसी जपण्यासाठी आपण हे करतो, असं ती सांगते. तर राणी मुखजीर्ने तिच्या घराबाहेर चोवीस तास पहारा देण्यासाठी खास सुरक्षारक्षक ठेवला आहे. जे चाहते आपल्या मोबाइल कॅमेरावरून तिचा फोटो काढू इच्छितात, त्यांच्यापासून ती दूरच राहते. एका अभिनेत्रीने तिच्या घरी येणाऱ्या प्रत्येकाला आपला कॅमेरा फोन बंद करून येण्याची अट घातली आहे.

 
</text>
</doc>
