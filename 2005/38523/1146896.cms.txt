<doc>
<docno>1146896.cms.txt</docno>
<text>
 
महामुंबई
'अनिल धीरूभाई अंबानी एंटरप्रायजेस' स्थापन
[ Monday, June 20, 2005  12:45:44 am]


मुंबई (म. टा. कॉपोर्रेट प्रतिनिधी) : रिलायन्स समूहाच्या शनिवारी जाहीर झालेल्या विभाजनानंतर कनिष्ठ बंधू अनिल अंबानी यांनी रविवारी येथे पत्रकार परिषद घेऊन 'अनिल धीरूभाई अंबानी एंटरप्रायजेस ग्रुप' असे आपल्या ताब्यातील समूहाचे नामकरण जाहीर केले. आपल्या वाट्याला आलेल्या रिलायन्स इन्फोकॉम, रिलायन्स एनर्जी व रिलायन्स कॅपिटल या कंपन्यांच्या वाढीच्या योजनांचे सूतोवाचही त्यांनी केले.

बॅलॉर्ड इस्टेट येथील समूहाच्या कार्यालयात अनिल यांनी साडेपाचला काटेकोर पोहचून प्रसारमाध्यमांच्या प्रतिनिधींसमोर निवेदन सादर केले. तत्पूर्वी अनिल यांचे श्रद्धास्थान असलेल्या 'तिरुपती'चा प्रसाद वाटण्यात आला. निवेदनाच्या प्रारंभीच मातोश्री कोकिलाबेन यांच्याबद्दल कृतज्ञता व्यक्त करून त्यांच्या मार्गदर्शनाखाली उभय बंधूंमध्ये तडजोड झाल्याचे नमूद केले.

रिलायन्स एनजीर् लिमिटेडच्या सर्वसाधारण सभेत अनिल यांची रविवारीच अध्यक्षपदी फेरनिवड करण्यात आली. 'अनिल धीरूभाई अंबानी एंटरप्रायजेस' या आपल्या समूहाच्या छत्राखाली आलेल्या तीन कंपन्यांसाठीच्या महत्त्वाकांक्षी विस्तार योजना अनिल यांनी यावेळी जाहीर केल्या. रिलायन्स एनजीर्च्या गॅसआधारित, कोळसा-आधारित, जलविद्युत आणि अणुऊर्जा वीजनिमिर्ती क्षमतेत दहा वर्षांत विस्तार करण्यात येणार असून, त्यासाठी या कंपनीत 1,000 कोटी रुपयांची गुंतवणूक करण्यात येणार असल्याचे त्यांनी जाहीर केले. नवे भांडवल उभारण्यासाठी येत्या सहा महिन्यांत 573 रु. किमतीचे समभाग आठ टक्के अधिमूल्यास विकण्यात येणार आहेत. 'अनिल धीरूभाई अंबानी एंटरप्रायजेस' या कंपनीत प्राधान्य समभाग खरेदीद्वारे एक हजार कोटी रु.हून अधिक गुंतवणूक करणार आहे.

रिलायन्स कॅपिटलमध्ये 'एंटरप्रायजेस' सुमारे 2,000 कोटी रु.ची गुंतवणूक करणार आहे. रिलायन्स कॅपिटलला खाजगी वित्तीय सेवा आणि बँकिंग क्षेत्रातील देशातील आघाडीच्या तीन कंपन्यांपैकी एक बनवणे हे यापुढील लक्ष्य असेल. भागधारकांकडूक आवश्यक मंजुरी मिळवून 'सेबी'च्या मार्गदर्शक सूत्रांनुसार किमान 228 रु. किंवा त्याहून अधिक किमतीस रिलायन्स कॅपिटलचे प्राधान्य तत्त्वावरील शेअरविक्रीस काढण्यात येणार आहेत. या प्राधान्य भागविक्रीतील सुमारे 2,000 कोटी रु.चे समभाग 'अनिल धीरूभाई अंबानी एंटरप्रायजेस' खरेदी करणार आहे.

' कॅपिटल'चे राजीनामे

रिलायन्स कॅपिटलच्या रविवारी झालेल्या संचालक मंडळ बैठकीत डी. एन. चतुवेर्दी, डी. जे. कापडिया, आनंद जैन, संदीप जुन्नरकर, आलोक अगरवाल यांनी संचालकपदाचे राजीनामे दिले आहेत.

आकांक्षा, महत्त्वाकांक्षा!

* रिलायन्स एनजीर्ची दीर्घकालीन साधनसंपत्ती वाढवण्यासाठी प्राधान्य तत्त्वावरील शेअर किंवा समभागसदृश सिक्युरिटी विक्री

* अनिल धीरूभाई अंबानी एंटरप्रायजेस एक हजार कोटी रु.हून अधिक किमतीचे प्राधान्य समभाग खरेदी करील

* रिलायन्स एनजीर्च्या विविध, मोठ्या वीजनिमिर्ती प्रकल्पांच्या उभारणीसाठी, पारेषण, वितरण यंत्रणांच्या विस्तारासाठी या निधीचा वापर

 
</text>
</doc>
