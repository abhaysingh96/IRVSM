<doc>
<docno>1147844.cms.txt</docno>
<text>
 
क्रीडा
मुश्ताक यांना आदरांजली
[ Monday, June 20, 2005  11:27:40 pm]


लंडन (वृत्तसंस्था) : अलीकडेच निधन पावलेले भारतीय क्रिकेटचे बुजुर्ग क्रिकेटपटू मुश्ताक अली यांना ब्रिटीश प्रसारमाध्यमांनी आदरांजली वाहिली आहे. ओल्ड टॅफर्ड कसोटीत मुश्ताक यांनी फटकावलेल्या धुवॉधार शतकाच्या आठवणींना त्यांनी उजाळा दिला आहे.

गाडिर्यनने मुश्ताक अली यांना आदरांजली वाहताना भारतीय क्रिकेटचे पितामह असा उल्लेख केला आहे. शैलीदार फलंदाज असा गौरव करताना गाडिर्यनने ऑस्ट्रेलियन अष्टपैलू किथ मिलर यांचा हवाला दिला आहे. मिलर यांच्या मते मुश्ताक आकर्षक, शैलीदार व अतिशय लोकप्रिय क्रिकेटपटू होते.

डेली टेलिग्राफनेही त्यांच्या शानदार खेळाची तारीफ केली आहे. भारताचे शैलीदार फलंदाज असा उल्लेख करून ओल्ड टॅफर्ड कसोटीत शतक फटकावून त्यांनी परदेशी भूमीवर शतक फटकावणारा पहिला भारतीय हा मान संपादला. आक्रमक फटकेबाजी करणारा सलामीवीर अशी मुश्ताक यांची ख्याती होती. क्रीझ सोडून पुढे सरसावत फटकेबाजी करण्यात ते तरबेज होते. मॅटिंग विकेटवर तेज गोलंदाजी खेळण्याचा सराव करायला ते शिकले तसेच त्या जमान्यात हेल्मेट नव्हते त्यामुळे फूटवर्कवर सारा भर असायचा.

हुकच्या फटक्यावर त्यांची हुकूमत होती. तसेच ऑफस्टंपवर पडलेला चेंडूला ते लेगला फटकावत यामुळे प्रतिस्पधीर् चक्रावून जात.

ऑस्ट्रेलियन क्रिकेटपटू सॅम लॉक्स्टन यांच्या मते मुश्ताक हे सवोर्त्तम सलामीवीर होते, याचा उल्लेख डेली टेलिग्राफने केला आहे.

 
</text>
</doc>
