<doc>
<docno>1147850.cms.txt</docno>
<text>
 
क्रीडा
कातिर्केयन चौथा; शुमाकर विजेता
[ Monday, June 20, 2005  11:29:33 pm]


इंडियानापोलिस (वृत्तसंस्था) : भारताच्या नरेन कातिर्केयनने अमेरिकन फॉर्म्युला वन ग्रॅ.प्रि.शर्यतीत चौथा क्रमांक मिळवून मोसमातील आपल्या सवोर्त्तम कामगिरीची नोंद केली. टायरच्या प्रश्ानवरून सात संघांनी अचानक माघार घेतल्यामुळे वादग्रस्त ठरलेल्या या तीन संघांच्या आणि सात कारच्या शर्यतीत अजिंक्य ठरला तो मायकल शुमाकर.

नरेन कातिर्केयनचा जॉर्डनमधील सहकारी टियागो माँटेरिओ याने या शर्यतीत तिसरा क्रमांक पटकावला. कातिर्केयन व माँटेरिओच्या या सरस कामगिरीमुळे जॉर्डन संघाच्या खात्यात अकरा महत्त्वपूर्ण गुण जमा झाले. कातिर्केयनने पाच तर माँटेरिओने सहा गुणांची कमाई केली.

सातेवळा जगज्जेता ठरलेल्या शुमाकरचे मोसमातील हे पहिलेच जेतेपद. मात्र सात संघांच्या माघारीमुळे शुमाकर आणि त्याच्या चाहत्यांच्या दृष्टीने या जेतेपदाला फारसे महत्त्व उरले नाही. फेरारीच्या शुमाकरपाठोपाठ त्याच्याच संघाच्या रूबेन्स बॅरिचेलो याने दुसरा क्रमांक मिळवला.

मिशेलिन टायर वापरणाऱ्या सात संघांनी शेवटच्या क्षणी माघार घेतल्यामुळे आयोजकांसह उपस्थित क्रीडा रसिकांना मोठा धक्का बसला. सराव सत्र आटोपल्यानंतर सात संघांनी माघारीचा निर्णय घेतला. यामुळे शर्यतीत फेरारीसह जॅर्डन मिदादी या तीन संघांचे सहाच स्पर्धक उरले. हे तीन संघ ब्रिजस्टोन टायरसह शर्यतीत उतरले होते.

सराव सत्र आटोपल्यानंतर स्पर्धकांना मिशेलिन टायर बदलण्यास आंतरराष्ट्रीय अटोमोबॉईल फेडरेशनने नकार दिल्यामुळे सात संघांनी माघारीचा निर्णय घेतला. सुरक्षेच्या दृष्टीने आम्हाला टायर बदलण्यास परवानगी द्यावी, अशी मिशेलिन टायर वापरण्यांची मागणी धुडकावून लावल्यामुळे स्पर्धक संप्तत झाले. तर प्रेक्षकांनी पाण्याच्या बाटल्या टॅकवर फेकून राग व्यक्त केला.

पहिल्या तीन स्पर्धकांमध्ये स्थान मिळवण्यात कातिर्केयन यशस्वी ठरला नसला तरी संघाच्या खात्यात गुण जमा करता आल्याचा आनंद त्याच्या चेहऱ्यावर दिसत होता.

 
</text>
</doc>
