<doc>
<docno>1147867.cms.txt</docno>
<text>
 
अर्थव्यवहार
अनिल, मुकेश यांचे 'ईमेल' निरोप
[ Monday, June 20, 2005  11:44:36 pm]


नवी दिल्ली (वृत्तसंस्था): रिलायन्स समूहातील मालकीच्या विभाजनानंतर अनिल व मुकेश या बंधूंनी आधीच्या आपापल्या कंपन्यांच्या सर्व कर्मचाऱ्यांना 'ईमेल' पाठवून भावपूर्ण निरोप घेतला आहे.

कनिष्ठ बंधू व आता रिलायन्स इन्फोकॉम, रिलायन्स एनजीर् व रिलायन्स कॅपिटल या कंपन्यांचे सवेर्सर्वा बनलेले अनिल अंबानींनी रिलायन्स इंडस्ट्रीज लि.च्या ('आरआयएल') उपाध्यक्ष व व्यवस्थापकीय संचालकपदाचा राजीनामा दिल्यानंतर 'आरआयएल'च्या सर्व कर्मचाऱ्यांना पाठविलेल्या 'ईमेल'मध्ये वडील बंधू मुकेश यांच्याबद्दल पूर्ण विश्वास व्यक्त करताना म्हटले आहे: मुके श यांच्या असामान्य नेतृत्वाखाली रिलायन्स इंडस्ट्रीज यापुढेही वाढेल, भरभराटेल व कामगिरीची नवनवीन उंची गाठेल, असा विश्वास मला वाटतो.

मुकेश यांचा अलविदा

रिलायन्स इन्फोकॉमची प्रारंभापासून उभारणी करणारे मुकेश अंबानी यांनी या कंपनीच्या सर्व कर्मचाऱ्यांचा निरोपाच्या 'ईमेल'मध्ये म्हटले आहे: माझ्या प्रिय 'इन्फोकॉमर्स'नो, माझा कनिष्ठ बंधू अनिल रिलायन्स इन्फोकॉमची धुरा स्वीकारत आहे. त्याची कार्यशक्ती अफाट आहे. आम्ही दोघेही आमचे पिताश्री धीरूभाई अंबानी यांचा वारसा पुढे नेण्यास कटिबद्ध आहोत.

धीरूभाईंचे स्वप्न साकार

' फोनकॉल पोस्टकार्डापेक्षा स्वस्त बनविण्या'चे धीरूभाई अंबानी यांचे स्वप्न साकार करण्याइतपत रिलायन्स इन्फोकॉमची भरभराट झाली आहे. हे स्वप्न साकार करण्यात तुम्ही बजावलेल्या कामगिरीबद्दल तुमचे अभिनंदन करण्याची ही संधी मी घेत आहे. रिलायन्स इन्फोकॉम आता भारताच्या मोबाइल फोन बाजारपेठेचा सुमारे 21 टक्के हिस्सा काबीज करण्याइतपत समृद्ध बनली आहे. तुम्ही (कर्मचारी) कंपनीच्या भारतातील 1400 हून अधिक ठिकाणी पसरलेल्या मोबाइल फोनसेवेचे जाळे समर्थपणे चालविणारे 40 हजारांहून अधिक बुद्धिमान तरुणतरुणी आहात, असे मुकेश अंबानी या मेलमध्ये म्हणतात.

 
</text>
</doc>
