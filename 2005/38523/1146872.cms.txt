<doc>
<docno>1146872.cms.txt</docno>
<text>
 
महामुंबई
200 वर्षांची 'आजी'
[ Monday, June 20, 2005  12:27:25 am]


मुंबई (म. टा. प्रतिनिधी) : कमलादेवी पाटकर... वय 95, शरयू पटवर्धन-गोखले... वय 85, लता लाड... वय 86, शिक्षण घेण्यासाठी मुलींना झगडाव्या लागणाऱ्या काळात शिक्षिका झालेल्या या तिघी आणि त्यांच्यासारख्या अनेकजणींनी त्या काळातील संघर्षाच्या रोमहर्षक आठवणी रविवारी पुण्यात ताज्या केल्या. निमित्त होते 200 वर्षांची उज्ज्वल परंपरा असणाऱ्या मुंबईतील सेंट कोलंबा ओल्ड र्गल्स स्कूलच्या माजी विद्याथिर्नींच्या मेळाव्याचे!

पुण्यातील गिरीजा शंकर सोसायटीच्या सभागृहात हा हृद्य सोहळा पार पडला. ज्येष्ठ शिक्षणतज्ज्ञ डॉ. चित्रा नाईक, प्रसिद्ध नाट्य-दिग्दशिर्का विजया मेहता (पूर्वाश्रमीच्या खोटे), सुधा करमरकर, चित्रा पालेकर (मुडेर्श्वर), सुहासिनी मुळगावकर व ज्येष्ठ गायिका सुमन कल्याणपूर अशी सेंट कोलंबा ओल्ड र्गल्स हायस्कूलची महती सांगणारी वैभवशाली परंपरा आहे!

रविवारच्या स्नेहमेळाव्यास प्रसिद्ध रंगकमीर् ललिता केंकरे, आशालता वाबगावकर, डॉ. मोहिनी वदेर् आदी मान्यवर 'माजी विद्याथिर्नीं'नी हजेरी लावल्याने या कार्यक्रमास वेगळीच रंगत आली होती!

सेंट कोलंबा ओल्ड र्गल्स असोसिएशनची स्थापना 1998 मध्ये झाली. शाळेच्या माजी विद्याथिर्नींच्या यंदाच्या सातव्या मेळाव्याचे आयोजन डॉ. शीमा पठारे-देवधर आणि नलिनी सोहोनी यांनी केले होते. त्यासाठी मुंबई-पुण्यासह, कोल्हापूर, सातारा, कराड गोवा इत्यादी ठिकाणांहून 110 जणी उपस्थित होत्या. 85 वर्षांच्या लाड, गोखले यांच्यापासून ते 35 वर्षांच्या इंदायणी पूर्णपात्रे अशा विविध वयोगटातील 'मुलीं'नी त्या आगळ्या दिवसांचे अनुभव कथन केले.

कमलादेवी पाटकर यांनी 'महाराष्ट्र टाइम्स'ला सांगितले, 'आमच्यावेळी तेव्हाच्या मॅट्रिक होणाऱ्या विद्याथिर्नी बोटावर मोजण्याइतक्या असत. 1935 मध्ये शाळेतील जेमतेम 22 जणी मॅट्रिक झाल्या.'

नाशिक जिल्ह्यातील सिन्नर येथे जन्म झालेल्या पाटकर मुुंबईत मॅट्रिक आणि नंतर विल्सन कॉलेजात मराठी विषय घेऊन बीए झाल्या. त्यांच्या कन्या रोहिणी वेलणकर या मेळाव्यास उपस्थित होत्या. आईचे वेगळेपण सांगताना त्यांना शब्द सुचत नव्हते. 'ख्रिश्चन शाळेतील वसतिगृहात ख्रिश्चन आणि गुजराथी शिक्षिकांबरोबर त्या दोन वषेर् तेथे नोकरीस होत्या. तेव्हा सातवी म्हणजेच मॅट्रिक समजले जाई. फ्रेंच ही सेकंड लँग्वेज असणाऱ्या या शाळेत माझी आई तेव्हा मराठी भाषा शिकवत असे, आता या सामान्य गोष्टी वाटल्या तरी त्या काळी ते मोठे धाडस होते,' असे वेलणकर अभिमानाने म्हणाल्या.

' माझे पहिले लिखाण प्रसिद्ध झाले 1956 साली एसएससीला असताना शाळेच्या 'सेंट कोलंबाईट' या नियतकालिकात,' आधुनिक मराठी कथाकारांमध्ये नावाजलेल्या डॉ. मोहिनी वदेर् आठवणीत रमल्या होत्या.

यावेळी भजने, गाणी आणि स्वयंपाकघरातील भांड्यांवर आधारित 'किचन ऑकेर्स्ट्रा', विविध गेम्स आणि 'कॅटवॉक' असे गमतीदार कार्यक्रमही झाले!

 
</text>
</doc>
