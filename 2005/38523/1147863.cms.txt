<doc>
<docno>1147863.cms.txt</docno>
<text>
 
अर्थव्यवहार
'सीईओ' आता शोफरच्या बाजूला
[ Monday, June 20, 2005  11:41:42 pm]


मुंबई (टाइम्स वृत्त) : भारतीय 'सीईओ' त्यांच्या पॉश गाडीतून प्रवास करताना शोफरच्या बाजूच्या सीटवर बसतात. काहींना यामागे शारीरिक कारण असावे असे वाटते, तर काही वास्तुशास्त्राचे निमित्त पुढे करतात. एका पाहणीतून असे आढळले आहे की, खानदानी उद्योजकांनाही शोफरच्या बाजूला बसण्यास कमीपणा वाटत नाही. काही मोठ्या कंपन्यांचे बॉस, यात 'एसआरएफ'चे अध्यक्ष व व्यवस्थापकीय संचालक अरुण भारत राम, 'जिंदाल स्टील अँड पॉवर'चे नवीन जिंदाल, 'बिल्ट' समूहाचे गौतम थापर, 'टीव्हीएस' समूहाचे वेणू श्रीनिवासन, महिंद अँड महिंदचे आनंद महिंद यांचा समावेश आहे.

याबाबत 'एसआरएफ'चे अरुण भारत राम 'मला पुढे बसणे अधिक आरामदायक जाणवते', असे सांगतात. 'मला ड्राइव्हरच्या बाजूला बसण्यास कमीपण वाटत नाही. शिवाय काही समाजात ड्रायव्हरही कुटुंबासमावेत एका टेबलावर जेवण घेताना दिसतात. मग आपण त्यांच्या बाजूच्या सीटवर बसलो तर काय बिघडले, असा प्रश्ान् अरुण भारत राम विचारतात. पुढच्या सीटवर बसल्यास वाहतुकीच्या नियमानुसार सुरक्षा पट्टा अडकवावा लागतो. 'बिझनेस सूट' परिधान केलेल्या 'सीईओं'ना त्याचेही विशेष वाटत नाही. पुढच्या सीटवर बसलेल्याला पाय मोकळे करायला पुरेशी जागा असते, तर काहींच्या मते यामागे त्या सीटची रचना आणि त्याला वास्तूशास्त्राचा आधार, अशीही कारणे दिली जातात. गाडीतील अंतर्गत रचना करणाऱ्यांच्या मते पुढची सीट बसायला अधिक आरामदायक असते. वास्तुशास्त्रज्ञांच्या मते मागे बसणाऱ्याला पुढचे दिसायला त्रासदायक असते, त्यामुळे तो जास्त अस्वस्थ असतो.

दिल्लीतील वास्तुशास्त्रज्ञाच्या मते, पुढचा सीटवर बसणाऱ्याला डोके ठेवायला उंच सीट असते. यामुळे त्या सीटमागे बसणाऱ्याला पुढचे व्यवस्थित दिसत नाही आणि प्रवाशाला नैराश्य येते. काही वास्तुशास्त्रज्ञांनी याबाबत वेगळ्या कोनातून विचार केला आहे. ज्योतिषी आणि वास्तुशास्त्र यांच्या सल्लागार सुरेखा राज सुधांशु सांगतात, उर्जाचक्राचा गाडीत बसलेल्यांवर नक्कीच परिणाम होतो. बसण्याची जागा आणि वाहनाची दिशेशी संबधित असू शकेल. आपण कार किंवा व्हॅनमधून प्रवास करताना वाहनाच्या दिशेने बसलेले प्रवासी समोरच्या बसलेल्या प्रवाशांपेक्षा जास्त आरामदायक असतात. हा सृष्टीचा नियम आहे.

 
</text>
</doc>
