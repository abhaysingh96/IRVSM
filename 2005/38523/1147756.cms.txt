<doc>
<docno>1147756.cms.txt</docno>
<text>
 
महामुंबई: मुंबई टाइम्स
हरवतोय आधारवड
[ Monday, June 20, 2005  08:54:47 pm]


प्रवीण मुळ्ये

मुंबईत वडाची झाडं दिसेनासी होऊ लागल्यामुळे घरात वडाच्या फाद्यांची पूजा करून वटपौणिर्मा साजरी करण्याचा नवा ट्रेण्ड रूढ झाला आहे. पण 30 ते 40 वर्षांपूर्वी यापेक्षा अगदी वेगळं चित्र होतं. भायखळा, कुलाबा, दादर या शहरी भागांसह उपनगरांतील अंधेरी, सांताक्रूझ, वांदे, मुलुंड हे भाग वडाची सर्वाधिक झाडं असलेले भाग म्हणून ओळखले जात होते. पण वाढत्या शहरीकरणाबरोबरच 'एक दिवसाचा हीरो' असणाऱ्या वडांची संख्याही झपाट्याने कमी झाली आहे.

देशातील सर्वात जुन्या वडाच्या झाडांपैकी एक झाड हे कोलकाता इथल्या शिवपूर या भागात आहे. महाराष्ट्रातही सांगली, रत्नागिरी, चिपळूण या भागांमध्ये 150 हून अधिक वर्षं उभे अनेक वटवृक्षं आहेत. 100 हून अधिक वर्षं मुंबईच्या बदलत्या चेहऱ्याची साक्षीदार असणारी 25 ते 30 वडाची झाडं मुंबईत आहेत. बीएआरसी इथून नंतर टीआयएफआर कॉलनीमध्ये रिप्लाण्ट करण्यात आलेलं वडाचं झाड हे दीडशे वर्षांहून अधिक जुनं असल्याचं वृक्षतज्ज्ञ सांगतात.

मुंबईतल्या अनेक भागांमधून वडांची संख्या घटली असली, तरी भायखळा, कुलाबा, माहीम भागांत सर्वाधिक जुनी वटवृक्षं पाहायला मिळतात. वडाचं झाड हे नॅचरल ग्रोइंग असल्याने याचा नक्की आकडा सांगणं आहे. मात्र मुंबईत आजही अंदाजे 20 हजारच्या आसपास वडाची झाडं असावीत, असा अंदाज भाभा अनुशक्ती केंदाच्या लॅण्डस्केप विभागाचे माजी प्रमुख आणि वृक्षतज्ज्ञ डॉ. विद्याधर ओगले यांनी व्यक्त केलाय. मुंबईत 30 वर्षांपूवीर् वडाच्या झाडांची संख्या 50 हजाराच्या असापास होती, याकडेही वृक्षप्रेमींनी लक्ष वेधलं आहे. महापालिकेचे उद्यान अधीक्षक नारिंग्रेकर याबाबत म्हणाले, की मुंबईतील झाडांची जातवार वर्गवारी अद्यापि झालेली नसल्यामुळे शहरात नक्की किती वडाची झाडं आहेत, याची आकडेवारी मिळणं कठीण आहे. नॅशनल हायवे आणि राज्यातील महामार्गांच्या रुंदीकरणात अनेक जुने वड तोडल्याचं पर्यावरण तज्ज्ञ विवेक कुलकणीर् यांचं म्हणणं आहे. वडाचं झाड हे मजबूत आणि दीर्घायुषी असल्यामुळे ब्रिटिशांनी महामार्गावर वटवृक्षांची मोठ्या प्रमाणात लागवड केली होती.

गेल्या दोन-तीन वर्षांमध्ये वडाच्या झाडाच्या फाद्यांची पूजा करण्याची नवी प्रथा रूढ झाली आहे. त्यामुळे वटपौणिर्मेच्या अगोदर वडाच्या फांद्यांच्या छाटणीचं प्रमाणही वाढलं आहे. मात्र मजबूत आणि मोठ्या वडाच्या काही फांद्या छाटल्या, तर त्यामुळे झाडाचं नुकसान होतं, हा समज चुकीचा असल्याचं डॉ. ओगले सांगतात. पण फांद्या छाटण्यापेक्षा 'बॉनसाय' वडाचं झाड घरात लावण्याचा विचार लोकांनी करायला हवा. छोटं वडाचं झाड हे शोभिवंत असतं. शिवाय हे झाड मोठ्या प्रमाणात ऑक्सिजन सोडत असल्यामुळे घरात याचा दुहेरी फायदा होऊ शकतो, असंही ते सांगतात.

' मेण्टेनस फ्री' असणाऱ्या वडाचा जन्म कसा होतो, हेदेखील अनेकांसाठी कोडं आहे. वडाच्या लालसर बिया पक्षी खातात. त्यांच्या विष्ठेतून बाहेर फेकल्या जाणाऱ्या या बियांमधून नव्या झाडाचा जन्म होतो. वडाच्या फाद्यांमधूनही या झाडाची निमिर्ती होऊ शकते. उष्ण आणि दमट हवामान वडाला पोषक असतं.

वडाचं आयुष्य हे अगदी 100 ते 200 वर्षंही असू शकतं. बिल्डिंगवरील कोपऱ्यांमध्ये जमा होणाऱ्या मातीतही वडाची छोटी रोपं उगवतात. पण अशा वडाची मुळं बिल्डिंग खिळखिळीही करू शकतात, त्यामुळे ती वेळीच काढून टाकावीत, असा इशाराही इन्स्टिट्यूट ऑफ सायन्सेसच्या डिपार्टमेण्ट ऑफ बॉटनीचे प्रोफेसर डॉ. टी. श्ाीनिवासू यांनी दिला आहे.

पुरुषांचीही वटपौणिर्मा

 
</text>
</doc>
