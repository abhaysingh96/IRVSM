<doc>
<docno>1147753.cms.txt</docno>
<text>
 
महामुंबई: मुंबई टाइम्स
नवं कल्याण उपेक्षित
[ Monday, June 20, 2005  08:52:42 pm]


जॉन कोलासो

कल्याण : इथल्या रेल्वे स्टेशनपासून सहा किमीवरील खडकपाडा परिसरात झपाट्याने वसत असलेल्या 'नवीन कल्याण'मधून लाखो रुपयांचा कर मिळत असूनही महानगरपालिका कोणत्याही प्रकारच्या नागरी सुविधा पुरवत नाहीये. त्यामुळे जनतेला अनेक अडचणींना सामारं जावं लागत आहे.

दुर्गाडी किल्ला ते शहाड रेल्वे स्टेशन रस्त्याच्या डाव्या बाजूस असलेला बिर्ला कॉलेज परिसर, कोलिवली, वाडेघर, गंधारे, बारावे आणि गौरीपाडा ही गावं मिळून सुमारे 25 चौ. किमीच्या परिसरात हे 'नवीन कल्याण' उभारलं जात आहे. तिथे अनेक नामवंत बिल्डरांनी एकापाठोपाठ एक अशी 25 हून अधिक मोठी नगरं वसवली आहेत, शिवाय आणखी अनेक नगरं उभारणीची कामं जोरदार चालू आहेत. काही नगरात तर 450 हून अधिक फ्लॅट्स आहेत.

बेतुरकर पाडा म्हणजे तडीपार गुंडाचा अड्डा आणि त्याच्या जवळ असलेला खडकपाडा म्हणजे हातभट्टीवाल्यांचे साम्राज्य, अशी ओळख पूवीर् त्या भागाची होती. परंतु 1985 साली विक्रम शाह यांच्या लॅण्डमार्क कंपनीने श्री कॉम्प्लेक्सद्वारे त्या भागात निवासी संकुलं बांधण्याचा श्रीगणेशा केला. त्यापाठोपाठ गोदरेज उद्योग समूहाने प्रवेश करून बारावे टेकडीवर टुमदार बंगल्यांचे गोदरेज हिल्स आणि त्याच्याच नजिक गोदरेज पार्क उभारल्यावर तिथे मध्यमवगीर्यांचं लक्ष गेलं. त्यामुळे आरंभी 200 ते 300 रुपये चौ. फूट असलेला भाव आता 950 ते 1250 रुपयांपर्यंत गेला आहे. आज इथे जोहर झोजवाला यांची गोकुळनगरी, महादेव होम्सचं मोहन पार्क, मोहन रिजेन्सी, मोहन पॅराडाईज, अजमेरा समूहाचं योगीधाम, संपत पालीवाला यांची चंदेश गॅलेक्सी, गोप रोचलानी यांची माधव सृष्टी, प्रशांत कणिर्क यांचं साई संकुल, रवीभाई पटेल आणि किशोर देसाई यांची फ्लॉवर व्हॅली, अशी अनेक नगरं एकापाठोपाठ झपाट्याने उभी राहत आहेत. प्रत्येक नगराकडून कल्याण महापालिकेस 15 ते 20 लाख रुपयांचा महसूल मिळत आहे, याशिवाय पाणीपट्टी, जकात इत्यादींचं उत्पन्न वेगळंच आहे.

रेल्वे स्टेशनपासून दूर असलं तरी इतर ठिकाणांपेक्षा स्वस्तात फ्लॅट मिळतात म्हणून मध्यमवगीर्य तिथे धाव घेत आहेत. त्यामुळे वर्षाला किमान एक हजार फ्लॅट तिथे विकले जात आहेत. या भागातील वस्ती अडीच लाखांपर्यंत गेली असतानाही तिथून कल्याण स्टेशनकडे थेट जाणारा चांगला रस्ता नाही. मासळी, भाजी माकेर्ट वा पोलिस स्टेशन नाही. ड्रेनेजची व्यवस्था करण्यात आलेली नाही. तसंच विकास आराखड्यात दाखवण्यात आलेले (डीपी) रस्तेही बनवण्यात आलेेले नाहीत. मनोरंजनाचं कोणतंही साधन नाही. पुराच्या पाण्याची विल्हेवाट लावण्याची व्यवस्था नाही. बिल्डरने प्रत्येक संकुलात बनवलेल्या नागरी सुविधांवरच रहिवाशांना समाधान मानावं लागत आहे. महापालिकेने अलीकडेच तिथे 'ब' विभागाचं कार्यालय थाटलं आहे. त्यामुळे आता महापालिकेने नागरी सुविधा पुरवण्याची कामं लवकरच हाती घ्यावीत, अशी मागणी तिथले रहिवासी करत आहेत.

 
</text>
</doc>
