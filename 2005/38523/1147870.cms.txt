<doc>
<docno>1147870.cms.txt</docno>
<text>
 
अर्थव्यवहार
त्याग म्हणजेच स्वत:वरचा अंतिम विजय
[ Monday, June 20, 2005  11:45:25 pm]


सुप्रसिद्ध उद्योगती अनिल अंबानी यांनी भारतीय तत्त्वज्ञानाचा आधार घेऊन केलेले प्रकट चिंतन...

मी अनेकदा स्वत:ला एक प्रश्ान् विचारत असतो. वेगाने प्रगती करणारे विज्ञान हे अन्यायी वृत्ती, लोभीपणा, अविवेक आणि उद्धटपणावर उपाय शोधू शकेल का? नव्या सहस्त्रकात डिप्रेशन आणि स्किझोफेनिया यांच्यासारख्या मनोविकारांवर औषधे घेऊन उपचार करता येतात, पण तसेच उपचार अवाजवी अहंकारावर करता येतील का?

याचे उत्तर जरी दुदैर्वी असले तरी, तुम्हा-आम्हाला माहीत असण्याइतपत स्वाभाविक आहे. अहंकार, लोभ आणि अवाजवी स्वाभिमान, या सगळ्याचे मूळ शारीर रसायनांच्या प्रवाहात नसते. ते असते चुकीचा मार्ग दाखवणाऱ्या नैतिकतेत आणि त्या नैतिकतेवर असणाऱ्या अंधविश्वासात. वेद म्हणतात की, सर्व अज्ञानाचे मूळ हे मानवी मनातच आहे आणि यामुळेच जगातील सर्व समस्यांचे मूळही मानवी मन आहे.

सनातनी परंपरेतले हे अज्ञान जन्मते दुजाभावातून. स्वत्त्व आणि इतरत्व, सापेक्ष आणि वस्तुनिष्ठ, मी आणि तू, यातूनच मानवी मनाला चेतवते एक इच्छा, जगाकडे एक संभाव्य साम्राज्य असल्यासारखे पाहण्याची. 'जे माझे आहे आणि जे माझे नाही', अशा दृष्टिकोनातून. भगवान श्रीकृष्णाने गीतेत अर्जुनाला एक इशारा दिला आहे. मनुष्य एखाद्या गोष्टीकडे आपली म्हणून पाहतो, तेव्हाच त्याबद्दलचे आकर्षण वाढते. आकर्षणातूनच जन्मते इच्छा. या इच्छेलाच 'माया' म्हणतात; जी जन्माला घालते लोभ आणि स्वाथीर्पणा. एखाद्या बाटलीत माशीला अडकवून ठेवावे, त्याप्रमाणे ही माया आपल्याला स्वामीत्वाच्या आणि ताबेदारीच्या दावणीला बांधते.

पण आपण या बंधातून मुक्त होऊ शकतो का? छांदोग्य उपनिषदांतील 'तत् त्त्वमसि' (जे तुम्ही आहात) किंवा ब्रृहदारण्यक उपनिषदांतील 'अहम् ब्रह्माास्मि' (मीच ब्रह्मा आहे) किंवा मांडुक्य उपनिषदांतील 'अयम् आत्मा ब्रह्मा' (हेच ब्रह्मा आहे) अशी वचने ऐका. वेदशास्त्रे आपल्याला एकमुखाने सांगत असतात 'स्वामीत्वाच्या जाणिवेतून मुक्त व्हा, आणि लक्षात घ्या की ज्या चैतन्याचा तुम्ही अंश आहात, त्याच चैतन्याचा समोरचा मनुष्यही अंश आहे. आणि त्यांच्या एकत्वाचं वैश्विक अस्तित्व म्हणजेच ब्रह्मा.

साधकाचा खरा मार्ग सुरू होतो स्वेच्छेने अहंकाराचा त्याग करून आणि संपतो तेव्हा त्यात किंचितही द्वेषभावना अस्तित्वात नसते. 'माझे खरोखरच काहीही नाही', 'काहीही घडले तरीही मी तृप्त आहे' आणि 'आता काहीही अधिक मिळविण्याची इच्छा राहिलेली नाही', असे भगवान बुद्ध धम्मपदात सांगतात. इच्छा आणि लोभमुक्त झालेला साधकच आंतरिक शांतता मिळवू शकतो. ना पुण्यम् ना पापम् ना सौख्यम् ना दु:खम्.

याच मनोधारणेमुळे साधक कधीही स्वत:साठी मागत नाही. तो लोभी नसतो, त्याला मोठेपणाचा हव्यास नसतो. तो फक्त विचार करतो एकात्मतेचा, योग्यतेचा, न्यायाचा. त्याला भिक्षा हवी असते, भीक नव्हे.

हा मूलभूत स्वरूपाचा फरक आहे आणि तो गरज आणि लोभ यातील रेषा स्पष्ट करतो. परंतु देणे किंवा घेणे यातील उदात्त हेतू ज्यांना समजत नाही, त्यांच्या वागण्यातील गरज आणि हाव यातील फरकच संपून जातो. असा घोटाळा करणारे लोक भगवान श्रीकृष्णांच्या 'कर्मण्येवाधिकारस्ते मा फलेषु कदाचन...' या निष्काम कर्मयोगाच्या संदेशाबाबतही गफलत करतात. केवळ कर्मावर अधिकार आहे; कर्मफळावर नाही, याचा अर्थ हातावर हात ठेवून स्वस्थ बसावयाचे नाही. भगवान श्रीकृष्ण अर्जुनाला सांगतात त्याप्रमाणे 'अकर्माचाही लोभ पडता कामा नये.' याच प्रकारे त्यागाचाही काही लोक दुबळेपणा असा अर्थ घेतात. परंतु देणे म्हणजे शरण जाणे नव्हे, तर जागे होणे. 'मला हवे' आणि 'मी ते मिळवीनच' या भावनेतून सुटका होणे म्हणजेच खरा मुक्तीचा क्षण. (सुत्त निपात).

त्याग हा अंतिम विजय आहे. स्वत: स्वत:वर मिळवलेला विजय; एक हजार माणसांवर विजय मिळविणे किंवा एक हजार युद्धातील विजयापेक्षाही मोठा विजय! (धम्मपद)

पण हा त्याग केवळ ज्ञानाच्या माध्यमातूनच मिळवता येत नाही, तर त्यासाठी श्रद्धाही तितकीच आवश्यक असते. श्रद्धा ही वंशपरंपरेचे किंवा संस्कारांचेच (एक मूल्यवान भेट) फलित असते. मात्र हा संस्कार हवा की नको, हे तुम्ही ठरवायला हवे. तुमच्या आई-वडिलांच्या असलेल्या श्रद्धा किंवा त्यांनी जोपासलेली मूल्ये यांच्याकडे विशेष लक्ष दिले नाही, तरीही तुम्ही तुमच्या वडिलांचे सुपुत्र किंवा आईचे लाडके बाळ ठरू शकताच.

किंवा तुमच्या एक गोष्ट लक्षात येऊ शकते की, तुम्हाला मिळत असलेल्या प्रेरणास्त्रोतांचे मूळ या दोघांमध्येच आहे आणि जीवनभर ते स्त्रोत कायम राहणार आहेत.

 
</text>
</doc>
