<doc>
<docno>1146885.cms.txt</docno>
<text>
 
देश-विदेश
'रिलायन्स'चे विभक्तीकरण वर्षभरात
[ Monday, June 20, 2005  12:40:17 am]


नवी दिल्ली (वृत्तसंस्था) : रिलायन्स समूहाचे विभाजन झाले असले, तरी या समूहातील सर्वांत मोठी कंपनी असलेल्या रिलायन्स इंडस्ट्रीजचे विभक्तीकरण करण्याची प्रक्रिया गुंतवणूकदारांना सवोर्च्च प्राधान्य देऊन तीन महिने ते एक वर्ष या कालावधीत पूर्ण होईल, असे स्पष्ट करण्यात आले आहे.

कंपनीच्या विभक्तीकरणाबाबत आम्ही कायदेशीर बाबी तपासून पाहत आहोत. या प्रक्रियेत अनेक कायदेशीर बाजू असल्याने ही वेळखाऊ आणि जटील बनली आहे. त्यामुळे ती पूर्ण होण्यासाठी किमान तीन आणि कमाल बारा महिनेही लागू शकतात, असे या कंपनीच्या पुनर्रचनेची जबाबदारी सोपवण्यात आलेले कंपनीचे संचालक व करतज्ज्ञ वाय. पी. त्रिवेदी यांनी सांगितले. कंपनीची पुनर्रचना करताना शेअरधारकांच्या हिताला सवोर्च्च प्राधान्य देण्यात येईल, असे त्यांनी स्पष्ट केले.

कंपनीच्या विभक्तीकरणाच्या योजनेबाबत आपले अनिल अंबानी यांच्याशी बोलणे झाले आहे. या विभक्तीकरणानंतर आपण रिलायन्स इन्फोकॉमच्या संचालकपदाचा राजीनामा देऊ, असे त्रिवेदी यांनी सांगितले.

दोघांसाठी एकच लोगो

मुकेश आणि अनिल या दोघांनाही आपापल्या नव्या कंपन्यांसाठी 'रिलायन्स' नाव आणि तिचा लोगो वापरता येणार आहे.

दोन कंपन्यांनी एकच नाव आणि लोगो वापरण्याचा प्रकार यापूवीर्ही भारतात घडला आहे. त्यात नवे काही नाही. त्यांना आपण हवेतर 'रिलायन्स ए' आणि 'रिलायन्स बी' असे म्हणू या, असे त्रिवेदी म्हणाले.

या दोघांच्या कंपन्या कशा असतील आणि अनिल यांना रिलायन्स नाव वापरण्याची परवानगी असेल की नाही, याबाबत विविध तर्क व्यक्त होत होते. त्यांना या निर्णयामुळे पूर्णविराम मिळाला आहे.

 
</text>
</doc>
