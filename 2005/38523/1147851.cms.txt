<doc>
<docno>1147851.cms.txt</docno>
<text>
 
क्रीडा
गांगुली, पठाण, मोंगिया निष्प्रभ
[ Monday, June 20, 2005  11:30:11 pm]


लंडन (वृत्तसंस्था) : इंग्लंडमधील नॅशनल लिग झटपट क्रिकेट स्पधेर्त भारतीय क्रिकेटपटू अपेशी ठरले. सौरभ गांगुलीने ग्लॅमर्गनकडून हॅम्पशायरविरूध्द खेळताना 18 धावा केल्या. पण हॅॅम्पशायरविरूध्द त्याच्या संघाला पराभव पत्करावा लागला. रोझ बौल येथे झालेल्या या लढतीत ग्लॅमर्गनच्या 7 बाद 211 धावसंख्येला हॅम्पशायरने 3 बाद 212 असे उत्तर देत सामना सात गडी राखून जिंकला.

मिडलसेक्सने नॉटिंगहॅमशायरचा 31 धावांनी पराभव केला. मिडलसेक्सने 5 बाद 314 धावा केल्या त्या पॉल विक्सच्या शतकामुळे तसेच स्कॉट स्टायरिसच्या 82 धावांच्या खेळीमुळे पण नॉटिंगहॅमशायरला 283 पर्र्यंतच मजल मारता आली. इरफान पठाणला 61 धावात अवघा एकच बळी मिळाला. लिस्टरशायरने वॉरिकशायरचा सात गडी राखून पराभव केला पण लिस्टरशायरकडून खेळणाऱ्या दिनेश मोंगियाने नऊ चेंडूत एका चौकारासह आठ धावा केल्या.

 
</text>
</doc>
