<doc>
<docno>1147849.cms.txt</docno>
<text>
 
क्रीडा
ब्राझीलला जोर का झटका
[ Monday, June 20, 2005  11:29:07 pm]


फ्रँकफर्ट (वृत्तसंस्था) : जगज्जेत्या ब्राझीलला या मोसमात आणखी एका पराभवाला सामोरे जावे लागल्यामुळे जोर का झटका बसलाय... प्राथमिक विश्वचषक स्पधेर्त अजेर्ंटिनाकडून हार पत्करल्यानंतर ब्राझील संघ थोडाफार कुठे सावरतोय असे वाटत असताना कॉन्फेडरेशन फुटबॉल स्पधेर्तही त्यांना हार सहन करावी लागली. मेक्सिकोने त्यांच्यावर 1-0 अशी मात करत एकच खळबळ उडवून दिली.

पाचवेळा जगज्जेतपद पटकावणाऱ्या बलाढ्य ब्राझीलला परास्त केल्यानंतर मेक्सिकोच्या फुटबॉलपटूंचा आनंद गगनात मावेनासा झाला. 59 व्या मिनिटाला जारेड बोरगेटीने हेडरवर गोल करत मेक्सिकोच्या विजयात मोठा वाटा उचलला.

या विजयासह मेक्सिकोने उपांत्य फेरीत प्रवेश केला असून जर्मनी व अजेर्ंटिनानंतर उपांत्य फेरीत प्रवेश करणारा तो तिसरा संघ. आता ब्राझीलला उपांत्य फेरीत प्रवेश मिळवण्यासाठी आपल्या शेवटच्या सामन्यात जपानला परास्त करावे लागणार आहे. आशियाई विजेत्या जपाननेही मेक्सिकोप्रमाणे झकास कामगिरी करताना युरोपियन विजेत्या ग्रीसला 1-0 असे नमवले. आता बुधवारी होणाऱ्या जपान वि. ब्राझील लढतीतील विजेता उपांत्य फेरीत प्रवेश मिळवणारा चौथा संघ ठरेल.

' ब' गटात ब्राझीलवरील विजयामुळे मेक्सिकोच्या खात्यात सहा गुण जमा झाले आहेत. तर जपान व ब्राझीलच्या खात्यात प्रत्येकी तीन गुण जमा असून ग्रीसला एकही गुण मिळवता आलेला नाही.

उपांत्य लढती या आठवड्याअखेरीसह होणार असून अंतिम झुंज 29 जूनला होईल. बोरगेटीने कॉर्नर किकचा अचुक फायदा उचलत ब्राझीलचा उंचपुरा गोलरक्षरक डिडाला चकवण्यात यश मिळवले. बोरगेतीचा हेडर इतका शार्प होता की डिडासह ब्राझील बचावफळीला त्याला रोखण्याची संधीच मिळाली नाही. ब्राझीलच्या लुसिआनोने मेक्सिकोच्या रॅमन मोरलेसला चुकीच्या पद्धतीने रोखल्याबद्दल पंचांनी कॉर्नर किक दिली. खरंतर बोरगेतीला 29 व्या मिनिटाला रॉकी ज्युनियरने खाली पाडले होते. पण पंचांनी त्यावेळी दुर्लक्ष केले.

लॅटिन अमेरिकन किंग असलेल्या मेक्सिकोचा कर्णधार ओसवाल्डो सँचेझ विजयानंतर म्हणाला, 'हा विजय आमच्यासाठी कायम स्मरणात राहणार ठरेल'.

 
</text>
</doc>
