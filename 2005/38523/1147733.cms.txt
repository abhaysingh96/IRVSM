<doc>
<docno>1147733.cms.txt</docno>
<text>
 
महामुंबई
पुस्तक टंचाईने पालक-विद्यार्थी हैराण
[ Monday, June 20, 2005  08:30:13 pm]


श्रीकांत टोळ

डोंबिवली : इंग्रजी माध्यमाच्या पुस्तकांची तीव्र टंचाई निर्माण झाल्यामुळे पालक चिंतेत आहेत. तर विक्रेत्यांना ही अनेक अडचणींना तोंड द्यावं लागत आहे. शहरातील विद्यार्थ्यांच्या संख्येपैकी 50 टक्के इंग्रजी माध्यमांच्या शाळांमधून शिक्षण घेत आहेत. इंग्रजी माध्यमाची 60 टक्के पाठ्यपुस्तकं बाजारात उपलब्ध नाहीत. पाचवीची पाच, सहावीची दोन, सातवीची दोन, आठवीची चार व नववीची सात विषयांची पुस्तकं बाजारात उपलब्ध नाहीत.

विद्यार्थ्यांच्या संख्येच्या तुलनेने मिळणाऱ्या पुस्तकांची संख्या नगण्य आहे, असं पुस्तक विक्रेते श्याम हळबे यांनी सांगितलं. पहिली, पाचवी, नववी व अकरावीची पुस्तकं पुढच्या वषीर् बलदणार आहेत. त्यामुळे ही पुस्तकं मिळत नसावीत, असा तर्कही त्यांनी व्यक्त केला. महाराष्ट्राबाहेरील राज्यात पुस्तकं छपाईला दिली असून या पुस्तकांचा दर्जा निकृष्ट आहे, असं सांगून ते म्हणाले, एकाच पुस्तकात तीन प्रकारचा कागद वापरला आहे. तर काही पुस्तकांचं बाईंडिंग ढिसाळ आहे, काही पुस्तकांची मुखपृष्ठं उलटी छापली आहेत, तर काही पुस्तकांमधील पानं

उलटसुलट आहेत.

पुस्तकं बाजारात उपलब्ध नसली तरी या पुस्तकांची गाइड्स मात्र मुबलक प्रमाणात मिळतात, असं कल्याण-डोंबिवली बुकसेलर्स अॅण्ड स्टेशनर्स असोसिएशनचे सहचिटणीस मयुरेश गदे यांनी सांगितलं. ते म्हणाले, गेल्या वर्षात पाचवी इंग्रजीचं भूगोलाचं पुस्तक बाजारात नव्हतं. तर यंदा सहावीचं भूगोलाचं पुस्तक उपलब्ध नाही. इतकंच नव्हे तर सातवी, आठवी आणि नववीपर्यंतच्या (काही थोड्या प्रती 15 मेच्या दरम्यान बाजारात आल्या) सर्वच वर्गांची भूगोलाची पुस्तक उपलब्ध नाहीत.

काही पुस्तकांच्या प्रती कमी असल्याने लगेचच खपतात. पुस्तकं मिळावीत म्हणून विद्याथीर्, पालक व नातेवाईक सकाळ, दुपार, संध्याकाळ अशा तिन्ही वेळी पुस्तकाच्या दुकानात हेलपाटे घालतात. यासाठी पुस्तकांची अनेक दुकानंही धुंडाळतात. दुकानात लोटणाऱ्या ग्राहकांच्या गदीर्ला तोंड देताना पुस्तक विक्रेत्याच्या नाकीनऊ येतात.

डोंबिवलीकरांसाठी पाठ्यपुस्तकं मंडळाचा डेपो पनवेलला असल्यामुळे तिथून पुस्तकं आणणं पुस्तक विक्रेत्यांच्या दृष्टीने गैरसोईचे व खचिर्क आहे. यासाठी डोंबिवलीत पाठ्यपुस्तक मंडळाचा डेपो डोंबिवलीत उभारावा, अशी मागणी आमदार हरिश्चंद पाटील यांच्याकडे केली होती. परंतु त्याबाबत हालचाल झालेली नाही. डोंबिवली-कल्याणमध्ये मिळून 200 पुस्तकविक्रेते आहेत. पनवेलहून पुस्तकं आणताना टेम्पोचं एका वेळचं 300 रुपये भाडं द्यावं लागतं. एका वेळेस मागणीप्रमाणे मिळत नाहीत. मंडळाकडून 15 टक्के कमिशन मिळतं. त्यात पाच टक्के भाड्यापोटीच द्यावं लागत असल्यामुळे दहा टक्क्यावरच व्यवसाय करावा लागतो, असंही गदे यांनी सांगितलं.

द्वह्वद्वड्ढड्डद्बह्लद्बद्वद्गह्यञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
