<doc>
<docno>1147854.cms.txt</docno>
<text>
 
क्रीडा
अजी सानियाचा दिनू!
[ Monday, June 20, 2005  11:30:41 pm]


लंडन (वृत्तसंस्था) : भारताची अव्वल खेळाडू सानिया मिर्झाने विम्बल्डन टेनिस स्पधेर्त सलामीचा अडथळा पार करण्यात यश मिळवले. माजी ज्युनियर विम्बल्डन विजेत्या सानियाच्या कामगिरीवर लाखो भारतीयांचे लक्ष लागले असताना तिने पहिल्या फेरीत जपानच्या अकिको मोरिगामीचे आव्हान 6-3, 3-6, 8-6 असे परतवून लावले.

जागतिक रँकिंगमध्ये 75 व्या क्रमांकावर असलेल्या सानियाने या वर्षाच्या सुरुवातीला ऑस्ट्रेलियन स्पधेर्च्या तिसऱ्या फेरीत प्रवेश मिळवला होता. त्यानंतर मात्र तिला अपेक्षित कामगिरी करता आली नव्हती. टाचेच्या दुखापतीने हैराण झालेली ही युवा खेळाडू आता नव्या जोमाने कोर्टवर उतरली असून त्याचे प्रत्यंतर तिने विम्बल्डनमध्ये दाखवून दिले.

ऑस्ट्रेलियन स्पधेर्त तिसऱ्या फेरीत सानियाला अनुभवी खेळाडू सेरेना विल्यम्सकडून पराभव स्वीकारावा लागला होता. या मोसमातील अनुभव गाठीशी बांधून जगातील सवोर्त्तम खेळाडूंना सामोरे जाणारी हैदाबादच्या या 18 वषीर्य खेळाडूचा मुकाबला होईल तो रशियाच्या स्वेतलाना कुझनेत्सोवा हिच्याशी. स्वेतलानाने पहिल्या फेरीत इंग्लंडच्या रिबेका लेवलिनचा 6-0, 6-1 असा धुव्वा उडवला.

मोरिगामीचा जागतिक रँकिंगमध्ये क्रमांक लागतो तो 71 वा. म्हणजे सानियापेक्षा चार क्रमांकाने वर. दोन समसमान ताकदीच्या स्पर्धकांमधील ही लढत जवळपास दोन तास रंगली.

पहिला सेट आरामात जिंकल्यानंतर सानियाने आपल्या आक्रमक खेळाला मुरड घातली आणि दुसऱ्या सेटमध्ये काहीसा बचावात्मक पवित्रा घेतला. याचा फायदा उचलत मोरिगामीने आठव्या गेममध्ये सानियाची सव्हिर्स भेदत 5-3 अशी आघाडी घेतली. या आघाडीमुळे दबून न जाता सानियाने दोन ब्रेक पाँईटपर्यंत झेप घेतली खरी पण ते तिला मिळवता काही आले नाहीत. शेवटी मोरिगामीने दुसरा सेट घेत 1-1 अशी बरोबरी साधली.

तिसऱ्या सेटची सुरूवात सानियाच्या दृष्टीने निराशजनक होती. मोरिगामीने या सेटच्या पहिल्याच गेममध्ये तीनदा बेक पाँईटपर्यंत मजल मारली आणि शेवटी तिसऱ्या प्रयत्नात यशस्वी ठरत सानियाची सव्हिर्स भेदली. सानियाने दुसऱ्या गेममध्ये सानियाने ब्रेक पाँईट मिळवले खरे पण प्रतिर्स्पध्यांची सव्हिर्स काही तिला भेदता आली नाही.

मोरिगामीने याचा फायदा उचलत सव्हिर्स राखत 2-0 अशी आघाडी मिळवली. जपानी खेळाडू सरस होत आहे, हे लक्षात आल्यानंतर सानियाने खडबडून जागी झाल्यासारखा खेळ केला. प्रथम तिने स्वत:ची सव्हिर्स तर राखली, शिवाय मोरिगामीची सव्हिर्स मोडीत काढून 2-2 अशी बरोबरी मिळवली.

सानियाने सामन्यावर नियंत्रण मिळवले आहे असे वाटत असताना पुन्हा एकदा तिला सहाव्या गेममध्ये पुन्हा सव्हिर्स गमवावी लागली. 2-4 अशा पिछाडीनंतर मात्र सानियाने पुन्हा एकदा कमाल दाखवत सव्हिर्स भेदण्याची करामत करत 4-4 अशी बरोबरी साधली.

तिसरा सेट 6-6 असा बरोबरीत गेल्यानंत सानियाने कुठल्याही परिस्थितीत सामना हातून जाणार नाही, याची काळजी घेतली. प्रथम तिने स्वत:ची सव्हिर्स तर राखली आणि नंतर सव्हिर्स भेदत सेटसह सामन्यावर विजयाची मोहर उमठवली.

 
</text>
</doc>
