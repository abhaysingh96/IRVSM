<doc>
<docno>1147770.cms.txt</docno>
<text>
 
अग्रलेख
पवारांचा धसका!
[ Monday, June 20, 2005  09:09:39 pm]


शिवसेनाप्रमुख बाळासाहेब ठाकरे यांनी केंदीय कृषीमंत्री शरद पवार यांचा भलताच धसका घेतलेला दिसतो! शिवसेनेच्या 39 व्या वर्धापन दिनाचे निमित्त साधून ठाकरे यांनी आधी 'सामना' या मुखपत्रातून आणि नंतर षण्मुखानंद सभागृहात झालेल्या सभेत शिवसैनिकांशी संवाद साधला, हे प्रथेप्रमाणेच झाले. मात्र त्यांच्या टीकेचे आणि टिंगलटवाळीचे मुख्य लक्ष्य केंदीय कृषीमंत्री शरद पवारच होते. मुंबई महापालिकेच्या निवडणुकांना अद्याप दीड वर्षांचा अवधी आहे आणि मुंबईत शरद पवार यांच्या राष्ट्रवादी काँग्रेसने मुंबई महापालिकेची सत्ता ताब्यात घेण्याइतकी लोकप्रियता मिळवली आहे, असा पुरावा नाही.

तरीही मुंबई महापालिकेवर भगवा फडकवण्यासाठी सज्ज राहण्याचे आवाहन शिवसैनिकांना करताना, पवार हाच त्याआड येणारा मोठा अडथळा आहे, असा समज ठाकरे यांच्या भाषणातून निर्माण होतो. ठाकरे यांना काँग्रेसऐवजी पवार हेच मुंबईतही मुख्य आव्हान वाटायला का लागले आहे, असा प्रश्न त्यामुळे पडतो. शिवसेनेतील काही असंतुष्ट नुकतेच राष्ट्रवादी काँग्रेसमध्ये गेले. मुंबईत शिवसेनेतून राष्ट्रवादीत गेले ते केवळ रमेश प्रभू. त्यांचा प्रभाव त्यांच्या मतदारसंघातही नगण्य आहे. तरीही पवार यांचा अशिष्ट भाषेत उद्धार करण्याइतके ठाकरे अस्वस्थ का व्हावेत?

एकूणच राष्ट्रवादीची उभारणी पवार यांनी जाणीवपूर्वक 'शिवसेना' प्रवृत्तीला आकर्षण वाटावे, अशाप्रकारे केली आहे. तरुणांमधील आक्रमकपणाला वाव आणि तरुणांना नेतृत्वात प्राधान्य देण्याचे आमीष, यामुळे शिवसेनेचा सामाजिक आधार असलेल्या बहुजन वर्गातील राजकीय महत्त्वाकांक्षा जागी झालेले तरुण सध्या सत्तेत असलेल्या या पक्षाकडे आकषिर्त होऊ शकतात, याची जाणीव बाळासाहेबांना झाली असावी. या तरुणांना रोखण्याची आणि शिवसेनेशी त्यांची निष्ठा टिकवण्याची क्षमता केवळ बाळासाहेबांच्या करिष्म्यातच आहे. पण वयोमानानुसार त्यांच्या सक्रिय सहभागावर बंधने आली आहेत आणि कार्याध्यक्ष उद्धव ठाकरे यांच्यात हा करिष्मा नाही, हे एव्हाना स्पष्ट झाले आहे.

ठाकरे यांच्या शब्दाला जी मान्यता आजही पक्षात आहे, ती उद्धव यांच्या शब्दाला नाही आणि लाभण्याची शक्यताही नाही. अशा स्थितीत, महापालिका निवडणुकीत तिकीट मिळण्याच्या आशेने एरवी शिवसेनेकडे स्वाभाविकपणे वळू शकतील, असे कार्यकतेर् मुंबईत संघटनात्मक विस्तार करू पाहत असलेल्या राष्ट्रवादी काँग्रेसमध्ये स्वत:साठी जागा शोधू शकतात. नुकत्याच झालेल्या विधानसभा निवडणुकीत मुंबईत काँग्रेसच्या पदरात 15 तर राष्ट्रवादीला केवळ चार जागा मिळाल्या असताना, ठाकरे यांना पवार यांच्या राष्ट्रवादी काँग्रेस-पासून धोका वाटतो तो यामुळेच.

कदाचित त्यामुळेच शिवसेनाप्रमुखांच्या चित्ररूपी चरित्राच्या राज ठाकरे यांनी आयोजित केलेल्या प्रकाशन समारंभात ठाकरे यांनी पवार यांच्यासाठी 'मैत्री'चा हात पुढे केला होता. परंतु पवारांनी तो जाहीरपणे आणि आश्चर्य म्हणजे कोणत्याही वावड्यांना वाव उरणार नाही इतक्या नि:संदिग्धपणे अव्हेरला. त्यानंतर ठाकरे यांनी पवारांना लक्ष्य करणे अपेक्षित असले, तरी मुंबई महापालिकेवर भगवा फडकविण्यात मुख्य अडथळा पवारांपेक्षा, शिवसेना-भाजप युतीच्या गेल्या दशकातील कारभाराचा आणि राज्यात सत्ता उपभोगल्यानंतर संघटनेच्या बदललेल्या चारित्र्याचा आहे.

सर्वसामान्य कार्यर्कत्यांत शिवसेनाप्रमुखांच्या शब्दाखातर रस्त्यावर उतरण्याची तयारी पूवीर्एवढीच असली, तरी कार्यकतेर् आणि नेते यांचे राजकीय शिक्षणच झालेले नसल्यामुळे, राज्यर्कत्यांना धाक वाटेल अशा आंदोलनांची वाट या ऊजेर्ला मिळत नाही. जेव्हा मिळते तेव्हा दहशत निर्माण करणाऱ्या झुंडशाहीच्या पलीकडे ती जात नाही. दुदैर्वाने शिवसेनाप्रमुखांच्या मुलाखती अशा राजकीय शिक्षणाची संधी ठरण्याऐवजी अनेकदा सवंग राजकीय वादापुरतीच मर्यादित राहतात.

 
</text>
</doc>
