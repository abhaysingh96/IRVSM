<doc>
<docno>1147724.cms.txt</docno>
<text>
 
प्रगती फास्ट
इण्टिरिअरचं कलात्मक क्षेत्र
[ Monday, June 20, 2005  08:15:23 pm]


प्रत्येकाला घर आणि ऑफिस सुंदर, प्रसन हवं असतं. काहींना त्याची रचना वास्तुशास्त्राप्रमाणे तर काहींना फेंग शुईच्या नियमानुसार हवी असते. कलरथेरपी, अॅण्टिक-मॉडर्न लूक, कन्सेप्ट बेस्ड यासारखे ट्रेण्डी विचारही काहींच्या मनात असतात. या सगळ्या अपेक्षा आणि विचारांना पूर्तता करण्याची जबाबदारी इण्टिरिअर डिझायनरची असते.

भारतातील कन्स्ट्रक्शन सेक्टरच्या वाढत्या विस्ताराने सिविल इंजिनीअरिंगबरोबर इण्टिरिअर डिझायनर्सचीही गरज भासणार आहे. शिवाय इण्टिरिअर डिझायनिंग हे नवीन कन्स्ट्रक्शनपर्यंत मर्यादित नसतं. त्यामुळे बारावीनंतर उपलब्ध असलेल्या प्रोफेशनल कोर्समध्ये इण्टिरिअर डिझायनिंग पर्यायाचा आवर्जून विचार केला पाहिजे.

इण्टिरिअर डिझायनरला जागेचा योग्य वापर करून ग्राहकांच्या आवडीनुसार घराची सजावट करून द्यावी लागते. बजेटकडेही लक्ष द्यावं लागतं. क्रिएटिविटी हा या क्षेत्राचा पाया असल्यामुळे सर्जनशीलता, कलात्मकतेला आव्हानं देणारी कामं हमखास करायला मिळतात. या क्षेत्रातील तज्ज्ञांच्या मते 'प्रत्येक इण्टिरिअर डिझायनरने या क्षेत्राचा शास्त्रशुद्ध अभ्यास करणं आवश्यक आहे. क्रिएटिविटीला योग्य ट्रेनिंगची जोड मिळाली तर त्याचा फायदा कामातील विविधता दाखवण्यासाठी करता येतो. प्लॅनप्रमाणे स्केचेस काढणं, जागेचा योग्य वापर आणि रंगसंगतीचं ज्ञान या सर्व गोष्टींची माहिती कोर्सदरम्यान मिळते. योग्य ते सर्व ट्रेनिंग घेऊन झाल्यावर डिझायनरला स्वतंत्रपणे एखादा प्रोजेक्ट सांभाळणं शक्य आहे. क्लाएण्टबरोबर संवाद साधण्यापासून व्हेण्डरशी जुळवून घेणं, बील चेकिंग, प्रोडक्टचे सोर्स अशी बरीच छोटी-मोठी कामं डिझायनरला करावी लागतात.'

इण्टिरिअर डिझायनिंगमध्ये करिअर करण्यासाठी क्रिएटिविटीच्या व्यतिरिक्त तुमच्याकडे कम्प्युटरचं ज्ञान असावं लागतं. हल्ली बहुतांश इन्स्टिट्यूट कॅड, थ्रीडी, स्टुडिओ मॅक्स, फोटोशॉप आणि कोरल ड्रॉ या डिझायनिंगसाठी आवश्यक असलेल्या सॉफ्टवेअर शिकवतात. स्केचिंगसाठी व्हिज्युअलायझेशन क्षमता विकसित करावी लागते. प्रोजेक्टदरम्यान तुम्हाला वेगवेगळ्या स्तरावरील व्यक्तींशी संवाद साधावा लागतो. त्यासाठी कम्युनिकेशन स्किलचा उपयोग होतो.

या क्षेत्रातील स्थानिक, राष्ट्रीय आणि आंतरराष्ट्रीय ट्रेण्ड तुम्हाला कामात विविधता आणायला मदत करतात. काही वर्षांचा अनुभव मिळाल्यानंतर बिझनेस करायचा असेल, तर सजावटीसाठी कोणतं मटेरिअल वापरायचं, ते कोणाकडून घ्यायचं, त्याचा वापर कुठे आणि कसा करायचा, याचं ज्ञान असणं आवश्यक असतं. प्रोजेक्टदरम्यान तुम्हाला असंख्य अडचणींना सामोरं जावं लागतं. त्यामुळे क्लाएण्ट्स आणि असिस्टण्ट्सबरोबर संयमाने वागावं लागतं. मॅनेजमेण्ट स्किलचा या टप्प्यावर उपयोग होतो.

माकेर्टमध्ये तुमचं अस्तित्व निर्माण करायचं असेल, तर वेळेचं बंधन पाळावं लागतं. वेळेच्या बाबतीत प्रोफेशनलिझम नाही आणलात तर मात्र यश मिळणं कठीण होतं. इण्टिरिअर कोर्स करणाऱ्या एका विद्यार्थ्याच्या मते, 'इण्टिरिअर डिझायनर्सने या क्षेत्रासंबंधी नेहमी नवीन माहिती मिळवावी. यासाठी वेबसाइट्स, पुस्तकं, एक्झिबिशन्स मदत करतात. माकेर्टमध्ये कोणकोणत्या उलाढाली होतात, याकडे सतत नजर असली पाहिजे. कारण यामुळे बाजारात येणाऱ्या नवीन मटेरिअल्सची माहिती मिळत राहते.'

इन्स्टिट्यूटमध्ये कोर्ससंबंधात कम्प्युटरचं ट्रेनिंग दिलं जात नसेल तर विद्यार्थ्यांनी ते प्रायवेट कम्प्युटर क्लासमधून घेतलं पाहिजे. आज अनेक लोकांना आपलं घर हे वास्तूशास्त्राप्रमाणे असावं असं वाटतं. त्यामुळे वास्तुशास्त्रासंबंधी माहितीही विद्यार्थ्यांनी ठेवली पाहिजे, असं या क्षेत्रातील तज्ज्ञांना वाटतं.

या क्षेत्रात प्रवेश करणाऱ्या विद्यार्थ्यांनी प्रथम अनुभवी डिझायनर्सच्या हाताखाली किंवा स्वत:चं इण्टिरिअर डिपार्टमेण्ट असेल अशा आकिर्टेक्टकडे काम केलं पाहिजे. इण्टर्नशिप करणाऱ्यांना दोन हजार 500 पासून स्टायपेण्ड मिळू शकतो. को-ऑडिर्नेटर (डिझायनर अटिस्टण्ट) म्हणून काम करणाऱ्यांना सुमारे 15 हजार रुपये पगार मिळतो. तसंच कामाचा दर्जा चांगला असेल, तर पार्टनरशिपमध्ये किंवा स्वत:च ऑफिस सुरू करता येईल. तुमच्या क्रिएटिविटीवर आथिर्क कमाई अवलंबून असते.

सध्या मुंबईत इण्टिरिअर डिझायनिंगचा कोर्स उपलब्ध असलेल्या विविध इन्स्टिट्यूट्स आहेत. काही ठिकाणी प्रवेशासाठी परीक्षा द्यावी लागते. पण विद्यार्थ्यांनी इन्स्टिट्यूटचा दर्जा आणि सिलॅबस, यांचा विचार करूनच अॅडमिशन घ्यावं.

इण्टिरिअर डिझायनिंग कोर्स उपलब्ध असणाऱ्या काही इन्स्टिट्यूट :

गरवारे इन्स्टिट्यूट ऑफ करिअर एज्युकेशन अॅण्ड डेव्हलपमेण्ट, युनिव्हसिर्टी ऑफ मुंबई, विद्यानगरी कालिना, सांताक्रूझ (पूर्व), मुंबई - 400098.

जे. जे. स्कूल ऑफ आर्ट्स, डॉ. डी.एन. रोड, मुंबई - 400001.

स्कूल ऑफ इण्टिरिअर डिझाइन, सेण्टर फॉर एन्व्हायमेर्ण्टल प्लॅनिंग अॅण्ड टेक्नॉलॉजी (सीईपीटी), कस्तुरभाई लालभाई कॅम्पस, युनिव्हसिर्टी रोड, नवरंगपुरा, अहमदाबाद - 380009. वेबसाइट : 222.ष्द्गश्चह्ल.ड्डष्.द्बठ्ठ

रचना संसद स्कूल ऑफ इण्टिरिअर डिझाइन, 278, शंकर घाणेकर मार्ग, प्रभादेवी, मुंबई - 400025.

निर्मला निकेतन इन्स्टिट्यूट ऑफ मॅनेजमेण्ट, 49 न्यू मरिन लाइन्स, मुंबई - 400020.

एसएनडीटी विमेन्स युनिव्हसिर्टी, नाथीबाई ठाकरसी रोड, न्यू मरिन लाइन्स, मुंबई - 400020.

एल. एस. रहेजा स्कूल ऑफ आकिर्टेक्चर, सेण्ट माटिर्न रोड, वांदे (पश्चिम), मुंबई 400050.

प्रगती फास्ट टीम

 
</text>
</doc>
