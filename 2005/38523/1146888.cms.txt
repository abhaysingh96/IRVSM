<doc>
<docno>1146888.cms.txt</docno>
<text>
 
महामुंबई
'त्या' झोपड्या नियमित करणार की पुनर्वसित?
[ Monday, June 20, 2005  12:42:18 am]


मुंबई (म. टा. प्रतिनिधी): शहरातल्या 1995 ते 2000 या कालावधीतल्या झोपड्यांचे पुनर्वसन उपनगरातच करण्याचे आश्वासन राज्य सरकारने झोपडीवासीयांच्या नेत्या मेधा पाटकर यांना दिले असले, तरी सोमवारी मुंबई हायकोर्टात सरकार आपले म्हणणे कोणत्या शब्दांत मांडते याकडे सर्वांचे लक्ष लागून राहिले आहे.

झोपडीवासीयांना दिलेल्या आश्वासनाप्रमाणे कोर्टात बाजू मांडायची, तर सरकारला मसुद्यात 1995 ते 2000 या कालावधीतील झोपड्यांच्या 'पुनर्वसना'ऐवजी त्या 'नियमित' करण्याचे बदल करावे लागतील. 1995पर्यंतच्या झोपड्यांचे मूळ जागी पुनर्वसन आणि 95 ते 2000 या कालावधीतील झोपडीवासीयांना कल्याण येथे 150 चौरस फुटांचे भूखंड देऊन त्यावर त्यांना स्वखर्चाने घर बांधू देण्यास परवानगी अशी सरकारची आधीची भूमिका होती. मात्र मुख्यमंत्री विलासराव देशमुख यांनी ही कालमर्यादा 2000पर्यंत वाढवण्याचे आश्वासन दिले आहे. ही वाढीव मुदत मूळ अर्जदार संस्थेला मान्य नाही. तर, पाटकर यांच्या नेतृत्त्वाखालील संघटनांना मुदत असणेच मान्य नाही.

 
</text>
</doc>
