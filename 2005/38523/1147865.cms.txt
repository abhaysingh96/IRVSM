<doc>
<docno>1147865.cms.txt</docno>
<text>
 
अर्थव्यवहार
बँक ऑफ बडोदाला 750 कोटी रु. नफा
[ Monday, June 20, 2005  11:43:32 pm]


मुंबई (म. टा. बँकिंग प्रतिनिधी): सरकारी क्षेत्रातील बँक ऑफ बडोदाच्या निव्वळ नफ्यात मार्च 2005 रोजी संपलेल्या आथिर्क वर्षात 28.21 टक्के घट झाली आहे. बँकेने गतवर्षात 750.02 कोटी रु. निव्वळ नफा (आधीच्या, मार्च 2004 रोजी संपलेल्या वर्षात 1,044.72 कोटी रु.) मिळविला.

गेल्या 2004-2005 वर्षात बँकेचे एकूण उत्पन्न 8,035.44 कोटी रु. (आधीच्या वर्षात 8,182.23 कोटी रु., 1.79 टक्के घट) होते. ठेवींवरील व्याजापोटी खर्च 3,564.65 कोटी रु. (3,695.31 कोटी रु., 3.54 टक्के घट) होता. एकूण ठेवींमध्ये 74,647 कोटींवरून 83,405 कोटी रु., अशी 11.73 टक्के वाढ, तर कर्जव्यवहार 36,533 कोटी रु.वरून 44,351 कोटी रु., असा 21.40 टक्क्यांनी वाढला आहे. पर्याप्त भांडवल प्रमाण (कॅपिटल अॅडेक्वसी रेश््यो) उत्तम, पण गतवर्षापेक्षा कमी (13.20 टक्के, आधीच्या वर्षात 14.51 टक्के) आहे.

कॅथोलिक बँकेचा 15 टक्के लाभांश

वसई येथील बसीन कॅथोलिक कोऑपरेटिव्ह बँकेने मार्च 2005 अखेर सपलेल्या आथिर्क वर्षात 23 कोटी 11 लाख रुपयांचा ठोक नफा कमावला. मागील वषीर् 15 कोटी 87 लाख रुपयांचा नफा कमावला होता. संचालक मंडळाने मागील तीन वर्षांप्रमाणेच 15 टक्के लाभांश देण्याची शिफारस केली आहे.

भागधारकांची सर्व साधारण सभा रविवार 3 जुलै रोजी सकाळी 9 वाजता देवतलाव येथील फादर बर्नड भंडारी सभागृहात होणार आहे.

बँकेच्या ठेवी 916 कोटी रु.पर्यंत गेल्या असून कर्जवाटप 496 कोटी रुपयांचे झाले आहे. एनपीएचे ढोबळ प्रमाण 7.8 टक्के असून नक्त प्रकाण शून्य आहे. बँकेने घरांसाठी 281 कोटी रुपयांचे कर्ज दिले आहे.

एमएसपी समूहाची भागविक्री

पोलाद उद्योगातील एक प्रमुख कंपनी 'एमएसपी ग्रुप'ने फेररचना, आधुनिकीकरण व विस्ताराची योजना आखली असून, तिला अर्थसहाय्य मिळविण्यासाठी कंपनीने सोमवारपासून (20 जून) 16 कोटी रु.ची समभागविक्री करीत आहे. कंपनी दहा रु. मूल्याच्या 1,60,00,000 शेअर्सची खुली भागविक्री करीत आहे. ही विक्री 24 जून रोजी बंद करण्यात येईल.

 
</text>
</doc>
