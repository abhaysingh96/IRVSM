<doc>
<docno>1106619.cms.txt</docno>
<text>
 
महामुंबई
सोलर यंत्रणा बसवल्यास मालमत्ताकरात सूट
[ Wednesday, May 11, 2005  06:24:03 pm]


मंुबई टाइम्स टीम

ठाणे : महापालिकेच्या हद्दीत नव्याने होणाऱ्या निवासी इमारतींना सौरऊजेर्चा वापर बंधनकारक करण्यात आला आहे. जुन्या इमारतींनी सौरऊर्जा जल संयंत्रणा बसवल्यास ती सुस्थितीत सुरू असेपर्यंत संबंधितांना वाषिर्क मालमत्ता करामध्ये दहा टक्के सूट देण्यात येईल, अशी माहिती आयुक्त संजय सेठी यांना सोलर हिटींग सिस्टीम या परिसंवादात दिली.

महापालिकेने नरेंद बल्लाळ सभागृहात या चर्चासत्राचं आयोजन केलं होतं. महापौर राजन विचारे, प्रकाश परांजपे, विरोधी पक्षनेते प्रकाश बडेर्, सभागृह नेते राजन किणे आदी उपस्थित होते.

सध्या राज्यामध्ये तीन हजार मॅगावॅट वीजेचा तुटवडा भासत आहे. अशा वीजटंचाईच्या काळात ऊजेर्ची बचत आणि संवर्धन करण्यासाठी सौरऊजेर्चा वापर करण्याचा निर्धार रहिवाशांनी करावा. पर्यावरण रक्षणाच्या दृष्टीने तसंच खर्चाच्या बचतीच्या दृष्टीनेही ते लाभकारक ठरेल, असा विश्वास सेठी यांनी व्यक्त केला.

सध्याच्या वीजटंचाईच्या काळात अनुत्पादक गोष्टींसाठी वीजेचा वापर टाळण्याची आवश्यकता खासदार प्रकाश परांजपे यांनी केली. देशहितासाठी सौरऊजेर्चा वापर करावा. खर्चापेक्षा देशहिताला प्राधान्य द्यावं, असं आवाहन त्यांनी या वेळी केलं.

सौरऊजेर्चा वापर बंधनकारक करणारी ठाणे महापालिका ही देशातील पहिली महापालिका आहे. राज्य सरकारने या ठाणे प्रयोगाचे इतर महापालिकांनी अनुकरण करावं असे आदेश दिलं असल्याची माहिती त्यांनी याप्रसंगी बोलताना दिली.

ऊर्जा संवर्धनाचे उल्लेखनीय कार्य केल्याबद्दल महाराष्ट्र सरकारच्या महाराष्ट्र उर्जा विकास अभिकरण या संस्थेचा राज्यस्तरीय प्रथम क्रमांकाचा पुरस्कार यापूवीर्च महापालिकेला मिळाला आहे.

 
</text>
</doc>
