<doc>
<docno>1106589.cms.txt</docno>
<text>
 
प्रगती फास्ट
CA चा टफ जॉब
[ Wednesday, May 11, 2005  06:08:06 pm]


बी.कॉम झाल्यावर अधिक काही शिकायचं, तर सीए व्हायचं, असंच एक गणित पक्कं असतं. सीएच्या परीक्षांचा उंबरठा पार करणं तितकं सोप्पंही नसतं. पण एकदा हा टफ जॉब तुम्ही मनावर घेतलात, तर भरपूर संधी तुम्हाला आहेत. कॉपोर्रेट सेक्टरचा व्याप दिवसेंदिवस वाढत चालला आहे. त्यात कोणत्याही बिझनेस फर्ममध्ये सीएला अनन्यसाधारण महत्त्व असतं. स्पधेर्त सीएला कोणत्या कोर्सची जोड द्यावी, हेही आधीच निश्चित करायला हवं.

एखाद्याकडे सीएची डिग्री आहे म्हटल्यावर त्याच्याकडे पाहण्याचा दृष्टिकोन बदलतो. सीए झालाय, म्हणजे तो माणूस सॉल्लिड हुशार असणार, अशी प्रतिक्रिया तत्काळ व्यक्त केली जाते. पोस्ट ग्रॅज्युएशनचा मार्ग निवडणाऱ्या विद्यार्थ्यांपैकी फारच थोडेजण सीएचा मार्ग स्वीकारतात. सीएचं सिलॅबस खूपच कठीण असल्याने आपल्याला काही जमणार नाही, असा गैरसमज अनेकजण करून घेतात. त्यामुळे अनेक विद्याथीर् एमबीए किंवा इतर कोर्सचा पर्याय स्वीकारतात.

कॉपोर्रेट जगतात सर्वात जास्त कोणाला महत्त्व असेल, तर ते त्या फर्मचं फायनान्शिअल कामकाज पाहणाऱ्या सीएला. कंपनीचं उत्पन्न आणि खर्चाचा हिशोब ठेवणं आणि आथिर्क परिस्थिती लक्षात घेऊन त्या फर्मला सल्ला देण्याचं काम सीए करतो. सरकारी नियमांनुसार आवश्यक त्या सर्व आथिर्क उलाढालींचा रेकॉर्ड ठेवण्याचं काम सीएला करावं लागतं. कंपनीच्या आथिर्क उलाढालींचं व्यवस्थापन ठेवून ते अकाऊण्ट ' ट्रू अॅण्ड फेअर ' असल्याचं सटिर्फिकेट मिळवणं आवश्यक असतं.

सीए म्हणून काम करायचं असेल, तर तुमचं गणितावर प्रेम असणं आवश्यक आहे. इथे काम करायचं, तर चटकन हिशोब करावा लागतो आणि त्यासाठी गणित सोडवण्याच्या युक्त्या तुम्हाला माहीत असल्या पाहिजेत. फायनान्शिअल माहिती नसणाऱ्या व्यक्तीला अकाऊण्ट समाजावून सांगायचं म्हणजे तुमच्याकडे विषय समजावून सांगण्याची कला असली पाहिजे. सीएचा कोर्स करायचा, तर तुमच्याकडे बुद्धीमत्तेबरोबरच पेशन्स असणं गरजेचं आहे. सीएचा अभ्यास करताना इतर काही करणं शक्य नसतं. एकावेळेस एकाच गोष्टीवर लक्ष केंदीत करायला हवं. बारावीनंतर किंवा बीकॉमनंतर तुम्हाला या कोर्सकडे वळता येतं, असं गेली 40 वर्षं सीएची प्रॅक्टिस करणाऱ्या शरद माऊसकर यांनी सांगितलं. सीईटी किंवा इतर परीक्षांप्रमाणे सीए कोर्सची तयारी आधीपासून करणं शक्य नाही. पण यासंबंधात तुम्ही इण्टरनेट आणि इन्स्टिट्यूट ऑफ चार्टर्ड अकाऊण्ट्स ऑफ इंडियाची माहितीपुस्तकं मिळवून माहिती जमा करू शकता.

सीएबरोबरच एलएलबी केल्यास इन्कमटॅक्स प्रॅक्टिशनर म्हणूनही तुम्ही काम करू शकता. याशिवाय आजची प्रमुख गरज असणाऱ्या कम्प्युटरचा पर्यायही आहेच. आज या क्षेत्रात मराठी मुलांचं प्रमाण साधारण 25 ते 30 टक्के इतकं आहे. कठीण वाटणारा हा कोर्स पूर्ण केल्यावर मात्र विद्यार्थ्यांना करिअरच्या प्रचंड संधी आहेत. त्याचा फायदा कसा घ्यायचा हे त्यांनाच ठरवावं लागतं, असं माऊसकर यांनी सांगितलं.

बोर्ड ऑफ स्टडीजची इण्टरमिडिएट परीक्षा नऊ महिने ट्रेनिंग घेतल्यानंतर देता येते. आटिर्कलशिपच्या शेवटच्या वषीर् विद्यार्थ्यांना बोर्ड ऑफ स्टडीजची फायनल एक्झाम देता येते. आटिर्कलशिप पूर्ण झाल्यावर य विद्यार्थ्यांना आपली स्वत:ची प्रॅक्टिस सुरू करता येते. पण त्यासाठी इन्स्टिट्यूट ऑफ चार्टर्ड अकाऊण्ट्सचं सदस्यत्व घेतलेलं असलं पाहिजे. प्रॅक्टिसची पाच वर्षं पूर्ण झाल्यावर या सीएना फेलोशिपसाठी अर्ज करता येतो. ग्रॅज्युएशननंतर सीए करणाऱ्या विद्यार्थ्यांना एण्ट्रन्स टेस्ट द्यावी लागते.

सीएचा अभ्यास यशस्वीरीत्या पूर्ण केला, तर करिअरच्या प्रचंड संधी उपलब्ध आहेत. सीएबरोबरच जर तुमच्याकडे एलएलबी, सीएस किंवा आयसीडब्ल्यूएचं ज्ञान असेल, तर तुमच्यासाठी नशीबाचं दारच उघडलं जाईल. पहिल्या प्रयत्नात परीक्षा पास होता आलं नाही, तरी निराश न होता पेशन्स ठेवून तुम्ही हा कोर्स पूर्ण करायला हवा, असं नीलेश गोरे अॅण्ड कंपनीचे पार्टनर हृषीकेश फडके यांनी सांगितलं. ' सीएला भारतात असणारी मान्यता इतरत्र मिळेलच, असं सांगता येणार नाही. त्यासाठी सीपीए (सटिर्फाइड पब्लिक अकाऊण्ट) ही मान्यता असणं गरजेचं आहे. कोर्स पूर्ण झाल्यावर तुम्ही स्वत:ची कन्सल्टन्सी सुरू करू शकता किंवा एखाद्या फर्ममध्ये काम करू शकता. कम्प्युटरची माहिती असेल, तर सॉफ्टवेअर डेव्हलपर म्हणूनही तुम्हाला काम करता येईल.

कोर्स पॅटर्न

बारावी कॉमर्स किंवा ग्रॅज्युएशननंतर हा कोर्स करता येईल. बारावीनंतर सीए फाऊण्डेशन करावं लागतं. सीएच्या सिलॅबसमध्ये नव्याने केलेल्या बदलानुसार कोर्स करता येतो. बारावीनंतर फाऊण्डेशन कोर्स आणि इण्टरमिडिएट अशा पी 1 आणि पी 2 या दोन पायऱ्या यशस्वीरीत्या पूर्ण कराव्या लागतात. या दोन्ही पायऱ्या पूर्ण करण्यासाठी साधारण दीड वर्ष लागतं. पण सीएचं सिलॅबस खूपच कठीण असल्यामुळे या पायऱ्या एकाच प्रयत्नात खूपच कमीजण पूर्ण करतात. फाऊण्डेशन कोर्सचा कालावधी एक वर्ष असून हा करस्पॉण्डण्ट कोर्स आहे.

पात्रता : अकाऊण्टन्सी, ऑडिटिंग, मर्कण्टाइल/कमशिर्अल लॉ या विषयांसह कमीत कमी 50 टक्के मार्क्स मिळवून बीकॉम पास

मॅथ्स विषय न घेता किमान 60 टक्के मार्कांसह ग्रॅज्युएशन पूर्ण

या कोर्समध्ये विद्यार्थ्यांना फण्डामेण्टल्स ऑफ अकाऊण्टिंग, मॅथमॅटिक्स अॅण्ड स्टॅटिस्टिक्स, इकॉनॉमिक्स, मर्कण्टाइल लॉ हे चार पेपर असतात. 100 मार्कांच्या या प्रत्येक पेपरचा कालावधी तीन तास असतो. फाऊण्डेशन कोर्सची परीक्षा प्रत्येक वषीर् जून आणि डिसेंबरमध्ये घेतली जाते. मात्र या परीक्षेचं रजिस्ट्रेशन एक वर्ष आधी करावं लागतं.

फाऊण्डेशन कोर्सनंतर

फाऊण्डेशन कोर्सची परीक्षा पास झाल्यावर या विद्यार्थ्यांना आटिर्कलशिपसाठी नाव नोंदवता येतं.

संपर्क : द इन्स्टिट्यूट ऑफ चार्टर्ड अकाऊण्ट्स ऑफ इंडिया, अन्वेषक , 27 कफ परेड, कुलाबा, पोस्ट बॉक्स नंबर : 9926, मुंबई 400005 इथे अर्ज करू शकतात.

एखाद्या सीनिअर सीएकडे कामाचा अनुभव घेणं. पण त्यासाठीही काही नियम आहेत. ज्या सीएकडे कामाचा कमीत कमी 16 वर्षांचा अनुभव आहे, ते सीए अशा प्रकारच्या 8 विद्यार्थ्यांना आटिर्कलशिपसाठी ट्रेनिंग देऊ शकतात. ज्यांच्याकडे यापेक्षा कमी वर्षांचा कामाचा अनुभव असेल, ते सीए 8 पेक्षा कमी विद्यार्थ्यांना ट्रेनिंग देऊ शकतात. ट्रेनिंगच्या या काळात विद्यार्थ्यांना मुख्यत: टॅक्सेशन, फायनान्शिअल, कमशिर्अल आणि इण्डस्ट्रिअल या क्षेत्रातील टेक्निकल कामाचा अनुभव मिळतो.

मिताली तवसाळकर

 
</text>
</doc>
