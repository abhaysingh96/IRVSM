<doc>
<docno>1106654.cms.txt</docno>
<text>
 
महाराष्ट्र
नांदेडमधील शाळांत योगशिक्षण सक्तीचे
[ Wednesday, May 11, 2005  07:03:37 pm]


म. टा. वृत्तसेवा

नांदेड : जिल्ह्यातील 15 हजार शिक्षक व पाच लाख विद्यार्थ्यांना योगप्रशिक्षण अनिवार्य करण्यात येईल, अशी महत्त्वाची घोषणा नांदेडचे शिक्षणधिकारी गोविंद नांदेडे यांनी नुकतीच केली.

भारतीय योग विद्याधामच्या सिडको शाखेने भरवलेल्या तिसऱ्या विभागीय योगसंमेलनाच्या उद्घाटन सोहळ्यात ते बोलत होते. या शिक्षणाचा योग्य लाभ विद्यार्थ्यांना घेता आला पाहिजे, यावर त्यांनी भर दिला.

योगविद्येने पाच हजार हृदयरोग्यांना बायपास टाळून बरे केले असा दावा याप्रसंगी कल्याण येथील हदयरोगतज्ज्ञ डॉ. जगदीश उपासनी यांनी केला. योगाचार्य विश्वासराव मंडलिक यांचेही व्याख्यान झाले. आसने व शुध्दीक्रियांची प्रात्यक्षिके या संमेलनाचे वैशिष्ट्य ठरली.

 
</text>
</doc>
