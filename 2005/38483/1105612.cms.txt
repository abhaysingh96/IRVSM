<doc>
<docno>1105612.cms.txt</docno>
<text>
 
महाराष्ट्र
राज्यातील विजेच्या समस्येवर तोडगा निघणार?
[ Wednesday, May 11, 2005  12:29:06 am]


म. टा. प्रतिनिधी

पुणे : राज्याला भेडसावणाऱ्या विजेच्या गंभीर समस्येविषयी आणि त्याबाबत केंद सरकारकडून कोणती मदत अपेक्षित आहे, याविषयी पंतप्रधानांसमवेत येत्या शुक्रवारी होणाऱ्या बैठकीत मुख्यमंत्री विलासराव देशमुख यांची चर्चा होईल, अशी अपेक्षा पंतप्रधान कार्यालयाचे राज्यमंत्री पृथ्वीराज चव्हाण यांनी मंगळवारी व्यक्त केली. भारती विद्यापीठाच्या वर्धापनदिन कार्यक्रमानंतर ते पत्रकारांशी बोलत होते.

पंतप्रधानांशी होणाऱ्या चचेर्त कोणत्या मुद्यांचा अंतर्भाव करायचा, हे राज्याच्या मंत्रिमंडळाच्या बैठकीत ठरेल. मात्र, विजेबाबत केंद सरकारकडे प्रलंबित असणाऱ्या प्रस्तावांवर चर्चा होण्याची शक्यता असल्याचे संकेत त्यांनी दिले. प्रामुख्याने गॅसच्या पुरवठ्यावर वीजनिमिर्तीसाठी अवलंबून असणाऱ्या उरण आणि पुण्याजवळील प्रस्तावित तळेगाव या केंदांना पाइपलाइनद्वारे गॅस पुरवठा होण्यास अद्याप किती कालावधी लागेल, याबाबतही पंतप्रधान-मुख्यमंत्री भेटीत चर्चा होण्याची शक्यता त्यांनी वर्तवली.

केंदातील संयुक्त पुरोगामी आघाडी सरकारला 22 मे ला एक वर्ष पूर्ण होणार असल्याने त्यादिवशी आघाडीतील सर्व घटक पक्षांची एकत्रित बैठक होऊन वर्षभरातील कामगिरीचा आढावा घेणारा अहवाल जनतेसमोर मांडला जाईल, असे त्यांनी स्पष्ट केले. गेल्या एक वर्षाच्या कालावधीत ' पंतप्रधान कार्यालयाकडून ' कार्यक्षम मंत्र्यांना कोणतेही प्रमाणपत्र देण्यात आले नसून सरकारमधील मंत्र्यांचा लेखाजोखा कार्यालयामार्फत नेहमीच मांडला जात असतो. त्यात विशेष काहीच नाही, असे त्यांनी नमूद केले.

 
</text>
</doc>
