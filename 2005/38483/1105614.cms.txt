<doc>
<docno>1105614.cms.txt</docno>
<text>
 
महाराष्ट्र
भ्रष्टाचार निर्मूलन समितीच्या नेमणुकांची अखेर घोषणा
[ Wednesday, May 11, 2005  12:30:15 am]


म. टा. प्रतिनिधी

पुणे : समाजसेवक अण्णा हजारे यांनी त्यांच्या अखत्यारित असलेल्या ' भ्रष्टाचार निर्मूलन समिती ' तील रिक्त पदांवर अखेर सदस्यांच्या नेमणुका केल्या.

' भ्रष्टाचार निमूर्लन समितीचा हजारे यांनाही विसर ' या आशयाचे वृत्त ' महाराष्ट्र टाइम्स ' मध्ये प्रसिद्ध झाल्यानंतर हजारे यांनी राळेगणसिद्धी येथे बैठक घेतली. त्या बैठकीत त्यांनी रिक्त असलेल्या आठ ते दहाजागांवर ' भ्रष्टाचारविरोधी जन आंदोलन ' संघटनेच्या कार्यर्कत्यांच्या नेमणुका केल्या.

आघाडीचे सरकार सत्तेवर आल्यापासून हजारे आणि पुण्याचे पालकमंत्री अजित पवार यांनी पुणे जिल्ह्यातील या समितींवर त्यांच्या अखत्यारित अशासकीय सदस्य नेमले नसल्याने या समित्या पुन्हा सरकारी अधिकाऱ्यांच्या ताब्यात गेल्या आहेत. हजारे यांनी याची दखल घेऊन तालुका आणि जिल्हा पातळीवरील समित्यांवर सदस्यांच्या नियुक्त्या केल्या.

 
</text>
</doc>
