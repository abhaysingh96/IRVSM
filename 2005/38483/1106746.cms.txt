<doc>
<docno>1106746.cms.txt</docno>
<text>
 
धावते जग
आता तरी धडा घ्या...
[ Wednesday, May 11, 2005  08:26:57 pm]


अवघ्या 25 वर्षांच्या उमद्या तरुणाचा मुंबईत अंधेरीच्या कार्यालयातील लिफ्टमध्ये अडकून मृत्यू व्हावा, ही घटना जेवढी दुदैर्वी आहे, तेवढीच लिफ्टच्या देखभालीत अनेकवेळा किती निष्काळजीपणा दाखविला जातो, याचा आणखी एक पुरावा आहे.

गेल्या वर्षी मार्च ते मे या महिन्यांत मुंबई व परिसरात लिफ्टमधील अपघातांत किमान तिघेजण ठार झाले. याशिवाय लोक जखमी होण्याच्या घटना अधूनमधून घडतच असतात. तरीही ' पुढच्यास ठेच मागचा शहाणा ' या धतीर्वर कोणीही शहाणा होत नाही, हे अधिक वाईट आहे.

मंगळवारी ज्या इमारतीत हा अपघात झाला त्यात अलीकडेच सुरू झालेल्या एका विमान कंपनीचे कार्यालय आहे. मृत झालेला कर्मचारी याच कंपनीचा कर्मचारी होता. इमारतीतली काही जागा या कंपनीने भाड्याने घेतली होती. इमारतीत अन्य भाडेकरूही असल्याने लिफ्टचा वापरही सर्वजण करत होते.

ज्या सोसायटीची ती लिफ्ट आहे, ती आता योग्य ती दुरुस्ती करीलच. परंतु मूळ प्रश्ान् वेगळा आहे. लिफ्टचे अपघात होतात, ते प्रामुख्याने त्यांची देखभाल स्वस्तात व्हावी या सोसायटीच्या मतलबी हेतूने. सोसायटीत नियमित होणाऱ्या खर्चाचेच आकडे मोठे असतात. राहणाऱ्या लोकांच्या आथिर्क क्षमतेत बसेल एवढाच खर्च केला जातो.

अन्य पण आवश्यक खर्चाकडे दुर्लक्ष केले जाते. त्यात लिफ्टचा समावेश होतो. लिफ्टच्या उत्पादकांकडून मिळणारे ठराविक काळाचे सव्हिर्सिंग संपल्यावर ते काम तशाच जाणकार लोकांकडे देणे आवश्यक असते. परंतु, इथे मात्र सोसायट्या पैसे वाचवायला जातात आणि कमी खर्चात देखभाल करणाऱ्या एखाद्या कंत्राटदारांकडे ते काम देऊन मोकळे होतात.

लिफ्ट नवी असताना फारसा प्रश्ान् येत नाही, परंतु नंतर मात्र त्याचा फटका जाणवायला लागतो. शेवटी ही लिफ्ट म्हणजे यंत्रच आहे, ते कधीही बंद पडू शकते असे सांगून चालणार नाही. त्याचे ठराविक काळानंतर सव्हिर्सिंग होते की नाही, हे पाहण्याची जबाबदारी सोसायटी अथवा इमारतीच्या मालकाची आहे. लिफ्ट दोन मजल्यांच्या मध्ये बंद पडली तर अडकलेल्या माणसांना कसे बाहेर काढायचे, याचेही तंत्र असते.

त्यासाठी प्रशिक्षित कर्मचारी लागतात. कामचलाऊ कंत्राटदारांकडे ते असतीलच असे नाही. मंगळवारचा अपघात नेमका कशामुळे झाला, त्या लिफ्टचे सव्हिर्सिंग नीट होते का, याचे उत्तर तपासाअंती मिळेलच. परंतु यापासून इतरांनी धडा घेतला तरी पुरेसे आहे.

 
</text>
</doc>
