<doc>
<docno>1106649.cms.txt</docno>
<text>
 
महाराष्ट्र
'नरक्या' तस्करीचा तपास वनखात्याच्या आशीर्वादानेच थंड?
[ Wednesday, May 11, 2005  07:00:34 pm]


( म. टा. वृत्तसेवा)

कराड : औषधी उपयोगासाठी मागणी असलेल्या ' नरक्या ' या दुमिर्ळ वनस्पतीची वर्षानुवषेर् चाललेली तस्करी नुकतीच उघड झाली असली, तरी पुढील तपास थंडावला आहे. या तस्करीचा एक सूत्रधार असलेले रेठरे बुदुक येथील डॉक्टर जगदीश ढवळे हे ' बंगलोरला सहलीसाठी ' गेल्याचे सांगण्यात येते! याप्रकरणी अवघा एकच आरोपी सापडल्यानंतर गेल्या चार दिवसांत कुणालाही अटक झालेली नाही ; त्यामुळे वनखात्याला लाखो रुपयांच्या या तस्करीचा तपास करण्याची इच्छा आहे की नाही, याची चर्चा येथे उघडपणे सुरू आहे.

' नरक्या ' ( आयुवेर्दिक नाव अमृता, वनस्पतीशास्त्रीय लॅटिन नाव हृश्ाह्लद्धड्डश्चश्ास्त्र 4 ह्लद्गह्य ठ्ठद्बद्वद्वश्ाठ्ठद्बड्डठ्ठड्ड) या वनस्पतीची ही तस्करी चांदोली व कोयना वनक्षेत्रांतून गेली काही वषेर् बिनबोभाट सुरू होती. ही वनस्पती जंगलातून गोळा करून, तिची पावडर बनवून अशी एकंदर 15 ते 18 हजार पोती येथून गेली असावीत, असा माहीतगारांचा अंदाज आहे.

लाखो रुपयांच्या या तस्करीला वनखात्यातील भ्रष्ट कर्मचाऱ्यांचीही मदत होती आणि त्यांना वनअधिकाऱ्यांचेही अभय असणारच, असे बोलले जाते. अटक झाली, ती पावडर बनवून देणाऱ्या संदीप थिटे या इंजीनिअरला! थिटे याने ' सुपरफास्ट ' नावाने ओगलेवाडी येथे ओगले ग्लास वर्कच्या कंपाऊंडमधील एका पडक्या गोदामात कंपनी स्थापन केली होती. याच्याकडून 17 पोती नरक्या व 28 किलोची नरक्या पावडर असा मुद्देमाल ताब्यात घेण्यात आला. प्रत्यक्षात तेथे 73 पोत्यांत भरलेली 1974 किलो वनस्पती होती, असे सांगण्यात येते. आपल्याला डॉक्टर जगदीश ढवळे यांच्याकडून पावडरीच्या प्रत्येक किलोसाठी सहा रुपये मिळत, अशी कबुली थिटे याने दिली. प्रत्यक्ष वनस्पतीची तोड चांदोली आणि कोयना अभयारण्यातूनही होत होती. तेथील विस्थापितांना पोत्यामागे 100 रु. मिळत, असे सांगण्यात येते.

ही बारीक तुकडे करून पोत्यात भरून वाल्मिकमागेर् कराडला वाहतूक केली जाई. कराडमध्ये त्यावर प्रक्रिया करून पावडर केली जात असे. ही पावडर पॉलिपॅकमधून मुंबईमागेर् गुजरातमध्ये पाठवली जात होती. तेथून ती परदेशात निर्यात केली जात असावी, असा पोलिसांचा कयास आहे.

मात्र, एवढ्या मोठ्या तस्करीच्या रॅकेटमधील अवघ्या एकाच व्यक्तीला अटक गेल्या पाच दिवसांत झाली आहे. गेल्या एप्रिलमध्येही अशी तस्करी उघड झाली होती ; पण पुढे काहीच झाले नव्हते. हा तपास पुढे जाणार की गुंडाळलाच जाणार, अशी चर्चा वनप्रेमींमध्ये आहे.

 
</text>
</doc>
