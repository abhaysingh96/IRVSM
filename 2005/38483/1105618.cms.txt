<doc>
<docno>1105618.cms.txt</docno>
<text>
 
महामुंबई
रेबीजची लस महागणार
[ Wednesday, May 11, 2005  12:34:23 am]


रेश्मा मुरकर

मुंबई : मेंढीच्या मेंदूपासून तयार करण्यात येणाऱ्या रेबीजवरील ' एआरव्ही ' इंजेक्शनवर बंदी घालण्यात आल्याने येत्या काही दिवसात सरकारी हॉस्पिटलांमध्येही खासगी कंपन्यांच्या महागड्या लस घेण्याशिवाय रुग्णांकडे पर्याय उरणार नाही. सुधारित लशीसाठी सध्याच्या जवळपास तिप्पट किंमत रुग्णांना मोजावी लागेल.

कुत्रा चावल्यावर घ्याव्या लागणाऱ्या या इंजेक्शनचा केवळ 25 दिवसच पुरेल इतका साठा आरोग्य विभागाकडे आहे. त्यानंतर, मात्र या लशींचा तुटवडा जाणवणार आहे. हाफकिन इन्स्टिट्यूटकडून या लसींचा पुरवठा सरकारी हॉस्पिटलांना सवलतीच्या दरात केला जात असे. मात्र, सवोर्च्च न्यायालयाच्या निदेर्शामुळे केंद सरकारने देशभरात या लशींच्या उत्पादनाला मज्जाव केला. भारतात कुत्रा चावलेल्या जवळपास 30 ते 40 लाख जणांचा उपचारांअभावी मृत्यू होत असल्याची जागतिक आरोग्य संघटनेचे आकडेवारी आहे. इंजेक्शन महाग झाल्याने गरीब रुग्णांना ते परवडणार नाही. रस्त्यावरील पिसाळलेल्या कुत्र्यांना तोंड देत घर किंवा ऑफिस गाठणारे सर्वसामान्य पादचारीच असतात. कुत्रा चावणाऱ्यांमध्ये अशा पादचाऱ्यांची संख्या अधिक असते. त्यामुळे या आकडेवारीत आणखी भर पडण्याची शक्यता तज्ज्ञांनी व्यक्त केली.

बंदीमुळे आधीच्या लशीला पर्यायी टिश्यू कल्चरवर आधारित लस वापरावी लागणार आहे. एआरव्ही लशींच्या तुलनेत टिश्यू कल्चरवरील लसीमुळे रुग्णाला कमी त्रास होत असला तरी, त्याची किंमत जास्त असल्याने रुग्णांना याचा फटका बसण्याची शक्यता वर्तवण्यात येत आहे. राज्य सरकारने याबाबत कोणतीही आथिर्क तरतूद न केल्याने महागडी इंजेक्शन घेण्याशिवाय रुग्णाकडे पर्याय नसेल.

हाफकिनमध्ये सध्या टिश्यू कल्चरवरील लस शोधण्यासाठी संशोधन सुरू आहे. त्याला जवळपास दीड-दोन वषेर् लागतील, असा अंदाज आहे. मात्र, तोपर्यंत लस बनविणाऱ्या दादा कंपन्यांनी बाजारपेठ काबीज केली असेल. केंद सरकारच्या अखत्यारितील अभयरॅब आणि कॅडिला या कंपन्यांकडून संशोधनासाठीचे तंत्रज्ञान घेण्याची सूचना केंद सरकारने केली होती. मात्र, या सूचनेला या कंपन्यांनी वाटाण्याच्या अक्षता लावल्याने हाफकिनलाच हे संशोधन करावे लागणार आहे.

 
</text>
</doc>
