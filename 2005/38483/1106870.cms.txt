<doc>
<docno>1106870.cms.txt</docno>
<text>
 
अर्थव्यवहार
सेन्सेक्समध्ये किरकोळ घट
[ Wednesday, May 11, 2005  11:07:22 pm]


म. टा. बाजार प्रतिनिधी

मुंबई : मुंबई शेअर बाजाराचा सेन्सेक्स बुधवारी पुन्हा काहीसा खाली आला. सुरुवातीपासूनच बसलेल्या विक्रीच्या तडाख्यामुळे सेन्सेक्स गतेर्त जाण्याची चिन्हे होती. मात्र, अखेरच्या दोन सत्रांत झालेल्या खरेदीमुळे पडझड काही प्रमाणात थोपवली गेली.

सेन्सेक्स सकाळी 6420.25 वर खुलला. एकवेळ 6380.76 वर पोहोचून दिवसअखेरीस तो 6445.13 अंशांवर स्थिरावला. मंगळवारच्या तुलनेत सेन्सेक्समध्ये 9.58 अंशांची घट झाली. जागतिक बाजारांतील मंदीचे पडसाद मुंबई शेअर बाजारात उमटले. डाउ जोन्स आणि नासडॅक हे दोन्ही निदेर्शांक मंगळवारी घसरले होते. पूर्व आणि आग्नेय आशियांतील शेअर बाजारांतही साधारण अशीच परिस्थिती होती. त्याचबरोबर, गेल्या सहा दिवसांत सेन्सेक्स बराच वर गेल्यामुळे येत्या काही दिवसात शेअर दलाल, गुंतवणूकदारांकडून प्रॉफिट बुकिंग किंवा नफेखोरी काहीशी अपेक्षितच आहे. दिवसअखेरीस परदेशी गुंतवणूकदार संस्था आणि स्थानिक म्युच्युअल फंडांनी थोड्याफार प्रमाणात खरेदी केली.

 
</text>
</doc>
