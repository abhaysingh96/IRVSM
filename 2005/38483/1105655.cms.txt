<doc>
<docno>1105655.cms.txt</docno>
<text>
 
महाराष्ट्र
कासारी घाटात वऱ्हाडाचा ट्रक कोसळून 14 ठार, 70 जखमी
[ Wednesday, May 11, 2005  01:10:49 am]


म. टा. वृत्तसेवा

मनमाड : लग्नाचे वऱ्हाड घेऊन निघालेला, खच्चून भरलेला ट्रक येथून 50 कि. मी. अंतरावर असलेल्या कासारी घाटातील दरीत कोसळून मंगळवारी किमान 14 जण ठार झाले असून 70 हून अधिक जण जखमी झाले आहेत. रात्री उशिरापर्यंत मदतकार्य सुरू असल्याने मृतांचा आकडा आणखी वाढण्याची भीती आहे.

नांदगाव तालुक्यातील माणिकपुंजजवळील ठाकरवाडी येथील लग्नाचे वऱ्हाड घेऊन हा ट्रक कन्नड तालुक्यात गेला होता. लग्न लावून परत येत असताना चालकाचे नियंत्रण सुटल्याने तो कासारी घाटात सुमारे 250 फूट खोल दरीत कोसळला.

ट्रकमधील काही जखमी दरीतून बाहेर आले आणि त्यांनी अपघाताची माहिती दिल्यानंतर नांदगाव, मनमाड आणि मालेगाव येथून मदतपथके रवाना झाली. जखमींना मालेगाव, नाशिक आणि नांदगाव येथील रुग्णालयांमध्ये दाखल करण्यात आले आहे. या रुग्णालयांमध्ये हलकल्लोळाचे वातावरण असल्याने रात्री उशिरापर्यंत अपघाताचे नेमके तपशील कळू शकले नाहीत. रात्री उशिरापर्यंत मदतकार्य सुरू होते.

 
</text>
</doc>
