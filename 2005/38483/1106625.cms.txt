<doc>
<docno>1106625.cms.txt</docno>
<text>
 
महामुंबई
निरूपयोगी निवारा शेड
[ Wednesday, May 11, 2005  06:28:06 pm]


मनोज जालनावाला

प्रवाशांना उन्हाचे चटके बसू नयेत, पावसाची झळ पोहोचू नये यासाठी नवी मंुबई महापालिका परिवहन उपक्रमाने ठिकठिकाणी निवारा शेड उभारल्या आहेत. परंतु निवारा शेड उभारताना जाहिरातदारांच्या हिताला प्राधान्य देण्यात आल्याने या निवारा शेडचा प्रवाशांना काडीमात्रही फायदा होत नसल्याचं चित्र दिसतं. शेड प्रवाशांसाठी मात्र फायदा जाहिरातदारांचा अशी परिस्थिती उद्भवल्याने निवारा शेड नेमक्या कोणासाठी असा प्रश्न इथं प्रवाशांकडून उपस्थित केला जात आहे.

1996 मध्ये सुरू झालेल्या परिवहन उपक्रमाने सुरुवातीला निवारा शेड उभारण्यास प्राधान्य दिलं नाही. निवारा शेडबाबत प्रवाशांनी ओरड सुरू केल्यानंतर उपक्रमाने गेल्या वषीर्पासून निवारा शेड उभारण्याची मोहीम हाती घेतली आहे. उपक्रमातफेर् 450 निवारा शेड उभारण्यात येणार आहेत. त्यापैकी सुमारे 330 निवारा शेड खाजगी जाहिरात एजन्सीमार्फत उभारण्यात येणार आहेत. परिवहन उपक्रमातफेर् वाशी, कोपरखैरणे, नेरूळ, ऐरोली, सीबीडी, तुभेर् आदी मोक्याच्या ठिकाणी उभारण्यात येणाऱ्या निवारा शेडचं कॉन्ट्रॅक्ट खासगी कंपनीला दिलं आहे. बीओटी तत्वावर या शेडची उभारणी करण्यात येत आहे. मात्र निवारा शेड उभारताना खाजगी कंपन्यानी प्रवाशांच्या हिताऐवजी जाहिरातदारांच्या हिताला प्राधान्य दिल्याने निवारा शेड असूननसून सारख्याच असल्याचं चित्र इथे दिसतं.

परिवहन उपक्रमाने वाशी, कोपरखैरणे आदी उपनगरांत निवारा शेड उभारण्याचं कॉन्ट्रॅक्ट वाशीतील ' जी अॅडव्हर्टायझिंग ' एजन्सीला दिलं आहे. या एजन्सीने वाशीत अनेक ठिकाणी अतिशय आरामदायक व विलोभनीय निवारा शेड उभारल्या आहेत. परंतु या एजन्सीने जाहिरातदारांना सोयीचं वाटेल व ज्या ठिकाणाहून जाहिराती जास्त ठळकपणे निदर्शनास येतील अशा ठिकाणीच निवारा शेड उभारल्याचं चित्र दिसतं. विशेष म्हणजे ज्या ठिकाणी निवारा शेड उभ्या करण्यात आल्या आहेत, त्या एकतर मूळ बसथांब्याच्या जागेवरून फर्लांगभर अंतरावर आहेत अथवा बस थांबेच नाहीत अशा ठिकाणी आहेत. सर्वात कहर म्हणजे काही निवारा शेड अशा ठिकाणी उभारण्यात आल्या आहेत, जिथे बस थांबेच नाहीत.

वाशी रेल्वे स्टेशनजवळील सिडको प्रदर्शनी मैदानासमोर, सेण्टर वनसमोर, वाशी सेक्टर- 1 मध्ये उपमहापौर भरत नखाते यांच्या जनसंपर्क कार्यालयासमोर शांती सेण्टरसमोर, तुभेर्-वाशी रस्त्यावरील बिग स्प्लॅश इमारतीसमोर, पामबीच मार्गावरील श्वेता हॉटेलसमोर, संयोग रेस्ताराँसमोर, सानपाडा नोडच्या पाठीमागे वाशी डेपोत, नेरूळ सेक्टर- 15 मधील शिवाजी चौकालगत उभारण्यात आलेल्या प्रत्येकी 2-2 निवारा शेडवर कधीच बस थांबत नाहीत. हे बस थांबे उभारताना खासगी कंपनीने प्रवाशाच्या हिताऐवजी जाहिरातदारांच्या हिताला जास्त प्राधान्य दिल्याने प्रवाशांना या निवारा शेडचा फायदा तर होत नाहीच परंतु अनेकदा माहीत नसलेले प्रवाशी चुकून या बसस्टॉपवर थांबतात आणि बस पुढे किंवा मागे असलेल्या बसथांब्यावर थांबल्याने या प्रवाशांचा गोंधळ उडतो. बस न थांबणारे अनेक बसस्टॉप इथे दिसतात.

परिवहन उपक्रमाच्या अनेक निवारा शेड या जाहिरातींसाठीच उभारण्यात आल्या आहेत, असं दिसून येतं. निवारा शेडवरील जाहिराती रात्री प्रकाशित होऊन उठून दिसाव्यात यासाठी लावलेल्या ट्यूबलाइटसाठी वीजचोरी करण्यात येत असल्याचंही बोललं जातं. जाहिराती करण्याच्या उद्देशाने उभारण्यात आलेल्या आणि अडगळीसारख्या बनून राहिलेल्या अनेक निवारा शेड भिकारी, भटकी कुत्री व तृतीयपंथीयांची आश्रयस्थानं बनली आहेत.

निवारा शेड उभारण्यात खासगी कंपनीतफेर् परिवहन उपक्रमाच्या गरजेनुसार निवारा शेड उभारण्यात येत असल्याचं सांगण्यात येते. तर खाजगी कंपनीमार्फत नेमके कुठे बस थांबे उभारण्यात येतात त्याची परिवहन उपक्रमाच्या अधिकाऱ्यांना काहीच कल्पना नसते. निवारा शेड उभारण्याच्या कंत्राटावर देखरेख करायला परिवहन उपक्रमाकडे यंत्रणा नसल्याने शेड उभारणाऱ्या खासगी कंपन्यांची मनमानी सुरू आहे.

परिवहन उपक्रमामार्फत वाशी व कोपरखैरणेत उभारलेल्या निवारा शेडपैकी फारच कमी शेड प्रवाशांचे हित नजरेसमोर ठेवून उभारण्यात आल्या आहेत. बसस्टॉप नसलेल्या अनेक ठिकाणीच शेड उभारण्यात आल्या आहेत. बस थांबा नसलेल्या ठिकाणी शेड उभारण्याचं प्रयोजन काय, अशी विचारणा केल्यानंतर शेड प्रस्तावित स्टॉपची असल्याचं सांगण्यात येतं.

बसस्टॉप नसलेल्या अडगळीच्या ठिकाणी निवारा शेड उभारून जाहिरातदारांचे हित साधण्याच्या प्रकरणांमध्ये परिवहन उपक्रमातील काही अधिकारी आणि खासगी कंपन्यांचे हितसंबंध असल्याची इथे चर्चा आहे.

निवारा शेड उभारताना खाजगी कंपन्या मनमानी करत आहेत. वाटेल त्या ठिकाणी मजीर्प्रमाणे निवारा शेड उभारण्यात येत आहेत. त्यामुळे शेट एकीकडे आणि बस थांबा दुसरीकडे असे चित्र इथे दिसतं. बस थांबा असलेल्या ठिकाणी निवारी शेड नसल्याने प्रवाशांना मात्र झाडांचा आधार घेत बसची प्रतीक्षा करावी लागत आहे.

परिवहन उपक्रमाच्या अधिकाऱ्यांच्या दुर्लक्षामुळे निवारा शेड उभारणाऱ्या कॉन्ट्रक्टरचं फावलं आहे. तर सर्वसामान्य प्रवाशांची मात्र ससेहोलपट होत आहे.

 
</text>
</doc>
