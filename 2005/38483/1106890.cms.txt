<doc>
<docno>1106890.cms.txt</docno>
<text>
 
क्रीडा
माझी मन:शांती ढळलीय-हरभजनसिंग
[ Wednesday, May 11, 2005  11:18:31 pm]


वृत्तसंस्था

जालंधर : आंतरराष्टॅीय क्रिकेट समितीने गोलंदाजांच्या आक्षेपार्ह शैलीबाबत घातलेल्या गोंधळामुळे हरभजनसिंगने आपली मनशांती ढळली असल्याचे सांगितले. आयसीसीवर टीका करताना त्याने या गोंधळासाठी आयसीसीला जबाबदार धरले आहे.

गेल्या मोसमात तीन महिन्यात दोनदा हरभजनला दोषी धरण्यात आले, त्याच्या गोलंदाजीच्या शैलीबाबत वाद उदभवला असून आयसीसीच्या गोंधळामुळे आपली मनशांती बिघडल्याचे त्याने म्हटले आहे. पाकिस्तानबरोबरच्या मालिकेत खेळताना आपल्याला खेळावर लक्ष केंदित करता आले नाही, असे सांगून तो म्हणाला, माझी काही चूक नसताना मला निष्कारण मनस्ताप होतोय तो आयसीसीच्या वादग्रस्त निर्णयामुळे. आयसीसीकडून हिरवा कंदील मिळण्याची प्रतीक्षा करण्यात माझा वेळ जातोय अशा शब्दात त्याने आपल्या भावना प्रकट केल्या.

सात वर्षापूवीर्ही हरभजनला अशाच प्रकारच्या तणावाला सामोरे जावे लागले होते तसेच बांगलादेेशाविरूध्द गेल्या मोसमात बांगलादेशात खेळताना आणि मार्चमध्ये पाकिस्तानविरूध्द मायदेशात खेळताना त्याच्या गोलंदाजीच्या शैलीबाबत आक्षेप घेण्यात आला व तीन आठवड्याच्या आत त्याच्या गोलंदाजीची शैली तपासण्याचा आदेश आयसीसीने दिला पण अजूनही बायोमेकॅनिकच्या पॅनलची निवड करण्यात आलेली नाही. पाकिस्तानविरूध्द खेळताना मनावर दडपण होते तेे माझ्या गोलंदाजीच्या शैलीच्या आक्षेपांमुळे.

तुम्ही कितीही खंबीर असला तरी वादंगामुळे तुमच्या कामगिरीवर परिणाम होतोच असे त्याने नमूद केले. एखाद्या गोलंदाजाला अगोदरच माफ केले असताना पुन्हा त्याच गोलंदाजबाबत पंच आणि रेफरी हे त्याच्या शैलीबाबत आक्षेप घेतात हे योग्य नाही असे हरभजनने सांगितले. मी सात वर्ष आंतरराष्ट्रीय क्रिकेट खेळतोय आणि प्रत्येकदा चाचणीला सामोरे जावे लागते ही चीड आणणारी बाब आहे असेही त्याने नमूद केले. तेज गोलंदाजांना सवलत दिली जाते पण फिरकी गोलंदाजांबाबत आक्षेप घेण्यात येतो हे कितपत योग्य आहे असा सवाल त्याने केला. आधी मुरलीधरनचा पिच्छा त्यांनी पुरवला आता त्यांनी मला सतवायला सुरूवात केली आहे असे सांगून हरभजनने आयसीसीवर टीका केली. मला सरेकडून कौंटी स्पधेर्त खेळण्याची संधी होती पण मनस्वास्थ ढळल्यामुळे मला खेळावर लक्ष केंदित करणे कठीण जात असल्याचे त्याने सांगितले. कौंटी स्पधेर्त खेळण्यासाठी आयसीसीच्या परवानगीची गरज नाही असेही त्याने बोलून दाखवले.

 
</text>
</doc>
