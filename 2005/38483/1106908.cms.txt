<doc>
<docno>1106908.cms.txt</docno>
<text>
 
लेख
कॅन्सरच्या विळख्यात!
[ Wednesday, May 11, 2005  11:32:42 pm]


निसर्गरम्य गोव्यात आथिर्क सुबत्ता चिक्कार. साक्षरता तर जवळजवळ पैकीच्या पैकी. साहजिकच इथल्या महिलाही प्रागतिक विचारांच्या नि पुढारलेल्या. ' हम दो हमारा सिर्फ एक ' हा कानमंत्र आचरणात आणणाऱ्या. पण एकीकडे हेवा वाटण्याजोगी ही स्थिती दुसरीकडे कॅन्सरसारख्या रोगाला आमंत्रण देणारी दिसते तेव्हा गोव्याचा हेवा वाटणं दूरच, काळजी वाटू लागते. गोव्यात कॅन्सरचं वाढतं प्रमाण पाहता भारताची ही पर्यटन राजधानी भविष्यात कॅन्सरची राजधानी तर बनणार नाही अशी चिंता भेडसावायला लागलीय.

गोव्यातले एक प्रख्यात कॅन्सरतज्ज्ञ आणि राष्ट्रीय तंबाखू निर्मूलन संघटनेचे सरचिटणीस डॉ. शेखर साळकर ही धोकादायक शक्यता आकडेवारीसह मांडतात. गोव्यात दरवषीर् सरासरी एक हजारजणांना कॅन्सर होतो. म्हणजे साडेतेरा लाख लोकसंख्येच्या गोव्यात प्रतिलाख 70 व्यक्तींना कॅन्सर गाठतो. उर्वरित भारतात हेच प्रमाण प्रतिलाख 50 आहे. स्तनांचा कॅन्सर गोव्यात प्रतिलाख 35 महिलांना होतो. मुंबई, चेन्नई व दिल्लीत हेच प्रमाण प्रतिलाख अनुक्रमे 21.1, 21.9 नि 23.3 असं आहे.

कॅन्सर रुग्णांची ही संख्या गोव्यात दरवषीर् सहा ते 10 टक्के वाढतेय. प्रत्येक वषीर् सुमारे 600 गोवेकर कॅन्सरला बळी पडतात. (दोन वर्षांपूवीर् हीच संख्या 400 होती.) महत्त्वाची बाब म्हणजे ही आकडेवारी संपूर्ण नाही. कारण अनेक खाजगी डॉक्टर आपल्या रुग्णांना उपचारांसाठी मुंबई वा अन्यत्र पाठवतात ते वेगळंच. यावरून गोव्यातल्या या गंभीर समस्येची व्यापकता लक्षात यावी. आणि हे कशामुळे घडतंय तर गोव्याच्या पाश्चात्त्य जीवनशैलीच्या अंधानुकरणामुळे. फास्ट फूड नि अल्कोहोल हे या जीवनशैलीचं व्यवच्छेदक लक्षण बनलंय.

चेन्नईच्या कॅन्सर इन्स्टिट्यूटच्या अभ्यासानुसार निम्नस्तरीय नि कमी शिकलेल्या वर्गापेक्षा कॅन्सरचा धोका मध्य व उच्च उत्पन्न गटाला अधिक असतो. किंबहुना जितकं अधिक उत्पन्न तितका धोका मोठा. हा सिद्धांत खरा असेल तर कॅन्सर गोव्यात फोफावतोय अन् त्यात प्रामुख्याने महिलांचा बळी जातोय यात आश्चर्य नाही. कारण आधुनिक जीवनशैली अंगी-कारलेल्या या महिलांचं पहिलं उद्दिष्ट आहे करिअर. त्याचा पाठपुरावा कर-ण्याच्या प्रयत्नांत उशिरा विवाह आणि उतारवयातलं मातृत्व या तडजोडीही त्यांनी स्वीकारल्या आहेत. पण या तडजोडीच त्यांना कॅन्सरला कवटाळायला भाग पाडताहेत.

गोव्यात 40 ते 45 गटातल्या 40 टक्क्यांहून अधिक महिला अविवाहित आहेत. त्यांना सर्वाधिक धोका आहे तो स्तनाच्या कॅन्सरचा. त्यातूनही सर्वात चिंताजनक बाब म्हणजे 25 ते 30 वयोगटातल्या तरुणींमध्येही स्तनांच्या कॅन्सरचं प्रमाण वाढतंय. या वयात कॅन्सर प्रचंड वेगाने पसरतो अन् मग जगण्याची शक्यता दुरापास्त होऊन बसते. त्यामुळे हा तरुणीवर्ग सध्या गोव्यात कॅन्सरचे हायरिस्क पेशंट्स बनला आहे. लवकर मासिक पाळी सुरू होणे, उशिरा विवाह, रजोनिवृत्तीला विलंब, तिशीनंतरचे मातृत्व, कमी मुलं नि चुकीचा आहार ही स्तनांच्या कॅन्सरची प्रमुख कारणं. गोव्यातल्या महिलांच्या जीवनात हे सर्वच घटक कमीजास्त प्रमाणात हटकून आढळतात. याचं कारण आहे त्यांची आधुनिक जीवनशैली!

महिलांच्या मासिक पाळीच्या संपूर्ण कालावधीत स्तनांतील पेशींवर एस्ट्रोजन या संप्रेरकाचा सातत्याने मारा होत असतो. या संप्रेरकामुळेच कॅन्सरचा धोका उद्भवतो. प्रसूतीच्या वेळी निर्माण होणाऱ्या प्रोजेस्टेरॉन संप्रेरकामुळे एस्ट्रोजनच्या निमिर्तीला आळा बसतो. पण मुलं न झाल्यास हा एस्ट्रोजनचा साठा वाढत जाऊन कॅन्सरची शक्यता बळावते. त्यामुळे जितकी मुलं जास्त तितका स्तनांच्या कॅन्सरचा धोका कमी. मात्र गोव्यातला जननदर (फटिर्लिटी रेट) आहे सरासरी 1.5! स्तनांच्या कॅन्सरला ही भलतीच अनुकूल पार्श्वभूमी. त्यातच गोवेकरांचा अतिमांसाहार नि मद्यप्राशन यामुळे आतड्यांच्या कॅन्सरलाही आयतंच निमंत्रण.

ही परिस्थिती धोकादायक खरी ; पण ती आवाक्याबाहेर जाण्यापूवीर्च तिच्यावर काबू आणण्यासाठी तातडीने पावलं उचलली जायला हवीत. त्यासाठी राज्य सरकारने युद्धस्तरावर प्रयत्न करायला हवेत, असं डॉ. साळकर सांगतात.

प्रत्येक राज्यात विभागीय कॅन्सर केंद सुरू करण्यासाठी केंद सरकार तीन कोटी रुपयांची मदत देते. मात्र एवढे चिंताजनक प्रमाण असताना गोव्यात अद्याप हे केंद उभारलं गेलेलंच नाही. कॅन्सरवरच्या उपचारांसाठी सर्वसुविधायुक्त असं आँकॉलॉजी सेंटरही इथे नाही. पण त्याहूनही कहर म्हणजे गोव्यात कॅन्सर रजिस्ट्रीच नाही. अन्य राज्यांमध्ये, विशेषत: महानगरांमध्ये, सर्व कॅन्सररुग्णांची नोंद करणारी यंत्रणा आहे. मात्र गोव्यात अशी यंत्रणा नाही.

पण या सर्वांपेक्षाही महत्त्वाचं म्हणजे महिला आपली स्वत:चीच नव्हे तर कुटुंबाचीही जीवनशैली बदलवून कॅन्सर, तसेच अन्य रोगांचा भस्मासूर रोखण्यात मोलाची भूमिका बजावू शकतात, असं डॉ. साळकर आवर्जून नमूद करतात. मात्र त्यासाठी त्यांनी प्रथम आपल्या आरोग्याची काळजी घ्यायला हवी. कॅन्सरचं लवकर निदान व्हायचं असेल तर त्यांनी प्रत्येक महिन्याला नियमित तपासणी, तिशीनंतर दरवषीर् संपूर्ण शारीरिक तपासणी आणि चाळिशीनंतर कॅन्सरसाठी मॅमोग्राफी नावाची चाचणी करणं भाग आहे, असं ते सांगतात.

गोव्यात कॅन्सरवरील उपाययोजनेसाठी मुंबईच्या टाटा मेमोरियल हॉस्पिटलशी चर्चा चालू आहे. टाटाने मुंबईत स्तनांच्या कॅन्सरविषयी जागृती मोहीम आयोजित केली होती. अशीच मोहीम गोव्यातही सुरू करण्याचा आमचा प्रयत्न आहे. पण अशा मोहिमांसाठी मोठ्या प्रमाणावर निधी लागतो. त्याच्याविना आमचे हात बांधलेले आहेत, असं डॉ. साळकर म्हणतात. एकूणच गोव्यात कॅन्सर निर्मूलनाच्या कामात इथल्या राज्य सरकारची भूमिका अतिशय महत्त्वाची आहे. सरकारने पुढाकार घेतल्यास बऱ्याच गोष्टी मागीर् लागू शकतात. पण घोडं नेमकं तिथंच तर पेंड खातंय...

भगवान परब

 
</text>
</doc>
