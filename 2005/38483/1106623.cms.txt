<doc>
<docno>1106623.cms.txt</docno>
<text>
 
महामुंबई
हायवेवरील अपघातांत सहा ठार
[ Wednesday, May 11, 2005  06:25:24 pm]


मंुबई टाइम्स टीम

कर्जत : मंुबई-पुणे हायवेवर विविध ठिकाणी झालेल्या अपघातात सहा जण ठार झाले तर पंचवीस प्रवासी जखमी झाले. रसायनी रिस गावाजवळ भरधाव आराम बस खड्ड्यात पलटल्याने दोन बालकांचा अंत झाला. कर्नाटक राज्यातील गुलबर्गा इथून मंुबईकडे निघालेल्या खाजगी आराम बस वेगात असल्याने चालक कादिर गफूर पटेल याचा बसवरील ताबा सुटला. अहमद जनाउद्दीन शेख ( 5), जावेद राजउद्दीन पटेल ( 7) ही मुलं ठार झाली तर 25 प्रवासी जखमी झाले. जखमींना पनवेलमधील पॅनासिया रुग्णालय दाखल करण्यात आलं. दुसऱ्या घटनेत नवीन पनवेल इथल्या खांदा वसाहतीजवळील मंुबई-पुणे हायवेवर एकाला वाहनाने ठोकर दिल्याने त्यांचा मृत्यू झाला. तर तिसऱ्या घटनेत महाड इथे विक्रम रिक्षा व टेम्पो यांच्या ठोकरीत अबुजर काळोखे (8) याच्या डोक्याला गंभीर दुखापत होऊन तो ठार झाला. महाड इथल्या दुसऱ्या घटनेत मंुबई-गोवा हायवेवर पार्वती रामचंद दामते या महिलेला जीपने धडक दिली. ती मरण पावली आणखीन एका घटनेत पनवेलजवळ पुण्याकडून भरधाव येणारा वेगाने टेम्पो टँकरवर आदळला व टेम्पोमधील चालकाच्या शेजारी बसलेला मुबारक महमद पठाण ( 25) हा जागीच ठार झाला तर एकजण जखमी झाला.

शिवतेज साहित्य सन्मान पुरस्कार

इथल्या शिवतेज प्रतिष्ठानने उत्कृष्ट ग्रंथ साहित्य व सन्मान पुरस्कार जाहीर केले आहेत. अलिबागच्या विभा दातार यांच्या ' शिवछत्रपती विजय ', पेणच्या सुनंदा मोडखरकर यांच्या ' आगरी लोकगीते आणि परंपरा ', अंबरनाथच्या मोनिका कँुवर यांच्या ' कोसू ' या कवितासंग्रहाला शिवतेज साहित्य पुरस्कार व सामाजिक कार्यकतेर् शांताराम शेलार यांना ' शिवतेज सन्मान पुरस्कार ', नारायण सुवेर् यांचे हस्ते पुरस्कार देण्यात आलं. प्रतिष्ठानचे अध्यक्ष दिलीप गडकरी, माजी आमदार सुरेश लाड, नगराध्य वनिता म्हसे, कोकण मराठी साहित्य परिषदेचे कार्याध्यक्ष एल.बी. पाटील आदी उपस्थित होते.

 
</text>
</doc>
