<doc>
<docno>1106878.cms.txt</docno>
<text>
 
अर्थव्यवहार
ग्राहक 'राजा' आणि कमी रकमेचे 'ईएमआय'
[ Wednesday, May 11, 2005  11:11:45 pm]


गेली पाच वर्षे तुमच्याआमच्यासाठी ' तेजी ' ची गेली का ? स्वप्नातील कार , ' प्लाज्मा टीव्ही ', पॉश वसाहतीतील सुसज्ज फ्लॅट यांची खरेदी, अशी उधळपट्टी करण्यासाठी ' सामान्य माणसा ' च्या खिशात बऱ्यापैकी पैसे खुळखुळत होते का ? हे प्रश्ान् बाजूला ठेवून ' ईएमआय ' च्या आघाडीवरील शुभवर्तमान आपण पाहू.

गेल्या पाच वर्षांत गृहकर्जांवरील समान मासिक हप्ते अर्थात ' इक्वेटेड मंथली इन्स्टॉलमेंट् ' च्या ( ' ईएमआय ') रकमा कमी होऊन पूवीर्च्या तुलनेत एक तृतीयांशावर आल्या. दहा लाख रु. किमतीचा फ्लॅट खरेदी करण्यासाठी 10 वषेर् मुदतीच्या कर्जाचा ' ईएमआय ' 1994 मध्ये 21 हजार रु. होता. नंतर 2001 वर्षापर्यंत तो कमी होऊन 14,500 रु.वर आला, त्यानंतर 2005 सालापर्यंत तो 9,700 रु.वर आला.

' ईएमआय ' ची रक्कम कमी होण्याचा हा कल केवळ गृहकर्जांपुरताच मर्यादित राहिला नाही. तो ऑटोलोन्स व ' ड्युरेबल्स ' पर्यंतही (गृहोपयोगी वस्तू) पोहचला. ' ईएमआय ' च्या रकमा कमी होत जाण्याची कारणे म्हणजे किमती स्थिर राहिल्या किंवा त्यामध्ये झालेली वाढ ही अत्यल्प होती. मोटारींच्या किमती गेल्या पाच वर्षांत जवळपास स्थिर राहिल्या, त्यामुळे त्यांचे ' ईएमआय ' ही स्थिर राहिले.

डिस्काउंट्स आणि अॅड ऑन अॅक्सेसरीज ग्राहकांना मिळाल्यामुळे वाहनाच्या किमती परवडणाऱ्या ठरल्या. ' बी सेग्मेंट ' मधील ' मारुति झेन ' चे उदाहरण घ्या. पूवीर् , 2000 साली ' झेन ' ची किंमत 3 लाख 30 हजार रुपये होती. किमतीच्या 85 टक्के रकमेच्या कर्जावर ' ईएमआय ' 9,827 रु. होता. आता ' झेन युरो टू एलएक्स ' ची किंमत 3 लाख 28 हजार रु.पेक्षा कमी असून , 36 महिने मुदतीच्या कर्जावर ' ईएमआय ' ची रक्कम 8,860 रु. आहे.

' स्टॅण्डर्ड मारुति 800' मोटार खरेदी करणाऱ्याला जानेवारी 2000 मध्ये 36 महिने मुदतीच्या कर्जावर , 85 टक्के रकमेच्या कर्जावर ' ईएमआय ' 6,175 रु. होता. मोटारीची किंमत होती 2.06 लाख रु. आता पाच वर्षांनंतर ' युरो थ्री मारुति 800' मोटार 2 लाख 16 हजार रु.ना मिळते आहे आणि तीन वषेर् मुदतीच्या कर्जावरील ' ईएमआय ' 5,856 रु. आहे.

गृहोपयोगी वस्तूंच्या क्षेत्रातही असेच चित्र आहे. कंझ्युमर ड्युरेबल्सच्या खरेदीसाठी दिल्या जाणाऱ्या कर्जांवर 1994-96 दरम्यान असलेला 14 ते 15 टक्के व्याजदर आता 9 ते 10 टक्क्यांपर्यंत खाली आला आहे. ' व्हाइट गुड्स ' अर्थात गृहोपयोगी इलेक्ट्रॉनिक वस्तूंच्या किमती आणि ' ईएमआय ' खाली आले आहेत. वीस इंची पडद्याच्या टेलिव्हिजनची किंमत पूवीर् 16 ते 17 हजार रु. होती आणि लगेच द्यावयाची रक्कम (डाउन पेमेंट) पाच ते सहा हजार रु. आणि उर्वरित रक्कम सुमारे 1500 ते 1600 रु.च्या ' ईएमआय ' मध्ये विभागली जात होती. आता त्याच टेलिव्हिजनची किंमत 7,000 रु.पर्यंत खाली आली असून, परिणामी ' डाउन पेमेंट ' ची रक्कम सुमारे 2,500 रु. आणि ' ईएमआय ' फक्त 700 रु.वर आला आहे. चीअर्स!

 
</text>
</doc>
