<doc>
<docno>1106700.cms.txt</docno>
<text>
 
महाराष्ट्र
लग्नाच्या पूर्वसंध्येला नवरदेवाची आत्महत्या
[ Wednesday, May 11, 2005  07:47:08 pm]


म. टा. प्रतिनिधी

नाशिक : लग्नाला अवघा एकच दिवस उरलेला असताना नवरदेवाने गळफास घेऊन आत्महत्या केल्याची घटना निफाड तालुक्यात सोमवारी घडली.

निफाड तालुक्यातील सावरगाव येथे पिठाची गिरणी चालवणाऱ्या विनायक जाधव याचे मंगळवारी लग्न होणार होते. त्यामुळे तो त्याचे मूळ गाव असलेल्या शिरवाडे वणी येथे गेला होता. सोमवारी पहाटे विनायकने झाडाला गळफास लावून घेतल्याचे त्याच्या भावाला दिसले. त्याने घाईघाईने विनायकचा मृतदेह घरी आणला. पोलिसांना विनायकच्या अंथरुणाजवळ एक डायरी सापडली असून ' मी स्वखुशीने आत्महत्या करत आहे. कोणासही जबाबदार धरू नये ', असे लिहिलेले आढळले. या मजकुरातील अक्षर हे विनायकचेच आहे काय याचा पोलिस तपास करत आहेत.

 
</text>
</doc>
