<doc>
<docno>1106765.cms.txt</docno>
<text>
 
लेख
वीज मंडळाला बळ द्यावे
[ Wednesday, May 11, 2005  08:47:20 pm]


वीज मंडळाने सादर केलेल्या अनेक वीजप्रकल्पांच्या योजना राज्य सरकारकडे 15-20 वर्षांपासून मंजुरीसाठी पडून आहेत. ते प्रकल्प मंजूर झाले असते तर दरवषीर् 500 मेगावॉट वीज मिळाली असती. वीजनिमिर्तीवर खासगी कंपन्यांना 16 टक्के परताव्याची ( फायद्याची) मुभा दिली आहे. वीज मंडळाच्या प्रकल्पांना तशी मुभा नाही. मंडळाला 10 टक्के फायदा घेण्याची मुभा सरकारने दिली, तरीही मंडळाचा तोटा आटोक्यात येईल व पुढील विकासासाठी भांडवल उपलब्ध होईल.

महाराष्ट्रात सध्या विजेचा तुटवडा असल्यामुळे मुंबई सोडून अन्य भागात मोठ्या प्रमाणात लोडशेडिंग करावे लागत आहे. नेमकी हीच संधी घेऊन महाराष्ट्र सरकारने खाजगी वीज उत्पादनात वाढ हवी म्हणून 500 मेगावॉटपर्यंतची वीज निमिर्ती केंदे उभारण्यास खाजगी गुंतवणूकदारांना परवानगी दिली आहे. गेली वीस-पंचवीस वषेर् राज्य वीज मंडळाने नवीन वीजनिमिर्ती केंदे काढण्यासाठी वारंवार मागणी करूनही परवानगी मिळत नाही ; मात्र खासगी गुंतवणुकीची घोषणा होते न होते त्याच्या दुसऱ्या-तिसऱ्या दिवशीच खासगी भांडवली कंपन्यांबरोबर समझोते होतात!

राज्यातील विजेच्या सध्याच्या स्थिती-संदर्भात, मुख्य मुद्दा महाराष्ट्र वीज मंडळ सध्याच्या वीज तुटवड्याला तोंड देण्यास समर्थ आहे की नाही, हा आहे. वीज मंडळ तोट्यात चालल्याचा प्रचंड गवगवा मागच्या सरकारातीलच काही मंत्री, नोकरशहा करीत आले आहेत. केंद सरकारने नवे वीज नियामक प्राधिकरण नेमल्यावरही त्याच्या शिफारशी न मानता महाराष्ट्र सरकारनेही तशाच हालचाली सुरू केल्या व राज्य वीज मंडळाचे तीन भागात ( वीजनिमिर्ती, पारेषण व वितरण) विभाजन करायचे या दृष्टीने पावले टाकायचे निश्चित केले. वीज मंडळाचे खासगीकरण करण्याची ती पूर्वतयारी आहे, असे कामगार संघटना व वीजविषयक तज्ज्ञांना वाटत आहे.

वास्तविक महाराष्ट्राची वाढती विजेची गरज भागविण्याची क्षमता राज्य वीज मंडळात अजूनही आहे. सध्या विजेची मागणी बेस लोड काळात 7500 व पीक लोड काळात 10,200 मेगावॉट आहे. तर उपलब्धता याच काळात अनुक्रमे 7212 व 9132 मेवॉ इतकी आहे. त्यावर मात करण्याची वीज मंडळाची क्षमता व कर्मचारी संघटनांची तयारी आहे. वस्तुत: वीज मंडळाने सादर केलेल्या अनेक वीजप्रकल्पांच्या योजना राज्य सरकारकडे 15-20 वर्षांपासून मंजुरीसाठी पडून आहेत. ते प्रकल्प मंजूर झाले असते तर दरवषीर् 500 मेगावॉट वीज मिळाली असती. वीजनिमिर्तीवर खासगी कंपन्यांना 16 टक्के परताव्याची (फायद्याची) मुभा दिली आहे. वीज मंडळाच्या प्रकल्पांना तशी मुभा नाही. मंडळालाही 10 टक्के फायदा घेण्याची मुभा सरकारने दिली, तरी मंडळाचा तोटा आटोक्यात येईल व पुढील विकासासाठी भांडवल उपलब्ध होईल. एन्रॉनचा प्रती मेगॅवॉट वीजनिमिर्ती खर्च 4.30 कोटी रुपये होता, तर वीज मंडळाचा तोच खर्च 3.30 कोटी रुपये आहे.

मुंबईजवळच उरण तेलविहिरीतील गॅस टाटा कंपनीला विकत दिला जातो, रिलायन्स कंपनीलाही द्यायची तयारी असते, मात्र गॅस वाया जात असला तरी केंदाकडून तो राज्य वीज मंडळाला का दिला जात नाही व राज्य सरकार याबाबत काय करीत आहे हा सवाल कर्मचारी संघटना व महाराष्ट्रातील डावे पक्ष व अनेक जनसंघटना, तज्ज्ञांनी वारंवार विचारला आहे. त्याला महाराष्ट्र व केंद सरकारांकडून उत्तरही मिळत नाही.

गेल्या 15 वर्षांत विजेच्या मागणीत सुमारे 10 टक्के वाढ झाली, तेव्हापासून वीज मंडळाचा एकही नवा प्रकल्प नाही. अंदाज-पत्रकातही नवीन प्रकल्पांसाठी तरतूद जवळ-जवळ नाही. पूवीर् ऊजेर्साठी अंदाजपत्रकात 25- 30 टक्के तरतूद असायची, ती आता 5- 7 टक्क्यांवर आली आहे. एन्रॉनसाठी सार्वजनिक वित्तसंस्थांकडून रु. 6300 कोटी दिले गेले. तेच जर वीज मंडळाला मिळाले असते तर एन्रॉनच्या 700 मेवॉच्या दुप्पट वीजनिमिर्ती वीज मंडळ करू शकले असते, असे वीज कर्मचाऱ्यांचे दिवंगत नेते कॉम्रेड शाम केरकर यांचे म्हणणे होते.

एकेकाळी कर्नाटक, मध्य प्रदेश, उ. प्र. इत्यादी राज्यांना वीज विकणाऱ्या महाराष्ट्र वीज मंडळाची अशी गत का व कोणी केली ? वीज मंडळाचे कर्मचारी व अधिकारी सरकारला व वीज मंडळाला संपूर्ण सहकार्य करायला तयार होते. त्यादृष्टीने मार्च 2003 मध्ये मंडळाचे अध्यक्ष, अधिकारी व कामगार संघटनांच्या प्रतिनिधींनी संयुक्तरीत्या बनविलेला अंतर्गत सुधारणा कार्यक्रम चालू होता. मंडळाच्या महसुलातही सुधारणा होत होती. लहान ग्राहक सहकार्य करीत होता. असे असताना खासगीकरण हाच उपाय आहे असे मानून राज्य सरकार पावले उचलते, हे अत्यंत शंकास्पद व धोक्याचे आहे.

महाराष्ट्रात विजेच्या चोरीचे प्रमाण 21 टक्के आहे. त्यात आकडे टाकून वीज घेणाऱ्या लहान ग्राहकांचा वाटा फार नाही, मुख्य चोरी राजकीय नेत्यांच्या संस्था, फौंड्रीज, बर्फ कारखाने इत्यादींची आहे. राजकीय नेत्यांच्या जवळचे लोक गुंडगिरी करतात. त्यांना हात लावणे शक्य होत नाही. त्यासाठी वीजचोरीविरोधी कडक कायदा आणण्याची गरज आहे. जुलै 2002 मध्ये तत्कालीन ऊर्जामंत्री पद्मसिंह पाटील यांनी ऑगस्ट 2002 मध्ये वटहुकूम काढण्याचे अभिवचन दिले होते. मात्र अजूनही ना कायदा झाला, ना वटहुकूम निघाला! वीजचोरीविरुद्धच्या खटल्यांचा निकालही अनेक वषेर् लागत नाही. म्हणून अशा कायद्यातच फिरते पोलिस पथक, खास न्यायालय अशा तरतुदी असाव्यात अशी अपेक्षा होती.

आज एकंदर वीजगळती व चोरी 37 टक्के आहे ; ती एक टक्क्याने कमी झाली तरी वीज मंडळाचे 160 कोटी रु. वाचतात. कडक कायदा व राजकीय हस्तक्षेप कमी झाल्यास वीजगळती 10 टक्क्यांनी कमी होऊ शकते. तसे झाल्यास वीज मंडळाचा महसूल 1760 कोटींनी वाढेल. बड्या ग्राहकांची 8,600 कोटींची थकबाकी वसूल झाली तरी मंडळाला आणखी बळ येईल.

मुंबई, पुणे, नाशिक इत्यादी मोठे उत्पन्न देणाऱ्या शहरांतील वीज वितरण खासगी कंपन्यांकडे सोपविण्यामुळे ग्रामीण व आथिर्कदृष्ट्या मागास भागांचा व लहान वीजग्राहकांचा वीजपुरवठा धोक्यात येणार आहे. वीजनिमिर्ती, पारेषण (वहन) व वितरण याचा एकसंध कारभार वीज मंडळाकडे राहत असल्याने पुण्या-मुंबईपासून ते गडचिरोली-पर्यंत व निमिर्ती-वहन- वितरणाचे समन्वित पद्धतीने एकत्रित वीज-नियोजन होऊ शकते. या तीन गोष्टींचे विभाजन करून व त्यांमध्ये खासगी भांडवलाला प्रवेश देऊन वीज मंडळाची ही शक्तीच काढून घेतली जाईल.

आज वीज मंडळाच्या एकंदर 1100 ते 1270 कोटी रुपयांच्या मासिक महसुलांपैकी 50 टक्के महसूल हा मोठ्या शहरांचा आहे. तो खासगी कंपन्यांना दिल्यावर वीज मंडळाने काय करावे, असा सवाल आहे. तसेच या कंपन्या फायदा असणाऱ्या क्षेत्रातच - म्हणजे मुंबई, पुणे, नाशिक, ठाणे इ. - वीजपुरवठा करण्याचे कंत्राट घेतील. खेड्यापाड्यात, जिथे आदिवासी, शेतकरी व मागासवगीर्यांना जेवढी व जेवढ्या दराने वीज पुरवायची त्यासाठी या कंपन्या तयार नसतात ; ती जबाबदारी पुन्हा वीज मंडळाचीच राहते. या खासगी कंपन्या मोठ्या शहरातला फायदा ग्रामीण भागांसाठी वापरतील अशी शक्यताच नाही. एरवी मुक्त बाजारपेठेचा पुरस्कार करणारे व डंकेलला शेतकरी संघटनेचा बिल्ला लावायला निघालेल्या शरद जोशींना मात्र वीजबिल माफी हवी. टाटा, अंबानी किंवा इतर कुणी अशी वीजबिल माफी करेल का ?

राज्यात 1960 मध्ये दरडोई विजेचा वापर वर्षाला 73 युनिट होता तो 586.50 युनिटपर्यंत गेला आहे. वीज मंडळाने राज्यातील 100 टक्के खेड्यांत वीज नेली आहे. शेती, मागासवगीर्य, निम्नउत्पन्न गटांतील लोकांना व शासकीय योजनांना वीज प्राधान्याने व सवलतीने दिली जाते. सुमारे 23 लाख 68 हजार कृषिपंपांना वीज दिली जाते. शहरी व जास्त महसुलाच्या भागाचे खासगीकरण होत गेले तर वीज मंडळाला या सर्व विकासाचे मनसुबे सोडून द्यावे लागतील.

वीजपुरवठा व निमिर्तीसारख्या सार्वजनिक सेवेचे खासगीकरण करण्याने काय झाले याचे ढळढळीत उदाहरण ओरिसामधील एस्को (न्श्वस्ष्टह्र) कंपनीचे आहे. एस्को- अमेरिकन इलेक्ट्रिक सप्लाय कंपनीला ओरिसाच्या किनारपट्टीच्या वीजवितरणाचे कंत्राट दिले होते. या कंपनीला ते काही जमले नाही ; 1997 ला आलेल्या या कंपनीने ओरिसा वीज मंडळाच्या विजेचे 650 कोटी बुडविले व सरकारला न कळवताच ही कंपनी पळून गेली. राज्य सरकारने नेमलेल्या डॉ. कानुंगो समितीच्या अहवालात या कंपनीने वीज मंडळाच्या तयार पायाभूत सुविधांची कशी विल्हेवाट लावली ते स्पष्ट केले आहे. सुमारे तीन वर्षांपूवीर् दिल्लीच्या वीजपुरवठ्याचे खासगीकरण करून तो टाटा वीज कंपनीकडे दिला होता. त्यानंतर त्या वीजपुरवठ्याबाबत प्रचंड तक्रारी येत राहिल्या. विजेचा दर वाढला, चुकीची बिले येत राहिली. दिल्ली विधानसभेच्या निवडणुकांमध्ये तो एक प्रमुख मुद्दा होता.

अजूनही तोट्यात असलेले वीज मंडळ पुन्हा एकदा फायदेशीर करता येईल व भारनियमन, अपुरी, सदोष व अनियमित वीजपुरवठ्याची स्थिती सुरळीत करता येईल. त्यासाठी विजेची निमिर्ती, पारेषण व वितरणात अनेक सुधारणा वीज मंडळ, सरकार व कामगारांना मिळून कराव्या लागतील.

संजय संगवई

 
</text>
</doc>
