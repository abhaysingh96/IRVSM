<doc>
<docno>1106745.cms.txt</docno>
<text>
 
बहुतांची अंतरे
प्रचंड लोकसंख्या हे बलस्थान कधी?
[ Wednesday, May 11, 2005  08:26:10 pm]


भारताची प्रचंड लोकसंख्या, त्यातही उत्पादक वयोगटातील लोक हे एक बलस्थान आहे आणि त्याच्या जोरावर भारत एक आथिर्क महासत्ता बनू शकेल, या गृहिताला एक दुसरी बाजू आहे.

लोकसंख्या तेव्हाच बलस्थान बनू शकते, जेव्हा लोक शारीरिकदृष्ट्या सुदृढ आणि नवी आव्हाने स्वीकारण्याचे प्रशिक्षण मिळालेले असतात. आज सरकारी आकडेवारीप्रमाणे 27 टक्के लोक दारिद्यरेषेखाली आहेत. प्रत्यक्षात जास्त असू शकतात. सर्वसाधारणपणे गरीब समाजघटकांमध्ये लोकसंख्यावाढीचे प्रमाण जास्त दिसून येते. अशा लोकांना योग्य आहार व प्रशिक्षण मिळत नाही. त्यामुळे त्यांची बौद्धिक वाढ खुंटते आणि ते आथिर्क प्रक्रियेत भाग घेऊ शकत नाहीत. त्यांच्याकरिता विशेष प्रयत्न केले जात असल्याचे आढळत नाही. उत्पादक वयोगटांतील त्यांचे प्रमाण लक्षणीय आहे.

भारत आपले अतिरिक्त मनुष्यबळ युरोप- अमेरिकेला निर्यात करू शकेल हे एक मिथक असू शकते. सध्या तंत्रज्ञानाची प्रगती वेगाने होत असल्यामुळे बरीचशी कामे यंत्रमानवाकडून करून घेण्यात येतील. त्यांचे यांत्रिकीकरण होईल. शिवाय वय वाढले म्हणजे कार्यक्षमता कमी होते असे नाही. चांगल्या राहणीमानामुळे कार्यक्षमता वाढू शकते. असे वृद्ध लोक आथिर्क प्रक्रियेत बराच काळ भाग घेऊ शकतात. तसेच स्वत:च्या देशातील रोजगार त्याच देशांतील लोकांना मिळावा यावर त्यांचा कटाक्ष असणे साहजिक आहे. त्यामुळे प्रशिक्षित, तंत्रकुशल लोकांशिवाय इतरांना तेथे सहज प्रवेश मिळणार नाही.

तेव्हा तज्ज्ञ सुचवतात त्याप्रमाणे, आपल्या मगदुराप्रमाणे लोकसंख्या मर्यादित ठेवणे आणि दुर्बल घटकांच्या आरोग्य, शिक्षण यांसारख्या मूलभूत गरजांवर लक्ष केंदित करून त्यांना सक्षम बनवणे हाच उपाय असू शकतो.

श्ाीकांत पंुडलिक, मालाड, मुंबई

 
</text>
</doc>
