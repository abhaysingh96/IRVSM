<doc>
<docno>1106639.cms.txt</docno>
<text>
 
महामुंबई: मुंबई टाइम्स
तुमच्या लग्नाची ग्लॅमरस गोष्ट तुमच्या मंडपात!
[ Wednesday, May 11, 2005  06:40:01 pm]


अमित भंडारी

तुमचं लग्न आता नाट्यरूपात पाहायचंय का ?... तुमच्या लग्नात सेलिब्रेटी येतील... खास तुमच्या आग्रहाखातर परफॉर्म करतील... तुमच्या लग्नाची शान वाढवतील, पण त्यासाठी थोडासा खर्च करावा लागेल. सेलिब्रिटीज येणार म्हणजे थोडासा खिशाला ताण द्यावा लागणारच. पण सगळ्या गोड गोड चेहऱ्यांनी तुमच्या लग्नात हजेरी लावल्यावर तुमची कॉलर टाइट होणारच...

बड्या बड्या लग्नात ' स्टेटस सिम्बॉल ' म्हणून मनोरंजनाच्या प्रोग्रॅमची आखणी करणं, हे आता तितकंसं नवीन राहिलेलं नाही. या मनोरंजनाच्या कार्यक्रमांमध्ये गाण्यांचे कार्यक्रम अंताक्षरीसारख्या स्वरूपापर्यंतच मर्यादित राहिले. त्याला ग्लॅमरचं नवं परिमाण मिळावं, यासाठी एखाद्या चलतीतल्या गायकाची नाइट यांचाही त्यात समावेश होऊ लागला होता. आता एक पाऊल पुढे जाऊन तुमच्या लग्नाची गोष्ट तुमच्या लग्नाच्या मंडपात दाखवली जाणार आहे आणि तीही ग्लॅमरस कलाकारांच्या साथीने! प्रत्येक लग्नासाठी स्वतंत्रपणे डिझाइन केलेला हा शो एका आगळ्या-वेगळ्या ढंगाचा आहे. लग्नसोहळा हासुध्दा आता एक मोठा इव्हेण्ट होऊ लागल्यामुळे या नव्या प्रयत्नाला सध्याच्या लगीनघाईत चांगल्यापैकी डिमांड आहे.

प्रत्येक लग्नसमारंभासाठी वेगळी कथा आणि त्यामध्ये वेगळी गंमत असं समीकरण या ' शादी नंबर वन ' शोमध्ये आहे. तरुणींच्या ' दिल की धडकन ' असणारा स्वप्नील जोशी , ' हॉट प्रॉपटीर् ' रेशम टिपणीस, स्टार प्लसवर गाजणारा शक्ती सिंग , ' खिचडी ' तील बाबूजी ' अनंत देसाई, वंदना पाठक, राजीव मेहता, अरुणा सिंघल अशा एकाहून एक सरस कलावंतांनी ' शादी नंबर वन ' हा शो खास तुमच्यासाठी डिझाइन केला आहे. लग्नापूवीर् या कलावंतांची टीम किंवा त्यांचे को-ओडिर्नेटर्स घरी येऊन तुम्हाला भेटतील. तुमच्या लग्नाची गोष्ट ऐकून त्यावर एक स्क्रिप्ट तयार करतील. त्याला ' बॉलिवूड ' मसाल्याची फोडणी दिली जाईल अन् त्यानंतर तुम्हाला खमंग परफॉर्मन्सची लज्जत चाखायला मिळेल! असा हा सगळा अनोखा घाट घातला गेलाय.

अधिक माहिती देताना स्वप्नील जोशी म्हणाला, की हा परफॉर्मन्स म्हणजे ज्यांचं लग्न आहे, त्या जोडप्यांपुरता मर्यादित नाही. हा अनुभव समारंभाला आलेल्या प्रत्येकासाठी नावीन्यपूर्ण ठरेल. हा परफॉर्मन्स केवळ मजामस्ती पाहून सोडून देण्याजोगा निश्चित नाही. सध्याचे बिझी स्टार आता तुमच्यासाठी खास परफॉर्म करणार, ही सगळ्यात महत्त्वाची बाब! आगळीवेगळी प्रेमकहाणी साकारण्यासोबतच आपल्या परफॉर्मन्सला वस्तुनिष्ठतेची जोड आहे, ही आम्हा कलाकारांसाठी महत्त्वाची बाब! ज्यांची घटना रंगभूमीवर घडतेय, ते पाहायला रसिकही आमच्यासमोर आहेत आणि त्यांच्या रिअॅक्शन्समुळे आम्हाला इन्स्टण्ट पसंतीची पावती मिळेल.

नाटकाच्या गाभ्याला धक्का लागू नये, यासाठी परफॉर्मन्सची काळजी घ्यावी लागणार आहे. यासाठी हा परफॉर्मन्स नाट्यगृहात व्हावा, असा कलाकारांचा आग्रह आहे.

 
</text>
</doc>
