<doc>
<docno>1106871.cms.txt</docno>
<text>
 
अर्थव्यवहार
टीव्हीएसच्या विक्रीत 14 टक्क्यांनी वाढ
[ Wednesday, May 11, 2005  11:08:27 pm]


म. टा. वाहन प्रतिनिधी

मुंबई : टीव्हीएस मोटर्सच्या एकूण वाहनांच्या विक्रीत एप्रिल महिन्यात 14 टक्क्यांनी वाढ झाली. कंपनीने 92 हजार 400 युनिट्सची विक्री केली असून गेल्या वषीर् कंपनीने 81 लाख 032 युनिट्सची विक्री केली होती.

मोटारसायकलच्या विक्रीत 13 टक्क्यांनी वाढ होऊन एकूण 52 हजार 825 युनिट्सची विक्री झाली. कंपनीच्या ' टीव्हीएस स्टार ' मॉडेलने एक लाख युनिट्स विक्रीचा टप्पा ओलांडला आहे. स्कूटर सेगमेंटमध्ये 27 टक्क्यांनी विक्री वाढून ती 19 हजार 273 वर पोहोचली. तसेच मोपेडच्या विक्रीमध्ये सात टक्क्यांनी वाढ होऊन ती 18 हजार 979 एवढी झाली. तसेच कंपनीच्या निर्यातीत 108 टक्क्यांनी वाढ होऊन ती सहा हजार 291 झाली.

बजाज ऑटोच्या नफ्यात घट

31 मार्च रोजी संपलेल्या आथिर्क वर्षात बजाज ऑटो लि.च्या निव्वळ नफ्यात घट आली आहे. कंपनीने 729 कोटी 16 लाख रुपयांचा निव्वळ नफा कमावला असून, गेल्या वषीर् कंपनीने 738 कोटी 39 लाख रुपये कमावले होतो.

कंपनीने संचालक मंडळाच्या बैठकीत या वर्षासाठी 250 टक्के लाभांश ( प्रति शेअर 25 रुपये) जाहीर केला आहे. मात्र, कंपनीच्या एकूण उत्पन्नात वाढ होऊन सहा हजार 335 कोटी 18 लाख रुपये झाले असून, गेल्या वषीर् पाच हजार 270 कोटी 26 लाख रुपये झाला होता.

सुझुकीच्या नफ्यात 38 टक्क्यांनी वाढ

जपानमधील सुझुकी मोटर कॉपोर्रेशनने 31 मार्च रोजी संपलेल्या आथिर्क वर्षात 38 टक्के निव्वळ नफा कमावला. कंपनीला पाच कोटी 72 लाख डॉलरचा ( दोन अब्ज 57 कोटी 40 लाख रुपये) निव्वळ नफा झाला. आशिया आणि युरोप खंडातील विक्रीमुळे नफा कमावल्याचे कंपनीने स्पष्ट केले आहे.

कंपनीने पुढील पाच वर्षासाठी आखलेल्या योजनेनुसार, मार्च 2006 सालातील निव्वळ नफा 20.7 टक्क्यांनी कमी होणार असल्याचा अंदाज वर्तवला आहे. मात्र, विक्रीत 5.7 टक्क्यांनी वाढ होईल. तसेच देशांतर्गत विक्रीत फक्त एक टक्क्यांनी वाढ होण्याचा कंपनीने अंदाज बांधला आहे.

जपानमधील व्यवसाय वृद्धीमध्ये कपात झाल्यामुळे, यापुढे जपान सोडून हंगेरी, इंडोनेशिया आणि भारत या देशांमधील उत्पादन क्षमतेमध्ये वाढ करण्यात येईल, असे कंपनीच्या अधिकाऱ्यांनी सांगितले.

नेरोलॅकच्या नफ्यात

41.9 टक्क्यांनी वाढ

गुडलास नेरोलॅक पेंट लि.च्या निव्वळ नफ्यात 31 मार्च अखेर संपलेल्या तिमाहीत 41.9 टक्क्यांनी वाढ झाली आहे. तसेच एकूण नफ्यात 10 टक्क्यांनी वाढ होऊन तो 244 कोटी 65 वर पोहोचला. संचालक मंडळाच्या बैठकीत मंडळाने भागधारकांसाठी 115 टक्के लाभांश जाहीर केला आहे.

संपूर्ण वर्षात कंपनीचा निव्वळ नफ्यात 58.7 टक्क्यांनी वाढ झाली आहे. तसेच एकूण नफ्यात गेल्या वषीर्च्या तुलनेने 15.6 टक्क्यांनी वाढ होऊन तो एक हजार 69 कोटी रुपयांवर पोहोचला. या वषीर् वाहन क्षेत्रातील कंपन्यांकडून मालाची मागणी वाढल्यामुळे नफ्यात वाढ झाल्याचे कंपनीने स्पष्ट केले.

 
</text>
</doc>
