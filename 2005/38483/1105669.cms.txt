<doc>
<docno>1105669.cms.txt</docno>
<text>
 
महामुंबई
मोफत वीज बंद
[ Wednesday, May 11, 2005  01:23:32 am]


म. टा. विशेष प्रतिनिधी

मुंबई : शेतकऱ्यांच्या कृषीपंपांना मोफत वीजपुरवठा करण्याचा माजी मुख्यमंत्री सुशीलकुमार शिंदे यांच्या सरकारने सहा महिन्यापूवीर् घेतलेला निर्णय विलासराव देशमुख यांच्या नेतृत्वा-खालील आघाडी सरकारने मागे घेतला आहे. मात्र आघाडीच्या संयुक्त जाहीरनाम्यात दिलेल्या आश्वासनांपासून सरकार दूर जात असल्याचा सरसकट आरोप होऊ नये म्हणून तीन अश्वशक्तीपर्यंतच्या कृषीपंपांना अधिक सवलत देण्याची घोषणा मुख्यमंत्री विलासराव देशमुख यांनी मंगळवारी केली. त्याचबरोबर सर्व वीजग्राहकांना मीटर बसविणे बंधनकारक राहणार असल्याचेही त्यांनी स्पष्ट केले.

राज्य सरकारच्या या निर्णयामुळे किमान 500 कोटी रुपयांची बचत होणार असल्याची माहिती देताना देशमुख म्हणाले की, शेतकऱ्यांसाठी वीजमाफीची घोषणा केल्यानंतर त्यापोटी सरकारला 1722 कोटी रुपये वीज मंडळाकडे भरावे लागत होते. मात्र आता सवलतीच्या दराने वीजपुरवठा करण्यात येणार असून त्यासाठी वीज मंडळाकडे अंदाजे 1200 कोटी रुपयांचा भरणा करावा लागणार आहे. परिणामी राज्याची किमान 500 कोटी रुपयांची बचत होईल. तीन अश्वशक्तीपर्यंच्या वीजपंपांना सवलतीच्या दराने वीजपुरवठा करताना दर वषीर् 500 रुपये सरसकट दर आकारणी करण्यात येणार असून पाच अश्वशक्ती आणि त्यापेक्षा अधिक अश्वशक्तीच्या पंपांना प्रतिवषीर् अनुक्रमे 700 व 900 रु. अशी आकारणी केली जाणार आहे. या सवलतीच्या दराव्यतिरिक्त इंधन समायोजन आकार किंवा अन्य प्रकारची दंडात्मक आकारणी ग्राहकांना भरणे आवश्यक असून सर्व ग्राहकांनी कपॅसिटर्स बसविलेच पाहिजेत. शिवाय कृषी ग्राहकांनी एका वर्षात मीटर बसवणे बंधनकारक आहे. वीजपंपांना वीज मीटर दराने आकारणी करताना तीन अश्वशक्तीपर्यंत युनिटला 20 पैसे तसेच तीन अश्वशक्तीपेक्षा अधिक किंवा उच्च दाबाच्या पंपांसाठी ही दर आकारणी युनिटला 50 असा दर आकारला जाणार आहे.

भविष्यात विजेचा तुटवडा जाणवू नये यासाठी बैठकीत वीज मंडळाच्या उरण विस्तारीकरण (1040 मेगावॉट), तळेगाव दाभाडे (1400) आणि खापरखेडा येथील 500 मेगावॉटच्या तीन प्रकल्पांना मान्यता देण्यात आली असून छत्तीसगड वीज मंडळाबरोबर संयुक्त क्षेत्रात कोळशावर आधारित पीट हेड प्रकल्पास (जिथे कोळसा उपलब्ध असेल तिथे) हिरवा झेंडा दाखवण्यात आल्याची माहिती मुख्यमंत्र्यांनी दिली. वीज मंडळास एनटीपीसीबरोबर स्वस्त दराने गॅस मिळवण्यासाठी शोध घेण्याची विनंती केंद सरकारला करण्यात आली असून जिल्हा, राज्य सहकारी आणि अर्बन को- ऑप. बॅकांना वीजनिमिर्ती प्रकल्पातील राज्य सरकारच्या 20 टक्के भागभांडवालापैकी काही प्रमाणात भागभांडवल गुंतवण्यास राज्य सरकारने मान्यता दिली असल्याचे देशमुख यांनी सांगितले.

यापुढे कापूसखरेदीही हमी भावाप्रमाणेच!

कापूस एकाधिकार खरेदी योजना यापुढेही चालू ठेवण्यात येणार असली तरी आता कापसाची खरेदी केंद सरकार जाहीर करीत असलेल्या हमी भावाप्रमाणेच केली जाईल आणि विक्रीतून फायदा झाला तर तो बोनसच्या रूपाने शेतकऱ्यांना देण्यात येईल. म्हणजेच ही योजना आता 1994 पूवीर् ज्या पद्धतीने चालविण्यात येत होती तशी ती चालवली जाईल, असा निर्णय मंत्रिमंडळाने घेतला आहे. ( एचफोरला 1980 हमीभाव... 5)

 
</text>
</doc>
