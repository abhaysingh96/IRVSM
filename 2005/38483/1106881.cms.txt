<doc>
<docno>1106881.cms.txt</docno>
<text>
 
अर्थव्यवहार
जेटने भारतात आणले एअरबस ए-340
[ Wednesday, May 11, 2005  11:13:28 pm]


म. टा. उद्योग प्रतिनिधी

मुंबई : दूरच्या पल्ल्याच्या विमान वाहतुकीसाठी जेट एअरवेजही उतरले असून, यासाठी त्यांनी तीन एअरबस ए- 340 ई जातीची विमाने दाखल करून घेतली आहेत. जेटच्या वतीने मुंबई- लंडन सेवा येत्या 23 मे पासून सुरू होत आहे. अशा प्रकारचे विमान भारतात आणणारी जेट ही भारतातली पहिली कंपनी ठरली.

तीनपैकी एका ए- 340 ई (एनहॅन्स्ड) विमानाचे उद्घाटन बुधवारी जेट एअरवेजचे सीईओ वोल्फगांग प्रॉक शाउअर यांच्या हस्ते झाले. जेटच्या ताफ्यात आजवर केवळ बोइंग विमाने होती. अशा परिस्थितीत एअरबसचे विमान दाखल करण्याचे कारण काय, या प्रश्नावर शाउअर म्हणाले : बोइंग आणि एअरबस या दोन्ही कंपन्या उत्कृष्ट विमानांची निमिर्ती करतात. आम्ही गरजेनुसार कोणत्या कंपनीचे विमान घ्यायचे ते ठरवतो. ए- 340 ईमध्ये ऑपरेशनल फ्लेक्झिबिलिटी आणि त्यातून होणारी इंधनाची बचत हे गुण आम्हाला भावले. त्यामुळेच दूरच्या पल्ल्यासाठी या विमानाची निवड आम्ही केली.

भारतीय माकेर्ट प्रचंड वेगाने वाढत असल्याचे शाउअर म्हणाले. आथिर्क सुबत्तेमुळे विमानाने प्रवास करणाऱ्यांत वाढ होत आहेच, शिवाय या देशात कुशल पायलट आणि इंजिनिअर्सची संख्याही मोठी असून, विमान कंपन्यांच्या दृष्टीने हीही फायदेशीर बाबव ठरत असल्याचे त्यांनी सांगितले.

मुंबई-लंडन उड्डाणांपाठोपाठ जेट एअरवेज मुंबई- न्यूयॉर्क फ्लाइटही जूनमध्ये सुरू करत आहे. याशिवाय या कंपनीची मुंबई- सिंगापूर आणि चेन्नई-क्वालालुंपुर उड्डाणे यापूवीर्च सुरू झाली आहेत. या उड्डाणांव्यतिरिक्त सध्या तरी आंतरराष्ट्रीय उड्डाणांचा विचार नसल्याचे शाउअर यांनी सांगितले. ए- 340 ई ही विमाने भाडेतत्त्वावर दोन वर्षांसाठी घेतली आहेत. दीर्घ पल्ल्यासाठी आणखी वेगळी आणि कायमस्वरूपी योजना सहा महिन्यांत आखली जाईल, असे जेटचे कार्यकारी संचालक सरोज दत्ता यांनी सांगितले.

आकड्यांबाबत संदिग्धता

जेटच्या प्रवाशांमध्ये गेल्या वर्षात 60 टक्के वाढ झाल्याचा दावा शाउअर यांनी केला. देशभर सध्या दररोज 560 उड्डाणे जेट एअरवेजची असतात. मात्र, गेल्या वर्षभरातील एकूण उत्पन्नाविषयी काहीही माहिती न देण्यास जेटच्या अधिकाऱ्यांनी बुधवारी नकार दिला. वारंवार विचारल्यानंतर , 17 मेला कामगिरीची आकडेवारी जाहीर करू, अशी सारवासारव करण्यात आली.

 
</text>
</doc>
