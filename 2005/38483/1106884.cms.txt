<doc>
<docno>1106884.cms.txt</docno>
<text>
 
क्रीडा
अमरहिंद, नवमहाराष्ट्र अजिंक्य
[ Wednesday, May 11, 2005  11:15:14 pm]


ठाणे : अमरहिंद मंडळ आणि नवमहाराष्ट्र मंडळ यांनी श्री मावळी मंडळ, ठाणे आयोजित 54 व्या राज्यपातळीवरील कबड्डी स्पधेर्त जेतेपदे पटकावली.

अमरहिंदने डोंबिवलीच्या छत्रपती क्रीडामंडळाचा 34- 24 असा पराभव केला. छत्रपतीच्या सुरेंद शिलोत्रीने एका चढाईत चार गडी बाद केल्यामुळे पहिल्या पाच मिनिटांतच अमरहिंदवर लोण पडला. नंतर अमरहिंदच्या कुणाल यादवने छान खेळ करत आपल्या संघाची गुणसंख्या वाढविली. मध्यंतराला अमरहिंदकडे 16- 14 अशी आघाडी होती. उत्तरार्धात छत्रपतीच्या जितेश जोशी, सुरेंद शिलोत्री यांनी निकराचे प्रयत्न केले. पण अमरहिंदच्या मजबूत बचावाचा भेद करू शकले नाहीत. साईनाथ काळसेकरच्या पल्लेदार पकडी आणि कुणाल यादवच्या चतुरस्त्र खेळाच्या जोरावर अमरहिंदने बाजी मारली.

महिलांच्या अंतिम लढतीत नवमहाराष्ट्राच्या संघाने डोंबिवलीच्या छत्रपती क्रीडा मंडळाचा 37- 11 असा पराभव केला. पहिल्या दहा मिनिटांतच नवमहाराष्ट्राने दोन लोण चढवले ते झरना करमोकर आणि वरदा बेळणेकरच्या अफलातून खेळामुळे मध्यंतरास नवमहाराष्ट्रकडे 25-7 अशी आघाडी होती. उत्तरार्धात त्यांनी 12 गुणांची भर टाकत सामना 37-11 असा जिंकला. छत्रपतीतफेर् नम्रता नेने आणि स्वप्ना साखळकर यांनी शथीर्चे प्रयत्न केले.

पुरस्कार विजेते खेळाडू - उत्तम चढाई : स्वप्ना साखळकर ( छत्रपती), सुरेंद शिलोत्री (छत्रपती).

उत्तम पकड - झरना करमोकर ( नवमहाराष्ट्र मंडळ), निलेश घाडीगावकर ( छत्रपती).

सामन्यातील सवोर्त्तम खेळाडू - अश्विनी महाडिक ( नवमहाराष्ट्र), कुणाल यादव (अमरहिंद).

 
</text>
</doc>
