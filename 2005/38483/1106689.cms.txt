<doc>
<docno>1106689.cms.txt</docno>
<text>
 
देश-विदेश
7 वर्षांच्या बंदीनंतर आर. चिदंबरम अमेरिकेत
[ Wednesday, May 11, 2005  07:35:58 pm]


वृत्तसंस्था

नवी दिल्ली : पोखरण येथे 1998 मध्ये झालेल्या अणुचाचण्यांनंतर अमेरिकेने व्हिसा नाकारलेले पंतप्रधानांचे मुख्य वैज्ञानिक सल्लागार आर. चिदंबरम सात वर्षांच्या बंदीनंतर व्याख्यानानिमित्त पुढील आठवड्यात अमेरिकेला जात आहेत.

अमेरिकेतील औद्योगिक संशोधन संस्थेने चिदंबरम यांना ' ग्लोबलायझेशन ऑफ रिसर्च अॅण्ड डेव्हलपमेंट अॅण्ड इंप्लिमेंटेशन ' या विषयावर व्याख्यान देण्यासाठी अरिझोना येथे आमंत्रित केले आहे. आपण व्याख्यानासाठीच अमेरिकेला जात आहोत, कोणत्याही आण्विक प्रकल्पाबाबत चर्चा करण्यासाठी नाही, असे त्यांनी स्पष्ट केले आहे.

 
</text>
</doc>
