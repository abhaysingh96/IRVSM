<doc>
<docno>1105625.cms.txt</docno>
<text>
 
महामुंबई
घारापुरी बेटाला वर्षानुवर्षे अंधाराचा शाप!
[ Wednesday, May 11, 2005  12:39:47 am]


राजेश चुरी

मुंबई : संपूर्ण राज्यात गेल्या काही दिवसात वीज आणि पाण्याच्या टंचाईने हा:हाकार उडवला असला तरी, मुंबईपासून एका तासाच्या अंतरावर असलेल्या सुंदर घारापुरी बेटावर वर्षानुवषेर् वीज आणि पाण्याचे दुभिर्क्ष्य आहे. बेटाच्या समोरच्या टोकाला मुंबापुरीचा झगमगाट असतो. बेटावर मात्र वर्षानुवषेर् काळोख! पण शिवडी-न्हावा शेवा पुलाच्या प्रकल्पामुळे तरी वीज पुरवठा सुरू होऊन बेट प्रकाशात न्हाऊन निघेल, अशी गावकऱ्यांना आशा आहे.

घारापुरी गेट वे ऑफ इंडियापासून लाँचने एक तासाच्या अंतरावर आहे. एलिफंटा महोत्सवामुळे घारापुरी जगाच्या पर्यटन नकाशावर आले. पण आजही बेटावर दिवसातून चार तास विजेचा पुरवठा आहे. त्याचीही खात्री नाही. घारापुरी बेटाला निसर्गाचे देणे लाभले असले तरी, वीज आणि पाणी टंचाईचा शाप आहे. सुमारे बाराशे 1200 लोकवस्ती असलेल्या गावाचा चरितार्थ पूर्णपणे पर्यटनावर अवलंबून आहे. पर्यटकांनासाठी गाइड किंवा वाटाड्याचे काम किंवा सुंदर माळा विकण्याचा अथवा खाद्यापदार्थ विक्रीचे स्टॉल हाच प्रमुख उद्योग आहे. सुटीच्या काळात पर्यटकांचा राबता असला तरी पाण्याचे दुभिर्क्ष्य आहे.

बेटावरील तीन गावातील विहिरी आटल्याने लाँचमधून बेटाला पाणीपुरवठा केला जातो. बाहेरच्या जगाशी लाँचनेच फक्त संपर्क. पण पावसाळ्यात समुद खवळल्यावर तोही तुटतो. त्यामुळे गावकऱ्यांनी आतापासूनच पावसाळ्यासाठी बेगमी करायला सुरवात केली आहे. गावात टेलिफोन नाही. आता मोबाइलमुळे संपर्क सोपा झाला आहे. गावात दहावीपर्यंत शाळा आहे. पण पुढील शिक्षणासाठी रेवस-उरण किंवा मुंबईला लाँचने प्रवास करावा लागतो. बेटावर भातशेती आणि नारळाचे पिक आहे. पण माकडांच्या उच्छादामुळे नारळ लागण्याच्या अगोदरच माकडांकडून नारळाच्या फुलांची नासधूस होते.

एलिफंटा महोत्सवाच्या काळात गुंफा रोषणाईने उजळून निघत असल्या तरी इतर वेळेस बेटावर काळोखाचे साम्राज्य असते. जनरेटरच्या साह्याने बेट काही प्रमाणात उजळते. घारापुरी लेण्यांमधील ब्रह्माा-विष्णु-महेशाची मूतीर् शाबूत असली तरी, इतर लेण्यांची दुरावस्था आहे. घारापुरी बेटावर उतरताच मिनी ट्रेनने गुफांच्या परिसरात जाण्याची सोय आहे. एक कि.मी लांबीचा रेल्वेमार्ग आहे. या रेल्वेवर तिकिट विकणारा लक्ष्मण पाटील बेटावरील अपुरा पाणी व वीज पुरवठ्याबाबत पोटतिटकीने बोलतो. आता चार हजार कोटी रुपयांचा शिवडी न्हावा शेवा असा 22 किं. मी. लांबीचा सागरी पूल होणार आहे. मात्र पुलाच्या कामामुळे तरी वीजेचे खांब बेटापर्यंत येऊन पोहोचतील अशी गावकऱ्यांना आशा आहे.....

 
</text>
</doc>
