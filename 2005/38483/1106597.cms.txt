<doc>
<docno>1106597.cms.txt</docno>
<text>
 
प्रगती फास्ट
कॅलिग्राफीतल्या नवोदितांसाठी
[ Wednesday, May 11, 2005  06:10:27 pm]


नवनव्या संकल्पना प्रत्यक्षात आणून मराठी कॅलिग्राफीला ग्लॅमर मिळवून देण्याचं काम अच्युत पालव यांनी केलं. अक्षरांना आवाज आणि त्यांना स्वत:चा चेहरा मिळवून देण्याचं काम करणाऱ्या या कलावंताने आता अच्युत पालव रिसर्च स्कॉलरशिप सुरू केली आहे.

त्याला अक्षरातील ऊर्जेचा साक्षात्कार झाला आणि पाहता पाहता त्याच्या लेखणीतून उमटणाऱ्या अक्षरांनी स्वत:चं वेगळेपण सांगण्यास सुरुवात केली. सोप्या मराठीत त्याला कॅलिग्राफी आणि अवघड भाषेत त्याला सुलेखन म्हणू लागले. त्याच्या कामाचा भन्नाट वेग, दर्जा आणि आवाका पाहताना रसिक भारावून गेले. नवनव्या संकल्पना प्रत्यक्षात आणून त्याने मराठी कॅलिग्राफीला एक नवा कॅनव्हास दिला आणि अच्युत पालव या नावाला अनोखं ग्लॅमर आलं.

अक्षरांना आवाज, त्यांना स्वत:चा चेहरा देण्याचं काम चोखपणे करणारा हा कलंदर आहे. प्रत्येक शब्दाला स्वत:चा एक लूक आहे आणि तो नेमका एक्स्प्रेस करण्याचा हा आगळावेगळा प्रयत्न मोठ्या स्तरावर करण्याचं काम अच्युत पालव यांनी केलं.

र.कृ. जोशी यांनी खऱ्या अर्थाने या अक्षरांकडे पाहण्याचा नजरिया दिला, असं अच्युत सांगायला विसरत नाही. मोडी लिपित केलेल्या रिसर्च वर्कसाठी अच्युतला उल्का अॅडव्हर्टायझिंगतर्फे खास शिष्यवृत्ती देण्यात आली. मोडीमध्ये काम करताना एक प्रकारची मजा आल्याचं अनुभव तो सांगतो. त्यामधील व्याकरणासेबत ती भाषा लिहिताना जाणवणारा वेग या गोष्टी महत्त्वाच्या आहेत. हीच ऊर्जा माझ्या नव्या लिखाणातील आयुष्याला नवी गती देऊन गेली. 1986 मध्ये आयआयटीत झालेल्या अक्षरयोग या सेमिनारमध्ये झालेली युरोपियन वर्नर्र शिंडर यांनी कॅलिग्राफीमधील मूलतत्त्वं सांगितली आणि र.कृ. जोशी यांनी दिलेली संथा यांना जेजेमधून अॅप्लाइड आर्टचा घेतलेला डिप्लोमा त्यामध्ये लेटरिंग आणि टायपोग्राफीमध्ये केलेल्या स्पेशलायझेशनमुळे एक नवा दृष्टिकोन मिळाला होता, हे सांगायला अच्युत विसरत नाही.

एखाद दोन आठवड्यापूवीर् टाइम्स म्युझिकच्या ' सोल ' या कॅसेटच्या निमित्ताने त्याने खास पेण्टिंग्ज केली. ही अतिशय वेगळ्या धाटणीची होती आणि विशेष म्हणजे ध्यानधारणाला वाहिलेली असून अशा पद्धतीचं आगळंवेगळं प्रदर्शन त्याने भरवलं. कॅसेटच्या निमित्ताने भरवण्यात आलेलं हे चित्रप्रदर्शनाचा घाट घालण्याचा हा पहिलावहिला प्रयत्न होता. रामदास, ज्ञानेश्वर आणि तुकोबांचे अभंग डायरी फॉर्ममध्ये आणून त्यांच्या माकेर्टिंगसोबत सुलेखनाला एक व्यासपीठ मिळवून दिलं. सध्याच्या मार्केटिंग तंत्राला अनुकूल परिस्थिती या क्षेत्रासाठी खुली करण्याचं श्रेय निश्चित अच्युत पालव यांना जाईल.

आता एका नव्या क्षेत्रात पाऊल टाकण्यासाठी अच्युत पालव सज्ज होत आहे. थोड्याच दिवसांत नृत्य आणि पेण्टिंग यांचा मिलाफ कॅनव्हासवर रेखाटण्याचा त्यांचा मानस आहे. आज अच्युत पालव कॅलिग्राफीमधील आयकॉन झालंय.

आपल्या हातातील कला अधिक प्रभावीपणे लोकांपर्यंत पोहोचण्यासाठी त्याने सढळ हाताने मदत करायला सुरुवात केलीय. आतापर्यंत कार्यशाळा आणि अनेक शिबिरांमध्ये त्याचा सहभाग असायचा, पण आता त्यामध्ये नवा प्रयत्न केलाय. कॅलिग्राफीला ग्लॅमर देण्यासोबत प्रतिष्ठा मिळवून देण्यासाठी नवोदितांसाठी स्कॉलरशिप देण्याचं त्यांनी निश्चित केलंय. कॅलिग्राफीमध्ये करिअर करण्याचा मानस असणाऱ्या विद्यार्थ्यांसाठी निश्चितच प्रोत्साहनपर काम करण्याच्या उद्देशाने हा प्रयत्न करत असल्याचं पालव यांनी नमूद केलं. अच्युत पालव रिसर्च स्कॉलरशिप याच नावाने ही स्कॉलरशिप ओळखली जाईल.

आजच्या घडीला कलेच्या माध्यमातील विविध शाखांना महत्त्व मिळतंय. पण त्या दृष्टीने कॅलिग्राफी काहीशी उपेक्षित राहिलीय. त्यामुळे नव्याने सर्जनशील काम करण्यासाठी धडपडणाऱ्या कलावंतांचं कौतुक करण्यासाठी माझ्यापरीने खारीचा वाटा उचलण्याचा हा प्रयत्न केलाय, असं अच्युत पालव यांनी सांगितलं.

प्रा. एम.जी. राजाध्यक्ष, अशोक परब, पेरिन कोयाजी आणि विक्रम गायकवाड यांसारखी मातब्बर मंडळी या स्कॉलरशिपसाठी योग्य उमेदवाराची निवड करणार आहेत. त्या स्कॉलरशिप होल्डरला दर महिना पाच हजार रुपये मिळतील. अच्युत पालव रिसर्च स्कॉलरशिपसाठी डिग्री /डिप्लोमा असणाऱ्या विद्याथीर् (जर फ्रेश असेल तर प्राधान्य), टायपोग्राफी/कॅलिग्राफीमध्ये स्पेशलायझेशन असणं ही किमान पात्रता आहे. एका वर्षासाठी असणारी ही स्कॉलरशिप मिळवण्यासाठी देवनागरी अथवा फॉरेन स्क्रीप्टमध्ये काम करणं आवश्यक आहे. या स्कॉलरशिपसाठी रिसर्च प्रोजेक्टबद्दल माहिती श्चड्डद्यड्ड 1 ञ्च 1 ह्यठ्ठद्य.ष्श्ाद्व , 28/1, वेल्फेअर चेंबर्स, प्लॉट नंबर 73, सेक्टर- 17, वाशी, नवी मंुबई. दूरध्वनी क्रमांक : 2788151315/16.

अमित भंडारी

 
</text>
</doc>
