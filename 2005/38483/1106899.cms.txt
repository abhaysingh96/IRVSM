<doc>
<docno>1106899.cms.txt</docno>
<text>
 
महाराष्ट्र
नाशिकरोडला पोलिसांची तारांबळ
[ Wednesday, May 11, 2005  11:24:51 pm]


म. टा. प्रतिनिधी

नाशिक : नाशिकरोड येथील ' इंडिया सिक्युरिटी प्रेस ' आणि महसूल कार्यालयाच्या परिसरात उभ्या असलेल्या एका गाडीत बॉम्ब असल्याच्या अफवेने पोलिसांची चांगलीच तारांबळ उडाली.

नाशिकरोडच्या नाशिक विभागीय महसूल आयुक्त कार्यालयासमोर एका काळ्या रंगाच्या सिएलोमध्ये बाँबसदृश वस्तु दिसल्याचे दूरध्वनीवरून एका अज्ञात व्यक्तीने पोलिसांना कळवले. त्यामुळे पोलिसांनी लगेचच त्या ठिकाणी धाव घेतली. पोलिसांची पळापळ पाहून महसूल आयुक्तालयात आलेल्या लोकांची गदीर् जमली. त्यातच सिक्युरिटी प्रेसच्या कमागारांची जेवणाची सुटी झाली. त्यामुळे गदीर् अधिकच वाढली. ही गदीर् सुरक्षित स्थळी हटवताना पोलिसांच्या नाकी नऊ

येत होते. पोलिसांनी बॉम्बशोधक पथकालाही पाचारण करण्यात आले. या पथकातील इशा या कुत्रीने बॉम्बचा शोध सुरू केला. दरम्यान, या गाडीचे मालक विजय सरोदे हे काम आटोपून घटनास्थळी परतले. त्यांनी पोलिसांशी संपर्क केला. मात्र, गाडीची पूर्ण तपासणी करूनच पोलिसांनी ती सरोदे यांच्या ताब्यात दिली. गाडी वाहनतळावर उभी न केल्याबद्दल पोलिसांनी सरोदे यांच्यावर गुन्हा नोंदवला आहे.

 
</text>
</doc>
