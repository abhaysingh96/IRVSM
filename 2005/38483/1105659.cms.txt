<doc>
<docno>1105659.cms.txt</docno>
<text>
 
महामुंबई
दहिसरात डॉक्टरच ठरला कर्दनकाळ
[ Wednesday, May 11, 2005  01:14:01 am]


म. टा. प्रतिनिधी

मुंबई : फ्लॅट दाखविण्याचा बहाणा करून दहिसर येथे एका डॉक्टरने तरुणीवर बलात्कार केल्याचे उघड झाले असून याप्रकरणी डॉक्टरला अटक झाली आहे.

रमेश मिशर वाणी ( 34) असे डॉक्टरचे नाव असून तो दहिसर (पू.) येथील आनंदनगरचा रहिवासी आहे. याच परिसरातील एका खानावळीत तो जेवायला होता. खानावळमालकाच्या पुतणीशी त्याची ओळख झाली. दोन महिन्यांपूवीर् दहिसरमध्ये नवा फ्लॅट घेतल्यानंतर तो बघायला येण्याबाबत त्याने या तरुणीकडे आग्रह धरला. ही तरुणी त्याच्यासोबत फ्लॅटवर गेली. या फ्लॅटमध्ये त्याने या तरुणीवर बलात्कार करून या प्रकाराची वाच्यता केल्यास ठार मारण्याची धमकीही दिली. घाबरलेल्या या तरुणीने घरच्यांपासून सुरूवातीला हा प्रकार लपवून ठेवला. मात्र नंतर हिंमत करून बोरिवलीच्या भगवती महिला मंडळाच्या महिला कार्यर्कत्यांना हा प्रकार सांगितला.

 
</text>
</doc>
