<doc>
<docno>1106621.cms.txt</docno>
<text>
 
महामुंबई
जनता दरबारातील साठ टक्के कामं मार्गी
[ Wednesday, May 11, 2005  06:24:42 pm]


मंुबई टाइम्स टीम

भाईंदर : गॉडफादर असलेल्या लोकांची कामं सरकार अथवा अन्य स्तरावर तातडीने होतात म्हणूनच जनता दरबाराच्या माध्यमातून सर्वसामान्यांना न्याय देण्याचा प्रयत्न आहे, असं मत जिल्ह्याचे पालकमंत्री गणेश नाईक यांनी व्यक्त केलं आहे.

' सरकार आपल्या दारात ' या कार्यक्रमांतर्गत आयोजित पालिका मुख्यालयातल्या जनता दरबारानंतर ते पत्रकारांशी बोलत होते. गेल्या फेब्रुवारी महिन्यात झालेल्या अशा कार्यक्रमात आलेल्या निवेदनांवर नेमकी काय कामं झाली त्यासंबंधीचा तपशील पालिकेच्या प्रवेशद्वारावर प्रकाशित करण्यात आला होता. सुमारे 60 टक्के कामं मागीर् लागली असून ज्या कामात कायदेशीर अथवा तांत्रिक अडचणी असतील त्या कामांसंदर्भात बैठका आयोजित करून ते प्रश्न मागीर् लावले जातील, असं नाईक यांनी या प्रसंगी स्पष्ट केलं. एमएमआरडीए क्षेत्रात ठाणे जिल्हा येत असल्याने मुख्यमंत्र्याकडे केलेल्या मागणीनुसार जादा निधी उपलब्ध करून मीरा- भाईंदरच्या विकासालाही चालना देण्यात येईल, असे ते या वेळी म्हणाले. पालिकेतल्या विविध खातेप्रमुखांची बैठक घेऊन त्यात त्यांना मार्गदर्शनही नाईक यांनी केलं. जनता दरबार हा कार्यक्रम गांभिर्यानं घेऊन आलेल्या तक्रारींच्या निपटारा करा, असे आदी त्यांनी या वेळी दिलं.

 
</text>
</doc>
