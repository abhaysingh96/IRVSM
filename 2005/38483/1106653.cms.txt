<doc>
<docno>1106653.cms.txt</docno>
<text>
 
महाराष्ट्र
व्यंगचित्रकारची पत्नी होणे सोपे नव्हे
[ Wednesday, May 11, 2005  07:02:37 pm]


म. टा. वृत्तसेवा

आर. के. लक्ष्मण यांच्या पत्नी कमल यांचे उद्गार

कराड : ' व्यंगचित्रकाराची पत्नी होणे ही अवघड गोष्ट आहे... ' ते ' सतत सहा-सहा तास एकांतात बसून चित्रे काढतात ; कोणताही व्यत्यय त्यांना आवडत नाही ; पण आम्हां दोघांचे नाते आजचे नव्हे, ते माझ्या जन्मापासूनचेच आहे! ', असे हृद्य उद्गार आंतरराष्ट्रीय ख्यातीचे, पद्मविभूषणपूवीर् ' मॅगसेसे ' पुरस्कारही मिळवलेले ' टाइम्स ' वृत्तसमूहातील व्यंगचित्रकार आर. के. लक्ष्मण यांच्या पत्नी कमल लक्ष्मण यांनी वाई येथे काढले.

वाईतील एकलव्य विद्याथीर् वसतिगृहाच्या वास्तूतील महषीर् वाल्मिकी सभागृहात लक्ष्मण यांचा सपत्नीक सत्कार करण्यात आला, त्या समारंभात लक्ष्मण यांचे भाषण हे आकर्षण ठरलेच ; पण संसाराची रेषा प्रवाही ठेवणाऱ्या त्यांच्या पत्नी कमल लक्ष्मण यांचेही भाषण श्रोत्यांनी मन:पूर्वक ऐकले. ' आम्ही एकत्र वाढलो. लहानपणापासून एकत्र असल्याने मी त्यांच्या आवडीनिवडी जाणत होते. शिवाय, मी त्यांची मोठी ' फॅन ' असल्याने सातत्याने त्यांच्या पाठीशी उभे राहण्याचे बळ मला मिळाले ' असे सांगून कमल यांनी, लक्ष्मण हे आपले सख्खे मामा असून आपल्या जन्माच्या वेळी ते तीन वर्षांचे होते, याची आठवणही दिली. ' आईच्याही आधी त्यांनी मला पाहिले होते ' असे त्या म्हणाल्या आणि हास्याची लकेर उमटली!

लक्ष्मण यांनी आपल्या कलेचे इंगित सांगताना, सामाजिक व राजकीय जीवनात अनेक प्रकारचे विरोधाभास दिसतात, ते व्यंगचित्रकलेच्या माध्यमातून टिपण्याचा प्रयत्न आपण केला. हा विरोधाभास आपण ' कॉमन मॅन ' च्या नजरेतून पाहिला... तो कधीही बोलत नाही ; पण त्याचे ' मौन ' अनेक गोष्टी सांगून जाते, ते टिपण्याचा प्रयत्न आपण केला, असे नमूद केले.

' व्यंगचित्रकला ही सहजसाध्य नाही. त्यासाठी अथक परिश्रम घ्यावे लागतात, मन एकाग्र ठेवून अनेक तास काम करावे लागते... हे मी गेली 50 वषेर् केले आणि विचारपूर्वक एखादी कल्पना रेखाबद्ध करताना समाधानही मिळवले ', असे कृतार्थ उद्गार लक्ष्मण यांनी काढले.

अण्णा डांगे यांनी ' कृष्णामाई ' ची प्रतिमा देऊन लक्ष्मण यांचा सत्कार केला. वाई नगरपालिका तसेच शहरातील विविध संस्थांनीही लक्ष्मण यांचा सत्कार केला. ध्वनिचित्रफितीचे प्रकाशन व काही कलावंतांचे सत्कार लक्ष्मण यांच्याहस्ते झाले.

 
</text>
</doc>
