<doc>
<docno>1106641.cms.txt</docno>
<text>
 
महामुंबई: मुंबई टाइम्स
एसएमएस जोक्समुळे रोज 40 लाख रुपये
[ Wednesday, May 11, 2005  06:41:54 pm]


प्रवीण मुळ्ये

संता डोळे डोनेट करायला जातो. डॉक्टर बंता त्याला विचारतात तुला काही बोलायचं आहे का. संता म्हणतो, ज्याला हे डोळे डोनेट कराल त्याला सांगा हे डोळे चार पेग पोटात गेल्यानंतर उघडतात...

हा जोक वाचून नक्कीच तुमच्या चेहऱ्यावर हास्य उमटलं असेल. कदाचित तुमच्या इतर मित्रांना तुम्ही एसएमएसद्वारे हा जोक फॉर्वर्ड केला असेल. या फॉरवडेर्ड जोक्समधून तुमच्या संपर्कात आलेल्यांच्या चेहऱ्यावर जेवढं हास्य उमटतं, त्याच्या कितीतरी पटीने अधिक जोरदार हास्य टेलिकॉम ऑपरेटर्सच्या अकाऊन्टवर उमटत आहे. या संता-बंतांच्या जोक्सनी मोबाईल माकेर्टला कोट्यवधींची कमाई करून दिली आहे.

एकट्या मुंबईतून मोबाइलवरुन एसएमएसद्वारे होणाऱ्या जोक्सच्या देवाण घेवाणीतून दिवसाला अंदाजे 40 लाखाहून अधिक रुपयांची कमाई टेलिकॉम ऑपरेटर्सना होत आहे. इतकंच नव्हे तर एसएमएसच्या देवाणघेवाणीत 90 टक्के वाटा हा अशाच व्हेज, नॉन-व्हेज जोक्सचा आहे. टेलिकम्युनिकेशन विषयातील काही विद्यार्थ्यांनी सुरू केलेल्या सव्हेर्मधून त्यांच्या हाती मोबाइलशी संबंधित अशाच प्रकारची आकर्षक माहिती आली आहे. अभ्यासक्रमाचा भाग म्हणून हे विद्याथीर् मोबाइल सव्हेर् करत आहेत.

रिंगटोन्स डाऊनलोड, गेमिंग, स्क्रीन र्सव्हर डाऊनलोड अशा वेगवेगळ्या व्हॅल्यू अॅडेड सविर्र्सेसद्वारे आपल्या मोबाइलधारकांवर मोहिनी घालण्यात टेलिकॉम ऑपरेटर्स गुंतले आहेत. त्यांचे हे प्रयत्न बऱ्यापैकी यशस्वीही होत आहेत. पण या सर्व व्हॅल्यू अॅडेड सविर्सेसमध्ये एसएमएसद्वारे कंपन्याना होणाऱ्या कमाईचा आकडा सर्वाधिक असल्याचं आतापर्यंत समोर आलेल्या अनेक सव्हेर्ंमधून दिसून आलं आहे. पण एसएमएसच्या या देवाणघेवाणीत केवळ जोक्समुळे कोट्यवधी रुपये महसूल मोबाइल कंपन्यांच्या खिशात जात आहे. एसएमएसवरून जोक्सची देवाणघेवाण करणाऱ्यांमध्ये 18 ते 26 वर्षं या वयोगटातील तरुणांची संख्या सर्वाधिक आहे. मोबाइल वापरणारा एक विद्याथीर् दिवसाला सहा ते आठ जोक्स आपल्या मित्रांना पाठवतो. एकमेकांना पाठवण्यात येणाऱ्या जोक्समध्ये संता आणि बंता या नावावरून पाठवण्यात येणारे जोक्स सर्वाधिक पॉप्युलर आहेत. नॉन- व्हेज जोक्स हे दुसऱ्या क्रमांकावर आहेत. ब्ल्यू टूथ टेक्नॉलॉजीचा वापर करणाऱ्यांमध्ये व्हीज्युअल पोर्न जोक्स हे सध्या लोकप्रिय बनले आहेत.

एसएमएसमधून होणाऱ्या एकूण उत्पन्नापैकी 75 ते 80 टक्के उत्पन्न हे जोक्समधून होत असल्याचं टेलिकॉम ऑपरेटर्सही मान्य करत आहेत. पण या जोक्समधून होणारे उत्पन्न लक्षात घेऊन अनेक मोबाइल कंपन्यांनी असे जोक्स करणाऱ्या खास प्रोफेन्शल्सची नेमणूकही आपल्याकडे केल्याची चर्चा आहे. पण यात तथ्य नसल्याचं या ऑपरेटर्सतफेर् सांगण्यात येत आहे. गेमिंगमधून मोबाइल कंपन्यांना होणाऱ्या कमाईचा आकडा अंदाजे कितीच्या घरात आहे ? कॉलेज तरुणांमध्ये कोणते मोबाइल गेम्स सध्या लोकप्रिय आहेत ? कोणते हॅण्डसेट खरेदी करण्याकडे विद्यार्थ्यांचा अधिक ओढा आहे ? अशी माहिती आपल्या सव्हेर्मधून एकत्र करण्याचा या विद्यार्थ्यांचा विचार आहे.

मिस यू - मिस कॉल

मोबाइलच्या वापरामध्ये तरुणांमध्ये नवी कोड लँग्वेजही रुढ होते, हेही या अभ्यासात जाणवलं आहे. सध्या विद्यार्थ्यांचे सुट्ट्यांचे दिवस आहेत. मित्र-मैत्रिणींमध्ये मला तुझी आठवण येते, हे सांगण्यासाठी मिस कॉल देऊन आय मिस यू हे सांगण्याचा ट्रेण्ड सध्या तरुणांमध्ये आहे. मित्राला भेटण्यासाठी घरातून निघतानाही असाच मिसकॉल दिला जातो. मी घरातून निघाले आहे, ठरलेली ट्रेनच पकडली आहे, हे सांगतानाही मिसकॉल दिला जातो. अशा विविध गमतीजमतीही या अभ्यासात सापडल्या आहेत.

 
</text>
</doc>
