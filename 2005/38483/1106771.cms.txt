<doc>
<docno>1106771.cms.txt</docno>
<text>
 
अग्रलेख
उशिरा शहाणपण
[ Wednesday, May 11, 2005  08:52:52 pm]


गतवर्षी विधानसभा निवडणुकीच्या तोंडावर वीज व कापूस याबाबत दिलेल्या भरघोस आश्वासनांपासून दोन पाऊले मागे येणे राज्य सरकारला भाग पडले आहे. शेतकऱ्यांना मोफत वीज देण्याची योजना रद्दबातल करतानाच कापसाला केंदाच्या हमी भावाइतकाच दर देऊन ती योजना पुढे सुरू ठेवण्याचे सरकारने ठरविले आहे.

आता निवडणुकीतील जाहीरनाम्यांना हरताळ फासल्याच्या मुद्द्यावरून राज्यात रान उठविण्याचे प्रयत्न शिवसेना आणि भारतीय जनता पक्ष केल्यावाचून राहणार नाहीत. पण केवळ राजकीय धुळवडीत न पडता राज्याच्या अर्थव्यवस्थेला गेली काही वषेर् गोत्यात आणणाऱ्या या दोन्ही प्रश्ानंचा तटस्थपणे विचार करता, सरकारच्या या निर्णयांचे स्वागतच करावे लागेल.

निवडणुकीच्या प्रचारात तोंडभरून आश्वासने देण्याची प्रथा या राज्यात नवी नाही आणि त्यात कोणताही एक पक्ष दुसऱ्यापेक्षा मागे नाही. मुळात शेतकऱ्यांना मोफत वीज देण्याची कल्पना शिवसेनाप्रमुख बाळासाहेब ठाकरे यांची होती. 1995 च्या निवडणूक प्रचारातही मुंबईतील झोपडवासीयांना मोफत घरे देण्याची त्यांची घोषणा होती. पण गतवषीर् ठाकरेंनी मोफत विजेची घोषणा केल्यावर त्यांच्यावर कुरघोडी करण्याच्या नादात तत्कालीन मुख्यमंत्री सुशीलकुमार शिंदे तसा निर्णय घेऊन मोकळे झाले.

तेव्हाच हा निर्णय कर्जाच्या बोजाखाली पिचून निघालेल्या सरकारला अमलात आणणे कठीण जाईल, हे स्पष्ट होते. निवडणुकीनंतर सुशीलकुमारांच्या जागी आलेल्या विलासरावांना आता हा निर्णय मागे घेण्याचे कटू पाऊल उचलणे भाग पडले आहे. गेल्या काही महिन्यांत लोडशेडिंगच्या भाराखाली सारे राज्य होरपळून जात असताना शेतकऱ्यांना मोफत वीज देण्याचा सरकारचा निर्णय हा कळीचा प्रश्ान् न बनता, तरच नवल. त्यातच दरवषीर् या निर्णयापोटी येणारा 1700 कोटी रुपयांचा बोजा सहन करणेही सरकारला अवघड होत चालले होते.

तेव्हा या निर्णयापासून सरकारला मागे यावे लागणार, हे अपेक्षितच होते. शिवाय केंद सरकारनेही राज्याच्या या निर्णयाबाबत काही आक्षेप घेतले होते. आता राज्यातील वीजटंचाईवर दूरगामी पद्धतीने विचार करण्यासंबंधात पंतप्रधानांसमवेत होणाऱ्या बैठकीच्या पूर्वसंध्येला हा निर्णय घेऊन विलासराव देशमुख सरकारने काही प्रमाणात पुढील प्रगतीचा मार्ग मोकळा केला आहे, असेच म्हणावे लागेल. जे विजेचे झाले, त्यापेक्षा कापसाचे वेगळे नव्हते. राज्यात युतीचे सरकार असताना कापसाचे भाव वाढवून देण्याबाबत शिवसेनाप्रमुख आणि गोपीनाथ मुंडे यांच्यात कशी चढाओढ लागली होती,

ते जनता विसरलेली नाही. त्यांचाच कित्ता गिरवीत काँग्रेस आघाडीने कापसाला 2700 रुपये क्विंटल भावाची घोषणा केली होती. पण आता केंद सरकारने जाहीर केलेल्या आधारभूत किमतीइतकाच म्हणजे प्रति क्विंटल 1980 रुपये भाव देण्याचा निर्णय घेणे सरकारला भाग पडले आहे. कापसाच्या प्रश्ानवरून सरकार, मग ते कोणत्याही पक्षाचे असो, त्यास अडचणीत आणण्याची नीती नवी नाही. राज्याबाहेरून कापूस आणायचा आणि राजकारण्यांचे पाठबळ असल्याने या योजनेखाली त्याचे पैसे दामदुपटीने वसूल करण्याचे प्रकार वर्षानुवर्ष सुरू आहेत. त्यामुळे सतत तोटा सोसून ही योजना राबविण्याचेच काही कारण नाही, हे स्पष्ट झाले होते.

तरीही ही योजना सरकार पुढे राबविणार आहे. अर्थात हे निर्णय घेताना निवडणुकीतील आश्वासनांना हरताळ फासल्याचे पाप या सरकारने जाणीवपूर्वक माथ्यावर घेतले आहे. यावर आंदोलने होतीलच. पण त्याकडे दुर्लक्ष करून एकूणातच सरकारने कोणालाही काहीही मोफत न देण्याचा निर्णय घेतला, तर तो केवळ सध्याच्याच नव्हे तर यापुढे सत्तेवर येणाऱ्या कोणत्याही सरकारच्या फायद्याचाच ठरेल.

 
</text>
</doc>
