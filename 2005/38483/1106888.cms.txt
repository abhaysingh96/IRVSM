<doc>
<docno>1106888.cms.txt</docno>
<text>
 
क्रीडा
चेल्सीचा सर्वाधिक गुणांचा विक्रम
[ Wednesday, May 11, 2005  11:17:50 pm]


मँचेस्टर : चँपियन्स लीग स्पधेर्त, उत्तरार्धातील दोन गोल्सच्या जोरावर चेल्सीने मँचेस्टर युनायटेडवर 3-1 अशी मात करताना स्पधेर्त सर्वाधिक गुण नोंदवण्याचा विक्रमही केला.

यंदाच्या हंगामात चेल्सीकडून मार खाण्याची युनायटेडची ही तिसरी वेळ आहे. पण या सामन्यात रुड व्हॅन निस्टेलरुने त्यांना सातव्या मिनिटालाच आघाडी मिळवून दिली होती. हा आनंद अठ्ठावीस मिनिटे टिकला. टियागो मेंडिसने सुमारे पस्तीस मीटर्सवरून मारलेला फटका जाळयात गेला आणि चेलसीने बरोबरी साधली. मेंडिसने मारलेला चेंडू जाळयाच्या बाहेर जाईल अशीच अपेक्षा असल्यामुळे गोली रॉय कॅरोलने काहीच हालचाल केली नाही.

दुसऱ्या हप्त्यात ऐडूर गुडजॉन्सेन आणि जो कोलने संघाच्या विजयी गोलांची नोंद केली. अशा प्रकारे या हंगामात चेलसीने 29 विजयाची नोंद केली आणि अवघा एक सामना गमावला आहे. त्यामुळे त्यांच्या नावावर 94 गुणांची नोंद झाली आहे. या आधीचा युनायटेडचा विक्रम त्यांनी दोन गुणांनी मोडला आहे.

चेल्सीवर प्रतिस्पधीर् संघाने मारलेल्या गोल्सची संख्या आहे 14 आणि आता चेल्सीचा अवघा एक सामना बाकी आहे हे लक्षात घेता लिव्हरपुलने 1979 साली 16 गोल खाल्ले होते तो विक्रमही अबाधित राहील असे दिसते.

चेल्सीचे प्रशिक्षक जोस मॉरिन्हो यांनी सांगितले की, माझ्या पाच वर्षाच्या काळात जर आम्ही एकदा किंवा दोनदा विजय मिळवू शकलो नाहीतरी आमचा संघ चांगला नाही असे म्हणावे लागेल.

पण यंदाची ही कामगिरी बघता संघाला फारच चांगले यश मिळाले यात शंका नाही असेही त्यांनी सांगितले.

 
</text>
</doc>
