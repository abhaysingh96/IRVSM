<doc>
<docno>1106618.cms.txt</docno>
<text>
 
महामुंबई
टँकरचं पाणी मिळणंही अवघड
[ Wednesday, May 11, 2005  06:23:09 pm]


मंुबई टाइम्स टीम

पालघर : तालुक्यात पिण्याच्या पाण्याची तीव्र टंचाई निर्माण झाली आहे. तिथे पाण्याचे टँकर सुरू करण्याऐवजी कॉन्ट्रक्टर गायब झाल्याने असंतोष पसरला आहे. पाण्यासाठी पाच-सहा किलो मीटर चालत जाऊन पाणी आणावं लागत आहे.

मनोरजवळील आदिवासी भागातील टाकवहाळ इथे प्रत्येक वषीर् पाणीटंचाई जाणवते. या वषीर्ही पिण्याच्या पाण्याची समस्या जाणवू लागली आहे. तसंच तारापूर जवळील अक्करपट्टी गावातही पिण्याच्या पाण्याची गंभीर समस्या निर्माण झाली आहे. पिण्याच्या पाण्यासाठी तीन ते चार किमी अंतरावर जावं लागतं.

या दोन्ही गावांना पाणीपुरवठा करण्यासाठी गटविकास अधिकाऱ्यांनी टँकरमार्फत पुरवठा करण्याचा निर्णय घेतला. याबाबतचे जिल्हाधिकाऱ्यांकडून आदेश मिळाले आहेत. सांगली जिल्ह्यातील कोळेकर यांना टँकरने पाणीपुरवठा करण्याचं कॉन्ट्रक्ट देण्यात आलं आहे. त्याला पंधरा दिवस उलटून गेले आहेत. तरी अद्यापि टँकरने पाणी पुरवलं जात नाही.वीजपुरवठा बंद

तालुक्यातील दुर्गम आदिवासी भागातील साखरे व नावझे गावांत पंचवीस दिवसांपासून वीजपुरवठा बंद आहे. याबाबत अनेक तक्रारी करूनही वीजमंडळाने दुर्लक्ष केलं आहे. त्यामुळे बागायती शेती सुकून गेली आहे. यामुळे लोक आंदोलनाच्या पावित्र्यात आहेत. दोन्ही गावांत मिळून जवळजवळ तीन हजार लोकसंख्या आहे. शेती हेच उदरनिर्वाहाचं साधन आहे. गावातील सर्वच जण बागायती शेती करत असून उन्हाळ्यात ट्रान्स्फार्मरमध्ये बिघाड झाला आहे. पंचवीस दिवस सतत या गावातील लोकांची वीज मंडळाकडे तक्रारी करून देखील वीज मंडळ त्याबाबत दुर्लक्ष करत आहे.

शेती पंपाबरोबर पिठाच्या गिरण्या भात गिरणी आदी सर्वच वीजेअभावी बंद झाल्याने लोकांना सर्व प्रकारच्या संकटाना तोंड द्यावं लागत आहे. याबाबत सूर्यवंशी क्षत्रिय मंडळाचे अध्यक्ष प्रमोद पाटील यांनी एक्झिक्युटिव्ह इंजिनीअर याची भेट घेऊन वीजपुरवठा पूर्ववत सुरू करावा, अशी मागणी करून दहा दिवस उलटून गेले. मात्र तरीही अद्यापि वीजपुरवठा सुरळीत झालेला नाही.

मांगेला समाजाचं अधिवेशन

मांगेला समाजाचं परिषदेचं त्रैवाषिर्क अधिवेशन रविवार , 15 मे रोजी केळवे इथे निसर्गरम्य वातावरणात आयोजित करण्यात आलं आहे. या अधिवेशनाचं उद्घाटन खासदार दामोदर शिंगडा यांच्या हस्ते होणार आहे. प्रमुख पाहुणे म्हणून स्मृती इराणी, डॉ. कुमार सप्तषीर्, आमदार मनिषा निमकर उपस्थित राहणार आहेत. अध्यक्षस्थानी संस्थेचे अध्यक्ष भारत तांडेल राहतील. या वेळी मांगेला समाज व युवाशक्तीचं मांगेला समाजातील योगदान या विषयांचा परिसंवाद आयोजित करण्यात आला आहे. त्यामध्ये डॉ. अभय पागधरे, जव्हार इथल्या उपजिल्हाधिकारी उपेंद तामोरे, भूषण मदेर्, मंुबईचे माजी महापौर मिलिंद वैद्य धनश्याम, डॉ. वसंत मांगेला व मनुदास तामोरे आदी मार्गदर्शन करणार आहेत.

अॅड. आनंद माने यांची निवड

बार असोसिएशन अध्यक्षपदी अॅड. आनंद माने यांची बिनविरोध निवड करण्यात आली. तर अविश्वास ठराव पास झालेले अॅड. दीपक सावले यांनी ही निवड बेकायदा असल्याचं म्हटलं आहे. अॅड. सावले यांच्या मनमानी कारभारामुळे त्यांच्यावर अविश्वास ठराव मंजूर झाला. यानंतर झालेल्या सभेत अॅड.माळी यांची निवड करण्यात आली. या सभेत अॅड. सावले यांनी ही निवड बेकायदा असून स्वत: निवडणूक लढवत असल्याचं म्हटलं. मात्र त्यांना एकही सूचक- अनुमोदक न मिळाला नाही.

धनंजय ठाकूर यांचा गौरव

ठाण्याच्या होप या संस्थेने घेतलेल्या छायाचित्र स्पधेर्त वंडराईच्या धनंजय ठाकूर यांच्या छायाचित्रास प्रथम क्रमांकाचा पुरस्कार देण्यात आला. प्लोरा विभागात प्रथम क्रमांकाचा हा पुरस्कार रोख 2500 रुपये व प्रशस्तीपत्र स्वरूपाचा असून तो त्यांना नुकताच देण्यात आला.

 
</text>
</doc>
