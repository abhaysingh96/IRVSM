<doc>
<docno>1105663.cms.txt</docno>
<text>
 
महामुंबई
23 साल बाद...
[ Wednesday, May 11, 2005  01:18:49 am]


म. टा. प्रतिनिधी

मुंबई : शिवसेना नेते राज ठाकरे यांच्या पुस्तक प्रकाशनाच्यानिमित्ताने शिवसेनाप्रमुख बाळासाहेब ठाकरे, केंदीय कृषीमंत्री शरद पवार आणि बंदसम्राट जॉर्ज फर्नांडिस हे महाराष्ट्राचे तीन दिग्गज नेते बुधवारी 23 वर्षांच्या प्रदीर्घ कालावधीनंतर एकत्र येत असल्याने राजकीय वर्तुळात प्रचंड उत्सुकता निर्माण झाली असतानाच, उद्या यापेक्षाही अधिक मोठे ' सरप्राइझ ' मिळण्याची शक्यता नाकारता येणार नाही, असे सांगून खुद्द राज यांनीच या कार्यक्रमाची उत्सुकता अधिकच ताणली आहे.

शिवसेनाप्रमुखांचा जीवनपट उलगडून दाखवणारे राज ठाकरे यांच्या ' बाळ केशव ठाकरे, अ फोटोबायोग्राफी ' या चरित्रात्मक पुस्तकाचे प्रकाशन माजी पंतप्रधान अटलबिहारी वाजपेयी यांच्या हस्ते होत असून ठाकरे- पवार-जॉर्ज या त्रिमूतीर्बरोबर स्वरसम्राज्ञी लता मंगेशकर आणि सुपरस्टार अमिताभ बच्चन यांच्यासह राजकीय, सामाजिक, कला व संस्कृतीच्या क्षेत्रातील अनेक नामवंत या कार्यक्रमाला उपस्थित राहणार आहेत. त्यामुळेच हा सोहळा नेत्रदीपकच नव्हे, तर संस्मरणीय व्हावा, असा राज यांचा प्रयत्न आहे.

कार्यक्रमाला शिवसैनिकांची मोठी उपस्थिती राहण्याची शक्यता असल्याने हा कार्यक्रम फक्त निमंत्रितांसाठीच आहे, त्याला जाहीर सभेसारखी गदीर् होता कामा नये, असे आवाहन त्यांनी केले आहे.

शिवसेनेच्या पहिल्या मोर्च्याची सांगता ' गेट वे ऑफ इंडिया ' वर झाली होती. त्यामुळेच राज यांनी जाणीवपूर्वक या जागेची निवड केली असून त्या सभेला अॅम्बॅसेडर गाडीवर उभे राहून मार्गदर्शन करणाऱ्या शिवसेनाप्रमुखांचे छायाचित्र त्यांच्या स्वाक्षरीसह लावण्यात आले आहे. त्याचबरोबर वाजपेयी यांच्यासाठी व्यासपीठामागे छोटी लिफ्ट बसवण्यात आली आहे.

 
</text>
</doc>
