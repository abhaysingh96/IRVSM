<doc>
<docno>1106587.cms.txt</docno>
<text>
 
प्रगती फास्ट
जैविक जगताची न्यारी दुनिया!
[ Wednesday, May 11, 2005  06:06:54 pm]


जगातला सर्वांत मोठा पतंग आपल्या मुंबईत आढळतो, हे तुम्हाला माहीत आहे का ? अॅटलास नावाचा हा पतंग जन्मापासून मृत्यूपर्यंत काहीही खात नाही (किती अवघड आहे ते!), कारण त्याला तोंडच नाही. पण त्याच्या पंखांचा विस्तार मात्र 30 सेंटीमीटर असतो आणि आयुष्यही जेमतेम आठ ते दहा दिवसांचं. त्यातही नराचं जीवन तर फक्त प्रजननासाठीच. मादीपण अंडी घातल्यानंतर तात्काळ प्राण सोडते.

फुलपाखरू आणि पतंगांचं जग आपल्याला वाटतं त्यापेक्षा कितीतरी अधिक सुंदर आहे. त्यांच्या रंगांना भुलून आपण त्यांचं जीवन नष्ट करतो, हा मात्र आपलाच करंटेपणा. या करंटेपणापासून वाचण्याची संधी बॉम्बे नॅचरल हिस्ट्री सोसायटीनं (बीएनएचएस) आपल्याला दिली आहे. बीएनएचएसतफेर् पुढल्या महिन्यापासून एक वर्ष मुदतीचे वन्यजीव संपदा आणि जैविक विविधतेचं ज्ञान जोपासण्याची शिकवण देणारे दोन कोर्स सुरू होत आहेत. वन्यजीवांबाबत सर्वांगीण माहिती पुरवून त्यांच्या संवर्धनासाठी पुरेशी क्षमता असलेले स्वयंसेवक तयार करणं हासुद्धा या कोर्सचा उद्देश आहे.

अंधारात चमकणारा काजवा हा खरंतर ऊजेर्चा प्रचंड मोठा स्त्रोत आहे. त्याच्यापासून 98 टक्के प्रकाश मिळतो. उष्णता मात्र अवघी दोन टक्के. याउलट आपण वापरत असलेल्या ट्यूबपासून क्षमतेच्या अर्धाच प्रकाश मिळतो शिवाय दाहक उष्णताही. ऊजेर्चा स्त्रोत असलेल्या या काजव्यांवर रिसर्च सुरू आहे. ते काय आहे, त्याची दिशा आणि उपयोग काय, हे आपल्याला या कोर्समधूूनच शिकता येईल.

' बायोडायव्हसिर्टी कॉन्झव्हेर्शन ' आणि ' एन्टोमोलॉजी ' नावाचे हे दोन्ही कोर्स पोस्टाद्वारे करता येतील. विद्यार्थ्यांना दर महिन्याला एक याप्रमाणे 12 विषयांवरील माहिती पोस्टाने पाठवण्यात येईल. त्याच्या पहिल्या भागात सजीवांची उत्क्रांती, परिसंस्था, वन्यजीव संपदा, भारतीय वनस्पती, झाडं, अपृष्ठवंशीय, उभयचर आणि सस्तन प्राण्यांचा अभ्यास अशा विषयांचा समावेश असेल.

दुसऱ्या भागात वन्य जीवांची सध्याची परिस्थिती, त्यांच्यापुढील प्रश्न आणि समस्या, त्यांचं विश्लेषण, उपाययोजना, कायदे, समस्यांच्या निराकरणात लोकसहभागाची गरज आदी विषयांचं विवेचन असेल. तिसऱ्या भागात प्रॅक्टिकल ज्ञानाबरोबरच स्थायी विकास आणि निसर्ग संवधर्नाचे धडे देण्यात येतील.

केवळ थिअरीवर भर न देता प्रॅक्टिकल हे या कोर्सचं वैशिष्ट्य म्हणता येईल. महिन्यातून एक-दोनदा सर्व विद्यार्थ्यांसाठी ग्रुप डिस्कशन घडवला जाईल. शिवाय दर दोन महिन्यांनी वर्कशॉप्स घेण्यात येतील. ही वर्कशॉप्स देशाच्या निरनिराळ्या भागांत होतील. त्यातून भौगोलिक विविधतेचाही अभ्यास करता येईल. प्रत्येक विद्यार्थ्याना त्याच्या आवडीनुसार एक प्रोजेक्ट दिला जाईल. एखाद्या जीवाच्या संवर्धनासाठी करावयाच्या उपाययोजनांवर हा प्रोजेक्ट करावयाचा आहे. इण्टरनेटवर उपलब्ध असलेल्या ई-गुपच्या माध्यमातून विद्यार्थ्यांना परस्परांशी आणि पर्यायानं प्रोफसर्सबरोबरही संवाद साधता येऊ शकेल.

घरासमोरील परसात रंगीबेरंगी फुलपाखरं बागडावी, असं अनेकांना वाटतं. काही फुलपाखरं केवळ फुलांसाठी, तर काही फक्त पानांसाठी झाडांजवळ जातात. कढीपत्ता हे फुलपाखरांचं सर्वांत प्रिय अन्न आहे. लाइन जातीचे फुलपाखरू लिंबाच्या झाडावर अंडी घालतात. ही आणि यासारखी इतर माहिती असेल, तर खरोखरंच घर रंगीबेरंगी होऊ शकतं.

कीटक म्हटलं की कीळस वाटणाऱ्यांनाही या अभ्यासक्रमांतून मोलाची माहिती मिळू शकते. अनेक कीटक हे उपदवी कीटकांचा नाश करण्यासाठी उपयुक्त असतात. त्यामुळे पेस्टीसाइड न वापरताही पिकांचं संरक्षण करता येऊ शकतं.याबद्दल अधिक माहिती विद्यार्थ्यांना प्रत्यक्षात फिल्डवर जाऊन दिली जाईल.

' एन्टोमोलॉजी ' हा बायोलॉजीची पार्श्वभूमी नसलेल्यांना कीटकांच्या जगात घेऊन जाणारा अशा प्रकारचा जगातला एकमेव कोर्स आहे. त्याची माहिती इतर देशांना होण्यासाठी काही दिवसांपूवीर् ऑस्ट्रेलियात खास प्रेझेण्टेशन करण्यात आलं, असं बीएनएचएसच्या निसर्ग संवर्धन सेण्टरचे प्रमुख प्रशांत महाजन यांनी सांगितलं.

निसर्ग संवधर्नात करियर करू इच्छिणाऱ्यांना या कोर्समुळे रिसर्चची दिशा मिळेल. त्यातील काहींना खुद्द बीएनएचएसमध्ये किंवा इतर स्वयंसेवी संस्थांमध्ये ' रिसोर्स पर्सन ' म्हणून कामही मिळू शकतं. वन्यजीवांबद्दल प्रेम वाटणारी कोणतीही व्यक्ती या कोर्सला प्रवेश घेऊ शकते.

या कोर्सविषयी अधिक माहिती ष्द्गष्ड्ढठ्ठद्धह्यञ्च 1 ह्यठ्ठद्य.ष्श्ाद्व या वेबसाइटवर मिळू शकेल. संपर्क : टेलिफोन नंबर : 28421174/28402946.

किरण तारे

 
</text>
</doc>
