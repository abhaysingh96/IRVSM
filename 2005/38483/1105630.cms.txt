<doc>
<docno>1105630.cms.txt</docno>
<text>
 
महामुंबई
शिवसेने कोंडी केल्याने चंदशेखर यांची आयुक्तांकडे धाव
[ Wednesday, May 11, 2005  12:43:20 am]


म. टा. प्रतिनिधी

मंुबई : मंुबई महानगर क्षेत्र विकास प्राधिकरणाची (एमएमआरडीए) रस्त्यांची कामे मंद गतीने सुरू असल्याचा आरोप करून पावसाळ्यात पाणी तंुबले, तर आम्हाला दोष देऊ नका, असा इशारा देऊन पालिकेतील सत्ताधारी शिवसेनेने प्राधिकरणाची कोंडी करण्याचा प्रयत्न केल्यामुळे प्राधिकरणाचे अध्यक्ष टी. चंदशेखर यांनी मंगळवारी पालिका आयुक्तांकडे धाव घेतली. पालिकेच्या सहकार्याने ' रॅपिड अॅक्शन ' सुरू करून 31 मे पूर्वी अपूर्ण कामे पूर्ण करण्याची ग्वाही त्यांनी दिली.

पालिका आणि प्राधिकरणाचे इंजिनियर्स तसेच अधिकारी संयुक्तपणे रस्त्यांची पाहणी करणार असून कोणती कामे अपूर्ण आहेत, काय त्रुटी आहेत, याचा आढावा घेतील आणि प्रत्यक्ष कार्यवाहीला सुरूवात करतील, असे बैठकीत ठरल्याची माहिती पालिका आयुक्त जॉनी जोसेफ यांनी दिली. दोन दिवसात रस्त्यांची संयुक्त पाहाणी होणार आहे.

प्राधिकरणाकडे पालिकेने 18 रस्ते हस्तांतरित केले आहेत. तेथे सध्या रस्ता रुंदीकरण वा तत्सम कामे सुरू आहेत. ही कामे मंदगतीने सुरू असल्याचा आरोप करून पावसाळ्यात पाणी तंुबले, तर प्राधिकरण जबाबदार राहिल, असा इशारा शिवसेनेने दिला होता.

मंुबई महापालिकेने रस्त्यावरील खड्डे बुजविण्यासाठी 30 कोटी रुपयांची तरतूद केली आहे. पण हा प्रस्ताव मंजूर होण्यास विलंब झाला. प्रशासनाने प्रस्ताव उशीरा मंजुरीसाठी मांडला, असा आरोप सत्ताधाऱ्यांनी केला होता, तर प्रशासनाने हा आरोप फेटाळला होता. या वादात प्रस्ताव उशीरा संमत झाला. परिणामी खड्डे बुजविण्याच्या कामाला अद्याप मुहूर्त

मिळालेला नाही.

या कारणास्तव आणि उद्या समजा एमएमआरडीच्या विलंबामुळे पावसाळ्यात रस्त्यांवर पाणी तंुबलेच तर, दोषाचे धनी आपल्याला व्हावे लागेल. या संभाव्य धोक्याची चाहूल लक्षात घेता, शिवसेनेने ' एमएमआरडी ' ला इशारा दिल्याचे बोलले जाते. एकूणच खड्ड्यांच्या प्रश्ानवरून पालिका प्रशासन, सत्ताधारी शिवसेना आणि एमएमआरडीए यांच्यात नजिकच्या काळात चांगलीच जंुपण्याची शक्यता आहे.

शिवसेनेचा एमएमआरडीएवर मोर्चा

' एमएमआरडी ' ने रस्त्यांची कामे लवकर पूर्ण करावीत, या मागणीसाठी शिवसेना नेते सुभाष देसाई यांच्या नेतृत्वाखाली शिवसैनिकांनी ' एमएमआरडीए ' च्या वांदे-कुर्ला कॉम्प्लेक्स येथील मुख्यालयावर मोर्चा नेला होता. देसाई यांच्या नेतृत्वाखालील शिष्टमंडळासोबत त्यानंतर चंदशेखर यांनी चर्चा केली. परिस्थितीवर तोडगा काढण्यासाठी चंदशेखर यांनी सहकार्याची तयारी दर्शविली, अशी माहिती पक्षाच्यावतीने देण्यात आली.

 
</text>
</doc>
