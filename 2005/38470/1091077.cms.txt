<doc>
<docno>1091077.cms.txt</docno>
<text>
 
देश-विदेश
रोहिदास पाटील नवे मंत्री?
[ Thursday, April 28, 2005  12:50:33 am]


म. टा. विशेष प्रतिनिधी

नवी दिल्ली : राज्य मंत्रिमंडळात तीनजणांचा समावेश करण्यास काँग्रेसच्या अध्यक्ष सोनिया गांधी यांनी परवानगी दिली आहे, अशी माहिती मुख्यमंत्री विलासराव देशमुख यांनी रात्री उशिरा दिली. अधिकृतरित्या नावे सांगण्यात आली नसली तरी कोल्हापूरचे पी. एन. पाटील, राजेंद दर्डा आणि रोहिदास पाटील हे संभाव्य मंत्री असतील, असे समजते.

प्रदेशाध्यक्ष प्रभा राव आणि देशमुख यांनी गांधी यांची भेट घेतल्यानंतर ही माहिती दिली, राज्यपालांना गुरुवारी नावे देण्यात येतील आणि त्यांच्या सोयीनुसार शपथविधीची वेळ ठरविण्यात येईल, असे ते म्हणाले. मंत्रिमंडळाचा खातेबदल होणार नसून केवळ विस्तार राहील, असेही मुख्यमंत्र्यांनी स्पष्ट केले.

 
</text>
</doc>
