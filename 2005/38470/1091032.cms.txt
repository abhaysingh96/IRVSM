<doc>
<docno>1091032.cms.txt</docno>
<text>
 
महामुंबई
मॅस्कीकॅबला परवाने म्हणजे एसटीवर गंडांतर
[ Thursday, April 28, 2005  12:03:17 am]


सुकृत खांडेकर

मुंबई : राज्यात लवकरच मॅक्सीकॅबला परवाने देण्यात येतील, असे वातावरण निर्माण झाल्यामुळे एसटी महामंडळाला पुन्हा एका नव्या स्पधेर्ला तोंड द्यावे लागणार आहे. मॅक्सीकॅबमुळे मोठ्या प्रमाणावर रोजगार निर्माण होईल असा युक्तीवाद केला जात असला तरी मुठभर मालकांचा केवळ धंदा होईल व रोज 60 लाख प्रवाशांची वाहतूक करणाऱ्या एसटीची मक्तेदारी धोक्यात येईल. एसटी महामंडळ मोडीत काढून सार्वजनिक वाहतुकीचे खासगीकरण केले जाणार नाही, असे सरकारतफेर् वारंवार आश्वासन देण्यात येत असले तरी मॅक्सीकॅबमुळे एसटीवर निश्चितच गंडातर येण्याची शक्यता आहे.

महाराष्ट्र स्टेट ट्रान्सपोर्ट कामगार संघटनेचे सरचिटणीस हनुमंत ताटे यांनी मॅक्सीकॅबच्या विरोधात रणशिंग फुंकले आहे. अवैध प्रवासी वाहतुकीमुळे अगोदरच एसटीचे आथिर्क कंबरडे मोडले आहे. मंत्रालयातून हिरवा कंदील मिळाला की लाखाच्यावर मॅक्सीकॅब शहरात व जिल्ह्या- जिल्ह्यांत धावू लागतील आणि तो एसटीवर फार मोठा घाला ठरेल, असा दावा ताटे यांनी ' मटा ' शी बोलताना केला.

मंत्रिमंडळाने नेमलेल्या उपसमितीने खासगी वाहनांना टप्पे वाहतुकीची परवानगी द्यावी अशी केलेली शिफारस एसटीच्या मुळावर येणारी आहे. यापूवीर् सहा अधिक एक आसनक्षमता असलेल्या वाहनांना दिलेल्या कंत्राटी परवान्यांचे काटेकोर पालन होत नसताना आता 12 आसनक्षमता असलेल्या वाहनांना मान्यता देण्याचा घाट घातला जात आहे. खासगी जीप्स, मेटाडोर किंवा टेंपोतून 20 ते 30 प्रवासी कोंबून अनेक भागात दिवसा- ढवळ्या वाहतूक सुरू असते. त्यावर कोणाचेही नियंत्रण नाही.

मॅक्सीकॅबला प्रतिवषीर् प्रतिआसन 2000 रुपये कर आकारण्याचे प्रस्तावित केले आहे. पण एसटी बसला हाच कर 4500 रुपये आहे. एसटी हे सार्वजनिक क्षेत्रातील महामंडळ असल्याने सरकारकडे कर भरण्याची यंत्रणा आहे. उलट प्रवासीसंख्येच्या तुलनेने खासगी वाहतूकदारांकडून प्रामाणिकपणे कर भरला जाणार नाही. खासगी वाहनांच्या प्रवासी भाड्यात पिळवणूक होण्याचा धोकाच जास्त आहे. सिझनला भरमसाट भाडे आकारले जाईल तर इतरवेळी एसटीपेक्षा कमी भाडे आकारले जाईल.

खासगी वाहतूक वैध केल्यास सरकारचा महसूल कमी होईल ते वेगळेच. एका बसमधे चार मॅक्सीकॅबचे म्हणजेच 48 प्रवासी बसने जातील असे गृहीत धरल्यास सरकारला परवाना शुल्कापोटी एका बसमधूनच दोन लाख तीन हजार रुपये उत्पन्न मिळेल. याउलट चार मॅक्सीकॅबचे उत्पन्न अवघे 43 हजार रुपये मिळेल. याचाच अर्थ सरकारचे एक कोटी 59 हजार रुपयांचे नुकसान होईल.

एसटीतर्फे राज्यातील 26 ठिकाणी शहर वाहतूक सेवा चालवली जाते. शहर वाहतुकीत सर्वत्र तोटा असल्याने मॅक्सीकॅब आल्यानंतर एसटीला त्या सेवा बंद करणे भाग पडेल. मोठ्या संख्येने खासगी वाहने रस्त्यावर आल्यास वाहतुकीची कोंडी, प्रवाशांना खेचण्याची जीवघेणी स्पर्धा व प्रदूषण वाढेल. मॅक्सीकॅबमुळे स्पर्धा वाढली तर एसटीच्यावतीने प्रवाशांना देण्यात येणाऱ्या सवलती बंद कराव्या लागतील. ग्रामीण व दुर्गम भागातील तोट्यात मार्ग एसटीला बंद करावे लागतील.

एसटीमधे एक लाख 12 हजार कर्मचारी आहेत. एसटी महामंडळ बंद पडले तर सरकारला मोठ्या आंदोलनाला सामोरे जावे लागेल, असा इशारा त्यांनी दिला.

 
</text>
</doc>
