<doc>
<docno>1091047.cms.txt</docno>
<text>
 
महामुंबई
'महानंद' कात टाकतेय!
[ Thursday, April 28, 2005  12:12:50 am]


म. टा. प्रतिनिधी

मुंबई : भ्रष्टाचाराच्या विळख्यातून सुटलेल्या ' महानंद डेरी ' ने कात टाकायला सुरुवात केली असून दोन हजार कोटींच्या उलाढालीचे उद्दिष्ट गाठण्याबरोबरच मॅक्डोनाल्ड, पिझ्झा हट या परदेशी खाद्यसंस्कृतीला आव्हान देण्यासाठी स्वत:चे आइस्क्रीम व पिझ्झा बाजारात आणण्याचे ' महानंद ' ने ठरवले आहे. तसेच, शहरात जागोजागी दुधाच्या ' व्हेंडिंग मशिन ', ' महानंद फ्रेश कॅफे ' सुरू करण्याचा निर्णय घेतला आहे.

महानंदमधील गैरकारभाराबाबत गेले दोन-तीन वषेर् तक्रारी करण्यात येत होत्या. अखेर कार्यकारी संचालक शिवाजी तळेकर यांना निलंबित करून तुरुंगात धाडण्याची वेळ सरकारवर आली. तळेकरांच्या तावडीतून सुटताच महानंदने प्रगतीची पावले टाकण्यास सुरुवात केली आहे. दरवषीर् एप्रिलमध्ये महानंदची दूध विक्री घटून रोजची विक्री आठ लाख दहा हजार लिटरच्या आसपास येत असेे. यावषीर् मात्र, ही विक्री साडेआठ लाखांवर गेली आहे.

' दुसरीकडे नवनवे प्रयोग करून स्वत:ची ' ब्रॅन्ड आयडेन्टिटी ' निर्माण करण्याचा आमचा प्रयत्न आहे. यासाठी 2025 सालापर्यंतच्या काळासाठी एक ' व्हिजन डाक्युमेंट ' तयार करण्यात आले असून या काळात महानंदची उलाढाल सध्याच्या 415 कोटी रुपयांवरून दोन हजार कोटी रुपयांवर नेण्याचे उद्दिष्ट ठेवण्यात आले आहे ,' असे ' महानंद ' चे व्यवस्थापकीय संचालक आर. ए. राजीव यांनी सांगितले.

महानंदच्या दुधाच्या पिशवीचे पॅकिंग आणि त्याची रंगसंगती बदलण्यात येणार आहे. यामुळे पॅक केलेल्या पिशव्या फुटण्याचे प्रमाण कमी होईल ; तसेच ' महानंद ' च्या नावासदृश ब्रॅन्डच्या माध्यमातून हलक्या दर्जाचे दूध आणण्याच्या प्रकारांनाही आळा बसेल, असे राजीव म्हणाले. 1 मेपासून नव्या स्वरुपातील पिशव्यांमधून मुंबई शहरात, तर त्यानंतर आठवडाभरात ठाणे व इतर भागात नव्या पिशव्यांमधून दुधाच्या वितरणास सुरुवात होईल.

' महानंद ' च्या नावाने चीझ, पिझ्झा तसेच आइस्क्रीम बाजारात आणण्याचाही विचार आहे. जिल्हा दूध संघांकडून चीझ बनवून घेण्यात येणार आहे. तर, श्रीरामपूरच्या दूध संघाच्या बंद असलेल्या आइस्क्रीम फॅक्टरीतून आइस्क्रीम बनवून घेण्याचा विचार आहे. या गोष्टींच्या विक्रीसाठी मॅक्डोनाल्ड, पिझ्झा हट यांच्या धतीर्वर ' महानंद फेश कॅफे ' साखळी सुरू करण्यात येणार आहे. यातील पहिला कॅफे गोरेगाव येथे महानंद डेरीच्या आवारातच सुरू करण्यात येणार असून त्याचे बांधकामही सुरू करण्यात आले आहे. भोवताली उद्यान, मुलांसाठी झोपाळे, घसरगुंडी अशा सुविधा तेथे निर्माण करण्यात येणार आहेत.

शहरात इतरत्र असेच कॅफे सुरू करण्यासाठी ' फ्रॅन्चायजी ' देण्यात येणार आहेत. या सर्व ठिकाणी एकाच प्रकारची रंगसंगती, फनिर्चर असेल. त्यांच्या माध्यमातून ' महानंद ' चे सुगंधित दूध, लस्सी, विविध प्रकारचे मिल्कशेक, मिल्क ब्रेड, पेस्ट्रीज, ताक, आइस्क्रीम, पिझ्झा, सॅन्डविच, पनीरचे पदार्थ अशा गोष्टी विक्रीस ठेवण्यात येणार आहेत.

शहरात विविध ठिकाणी महानंद दुधाच्या व्हेंडिंग मशिनही ठेवण्याचा विचार करण्यात येत आहे. यामुळे दुधाच्या पॅकिंगचा खर्च कमी होईलच ; पण मधल्या एजंटांचे कमिशनही वाचेल. थेट दूध पोहोचते केले जाणार असल्यामुळे भेसळीच्या प्रकारांना आळा घालण्यासही मदत होईल, असे राजीव म्हणाले.

 
</text>
</doc>
