<doc>
<docno>1092041.cms.txt</docno>
<text>
 
महामुंबई: मुंबई टाइम्स
मृत्यूनंतरची इको-फ्रेण्डली वाट
[ Thursday, April 28, 2005  06:04:27 pm]


जयंत होवाळ

विकासाच्या वाटेवर ठिकठिकाणी पर्यावरणाचा ऱ्हास होत असल्यामुळे जिवंतपणीच मरणयातना भोगण्याची वेळ अनेकदा येते. पण मेल्यानंतरही ही दु:खं संपत नाहीत. अनेकदा अंत्यसंस्कारासाठी लाकडं मिळत नाहीत आणि मिळाली, तर ती लवकर पेटत नाहीत. मृत्यूच्या वाटेवरचा हा त्रास वाचवण्यासाठी आता विद्युत दाहिन्यांबरोबरच गॅसवरील दाहिन्या उभारण्याचा विचार महापालिकेने केला आहे.

अंत्यसंस्कारासाठी लागणारा वेळ वाचावा, जाळण्यासाठी लाकडांचा होणारा वापर आणि त्यामुळे होणारे प्रदूषण टळावं, यासाठी काही वर्षांपूवीर् मंुबई महापालिकेने विद्युत दाहिन्यांची यंत्रणा उभारली. मंुबईत सध्या 10 विभागात विद्युत दाहिन्या आहेत. मृत प्रौढ व्यक्तींसाठी 250 रुपये, तर 10 वर्षांखालील बालकाच्या अंत्यसंस्कारासाठी 175 रुपये आकारले जातात. पण महापालिकेला मात्र त्यासाठी दोन ते अडीच हजार रुपये खर्च येतो. त्यामुळे या विद्युत दाहिन्या बऱ्याच खचिर्क पडत आहेत. पारंपरिक हिंदू पद्धतीनुसार लाकडाची चिता रचून अंत्यसंस्कार केले जातात.

सध्या मंुबई, ठाणे आणि कल्याण शहरातील स्मशानभूमींमध्ये अंत्यसंस्कारासाठी वर्षाला सुमारे 20 हजार टन लाकडाची गरज असते. लाकूड जळल्याने होणारं प्रदूषण टळावं, यासाठी उपाय म्हणून विद्युत दाहिन्यांचा पर्याय पुढे आला होता. पूवीर् वस्तीपासून दूर असलेली स्मशानभूमी उपनगरांची वाढ झाल्यानं भरवस्तीत आली. त्यामुळे आसपासच्या रहिवाशांना प्रदूषणाचा सामना करावा लागला.

प्रदूषण टाळण्यासाठी पाणी आणि कॉस्टिक सोडा यांच्यामधून धूर गाळून हवेत सोडणाऱ्या ' वॉटर स्क्रबर ' यंत्रणेचा वापर सुरू झाला. त्यावरही पर्याय म्हणून विद्युत दाहिन्या उभारल्या गेल्या. एक तर या विद्युत दाहिन्यांना ठराविक तापमान गाठण्यासाठी दहा तास लागतात. तेवढा वेळ त्या सुरूच ठेवाव्या लागतात. हव्या तेव्हा झटकन सुरू करून इतर वेळी त्या बंद ठेवता येत नाहीत. त्यामुळे विजेचं बिल जास्त येतं आणि हे प्रकरण खचिर्क ठरतं.

डीझेल दाहिनी हाही एक पर्याय आहे. वांदे(पू) इथल्या टीचर्स कॉलनीतील ' एफ ब्लॉक सिमेट्री ' म्हणून ओळखल्या जाणाऱ्या स्मशानभूमीत डीझेलची दाहिनी बांधण्यासाठी 2000 सालीच मंजुरी मिळाली आहे. त्यासाठी आथिर्क तरतूदही आहे. पण अद्याप डीझेल दाहिनी बसवलेली नाही. पण डीझेलमुळेही प्रदूषण होऊ शकतं, याकडे लक्ष वेधण्यात येत आहे.

त्यामुळे गॅसवरील दाहिनी या पर्यायाचा विचार केला जातोय. गुजरातमधील भावनगर आणि बडोद्यात गॅसवर चालणाऱ्या दाहिन्या आहेत. तिथे एका अंत्यसंस्कारासाठी 200 ते 250 रुपये आकारले जातात.

गॅस दाहिनीच्या प्रस्तावावर विचार सुरू आहे, सर्व बाबी तपासल्यानंतर त्यावर निर्णय होईल, अशी माहिती पालिकेच्या आरोग्य विभागाचे मुख्य कार्यकारी अधिकारी जयंत तेलंग यांनी दिली.

 
</text>
</doc>
