<doc>
<docno>1092036.cms.txt</docno>
<text>
 
महामुंबई
पिकवण्याच्या प्रक्रियेमुळेच आंब्याच्या चवीत फरक
[ Thursday, April 28, 2005  06:01:33 pm]


श्रीकांत टोळ

डोंबिवली : प्रतिकूल हवामानामुळे आंब्याच्या फळाच्या आकारमानावर परिणाम झाला असला तरी आंब्याच्या रंग व चवीत कोणताही बदल झालेला नाही. परंतु मंुबईत बहुसंख्य ठिकाणी कार्बाइड आणि इथनील यासारख्या औषधाचा वापर करून कृत्रिमरित्या आंबा पिकवण्यात येत असल्यामुळे चव बदलते. त्यामुळे सगळीकडच्या आंब्यांचा भाव सारखा नसतो, असं आंबे व्यापारी सांगत आहेत.

उत्तम प्रतीच्या हापूस आंब्याचा भाव प्रती डझनाला 130 ते 140 रुपये आहे. तर पायरीचा भाव प्रती डझन 100 ते 110 रुपये आहे. चार डझनांच्या पेटीसाठी ग्राहकाला 500 रुपये मोजावे लागतात. 60 टक्के आंबा 5 मेच्या सुमारास तोडणीस योग्य होणार असल्याने त्या अवधीत आंब्याच्या किमतीत घट होईल व तो मध्यमवगीर्यांच्या खिशाला परवडेल, असंही त्यांनी सांगितलं. निसर्गचक्रानुसार या वषीर् आंब्याचं अमाप पीक येईल, असा आंबा उत्पादकांचा अंदाज होता परंतु त्सुनामी लाटा, पाऊस व अवेळी थंडी यामुळे अपेक्षेनुसार आंब्याचं पीक हाती आलं नाही, असं आंब्याचे प्रमुख व्यापारी व राजापूर-धाऊलवल्ली इथल्या आंबा बागायतदार किरण गोखले यांनी सांगितलं.

निसर्गनियमानुसार एक वर्षाआड आंब्याचं चांगलं पीक येतं. यानुसार या वषीर् आंब्याचं पीक मोठ्या प्रमाणात यायला हवं होतं. परंतु तसं आलं नाही, यावरून असं वाटतं की, यापुढे दर वषीर् समपातळीत पीक येईल. यामुळे दरवषीर् ठराविक उत्पन्न उत्पादकाला मिळेल व त्यामुळे नवीन लागवडीसाठी पैसा उपलब्ध होईल, असं गोखले यांनी सांगितलं.

नवीन आंबा लागवडीसाठी सरकार देत असलेले अनुदान अत्यल्प असल्याबद्दल नाराजी व्यक्त करून ते म्हणाले, सरकार देत असलेले अनुदान खर्चाच्या 25 टक्के एवढं अत्यल्प असे. या अनुदानाऐवजी सरकारने आंबा उत्पादकांना लागवडीसाठी सात-आठ वर्षांच्या कालावधीसाठी बिनव्याजी कर्ज द्यावं व फळधारणेस सुरुवात झाल्यानंतर कर्जवसुलीस सुरुवात करावी, अशी सूचना त्यांनी केली.

निसर्गाच्या अवकृपेमुळे झालेल्या आंब्याच्या पिकाच्या नुकसानीबद्दल सरकार हेक्टरी 10 हजार रुपये याप्रमाणे नुकसानभरपाई देते परंतु उत्पादकांना येणाऱ्या खर्चाच्या तुलनेने देण्यात येणारी नुकसानीची रक्कम अत्यंत नगण्य आहे, असंही त्यांनी सांगितलं.

 
</text>
</doc>
