<doc>
<docno>1091076.cms.txt</docno>
<text>
 
देश-विदेश
आफताब अन्सारीसह सातजणांना फाशी
[ Thursday, April 28, 2005  12:49:13 am]


वृत्तसंस्था

कोलकाता : तीन वर्षांपूर्वी येथील अमेरिकन सेंटरवर झालेल्या हल्ला प्रकरणातील मुख्य आरोपी आफताब अन्सारी याच्यासह सातजणांना विशेष कोर्टाने फाशीची शिक्षा ठोठावली.

अमेरिकन सेंटरवरील 22 जानेवारी 2002 रोजीच्या हल्ल्यात पाच पोलिस ठार झाले होते. या प्रकरणी आफताब आणि इतर सहाजण दोषी असल्याचा निवाडा प्रभारी मुख्य न्यायदंडाधिकारी वासुदेव मजुमदार यांनी मंगळवारी दिला होता. देशाविरुद्ध युद्ध पुकारल्याचा प्रमुख गुन्हा या सातजणांवर आहे. फाशीसोबतच जन्मठेप तसेच सात वर्षांची कैदही त्यांना ठोठावली आहे.

 
</text>
</doc>
