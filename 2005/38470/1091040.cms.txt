<doc>
<docno>1091040.cms.txt</docno>
<text>
 
महामुंबई
होर्डिंगवरील वीजबंदीमुळे बेस्टलाही आथिर्क फटका
[ Thursday, April 28, 2005  12:07:55 am]


म. टा. प्रतिनिधी

मुंबई : मुंबईत निऑन साइन आणि उंच टॉवरवरील विजेचा झगमगाट एक मेच्या सायंकाळपासून बंद करण्याच्या वीज नियामक आयोगाच्या आदेशाची अमलबजावणी करण्याची जबाबदारी बेस्ट उपक्रमावर सोपवण्यात आली आहे. मात्र, यामुळे बेस्टला मोठा तोटा सहन करावा लागणार आहे.

मुंबईत कुलाब्यापासून माहीम आणि सायनपर्यंत बेस्टकडून वीजपुरवठा होतो. टाटा कंपनीकडून वीज घेऊन मुंबईकरांना प्रकाशात ठेवण्याचे काम बेस्ट गेल्या 100 वर्षांपासून करत आहेत. मुंबईत दरवषीर् तीन अब्ज 80 कोटी युनिट विजेची मागणी आहे. 2003-04 मध्ये मुंबईत तीन अब्ज 38 कोटी 70 लाख युनिट वीज वापरली गेली.

बेस्टकडे घरगुती आणि व्यावसायिक मिळून नऊ लाख सहा हजार ग्राहक आहेत. त्यापैकी कारखान्यांकडून दरवषीर् सरासरी 32 कोटी 60 लाख युनिटची मागणी आहे. पण व्यावयायिक वापरासाठी म्हणजेच होडिर्ंग, न्यूऑनसाइन, दुकाने, रेस्तराँँ, ऑफिससाठी दरवर्षाला एक अब्ज 54 कोटी 20 लाख युनिट वीज खर्च होते. तर घरांमध्ये एक अब्ज 55 कोटी 40 लाख युनिट विजेची वाषिर्क मागणी आहे.

बेस्टचा वाहतूक विभाग तोट्यात असला, तरी वीजपुरवठा विभागाच्या नफ्यातून उपक्रमाचा तोटा भरून काढला जात आहे. घरगुती ग्राहकांना तुलनेत स्वस्त वीज उपलब्ध होत आहे. पहिल्या दीडशे युुनिटपर्यंत प्रत्येक युनिटसाठी 75 पैसे आकारले जातात.

पण जाहिरात फलकांसाठी किमान आठ रुपये प्रति युनिट असा दर आहे. रात्रीच्या वेळेतच व्यावसायिक वापरासाठी विजेची आवश्यकता आहे आणि त्याचवेळेत होडीर्ंग आणि न्युऑनसाइनवर बंदी आल्याने बेस्टचे मोठे आथिर्क नुकसानही होणार आहे. पण वीज नियामक आयोगाच्या आदेशाची अमलबजावणी करणे बेस्टला बंधनकारक असल्याने रात्रीच्या झगमगाटावर निर्बंध येणार आहेत. चित्रपटाचे खेळही कमी करावे लागण्याची शक्यता आहे.

मुंबईतील चित्रपटांचे खेळ कमी करणार का असा प्रश्न बेस्ट उपक्रमाचे महाव्यवस्थापक स्वाधीन क्षत्रिय यांना केला असता, वीज नियामक आयोगाच्या आदेशात चित्रपटाच्या खेळांचा उल्लेख नाही. जे आदेश दिले आहेत त्यांची अमलबजावणी केली जाईल, असे त्यांनी स्पष्ट केले. मुंबईत विजेचा तुटवडा नाही. पण मुंबईत विजेची बचत केली, तर राज्याच्या इतर भागाला वीज उपलब्ध होईल. म्हणूनच वीज कमी वापरण्याची आम्ही सर्वांना विनंती करणार आहोत, असे क्षत्रिय यांनी सांगितले.

विजेची चोरी

बेस्ट उपक्रमात वीज वितरणात 11 टक्के तोटा आहे. विजेची गळती आणि चोरीमुळे बेस्टला दरवषीर् सुमारे 183 कोटी 98 लाख रुपयांचा तोटा होते. वीज वितरणातील 11 टक्क्यांतील एक टक्का तोटा भरून काढण्यात आला, तर बेस्टची दरवषीर् 16 कोटी रुपयांची बचत होईल, असे बेस्टच्या प्रवक्त्याने सांगितले.

 
</text>
</doc>
