<doc>
<docno>1091035.cms.txt</docno>
<text>
 
महामुंबई
पालिका शाळांतील विद्यार्थ्यांना मिळणार 1400 कम्प्युटर
[ Thursday, April 28, 2005  12:05:24 am]


म. टा. प्रतिनिधी

मंुबई : मंुबई महापालिकेच्या शाळांतील विद्यार्थ्यांना ' स्टरलाइट फाऊंडेशन ' या संस्थेतफेर् 1400 कम्प्युटर मोफत दिले जाणार असून येत्या पाच वर्षांत पाच लाख विद्यार्थ्यांना कम्प्युटरचे प्रशिक्षणही दिले जाणार आहे.

फाऊंडेशनच्या ' म्युनिसिपल कम्प्युटर ट्रेनिंग प्रोग्रॅम ' या योजनेच्या दुसऱ्या टप्प्याचे उद्घाटन गुरुवारी झाले. त्यावेळी संस्थेच्यावतीने ही घोषणा करण्यात आली. या योजनेअंतर्गत संस्थेने आतापर्यंत पालिकेला 120 कम्प्युटर दिले असून 240 शिक्षक व 35 हजार विद्यार्थ्यांना कम्प्युटर प्रशिक्षण दिल्याचा दावा केला आहे. पुढील पाच पाच वर्षांत पालिकेच्या 1285 शाळांमधील सुमारे 13 हजार शिक्षकांना कम्प्युटर प्रशिक्षण देण्यात येईल, असे संस्थेचे कार्यकारी विश्वस्त सुमन दिडवानिया यांनी सांगितले.यावेळी पालिका प्रशासनातफेर् अतिरिक्त आयुक्त विजयसिंह पाटणकर, उपायुक्त अलका करंडे उपस्थित होते.

पालिकेच्या अनेक शाळांमध्ये माळी, केअर टेकर यांची वाणवा असल्यामुळे बाके, कपाटे, पंखे, बल्बची चोरी होते. अशा परिस्थितीत कम्प्युटरच्या सुरक्षेची काय हमी, असा प्रश्ान् विचारला असता पाटणकर यांनी, माळी आणि केअर टेकर यांची नियुक्ती केली जाईल, तसेच कम्प्युटरच्या सुरक्षिततेची हमी प्रशासनाने घेतली आहे, असे सांगितले.

पालिका शाळांतील विद्यार्थ्यांना कम्प्युटर देण्याबाबत आयोजित केलेल्या या कार्यक्रमाला पालिका शिक्षण समितीचे अध्यक्ष प्रकाश आयरे यांना मात्र आमंत्रणच नव्हते.

कार्यक्रम पालिकेच्या शाळांशी संबंधित आणि अध्यक्षांनाच आमंत्रण नाही, या प्रकाराबद्दल अनेकांनी आश्चर्य व्यक्त केले. स्वत: आयरे यांनीही या प्रकाराबद्दल तीव्र नापसंती व्यक्त केली.

 
</text>
</doc>
