<doc>
<docno>1091631.cms.txt</docno>
<text>
 
महाराष्ट्र
लोडशडिंग:विद्युत मंडळाला हायकोर्टाची नोटीस
[ Thursday, April 28, 2005  01:18:29 pm]


वृत्तसंस्था

नागपूर : राज्यात लोडशडिंग करताना दुजाभाव दाखवला जात असल्याबद्दल मुंबई हायकोर्टाच्या येथील खंडपीठाने गुरुवारी राज्य सरकार आणि राज्य विद्युत मंडळाला नोटीस बजावली आहे.

राज्य विद्युत मंडळातर्फे राज्यभर असमान लोडशडिंग केले जात असल्याबद्दल विदर्भातील तीन संघटनांनी काल हायकोर्टात याचिका दाखल केली होती.गुरुवारी या याचिकांवरील सुनावणीच्या वेळी हायकोर्टाने वरील दोन्ही संस्थांना नोटीस बजावून आठवडाभरात आपली बाजू मांडण्याचे आदेश दिले आहेत.

राज्यातील वाढती विजेची मागणी पूर्ण करण्यासाठी राज्य विद्युत मंडळ विजेच्या उत्पादन वाढीवर का भर देत नाही असाही सवाल हायकोर्टाने उपस्थित केला आहे.यासंबंधी खुलासा करण्याची मागणीही हायकोर्टाने केली आहे.

 
</text>
</doc>
