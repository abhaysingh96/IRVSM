<doc>
<docno>1092013.cms.txt</docno>
<text>
 
प्रगती फास्ट
हॅपी करिअर इन रिटेल
[ Thursday, April 28, 2005  05:48:19 pm]


दिव्यांचा झगमगाट, अपटूडेट टेक्नॉलॉजी, ग्लास ऑफिस, प्रत्येकाची जागा आणि काम ठरलेलं, लेटेस्ट प्रोडक्ट्स आणि ट्रेण्डची रेलचेल....अशा हाटेक वातावरणात नोकरी करण्याची संधी मिळाली तर ? यात अशक्य वाटण्यासारखं काहीच नाही. हे वातावरण एखाद्या एमएनसी कंपनीतलं नसून भारतातील सगळ्याच मॉल्समध्ये दिसून येईल.

मॉल्समध्ये काय सेल्समनची नोकरी करायची, असं तुम्हाला वाटत असेल, तर तो एक गैरसमज आहे. शॉपिंग मॉल्सच्या माध्यमातून भारतातील रिटेल इण्डस्ट्रीचे ट्रेण्ड बदलायला सुरुवात झाली आहे. त्यामुळे साहजिकच हाय प्रोफाइल जॉब्सची चंगळ इथे आढळते. रिटेल इण्डस्ट्रीचा आवाका आणि स्वरूप गेल्या तीन वर्षांत प्रचंड वेगाने बदललं. कालपर्यंत किराणा सामानाच्या दुकानापर्यंत मर्यादित असणारी रिटेलिंगची कन्सेप्ट आज सर्वच क्षेत्रात फोफावली आहे. त्यामुळे रिटेल इण्डस्ट्रीत करिअर करण्याचा नवीन पर्याय विद्यार्थ्यांना उपलब्ध होतोय.

भारतातील रिटेल माकेर्टमध्ये सुमारे 18 अब्ज डॉलरची उलाढाल होत आहे. पण सध्या अशा प्रकारचं संघटित माकेर्ट फक्त दोन टक्क्यापर्यंत मर्यादित आहे. या इण्डस्ट्रीला संघटित केलं, तर ही इण्डस्ट्री बिझनेस, करिअर, आथिर्क विकासासाठी उत्तम पर्याय ठरू शकते. यासाठी मॅनेजमेण्ट प्रोफेशनल्सची सगळ्यात जास्त गरज भासते. त्यामुळे मॅनेजमेण्टच्या विद्यार्थ्यांना हाय टेक वातावरण, चांगला पगार आणि क्रिएटिविटी दाखवण्याची पुरेपूर संधी असलेल्या या क्षेत्राचा निश्चितच विचार करता येईल.

कोणत्याही वस्तूंची विक्री होलसेल किंवा रिटेल यापैकी एका प्रकारे होते. होलसेलमध्ये एकच वस्तू भरपूर प्रमाणावर उपलब्ध असतात, तर रिटेलमध्ये वेगवेगळ्या प्रकारच्या अनेक वस्तूंचा पर्याय तुमच्यासमोर असतो. या वेगवेगळ्या वस्तू, त्यांचे ब्रॅण्ड्स, किमती, दर्जा या सर्व गोष्टींचा व्याप सांभाळण्याचं काम रिटेल इण्डस्ट्रीत करावं लागतं.

कस्टमर्सना आकषिर्त करून घेण्यासाठी आणि एकूणच इथलं वातावरण लाइव्हली आणि हॅप्पी ठेवण्यासाठी इथे जॉब देताना तरुणांना प्राधान्य दिलं जातं. इथे काम करायचं तर टीमवर्क आवश्यक आहे. रिटेल इण्डस्ट्रीमध्ये एखाद्या व्यक्तीची नेमणूक करताना त्या व्यक्तीचा अॅटिट्यूड, अॅप्टिट्यूड, संबंधित क्षेत्राचं ज्ञान, कम्युनिकेशन स्किल आणि पर्सनॅलिटी या गोष्टी लक्षात घेतल्या जातात. त्यामुळे चांगली पर्सनॅलिटी असणाऱ्या तरुणांना इथे करिअर करणं सहज शक्य असल्याचं शॉपर्स स्टॉपचे कस्टमर केअर असोसिएट आणि व्हाइस प्रेसिडण्ट ह्युमन रिसोर्स, विजय कश्यप यांनी सांगितलं.

रिटेल इण्डस्ट्रीमध्ये मॅनेजमेण्टचं ट्रेनिंग घेऊन करिअर करण्याकडे आज अनेक विद्यार्थ्यांचा कल दिसून येतो. कालपर्यंत एमबीए कोर्सचा एक विषय किंवा भाग म्हणून रिटेल मॅनेजमेण्टचं ट्रेनिंग दिलं जात होतं. मात्र आज वाढत्या ट्रेण्डमुळे विविध इन्स्टिट्यूटमध्ये स्वतंत्रपणे हा कोर्स सुरू करण्यात आला आहे. रिटेल मॅनेजमेण्टमध्ये तुम्हाला पार्टटाइम किंवा फुलटाइम कोर्स करता येतो.

विद्यार्थ्यांसाठी असाच एक पर्याय केजे सोमय्या मॅनेजमेण्ट इन्स्टिट्यूट आणि पॅण्टलून रिटेल यांच्या संयुक्त विद्यमाने उपलब्ध करून देण्यात आला आहे. या दोन इन्स्टिट्यूटने एकत्रित येऊन डिप्लोमा इन रिटेल मॅनेजमेण्ट हा फूलटाइम कोर्सचा सिलॅबस तयार केला. कमीतकमी 50 टक्के मार्कांसह कोणत्याही शाखेतून ग्रॅज्युएट झालेल्या विद्यार्थ्यांना कोर्सला प्रवेश घेता येईल. कोर्सचा कालावधी अठरा महिने आहे.

सोमय्या मॅनेजमेण्ट इन्स्टिट्यूटचे फॅकल्टी, पॅण्टलूनमध्ये प्रत्यक्ष काम करणाऱ्या व्यक्ती आणि त्याचबरोबर रिटेल इण्डस्ट्रीमधील तज्ज्ञं विद्यार्थ्यांना मार्गदर्शन करतात. लेक्चर्स, केस स्टडीज, प्रॅक्टिकल ट्रेनिंग, प्रोजेक्ट अशा माध्यमातून विद्यार्थ्यांना ट्रेनिंग देण्यात येतं. शिवाय कोर्स पूर्ण झाल्यानंतर विद्यार्थ्यांना प्लेसमेण्ट असिस्टन्सही देण्यात येणार आहे.

' रिटेल इण्डस्ट्रीच्या गरजा लक्षात घेऊन प्रॅक्टिकल ट्रेनिंग देणारा कोर्स सुरू करावा, म्हणून आम्ही पॅण्टलूनशी टायअप केला. भारतातली रिटेल इण्डस्ट्री लक्षात घेता हा कोर्स केल्यानंतर विद्यार्थ्यांना या क्षेत्रात मॅनेजरिअल पातळीवर जॉब करण्याची संधी मिळते. रिटेल मॅनेजरिअल ट्रेनी म्हणून नोकरीची सुरुवात केली तरी अनुभव मिळाल्यानंतर या विद्यार्थ्यांना खूप चांगल्या संधी मिळतात ,' असं केजे सोमय्या मॅनेजमेण्ट इन्स्टिट्यूटचे प्रो. नरसिंहन यांनी सांगितलं.

मुंबईच्या आयसीएफएआय बिझनेस स्कूलचे प्रा. विवेक पाटकर यांच्या मते , ' रिटेल मॅनेजमेण्ट कोर्स केल्यानंतर विद्यार्थ्यांना करिअरच्या असंख्य संधी आहेत. या क्षेत्रातील ज्ञानाबरोबरच कम्युनिकेशन स्किल असणाऱ्या व्यक्तींना इथे चांगलं करिअर करता येईल. इच्छा असेल तर विद्यार्थ्यांना परदेशातही जॉब करण्याची संधी मिळू शकते. '

वेलिंगकर इन्स्टिट्यूट ऑफ मॅनेजमेण्ट अॅण्ड डेव्हलपमेण्ट रिसर्चमध्येही रिटेल इण्डस्ट्रीचं ट्रेनिंग देणारा डिप्लोमा कोर्स उपलब्ध आहे. एक वर्ष कालावधीच्या या कोर्समध्ये विद्यार्थ्यांना रिटेलिंग क्षेत्राचं सर्व प्रोफशनल ट्रेनिंग दिलं जातं. बारावी पास आणि रिटेलिंग क्षेत्रातील पाच वर्षं कामाचा अनुभव असणाऱ्या किंवा ग्रॅज्युएशन पूर्ण केलेल्या आणि या क्षेत्रातील दोन वर्षं कामाचा अनुभव असणाऱ्या विद्यार्थ्यांना या कोर्सला प्रवेश घेता येईल. तसंच इंग्रजी भाषेवर प्रभुत्व असणं आवश्यक आहे. विद्यार्थ्यांना कोर्सला प्रवेश देणं हे अॅप्टिट्यूड टेस्ट आणि पर्सनल इण्टरव्ह्यूमधील स्कोअरवर अवलंबून असतं.

रिटेल इण्डस्ट्रीतील करिअरच्या संधी :

0 कस्टमर केअर अॅण्ड सेल्स

0 बाइंग अॅण्ड मर्कण्डायझिंग

0 माकेर्टिंग

0 ह्युमन रिसोर्स

0 फायनान्स

0 व्हिज्युअल मर्कण्डयाझिंग

0 प्रोजेक्ट मॅनेजमेण्ट

त्यामुळे रिटेल मॅनेजमेण्टव्यतिरिक्त इतर क्षेत्रांशी संबंधित डिग्री असणाऱ्या व्यक्तींनाही इथे करिअरच्या चांगल्या संधी आहेत.

मिताली तवसाळकर

 
</text>
</doc>
