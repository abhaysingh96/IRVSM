<doc>
<docno>1091067.cms.txt</docno>
<text>
 
अर्थव्यवहार
अनिल विरुद्ध रिलायन्स इलेव्हन
[ Thursday, April 28, 2005  12:42:11 am]


म. टा. कॉपोर्रेट प्रतिनिधी

वाषिर्क बैठकीच्या निमित्ताने वेगळीच ' मॅच ' सुरू

मुंबई : रिलायन्स समूहातील रिलायन्स इंडस्ट्रीज ही प्रमुख कंपनी दणदणीत नफा कमावत असताना, या समूहाचे दोन आधारस्तंभ मुकेश आणि अनिल अंबानी या बंधूंमधील वाद बुधवारी आणखी विकोपाला गेला. अनिल विरुद्ध मुकेश आणि त्यांचे सहकारी अशा या ' मॅच ' चे ' अनिल वि. रिलायन्स इलेव्हन ' असे वर्णन अनिल यांनी केले असले, तरी तूर्तास त्यांचा ' रनरेट ' कमी झाल्याचेच स्पष्ट दिसत आहे. कारण मुकेश यांच्या कँपने रातोरात पत्रक काढून ' व्यक्तिगत महत्त्वाकांक्षेने पछाडल्यामुळे अनिल यांनी हा उद्योग चालवला असून, कंपनीच्या चांगल्या निकालांचीही दखल घ्यावीशी त्यांना वाटली नाही ', असा सणसणीत प्रतिटोला लगावला.

समेट दृष्टिपथात असताना अनिल यांनी त्या प्रयत्नांना अक्षरश: सुरुंग लावला, असा आरोप मुकेश अंबानींच्या समर्थकांनी (पत्रकावर कोणाचीही सही नाही!) केला.

हे सारे नाट्य सुरू झाले, रिलायन्स इंडस्ट्रीज संचालक मंडळाच्या बुधवारच्या बैठकीपासून. ती होती निकाल जाहीर करण्यासाठी, पण या निमित्ताने अंबानी बंधूंमध्ये जंगी सामना होणार, अशी चर्चा कॉपोर्रेट जगत आणि प्रसारमाध्यमांमध्ये आधीपासूनच सुरू झाली होती. मेकर्स चेंबरमध्ये बैठकीला जाण्यापूवीर् अनिल अंबानी पत्रकारांना भिडले आणि त्यांनी सेहवाग-टाइप ओपनिंग करत, पुढील मॅचची झाँकी दाखवून दिली. ' रिलायन्स इंडस्ट्रीतून मला हाकलून देण्याचे कारस्थान सुरू आहे, रिलायन्स इलेव्हन वि. अनिल अंबानी अशी ही मॅच आहे, भागधारकांना बोनस द्या, अशी मी मागणी केली, पण कुणी माझे म्हणणे ऐकून घेण्याच्या स्थितीत नाही ', असे सांगतच अनिल आत गेल.

बैठकीत अनिल यांनी मुकेश यांना झोंबणारा कॉपोर्रेट गव्हर्नन्सचा ( शिस्तशीर आणि पारदशीर् कारभाराचा) मुद्दा काढल्याचे समजते. कंपनीच्या हिशेब नोंदीत अनेक गोष्टींचा खुलासा नाही, असे सांगून त्यांनी त्यावर सही करण्यासही नकार दिला. रिलायन्स इन्फोकॉमशी कंपनीने केलेल्या व्यवहाराविषयी, दोन हजार कोटींच्या प्लँट आणि मशिनरी विक्रीविषयी अनिल यांनी जाब विचारला. पण त्यांच्या आक्षेपांना ' पॅव्हेलियन ' बाहेर भिरकावून देत संचालक मंडळाने रिलायन्स इंडस्ट्रीजच्या चमकदार कामगिरीची आकडेवारी जाहीर करण्यास सुरुवात केली. कंपनीने स्थापलेल्या कॉपोर्रेट गव्हर्नन्स समितीने ' कॅप्टन ' मुकेश अंबानींना ' क्लीन चिट ' देऊन टाकली, त्याचाही उल्लेख संचालकांच्या बैठकीत झाला. (दणदणीत लाभांश... 12)

 
</text>
</doc>
