<doc>
<docno>1092042.cms.txt</docno>
<text>
 
महामुंबई: मुंबई टाइम्स
सविर्स सेक्टरमध्येही युनियनचा झेंडा?
[ Thursday, April 28, 2005  06:05:32 pm]


प्रवीण मुळ्ये

मुंबईतून हद्दपार झालेल्या मॅन्युफॅक्चरिंग सेक्टरची जागा आता सविर्स सेक्टरने घेतली असून याच क्षेत्रात यापुढे आणखी जॉब्स निर्माण होण्याची शक्यता आहे. सविर्स सेक्टरमध्ये पगाराचे आकडे मोठे झाले आणि कर्मचाऱ्यांना एक्झिक्युटिव्ह्जपासून मॅनेजर, ग्रुप लीडरपर्यंत वेगवेगळी पदं मिळाली, तरीही त्यांच्या समस्या संपल्या नाहीत. हीच गोष्ट हेरून आता कामगार संघटनांनी कारखान्यातून कार्यालयांकडे मोर्चा वळवलाय. झपाट्यानं वाढत असलेल्या सविर्स इंडस्ट्रीतील यंग एक्झिक्युटिव्हज्ना आपल्या झेंड्याखाली कसं आणता येईल, याचा आढावा घेण्याच्या कामात सर्वच युनियन्स लागल्या आहेत.

टूरिझम, हॉस्पिटॅलिटी, रीटेल, ऑनलाइन बँकिंग, मीडिया, एण्टरटेनमेण्ट, आयटी/बीपीओ सविर्स इंडस्ट्री म्हणून झपाट्यानं उदयाला येत असलेल्या विविध सेक्टर्समध्ये काम करणाऱ्या तरुण कामगारांचा एकट्या मुंबईतील आकडा 15 लाखांपेक्षा जास्त आहे. सविर्स इंडस्ट्रीचाच भाग असलेल्या कॉल सेंटर्स, एण्टटेनमेण्ट क्षेत्रात दरवषीर् हजारो नव्या नोकऱ्या उपलब्ध होत आहेत. पण मोठ्या उद्योगात असूनही असंघटित असलेल्या कामगाराला एकीचे बळ मिळालेलं नाही. कॉण्ट्रॅक्टमुळे नोकरी जाण्याची डोक्यावर टांगती तलवार, कामाचा वाढता ताण, वेळेच डळमळीत झालेलं गणित, वरिष्ठांचा जाच अशा अनेक समस्यांद्वारे सविर्स इंडस्ट्रीतल्या कामगारांच्या पिळवणुकीची उदाहरणे आहेत. त्यामुळेच या व्हाइट कॉलर एक्झिक्युटिवच्या रुपातल्या कामागाराला सुरक्षा कवच द्यायला अनेक कामगार संघटनांनी प्राधान्य देण्यास सुरूवात केली आहे.

कॉल सेंटर्समध्ये काम करणाऱ्या हजारो तरुणांना एकत्र आणण्याचा कामगार नेते दत्ता इस्वलकरांनी सहा महिन्यांपूर्वी सुरू केलेला प्रयत्न हा याच उपक्रमाचा एक भाग होता. कल्चरल इव्हेंट्सच्या माध्यमातून कॉल सेंटर्समधील तरुणांना एकत्र आणणाऱ्या इस्वलकरांच्या प्रयत्नांना चांगला प्रतिसादही मिळतोय. सविर्स सेक्टरमधील मुलांच्या मनात तेथील मॅनेजमेण्टद्वारे ' युनियन ' या शब्दाविषयी प्रचंड भीती घालण्यात आली आहे. नोकरी गमावण्याच्या टांगत्या तलवारीमुळे नाक दाबून बुक्क्यांचा मार हजारो तरुणांना सहन करावा लागत आहे. पण त्यांची ही भीती आता दूर होत आहे. कॉल सेंटर्समधील मुलांशी बोलून केलेल्या सव्हेर्तून दिसलेलं सत्यही लोकांबरोबरच राज्य, केंद सरकारसमोर आणून या क्षेत्रातील हजारो तरुणांना नोकरीची गॅरण्टी मिळवून देण्याचा आपला प्रयत्न असल्याचं इस्वलकर यांनी सांगितलं.

सेंटर ऑफ इंडियन ट्रेड युनियनही सविर्स सेक्टरमधील तरुण कामगारांच्या समस्यांना वाचा फोडण्यासाठी विविध योजना आखतंय. सविर्स सेक्टरमध्ये काम करणाऱ्या महिलांवर होत असलेल्या अन्यायाबाबत आपल्याकडेही तक्रारी आल्या आहेत. ट्रेड विमेन सविर्सच्या माध्यमातून या इंडस्ट्रीतील महिलांना त्यांचे हक्ककसे देता येतील, याबाबत आपण प्रयत्नशील असल्याचं युनियनच्या महाराष्ट्र स्टेट कमिटीचे जनरल सेक्रेटरी के. एल. बजाज यांनी सांगितलं. सविर्स इंडस्ट्रीतील तरुणांना त्यांचे हक्क मिळवून देण्यासाठी सर्व युनियन्सना एकत्र आणण्यासाठीही प्रयत्नशील असल्याचं बजाज म्हणाले. नोकरभरतीदरम्यान केल्या जाणाऱ्या करारातील जाचक अटींमधून या कामगारांची मुक्तता करण्यासाठी राज्य आणि केंद सरकारला साकडं घालण्याचा या मंडळींचा विचार आहे. सविर्स इंडस्ट्रीवर झेंडा फडवण्यासाठी अनेक युनियन्स प्रयत्नशील असल्या तरी, त्यांच्या या प्रयत्नाला सध्यातरी यश मिळणं कठीण असल्याचं कामगार क्षेत्रातील तज्ज्ञ सांगतात.

 
</text>
</doc>
