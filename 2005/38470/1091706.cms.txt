<doc>
<docno>1091706.cms.txt</docno>
<text>
 
देश-विदेश
भारताने सीटीबीटीवर स्वाक्षरी करावी:अन्नान
[ Thursday, April 28, 2005  03:01:31 pm]


वृत्तसंस्था

नवी दिल्ली : भारताने सर्वसमावेशक अण्वस्त्र चाचणी बंदी करारावर(सीटीबीटी) स्वाक्षरी करावी, अशी विनंती सुंयक्त राष्ट्र संघाचे सरचिटणीस कोफी अन्नान यांनी केली आहे.

सुंयक्त राष्ट्र संघाची बदलती भूमिका याविषयावरील भाषणात त्यांनी हे मत मांडले. निशस्त्रीकरणाच्या दिशेने वाटचाल केली नाही तर विकसनशील देशातील नागरिकांचा अण्वस्त्रांच्या हल्ल्यात नाहक बळी जाईल, अशी भीती त्यांनी व्यक्त केली.भारत लवकरच अण्वस्त्र चाचणी बंदी करारावर स्वाक्षरी करुन नवा आदर्श घालून देईल, अशी अपेक्षाही अन्नान यांनी व्यक्त केली.

 
</text>
</doc>
