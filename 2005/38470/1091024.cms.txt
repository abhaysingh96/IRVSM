<doc>
<docno>1091024.cms.txt</docno>
<text>
 
महामुंबई
'पवारांना विजेपेक्षा सत्ता महत्त्वाची'
[ Thursday, April 28, 2005  12:00:10 am]


म. टा. प्रतिनिधी

मुंबई : वीजटंचाईने राज्यात गंभीर परिस्थिती निर्माण झाल्यावर केंदीय कृषीमंत्री व राष्ट्रवादी काँग्रेसचे अध्यक्ष शरद पवार हे त्याचा दोष काँग्रेसवर ढकलत आहेत. एन्रॉनप्रकरणी चौकशीसाठी नेमलेला कुर्डुकर आयोग हा सत्ता जाऊ नये, यासाठी स्वीकारला हे पवार यांचे वक्तव्य म्हणजे राज्य अंधारात बुडाले तरी चालेल पण खुर्चा टिकल्या पाहिजेत या प्रवृत्तीचे आहे. आता माधव गोडबोले समितीवर दोषारोप ठेवणारे पवार इतके वषेर् गप्प का होते असा सवाल भाजपचे ज्येष्ठ नेते गोपीनाथ मुंडे यांनी केला आहे.

जे चांगले झाले ते पवारांनी केले व चुकीचे झाल्यास त्यास मित्रपक्षास जबाबदार धरावयाचे ही पवारांची निती आहे.आता माधव गोडबोले समितीवर टीका करणारे पवारांच्याच राष्ट्रवादी काँग्रेसच्या मंत्र्यांनी मग त्यावेळी कॅबिनेटमध्ये गोडबोले समितीचा अहवाल का स्वीकारला.या समितीच्या शिफारशीवरुन भदावती, इस्पात व रिलायन्सशी झालेले वीज खरेदीचे करार का केले. युती सरकारच्या काळात दहा खासगी वीजनिमिर्ती प्रकल्पाबाबत सामंजस्याचे करार झाले होते ते अमलात आणले असते तर आताची वीजटंचाई निर्माणच झाली नसती अशी टीका मुंडे यांनी केली.

आता वीजटंचाई राष्ट्रवादी काँग्रेसच्या अंगावर येत असल्याचे लक्षात येताच आपला पक्ष जनरोषास बळी पडू नये, यासाठी सारा दोष पवार हे काँग्रेसच्या पदरात टाकत आहेत. राज्याला वीज मिळाली नाही तरी चालेल पण सत्ता टिकली पाहिजे अशी भूमिका घेतल्याने कुर्डुकर आयोग नेमण्यास राष्ट्रवादी काँग्रेसने मान्यता दिली हे सत्य आहे असे ते म्हणाले.

राज्याला सध्या विजेसंदर्भात कोणतेही निश्चित धोरण नाही. ऊर्जामंत्री दिलीप वळसे- पाटील दररोज लोडशेडिंगचे नवे धोरण अथवा टाइमटेबल जाहीर करत आहेत.

कधी ग्रामीण भागातील प्रमाण वाढवता तर कधी शहरात लोडशेडिंग लागू करतात असे धरसोडीचे धोरण आहे. राज्य वीज मंडळाचे त्रिभाजन न केल्यास वीज मंडळाचा परवाना रद्द होईल हे ऊर्जामंत्री दिलीप वळसे पाटील यांचे विधान हास्यास्पद आहे. गेली चार वषेर् उर्जामंत्री असलेल्या पाटील यांना वीज मंडळाला केंद सरकार परवाना देत नाही तर राज्य सरकार परवाना देते हे माहीत नसावे हे केविलवाणे आहे अशी टीका त्यांनी केली. जागतिक बँकेच्या दबावावरुन वीज मंडळाचे खासगीकरण केले जात आहे. देशातील भांडवली बाजारात कर्जासाठी निधी उपलब्ध असताना जागतिक बँकेकडून कर्ज घेण्याची गरज नाही. या संदर्भातही राज्य सरकारचे निश्चित धोरण नाही.जे धोरण आखले त्यास सहा सहा महिन्यांची मुदतवाढ दिली जात आहे अशी टीका त्यांनी केली.

आयोगाचा निर्णय दुदैर्वी

वीज ग्राहकांनी 500 युनिटपेक्षा जास्त वीज वापरल्यास प्रति युनिट एक रुपया अधिभार आकारण्याचा वीज नियामक आयोगाचा निर्णय दुदेर्वी आहे. एकविसाव्या शतकात राज्य सरकारने ग्राहकांना मुबलक वीज पुरवठा करण्याची गरज असताना दुसरीकडे जादा वीज वापरल्याबाबत अधिभार आकारावयाचा हा निर्णय अनाकलनीय आहे अशी टीका मुंडे यांनी केली.

 
</text>
</doc>
