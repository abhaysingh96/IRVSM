<doc>
<docno>1091044.cms.txt</docno>
<text>
 
महामुंबई
निविदा मंजूर नसताना खड्डे बुजवायचे कसे?
[ Thursday, April 28, 2005  12:11:33 am]


म. टा. प्रतिनिधी

मुंबई : मुंबईच्या रस्त्यांवरील खड्डे दोन आठवड्यांत बुजवण्याचे आदेश हायकोर्टाने दिल्यामुळे मंुबई महापालिकेच्या स्थायी समितीला गेला महिनाभराहून अधिक काळ रेंगाळलेला सिमेंट काँक्रिटीकरण, डांबरीकरण आणि खड्डे बुजवण्याच्या प्रस्तावाबाबत निर्णय घेणे भाग पडणार आहे. तर, खड्डेमुक्त रस्ते करण्यासाठी मागवलेल्या निविदेवर स्थायी समितीत निर्णय होत नसल्यानेे पावसाळ्यापूवीर् खड्डे बुजवायचे कसे, अशी चिंता प्रशासनाला पडली आहे.

स्थायी समितीच्या सदस्यांचे शंकांचे निरसन न झाल्याने सुमारे 432 कोटींचा हा प्रस्ताव मंजूर करण्यात आले नसल्याचे सर्वपक्षीय लोकप्रतिनिधींचे म्हणणे आहे. रस्त्यांचा दर्जा सुधारण्यासाठी सिमेंट काँक्रिटीकरण, डांबरीकरण आणि खड्डे बुजवण्यासाठी जानेवारीत निविदा मागवण्यात आल्या होत्या. सिमेंट काँक्रिटीकरणासाठी महत्त्वाच्या 23 रस्त्यांसाठी 342 कोटी, डांबरीकरणासाठी सहा वेगवेगळ्या भागांसाठी 30 कोटी आणि रस्त्यांवरील मोठे खड्डे बुजवण्यासाठी 30 कोटी असे मिळून 342 कोटी रुपयांची निविदा काढण्यात आली. दोन महिन्यात निविदांचे काम पूर्ण झाल्यानंतर 23 मार्चला चिटणीस खात्याकडे अंतिम प्रस्ताव पाठवण्यातही आला. स्थायी समितीच्या 20 एप्रिलच्या बैठकीत प्रस्ताव अजेंड्यावर आला. पण ती बैठक आणि त्यानंतरच्या बैठकीतही प्रस्तावावर चर्चाच झाली नाही.

एवढ्या मोठ्या प्रस्तावावर सदस्य साशंक असल्याने त्यावर चर्चा व्हावी, असे स्थायी समितीचे अध्यक्ष सुनील प्रभू यांचे म्हणणे आहे. रस्त्यांच्या कामाबाबत तक्रारी लक्षात घेता पारदशीर् पद्धतीने हा प्रस्ताव मंजूर व्हावा यासाठीच प्रस्ताव अजून मंजूर झालेला नाही. मे महिन्याच्या पहिल्या आठवड्यापर्यंत निर्णय घेतला जाईल, असे प्रभू म्हणाले. तर, एका कंत्राटदाराला प्रशासनाने पाच ते सहा कामे दिल्याने खड्डे आणि रस्त्यांची कामे नीट होऊ शकत नाही. याबाबत प्रशासनाचे उत्तर मिळाल्यावर आम्ही प्रस्ताव मंजूर करू, असे विरोधी पक्षनेते राजहंस सिंग यांनी सांगितले.

स्थायी समितीने मंजुरी दिली असती, तर प्रत्यक्ष कामाला सुरूवात झाली असती. मे महिन्याअखेर खड्डे आणि डांबरीकरणाचे काम संपवले असते. काँक्रिटीकरणाचे काम वेळेवर सुरू केल्याने पावसात काम राहिले नसते. नागरिकांना थोडा तरी दिलासा मिळाला असता, असे उच्चपदस्थ अधिकाऱ्यांचे म्हणणे आहे. यापूवीर् खड्डे आणि रत्यांचे काम ऐन पावसाळ्यात सुरू व्हायचे. मात्र यावेळी प्रथमच एप्रिल मे महिन्यात करण्याचे प्लॅन आखूनही केवळ मंजुरीविना प्रशासनाला गप्प बसावे लागत असल्याची खंत त्यांनी व्यक्त केली.

' मुंबईतील 1800 किमी रस्त्यांवर यावेळी प्रथमच देशभरातील नामांकित कंपन्या काम करणार असल्याने दर्जाबाबत मुंबईकरांनी निश्चिंत रहावे. क्षमता असलेल्यांनाच कामे देण्यात आली आहेत ', अशी ग्वाही पालिका आयुक्त जॉनी जोसेफ यांनी दिली.

' बेकायदा स्पीडब्रेकर हटवा '

मुंबईसह राज्याच्या महामार्गांवर असलेले बेकायदा स्पीडबेकर हटवून तेथे ठराविक आकाराचेच स्पीडब्रेकर बसविण्यात यावेत, असे आदेश पालिका व राज्य सरकारला मुंबई हायकोर्टाने दिले आहेत.

मुंबईतील रस्ते आणि राज्यातील महामार्गांवर असलेल्या बेकायदा स्पीडब्रेक रविरोधात जनहित मंचने केलेल्या जनहित याचिकेची बुधवारी मुख्य न्या. दलवीर भंडारी व न्या. शरद बोबडे यांच्या खंडपीठापुढे सुनावणी झाली. मुंबईतील खराब रस्ते पावसाळयापूवीर् दुरूस्त करावे, असे कोर्टाने स्पष्ट केले.

 
</text>
</doc>
