<doc>
<docno>1091041.cms.txt</docno>
<text>
 
महामुंबई
पाणीटंचाई आणि 'कोरडे' प्रशासन!
[ Thursday, April 28, 2005  12:08:37 am]


म. टा.प्रतिनिधी

मंुबई : मंुबई महापालिकेने जाहीर केलेल्या पाणी कपातीच्या प्रमाणापेक्षाही विविध कारणाने मंुबईकरांना पाणी कपातीचा जास्त सामना करावा लागत असल्याची टीका स्थायी समितीच्या बैठकीत करण्यात आली खरी ; पण प्रशासनाने या मुद्द्यावर काहीच प्रतिक्रिया न दिल्याने ही चर्चा ' कोरडी ' च राहिली.

विरोधी पक्षनेते राजहंस सिंह यांनी हरकतीचा मुद्दा मांडून पाणीटंचाई असल्याचा आरोप केला. त्यास शिवसेनेचे रवींद वायकर, तृष्णा विश्वासराव, राहुल शेवाळे, श्रद्धा जाधव आदी सदस्यांनी पाठींबा दिला.

पाइपलाइप जोडण्यांच्या कामामुळे पालिकेने मंुबईत 30 एप्रिलपर्यंत 20 टक्के पाणीकपात जाहीर केली आहे. पण, प्रत्यक्षात विविध विभागातील रहिवाशांना 20 टक्क्यांपेक्षाही जास्त पाणीटंचाईचा सामना करावा लागत आहे, असे सदस्यांचे म्हणणे होते. जोगेश्वरी- विक्रोळी लिंकरोडचे काम करताना अनेक ठिकाणी पाइपलाइन फुटली. त्यामुळे परिसरातील रहिवाशांना पाणीटंचाईचा सामना करावा लागत आहे. त्यासाठी त्यांना टँकरवर विसंबून राहावे लागत आहे. असे असतानाही पाण्याचे बिल घेतले जाते, याकडे रवींद वायकर यांनी लक्ष वेधले. तर, पीडिमेलो रोडवरील झोपड्यांच्या ठिकाणी पाइपलाइन फोडून दिवसभर पाण्याचा मुक्तपणे वापर केला जाता. तर, एफ-नॉर्थसारख्या विभागातील रहिवाशांना पाणीच मिळत नाही, असे तृष्णा विश्वासराव म्हणाल्या. श्रद्धा जाधव यांनीही माटुंगा, दादर भागात पाण्याची ओरड असल्याची तक्रार केली.

बैंगनवाडी, शिवाजीनगर या भागांत पाण्याचा प्रश्ान् इतका बिकट झाला आहे की, स्थानिक आमदारांना विभाग ऑफिसांसमोर उपोषण करावे लागले, याची आठवण शेवाळे यांनी करून दिली. समितीचे अध्यक्ष सुनील प्रभू यांनी, पालिकेचे अन्य कामे प्रशंसनीय आहेत. पण पाण्याच्या प्रश्ानमुळे इतर चांगल्या कामांना डाग लागतो, याची प्रशासनाने दखल घ्यावी, अशी सूचना केली. प्रशासनाच्यावतीने अतिरिक्त आयुक्त श्रीकांत सिंग यांनी काहीच प्रतिक्रिया नोंदवली नाही.

 
</text>
</doc>
