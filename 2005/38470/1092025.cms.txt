<doc>
<docno>1092025.cms.txt</docno>
<text>
 
महामुंबई
निर्यात मात्र उद्दिष्टाएवढी
[ Thursday, April 28, 2005  05:57:15 pm]


मुंबई टाइम्स टीम

नवी मुंबई : यंदाच्या हंगामात 25 हजार मेट्रिक टन आंबा निर्यातीचं उद्दिष्ट राज्य सरकारने निश्चित केलं आहे. आंब्याच्या मोहरावरील रोग, गारपीट, अवेळी पाऊस यामुळे उत्पादन कमी होण्याची शक्यता असली तरी निर्यातीचं उद्दिष्ट साध्य करण्यात सरकारला यश येईल, असं राज्याचे पणनमंत्री हषवर्धन यांनी स्पष्ट केलं आहे.

वाशी इथल्या मुंबई कृषी उत्पन्न बाजार समितीच्या फळ बाजारामध्ये 2005 च्या हंगामातील आंबा विक्रीच्या खुल्या लिलावाच्या शुभारंभ प्रसंगी त्यांनी ही माहिती दिली. राज्य सरकारने आंब्याच्या खुल्या लिलावास सुरुवात केली आहे. ही योजना प्रायोगिक तत्त्वावर सुरू करण्यात आली आहे. आंबा या फळापासून त्याची सुरुवात केली करण्यात आली आहे. इतर फळांचे लिलाव टप्प्याटप्याने करण्यात येतील. सध्या मलेशिया, सिंगापूर, चीनला आंब्याची निर्यात करण्यात येत आहे. जपानमध्ये आंब्याचं माकेर्ट विकसित करण्यासाठी केंद व राज्य सरकारमार्फत प्रयत्न सुरू असल्याचं ते म्हणाले, राज्य सरकारमार्फत आंबा नुकसानधारकांना हेक्टरी दहा हजार रुपये मदत देण्यात येत असल्याची माहितीही पाटील यांनी दिली.

शेतमालाच्या घाऊक व्यापाराचे नियमन सध्या फक्त कृषी उत्पन्न बाजार समित्याच करतात. राज्यात फळांचं उत्पादन दरवर्षी 100 लाख तर भाजीपाल्याचं उत्पादन 45 लाख टन होते. फळे-भाजीपालाच्या उत्पादनात दिवसेंदिवस वाढ होत असून त्याचं नियमन करण्यास बाजार समित्या कमी पडत आहेत. केंद सरकारने बँकिंग क्षेत्र, दूध उत्पादक संघाच्या धतीर्वर कृषि क्षेत्रातही खाजगीकरण करण्याचा निर्णय घेतला आहे. त्या निर्णयाची अमलबजावणी करण्यासाठी कृषी उत्पन्न बाजार समिती कायद्यात

सुधारणा करण्याची प्रक्रिया सुरू केली आहे. बाजार समित्यांचे अधिकार खाजगी माकेर्टला देण्याचा निर्णय सरकारने घेतला आहे. खाजगी माकेर्टसाठी नियमावली तयार करण्यात येत आहे. संबंधित घटकांना विश्वासात घेऊन कृषी उत्पन्न बाजार समिती कायद्यात सुधारणा करून, तसा कायदा सरकार करणार असल्याचं त्यांनी सांगितलं.

 
</text>
</doc>
