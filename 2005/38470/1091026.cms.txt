<doc>
<docno>1091026.cms.txt</docno>
<text>
 
महामुंबई
आता येतेय बिग बजेट सिनेमांची लाट!
[ Thursday, April 28, 2005  12:01:11 am]


म. टा. सांस्कृतिक प्रतिनिधी

मुंबई : पहिल्या सहा महिन्यात पन्नास कोटींचा तोटा सहन करणाऱ्या बॉलिवुडमध्ये पुढच्या सहा महिन्यात शंभर कोटी पणाला लागणार आहेत. छोट्या बजेटच्या फिल्म्सचा मारा अव्याहत सुरू असताना आता बिग बजेट चित्रपटांचा सिलसिला सुरू होणार आहे. ताज्या ' वक्त ' आणि ' काल ' ने त्याची नांदी झाली आहे.

गेल्या आठवड्यात सर्वत्र झळकलेल्या ' वक्त ' चे बजेट आहे 15 कोटी रुपयांचे. अमिताभ बच्चनची प्रमुख भूमिका असलेल्या या चित्रपटाला चांगला प्रतिसाद मिळाला असल्यामुळे बिग बजेट चित्रपट बनवणाऱ्यांच्या आशा पल्लवीत झाल्या आहेत.

गेल्या नऊ ते दहा महिन्यात सगळे बिग बजेट चित्रपट तिकिटबारीवर आपटले आहेत. मधुर भांडारकरचा ' पेज थ्री ' हा स्मॉल बजेट चित्रपट हा गेल्या सहा महिन्यातला एकमेव हीट आहे. अर्थात ही वस्तुस्थिती असली तरी अनेक बिग बजेट चित्रपट येत्या सहा महिन्यात झळकणार आहेत. यात सर्वाधिक चर्चा आहे ती केतन मेहता यांच्या ' द रायझिंग ' ची. पंचवीस कोटी रुपयांहून अधिक बजेट असलेल्या या चित्रपटात आमिर खान प्रमुख भूमिकेत आहे आणि ' लगान ' नंतर चार वर्षांनी येणाऱ्या त्याच्या या चित्रपटाकडे सर्वांचे लक्ष लागून राहिले आहे.

आमिरचीच प्रमुख भूमिका असलेला राकेश मेहराचा ' रंग दे बसंती ' हा आणखी एक बिग बजेट चित्रपट डिसेंबरमध्ये प्रदशिर्त होईल. सध्या त्याचे चित्रिकरण वेगात सुरू आहे.

या चित्रपटाच्या शूटिंगला प्रत्यक्ष सुरुवात करण्यापूवीर् राकेश मेहराने वांद्याच्या मेहबूब स्टुडिओत सेट लावून महिनाभर पध्दतशीर रिहर्सल केली, असे बोलले जाते. या चित्रपटाचे बजेट आहे 30 कोटी रुपये.

महेश मांजरेकरचा अमिताभ बच्चन आणि शमिर्ला टागोर यांना घेऊन येणारा ' विरुध्द ' हा चित्रपटही आठ ते दहा कोटींच्या घरातला आहे. चाकोरीबाहेरचा विषय असूनही त्याचे बजेट मोठे आहे. अंडरर्वल्डवर आधारित असलेला राम गोपाल वर्माचा ' सरकार ', शाद अलीचा ' बंटी और बबली ' हेही 12 ते 15 कोटी रुपयात बनणार आहेत. याशिवाय राजकुमार संतोषीच्या नव्या चित्रपटाचे बजेट 20 कोटीचे आहे.

बॉलिवुडमध्ये आता दोन कोटींचा चित्रपट आणि दोन कोटींवरचा चित्रपट अशा चित्रपटाच्या दोन कॅटॅगिरीज केल्या जातात. गेल्या काही वर्षात दोन कोटींच्या आतल्या चित्रपटांनी आश्चर्यकारकरित्या कमाई केली आणि बिग बजेट चित्रपटांचे युग संपले असे बोलले जाऊ लागले. पूवीर्चे पंचवीस पंचवीस आठवडे एकेका थिएटरला चित्रपट चालण्याचे दिवस आता इतिहास जमा झाले आहेत.

हमखाह हाऊसफुल्ल घेणारा स्टारही आता कोणी उरलेला नाही. पण आता व्यवसायाची गणितंही बदलली आहेत. छोट्या चित्रपटगृहांचे जाळे तयार झाल्याने एक आठवडा सलग गदीर् खेचणारा चित्रपटही आज चालणाऱ्या चित्रपटांत गणला जातो. ओव्हरसीज माकेर्टमध्ये हिंदी चित्रपटांची किंमत वाढली आहे.

 
</text>
</doc>
