<doc>
<docno>1091033.cms.txt</docno>
<text>
 
महामुंबई
पसरिचांविरोधात याचिका
[ Thursday, April 28, 2005  12:03:58 am]


म. टा. प्रतिनिधी

मुंबईं : नवे पोलिस महासंचालक पी. एस. पसरिचा यांनी वाममार्गाने बेहिशेबी मालमत्ता मिळवल्याचा आरोप करणाऱ्या याचिकेत संबंधित मालमत्तेचा तपशील नसल्याने तीत योग्य दुरुस्ती करण्याचा आदेश मुंबई हायकोर्टाने अर्जदाराला दिला.

न्या. आर. एम. एस. खांडेपारकर व न्या. पी. व्ही. काकडे यांच्या खंडपीठापुढे अॅड. देवेंद शुक्ला यांनी ही याचिका केली आहे. त्या याचिकेवर आता 2 मे रोजी सुनावणी ठेवण्यात आली आहे. पसरिचा एक मे रोजी महासंचालकपदाची सूत्रे स्वीकारणार आहेत.

त्यांनी सुमारे तीन कोटी 92 लाख रुपयांची बेहिशेबी मालमत्ता केल्याचा आरोप अर्जदाराने याचिकेत केला असला तरी त्या मालमत्तेची यादी व त्या केव्हा घेतल्या त्यांच्या तारखा अर्जदाराने दिल्या नसल्याचे कोर्टाने निदर्शनाला आणले.

 
</text>
</doc>
