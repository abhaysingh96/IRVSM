<doc>
<docno>1091062.cms.txt</docno>
<text>
 
क्रीडा
शिवाजी पार्क मैदानाबाबतचा प्रश्न सुटणार
[ Thursday, April 28, 2005  12:39:36 am]


म. टा. क्रीडा प्रतिनिधी

मुंबई : शिवाजी पार्क मैदानात इतर काही कार्यक्रमांमुळे क्रिकेट सामन्यांत अडथळा येतो आणि त्या बाबत नऊ वर्षांपूवीर् काढलेल्या जीआरची प्रत मी महाराष्ट्राच्या मुख्यमंत्र्यांकडे दिली आहे आणि त्यात लवकरात लवकर लक्ष घातले जाईल असे आश्वासन मुंबई क्रिकेट असोसिएशनचे अध्यक्ष शरद पवार यांनी दिले आहे.

मुंबई क्रिकेट असोसिएशनच्या सर्वसाधारण सभेआधी संजीव खानोलकर यांना बोलावून पवारांनी ही माहिती दिली. हा प्रश्ान् सुटेल अशी अपेक्षा बाळगूया असेही ते म्हणाले. केवळ एक मे , 26 जानेवारी, राजकीय सभा आणि परेड यांच्यासाठीच केवळ शिवाजी पार्कचा उपयोग केला जावा असे खानोलकरांनी सांगितले.

मुंबई क्रिकेट असोसिएशनचे माजी संयुक्त चिटणीस मयांक खांडवाला यंाना सभेआधी पवारांनी बोलावून घेतले आणि त्यांची बाजू ऐकून घेतली. शरद पवार म्हणाले : ' मला मयांक यांच्या बोलण्यात तथ्य वाटले आणि म्हणूनच त्यांना मतदानासाठी परवानगी देण्यात आली. ' त्यानंतर भारत विरुद्ध इंग्लंड सामन्यावेळी जे लायसन्स पोलीसांकडून हवे होते. ते मिळवताना मयांक यांनी एका पोलीस अधिकाऱ्याला विकत तिकीटे देण्याजे मान्य केले. ती तिकीटे घेऊन मुंबई क्रिकेट असोचा एक कर्मचारी तिकीटे घेऊन गेला. पण त्या पोलीस अधिकाऱ्याने मयांककडून पैसे मिळतील असे सांगितले. याबाबत मयांकचा खुलासा मला पटला असे पवारांनी सांगितले.

आझाद मैदानातील सर्व क्लबना प्रत्येकी दहा खुर्च्या आणि पाण्याची पिंपे यांचे वाटप करण्यात आले. पण यात पुढाकार घेणाऱ्या मैदान सेक्रेटरी लक्ष्मण चौहान यांचे नाव वाषिर्क अहवालात का नाही असा प्रश्ान् विलास गोडबोले यांनी उपस्थित केला. चौहान यांचे नाव या अहवालात नसल्याबद्दल आम्ही माफी मागतो असे रत्नाकर शेट्टी यांनी सांगितले. उपसमित्यांसंबंधी माहिती या अहवालात असायला हवी होती हे अध्यक्ष शरद पवारांनी मान्य केले. ताळेबंदातील काही त्रुटी श्ाीपाद हळबे यांनी निदर्शनास आणून दिल्या. अहवालात एस. व्ही. कदम करंडकाचा उल्लेख असायला हवा असे मनोहर बने यांनी सांगितले.

क्रिकेट अकामदमीला कोणाच नाव द्यावे या संबंधी आताच चर्चा नको, कार्यकारिणी ठराव करेल आणि मग तो सर्वसाधारण सभेपुढे ठेवला जाईल असे शरद पवारांनी दिलीप करंडे यांच्या प्रश्ानवर उत्तर देताना सांगितले. नाव देण्याचा ठराव झाला असता तर मला शिवसेनाप्रमुखांचे अभिनंदन आजच करता आले असते असे करंडे म्हणाल्यावर पवार हसून झटकन म्हणाले : अकरा तारखेला सेनाप्रमुख भेटणार आहेत त्यावेळी तुमचा हा निरोप मी त्यांना अवश्य देईन!

ही वाषिर्क सर्वसाधारण सभा तशी खेळीमेळीच्या वातावरणात झाली असे सांगून शरद पवार म्हणाले : ' प्रश्ान् विचारले गेले पण वैयक्तिक उखाळ्यापाखाळ्या काढल्या गेल्या नाहीत याचे समाधान वाटते. ' वानखेडे स्टेडियममध्ये झालेल्या या वाषिर्क सर्वसाधारण सभेनंतर लगेच आपल्याला इतरत्र जायचे असल्यामुळे निवडणुकीचा निकाल रवी सावंत जाहीर करतील असे शेवटी त्यांनी सांगितले.

केनया दौऱ्यासंबंधीच्या अकौंटससंबंधीचे काम पूर्ण होत आले असून त्याबाबतची माहिती दिली जाईल असे उपाध्यक्ष रवी सावंत यांनी सांगितले.

महाडदळकर गटाचे निभेर्ळ यश

मुंबई (म. टा. क्रीडा प्रतिनिधी) : मुंबई क्रिकेट असोसिएशनच्या निवडणुकीत बाळ महाडदळकर गटाने निभेर्ळ यश मिळवले. माजी कसोटीवीर लालचंद राजपूत यांनी संयुक्त चिटणीसपदाच्या निवडणुकीत सर्वाधिक 233 मते मिळवली. या विजयामुळे मी आनंदित झालो असून मुंबई क्रिकेट असोच्या प्रगतीसाठी अधिक झटेन असे ते म्हणाले.

मुंबई क्रिकेट असो. कार्यकारिणी

अध्यक्ष : शरद पवार. उपाध्यक्ष : रवी सावंत आणि दिलीप वेंगसरकर. संयुक्त चिटणीस : लालचंद राजपूत, रमेश कोसंबिया. खजिनदार : रत्नाकर शेट्टी. कार्यकारिणी : हेमंत वायंगणकर, पय्याडे शेट्टी, मिलींद रेगे, समीर बांदेकर, नीतीन दलाल, रमेश वाझगे, संजय पाटील, जावेद रिझवी, दीपक मुरकर, पंकज ठाकूर, विनोद देशपांडे.

 
</text>
</doc>
