<doc>
<docno>1031085.cms.txt</docno>
<text>
 
महाराष्ट्र
वसईत उद्यापासून 'साहित्य जल्लोष'
[ Thursday, February 24, 2005  05:28:17 pm]


मुंबई टाइम्स टीम

वसई : मिनी साहित्य संमेलन म्हणून ख्याती पावलेला साहित्य जल्लोष 26 आणि 27 फेब्रुवारी रोजी माणिकपूर इथल्या समाज उन्नती मंडळाच्या मैदानावर आयोजित करण्यात आला आहे.

शनिवारी दुपारी तीन वाजता अ.भा. मराठी साहित्य संमेलनाचे अध्यक्ष प्रा. केशव मेश्राम यांच्या हस्ते होणार आहे. ज्येष्ठ साहित्यिक के.ज. पुरोहित, रामदास भटकळ, प्रा. वि.शं. चौघुले यांच्यासह मायकल फुटर््याडो आणि नितीन राऊत प्रमुख पाहुणे म्हणून उपस्थित राहणार आहेत.

डिम्पल प्रकाशन, साप्ताहिक जनपरिवार, वसई तालुका पत्रकार संघ आणि लिलाई दिवाळी अंक यांच्या संयुक्त विद्यमाने होणाऱ्या साहित्य जल्लोषाचं यंदाचं नववं वर्ष आहे. दोन दिवस चालणाऱ्या साहित्य जल्लोषात यंदाही विविध कार्यक्रमांचं आयोजन करण्यात आलं आहे. उद्घाटनानंतर ' बहुजन साहित्य : अपेक्षा आणि उपेक्षा ' या विषयावर परिसंवाद होईल. यात प्रा. केशव मेश्राम, के.ज. पुरोहित, रामदास भटकळ आणि प्रा. वि.शं. चौघुले यांचा सहभाग असेल. संध्याकाळी 7.30 वाजता होणाऱ्या कवीसंमेलनात प्रा. केशव मेश्राम यांच्यासह प्रमोद कर्नाड, नेताजी पाटील, आर. एम. पाटील, विष्णू सूर्या वाघ, रमाकांत वाघचौडे सहभागी होणार आहेत.

गप्पांचे चौकार-षटकार या चर्चासत्राने दुसऱ्या दिवशीची सुरुवात होईल. यात द्वारकानाथ संझगिरी, मेघना साने, जयंत ओक आणि हरिहर बाबरेकर सहभागी होणार आहेत. दुपारी 3 वाजता सौमित्र यांच्या अध्यक्षतेखाली निमंत्रितांचं कविसंमेलन आयोजित करण्यात आलं आहे. यात महेश केळुस्कर, सिसिलिया कार्व्हालो, कविता महाजन, निरजा, किरण येले आदी सहभागी होतील. साहित्य जल्लोषच्या संध्याकाळी 6 वाजता होणाऱ्या समारोपात ज्येष्ठ अभिनेते प्रभाकर पणशीकर यांची मुलाखत शशी भालेकर आणि नाना वळवईकर मुलाखत घेतील. साहित्य जल्लोषच्या संजोजनासाठी अशोक मुळे, अॅण्ड्रयू कोलासो, रॉक कार्व्हालो, अनिलराज रोकडे, रवींद माने, बियन चव्हाण, विल्यम डिसिल्वा, कृ. वि. उभाळकर यांनी पुढाकार घेतला आहे.

 
</text>
</doc>
