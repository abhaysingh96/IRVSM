<doc>
<docno>1031522.cms.txt</docno>
<text>
 
महाराष्ट्र
डोंबिवली गोळीबाराचे गूढ उकलले
[ Thursday, February 24, 2005  11:27:37 pm]


म. टा. वृत्तसेवा

डोंबिवली : शहरातील मानपाडा रोडवर बुधवारी रात्री झालेल्या भीषण गोळीबाराचे गूढ उकलले असून, मित्राने दारूच्या पाटीर्त पत्नीचा विनयभंग केल्याने संतापाच्या भरात पतीने केलेल्या गोळीबारात दोघांना प्राण गमवावे लागल्याचे स्पष्ट झाले आहे. पोलिसांनी याबाबत आठ तासांत आरोपींना जेरबंद केले आहे.

डोंबिवली पूर्व येथील कोळेगाव येथे राजनारायण अखंडप्रताप सिंह ( 42) याचा चोरीचे केमिकल विकण्याचा व्यवसाय होता. काही दिवसांपूवीर्च्या छाप्यात पोलिसांनी त्याच्याकडील दोन लाख रु.चे केमिकल हस्तगत केल.े तुरुंगातून सुटल्यावर सिंह याची सुरेंद महावीर मेहता ऊर्फ कुशवाह याच्याशी मैत्री झाली. तेथे दारूच्या पाटीर्त सिंह याने मेहताच्या पत्नीशी लगट करण्याचा प्रयत्न केला होता. पत्नीने ही बाब सांगितल्यापासून सुडाच्या इराद्याने मेहता पेटला होता. गुरुवारी रात्री सिंह हा उत्तर प्रदेशातील गावी निघाल्याचे कळताच मेहताही निघाला.

शिळफाट्यापाशी मेहताने त्यांची रिक्षा अडवली. त्यावेळी सिंह पळू लागताच मेहताने त्याच्यावर गोळी झाडली. ती त्याच्या डोक्यातून आरपार जाऊन जवळच असलेला त्याचा मित्र लालबहाद्दूरच्या डोक्यात घुसली. सिंह जागीच ठार झाला तर लालबहाद्दूर रुग्णालयात नेत असताना मरण पावला. प्रमुख आरोपी सुरेंदकुमार मेहता ( 22) याला अटक झाली.

कैद्याचा हल्ला

कल्याण तुरुंगात विजय ऊर्फ गोट्या प्रकाश सूर्यनारायण (रा. औरंगाबाद) या कैद्याने तुरुंग अधीक्षक कौस्तुभ हरी कुलेर्कर यांच्यावर ब्लेडने हल्ला केला. त्यात त्यांच्या गालावर जखम झाली. त्यांच्यावर उल्हासनगर सेंट्रल रुग्णालयात उपचार केले गेले.

 
</text>
</doc>
