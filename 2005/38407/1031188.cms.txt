<doc>
<docno>1031188.cms.txt</docno>
<text>
 
महाराष्ट्र
कॉलगर्लच्या अश्लिल चित्रणाचा प्रयत्न
[ Thursday, February 24, 2005  06:26:27 pm]


म. टा. वृत्तसेवा

कराड : सांगली जिल्ह्यातील विटा येथे एका कॉलगर्लने तिचे अश्लिल चित्रण करण्याचा प्रयत्न एका कथित शास्त्रज्ञाने केेल्याची तक्रार पोलिसांकडे केल्याने खळबळ उडाली आहे. करंजी बियांपासून इंधन आणि सोयाबीनपासून दूध तयार करण्याचे आपले प्रयोग यशस्वी झाल्याचा दावा करणारा गोव्याचा हा ' शास्त्रज्ञ ' आपल्या प्रयोगांचे प्रात्यक्षिक राज्यपालांसमोर करायचे आहे, असे सांगत मुंबईला रवाना झाल्याचे समजते.

विटा येथील हॉटेल सोनी लॉजमध्ये गोव्याहून आलेला संतोष सहकारी 16 फेब्रुवारीपासून मुक्कामाला होता. तिथे करंजी बियांपासून इंधन व सोयाबीनपासून दूध तयार करण्याचे प्रयोग करत असल्याचा दावा तो करत असे. त्याने त्याचा डिजिटल कॅमेरा आणि मोबाईल चोरीला गेल्याची तक्रार पोलिसांत केली. त्याच्या तपासादरम्यान एका कॉलगर्लची चौकशी करण्यात आली. त्यात तिने कथित शास्त्रज्ञाकडून आपले अश्लिल चित्रण करण्याचा प्रयत्न झाल्याची तक्रार केली. त्यामुळे घाबरून राज्यपालांसमोर प्रयोगांचे प्रात्यक्षिक असल्याचे कारण सांगत हा कथित शास्त्रज्ञ पुण्याला पळून गेल्याचे उघडकीस आले आहे.

 
</text>
</doc>
