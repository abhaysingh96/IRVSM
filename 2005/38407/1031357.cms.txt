<doc>
<docno>1031357.cms.txt</docno>
<text>
 
लेख
घारापुरीची घुसमट
[ Thursday, February 24, 2005  09:10:09 pm]


कडाक्याची थंडी आणि झोंबरे वारे यांच्या साथीने ' एलिफंटा महोत्सव ' गेल्या शनिवारी-रविवारी मोठ्या उत्साहाने साजरा झाला. या निमित्ताने मुंबईप्रमाणेच देशाच्या इतर भागातील तसेच परदेशातील काही मंडळी तेथे जमत असली, तरी तेथील स्थानिक मंडळींच्या हालअपेष्टांकडे लक्ष द्यायला सरकारला इतक्या वर्षांत फुरसद मिळालेली नाही. ' एलिफंटा ' हे मुंबईनजीकचे बेट मराठी माणूस ' घारापुरी ' या नावाने ओळखतो. या घारापुरीचे सरपंच राजेंद पडते यांची महोत्सवात भेट झाली. महोत्सवाला गेल्या 14 वर्षांत कधी नव्हती एवढी गदीर् यावषीर् झाली, याचा आनंद त्यांच्याही चेहऱ्यावर दिसत होता. मात्र या महोत्सवाचा फायदा स्थानिक माणसाला कितपत होतो याबद्दल त्यांचे मत चिंता वाटायला लावणारे होते.

पिण्याचे पाणी ही घारापुरीवासीयांची सर्वात मोठी समस्या आहे. 198 हेक्टरवर पसरलेल्या या बेटावर तीन पाडे असून लोकसंख्या बाराशेच्या घरात आहे. तेथील पाण्याचा साठा जेमतेम फेब्रुवारी-मार्चपर्यंत पुरेल एवढाच असतो. पाण्यासाठी सरकारी पातळीवर काही योजना राबवल्या गेल्या आहेत. काही वर्षांपूवीर् तेथे मातीचा बंधारा बांधण्यात आला होता. मात्र सदोष बांधकामामुळे पावसाळा संपताच त्या बंधाऱ्यात साठलेले पाणी झिरपून जाते. जिल्हा परिषदेने नऊ जागी विहिरी उभारल्यामुळे काही कुटुंबांच्या पिण्याच्या पाण्याचा प्रश्न सध्यातरी निकालात निघाला आहे. घारापुरी बेटावर पाणीटंचाई निर्माण झाली की रायगड जिल्हा परिषदेतफेर् होडीने पाणी आणून ते पुरविले जाते. या होडीच्या एका फेऱ्यासाठी 100 रुपये खर्च होतात. काही रहिवासी थेट मुंबईहून बोटीने पिण्याचे पाणी घेऊन जातात. त्याकरिता होणारा अधिक खर्च तेथील सरपंच पडतेच करतात.

घारापुरी येथील वीज पुरवठ्याचा प्रश्नही जटिल आहे. ब्रिटिशांच्या काळात या बेटावर विजेचे दिवे व दूरध्वनीची सुविधा होती, हे तेथील जुन्या खांबांच्या अवशेषांवरून दिसून येते. तेथे सौर ऊजेर्वर चालणारा साडेतीन किलो वॉटचा एक प्रकल्प कार्यान्वित केला गेला. मात्र या प्रकल्पाच्या उभारणीनंतर त्याच्या देखभालीसाठी होणारा मोठा खर्च करण्याची राज्य सरकारची तयारी नव्हती ; तर तो करण्याइतपत ग्रामपंचायतीची ताकद नव्हती. त्यामुळे हा प्रकल्प वर्षभराने बंद पडला. सध्या पर्यटन विकास महामंडळातफेर् सायंकाळी चार तास गावकऱ्यांना जनरेटरद्वारे वीज पुरवठा केला जातो. 1996 साली तेथील वीज पुरवठ्यासाठी सुमारे साडेचार कोटी रुपयांची एक योजना आखली गेली होती. त्यानुसार वीज मंडळ, पर्यटन विकास महामंडळ व मुंबई प्रादेशिक विकास प्राधिकरण यांच्या सहकार्याने राज्य सरकार पलीकडच्या किनाऱ्यावरील शेवा गावातून समुदाखालून विजेच्या तारा आणून ही योजना राबविणार होते. मात्र जवाहरलाल नेहरू पोर्ट ट्रस्टने या योजनेला खो घातला.

घारापुरी येथे एक प्राथमिक आरोग्य उपकेंद व प्रसूतिगृह आहे. परंतु गेली अनेक वषेर् या आरोग्यकेंदात एकही कर्मचारी कामाला आलेला नाही. प्रसूतिगृहातही कोणीही परिचारिका येण्यास तयार नसल्यामुळे तेही ओस पडलेले आहे. सध्या या आरोग्य उपकेंदाची मोठी पडझड झालेली आहे. गावातील कोणी आजारी पडला किंवा एखाद्या महिलेला प्रसूती वेदना सुरू झाल्या की गावकऱ्यांसमोर ज्या अनंत अडचणी उभ्या ठाकतात, त्यांचे वर्णन अंगावर शहारे आणणारे आहे.

तेथील शिक्षणाच्या सोयींचीसुध्दा ऐशी की तैशीच आहे. तेथे जिल्हा परिषदेची पहिली ते सातवी अशी प्राथमिक शाळा आहे. त्यात जवळपास शंभर विद्याथीर् आहेत. एकूण तीन वर्गखोल्या असलेल्या या शाळेत केवळ दोनच शिक्षण सेवक उपलब्ध आहेत. त्यापैकी एक कायम कोणत्या ना कोणत्या सरकारी कामासाठी जिल्ह्याच्या ठिकाणी गेलेला असतो आणि मग उरलेला सातही वर्गांर्ंना धडे देत बसतो. तेथील मुख्याध्यापकाची जागा रिक्त असल्यामुळे शाळेच्या कार्यालयीन कामाचासुद्धा पुरता बोजवारा उडालेला आहे. गेल्या जून महिन्यापासून येथील विद्यार्थ्यांना पोषण आहार उपलब्ध झालेला नाही. कोकण एज्युकेशन सोसायटी व ग्रामस्थांनी मिळून विद्यार्थ्यांचे नुकसान टाळण्यासाठी सध्या तेथे एक विनाअनुदान शाळा सुरू केली आहे. त्यामुळे किमान दहावीपर्यंतच्या शिक्षणाची सोय झाली आहे.

' पर्यटक देवो भव! ' असे ब्रीद वाक्य घेऊन देशाच्या पातळीवर पर्यटन विकासाचा कार्यक्रम राबविण्याचे संकल्प नुकतेच जाहीर झाले आहेत. त्यात ' एलिफंटा ' चाही समावेश आहे. तो विकास होत असताना त्यासोबत मूळच्या घारापुरीच्या विकासाची ' घुसमट ' दूर कशी होईल, याचाही आराखडा तयार व्हायला हवा. घारापुरीची लक्तरे दूर झाली तरच ' एलिफंटा ' च्या नटण्या- सजण्याला खरी शोभा येईल.

कुमार कदम

 
</text>
</doc>
