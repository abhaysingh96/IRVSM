<doc>
<docno>1031433.cms.txt</docno>
<text>
 
क्रीडा
पश्चिमेचा दक्षिणेवर 9 गडी राखून विजय
[ Thursday, February 24, 2005  10:24:06 pm]


हैदराबाद : दुलीप करंडक क्रिकेट स्पधेर्च्या साखळी लढतीत सचिन तेंडुलकरच्या पश्चिम विभागाने राहुल दविडच्या दक्षिण विभागावर नऊ गडी राखून विजय संपादला आणि निर्णायक विजयाचे चार गुणही पटकावले. सत्यजीत परबचे नाबाद शतक आणि इरफान पठाणबरोबर त्याने केलेल्या नाबाद शतकी भागीमुळे पश्चिमेने सामना तिसऱ्या दिवशीच जिंकला.

दक्षिण विभागाचा दुसरा डाव 241 धावांवर आटोपला. यजमान आंध्रचा कर्णधार वेणुगोपाल रावने 79 धावा केल्या त्या 180 चेंडूत. एक षटकार आणि सात चौकार हे त्याचे प्रमुख फटके. तीन तास किल्ला लढवणाऱ्या रावने अखेरपर्यंत लढत दिली खरी पण त्याला इतरांची साथ लाभली नाही. आगरकर, पठाण, राजेश पवार, रमेश पोवार यांनी प्रत्येकी दोन गडी बाद केले. विजयासाठी पश्चिमेला 222 धावांचे आव्हान होते पण वसीम जाफरच्या मोबदल्यात त्यांनी हे आव्हान सहज पार केले. जाफरने 28 धावा केल्यावर कंुबळेने त्याला लक्ष्मणकरवी झेलबाद केले पण नंतर शतकवीर परबने पठाणच्या साथीने नाबाद शतकी भागी करत पश्चिमेला सहज विजय मिळवून दिला. परबने 152 चेंडूत अठरा चौकारांनिशी नाबाद 106 धावा फटकावल्या. तर इरफान पठाणने मिळालेल्या बढतीचा फायदा उठवून नाबाद 61 धावा केल्या त्या एक षटकार आणि सात चौकारांनिशी.

धावफलक

दक्षिण विभाग पहिला डाव : 187.

पश्चिम विभाग पहिला डाव : 207.

दक्षिण विभाग दुसरा डाव : 5 बाद 141 वरून वेणुगोपाल राव - झे. पाथिर्व पटेल गो. पवार 79, दिनेश कातिर्क -त्रि. गो. आगरकर 20, अनिल कुंबळे - झे. पाथिर्व पटेल गो. आगरकर 5, लक्ष्मीपती बालाजी - झे. पाथिर्व पटेल गो. पोवार 21, विनयकुमार - धावचीत 0, जेसुराज - नाबाद 1, अवांतर - 23 बाईज 6, नोबॉल 17 एकूण - 83.3 षटकात 241.

गडी बाद होण्याचा क्रम : 5-132, 6-184, 7-194, 8-228, 9-228.

गोलंदाजी : आगरकर 20-5-58-2, पठाण 17-6-58- 2, झहीर 14-0-38-1, पोवार 20-3-48- 2, पवार 11.3 -3 -33 -2, तेंडुलकर 1 -0 - 2 - 0.

पश्चिम विभाग दुसरा डाव : सत्यजीत परब -नाबाद 106, वसीम जाफर -झे.लक्ष्मण गो. कंुबळे 28, इरफान पठाण -नाबाद 61, अवांतर - 28 बाईज 12, लेगबाईज 7,, नोबॉल 9 एकूण - 49.1 षटकात 1 बाद 223.

गडी बाद होण्याचा क्रम : 1 -76.

गोलंदाजी : बालाजी 12 -2 -53 -0, विनयकुमार 10-0-58-0, जेसुराज 8-1-33-0, कंुबळे 15-3-40-1, श्ाीराम 2-0-9-0, वेणुगोपाल राव 2.1-0-13-0.

 
</text>
</doc>
