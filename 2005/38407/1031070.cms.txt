<doc>
<docno>1031070.cms.txt</docno>
<text>
 
प्रगती फास्ट
माझा निर्णय योग्य होता
[ Thursday, February 24, 2005  05:23:13 pm]


भारती विद्यापीठ कॉलेज ऑफ फार्मसीच्या नेहा दंड या विद्याथिर्नीने एप्रिल 2004 मध्ये मुंबई युनिव्हसिर्टीतफेर् घेण्यात आलेल्या बी.फार्मच्या परीक्षेत 74.5 टक्के मिळवून प्रथम क्रमांक पटकावला. फार्मसीचा अभ्यास आणि करिअरविषयी तिने सांगितलेल्या टिप्स.

सेण्ट ऑगस्टिन स्कूलमधून 83 टक्के मिळवून मी दहावी झाले. सायन्स शाखेतून बारावी करण्यासाठी एसआयईएसला प्रवेश घेतला. मला मेडिकलला जायचं होतं, पण थोडेसे मार्क्स कमी पडले. त्या वषीर् डेण्टल शाखेसाठी पेमेण्ट सीट मिळाली असती. पण आथिर्कदृष्ट्या ते परवडणारं नव्हतं.

आता करायचं तरी काय, हा प्रश्न उभा राहिला. पण सायन्स शाखेतील विद्यार्थ्यांना करिअरसाठी असंख्य पर्याय असतात. त्यामुळे तुमचं करिअर अगदीच धोक्यात येत नाही. खूप विचार केल्यानंतर मी भारती विद्यापीठ कॉलेज ऑफ फार्मसीमध्ये प्रवेश घेतला. पूवीर् कधीच फार्मसीला जाण्याचा विचार केला नव्हता. तरीही हळूहळू फार्मसी विषयाची आवड निर्माण झाली.

त्याच दरम्यान डेण्टल शाखेसाठी एक फ्री सीट उपलब्ध झाली होती. पण तोपर्यंत फार्मसी क्षेत्रात करिअर करण्याचा निर्णय पक्का झाला होता. बीफार्माच्या शेवटच्या वषीर् एकूण नऊ विषयांचा अभ्यास करावा लागतो. त्यात ' फार्मास्युटिक्स ' विषयात इंजेक्शन कसं तयार करावं, त्यासाठी असणारे नियम हे शिकायला मिळालं.

औषध घेतल्यानंतर शरीराच्या कोणत्या भागावर त्याचा नेमका परिणाम होतो, याचं ज्ञान देणारा ' बायो- फार्मास्युटिक्स ' हा विषय होता. वेगवेगळ्या औषधांच्या उत्पादनाची संपूर्ण रचना, प्रत्येक औषधात असणाऱ्या घटकांचं प्रमाण याची माहिती ' मेडिसिनल केमिस्ट्री ' मध्ये मिळते. औषध घेतल्यानंतर त्याचे निश्चितच परिणाम होतात. कधीकधी पेशण्टला साइड इफेक्ट्सला सामोरं जावं लागतं. साइड इफेक्ट्स का होतात, अशा वेळी काय करावं, याचा अभ्यास तुम्हाला ' फार्माकॉलॉजी ' विषयात करायला मिळतो. ' फार्मास्युटिक्स अॅनालिसेस ' विषयात स्पेक्टोस्क्रोपी, क्रोमॅटोग्राफिक टेक्निक्स, औषधांच्या घेण्यात येणाऱ्या चाचण्या आणि त्याद्वारे औषधांचं केलं जाणारं अवलोकन या गोष्टींची माहिती मिळाली.

हर्बल मेडिसिनचा अभ्यास तुम्हाला ' फार्माकोग्नोसी ' विषयात करता येतो. ' क्लिनिकल फार्मसी ' विषय एखाद्या फार्मासिस्टची समाजात नेमकी भूमिका काय, हॉस्पिटलमध्ये असणारा फार्मासिस्ट, कॉलनीजवळच्या फार्मसीमधील फार्मासिस्ट यांच्या भूमिकेतील फरक स्पष्ट करतो. ' फार्मास्युटिकल ज्युरिस प्रुडन्स ' या विषयात फार्मसी क्षेत्राशी संबंधित वेगवेगळे कायदे आणि नियम यांची माहिती मिळते. औषधांच्या कंपन्यांना कोणते नियम पाळावे लागतात, औषधांविषयीच्या येणाऱ्या तक्रारी आदी गोष्टींचा यात अभ्यास होतो. औषधांची विक्री करण्यात महत्त्वाचा वाटा असतो तो ' एमआर ' क्षेत्रात काम करणाऱ्या व्यक्तींचा. पण आपल्या कंपनीच्या उत्पादनाचं नेमकं वितरण कसं करावं, या संबंधीचं ज्ञान देणारा ' माकेर्टिंग फार्मास्युटिक्स ' हा विषय होता.

हे नऊ विषय खूप व्यापक होते. प्रत्येक विषयाची ऐंशी मार्कांची लेखी परीक्षा असते तर 20 मार्क्स हे इण्टर्नल असाइनमेेण्टसाठी असतात. हे वीस मार्क्स कॉलेजमध्ये होणाऱ्या तीन पिरियॉडिक एक्झाम्समध्ये ठरतात. यापैकी ज्या दोन परीक्षेत तुम्हाला जास्त मार्क्स आहेत, त्यांची बेरीज करून सरासरी काढली जाते आणि मार्क्स दिले जातात. ऐंशी मार्क्सच्या पेपरमध्ये साधारणपणे चार प्रश्न सोडवायचे असतात. त्यात उपप्रश्नांचा समावेश असतो. फार्मास्युटिक्स, फार्मास्युटिकल अॅनालिसेस, फार्माकॉलॉजी, मेडिसिनल केमिस्ट्री आणि फार्माकोग्नोसी या विषयांच्या प्रॅक्टिकल्स परीक्षाही असतात.

मी ' ग्रुप स्टडी ' पद्धतीला जास्त महत्त्व दिलं. सकाळी नऊ ते संध्याकाळी साडेचारपर्यंत आमचं कॉलेज असायचं. फार्मसी शाखेसाठी कोचिंग क्लासेसची सोय उपलब्ध नाही. त्यामुळे प्राध्यापकांच्या नोट्स, ग्रंथालयातील पुस्तकं यांचा वापर आम्ही अभ्यास करताना करायचो. मित्र-मैत्रिणी एकत्र बसून, चर्चा करून नोट्स तयार करायचो. अंतिम परीक्षेच्या आधीचे 15 दिवस म्हणजे पूर्वतयारीचा महत्त्वाचा टप्पा असतो. या दिवसांत तुम्हाला अभ्यासाची टाळाटाळ करता येत नाही. फार्मसी शाखेत कायम पहिल्या पाच क्रमांकात असायचे. पण पहिल्या क्रमांकाच्या ध्येयाने कधीच अभ्यास केला नव्हता. त्यामुळे मी युनिव्हसिर्टीत पहिली आली, हा माझ्यासाठी सुखद धक्का होता.

फार्मसी शाखेविषयी गैरसमज आहेत. कित्येक जण फार्मसीच्या विद्यार्थ्यांना विचारतात , ' तुम्ही शेती करणार का ?' फार्मसी आणि अॅग्रिकल्चर यातला फरकच त्यांना कळत नाही. दुसरा असाच एक प्रश्न म्हणजे ' तुम्ही केमिस्ट शॉप सुरू करणार का ?' फार्मसी कोर्सचा प्रत्येक विद्याथीर् केमिस्ट शॉप सुरू करत नाही. मेडिसिन प्रोडक्शन, क्वालिटी कण्ट्रोल, रिसर्च, इतर देशातील मेडिसिन डेव्हलपमेण्टचा तुलनात्मक अभ्यास, अशा कित्येक क्षेत्रात तुम्हाला करिअर करता येईल. आमच्या कॉलेजचा प्लेसमेण्ट विभाग आहे. त्या विभागातफेर् झालेल्या मुलाखतीनंतर रिझल्टपूवीर्च मला बायो- फार्म प्रा. लि.मध्ये जॉब मिळाला. अशा पद्धतीने अनेक जॉब्स फार्मसीच्या विद्यार्थ्यांना उपलब्ध असतात. कन्व्होकेशन समारंभात या यशाबद्दल मिळालेलं प्रोफेसर रांगणेकर सुवर्णपदक स्वीकारताना जाणवलं , ' फार्मसी शाखेत जाण्याचा आपला निर्णय योग्यच होता. '

गणेश आचवल

 
</text>
</doc>
