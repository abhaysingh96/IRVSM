<doc>
<docno>1031325.cms.txt</docno>
<text>
 
अर्थव्यवहार
महिंद-रेनॉल्टतर्फे भारतात येतेय 'लोगन'
[ Thursday, February 24, 2005  08:38:49 pm]


म. टा. व्यापार प्रतिनिधी

मुंबई : देशात वाहन उद्योगातली प्रमुख कंपनी ' महिंद अँड महिंदा ' ने रेनॉल्ट या फ्रेंच कंपनीशी ' लोगन ' नामक कारच्या निमिर्तीचा करार केला. यासाठी संयुक्त कंपनी स्थापन करीत असल्याची घोषणा महिंदचे व्हाईस चेअरमन आणि मॅनेजिंग डायरेक्टर आनंद महिंद यांनी बुधवारी केली. प्रत्यक्षात कार निमिर्ती 2007 सालच्या पहिल्या सत्रात होणार आहेत.

मात्र, प्रत्यक्षात गाडीची किंमत किती राहील, गाडीला इंधनासाठी पेट्रोल-डिझेल असे पर्याय राहतील काय, लोगनचे उत्पादन कुठे होईल याबाबत ' मौन ' पाळणे पसंत केले.

लोगानच्या निमिर्तीसाठी ' महिंद रेनॉल्ट लि. ' ही संयुक्त कंपनी स्थापण्यात येईल. या प्रकल्पासाठी 700 कोटी रुपयांचा खर्च अपेक्षित आहे. यात महिंद अँड महिंदा व रेनॉल्टचा हिस्सा अनुक्रमे 51 व 49 टक्के राहणार आहे, असे आनंद महिंद यांनी सांगितले. रेनॉल्टचे व्हाइस प्रेसिडेंट लुक मेनार्ड उपस्थित होते.

रेनॉल्ट यानिमित्ताने प्रथमच भारतीय रस्त्यांवर उतरत आहे. वर्षाला 50 हजार कारनिमिर्तीचे लक्ष्य ठेवताना लोगनसाठी लोगो रेनॉल्ट कंपनीचा आणि ब्रँड ' महिंद रेनॉल्ट ' म्हणून वापरला जाईल. संयुक्त कंपनीच्या व्यवस्थापनात सात डायरेक्टर असतील. चार डायरेक्टर व मॅनेजिंग डायरेक्टर महिंदचे आणि तीन डायरेक्टर व चेअरमन रेनॉल्टचे असतील, असे महिंद यांनी सांगितले. ' बजाज टेंपो ' झाली

' फोर्स मोटर्स '

टेंपो निमिर्तीतील अग्रगण्य समजल्या जाणाऱ्या ' बजाज टेंपो ' कंपनीचे आता ' फोर्स मोटर्स लि. ' असे नामकरण करण्यात आले आहे. कंपनीची वित्तीय सहकारी ' डैमलरक्रायस्लर एजी ' ने केलेल्या सूचनेनुसार हे नामकरण करण्यात आले आहे. कंपनीच्या पाच एप्रिल रोजी होणाऱ्या विशेष वाषिर्क सभेत या नावाला मंजूरी दिली जाईल.

कंपनीने ' टेंपो ' हा शब्द मुळात ट्रेडमार्क म्हणून नोंदला होता. कंपनी अॅक्टच्या सेक्शन 22 प्रमाणे जेव्हा कंपनीचे नाव हे कंपनीचे ट्रेडमार्क म्हणून ओळखले जाते, अशावेळी सर्वसाधारण सभेच्या मान्यतेने कंपनीचे नाव बदलले जाऊ शकते. याचा आधार या नामकरणात घेण्यात आला आहे.

अँबेसॅडरची सीएनजी गँडचे दिल्लीत अनावरण

हिंदुस्थान मोटर्सने अँबेसॅडर कारचे नवीन '1.8 सीएनजी अँबेसॅडर ग्रँड ' मॉडेल गुरुवारी भारतीय रस्त्यावर आणले आहे. कंपनीचे जनरल मॅनेजर सोहोनी श्रीवास्तव यांच्या हस्ते नव्या गाडीचे अनावरण करण्यात आले. नवीन ग्रँडमध्ये फक्टरीतच सीएनजी किट बसवण्यात येते तसेच ऑटोमाटिव्ह रिसर्च असोशिएशन ऑफ इंडियाच्या निदेर्शांचे काटेकोरपणे पालन केले जाते. उच्च वर्गातील लोकांच्या गरजा पूर्ण करण्यासाठी गाडीमध्ये अनेक बदल करण्यात आल्याचे, कंपनीचा दावा आहे.

 
</text>
</doc>
