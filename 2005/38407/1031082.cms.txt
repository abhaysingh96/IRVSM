<doc>
<docno>1031082.cms.txt</docno>
<text>
 
महाराष्ट्र
कल्याण-डोंबिवलीत झोपडपट्ट्याचं पुनर्वसन होऊ देणार नाही
[ Thursday, February 24, 2005  05:27:13 pm]


मंुबई टाइम्स टीम

कल्याण : मंुबईतील झोपडपट्ट्यांचं स्थलांतर कल्याण-डोंबिवली परिसरात करण्याचं राज्य सरकारने जाहीर केलं आहे. मात्र इथल्या परिसरात एकही झोपडपट्टी स्थलांतरित होऊ देणार नाही, असा इशारा महापौर आणि आमदार हरीश्चंद पाटील यांनी दिला आहे.

मंुबई तरुण भारत प्रकाशित कल्याण-डोंबिवली विशेषांकाचं प्रकाशन विधान परिषदेतील विरोधी पक्षनेते नितीन गडकरी यांनी केलं. या वेळी ते म्हणाले की शहराचा विकास घडवण्यासाठी भविष्याच्या योजना आखणं आवश्यक आहे. त्यासाठी सर्वसामान्य आणि प्रसारमाध्यमांनी राजकारणी तसंच राज्यर्कत्यांना योग्य दिशा देण्याचं कार्य आवश्यक आहे.

हरीश्चंद पाटील या वेळी म्हणाले, की यापूवीर् मंुबईच्या संजय गांधी नॅशनल पार्कमधील झोपडीवासीयांचं स्थलांतर कल्याण तालुक्याच्या शिरढोण आणि अन्य गावांमध्ये करण्यात येणार होतं. परंतु इथल्या ग्रामस्थांनी त्या वेळी प्रखर विरोध केला होता. तसाच विरोध इथेदेखील करण्यात येईल, असा इशारा महापौरांना दिला. मंुबईतील झोपडपट्ट्यांचं कल्याण-डोंबिवली परिसरातील पुनर्वसन प्रस्तावाबाबत मुख्यमंत्री विलासराव देशमुख यांना एक निवेदन देण्यात येणार आहे. या वेळी माजी आमदार जगन्नाथ पाटील, संजय केळापुरे, बिर्ला कॉलेजचे प्रिन्सिपल नरेशचंद, अशोक प्रधान, विजय पंडित आदी उपस्थित होते.

 
</text>
</doc>
