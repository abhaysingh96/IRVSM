<doc>
<docno>1031305.cms.txt</docno>
<text>
 
देश-विदेश
भारत-पाक पीपल्स फोरमचे आज उद्घाटन
[ Thursday, February 24, 2005  08:11:27 pm]


म. टा. विशेष प्रतिनिधी

नवी दिल्ली : भारत पाकिस्तान पीपल्स फोरमच्या सातव्या संयुक्त अधिवेशनाचे उद्घाटन लोकसभाध्यक्ष सोमनाथ चतजीर्ंच्या हस्ते दिल्लीत शुक्रवारी उद्घाटन होणार आहे. उभय देशांच्या प्रत्येकी 350 प्रतिनिधींचा सहभाग असलेल्या, चार दिवस चालणाऱ्या या अधिवेशनात, मुंबईचे 25, पुण्याचे 6 अन् नागपूरचे 7 प्रतिनिधी सहभागी होत आहेत.

पीपल टू पीपल टॉक या संकल्पनेतून भारत पाकिस्तान पीपल्स फोरमची 1994 साली लाहोरला स्थापना झाली. शुक्रवारपासून दिल्लीत सुरू होणाऱ्या, फोरमच्या सातव्या संयुक्त अधिवेशनासाठी, पाकिस्तानच्या व्यापार उद्योग, शैक्षणिक, पत्रकारिता, कलासंस्कृती क्षेत्रासह माजी सैनिकांचा समावेश असलेल्या 350 प्रतिनिधींचे गुरूवारी वाघा बॉर्डरवरून भारतात आगमन झाले. हे प्रतिनिधी मंडळ शुक्रवारी सकाळी दिल्लीत दाखल होईल.

पाकिस्तानचे माजी अर्थमंत्री डॉ.मुबासिर हसन अधिवेशनाचे अध्यक्ष आहेत. शुक्रवारी सायंकाळी चतजीर्ंच्या हस्ते अधिवेशनाचे उद्घाटन झाल्यानंतर, विद्या राव आणि मधुप मुदगल सांस्कृतिक कार्यक्रम सादर करतील.

अधिवेशनात सहभागी होणाऱ्या तमाम प्रतिनिधींना परराष्ट्रमंत्री नटवरसिंग यांनी हाय टी चे निमंत्रण दिले आहे. महाराष्ट्रातफेर् प्रामुख्याने फोरमच्या राज्य शाखेचे अध्यक्ष कुमार केतकर, सचिव जतिन देसाई, समाजसेविका पुष्पा भावे, इकॉनॉमिक अँड पोलिटिकल विकलीचे गौतम नवलखा इत्यादी प्रतिनिधी सहभागी होतील.

 
</text>
</doc>
