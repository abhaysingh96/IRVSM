<doc>
<docno>1031184.cms.txt</docno>
<text>
 
महाराष्ट्र
कृष्णा खोऱ्यातील पाण्याचा दर शेतकऱ्यांना परवडेल का?
[ Thursday, February 24, 2005  06:24:13 pm]


म. टा. वृत्तसेवा

सांगली : कृष्णा खोऱ्यातील जलसिंचन प्रकल्पांच्या पाण्याचा दर शेतकऱ्यांना परवडणार आहे का, असा प्रश्ान् राज्यपाल एस. एम. कृष्णा यांनी बुधवारी प्रकल्प पाहणीच्यावेळी अधिकाऱ्यांना करून थेट मुद्द्यालाच हात घातला. कुठली पिके घेऊन शेतकरी ही परतफेड करणार आहेत, असाही मुद्दा राज्यपालांनी उपस्थित केला. ही कामे पाहण्यासाठी नुकताच राजपालांनी या भागाचा दौरा केला, त्याचे नेमके फलित काय हे लवकरच कळेल.

कृष्णा खोऱ्यातील कोट्यवधी रुपये खर्चाचे हे जलसिंजन प्रकल्प पुरेशा निधी अभावी प्रथमपासूनच रखडले आहेत. प्रकल्पांच्या या कामंातील भ्रष्टाचाराबद्दलही बराच बोलबाला झाला आहे. ही कामे भरमसाठ व्याजदराचे कर्जरोखे काढून शिवसेना-भाजप युती सरकारने धुमधडाक्यात सुरू केली. मग काँग्रेस आघाडीचे सरकार आले आणि या कामांना सरकारच्या तिजोरीतील खडखडाटामुळे निधी कमी पडू लागला. त्यातच विदर्भ, मराठवाडा विकासाचा अनुशेष भरून काढण्याच्या धोरणामुळे कृष्णा खोऱ्यातील सिंचनाच्या या कामांना तुटपुंजा निधी उपलब्ध झाला. या सर्व पार्श्वभूमीवर गेल्या वषीर् पडलेल्या भीषण दुष्काळामुळे या प्रकल्पांची जी कामे पुरी होत आली आहेत ती पूर्ण करून दुष्काळी भागाला पाणी देण्याचे धोरण स्वीकारले गेले. त्यासाठी केंद सरकारने 1500 कोटी रुपयांच्या पॅकेजला मंजुरी दिली. त्यातील 1000 कोटी खचीर् पडले. आता राहिलेले 500 कोटी उपलब्ध करून दिले जाणार आहेत. ही रक्कम कशाप्रकारे खर्च करायची, या कामांची प्रगती नेमकी कुठपर्यंत आली आहे, हेच प्रामुख्याने पाहण्यासाठी राज्यपाल कृष्णा या भागाच्या दौऱ्यावर आले होते.

राज्यपालांनी उपस्थित केलेल्या प्रश्नांवर अधिकाऱ्यांनी ' दाक्षासारखे पीक घेतले तरच हा पाणी दर परवडेल ' असे सांगितले. ही पाणीपट्टी भागविण्यासाठी शेतकऱ्यांना आधुनिक पद्धतीने शेती करावी लागले, क्रॉप पॅटर्न बदलावा लागेल, असे तज्ज्ञांचे म्हणणे आहे.

कृष्णा खोऱ्यातील या सिंचन योजना चालविण्यासाठी लागणारी वीज कशी उपलब्ध होणार, असा प्रश्ान्ही राज्यपालांनी विचारला. त्यावेळी अधिकारी म्हणाले की, दुष्काळी भागाला पाणी मिळावे, या प्रमुख उद्देशाने या योजनांची कामे हाती घेतली आहेत. अनुशेषामुळे या कामांना अत्यल्प निधी मिळतो, त्यामुळे पुरी होत आलेली ही कामे आणखी रेंगाळतील. आजवर या योजनांवर झालेला खर्च वाया जाण्याचा धोका आहे. म्हणून या कामांना गती मिळाली पाहिजे, असेही अधिकाऱ्यांनी राज्यपालांना सांगण्याचा प्रयत्न केला.

 
</text>
</doc>
