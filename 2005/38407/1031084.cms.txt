<doc>
<docno>1031084.cms.txt</docno>
<text>
 
महाराष्ट्र
उल्हासनगर पालिकेचा ठराव सरकारकडून रद्दबातल
[ Thursday, February 24, 2005  05:27:50 pm]


मुंबई टाइम्स टीम

उल्हासनगर : करयोग्य मूल्य निर्धारण करण्याचा अधिकार महासभेत नसल्याचा स्पष्ट निर्वाळा देत राज्य सरकारने आयुक्तांनी ठरवलेलं करयोग्य मूल्य रद्द करण्याचा उल्हासनगर महापालिकेचा ठराव रद्दबातल केला आहे. राज्य सरकारच्या या निर्णयाने महापालिकेला चपराक बसली आहे. सरकारच्या या पवित्र्यामुळे महापालिकेच्या तिजोरीत प्रतिवषीर् सहा कोटींची गंगाजळी जमा होणार आहे.

उल्हासनगरातील कर आकारणी न झालेल्या आणि बांधकामात बदल झालेल्या सुमारे दहा हजार मालमत्तांचा सव्हेर् करून आयुक्त रामनाथ सोनावणे यांनी त्यांचं नवीन करयोग्य मूल्य निश्चित केलं होतं. त्यानुसार महापालिकेला प्रत्येक वषीर्र् तीन कोटींचं अतिरिक्त उत्पन्न मिळणार होतं. मात्र आयुक्तांना करयोग्य मूल्य ठरवण्याचा अधिकार नसून महासभेला आहे, असा दावा स्थायी समिती सभापती ज्योती कलानी यांनी करत एकमताने आयुक्तांचा हा ठराव रद्द केला. आयुक्तांनी या ठरावाला आव्हान देत राज्य सरकारकडे दाद मागितली. नगरविकास सचिवांनी आयुक्तांचा अधिकार योग्य असल्याचं स्पष्ट करत महापालिकेने रद्द केलेला ठराव रद्दबातल केला. त्यामुळे नव्या दहा हजार मालमत्ताधारकांकडून सहा कोटी वसूल करण्याचे आदेश दिले आहेत

 
</text>
</doc>
