<doc>
<docno>1031296.cms.txt</docno>
<text>
 
लेख
सवय लावणारी औषधे
[ Thursday, February 24, 2005  07:57:55 pm]


जीवनावश्यक औषधे फक्त 20 टक्के रुग्णांना हवी असतात. ती सरसकट दिली जात नाहीत. त्यामुळे त्यांच्या खरेदी-विक्रीची नोंद ठेवणे आवश्यक आहे. जे औषधविक्रेते यास तयार नाहीत ते एक प्रकारे समाजदोहच करीत आहेत. त्यांच्या दडपणाला सरकार व रुग्ण दोघांनीही बळी पडू नयेनारकोटिक ड्रग्ज अँड सायकोट्रॉपिक सबस्टन्स अॅक्ट - 1985 साठी येणारी जीवरक्षक औषधे सरकारने त्यांच्या विक्रीवर निर्बंध आणल्यामुळे न विकण्याचा निर्णय औषध विक्रेता संघाने नुकताच घेतला होता. त्याचाच साधा आणि सरळ अर्थ असा होतो की , 1985 पासून आजपर्यंत औषधविक्रेते ही औषधे बेकायदा विकत होते आणि आता कायद्याची अंमलबजावणी कडकपणे सुरू केल्यावर त्यांचा विरोध सुरू झाला आहे. यापूवीर्ही आकडी (एपिलेप्सि) ला आवश्यक असणारे ' फेनोबाबिर्टोन ' औषध हे औषध- विक्रेते विकत नव्हते ; पण हे औषध काही सुविचारी औषध- विक्रेते व इस्पितळे विकत होते, विकताहेत आणि पुढेही विकतील. ज्या खेडोपाडी अशी औषधे विकली जात नसतील तेथे ती प्राथमिक आरोग्य केंदात विकत मिळण्याची सोय करता येईल.

ही सर्व औषधे ' हॅबिट फॉमिर्ंग '' सवय लावणारी आहेत आणि त्यांच्या विक्रीवर बंधने यावयास हवीत याबद्दल कुणाचेच दुमत नसावे. खरे पाहता 90 टक्के रोग्यांना (ज्यांना सदीर्-पडसे, फ्लू इत्यादी आजार झाले असतील) खोकल्याच्या औषधांची गरज नसतेच. त्यांच्या खोकल्याला अडुळसा अथवा खडीसाखर पुरेशी असते ; पण ज्यांच्या फुप्फुसात बिघाड असेल, ज्यांचा खोकला जंतूबाधेने झालेला नसेल व ज्यांना खोकल्यामुळे दीर्घकाळ झोप येत नसेल, अशांनाच कोडीन अथवा डायफिन हायड्रामिन (कोरेक्स, बेनाड्रिल इत्यादी) ची खोकला औषधे झोप आणून खोकला थांबविण्यासाठी आवश्यक असतात ; पण असल्या औषधांच्या वर्तमानपत्र, मासिके, दूरचित्रवाणीवर जाहिराती करून, औषध विक्रेत्यांमार्फत मोठ्या प्रमाणावर विकणे हा एका अर्थाने अन्यायच आहे. या औषधांची लत (वाईट खोड) लागलेले अनेक रुग्ण आहेत. त्याच्यासाठी हे जीवरक्षक औषध नाही, जीवभक्षक आहे.

डायझेपाम (काम्पोज, व्हेलियम इत्यादी), अल्प्राझोलम ( रेस्टिल, ट्रायका इत्यादी), क्लोरडायझिपोक्साईड (इक्विरेक्स, लिब्रियम इत्यादी), ओक्साझेपाम ( सेरेपॅक्स), लोराझेपाम (लारपोज, ट्रॅपेक्स इत्यादी), ही औषधे सेडेटिव्ह ( झोप आणणारी) व ट्रँक्विलायझर ( मनशांती देणारी) आहेत. या औषधांची सवय लागलेल्या रुग्णांसाठी ही औषधे जीवरक्षक नाहीत. डॉक्टरला रोग्याचे नक्की निदान झाले नाही की , ' अॅलजीर् असेल ' ' मेंटली डिस्टर्ब ' असेल असा शिक्का मारून ही औषधे दिली जातात, आणि रुग्ण मग या औषधांच्या आहारी जातात. या औषधांची वेगवेगळी अनावश्यक रुपेही आहेत. औषधांनी मन:शांती मिळविण्याऐवजी औषधाविना झोप नाही आणि झोप नाही म्हणून मन:शांती नाही, अशी विचित्र परिस्थिती निर्माण होते. बहुसंख्य रुग्णात मन:शांती मिळविण्यासाठी औषधांची गरज नसून जीवनपद्धती बदलण्याची व मानसोपचारतज्ज्ञांची जरुरी आहे.

भारतात जवळ-जवळ 30 ते 40 टक्के औषधे डॉक्टरांच्या प्रिस्क्रिप्शन शिवाय विकली जातात आणि त्यात या औषधांचा भरणा आहेच ; पण त्याबरोबरच प्रतिजैविके (अँटिबायोटिक) विकली जातात. सगळ्या विकसित देशात कोणतेही औषध डॉक्टरच्या चिठ्ठीशिवाय विकता येत नाही व विकलेल्या औषधांची नोंद ठेवावी लागते. हे औषध- विक्रेते बाजारात नवीन नावाने औषध- विक्रीसाठी आणावयाचे झाल्यास औषध कंपनीकडून विनाहरकतीचे पैसे घेतात. त्या वेळी एकाच औषधाचे किती ब्रँड ठेवावयाचे याचा विचार करावयास नको काय ? घाऊक विक्रेत्यांनी या कायद्याअंतर्गत ही औषधे विकण्यास विरोध करण्याचीच जरुरी नाही ; कारण किरकोळ (रिटेल) विक्रेत्यांची बिले जास्त होतच नाहीत ; पण घाऊक काय किंवा किरकोळ औषध- विक्रेत्यांना ग्राहकाच्या भल्या-बुऱ्याचे सोयर-सुतक नसतेच, त्याला त्याच्या कमिशनशी आणि कंपनीकडून मिळणाऱ्या भरगच्च बोनस ऑफरशी मतलब!

सरकारशी लढा द्यावयाचा झाला की, हे औषधविक्रेते आपल्या संघटनेच्या जोरावर सामान्य ग्राहकाला वेठीस धरून सरकारवर दबाव आणण्याचा प्रयत्न करतात. अशा काही औषधविक्रेत्यांना आपल्या गिऱ्हाईकाला वाईट सवयी लागणार नाही अशी खबरदारी घ्यावयाची नसल्यास तो कायद्याने वागणारच नाही. आणि कायद्याने वागणारच नसतील तर औषध- विक्रेत्याला किमान फार्मसी अभ्यासक्रमाच्या पदवीची वा पदविकेची जरुरीच काय ? प्रत्येक औषधाचे वाईट परिणाम समजून ते विकणारा तो खरा औषधविक्रेता. कोडीन, डायझिपाम इत्यादी औषधांची वाईट सवय लागते हे माहीत असूनही त्याची खुलेआम विक्री करण्याचा अधिकार मागणाऱ्या अशा औषध विक्रेत्यांचा धिक्कार करावा लागेल. मग काय हे जबाबदार औषधविक्रेते आवश्यक औषधे विकणार नाहीत व अनावश्यक औषधेच विकणार ?

शिक्षित औषधविक्रेत्याला ब्रँड नावावरून त्यातील मूळ औषध ( जेनेरिक) कोणते हे समजते. त्याला त्याच्या ज्ञानाचा रास्त वापर करू द्यावयाचा असेल तर डॉक्टरनी कुठलाही ब्रँड लिहिला तरी त्या औषध- विक्रेत्याला त्या औषधाचा जेनेरिक फॉर्म वा तसलाच दुसरा ब्रँड विकण्याचा अधिकार असावयास हवा. म्हणजे मग एकाच औषधाचे शेकडो ब्रँड ठेवण्याची जरुरी भासणार नाही किंवा त्याची विक्री नोंद ठेवणे अवघड जाणार नाही, अशी नोंद ठेवली तरच डॉक्टरही जबाबदारपणे औषधे लिहून देतील. आज फार्मसीचा पुरा अभ्यास नसलेले इतर पॅथीचे डॉक्टर अॅलोपथीची औषधे लिहून देतात व औषधविक्रेते ती विकतात हेही चूक आहे. अशा औषधांची नोंद केली गेली व एखादा रोगी असल्या औषधाच्या नादी लागला तर त्या डॉक्टरला जबाबदार धरता येईल. आज अशी नोंद नसल्याने असले औषध विकणारा विक्रेताच दोषी ठरतो.

बहुसंख्य रोग्यांना जरुरी नसलेल्या असल्या कोडीन व सेडेटिव्ह ( झोप आणण्याच्या) औषधांची विक्री 80 टक्क्यांच्या वर आहे. म्हणजेच कायद्याचे पालन केल्यास या औषधांची मागणी कमी होईल व त्याच्या नोंदी ठेवणेही कठीण जाणार नाही. ही औषधे 80 टक्के रोग्यांना केवळ अनावश्यकच नाहीत तर सवय लावणारी व त्यामुळे त्यांचे जीवन बिघडविणारी आहेत. बहुसंख्य जनतेच्या भल्यासाठी असल्या औषधांची नाहक विक्री कमी व्हावयास हवी व ज्या रोग्यांना त्याची खरोखरीच जरुरी आहे, त्यांना ती काही ठराविक ठिकाणी उपलब्ध व्हावयास हवीत. अशा नोंदी ठेवण्यात जास्त श्रम व खर्च होत असेल तर अशा औषधांवर जादा कमिशन वाढवून द्यावे ; पण नोंदी ठेवणे आवश्यकच असावयास हवे.

प्रत्येक औषध हे जीवनावश्यकच असते ; पण ते कुणाला जीवनावश्यक आणि कुणाला नाही, हे ठरवावयास हवे. जर 80 टक्के रोग्यांना ते आवश्यकच नसेल तर ते औषध उरलेल्या 20 टक्के रुग्णांना आवश्यक समजून ते मोजक्या जागी- जबाबदार औषधविक्रेते, सरकारी, निमसरकारी इस्पितळ आदीठिकाणी उपलब्ध करावे. आज ही जीवनावश्यक औषधे खऱ्या गरजवंत रुग्णाला उपलब्ध नाहीत, ती केवळ औषधविक्रेत्यांच्या आडमुठेपणामुळे. त्यांची '' जीवनावश्यक औषधे उपलब्ध नाहीत '' ही हाकाटी लक्षात घेऊ नये. बहुसंख्यांना ही औषधे जीवनावश्यक तर नाहीतच उलटघातक सवय लावणारीच आहेत, म्हणूनच त्यांचे विक्री नियोजन व्हावयास हवे.

डॉ. विश्वास राणे

 
</text>
</doc>
