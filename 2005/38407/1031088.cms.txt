<doc>
<docno>1031088.cms.txt</docno>
<text>
 
महाराष्ट्र
किनाऱ्यांची धूप रोखणार कोण?
[ Thursday, February 24, 2005  05:29:23 pm]


समुदकिनाऱ्याची वाढती धूप मच्छीमारांचा जीव आणि मालमत्तेस हानी पोहोचवत आहे. त्यासाठी किनारपट्टीवर धूपप्रतिबंधक बंधाऱ्यांची मागणी गेल्या कित्येक वर्षांपासून होत आहे. त्याकडे दुर्लक्ष होत असल्याने दरवषीर् पावसाळ्यात आणि मोठ्या उधाणात अनेक गावांना लाटांचे तडाखे बसत आहेत. त्यामुळे मच्छीमारांचं नुकसान होत आहे. राज्य सरकारने कोकण विकासासाठी खास पॅकेज तयार केलं असून त्यातून किमान धूपप्रतिबंधक बंधारे बांधले जातील, अशी अपेक्षा होती. मात्र थोडा निधी देऊन सरकारने मच्छीमारांना निराश केलं आहे.

डिझेलची टंचाई, भाववाढ अशा समस्यांबरोबर परदेशी ट्रालर्सना मासेमारीसाठी देण्यात आलेली परवानगी यामुळे मच्छीमार व्यवसाय धोक्यात आला आहे. त्यासह रासायनिक कारखांन्यांमधून सोडल्या जाणाऱ्या सांडपाण्यामुळे मासेमारीवर परिणाम होऊ लागला आहे. त्यामुळे गेल्या कित्येक वर्षांपासून माशांच्या दुष्काळाचा सामना करावा लागत आहे. मच्छीमार समाजाला मासेमारी हेच एकमेव उत्पन्नाचं स्त्रोत आहे. डिझेलची सबसिडी वगळल्यास त्यांना इतर कोणत्याही सुविधा मिळत नाहीत. आता डिझेलच्या टंचाईचा त्यांना मुकाबला करावा लागत आहे. अशा वेळी शेतकऱ्यांना मोफत वीज दिली जाते त्याच धतीर्वर मच्छीमारांना मोफत डिझेल मिळावं, अशी मागणी विधानसभा निवडणुकीत केली होती. त्यानंतर त्यांचा पाठपुरावा झाला नाही. अशा अवस्थेत कसंबसं जिणं जगणाऱ्या मच्छीमारांना नैसगिर्क आपत्तीचा सामना करावा लागत आहे.

मच्छीमारांची मुख्य वस्ती समुदाच्या अगदी किनाऱ्यावरच. पूवीर् छोटंी कुटुंब असल्याने जागेची कोणतीही अडचण नव्हती. पण कुटुंबकबिला वाढल्यावर गावातील घरांची संख्याही वाढली. जागेच्या अभावाने गावं समुदाकडे सरकली. त्याच वेळी काही मानवनिमिर्त तर काही नैसगिर्क आपत्तींनी किनाऱ्यावरची धूप सुुरू होती. त्याकडे कुणाचंही तसं लक्ष गेलं नाही. पण आता जागेच्या टंचाईच्या संकटाने मच्छीमारांना हवालदिल केलं आहे. ही परिस्थिती वसईपुरती मर्यादित नसून समुदकिनारी असलेल्या सर्व गावांना भेडसावत असलेलं वास्तव आहे.

वसई तालुक्याला 23 किलोमीटर लांबीचा समुदकिनारा लाभला आहे. यात अर्नाळा, अर्नाळा किल्ला, सत्पाळा, राजोडी, भुईगाव, कळंब, रानगाव, पाचूबंदर, लागेबंदर, किल्लाबंदर ही मोठ्या लोकवस्तीची गावं आहेत. मेरीटाइम बोर्डाने यापैकी बहुतेक गावांना धूपप्रवण क्षेत्र म्हणून जाहीर केलं आहे. इथल्या किनाऱ्यापैकी 11 किलोमीटर लांबीचा किनारा धूपप्रवण असल्याचं मेरीटाइम बोर्डानेच कबूल केलं आहे. यापैकी फक्त साडेचार किमीच्या किनाऱ्यावरच कच्चे-पक्क बंधारे बांधण्यात आले आहेत. अजून साडेसहा किमीच्या किनाऱ्यावर तातडीने धूपप्रतिबंधक बंधारे बांधण्याची गरज आहे.

समुदाची धूप होण्याची अनेक कारणं आहेत. त्यात मानवनिमिर्त कारणं मोठी आहेत. गावकऱ्यांनी किनाऱ्यांची धूप थोपवणारी सुरूची झाडं तोडली. तिवरांच्या झाडं मोठ्याप्रमाणात तोडली. दुसरीकडे, समुदकिनाऱ्यावर बेकायदा वाळू उपसा करण्याचा धंदा तेजीत आहे. अर्नाळा, राजोडी, कळंब आदी परिसरात आजही किनाऱ्यावरून बेकायदा वाळू काढली जाते. सुरूच्या बागा नष्ट करणारे आणि बेकायदा वाळू उपसणाऱ्यांवर कारवाई का होत नाही, हा खरा प्रश्न आहे.

अशा सर्व प्रकारातून समुदाची धूप मोठ्या प्रमाणावर सुरू आहे. म्हणूनच पावसाळ्यात आणि मोठ्या उधाणात समुदाच्या लाटांचे तडाखे गावांना बसू लागले आहेत. दरवषीर् पावसाळ्यात आणि उधाणात काही गावांमध्ये पाणी घुसण्याचं प्रमाण वाढत चाललं आहे. ते रोखण्यासाठी धूपप्रतिबंधक बंधारे बांधण्याची गरज आहे. अन्यथा आज फक्त मालमत्तेचं नुकसान करणाऱ्या लाटेने जीवितहानी होण्यास वेळ लागणार नाही. त्यामुळे समुदकिनारी राहणाऱ्या लाखो रहिवाशांचं संरक्षण करण्याची जबाबदारी सरकारवर आहे. पण निधीअभावी धूपप्रतिबंधक बंधारे बांधण्यांच्या कामाला खीळ बसली आहे.

त्सुनामीनंतर वसई काँग्रेसचे अध्यक्ष मायकल फुटर््याडो यांनी या संकटाची कल्पना मुख्यमंत्री विलासराव देशमुख यांना कळवली होती. आता देशमुख यांनी कोकण विकास पॅकेजमधून निधी उपलब्ध करुन दिला आहे. कोकण विकासासाठी सरकारने 300 कोटी रुपयांचं पॅकेज दिलं आहे. मात्र वसईत धूपप्रतिबंधक बंधारे बांधण्याच्या कामांना अवघा 1 कोटी 66 लाख 84 हजार इतकाच निधी मंजूर करण्यात आला आहे. एवढ्या कमी पैशात वसईतील बांधले जातील काय, हा खरा प्रश्न आहे.

शशी करपे

 
</text>
</doc>
