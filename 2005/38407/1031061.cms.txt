<doc>
<docno>1031061.cms.txt</docno>
<text>
 
प्रगती फास्ट
'लिनक्स'निमिर्त नवीन संधी
[ Thursday, February 24, 2005  05:19:52 pm]


कम्प्युटर आणि आयटी हे नवीन पिढीच्या जिव्हाळ्याचे विषय आहेत. सातत्याने बदलणाऱ्या या सेक्टरमध्ये लिनक्स सॉफ्टवेअरने कितीतरी नवीन ट्रेण्ड आणले. परवडण्याजोगं आणि फ्री डिस्ट्रिब्युशनचा हक्क देणाऱ्या या सॉफ्टवेअरने करिअरच्या अनेक संधी निर्माण केल्या. टेलिकम्युनिकेशनपासून सॉफ्टवेअर माकेर्टिंगपर्यंत कुठल्याही क्षेत्रात तुम्हाला जॉब करता येईल.

कम्प्युटर, सॉफ्टवेअर, हार्डवेअर...हे शब्द आपल्या चांगल्याच परिचयाचे झाले आहेत. हायटेक क्रेझी तरूणांना यात करिअर करावं वाटलं नसतं तरच नवल होतं. एकुण आयटी क्षेत्रातील बदल खूप वेगाने होत असतात. इथे नवनवीन टेक्नॉलॉजीला नेहमीच वाव असतो.

कम्प्युटरचं कामकाज हे हार्डवेअर आणि सॉफ्टवेअरच्या मदतीने चालतं. बाजारात रोज नवीन सॉफ्टवेअर्स किंवा त्यांच्या नवीन आवृत्त्या येत असतात. सॉफ्टवेअरच्या दुनियेत नव्याने आलेल्या ' लिनक्स ' चा वापर दिवसेंदिवस वाढत चालला आहे. भारतातही कित्येक अग्रगण्य कंपन्या आणि बँका लिनक्सचा वापर करू लागल्या आहेत. त्यामुळे लिनक्स प्रोफेशनल्सना करिअरच्या संधी उपलब्ध झाल्या आहेत.

लिनक्स आणि फ्री सॉफ्टवेअर फाऊण्डेशनची सुरूवात 1980 च्या सुमारास झाली. रिचर्ड स्टॉलमन यांना अधिक चांगल सॉफ्टवेअर हवं होतं. पण सोर्स कोड नसल्यामुळे त्यांना हे शक्य झालं नाही. तेव्हा रिचर्ड यांनी फ्री सॉफ्टवेअर डेव्हलप केलं. प्रत्येक व्यक्तीला आपल्या आवश्यकतेप्रमाणे प्रोग्राम बदलता येईल, या उद्देशाने रिचर्ड यांनी हे सॉफ्टवेअर तयार केलं. या सॉफ्टवेअरचं व्यापारीकरण होऊ नये म्हणून त्यांनी फ्री सॉफ्टवेअर फाऊण्डेशनच्या जीएनयु प्रोजेक्टची स्थापना केली. लिनक्स ही फ्री डिस्ट्रिब्युट करता येण्याजोगी 32 बिट प्रि एम्पिव्ह मल्टिटास्किंग ऑपरेटिंग सिस्टीम आहे. या सॉफ्टवेअरचा सोर्स कोड मुक्तपणे सर्वांना डिस्ट्रिब्युट करता येतो. अनेक प्रोग्रामर्सनी या सॉफ्टवेअरचं टेस्टिंग केलं. त्यामुळे लिनक्सची कामगिरी सुधारली आणि सुरक्षेत भर पडली. वेगवेगळ्या हार्डवेअर सिस्टीमवर हे सॉफ्टवेअर काम करतं. अनेक प्रकारच्या कम्प्युटर प्रणालीला सपोर्ट करतं. ओपन सोर्स डिझाइनमुळे कमशिर्अल डिस्ट्रिब्युटर्स, कन्सल्टण्ट्स, अनेक डिझायनर्स आणि डेव्हलपर्सचं सहाय्य मिळतं.

एसएसआय एज्युकेशनचे नॅशनल हेड व्यंकटेश यांच्या मते , ' लिनक्स डिस्ट्रिब्युशनमध्ये सिस्टिमसाठी आवश्यक सर्व कामकाज, सॉफ्टवेअर डेव्हलप आणि मेण्टेन करण्यासाठी टूल्स, प्रोग्राम उपलब्ध आहेत. तसंच वेब ब्राऊझर, एमयूए, न्यूज रिडर, बीट मॅप एडिटर, ऑडिओ मॅनिप्युलेशन टूल्सचाही समावेश आहे. या सर्व अॅप्लिकेशन्सना लिनक्ससारखी ओपन लायसन्स आहेत.

आयटी क्षेत्रात सतत बदल होत असतात. सोर्स कोडमुळे कोणताही प्रोजेक्ट लवकरात लवकर पूर्ण व्हायला मदत होते. यामुळे लिनक्स संस्थांची मान्यता वाढत आहे. तसंच ओनरशिप कॉस्ट कमी असल्यामुळे अनेकजण या सॉफ्टवेअरचा वापर करू लागले आहेत. वाढत्या वापरामुळे या क्षेत्रात करिअर करण्यासाठी विद्यार्थ्यांना अनेक संधी उपलब्ध होत आहेत.

लिनक्सच्या सुधारीत व्हर्जन्स आणि यावर आधारित प्रोग्राम तयार करण्यासाठी वेब डेव्हलपर्स आणि सॉफ्टवेअर व्यावसायिकांना अनेक संधी आहेत. लिनक्स व्यावसायिकांना टेलिकम्युनिकेशन आणि सिस्टिम टूल्सच्या विकासामध्ये संधी आहेत. तसंच लिनक्सवर आधारित सॉफ्टवेअरचं माकेर्टिंग आणि डिस्ट्रिब्युशन क्षेत्रातही करिअर करता येईल. सटिर्फाइड प्रोफेशनल्स फ्री लान्सर किंवा कन्सल्टण्ट म्हणून काम करू शकतात.

एसएसआय एज्युकेशनतफेर् विनामूल्य टेकफेस्ट सेमिनारचं आयोजन करण्यात आलं आहे. हे सेमिनार 26 फेब्रुवारी रोजी वांदे येथील सेण्ट अॅण्ड्रूज ऑडिटोरिअममध्ये होणार आहे. इंजिनीअरिंग क्षेत्रातील विद्यार्थ्यांना करिअरच्या संधी आणि लिनक्स या विषयावर सेमिनारमध्ये मार्गदर्शन करण्यात येईल. रेडहॅटचे शंकर अय्यर लिनक्समुळे निर्माण झालेल्या नवीन संधी आणि टेलिलॉजिकचे श्रीराम जटाला प्रिन्सिपल्स ऑफ सॉफ्टवेअर इंजिनीअरिंग या विषयाची माहिती देणार आहेत. संपर्क : मोबाइल नंबर : 9322516444. टेलिफोन नंबर : 28327502.

निकिता सिंग

एसएसआय एज्युकेशन

 
</text>
</doc>
