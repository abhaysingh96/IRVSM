<doc>
<docno>1031260.cms.txt</docno>
<text>
 
देश-विदेश
'लिटल टेररिस्ट'च्या 'जिंदगानीची कहाणी'!
[ Thursday, February 24, 2005  07:36:45 pm]


वृत्तसंस्था

नवी दिल्ली : सुमारे वर्षभरापूर्वी राजधानीतल्या रस्त्यांवर भणंगपणे हिंडत असलेल्या 13 वषीर्य सलीमच्या आयुष्यात आलेल्या ' लिटल टेररिस्ट ' च्या वळणाने त्याच्या आयुष्याला प्रसिध्दीची झळाळी मिळाली असून आता पुढची वाट स्वत:च्या हिंमतीवर आखण्याचा दुर्दम्य विश्वासही त्यायोगे त्याला मिळाला आहे.

' ऑस्कर ' च्या शर्यतीत गेलेल्या चित्रपट दिग्दर्शक अश्विन कुमार यांच्या ' लिटल टेररिस्ट ' मध्ये भूमिका साकारायची संधी मिळालेल्या सलीमची कहाणी अनोखी अशीच आहे. खरे तर त्याच्याच ' जिंदगानीच्या कहाणी ' वर एखादा ठेवणीतला हिंदी चित्रपट होऊ शकतो! सुमारे आठ वर्षांपूवीर् मोहरमच्या गदीर्त सलीमची आई- वडिलांपासून ताटातूट झाली. तो एका रिक्षावाल्याच्या तावडीत सापडला आणि त्या रिक्षावाल्याने सलीमला रस्त्यावर भीक मागण्यासाठी जुंपले. पुढे सलाम बालक ट्रस्टने त्याला आश्रय दिला. थोड्याच दिवसांत ट्रस्टच्या कर्मचाऱ्यांनी त्याचे घर शोधून काढत सलीमला त्याच्या पालकांच्या हवाली केले. सलीमच्या नशिबाचे फेरे मात्र चुकले नसावेत. त्याला पुन्हा भीक मागण्यासाठी आणि कचरा-भंगार गोळा करण्यासाठी रस्त्यावर उतरावे लागले. सलाम बालक ट्रस्ट पुन्हा एकदा सलीमच्या मदतीला धावून आले. परिस्थितीचे टक्केटोणपे खात असताना ' लिटल टेररिस्ट ' चे वळण सलीमच्या आयुष्यात आले आणि सारे चित्रच बदलून गेले...

आपला चित्रपट ' ऑस्कर ' पर्यंत गेला, म्हणजे नक्की काय झाले, त्याचे महत्व किती, याची काडीमात्रही जाण मला नव्हती... ' लिटल टेररिस्ट ' ऑस्कर स्पधेर्त गेला आणि सारेच बदलले, प्रचंड प्रसिध्दी मला मिळाली. कोण कुठला मी, आज कुठे पोचलोय, हे खरेच वाटत नाही, अशा भाषेत सलीमने या साऱ्या प्रवासाबाबतच्या भावना मांडल्या. मला पुढे खूप शिकायचे आहे, सगळ्यात पहिली गोष्ट म्हणजे इंग्रजी बोलणे शिकायचे आहे, असे त्याने हसत हसत नमूद केले. मात्र आता करीअर याच क्षेत्रात करणार, मला पुढचा चित्रपटही मिळाला आहे, अशी पुस्तीही त्याने जोडली.

 
</text>
</doc>
