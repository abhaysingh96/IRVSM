<doc>
<docno>1031098.cms.txt</docno>
<text>
 
महामुंबई: मुंबई टाइम्स
मराठीची जिद्द 'फॉर्म्युला वन'
[ Thursday, February 24, 2005  05:32:12 pm]


प्रवीण मुळ्ये

' मायकल शूमाकर ' फेम फॉर्म्युला वन रेसमध्ये तिरंगा फडकवणाऱ्या नारायण कातिर्केयनच्या पावलावर पाऊल ठेवत महाराष्ट्राची पताकाही तिथे रोवण्याचा चंग त्याने बांधलाय. नॅशनल चॅम्पियनशिपसह देशविदेशातील अनेक काटिर्ंग स्पर्धांमध्ये त्यानं आपल्या कौशल्याचा ठसा उमटवला आहे. ' कॅन यू बिट द फास्टेस्ट इंडियन ?' या काटीर्र्ंग चॅलेंज स्पधेर्त नारायण कातिर्केयनचा विक्रम त्याने मोडीत काढला. दुबईतील चॅम्पियनशीप स्पधेर्तही त्याने कातिर्केयनचा रेकॉर्ड तोडला होता. त्याचं नाव आहे अमेय वालावलकर.

अमेय वालावलकर हा मराठी तरुण फॉर्म्युला वनच्या वेगावर स्वार झाला आहे आणि खुद्द कातिर्केयननंही त्याचं भरभरून कौतुक केलंय. फॉर्म्युला एलजीपीमध्ये त्याचा पहिला नंबर थोडक्यात हुकला. फॉर्म्युला वनची पहिली पायरी असलेल्या गो-काटिर्ंगचा छंद काहीसा खचिर्क असला तरी, मध्यमवगीर्य मुलंही हे आव्हान पेलू शकतात, हा विश्वास अमेयच्या यशानं अनेक तरुणांमध्ये जागवला आहे.

आतापर्यंत खिशातून पैसे खर्च करून या खेळातलं आव्हान मी कायम ठेवलंय. यामागे वेगाचं वेड हे एकमेव कारण आहे. अर्थात घरच्यांच्या पाठिंब्याशिवाय हे करिअर करणं शक्यच नाही, असं त्याने मुंबई टाइम्सला सांगितलं. नारायणच्या यशामुळे आता स्पॉन्सर्स कंपन्या इतर खेळाडूंच्या कामगिरीकडेही गांभीर्यानं पाहू लागल्या आहेत. त्याचा आमच्या सारख्या खेळाडूंना खूपच फायदा होईल, असा विश्वास त्याने व्यक्त केला. अमेयच्या प्रगतीचा वेग पाहता दोन वर्षातच फॉर्म्युला वनच्या ट्रॅकवर मराठी नाव झळकलं तर आश्चर्य वाटू नये, असे उद््गार गेली काही वर्षं अमेयच्या कामगिरीवर लक्ष ठेवून असलेले कमांडर शिकेर् यांनी काढले.

आम्हालाही व्हायचंय कातिर्केयन

आपणही इतरांप्रमाणेच सर्वसामान्य आयुष्य जगू शकतो, हा आत्मविश्वास गतिमंद, अपंग, मूकबधिर विद्यार्थ्यांना देण्यासाठी पवईत हिरानंदानी ट्रॅकवर ' हकोने गो- काटिर्ंग ' चॅम्पियनशिप होते.

' गेट सेट गो ' च्या आदेशाची वाट पाहत असलेला धुव धवन काटिर्ंग चॅम्पियन होण्याची हॅट-ट्रिक नोंदवेल का, याकडे सगळ्यांचं लक्ष लागलं होतं. पालकांचाही समावेश होता. वेगावर स्वार होत लक्ष्य गाठण्यात ध्रुव जेव्हा यशस्वी झाला, तेव्हा त्याच्या सगळ्याच सवंगड्यांच्या चेहऱ्यावर आनंद दिसू लागला. आपलं कौशल्य सिद्ध करण्यात मुलीही मागे नव्हत्या. केवळ जिद्दीच्या जोरावर स्पधेर्त यशस्वी ठरलेल्या नीता अतिक, जीबी जोसेफ, नीता भानुशाली या चिमुरड्यांच्या चेहऱ्यावर उत्साह ओसंडून वाहत होता.

 
</text>
</doc>
