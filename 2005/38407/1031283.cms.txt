<doc>
<docno>1031283.cms.txt</docno>
<text>
 
बहुतांची अंतरे
विलीनीकरणाची चाणक्यनीती!
[ Thursday, February 24, 2005  07:51:07 pm]


' प्रॉक्टर अँड गॅम्बल ' आणि ' जिलेट ' च्या नियोजित विलीनीकरणाचे वृत्त (म. टा. 31 जाने.) वाचले. जागतिक बाजारपेठेवर वर्चस्व प्रस्थापित करण्यासाठी होत असलेली ही युती अमेरिकन उद्योगक्षेत्राला नवी नाही, हे खरेच ; परंतु अशाच एका भारतीय कंपनीने कृतिशील व्यापार धोरण आणि विश्वासार्ह अर्थनीतीच्या बळावर चक्क जगात ' नंबर वन ' होण्याचा बहुमान पटकावला आहे, हे किती जणांना ठाऊक आहे ?

छे, छे, टाटा -बिर्ला किंवा रिलायन्स यापैकी ती कंपनी नसून झी-टीव्हीचे मालक सुभाष चंद यांची ' एस्सेल प्रोपॅक ' नावाची ही कंपनी होय. टूथपेस्ट, सौंदर्यप्रसाधने, औषधे आणि खाद्यपदार्थ यांच्या पॅकेजिंगसाठी लागणाऱ्या लॅमिनेटेड ट्यूब्जची निमिर्ती करण्यात ' एस्सेल प्रोपॅक ' जगात नंबर वन आहे. ' सीबाल ' आणि ' बेटस् ' या प्रतिस्पर्धांच्या तुलनेत जागतिक बाजारपेठेतील ' एस्सेल... ' चा वाटा 30 टक्के इतका लक्षणीय आहे. चीन, अमेरिका, जर्मनी, फिलीपीन्स, इंडोनेशिया, मेक्सिको, कोलंबिया आणि व्हेनेझुएलासह एकूण 12 ठिकाणी परदेशी भूमीवर ' एस्सेल... ' चे प्रकल्प कार्यान्वित आहेत.

सुभाष चंद 1983 साली तांदळाचे व्यापारी होते तेव्हाची ही गोष्ट. जर्मनीतील एका उद्योगविषयक प्रदर्शनात फिरता फिरता चंद यांना प्लॅस्टिक लॅमिनेटस्चे दर्शन घडले. क्षणात त्यांनी या उत्पादनाला भारतीय बाजारपेठेत उपलब्ध असलेली संधी ओळखली आणि ' एस्सेल ' चा प्रवास सुरू झाला. ' एस्सेल पॅकेजिंग ' या नावाने सुरू झालेल्या या कंपनीला अगदी सुरुवातीलाच ' कोलगेट ' आणि लिव्हरच्या रूपात एकदम तगड्या पाटर््या ग्राहक म्हणून मिळाल्या. 1990 पर्यंत भारतीय बाजारपेठेवर साम्राज्य प्रस्थापित करून ' एस्सेल ' ने आपली विजयी घोडघौड चीन आणि इजिप्तच्या दिशेने नेली.

आज घडीला चीनच्या बाजारपेठेतही 55 टक्के इतका सिंहाचा वाटा असलेल्या ' एस्सेल ' ने काळाची पावले ओळखून 2000 साली प्रोपॅक या स्विस कंपनीशी यशस्वी युती केली. आज ' एस्सेल प्रोपॅक ' जगात ' नंबर वन ' आहे. याचे श्रेय चंद यांच्या कुशल नेतृत्वाला जितके जाते, तितकेच ते विलीनीकरणाच्या चाणक्यनीतीलाही जाते!

चैतन्य वि. धारूरकर, औरंगाबाद.

 
</text>
</doc>
