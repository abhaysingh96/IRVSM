<doc>
<docno>1031454.cms.txt</docno>
<text>
 
महामुंबई
शेतकऱ्यांकडील कर्जाच्या वसुलीसाठी जमिनींचा लिलाव
[ Thursday, February 24, 2005  10:31:24 pm]


सुहास फडके

मुंबई : राज्य भूविकास बँकेकडून येणे असलेल्या कर्जवसुलीसाठी कर्जदार शेतकऱ्यांच्या जमीनींचा लिलाव करावा, अशी सूचना सहकार खात्याने केल्यामुळे सर्व स्तरांवर खळबळ उडाली आहे.

' नाबार्ड ' ने बँके ला दिलेल्या कर्जाच्या परतफेडीचा सुमारे 118 कोटी रुपयांचा हप्ता चालू आथिर्क वर्ष संपण्यापूवीर् न दिल्यास राज्य सरकारला ' रुरल इन्फ्रास्ट्रक्चर डेव्हलपमेंट फंडा ' खाली देऊ केलेली सुमारे 200 कोटी रुपयांची मदत देणार नाही, असेही ' नाबार्ड ' ने स्पष्ट केले आहे. या क र्जाला राज्य सरकारने हमी दिली असल्यामुळे ' नाबार्ड ' ने राज्य सरकारला हा इशारा दिला आहे.

हा हप्ता सरकारने एक जुलै 2004 रोजी द्यायचा होता. तसा करार सरकार आणि ' नाबार्ड ' यांच्यात झाला आहे. सरकारने ही रक्कम अद्याप न भरल्यामुळे सहकार खात्याच्या सचिवांनी आपल्याच खात्याच्या आयुक्तांना या आशयाचे पत्र पाठवले आहे. त्यात महाराष्ट्र राज्य सहकारी कृषि ग्रामीण बहुउद्देशीय विकास बँकेकडून, म्हणजे पूवीर्च्या भूविकास बँकेकडून मुळ हप्ता एकशे अठरा कोटी रुपये आणि त्यावरील दंडव्याज सुमारे दहा कोटी रुपयांची वसुली 31 मार्चपर्यंत करावी अथवा बँकेकडून कर्ज घेतलेल्या शेतकऱ्यांनी तारण म्हणून ठेवलेली जमीन आणि इतर स्थावर मालमत्ता यांचा लिलाव करावा नाबार्डचे कर्ज फेडावे, अशी सूचना केली आहे.

यासाठी लिलावाची माहीम तीव्रतेने राबवण्याची सूचना शिखर बँकेला आणि जिल्हा बँकांना द्याव्या, असेही पत्रात म्हटले आहे.

याबाबत एका ज्येष्ठ अधिकाऱ्याने सांगितले की, अशी मोहीम राबवण्यापर्यंत वेळ सरकार येऊ देणार नाही. कारण सुमारे 15 लाख शेतकऱ्यांनी बँकेकडून घेतलेल्या कर्जाची फेड केलेली नाही. इतक्या जणांविरुद्ध कारवाईसाठी जप्तीची नोटीस दिल्यानंतर गावोगावी होणारा क्षोभ सरकारला परवडणारा नाही.

पण या निमित्ताने सरकार आपल्याच शब्दाला जागत नाही आणि शेतकऱ्यांना मदत करण्याबाबत किती निष्काळजी आहे हे दिसते असेही या अधिकाऱ्याने सांगितले.

संबंधित खात्याच्या अधिकाऱ्यांनी दिलेल्या माहितीनुसार सरकारने मुळात ही बँक मोडीत काढणे चूक होते. याबाबत तत्कालीन सहकार आयुक्त एस. के. गोयल यांनी बँक मोडीत काढल्यास निर्माण होणाऱ्या धोक्यांबाबत सरकारला इशारा दिला होता.

बँकेला वाचवण्याची योजनाही ' नाबार्ड ' आणि सरकार यांनी तयार केली. त्यानुसार कर्जाची जबाबदारी सरकारवर आली. एक रकमी हे सुमारे 727 कोटी रुपयांचे कर्ज फेडणे सरकारला शक्य होणार नसल्यामुळे पंधरा वर्षांत कर्जफेड करण्याचा करार सरकार आणि नाबार्ड यांच्यात झाला. पण त्यांच्या पत्रानंतर जेमतेम सहा महिन्यांत बँकेला टाळे लावण्यात आले.

गेल्या चार वर्षांत सरकारने ठरल्या तारखेला कर्जाचा हप्ता दिला असे झाले नाही. राज्य सरकारने अर्थसंकल्पात या रकमेची तरतुद करावी असे करारात ठरले असूनही सरकार कर्जाचा हप्ता वेळेवर देण्यात अपयशी ठरल्यामुळे दररोज सुमारे पावणेदोन लाख रुपयांचे व्याज त्यावर चढत असते ही बाबही संबंधित अधिकाऱ्यांनी सरकारच्या लक्षात आणून दिली होती.

बँक दिवाळखोरीत काढण्याच्या सरकारच्या निर्णयास नाबार्डने आक्षेप घेतला तेव्हा ही तात्पुरती कारवाई आहे, असे उत्तर सहकार खात्याच्या अधिकाऱ्यांनी दिले होते हेही महत्त्वाचे आहे. या पार्श्वभूमीवर आता काय होणार, याची उत्सुकता आहे.

 
</text>
</doc>
