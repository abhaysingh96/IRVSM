<doc>
<docno>1031104.cms.txt</docno>
<text>
 
महामुंबई: मुंबई टाइम्स
मल्टिप्लेक्स नाव मोठं, लक्षण खोटं
[ Thursday, February 24, 2005  05:34:22 pm]


प्रसाद नेरूरकर / अमित भंडारी

' मल्टिप्लेक्स ' म्हटलं की, महागडं तिकीट आणि चकाचक थिएटर डोळ्यासमोर येतं. पण या मल्टिप्लेक्सनी आरामशीर सिटिंग अॅरेंजमेण्ट, फायर एक्झिट, प्रवेशद्वार, कार पाकिर्ंग या विषयीचे नियम धाब्यावर बसवल्यामुळे ' नाव मोठं लक्षण खोटं ' असं चित्र या रुपेरी पडद्याखाली दिसतं.

मल्टिप्लेक्समध्ये काही सुविधा बंधनकारक आहेत. आरामशीर गुबगुबीत सीटवर बसल्यावर हात ठेवायच्या खोबणीत कोल्ड्रिंकचा ग्लास ठेवून पिक्चर पाहताना सीटची रूंदी किमान 21 इंच आहे का, हे पाहायचं आपण हमखास विसरून जातो. लठ्ठ व्यक्तींना मात्र हीच गोष्ट सतत बोचत राहाणं उघड आहे. नरिमन पॉइन्ट भागात नव्यानं सुरू झालेलं आयनॉक्स आणि वाशीच्या मेघराज या मल्टिप्लेक्समध्ये सीट््सच्या रूंदीशी तडजोड करण्यात आली आहे.

मुंबई महापालिकेच्या क्षेत्रात उभारल्या जाणाऱ्या मल्टिप्लेक्सच्या चार स्क्रिन्समध्ये मिळून किमान 1250 सीट्स असणं बंधनकारक आहे. मंुबईबाहेरच्या मल्टिप्लेक्ससाठी तीन स्क्रिन्सककचा किमान एक हजार सीट्स हे बंधन आहे. यापैकी एक थिएटर रंगभूमी प्रयोगासाठी वापरण्यायोग्य असावं, असंही नियम सांगतो. पण वडाळ्याचं आयमॅक्स वगळता अन्य कुठेही हा नियम पाळलेला नसल्याचं सरकारी अधिकारीही मान्य करतात.

मल्टिप्लेक्समधल्या एका स्क्रीनवर वर्षातून किमान एक महिना मराठी चित्रपट असावा, हा नियमही सर्रास धाब्यावर बसवल्याचं आढळून आलं आहे. अपवाद केवळ ' श्वास ' सारख्या हिट झालेल्या एखाद-दुसऱ्या चित्रपटाचा!

आर्ट गॅलरी, प्रदर्शन केंद आणि करमणूक केंद यासाठी प्रत्येकी 500 चौरस फूट जागा राखून ठेवावी आणि वर्षभर त्याच कारणांसाठी या जागेचा वापर व्हावा, अशी सरकारची अपेक्षा होती. कलादालनात फलक, प्रकाशयोजना, स्टॅण्ड आणि खिडकी, अशा गोष्टी आणि प्रदर्शन केंदात पारंपरिक पोषाख आणि हस्तकला इत्यादींचं प्रदर्शन बंधनकारक होतं. पण यातल्या कोणत्या गोष्टी तिथे दिसतात, हा प्रश्नच आहे. कार पाकिर्ंगच्या जागेचाही अनेक ठिकाणी गैरवापरच होत असल्याचं बोललं जातंय. काहींनी पाकिर्ंगच्या जागेत ऑफिस, गोडाऊन्स सुरू करण्यात आली आहेत, तर काही जागेत वेगळीच बांधकामं सुरू आहेत. मंुबईतल्या किमान निम्म्या मल्टिप्लेक्सना पाकिर्ंगची व्यवस्थाच नाही, पण त्यांच्याकडे वाहतूक विभागाचं एनओसी मात्र आहे!

सरकारमान्य आकिर्टेक्टच्या मार्गदर्शनानुसार मल्टिप्लेक्स बांधणं गरजेचं असलं तरी, त्याला फाटा देताना मंुबई महापालिका आणि सार्वजनिक बांधकाम विभाग यांच्या नियमांनाही बगल दिल्याचं उघड झालंय. दरवाजे इतके अरुंद आणि संख्येनं कमी आहेत द्घप्रसंगी फायर ब्रिगेडला पोहोचणंही अशक्य व्हावं. फिल्म डिव्हिजनच्या जाहिराती तर अनेक मल्टिेप्लेक्समधून केव्हाच हद्दपार झाल्या आहेत. आयमॅक्समध्ये अनधिकृत स्विमिंग पूल बांधण्यात आलाय. आर अॅडलॅब्जमध्ये तर एमएसइबी आणि टाटा या दोन कंपन्या वीजपुरवठा करत असल्या तरी, पालिका, पोलिस व सरकारचा बांधकाम विभाग, इलेक्ट्रिकल डिपार्टमेण्ट आणि थिएटर ब्रँच या विभागांना याची माहितीच नसल्याचं सांगण्यात आलं.

 
</text>
</doc>
