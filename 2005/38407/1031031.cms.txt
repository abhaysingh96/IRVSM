<doc>
<docno>1031031.cms.txt</docno>
<text>
 
सदर
लाल सलाम
[ Thursday, February 24, 2005  05:08:47 pm]


पौर्वात्य प्रदेशाविषयी जगाला निरंतर आकर्षण राहिलंय. मसाल्यांचा शोधात आलेल्या युरोपियांनी पौर्वात्यांवर राज्य केलं, तरीही फार पूवीर्पासून पाश्चिमात्यांसाठी हा भाग कायम औत्सुक्याचा ठरलाय. भारताबरोबरच भूगोलाच्या पुस्तकातील मसाल्याची बेटं, असा कायम उल्लेख असणारी सुमात्रा, जावा बेटांबरोबर चीन ते थेट जपान हा भौगोलिक भाग त्यांच्या दृष्टीने अजब खजिनाच होता. इतर सर्व गोष्टींचं सोडून द्या, पण तिखटापासून गोडापर्यंतच्या विविध जातिवंत चवींचं पार अप्रूप असतं. नेमकी ही चवीची कुपी पौर्वात्यांना देणगीदाखल लाभलीय, तसंच त्याची जादूगिरी आजही टिकलीय.

भारतीय खाद्यपदार्थांबरोबर जगभरात किंबहुना जास्त उत्सुकता चायनीज पदार्थांविषयी असते. नैसगिर्क मूलतत्त्व जपत चांगली चव देण्याचं वैशिष्ट्य जपत चायनीज पदार्थ खुश करतात. थोड्या उग्र अशा अस्सल चायनीज पदार्थांची वेगळी मजा असते. ड्रॅगन अशी ओळख असणारा हा भीमकाय देश खवय्यांच्या दृष्टीने अविस्मरणीय ठेव ठरतोय. आता सर्व फाइव्हस्टार रेस्तराँमध्ये चायनीजचं स्वतंत्र दालन असतं. अर्थात, यातील प्रत्येक ठिकाणी अस्सल चायनीज मिळतं का, हा प्रश्न शिलकीत ठेवावा लागेल. मसालेदार चवींची सवय असलेल्यांना ती चव पचनी पडतेच असं नसतं. त्याउलट चायनीज पदार्थांना भारतीय चवीची फोडणी देऊन डिश तयार केली की ' मस्तच ' हा उद्गार येतो.

चायनीजची स्वतंत्र रेस्तराँ बऱ्याच ठिकाणी सुरू झालीत. प्रचंड आकारापासून ते छोट्या रेस्तराँचा यात समावेश होतो. या सगळ्या धबगड्यात चांगलं रेस्तराँ कोणतं, असा प्रश्न पडतो. प्रत्येक भागात तसं एखादं रेस्तराँ लोकांना आवडलेलं असतं ते तिथली चव आणि वातावरण यामुळे. दादरच्या केटरिंग कॉलेजजवळ ' चायनीज गार्डन ' नावाचं रेस्तराँ गेली 19 वर्षं बहारदार चायनीज फूडचा आनंद मिळवून देतंय.

मुंबापुरीत चायनीज फूड हलक्या पावलांनी प्रवेश करत असतानाच्या काळात अनिल आणि सुनील पवार बंधूंनी थेट केवळ चायनीज फूड देणारं रेस्तराँ सुरू करण्याचं धाडस दाखवलं. तेव्हापासून आजपर्यंत सरस फूड देण्याचा त्यांचा प्रवास थांबलेला नसून तो बहरत चाललाय. रस्त्यावर गदीर्, वाहनांची कोंडी, हॉर्नचा कर्कश मारा हा गोंधळ सुरू असताना शांत वातावरणात चांगल्या खाद्यपदार्थांचा आस्वाद घेण्यासाठी आदर्श जागा म्हणून चायनीज गार्डनमध्ये जाता येईल.

गार्डन ही संकल्पना इथे पुरेपूर प्रत्ययास येत जाते. प्रसन्नतेचा अनुभव देणाऱ्या रेस्तराँत गदीर् तशी नेहमीच असते. चांगले पदार्थ देण्याचा अट्टहास इथे येणाऱ्यांच्या पथ्यावर पडत असतो. नेहमीच्या स्वीटकॉर्न, मंचाऊ, क्लिअर सूपपेक्षा वेगळं असं ' सुमाम्बू ' ट्राय करता येईल. आलं, लसूण यांची पेस्ट, दोन-तीन चायनीज सॉस, नूडल्स, चिकन पीसेस, सॉफ्ट नूडल्स असलेलं किंवा मशरूम, बेबी कॉर्न, बांबूशूट, चिकन यांचं मिश्रण ' स्पेशल सूप ' मजा आणतं. ' कॉकटेल ' स्वीटकॉर्न आणि हॉट अॅण्ड सॉर यांचा मिलाफ भूक जागृत करतं.

चायनीज गार्डनचं इण्टिरिअर प्रसन्न करतं, कुटुंबीयांसाठी उत्तम ठिकाण असल्याचं इथे आल्यावर लक्षात येतं. बांबूचा मुबलक वापर, लाइट्सचा योग्य वापर, चांगली सविर्स या जोरावर हे रेस्तराँ लोकप्रिय होतंय. स्नॅक्समधील ' व्हेज क्रिस्पी ' तब्येत खुश करणारं ठरेल. ' फिश फिंगर शेजवान ड्राय ' मासेखाऊंसाठी पर्वणी ठरेल. फिश फिंगर चविष्ट असतंच, त्यामुळे शेजवान ड्राय घ्यावं का, या प्रश्नाचं उत्तर एक पीस खाताच लक्षात येईल. शेजवान सॉसमध्ये डीप फ्राय केलेली ही डिश आवडू शकेल. चायनीज आम्लेटच्या नमुन्यासाठी ' प्राँझ फी याँग ' ची ऑर्डर देता येईल. कोबी, गाजर यांचा खिमा, अंडी, सॉसेस मिक्स करून ऑम्लेट तयार केलं जातं.

प्राँझ आवडणाऱ्यांना ' किंग प्राँझ चिली ड्राय ' चा पर्याय चांगला ठरेल. चायनीज गार्डनची खासियत आहे ती ' ट्रिपल शेजवान ' मध्ये. गेली कित्येक वर्षं या रेस्तराँमध्ये येणारे ट्रिपल शेजवानच्या प्रेमापोटी येत असतात. डीप फ्राय असणारं ' चिकन मंगोलियन ' ही डिश पंजाबी चिकन टिक्काची आठवण करून देते. राइसमध्ये आवर्जून उल्लेख करावा लागेल तो ' पेकिंग फ्राइड राइस ' चा. ही चव घेऊन बाहेर पडता तेव्हा समाधान वाटतं एवढं नक्की.

चायनीज गार्डन रेस्तराँ

284- ए, वीर सावरकर मार्ग, कॅटरिंग कॉलेजजवळ, शिवाजी पार्क, दादर, मुं.- 28.

टे.नं. 24450567, 24464586/1037.

दर्जा : *** 1/2

हेमंत साटम

 
</text>
</doc>
