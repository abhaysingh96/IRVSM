<doc>
<docno>1031328.cms.txt</docno>
<text>
 
अर्थव्यवहार
सावध पवित्रा
[ Thursday, February 24, 2005  08:40:36 pm]


म. टा. बाजार प्रतिनिधी

मुंबई :
सोमवारी सादर होणाऱ्या बजेटचा अंदाज घेत सलग दुसऱ्या दिवशी मुंबई शेअर बाजारात दलाल व वित्तीय संस्थांनी सावध पवित्रा घेतला. त्यामुळे सेन्सेक्स 8.29 अंशांनी खाली उतरला.

बुधवारी 6582.50 अंशावर बंद झालेला सेन्सेक्सची गुरुवारी सुरुवात आशादायक म्हणजे 6616.37 अंशांनी झाली आणि दिवसाअखेर सेन्सेक्स 6574.21 अंशावर बंद झाला. बँकिंग क्षेत्रातील परदेशी थेट गुंतवणूकीबाबत केंद सरकारने नियम शिथिल करण्याचा घेतलेल्या निर्णयाला डाव्या आघाडीने विरोध केला आहे. त्यामुळे या महिन्यात परदेशी वित्तीय संस्थानी बऱ्यापैकी गुंतवणूक करूनदेखील स्थानिक दलालांनी सौदापूतीर् करण्यात समाधान मानले.

टाटा मोटर्स, झी टेलिफिल्म, एल अँड टी, ग्रासिम, डॉ. रेड्डीज लॅब, बजाज ऑटो, रॅनबॅक्सी आयसीआयसीआय बँक, एचडीएफसी, सिप्ला आणि एसीसी यांच्या शेअरचे भाव उतरले.

तर स्टेट बँक, इन्फोसिस, भेल, एचडीएफसी बँक, ओएनजीसी, आयटीसी, एचपीसीएल आदींच्या शेअरचे भाव वधारले.

 
</text>
</doc>
