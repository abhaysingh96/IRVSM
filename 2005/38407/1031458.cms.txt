<doc>
<docno>1031458.cms.txt</docno>
<text>
 
महामुंबई
स्वातंत्र्यसैनिकाची उपचारांसाठी परवड
[ Thursday, February 24, 2005  10:32:41 pm]


म. टा. प्रतिनिधी

मुंबई : गेल्या दहा महिन्यांपासून उपचारासाठी सुरू असलेली त्यांची फरफट सेंट जॉर्ज रुग्णालयातही थांबली नाही. पक्षाघाताचे निमित्त झाले, त्याबरोबर इतर आजारही जडले, पण त्यांवर नेमके उपचार झालेच नाहीत...स्वातंत्र्यसैनिक वडिलांवर चांगले उपचार व्हावेत, यासाठी त्यांचा नौदलातील निवृत्त झालेला मुलगा आजही रुग्णालयापासून मंत्रालयापर्यंत झगडतो आहे...

औरंगाबाद जिल्ह्यातील वैजापूर येथे राहणारे एकनाथ मांजरे यांना दहा महिन्यांपूवीर् पक्षाघात झाला. त्यांना प्रथम ठाण्याच्या ठाण्याच्या सिव्हिल हॉस्पिटलमध्ये दाखल करण्यात आले. तेव्हापासून सरकारी यंत्रणेचा विदारक अनुभव त्यांना येऊ लागला. जून 2004 मध्ये त्यांना सेंट जॉर्ज रुग्णालयात हलवण्यात आले. त्यांना मधुमेहही जडला होता. या रुग्णालयाने उपचाराबाबत सुरुवातीपासूनच हलगजीर्पणा केल्याचा आरोप त्यांचे पुत्र सतीश यांनी केला आहे.

स्वातंत्र्यसैनिकांसाठी असलेल्या कोणत्याही सुविधा रुग्णालयाने पुरवल्या नाहीत. ज्या मिळाल्या त्यासाठीही दरवेळी मिनतवाऱ्या प्रसंगी भांडण करावे लागले. मधुमेहामुळे पायाची जखम चिघळत असतानाही रुग्णालयातील कर्मचाऱ्यांनी स्टाफने दुर्लक्ष केले. कारण नसताना दीड महिना ' आयसीयू ' मध्ये ठेवण्यात आले. तेथेही उपचारांची हेळसांड होती. एकनाथ मांजरे यांचे पेन्शन काढण्यासाठी लागणाऱ्या प्रमाणपत्रावर रुग्णालयाने ' कोणाच्या तरी मदतीशिवाय बँकेत येणे अशक्य ' असा शेरा मारला. अपंगाला बँकेत जाता येईल का, असा साधा विचारही त्यांनी केला नाही, अशी तक्रार आहे.

रुग्णालयाचे अधीक्षक डॉ. एन. के. वराडे यांनी त्यांच्या आरोपांचे खंडन करत त्यांची सुरुवातीपासून काळजी घेतल्याचा दावा केला.

 
</text>
</doc>
