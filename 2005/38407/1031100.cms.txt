<doc>
<docno>1031100.cms.txt</docno>
<text>
 
महामुंबई: मुंबई टाइम्स
अंधेरीचा पूल आजपासून बंद
[ Thursday, February 24, 2005  05:33:15 pm]


मुंबई टाइम्स टीम

अंधेरी स्टेशनच्या पूर्व आणि पश्चिमेला जोडणारा एकमेव पादचारी पूल रेल्वे प्रशासनाने दुरुस्त करण्याचा निर्णय अखेर घेतला आहे. अनेक वर्षं प्रवाशांनी मागणी करूनही पुलाच्या दुरुस्तीकडे पूर्णपणे डोळेझाक केली जात असल्यामुळे सोशिक अंधेरीकर पुलाच्या तुटलेल्या पायऱ्या आणि पुलावरच्या फेरीवाल्यांच्या दादागिरीतून मुकाट्याने मार्ग काढत होते.

अंधेरी पश्चिमेच्या माकेर्टकडून पूवेर्ला जाण्यासाठीचा हा पूल कित्येक महिन्यांपासून मोडकळीसच आला होता. अनेक वर्षांपूवीर् बांधण्यात आलेल्या या पुलाचा ताबा काही वर्षांपासून फेरीवाल्यांकडेच आहे. फेरीवाल्यांनी संपूर्ण पूलच फळभाज्या, खेळणी, साड्या, चपला-बूट, कॉस्मेटिक्स, इलेक्ट्रॉनिकच्या वस्तूंनी व्यापल्यानं तिथनं चालणंच अशक्य होऊन बसलं होतं. पुलाच्या पूवेर्कडे मंदिराभोवतीही फेरीवाल्यांची गदीर् झाली.

त्यांच्या संख्येबरोबर त्यांची दादागिरीही वाढली. एखाद्या वस्तूचा भाव विचारला आणि खरेदी केली नाही, तर प्रवाशांना शिवीगाळ करण्यापर्यंत फेरीवाल्यांची मजल गेली. रेल्वे पोलिसांनी फेरीवाल्यांची कधीच दखल घेतली नाही आणि रेल्वे प्रशासनाने तर पुलाच्या डागडुजीकडेही दुर्लक्ष केलं. त्यामुळे पूल जीर्ण होत गेला. खारट- दमट हवेमुळे पुलाला गंज चढत गेला. पायऱ्या तुटल्या. पूल अत्यंत कमकुवत झाला. प्रवासी आणि लोकल गाड्यांच्या हादऱ्यामुळे पूल थरथरू लागला. अंधेरीचे रहिवासी तर या पुलाचे वर्णन ' झूलता पूल ' असं वर्णन करू लागले होते.

प्रवाशांनी वारंवार तक्रारी करूनही पुलाची दुरुस्ती होत नव्हती. अंधेरीचे रहिवासी जीव मुठीत घेऊनच पुलावर जात होते. तरीही रेल्वे प्रशासनाला जाग येत नव्हती. मात्र आता या पुलाच्या दुरुस्तीचा निर्णय घेण्यात आला आहे. हा पादचारी पूल महत्त्वाच्या दुरुस्ती कामासाठी येत्या 25 फेब्रुवारीपासून दीड महिना बंद ठेवण्यात येणार आहे, असं पश्चिम रेल्वेतफेर् सांगण्यात आलं. दुरुस्तीचं काम येत्या शुक्रवारपासून हाती घेण्यात येणार असून, ते 45 दिवस सुरू राहील, असं सांगण्यात आलंय.

 
</text>
</doc>
