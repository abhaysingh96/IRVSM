<doc>
<docno>1031306.cms.txt</docno>
<text>
 
देश-विदेश
केंदाच्या मते महाराष्ट्रातील कायदा व सुव्यवस्था उत्तम!
[ Thursday, February 24, 2005  08:12:03 pm]


म. टा. विशेष प्रतिनिधी

नवी दिल्ली : देशात प्रत्येक राज्याच्या कायदा अन् सुव्यवस्थेची स्थिती उत्तम असावी, याविषयी केंद सरकार आग्रही आहे. सुरक्षितता उत्तम नसली तर विकास होत नाही, यावर केंद सरकारचा विश्वास आहे. त्यासाठी प्रत्येक राज्याचे मुख्यमंत्री, गृहमंत्री, मुख्य सचिव आणि गृहसचिव यांच्याशी सखोल चर्चा आणि विचारविनिमय सरकारने सुरू केला आहे. यासंदर्भात महाराष्ट्राची कायदा अन् सुव्यवस्था, देशात उत्तम दर्जाची अन् अग्रेसर आहे, याचा गौरवाने उल्लेख करावासा वाटतो, असे उद्गार केंदीय गृहमंत्री शिवराज पाटील यांनी मुख्यमंत्री विलासराव देशमुख, गृहमंत्री आर.आर.पाटील यांच्या उपस्थितीत पत्रकारांशी बोलतांना काढले.

महाराष्ट्राच्या 720 कि.मी. अंतराच्या सागरी सीमेच्या संरक्षणासाठी तटरक्षक दलात वाढ अन् त्सुनामीसारख्या नैसगिर्क आपत्तीची पूर्वसुचना या दोन महत्त्वाच्या विषयांबरोबरच राज्यातल्या कायदा आणि सुव्यवस्थेशी संबंधित अन्य विषयांवर चर्चा करण्यासाठी, गृहमंत्री शिवराज पाटल यांनी नॉर्थ ब्लॉक येथील आपल्या कार्यालयात, मुख्यमंत्री देशमुख आणि उपमुख्यमंत्री आर. आर. पाटील यांच्याशी गुरुवारी दुपारी सुमारे चाळीस मिनिटे चर्चा केली महाराष्ट्रातल्या पोलिस दलाचे आधुनिकीकरण, त्यांच्या निवासस्थानांसाठी व्यापक स्तरावर गृहबांधणी, सागरी तटाचे संरक्षण करण्यासाठी नव्या पोलिसांची भरती, त्यासाठी केंद सरकारकडून मिळणारी मदत, इत्यादी विषयांवर तसेच केंद आणि राज्य सरकारद्वारे संयुक्तरीत्या राबवल्या जाणाऱ्या अनेक योजनांवर याप्रसंगी चर्चा झाली.

पंतप्रधानांच्या उपस्थितीत देशातले सर्व मुख्यमंत्री, गृहमंत्री, मुख्य सचिव अन् गृहसचिव यांची राष्ट्रीय परिषद संसदेचे अर्थसंकल्पीय अधिवेशन संपल्याबरोबर मे महिन्यात दिल्लीत आयोजित करण्यात येणार आहे. अशी माहिती शिवराज पाटलांनी याप्रसंगी दिली. तत्पूवीर् प्रत्येक राज्याच्या मुख्यमंत्री आणि गृहमंत्र्यांशी विचारविनिमयाची प्रक्रिया, ईशान्य भारतातल्या राज्यांपासून केंद सरकारने सुरू केली आहे. गृहमंत्र्यांबरोबर झालेल्या चचेर्विषयी मुख्यमंत्री देशमुखांनी समाधान व्यक्त केले.

 
</text>
</doc>
