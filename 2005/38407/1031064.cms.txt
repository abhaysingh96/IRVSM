<doc>
<docno>1031064.cms.txt</docno>
<text>
 
प्रगती फास्ट
डिफेन्समधलं स्त्रीप्रधान क्षेत्र
[ Thursday, February 24, 2005  05:20:49 pm]


आर्मी हे पुरुषप्रधान करिअरचं क्षेत्र मुळीच नाही. इथल्या बहुतांश सविर्सेसमध्ये स्त्रियांचा सक्रिय सहभाग दिसून येतो. पण डिफेन्समधलं नसिर्ंग सविर्सेस हे क्षेत्र फक्त स्त्रियांसाठी राखून ठेवलेलं आहे. बारावीनंतर तुम्हाला इथे करिअरच्या चांगल्या संधी उपलबब्ध आहेत.

डिफेन्स म्हणजे पुरुषांसाठी उत्तम करिअरच्या संधी, असं जणू समीकरणच दिसून येतं. भारतातच नाही, तर संपूर्ण जगभर थोड्या फार फरकाने हीच परिस्थिती आढळते. इथे महिलांना वाव मिळत नाही किंवा योग्य संधी मिळत नाही, ही बाब अंशत: खरी असली तरी आता हे चित्र हळूहळू बदलत चाललं आहे. सध्या आमीर्मध्ये कर्तबगार महिलांची कमी नाही. त्या प्रत्येक डिपार्टमेण्टमध्ये सक्रिय आहेत. आमीर्तील विविध सविर्सेस आणि डिपार्टमेण्टमध्ये मिलिटरी नर्सिंग सविर्सेस एक पारंपरिक महिला प्रधान सविर्स आहे.

भारतीय आमीर्च्या इतिहासात मेडिकल सविर्सेसची कामगिरी उल्लेखनीय आहे. डॉ. कोटनीस यांचं नाव तर जगप्रसिद्ध आहे. पण त्यांच्याबरोबर असंख्य मेडिकल क्षेत्रातील तज्ज्ञ आणि कर्मचारी आहेत की ज्यांनी आपला जीव धोक्यात घालून इतरांचे प्राण वाचवले. मिलिटरी ' नसिर्ंग सविर्सेस ' अंतर्गत कार्यरत असलेल्या नर्सेसना मिलिटरी सविर्सचे सगळे फायदे मिळतात.

आर्मी, नेव्ही, एअरफोर्स या तिन्ही दलांचे स्वतंत्र मेडिकल विभाग आहेत. तरीही त्यांच्यातील समन्वय, अधिकारी निवड, त्यांचं शिक्षण-प्रशिक्षण, ढोबळ नियंत्रण आदी बाबी डिफेन्सच्या वैद्यकीय सेवा महासंचालक (डीजीएमएस) करतात. तिन्ही दलांसाठी लागणाऱ्या विविध डिपार्टमेण्टच्या अधिकाऱ्यांची निवड, हे महत्त्वाचं काम डीजीएमएसचं असतं. मिलिटरी नसिर्ंग सविर्सेसमधल्या नेमणुकासुद्धा त्यांच्या अधिकारात आहेत.

मिलिटरी नर्सिंग सविर्सेसचं सगळ्यात महत्त्वाचं वैशिष्ट्य म्हणजे इथे फक्त महिलांना प्रवेश दिला जातो. या सविर्सेससाठी निवडलेल्या उमेदवारांना मोफत ट्रेनिंग दिलं जातं. पहिली नेमणूक लेफ्टण्ट या पदावर केली जाते. त्यानंतर कायम सेवेत राहणाऱ्यांना प्रमोशनच्या खूप चांगल्या संधी उपलब्ध आहेत. इथे कायम जॉब करण्याची तुम्हाला इच्छा नसेल तर कमीतकमी पाच वर्षं काम करून तुम्हाला सेवामुक्त होता येईल.

मिलिटरी नर्सिंग सविर्सेससाठी वर्षातून एकदा अर्ज मागवून एकत्र निवड केली जाते. निवड केलेल्या उमेदवारांना ट्रेनिंग दिलं जातं. पण त्यानंतर तुम्हाला डिफेन्समध्ये कमीतकमी पाच वर्षं तरी नोकरी करणं अपरिहार्य असतं. जॉब स्वीकारण्याची तयारी नसेल तर मात्र तुम्हाला झालेला खर्च परत करावा लागतो.

मिलिटरी नर्सिंग सविर्सेसमध्ये प्रवेश मिळवण्यासाठी खालील दोन शैक्षणिक मार्ग आहेत.

बीएससी नर्सिंग : अंतिम निवड झालेल्या उमेदवाराचं चार वर्षं ट्रेनिंग एएफएमसी पुणे इथे पार पडतं. साधारणपणे हे ट्रेनिंग जून, जुलै मध्ये सुरू होतं.

डिप्लोमा नर्सिंग : जनरल नसिर्ंग अॅण्ड निडवाइफरी डिप्लोमा (जीएनएन) - यासाठी तीन वर्षं विनामूल्य ट्रेनिंग दिलं जातं. ट्रेनिंगची सत्रं ऑगस्ट किंवा सप्टेंबरमध्ये सुरू होतात.

डिफेन्समध्ये नर्सिंग म्हणून करिअर करण्यासाठी आवश्यक असणारी किमान पात्रता खालीलप्रमाणे आहे

भारतीय अविवाहित किंवा घटस्फोट, कायदेशीररीत्या विभक्त झालेल्या किंवा विना अपत्य विधवा महिला नागरिक.

वयोगट साडेसतरा ते साडेपंचवीस वर्षं. कोर्स सुरू होताना तुमचं वय यादरम्यान असावं लागतं. ( अर्ज मागवण्यासाठी दिलेल्या जाहिरातीमध्ये उमेदवारांना जन्म कोणकोणत्या तारखांच्या दरम्यान झालेला हवा, ते स्पष्ट दिलेलं असतं. त्यानुसार वय असलं पाहिजे.)

शैक्षणिक पात्रता :

मान्यताप्राप्त बोर्डाची किंवा युनिव्हसिर्टीची पहिल्या प्रयत्नात बारावी किंवा तत्सम परीक्षा उत्तीर्ण.

फिजिक्स, केमिस्ट्री आणि बायोलॉजी विषयासह बारावी परीक्षेत कमीतकमी 50 टक्के मार्क्स असणं आवश्यक. बारावीची परीक्षा बाहेरून (प्रायव्हेट स्टुडण्ट म्हणून बसलेले किंवा टप्प्याटप्प्याने ) उत्तीर्ण झालेल्या विद्याथिर्नी अर्ज करण्यासाठी पात्र नाहीत.

शारीरिक दर्जा :

डिफेन्सच्या नियमानुसार मेडिकल कॅटेगरीमध्ये बसणं अत्यावश्यक असतं. छातीचा ' एक्स-रे ' ही घेतला जातो. उंची कमीतकमी 142 सें.मी. असायला हवी. तसंच वजन वय आणि उंचीच्या प्रमाणात असावं लागतं.

वैशाली पाटील

स्टडी सर्कल

 
</text>
</doc>
