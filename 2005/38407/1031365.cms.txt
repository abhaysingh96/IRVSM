<doc>
<docno>1031365.cms.txt</docno>
<text>
 
महामुंबई
दोन महिन्यांत 30 चित्रपट...हीट एकही नाही!
[ Thursday, February 24, 2005  09:19:34 pm]


म. टा. सांस्कृतिक प्रतिनिधी

मुंबई : गेल्या दोन महिन्यांत तब्बल तीस हिंदी चित्रपट प्रदशिर्त होऊनदेखील एकही मोठा हीट न झाल्यामुळे हिंदी फिल्म इंडस्ट्रीत निराशेचे वातावरण आहे. 25 फेब्रुवारी रोजी आठ चित्रपट झळकत आहेत. त्यात अक्षयकुमार, करिना कपूर आणि अनिल कपूर यांचा ' बेवफा ' ही आहे. पण त्यालाही ' इनिशियल ड्रॉ ' कितपत मिळेल याविषयी साशंकता आहे.

नव्या वर्षाच्या आरंभापासूनच नव्या चित्रपटांच्या प्रदर्शनांना जोरदार सुरुवात झाली. पण ते तितक्याच वेगाने तिकिटबारीवर आपटी खाऊ लागले. हा सिलसिला अद्याप थांबलेला नाही. याला फक्त मधुर भांडारकरचा ' पेज थ्री ' आणि संजय लीला भन्साळीचा ' ब्लॅक ' हे चित्रपट अपवाद ठरले आहेत.

या दोन्ही चित्रपटांची सुरुवात निराशाजनक झाली, परंतु विषयाचे वेगळेपण आणि दमदार पेशकश यांच्या जोरावर त्यांनी प्रेक्षकांना आपल्याकडे वळवण्यात यश मिळवले आहे. ' ब्लॅक ' ला मल्टिप्लेक्ससमध्ये मिळणारा प्रतिसाद मोठा आहे. पण उर्वरित चित्रपटांच्या नशिबी मात्र दारुण अपयश आले आहे.

मागील आठवड्यात सहा चित्रपट मुंबईत प्रदशिर्त झाले होते. पण त्यांना ' इनिशियल ड्रॉ ' मिळाला नाही.

' बेवफा ', ' शोभायात्रा ', ' फन ', ' निगाहेबान ', ' चांद सा रोशन चेहरा ', ' सीन्स ', ' ओमर मुख्तार ' ( डब) असे सात चित्रपट शुक्रवारी झळकणार आहेत. ' बेवफा ' ची स्टारकास्ट आणि ' शोभायात्रा ' च्या प्रोमोजच्या निमित्ताने सेन्सॉर बोर्डने उठवलेले वादळ यांमुळे या दोन चित्रपटांबद्दल विशेष उत्सुकता आहे.

इंग्रजीतून हिंदीत डब होणाऱ्या चित्रपटांचे प्रमाणही वाढले आहे. गेल्यावषीर् 75 डब चित्रपट झळकले होते. यावषीर् हा आकडा आणखी वाढेल असा अंदाज आहे.

मराठी चित्रपटांचीही अवस्था फार वेगळी नाही. ' सातच्या आत घरात ' आणि ' अगं बाई अरेच्चा ' या चित्रपटांना मध्यम प्रतीचा प्रतिसाद मिळाला. परंतु मल्टिप्लेक्सेसमध्ये मराठी चित्रपट मार खात असल्याचे चित्र दिसत आहे.

मुंबईत ही अवस्था असतानाच सचिनचा ' नवरा माझा नवसाचा ' हा नवा मराठी चित्रपट पुणे आणि कोल्हापूरमध्ये हीट झाला आहे, ही त्यातल्यात्यात दिलासा देणारी गोष्ट आहे.

 
</text>
</doc>
