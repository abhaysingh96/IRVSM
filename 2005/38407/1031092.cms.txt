<doc>
<docno>1031092.cms.txt</docno>
<text>
 
महामुंबई: मुंबई टाइम्स
काश्मिरवरील पुस्तकाचं मुख्यमंत्र्यांच्या हस्ते प्रकाशन
[ Thursday, February 24, 2005  05:30:08 pm]


मुंबई टाइम्स टीम

भारत- पाकिस्तान या दोन्ही देशांमधील कटुतेची भावना दूर होत असल्याचं चित्र निर्माण झालं असून आता श्ाीनगर- मुजफ्फराबाद बससेवा सुरू होत आहे. या साऱ्या गोष्टी म्हणजे दोन्ही देशात मैत्रीचे पूल निर्माण होत असल्याचे संकेत आहेत. त्याच वेळी काश्मीर प्रश्नाकडे धर्माच्या नजरेतून पाहू नये, असं स्पष्ट प्रतिपादन मुख्यमंत्री विलासराव देशमुख यांनी केलं. ' काश्मिर-एक नयी दृष्टी ' या ज्येष्ठ पत्रकार लालजी मिश्ा लिखित पुस्तकाचं प्रकाशन करताना ते बोलत होते.

या कार्यक्रमाला ज्येष्ठ पत्रकार विश्वनाथ सचदेव, काँगेसचे नेते कृपाशंकर सिंग, नंदकिशोर नौटियाल, राजकुमार पुगलिया आदी उपस्थित होते. गेली कित्येक वर्षं काश्मीर प्रश्न चिघळतोय. शांततेच्यादृष्टीने सुरू असलेल्या प्रयत्नातून काश्मिर प्रश्न पूर्णपणे सुटू शकतो. या परिस्थितीत सर्वसामान्यांपर्यंत योग्य विचार पोहोचणं अतिशय आवश्यक असतं. ती गरज या मिश्ा यांच्या पुस्तकातून पूर्ण झाली असल्याचं मुख्यमंत्र्यांनी नमूद केलं.

कोणत्याही प्रश्नांची उकल तयार उत्तरांतून मिळत नसते, तर त्यासाठी विशिष्ट प्रयत्नांची नितांत गरज असते. ही विचारसरणी कोणताही जटिल प्रश्न सोडवण्यासाठी उपयुक्त ठरेल, असं मत सचदेव यांनी व्यक्त केलं.

 
</text>
</doc>
