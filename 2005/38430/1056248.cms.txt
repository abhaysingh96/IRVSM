<doc>
<docno>1056248.cms.txt</docno>
<text>
 
महामुंबई
बजेटच्या मूल्यमापनासाठी मुख्यमंत्र्यांचे मिशन
[ Saturday, March 19, 2005  12:04:12 am]


सारंग दर्शने

मुंबई : सामाजिक न्यायाचे तत्त्व मानून गेली दोन वर्षे महाराष्ट्रात बजेट मांडले जात असले तरी त्यातील तरतुदींनुसार खरोखरच किती काम होते आणि प्रत्यक्षात किती माणसांपर्यंत योजनांचा फायदा पोहोचतो, याचे कठोर मूल्यमापन आणि परीक्षण करण्यासाठी खुद्द मुख्यमंत्र्यांच्या नेतृत्वाखाली लवकरच खास मिशन स्थापन केले जाईल, असे दिसते.

दोन वर्षांपूर्वी अर्थमंत्री जयंत पाटील यांनी समन्यायी विकासाचे तत्त्व मानणारे पहिले बजेट मांडले. त्यात त्यांनी शिक्षण, आरोग्य, महिला विकास यांच्या खास योजनांसाठी पाचशे कोटींहून जास्त तरतूद केली. गेल्या वषीर् ती तरतूद आणखी दीडशे कोटींनी वाढविली. केवळ आथिर्क विकास म्हणजे प्रगती नव्हे तर माणसांच्या जगण्याचा दर्जा वाढला पाहिजे, या दृष्टिकोनातून अशा बजेटची कल्पना पुढे आली. सर्व सरकारी खात्यांनी ती समजावून घ्यावी आणि त्यानुसार आपल्या खात्यातील योजनांची आखणी करावी, अशी अपेक्षा होती. पण अनेक नोकरशहा आणि मंत्र्यांनी ती नीट समजावून घेतली नाही. काही खात्यांनी तर आपल्या मजीर्ने अग्रक्रम बदलून पैसा दुसरीकडेच वळविल्याचे लक्षात आले.

यावर मार्ग म्हणून मुख्यमंत्र्यांच्या नेतृत्वाखाली मिशन स्थापन करावे, अशी सूचना पुढे आली. या मिशनमध्ये केवळ सरकारी अधिकाऱ्यांचा भरणा नसेल तर शिक्षण, आरोग्य, ग्रामविकास यासारख्या विषयांमध्ये वर्षानुवषेर् काम करणाऱ्या तज्ज्ञांचाही समावेश असेल. हे उच्चस्तरीय मिशन दर तीन महिन्यांनी योजना आणि त्यांच्या अंमलबजावणीचा आढावा घेत राहील. महाराष्ट्राची आथिर्क स्थिती (मोठे कर्ज असले तरी) झपाट्याने सुधारत असून यंदा महसुली उत्पन्न 40 हजार कोटींचा टप्पा ओलांडेल, अशी लक्षणे आहेत. अशा स्थितीत अर्थमंत्र्यांनी मनात आणले तर ते महसुली शिलकीचाही अर्थसंकल्प मांडू शकतात, असे काही तज्ज्ञांना वाटते. राज्याचे उत्पन्न अशा गतीने वाढत असेल तर यंदा सामाजिक योजनांसाठी आणखी भरीव तरतूद करावी. मात्र, हा पैसा नेमका गरजूंपर्यंत आणि इफेक्टिव्ह पद्धतीने पोहोचावा, यासाठी काहीतरी यंत्रणा उभारली पाहिजे. या विचारातून या ' सोशल डेव्हलपमेंट मिशन ' ची कल्पना पुढे आली आहे.

 
</text>
</doc>
