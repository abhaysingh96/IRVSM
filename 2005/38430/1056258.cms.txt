<doc>
<docno>1056258.cms.txt</docno>
<text>
 
महामुंबई
निविदा न मागवता काम देण्याचे उपसभापतींचे निदेश
[ Saturday, March 19, 2005  12:10:34 am]


म. टा. प्रतिनिधी

मुंबई : सुमारे 134 कोटी रुपये खर्चाचे भिवंडी- कल्याण-शिळफाटा रस्त्याच्या कामास विलंब होऊ नये म्हणून निविदा मागवत न बसता लगतच्या रस्त्याचे काम करणाऱ्या कंत्राटदाराला हेही काम देण्याचे ' निदेश ' विधानपरिषदेचे उपसभापती वसंत डावखरे यांनी शुक्रवारी दिले.

भिवंडी-कल्याण-शिळफाटा रस्त्याची अत्यंत दुरवस्था झाली असल्यामुळे या रस्त्याच्या दुरुस्तीचे काम तातडीने हाती घेण्याची मागणी विरोधी पक्षनेते नितीन गडकरी, पांडुरंग फुंडकर, विनोद तावडे आदी सदस्यांनी लक्षवेधी सूचनेद्वारे केली होती. या रस्त्यावरील वाढलेली वाहनांची संख्या, वाहतूक कोंडी तसेच वाढते अपघात लक्षात घेऊन त्याच्या सुधारणेचा निर्णय पूवीर्च राज्य सरकारने घेतला होता. त्यानुसार 2001 सालीच 134 कोटी रुपयांना हे काम रुफिट इंडस्ट्रीज या कंपनीला दिले होते. मात्र, त्यांना हे काम करता न आलेले नाही. त्यामुळे आता हा रस्ता रस्ते विकास महामंडळाकडे वर्ग करण्यात आला असून त्यामार्फत रस्त्याचे काम हाती घेण्यात येणार आहे.

हे काम तातडीने पूर्ण करण्याबाबत मंत्र्यांना निदेश द्यावेत, अशी विनंती विरोधी पक्षनेते नितीन गडकरी यांनी पीठासीन अधिकारी म्हणून बसलेल्या वसंत डावखरे यांना केली. त्यानंतर डावखरे यांनी शिळफाटा-कल्याण रस्त्यावरील अपघातांची जंत्रीच सांगितली. 2003-04 पासून या रस्त्यावरील अपघातात 146 जण मरण पावले आहेत, तर 500 ते 600 जण गंभीर स्वरूपात जखमी झाले असल्याचे डावखरे म्हणाले. गेली सात- आठ वषेर् या रस्त्याचे काम रखडले असून निविदा मागवून ते मागीर् लागत नसेल तर शीळफाटा ते देहू या रस्त्याचे काम करीत असलेल्या कंत्राटदाराकडून हे काम करून घेण्याची सूचना डावखरे यांनी केली.

पीठासीन अधिकारी की सरकार ?

काही वर्षांपूवीर् डावखरे यांनीच आरे डेरीच्या दुधाच्या पिशवीत माशी सापडल्याच्या प्रकरणात संबंधित अधिकाऱ्यावर कारवाई करण्याचे निदेश पीठासीन अधिकाऱ्याच्या जागेवरून दिले होते. त्यावेळी हे निदेश चचेर्चा विषय बनून नंतर राष्ट्रवादी काँग्रेसचे नेते शरद पवार यांनी त्याबाबत जाहीर नाराजी व्यक्त करताना पीठासीन अधिकाऱ्याचे हे काम नव्हे, असे सुनावले होते. सार्वजनिक बांधकाम मंत्री अनिल देशमुख यांना विचारता, रस्ते विकास मंडळ निविदा मागवूनच कामे करते. मात्र, या प्रकरणात उपसभापतींचे निदेश लक्षात घेऊन ' विशेष बाब ' म्हणून निविदा न मागवता शिळफाटा-देहू रोडच्या कंत्राटदाराशी वाटाघाटी करून हे काम करून घ्यावे लागेल, अशी प्रतिक्रिया त्यांनी दिली.

 
</text>
</doc>
