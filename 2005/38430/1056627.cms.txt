<doc>
<docno>1056627.cms.txt</docno>
<text>
 
संवाद
जेव्हा बंडखोर बनला संशोधक!
[ Saturday, March 19, 2005  07:11:53 pm]


...1896 मध्ये मुंबईत प्लेग आला. त्यापाठोपाठ हाफकिनना मुंबईचं निमंत्रण गेलं. प्लेगवर उपाय शोधणं कठीण होतं. पण हाफकिननी ग्रँट मेडिकल कॉलेजमध्ये स्वत:ला जुंपून घेतलं आणि प्रयत्नांना यश आलं. भायखळा जेलमधल्या कैद्यांवर यशस्वी चाचण्या झाल्या. हाफकिनचं नाव सर्वत्र झालं... सारं सुरळीत चाललं होतं. हाफकिन नव्या संशोधनात गर्क होते. पण स्थानिक डॉक्टर मात्र त्यांना नाकं मुरडत होते. 1902 मध्ये दैवगती फिरली आणि...

मार्चची 15 तारीख आली आणि गेली. गेल्या वषीर्ही ती आली होती आणि त्या आधीच्या वषीर्ही. दरवषीर् 15 मार्चला कुणाचा ना कुणाचा वाढदिवस, जयंती, पुण्यतिथी साजरी होतेच. पण रोजच्या धकाधकीच्या जीवनातही संक्रांतीपासून व्हॅलेंटाइन डेपर्यंतच्या वेगवेगळ्या तारखा लक्षात ठेवणारे मुंबईकर एके काळी मुंबईवर आलेलं अरिष्ट टाळणाऱ्या एका महान शास्त्रज्ञाची जयंती मात्र हमखास विसरतात, कारण तो शास्त्रज्ञ फार कुणाला ठाऊकच नाही. त्याचं नाव आहे, डॉ. वाल्डेमार मोडेर्काय हाफकिन. त्याचं स्मरण करून देणारी हाफकिन इन्स्टिटूट परळला उभी आहे आणि तिथं हाफकिनची तस्वीर आहे. या पलीकडे मुंबईकरांना त्याचं सोयरसुतक नाही.

मुंबईत इंग्रजांच्या नावांच्या अनेक इमारती, उद्यानं, रस्ते, पूल वगैरे आहेत. पण हाफकिन हे नाव टिपिकल ब्रिटिश वाटत नाही. म्हणून भ्रमरछंदीला त्याच्याबद्दल कुतूहल होतंच. चौकशी केल्यावर कळलं की, वाल्डेमार मोडेर्काय हाफकिनचा जन्म 15 मार्च 1860 रोजी रशियातल्या ओडेसा गावात झाला. म्हणजे तो जन्मानं रशियन. पुढे तो पॅरिस आणि स्वित्झर्लंडला राहिला आणि काही काळाने कोलकात्यात आला. पण त्याची कारकीर्द खऱ्या अर्थानं फुलली, मुंबईतच. या हाफकिनची सारी कथाच जगावेगळी.

रशियातल्या ब्लॅक सीजवळच्या ओडेसा या श्रीमंत बंदराजवळ त्याचा जन्म झाला असला, तरी शिक्षणाच्या निमित्तानं त्याच्या पायाला अशी भिंगरी लागली की, तो आयुष्यभर फिरतच राहिला. प्राणिशास्त्रात पदवी मिळवल्यावर ओडेसातल्याच प्राणिसंग्रहालयात हाफकिन कामाला लागला. ही नोकरी ठीक चालली असती, तर हाफकिन कायमचा रशियन राहिला असता. पण त्याच्या डोक्यात संशोधकाची बुद्धिमत्ता होती, तशीच चळवळ्याची बेफिकिरीसुद्धा. तो रशियातल्या ज्यू संघटनेत सामील झाला. झारची हत्या झाली, तेव्हा इतर अनेक बंडखोर तरुणांबरोबर हाफकिनलासुद्धा अटक झाली आणि तो गजाआड खितपत पडला. पुढे खटला चालला आणि हाफकिन सुटला. पण त्याने रशियाच्या राजकारणाचा असा धसका घेतला की, तडक स्वित्झर्लंडचा रस्ता धरला आणि जीनिव्हा मेडिकल स्कूलमध्ये नोकरी पकडली.

तिथेही त्याचं मन रमेना, तेव्हा 1889 मध्ये तो पॅरिसला आला आणि तिथल्या प्रसिद्ध प्रयोगशाळेत संशोधन करू लागला. तिथं त्याने कॉलरावर लस तयार केली आणि अनेक प्राण्यांवर यशस्वी प्रयोग करून जुलै 1892 मध्ये त्याने आपला सिद्धान्त तयार केला. लशीची माणसावर तपासणी करणं गरजेचं होतं. ती जोखीम कोण घेणार ? अखेर त्यानं स्वत:ला लस टोचून घेतली. हाफकिनचं धाडस असं होतं. पुढच्याच वषीर् भारतात कॉलऱ्याची महाभयानक साथ आली आणि हाफकिन महाशय कोलकात्यात येऊन दाखल झाले आणि तिथंच रुळलेसुद्धा. 1896 मध्ये मुंबईत प्लेग आला. त्यापाठोपाठ हाफकिनना मुंबईचं निमंत्रण गेलं. प्लेगवर उपाय शोधणं कठीण काम होतं. पण हाफकिननी ग्रँट मेडिकल कॉलेजमध्ये स्वत:ला जुंपून घेतलं आणि प्रयत्नांना यश आलं. भायखळा जेलमधल्या कैद्यांवर यशस्वी चाचण्या झाल्या. हाफकिनचं नाव सर्वत्र झालं. त्याला संशोधनासाठी पैसा मिळावा म्हणून आगा खान यांनी प्रतिष्ठित नागरिकांच्या साह्यानं ' प्लेग रिसर्च लॅबेरेटरी ' ची स्थापना केली.

सारं सुरळीत चाललं होतं. हाफकिन नव्या संशोधनात गर्क होता पण स्थानिक डॉक्टर मात्र या संशोधकाकडे पाहून नाकं मुरडत होती. 1902 मध्ये दैवगती फिरली. हाफकिनच्या लशीमुळे 19 रुग्णांना धनुर्वात झाला आणि ओरड सुरू झाली. चौकशी आयोगानं हाफकिनना दोषी ठरवलं आणि प्लेग इन्स्टिट्यूटच्या संचालकपदावरून उचलबांगडी झाली. पण हाफकिननं अपील केलं. लंडनच्या लिस्टर इन्स्टिट्यूटच्या संशोधकांनी निर्वाळा दिला की, दोष हाफकिनचा नसून ज्या डॉक्टरांनी लस टोचली, त्यांचा आहे. हाफकिनला न्याय मिळाला, पण पूवीर्चं पद मिळालं नाही. तो कोलकात्याला गेला आणि 1914 साली निवृत्त होईपर्यंत तिथंच राहिला.

पुढे तो फ्रान्सला गेला आणि अधुनमधून मेडिकल प्रकाशनांमध्ये लिखाण करत राहिला. 1927 मध्ये तो आपल्या जन्मगावी ओडेसाला परत गेला व वर्षभर राहिला. पण रशियन क्रांतीनंतर तिथल्या समाजजीवनात झालेला बदल हाफकिनला मानवेना. त्याने पुन्हा फ्रान्स गाठले आणि आयुष्याची संध्याकाळ त्याने तिथेच शांतपणे व्यतित केली.

हाफकिननं मुंबई सोडली आणि त्याची महती स्थानिक डॉक्टर्स आणि राज्यर्कत्यांना पटायला लागली. एव्हाना परळच्या पूवीर्च्या र्गव्हनर मॅन्शनमध्ये काम करणाऱ्या प्लेग इन्स्टिट्यूटची भरभराट झाली. 1930 मध्ये या संशोधन संस्थेला डॉ. हाफकिन यांचे नाव देण्याचे ठरले, पण तोपर्यंत हाफकिनने या जगाचा निरोप घेतला होता. मृत्यूपूवीर् हाफकिनने लिहिलं , ' मुंबईतलं माझं काम हा माझ्या आयुष्यातील सवोर्त्तम काळ होता... '

भ्रमरछंदी

 
</text>
</doc>
