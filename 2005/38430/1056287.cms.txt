<doc>
<docno>1056287.cms.txt</docno>
<text>
 
महाराष्ट्र
'होली'ची विकृत नांदी!
[ Saturday, March 19, 2005  12:34:40 am]


म. टा. प्रतिनिधी

ठाणे : धुळवडीला आठवडाभर अवकाश असला तरी रेल्वेगाड्यांवर, विशेष करून महिलांच्या डब्यावर पाण्याचे आणि रंगाचे फुगे मारण्याच्या प्रकारात वाढ झाली असून त्याचा फटका शुक्रवारी नंदा अनिल बनसोडे ( 32) या महिलेला बसला. या अपघातात त्यांचा डावा डोळा थोडक्यात बचावला आहे.

टिटवाळ्यात राहणाऱ्या नंदा बनसोडे सीएसटीकडे जाणाऱ्या गाडीने डोंबिवलीला निघाल्या होत्या. गाडीने शहाड स्टेशन सोडल्यावर लगेचच बाहेरून वेगाने फेकण्यात आलेला पाण्याचा फुगा नंदा यांच्या डाव्या डोळ्याच्या किंचित खाली आदळला. हा फटका इतका जोराचा होता की त्यामुळे त्या जागीच बेशुद्ध झाल्या. कल्याण रेल्वे स्टेशनात त्यांच्यावर किरकोळ उपचार करून नंतर त्यांना ठाण्याच्या सरकारी रुग्णालयात दाखल करण्यात आले.

 
</text>
</doc>
