<doc>
<docno>1056728.cms.txt</docno>
<text>
 
संवाद
मालिकांची मौज-मस्ती
[ Saturday, March 19, 2005  10:21:49 pm]


आसवांसोबत भाकर भिजवून खाल्ली की पावावरच्या लोण्याचं कौतुक राहत नाही, असं बोललं जातं, पण हा नियम लागू नाही तो मराठी मालिकांना! रडू बाई रडू पासून चकाचक पॉलिश्ड मालिकांचा आताचा जमाना आहे. चोवीस तास खिळवून ठेवणाऱ्या ' क्रिस्पी अॅण्ड क्रंची ' मालिकांभोवती केंदबिंदू सरकू लागलाय. कथानकांचा फॉलोअप ठेवणाऱ्या आणि त्यातील व्यक्तिरेखांवर जीव ओवाळून टाकणाऱ्यांची संख्या वाढतच जातेय. टीआरपीच्या आकड्यांचा खेळ आणि व्यावसायिक गणितांचा आलेख डोळ्यासमोर ठेवून मालिका प्लॅन केल्या जात आहेत, या बदलाचे पडसाद मटा सन्मानमध्ये उमटले!

अगदी चकाचक हिंदी म्हणजे थेट साँस बहू स्टाइल नसल्या तरी तो लुक पकडण्याच्या हेतूने आलेल्या मालिकांपेक्षा निखळ मनोरंजन करणाऱ्या व आशयगर्भ मालिकांचा यंदा विचार झाला. यंदा टीव्ही मालिकांमध्ये नवे वृत्तविषयक कार्यक्रम आणि कथाबाह्य कार्यक्रम यांच्या संख्येत होणारी वाढ महत्त्वपूर्ण आहे. मनोरंजनाच्या व्याख्या बदलून टाकणारं हे चित्र आहे. मालिकांच्या विभागात तब्बल 49 मालिका दाखल झाल्या. त्यात 19 सिरियल्स तर 23 कथाबाह्य मालिका आणि सात वृत्तविषयक कार्यक्रम स्पर्धेत होते. पण केवळ चकाचक चित्रिकरणापेक्षा आशयाला विशेष महत्त्व दिलं गेलं आणि त्यामुळेच बाजी मारली ती ' भाग्यविधाता ' या ई टीव्हीवरील मालिकेने! प्रेमाच्या त्रिकोणाचं गिमिक असलं तरीही कथानकाचा प्रवाह आणि त्यातील कलाकारांचा सहज अभिनय यामुळे मालिकेने अनोखी उंची गाठलीय. बॉलिवुडमधल्या दमदार चित्रपटांसाठी ख्यातनाम असलेल्या राहुल प्रॉडक्शनच्या या मालिकेत कोणतीही तडजोड केली जात नाहीे. तिच्या सोबत सह्यादीवरील ' सोनपावलं ', अल्फावरील ' मेघ दाटले ' आणि ' साहेब, बिबी आणि मी ', ' गंगुबाई नॉनमॅट्रिक ' या मालिकांनी ठसा उमटवला तो पुरस्कारांवर नाव कोरून! चार दिवस सासूचे, बंधन, ह्या गोजिरवाण्या घरात, अधुरी एक कहाणी आणि अवंतिका या मालिकांमधून भाग्यविधाताने स्वत:भोवती वलय निर्माण केलं.

' मेघ दाटले ' मधील करुणा प्रत्येकाच्या घरातली होऊन गेली. नवऱ्यावर अफाट प्रेम करूनही उपेक्षा पदरी येताना दाटून आलेल्या मेघांचं सावट दूर करण्याची कसरत करणाऱ्या करुणा शिल्पा तुळसकरला परीक्षकांसोबत प्रेक्षकांच्या पसंतीचं दान पडलं आणि तिने सर्वाेत्कृष्ट अभिनेत्रीचं पारितोषिक पटकावलं. ' साहेब, बिबी आणि मी ' मधल्या मोहन आजगांवकरच्या धम्माल विनोदी चाळ्यांना प्रेक्षक चटावला. गिरीश देशपांड्याशी असलेलं भांडण आणि कुरापतींमधून होणाऱ्या प्रासंगिक विनोदाचा मस्का चस्का सर्वाेत्कृष्ट अभिनेत्याच्या पारितोषिकावर भरत जाधवचं नाव कारून गेला.

सह्यादीला यंदा सोनेरी वलय देणारी मालिका म्हणजे सोनपावलं! त्यामधील ' ज्वालामुख ' या कथेसाठी अरुणा जोगळेकर यांना आणि दिग्दर्शनासाठी माधवी कुलकणीर् यांना सर्वाेत्कृष्ट पुरस्काराने गौरविण्यात आलं. या मालिकेतील ' शाळा ' या कथेनं छायाचित्रण आणि संकलनाचा पुरस्कार मिळवला. अनिल रेवणकर आणि जमील शेख यांना या पुरस्कारांनी गौरविण्यात आलं.

छू आणि गंगुबाईच्या सुपरहिट जोडीतल्या ' छू ' च्या अदाकारीने मटा सन्मानच्या सोहळ्यात रंग भरले. तितक्याच प्रभावीपणे त्याने छोट्याटपडद्यावरही स्वत:ला प्रूव्ह केलं. तो पॅडी सर्वाेत्कृष्ट सहायक अभिनेत्याचा पुरस्कार घेण्यासाठी सरसावला.

प्रा. अस्मिता सबनीससारख्या दमदार भूमिकेचं आव्हान सुचित्रा बांदेकरने पेललं आणि सर्वाेत्कृष्ट सहायक अभिनेत्रीचं पारितोषिक मिळवलं! मंुबई टाइम्सच्या सर्वाेत्कृष्ट युवा कार्यक्रमाचा पुरस्कार पटकावला तो ' कॅम्पस अ फेअर वॉरनं. स्त्रीप्रधान कार्यक्रमांना पुरुष अँकर ही संकल्पना एन्कॅश करण्यात अल्फा चांगलंच यशस्वी ठरलं. ' बांदेकर, आमच्याकडे कधी ?' असा प्रश्ान् आदेश बांदेकरला पुरस्काराने मनातल्या मनात विचारला असता तरी नवल वाटायला नको! महेंद कदमचं दिग्दर्शन आणि नितीन-अजय युतीची भन्नाट कल्पना यामुळे या मालिकेने गेम शोचं आकर्षण वाढवलं. या ' होम मिनिस्टर ' ला सवोर्त्कृष्ट कथाबाह्य कार्यक्रम आणि सर्वाेत्कृष्ट सूत्रधार या पुरस्काराने गौरवलं गेलं. नाट्यवर्तुळातील बित्तंबातमी देणारा ' हाऊसफुल्ल ' शो अँकर करणाऱ्या शर्वरी पाटणकरने सर्वाेत्कृष्ट स्त्री अँकरचा पुरस्कार पटकावला.

वृत्तविषयक कार्यक्रमांमध्ये बाजी मारली ती मंुबई दूरदर्शन केंदाने! ' महाचर्चा ' हा कार्यक्रम रंगतदार होत जातो तो उज्ज्वला बर्वे यांच्या सूत्रसंचालनामुळे. त्यामुळे सर्वाेत्कृष्ट कार्यक्रमाचा आणि सूत्रधाराचा पुरस्कार पटकावून त्यांनी आपलं वेगळेपण सिद्ध केलं. राहुल सोलापूरकरच्या कंबर कसून घातलेल्या ' धोबीपछाड ' ने सर्वाेत्कृष्ट सूत्रधाराचा पुरस्कार मिळवला.

आता टीव्हीला ' इडियट बॉक्स ' म्हणताना शंभरदा विचार करावा लागेल... कारण टीआरपी, टॅम रिपोर्ट आणि पसंती याचं गुणोत्तर निश्चितच आपल्या सगळ्यांच्या दिवाणखान्याकडे अंगुलीनिदेर्श करेल. त्यामुळे ' सन्माननीय ' मालिकांचा गौरव उचित आहे, हे वेगळं सांगण्याची आवश्यकता नाही.

आकड्यांचं गणित

मराठी मालिकांचं गणित आता बदलतंय. हिंदी मालिकांच्या धाटणीचा लुक आता मराठीत दिसू लागलाय, पण त्यामागचं अर्थकारणही बदलू लागलंय. आता चॅनलकडून प्रत्येक एपिसोडसाठी राखून ठेवण्यात आलेलं बजेटही दणक्यात आहे. तब्बल सत्तर हजाराचा आकडा आता पार केलाय, मग तो गेम शो असो वा चकाचक मालिका! मराठीत असा प्रयत्न करण्यासाठी चॅनल पाठिंबा देतंय, हे महत्त्वाचं!

अमित भंडारी

 
</text>
</doc>
