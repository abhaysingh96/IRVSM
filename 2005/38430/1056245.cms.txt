<doc>
<docno>1056245.cms.txt</docno>
<text>
 
महामुंबई
पश्चिम रेल्वेच्याही 'हॉलिडे स्पेशल'
[ Saturday, March 19, 2005  12:03:05 am]


म. टा. प्रतिनिधी

मुंबई : उन्हाळ्याच्या सुट्टीतील प्रवाशांची वाढती गदीर् लक्षात घेऊन मध्य रेल्वे व कोकण रेल्वेबरोबरच पश्चिम रेल्वेनेही आता उत्तर प्रदेश, राजस्थान, आंध्र प्रदेश आणि तामिळनाडूसाठी काही ' समर हॉलिडे स्पेशल्स ' गाड्या सोडवण्याचे ठरविले आहे.

येत्या सात एप्रिलपासून नऊ जूनपर्यंत चेन्नई अजमेर चेन्नई ही खास गाडी चेन्नई येथून दर गुरुवारी दुपारी साडेतीन वाजता सुटून, ती अजमेरला शनिवारी दुपारी 12.10 वाजता अजमेरला पोहोचेल. तर परतीच्या प्रवासासाठी 0640 ही खास गाडी नऊ एप्रिल ते 11 जून या काळात अजमेरहून दर शनिवारी रात्री 9.10 वाजता सुटेल. ही गाडी दोन्ही दिशांच्या प्रवासात गुडूर, नेल्लोर, विजयवाडा, वरंगळ, बल्लारशहा, वर्धा, बडनेरा, अकोला, भुसावळ, जळगाव, नंदुरबार, सुरत, बडोदा, अहमदाबाद, मेहसाणा, पालनपूर, अबु रोड, सिरोही रोड, फालना, मारवाड आणि बेवर स्टेशनात थांबेल.

चेन्नई जोधपूर चेन्नई ही खास साप्ताहिक गाडी चार एप्रिल ते 13 जून या काळात दर सोमवारी चेन्नई येथून दुपारी 3.30 वाजता सुटून ती जोधपूर येथे बुधवारी दुपारी 12.10 वाजता पोहोचेल.

परतीच्या प्रवासात ही गाडी सहा एप्रिल ते 15 जून या काळात दर बुधवारी जोधपूर येथून रात्री 7.00 वाजता सुटून ती चेन्नईला शुक्रवारी सा. 7.15 वाजता पोहोचेल.

अहमदाबाद गोरखपूर अहमदाबाद ही साप्ताहिक गाडी ( 0525) 20 एप्रिल ते 13 जुलै या काळात दर बुधवारी अहमदाबाद येथून सकाळी नऊ वाजता सुटून गोरखपूरला दुसऱ्या दिवशी सायं. 7.40 वाजता जाईल.

हैदराबाद बिकानेर हैदराबाद ही साप्ताहिक गाडी सुरू करण्यात आली असून, ती 17 एप्रिल ते 12 जून या काळात दर रविवारी हैदराबाद येथून रात्री 10.30 वाजता सुटून ती बिकानेर येथे मंगळवारी सायं. 7.00 वाजता पोहोचेल.

तर परतीच्या प्रवासात 21 एप्रिल ते 16 जून दरम्यान दर गुरुवारी बिकानेरहून 2.20 वाजता सुटून ती हैदराबाद येथे शनिवारी सकाळी 9.30 वाजता येईल.

ही खास गाडी दोन्ही दिशांच्या प्रवासात सिकंदराबाद, काझीपेठ, कागजनगर, बल्लारशाह, वर्धा, बडनेरा, अकोला, भुसावळ, जळगाव, अमळनेर, नंदुरबार, सुरत, बडोदे, अहमदाबाद, मेहसाणा, पालनपूर, अबु रोड, मारवाड, लुनी, जोधपूर, नागोर, नोखा स्टेशन येथे थांबेल.

 
</text>
</doc>
