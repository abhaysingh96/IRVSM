<doc>
<docno>1056268.cms.txt</docno>
<text>
 
महामुंबई
अण्णा हजारेच टीकेचे लक्ष्य
[ Saturday, March 19, 2005  12:25:23 am]


म. टा. विशेष प्रतिनिधी

सत्ताधारी आणि विरोधकांचे अद्भुत मतैक्य

मुंबई : सावंत आयोगाच्या अहवालावरून विधानसभेत आठ तास झालेल्या खडाजंगी, हाणामारी, तहकुबीमध्येही सत्ताधारी आणि विरोधक यांच्यात शुक्रवारी एका मुद्द्यावर अद्भुत मतैक्य दिसून आले... अण्णा हजारे यांच्यावर टीका. ' आज तुम्ही भरडले जात आहात, उद्या ती वेळ आमच्यावरही येईल. हे कुठेतरी थांबायला हवे ,' अशा भूमिकेतून सत्ताधाऱ्यांशी जुळवून घेत विरोधकांनीही अण्णांवर झोड उठवली. आयोगाने दोषी ठरवलेल्यांवर फौजदारी खटले भरा, विजयकुमार गावित यांना मंत्रिमंडळातून काढा, अशी आग्रही मागणीही त्याआधी विरोधकांनी केली होती.

' आम्हाला सुडाचे राजकारण करायचे नाही. स्वत:वर भ्रष्ट व्यवहाराचे आरोप असलेले अण्णा राजकारण्यांवर वाटेल ते आरोप करतात आणि त्यांच्या मागणीवरून आयोग नेमले जातात, हे थांबलेच पाहिजे ,' असे मत विरोधी पक्षनेते नारायण राणे यांनी व्यक्त केले. तत्पूवीर् गोपीनाथ मुंडे यांनी जगाचे ' सोशल ऑडिट ' करणाऱ्या हजारे यांनी स्वत:चेच ' ऑडिट ' करून घ्यायला हवे, असे सांगून चचेर्ची दिशा निश्चित केली. सरकारने कृती अहवाल सादर केला असता, तर कदाचित भ्रष्टाचाराचे आरोप असलेले मंत्री सुटले असते. पण तुमच्या सरकारनेच तुमचा बळी घेतला, असे राणे यांनी संबंधित मंत्र्यांना सुनावले.

सत्ताधाऱ्यांनी, आयोगाचा दृष्टिकोन पूर्वग्रहदूषित होता, भ्रष्टाचार आणि अनियमितता यातील फरक लक्षात घेतला नाही, सरकारी कामकाजाची माहिती न घेताच निष्कर्ष काढले, अशी टीका केली. या वादळी चचेर्त अनेकवेळा आरोप-प्रत्यारोपाच्या फैरी झडल्या, कामकाज बंद पडले, अगदी हाणामारीपर्यंत वेळ आली. एकदा तर नवाब मलिक यांच्या विधानांमुळेही कामकाज बंद पडले. मलिकांच्याविरोधात शिवसेनेने आक्रमक पवित्रा घेतला असताना राणे यांनी मात्र राजीनामा देणाऱ्या मंत्र्यांविषयी सहानुभूतीची भूमिका घेतली. अण्णांच्या विरोधात मात्र सत्ताधारी आणि विरोधक एकत्र आले.

आठ दिवसांत टास्क फोर्स

सावंत आयोगाच्या अहवालाआधारे कारवाईसाठी आठ दिवसांत टास्क फोर्स नेमण्यात येईल. चार महिन्यांत अहवाल आल्यानंतर दोषींवर कारवाई केली जाईल, असे आश्वासन उपमुख्यमंत्री आर. आर. पाटील यांनी चचेर्च्या उत्तरात दिले.

 
</text>
</doc>
