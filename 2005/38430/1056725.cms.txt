<doc>
<docno>1056725.cms.txt</docno>
<text>
 
संवाद
नांदी-मुंबई प्रवेशाची
[ Saturday, March 19, 2005  10:12:32 pm]


बीडच्या यूथ फेस्टिव्हलनंतर गुजरातेत भावनगरला आमचं झोनल यूथ फेस्टिव्हल, विद्यापीठाची 30 जणांची टीम, त्यात आम्ही एकांकिका, माईम, स्कीट (प्रहसन) या विभागांमध्ये सहभागी ; पण यश मिळालं ते फक्त स्कीटमध्ये. आमचा दुसरा नंबर. पहिला एसएनडीटी, मुंबईचा. आमची हवा खूप झाली, पण नंबर दुसरा. एसएनडीटीची मनोरमा मिश्ाा की कायशा नावाची लीडर आमच्याकडे येऊन कुत्सितपणे म्हणाली, ।।ड्डह्मस्त्र द्यह्वष्द्म. न्ठ्ठ 42 ड्ड 4, ड्ढद्गह्लह्लद्गह्म द्यह्वष्द्म ठ्ठद्ग 3 ह्ल ह्लद्बद्वद्ग! आम्हाला सगळ्यांनाच खूप लागलं. झोनलहून नॅशनलला केवळ दोनच आयटेम सिलेक्ट आमच्या विद्यापीठाचे. स्कीट आणि कोलाजमध्ये एक मुलगी. मग नॅशनल नागपूर विद्यापीठात. भारतभरातून चार झोन मधून सिलेक्ट केलेल्या दोन बेस्ट आयटेम्सची फायनल. आमची पाच जणांची टीम. नागपूरला एमएलए हॉस्टेलमध्ये सर्वांची राहण्याची सोय. तीन दिवसांत 10 मिनिटांच्या परफॉर्मन्सशिवाय आम्हाला काहीच उद्योग नव्हता. आमच्यातल्या नित्या गायकवाडने इंदौर विद्यापीठाच्या एका पोरीशी स्नेह वाढवलेला, नित्याचं इंग्रजी फारच चांगलं.

एकदा ती दोघे बोलत असताना आम्ही नित्याला चिडवू लागलो. तुझ्यायला, काय उद्योग चाललेत... पटवतोस का काय तिला... पासून काहीही... नित्याने आम्हाला तिथून जाण्याची विनंती केली. मग आम्ही ती त्याला ज्यूस सेंटरवर तीन- चारशे रुपयांना कापून मान्य केली. दुसऱ्या दिवशी सकाळी आम्ही हॉलमध्ये नाश्ता करत परत ख्य: ख्य: खि खि: चालूच असताना ती मुलगी आली, परत आमच्या कमेंटस् सुरू झाल्या. नित्या, तुझी प्लेटॉनिक फ्रेंडशिप आली बघ, परत जाताना एकटाच की जोडीने रे ? वगैरे वगैरे. ही मुलगी नाश्त्याची प्लेट घेऊन आमच्यात आली. सगळ्यांना हाय करून अस्खलित मराठीत म्हणाली, काय रे, आज कितीला कापणार तुमच्या मित्राला ? मला पण एखादा ज्यूस पाजलात तरी हरकत नाही. मीपण कॉमेंट करीन एखादी! आमच्या प्लेटी आमच्यासहित थरथर कापू लागल्या. याची इडली त्याच्या उपम्यात, त्याचा चहा याच्या उपम्यात, बापरे! म्हणजे ही मराठीच मुलगी. आम्ही नित्याकडे पाहिलं, तर त्याचा बर्फ झालेला. तो सुरुवातीपासून तिच्याशी फडर््या इंग्रजीत बोलत होता. त्यालासुद्धा ती मराठी असल्याचं पहिल्यांदाच कळलं. मग ती हसत म्हणाली, चालतं रे, तुमच्या जागी मी ही असते तरी हेच केलं असतं. एक परफॉर्मन्स झाल्यानंतर अचानक रणजित देशमुख बाहेरून आला. एल. सुब्रमण्यम- 2000 नावाची कॅसेट घेऊन म्हणाला, आपल्याला स्कीटला म्युझिक द्यायचंय, आम्ही म्हणालो, आता ? हो. मग टेपरेकॉर्डर शोधा. माझा मावसमामा प्रफुल्ल रवेलकर नागपुरात रहायचा. त्याच्याकडे गेलो अन् टेपरेकॉर्डर घेऊन आलो. वसंतराव देशपांडे थिएटरच्या पॅसेजमध्ये म्युझिक पीस ऐकला. चांगला होता ; पण आता तो वाजवणार कोण ? कारण आम्ही सहाही जण स्टेजवर. शेवटी मी म्युझिक ऑपरेट करायचं ठरवलं. कारण माझी एक्झिट झाली की, माझ्याकडे वेळ असायचा. शेवटी लाईटस् अन् एन्डला म्युझिक ही तारेवरची कसरत पार पाडून आम्ही स्कीट सादर केला. प्रचंड प्रतिसाद. मंग्या देसाईनं उत्तम काम केलं. माझ्या एका एन्ट्रीला टाळ्या. मी पकोडेवाला असतो. सुरवातीला मी स्टेजवर एका दमात पकोडे म्हणत या विंगेतनं त्या विंगेत जायचो, स्कीट संपलं तेव्हा प्रचंड टाळ्या. पंजाब युनिव्हसिर्टीच्या सरदारजीने स्टेजवर येऊन मंग्याला जोरात मिठी मारली, तर त्याचं घड्याळच तुटलं. त्यानं रात्री आम्हाला त्यांच्या ग्रुपमध्ये डान्सचं आमंत्रण दिलं. डान्सला त्यांचा 30/35 जणांचा ग्रुप. सगळेच उंच, धिप्पाड, गोरेपान. गोलाकार वर्तुळ करून भांगडा. त्या वर्तुळात आम्ही चिमणी पाखरं. पहिल्याच राऊंडमध्ये एका सरदारजीचा पाय माझ्या पायावर पडला अन् माझा डान्स बंद झाला. आम्हाला सुवर्णपदक मिळालं. आम्ही मनोरमा मिश्ााला भेटलो. तिचा चेहरा फारच पडला होता. मग आम्ही निघालो.

एकदा आम्ही विद्यापीठात रिहर्सल करताना औरंगाबादचे उपजिल्हाधिकारी दिलीप शिंदे भेटायला आले. त्यांनी आम्हाला साक्षरतेवर पथनाट्य करायला सांगितलं. कधी करायचं तर संध्याकाळी. महाल पिंप्री नावाच्या गावात. सकाळी 11 वाजताची ही गोष्ट. एवढ्या वेळात पथनाट्य कसं बसवायचं ? मग श्ाीकांतनं दोन पानी स्क्रिप्ट लिहिली. मी मेन रोल. कसबसं संध्याकाळपर्यंत 20 मिनिटांचं पथनाट्य बसलं. प्रत्यक्षात पथनाट्य तासाभर. मी फारच अॅडिशन घेतल्या. तेव्हाच्या शिक्षण सचिव कुमुद बन्सल पथनाट्य पाहायला होत्या. सादरीकरण झाल्यावर त्यांनी मला बोलवलं. म्हणाल्या, तू आयुष्यात अभिनयाशिवाय काही करू नकोस. तू इम्प्रोव्हाइज केलंस ना ? मी म्हटलं, तुम्हाला कसं कळलं ? तर म्हणाल्या तू काम करत असताना तुझे को-आटिर्स्ट हसतच होते. पुढे मग हुंडाबंदी, व्यसनमुक्ती, पाणी प्रश्ानवर आम्ही पथनाट्यं केली. खेड्यापाड्यात बरेच प्रयोग. इथं माझ्यातला ग्रामीण बाज समृद्ध होत गेला. मी पथनाट्यासाठी घरून कपडे नेत नसे. त्या त्या गावात पारावर, हॉटेलात तिथल्या लोकांशी गप्पा मारून त्यांच्याकडून मफलर, गमछा, टोपी वगैरे घ्यायचो.

पदवी झाल्यानंतर मी नोकरीसाठी प्रयत्न करत होतो. बाळकृष्ण टायर कंपनीत इंटरव्ह्यू दिला. तिथल्या मॅनेजरांनी मला पॉझिटिव्ह रिस्पॉन्स दिला. माझी सटिर्फिकेटस्ची फाईल पाहिल्यानंतर ते मला म्हणाले, मित्रा, तुला इथे नोकरी कशाला करायचीये ? तुझ्याकडे अकॅडमिक सटिर्फिकेटस् चार पाचच आहेत ; पण नाटकांची, वक्तृत्व स्पर्धांची 50-60 आहेत. तू दोन वर्षं नाटकात ट्राय कर. जमलं नाही तर परत ये. मी तुला नोकरी देईन. मी परत त्यांच्याकडे गेलो नाही ; पण त्यांचे ऋण मला कधीही फेडता यायचे नाहीत.

औरंगाबादला एकांकिका स्पर्धा व्हायच्या. रंगकमीर्तून बाहेर पडून मी आणि मंग्या देसाईने वेगळा ग्रुप तयार केला, ज्यात आम्ही दोघेच. मी दिग्दर्शक, मंग्या हिरो अशी वाटणी. हौशी असल्यामुळे आमच्याकडे पैसे नसायचे. त्यामुळे नेपथ्य, प्रकाशयोजना, संगीत अशा तांत्रिक बाबी जुजबीच वापरून एकांकिका करायचो. मग प्रतिस्पधीर् मित्रांकडून आमच्या तांत्रिक ज्ञानाविषयी फारच शंका घेतल्या जायला लागल्यामुळे तांत्रिक बाजूंनी लगडलेली ' अंधारयात्री ' एकांकिका केली. बक्षिसांची लयलूट. स्नेहभोजन, आनंदी आनंद! महापौर एकांकिकेच्या नंतर रात्री जेवताना मंग्या म्हणाला, मी मुंबईच्या नाट्यदर्पण स्पधेर्ची एन्ट्री भरलीय.

पूर्व प्राथमिक, प्राथमिक आणि अंतिम असे तीन राऊंडस. स्पर्धा कधी आहे, असं विचारल्यावर मंग्याने 27 जानेवारीला असं सांगितलं, तर मी उडालोच. म्हटलं, अरे, तीन दिवसांत एकांकिका कशी करणार ? पण एकांकिका करायचीच असं ठरलं. दुसऱ्या दिवशी दासू वैद्यकडे विद्यापीठात गेलो. दासू तेव्हा एमएला होता. (दासू वैद्य म्हणजे उत्तम कवी/ गीतकार) त्याने प्रस्ताव ऐकल्यानंतर तो म्हणाला, मी अगोदरच या विषयावर एकांकिका लिहिलीय. मग निराश होऊन कॉलेजला आलो. दुपारी मी आणि मंग्या कॉलेजच्या टपरीवर चहा पित बसलो होतो. तेव्हा दासू आला. मग मी दासूकडे न पाहता मंग्याशी बोलायला सुरुवात केली. म्हटलं, तुमी कशाला लेहताल आमच्यासाठी येकांक्या. आमी खेड्यातले बॅकवर्ड मान्स ना. तुमाला भारी ग्रुप लागतेत. आमाला काय घंटा कळनार वाङ्मयीन मूल्य न फिल्य. असा बराच वेळ बडबडत होतो. दासू शांतपणे ऐकत होता. मग हा सोहळा तासभर चालला. आणखी श्ाोते मिळाले. मंग्यापण संवादात सामील. तासाभराने दासू म्हणाला, संध्याकाळी एकांकिका घेऊन जा. असा ' देता आधार का करू अंधार ' चा जन्म झाला. 25 जानेवारीला सकाळी मंग्या दासूकडून एकांकिका घेऊन आला. मी मांजरसुंबेकर नावाचं पात्र केलं अन् मंग्या भगवान कृष्ण. ही एकांकिका आम्ही औरंगाबाद-पुणे एशियाड प्रवासात बसवली. ही एकांकिका माझ्या मुंबई प्रवेशाची नांदी ठरली.

मकरंद अनासपुरे

 
</text>
</doc>
