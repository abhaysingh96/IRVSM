<doc>
<docno>1056647.cms.txt</docno>
<text>
 
संवाद
परीक्षा...परीक्षा...
[ Saturday, March 19, 2005  07:37:52 pm]


... शाळांना शंभर टक्के निकाल आणि मेरिटमध्ये नाव हवं आहे. पालकांना मुलांच्या मार्कांवर सोसायटीत इमेज बनवायची आहे. घरी येणारे पाहुणेही काय कसा आहेस, हे विचारण्याऐेवजी परीक्षा झाली का ? असा प्रश्ान् पहिल्यांदा विचारतात. परीक्षाथीर् बनलेल्या समाजात कमी मार्क मिळाले, तर लोक काय म्हणतील याची भीती मुलांच्या चेहऱ्यावरून निथळत आहे....

आजारपणाने अभ्यासात व्यत्यय आणला असला, तरी त्याच्याशी मोठ्या जिद्दीने लढत क्षितीज चव्हाणने दहावीच्या परीक्षेचं शिवधनुष्य पेललं होतं. पण अभ्यासाचं टेन्शन आणि चांगले गुण मिळवण्याच्या मनावर असलेल्या दडपणापुढे छोट्या क्षितीजच्या जिद्दीला पराभव पत्करावा लागला. परीक्षाकेंदातच क्षितीज कोसळला, तो पुन्हा उठलाच नाही. खूप मोठं होण्याची स्वप्न पाहणाऱ्या क्षितीजच्या स्वप्नाचा प्रवासही त्याच्या शेवटच्या श्वासाबरोबर थांबला. शाळेत नेहमी पहिल्या नंबरात येणाऱ्या मित्र तसेच शिक्षकांमध्येही लाडक्या असलेल्या क्षितीजच्या अचानक जाण्याने विद्यार्थ्यांबरोबरच त्यांच्या पालक आणि शिक्षकांनाही चिंतेत टाकलं.

गेल्या चार-पाच दिवसांपासून माझं सारखं डोकं दुखत आहे. त्यामुळे मराठीचा पेपरही मी नीट लिहू शकलो नाही... आत्महत्येपूवीर् त्याने लिहिलेल्या या पत्रावर सुशांत करपेच्या आई-वडिलांचा आजही विश्वात बसत नाहीए. नेहमीप्रमाणे घरातील वरच्या मजल्यावर अभ्यासाला गेलेला सुशांत पुन्हा खाली आलाच नाही. परीक्षेचं दडपण असह्य झाल्याने सुशांतने मृत्यूला जवळ केलं. परीक्षेचं आव्हान नेहमीच यशस्वीपणे पेलणाऱ्या सुशांतच्या आत्महत्येने फक्त विक्रोळीच नव्हे, तर सारी मुंबई हादरली आहे.

दहिसरचा क्षितीज चव्हाण असो वा विक्रोळीचा सुशांत करपे... विद्यार्थ्यांमधील कौशल्य आणि बुद्धिमत्तेच्या गरुडभरारीसाठी त्यांना नवं दालन उघडून देण्यात महत्त्वपूर्ण भूमिका बजावणाऱ्या परीक्षा या शब्दाने जीवघेणं रूप धारण केल्याचं दुदेर्वी चित्र सध्याच्या परीक्षांच्या गदीर्त पाहायला मिळत आहे. परीक्षेला सामोरं जाताना विद्यार्थ्यांच्या चेहऱ्यावर आत्मविश्वासाऐवजी भीतीने मिळवलेला ताबाच अधिक दिसत आहे. परीक्षांच्या या जीवघेण्या रूपासाठी जबाबदार कोण ? स्वत: विद्याथीर्, पालक की शाळा... ? याचा शोध घेण्यात प्रत्येकजण गुंतला आहे. शाळा शिक्षकांकडे बोट दाखवत आहे, तर पालक शाळांनाच आरोपीच्या पिंजऱ्यात उभं करत आहेत. पण स्टेटस सिम्बॉल बनलेल्या परीक्षांच्या या दुष्टचक्रात दोन चिमुकल्या जीवांचा बळी गेला आहे. अनेक जीवांचं मानसिक संतुलन मार्कांच्या गणितापुढे ढासळू लागलं आहे. शाळांना शंभर टक्के निकाल आणि मेरिटमध्ये नाव हवं आहे. पालकांना विद्यार्थ्यांनी मिळवलेल्या गुणांमधून सोसायटीत इमेज बनवायची आहे. घरी येणारे पाहुणेही काय कसा आहेस, हे विचारण्याऐेवजी परीक्षा झाली का ? असा प्रश्ान् पहिल्यांदा विचारतात. एकूणच एक्झाम ओरिएण्टेड बनलेल्या समाजात परीक्षेऐवजी कमी मार्क्स मिळाले, तर लोक काय म्हणतील याची भीती विद्यार्थ्यांच्या चेहऱ्यावर अधिक पाहायला मिळत आहे. आपल्याकडे परीक्षांचा खूपच बाऊ केला जात असल्याचं ठाण्याच्या सरस्वती सेकंडरी हायस्कूलच्या मुख्याध्यापिका साधना रसाळ यांचं म्हणणं आहे. आपली परीक्षापद्धती ही अतिशय सोपी असून तिची भीती बाळगण्याची गरज नाही. पण मेरिटचं ग्लॅमर आणि परीक्षांकडे पालकांचा बघण्याचा चुकीचा दृष्टिकोन यामुळे विद्यार्थ्यांची अवस्था दिवसेंदिवस बिकट होत चालल्याचं सत्यही साधना रसाळ मान्य करतात. अभ्यासाबरोबरच विद्यार्थ्यांच्या मानसिक तयारीसाठी पालकांनी स्वत: शांत राहाणंही आवश्यक असल्याचा सल्ला परीक्षेच्या काळात रसाळ यांनी पालकांना दिला आहे.

परीक्षांच्या दुष्टचक्रात मानसिक संतुलन हरवून बसलेल्या विद्यार्थ्यांच्या पालकांसह मानसोपचार तज्ज्ञांच्या क्लिनिकबाहेर लागलेल्या रांगा परीक्षांच्या जीवघेण्या स्पधेर्ची कहाणी सांगत आहेत. मला काहीच आठवत नाही डॉक्टर... मी परीक्षेत ब्लँक तर होणार नाही ना... माझं डोकं सारखं दुखतं... मी नापास तर होणार नाही ना... असे कितीतरी प्रश्ान् घेऊन आलेल्या विद्यार्थ्यांमुळे अनेक क्लिनिकमध्ये जणू एक्झाम इमर्जन्सी लागू झाली आहे. आयुष्य म्हणजेच परीक्षा हे विद्यार्थ्यांच्या मनावर बिंबण्यात येत आहे. पण तुम्ही नेहमीच नाही जिंकू शकत नाही. केव्हातरी अपयशही पचवायला लागेल, हे विद्यार्थ्यांना कोणी शिकवत नाही. यामुळेच शाळा, क्लास, पाठांतर, परीक्षा अशा अघोरी दिनक्रमात आजचा विद्याथीर् रुतत चालला असल्याचं प्रसिद्ध मानसोपचारतज्ज्ञ मनोज भाटवडेकर यांचं म्हणणं आहे. पालकांमधील भावनिक निरक्षरतेलाही भाटवडेकर यांनी विद्यार्थ्यांच्या दुर्दशेसाठी जबाबदार धरलं आहे. चांगला क्लास, भरपूर पुस्तकं, घरात अभ्यासासाठी सोयीसुविधा करून दिल्या म्हणजे संपली आपली जबाबदारी, ही पालकांची भूमिका चुकीची आहे. पैशापेक्षाही आज विद्यार्थ्यांना भावनिक आधाराची गरज आहे. पण आज हाच आधार तुटत चालल्यामुळे विद्यार्थ्यांना आत्महत्येपर्यंत नेऊन ठेवलं आहे. विद्यार्थ्यांना त्यांच्या क्षमतेप्रमाणे फुलू द्या, असा सल्ला डॉ. भाटवडेकरांनी पालक आणि शिक्षकांना दिला आहे.

तुझ्यासाठी आम्ही रक्ताचं पाणी करत आहोत, परीक्षेत 90 टक्के मिळाले नाही, तर आमची सारी मेहनत पाण्यात जाईल, या दबावापुढे अनेक घरांमध्ये विद्याथीर् पुस्तकात डोकं खुपसून बसले आहेत. चांगलं कॉलेज आणि टक्केवारीचं गणित सोडवण्यात अनेक विद्याथीर् रात्रीचा दिवस करत आहेत. पण या प्रयत्नात आपण अपयशी ठरलो, तर काय... ? याच्या नुसत्या कल्पनेनेच विद्यार्थ्यांच्या अंगावर काटा उभा राहातो. स्पर्धात्मक जीवनात परीक्षा हा अटळ भाग आहे. त्यामुळे तो भाग आपण आनंदाने स्वीकारला पाहिजे, असा भावनिक आधार पालकांकडून विद्यार्थ्यांना मिळणं गरजेचं आहे. अन्यथा जीवघेण्या बनलेल्या परीक्षेचं अधिक रौद रूप पाहण्याशिवाय आपल्या हाती काहीच उरणार नाही.

प्रवीण मुळ्ये

 
</text>
</doc>
