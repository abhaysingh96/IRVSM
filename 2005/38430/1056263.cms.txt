<doc>
<docno>1056263.cms.txt</docno>
<text>
 
महामुंबई
विरार लोकलमध्ये तरुणीचा विनयभंग
[ Saturday, March 19, 2005  12:19:46 am]


म. टा. प्रतिनिधी

मुंबई : पश्चिम रेल्वेच्या पहाटेच्या लोकलमध्ये एका तरुणीचा विनयभंग करण्याचा प्रकार घडला असून याप्रकरणी रेल्वेच्या मुंबई सेंट्रल पोलिस ठाण्यात गुन्हा नोंदविण्यात आला आहे.

मंगला देशपांडे ( 29, बदललेले नाव) या तरुणीने गुरूवारी पहाटे महालक्ष्मी स्टेशनातून विरारकडे जाणारी 5.28 ची लोकल पडकली. तिने स्टेशन सोडताच महिलांच्या डब्यात घुसलेल्या एका पुरुषाने मंगलाच्या दिशेने झेप घेऊन बॅग हिसकावण्याचा प्रयत्न केला. तिने प्रतिकार केला असता त्याने तिचा विनयभंग करण्याचा प्रयत्न केला. तिच्या आरडाओरड्यामुळे मुंबई सेंट्रल स्टेशनात तो उडी मारून पसार झाला. यासंदर्भात रेल्वेचे पोलिस आयुक्त सुरेश खोपडे म्हणाले की, या प्रकरणी आतापर्यंत 30 ते 35 संशयितांची धरपकड करण्यात आली आहे. रेखाचित्रेही काढण्यात आली आहेत.

 
</text>
</doc>
