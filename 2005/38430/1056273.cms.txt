<doc>
<docno>1056273.cms.txt</docno>
<text>
 
देश-विदेश
मोदींना अमेरिकेची दारे बंद
[ Saturday, March 19, 2005  12:28:13 am]


म. टा. विशेष प्रतिनिधी

नवी दिल्ली : गुजरातचे मुख्यमंत्री नरेंद मोदी यांना राजनैतिक व्हिसा नाकारल्याचे तसेच त्यांचा पर्यटक आणि व्यावसायिक व्हिसा रद्द करण्याच्या निर्णयाचे गंभीर पडसाद राजधानीत उमटले असून केंद सरकारने अमेरिकन दूतावासाच्या उपप्रमुखाला बोलावून गंभीर नाराजी नोंदवली आणि या निर्णयाचा फेरविचार करण्याची मागणी केली. भारतीय जनता पक्षाने अमेरिकेच्या निर्णयाविरुद्ध संताप व्यक्त केला असून काँग्रेसनेही, हा निर्णय पूर्णत: चुकीचा असल्याचे सांगून त्याचा फेरविचार करण्याची मागणी केली.

अमेरिकन इमिग्रेशन आणि राष्ट्रीय कायद्यानुसार धामिर्क स्वातंत्र्याचे उल्लंघन करणाऱ्या परदेशी नागरिकाला व्हिसा नाकारण्यात येतो. त्यामुळे मोदी यांना राजनैतिक व्हिसा नाकारण्यात आला आणि त्यांना पर्यटन आणि व्यावसायिक व्हिसा मागे घेण्यात आला.

मोदी हे शिष्टमंडळासह 20 मार्चपासून पाच दिवसांच्या अमेरिकन दौऱ्यावर जाणार होते. या दौऱ्याच्या वेळी निदर्शने करण्याचा इशारा काही भारतीय-अमेरिकन गटाने दिला होता. तसेच गोध्रा जळीतकांडानंतर गुजरातमध्ये झालेल्या दंगलीच्या काळात मोदी सरकारने स्वीकारलेल्या धोरणाचा आणि कृतीचा निषेध करणारा ठराव मांडण्याचा निर्णय दोघा अमेरिकन काँग्रेस सदस्यांनी घेतला होता.

मोदी यांना व्हिसा नाकारावा, यासाठी लंडनमधील ' ह्युमन राइट्स वॉच ' संघटना प्रयत्नशील होती. संघटनेच्या आशिया विभागाचे संचालक ब्रॅड अॅडम्स यांनी सांगितले की , 2002 साली झालेल्या जातीय दंगलीतील घडामोडी आणि नंतर जनतेला न्याय देण्यात प्रशासनाला आलेले अपयश या सर्वांना मोदी ही राजकीयदृष्ट्या स्पष्टपणे जबाबदार आहेत.

अमेरिकेने व्हिसा रद्द करण्याचा निर्णय घेतल्याचे कळल्याबरोबर काही तासांतच भारत सरकारने दिल्लीतल्या अमेरिकन दूतावासाचे उपप्रमुख रॉबर्ट ब्लॅक यांना परराष्ट्र व्यवहार मंत्रालयात बोलावले. या घटनेसंदर्भात भारताला दु:ख आणि चिंता वाटत असल्याचे सांगून या निर्णयाचा फेरविचार करण्याविषयी सुचवले. सुमारे 30 मिनिटांच्या भेटीनंतर, परराष्ट्र व्यवहार सचिव श्याम सरण पत्रकारांना म्हणाले, अमेरिकन दूतावासाने फेरविचाराचे आश्वासन दिले आहे. अमेरिकन दूतावासातून मिळालेल्या माहितीनुसार मोदींना व्हिसा न देण्याची तपशीलवार कारणे ब्लॅक यांनी परराष्ट्र सचिवांना सांगितल्याचे समजते.

मोदींना व्हिसा नाकारल्याचे समजताच भाजपच्या संतापाचा कडेलोट झाला. यशवंत सिन्हा म्हणाले, मोदींसारख्या देशातल्या एका मान्यवर नेत्याला आणि मुख्यमंत्र्याला अमेरिकेने व्हिसा नाकारणे, ही अत्यंत गंभीर घटना असून भाजप ती कदापिही सहन करणार नाही. घरगुती कायद्याचा प्रयोग परदेशातल्या एका प्रमुख नेत्याविरुद्ध करण्याचे अमेरिकेला काहीएक कारण नव्हते. मोदी धामिर्कदृष्ट्या असहिष्णू आहेत, या आरोपाचे परखड शब्दांत खंडन करताना सिन्हा म्हणाले, मोदींविरुद्ध एकही खटला देशातल्या कोणत्याही न्यायालयात चालू नाही. अमेरिकन नेत्यांबाबत भारतानेही अशीच कारवाई करणे सुरू केल्यास त्याचे काय परिणाम होतील, याचा अमेरिकेने गांभीर्याने विचार करायला हवा, असे सिन्हा म्हणाले. सरकारने राजकीय मतभेद बाजूला ठेवून अमेरिकन दूतावासाकडे विनाविलंब विरोध नोंदवल्याबद्दल सिन्हांनी समाधान व्यक्त केले.

काँग्रेस प्रवक्ते आनंद शर्मा हेही या प्रकरणी गंभीर आक्षेप नोंदवीत पत्रकारांना म्हणाले, अनेक विषयांबाबत नरेंद मोदींशी आमचे मतभेद असले तरी ते एका राज्याचे मुख्यमंत्री आहेत आणि घटनात्मक पदावर विराजमान आहेत. त्यांना अमेरिकेचा दौरा करण्याचा पूर्ण अधिकार आहे. अमेरिकेचा त्यांना व्हिसा नाकारण्याचा निर्णय चुकीचा असून या निर्णयाचा त्यांनी फेरविचार केला पाहिजे. काँग्रेस या प्रकरणाला पक्षीय राजकारणाशी जोडू इच्छित नाही, याचा अर्थ मोदींना आम्ही ' क्लीन चिट ' देत आहोत, असाही कृपाकरून लावला जाऊ नये, असेही शर्मांनी स्पष्ट केले.

'... हा तर भारताचाच अपमान! '

अहमदाबाद ( वृत्तसंस्था) : माझा अमेरिकनभेटीचा व्हिसा रद्द करणे म्हणजे भारताचाच अपमान आहे. या निर्णयाद्वारे अमेरिकेची भारताबद्दल उपेक्षेची कृतीच दिसून येत आहे, अशी प्रतिक्रिया मुख्यमंत्री नरेंद मोदी यांनी व्यक्त केली. देशातील कोणत्याही कोर्टाने माझ्याविरुद्ध किंवा राज्य सरकारविरुद्ध निकाल दिलेला नाही. त्यामुळे अमेरिकन सरकारने एकतफीर् दिलेला निर्णय म्हणजे भारतीय राज्यघटनेचा स्वाभिमानाचा अपमान आहे, असे त्यांनी सांगितले.

 
</text>
</doc>
