<doc>
<docno>1056253.cms.txt</docno>
<text>
 
महामुंबई
मुकुटाला अस्सल हिऱ्याचे कोंदण!
[ Saturday, March 19, 2005  12:07:46 am]


म. टा. प्रतिनिधी

मुंबई : ' पॉण्डस् फेमिना मिस इंडिया ' स्पधेर्तील सुंदरींच्या मुकुटाला खऱ्या हिऱ्यांचे कोंदण लाभणार आहे. स्पधेर्त विजेत्या ठरणाऱ्या सौदर्यंवतीसाठी ' थिया डायमंड ' ने मुकुट तयार केले असून शुक्रवारी एका खास कार्यक्रमात डोळे दिपवून टाकणाऱ्या या मुकुटांचा नजराणा खुला करण्यात आला.

' पॉण्डस् फेमिना मिस इंडिया ' स्पधेर्ची अंतिम फेरी 27 मार्च रोजी होणार असून यामध्ये फेमिना मिस इंडिया युनिव्हर्स, फेमिना मिस इंडिया र्वल्ड आणि फेमिना मिस इंडिया अर्थ यांची निवड होणार आहे. या तीन सौंदर्यवतींना चढविण्यात येणारे मुकुट बनवण्याची जबाबदारी ' थिया डायमंड ' कडे सोपवण्यात आली होती.

याआधी कृत्रिम हिऱ्यांचे मुकुट तयार करण्यात आले असले तरी यावेळी प्रथमच खऱ्या खुऱ्या हिऱ्यांचे मुकुट तयार करण्यात आले आहेत. प्रत्येक मुकूटासाठी जवळपास तेरा लाख रुपयांच्या कच्च्या मालाची सामुग्री वापरण्यात आली आहे. विविध कलाकृतींचे सुमारे 18 मुकुट तयार करण्यात आल्यानंतर अखेर त्यातून तीन मुकूट निश्चित करण्यात आले . त्यासाठी 80 प्रकारच्या लाल, पिवळ्या आणि पांढऱ्या हिऱ्यांचा समावेश करण्यात आला आहे.

 
</text>
</doc>
