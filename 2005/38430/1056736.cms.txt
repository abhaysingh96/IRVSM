<doc>
<docno>1056736.cms.txt</docno>
<text>
 
सदर
पालिका नेत्यांचे शौक
[ Saturday, March 19, 2005  10:30:00 pm]


देशात नेता होण्यासाठी काही ठराविक गुणांची आवश्यकता असते. पण मुंबई महानगरपालिकेत नेता होण्यासाठी पान खाण्याची सवय आवश्यक आहे असे बोलले जाते. त्याचे उदाहरण म्हणजे सध्याचे विरोधी पक्ष नेते राजहंससिंह. तसेच यापूवीर्चे विरोधी पक्षनेते के. ए. बस्तीवालाही तांबुल भक्षणाचे शौकिन. राष्ट्रवादी काँग्रेस पक्षाचे पालिकेतील गट नेते रवींद पवारही पानाचे शौकिन. युसुफ अब्राहनी समाजवादी पक्षात असताना त्यांच्यावर गटनेते पदाची जबाबदारी होती. त्यांनाही तंबाखू खाण्याचा शौक. त्यामुळे पानाचा शौकिन असलेला नगरसेवक कधीतरी गटनेता होऊ शकतो असे बोलले जाते. बस्तीवाला सहा वर्षांपेक्षा अधिक काळ विरोधी पक्ष नेतेपदी टिकून होते. ते पानांचा ' स्टॉक ' घेऊनच दालनात येत असत. आपल्याला पान बंद करायचे आहे. पण सुटत नाही असे तोंडात पानाचा तोबरा ठेवून प्रामाणिकपणे सांगत. आताचे विरोधी पक्षनेते राजहंससिंह 2002 मध्ये पालिका मुख्यालयात नगरसेवकपदाची शपथ घेण्यासाठी शिरले तेच मूळाच पालिका मुख्यालयाच्या इमारतीच्या भिंतीवर पानाची पिचकारी मारत. दुसऱ्या दिवशीच्या सर्व वर्तमानपत्रात राजहंससिंह यांनी मारलेल्या पिचकारीचे छापून आलेले वर्णन आजही त्यांना आठवते. पण विरोधी पक्षनेत्याची पान खाण्याची परंपरा जपत जणू त्यांनी पानाचा शौकही जपला आहे. पालिकेतील अनेक नेत्यांच्या या व्यसानापायी स्वच्छ मुंबईची घोषणा कागदावरच राहाणार असे दिसते.

' अभिजित फिवर '

' आपला अभि ' इंडियन आयडॉल झाला आणि अख्ख्या शाहूनगरला शाहू महाराजांच्या नगरीचेच रूप प्राप्त झाले. येथे प्रवेश करताना कोणालाही अभिजितचे घर कुठचे असा प्रश्ान् विचारला तर कितीही घाईत असलेला माणूस खास थांबून , ' अरे हा तर आमच्याच घरी लहानाचा मोठा झालाय अशा अविर्भावात उलट्या पावली त्याचे घर दाखवायला येतो.

अभिजित नाही तर त्याची आई, बाबा, काका, बहीण, आजी जे सापडतील त्यांच्या सोबत फोटो काढून घ्यायचा लोकांनी सपाटा लावला आहे, तर काही अस्फुट ओळखीच्या मुलींनी चक्क स्वयंपाकघरच गाठून त्याच्या आईशी मैत्री करण्याचा चंग बांधला.

दुसरीकडे दादरच्या जवळच एका नव्याने उभारल्या जाणाऱ्या पॉश सोसायटीत अभिजित रहायला येणार अशी बातमी पसरली आणि त्या परिसरातल्या घरांचे माकेर्टिंग करणाऱ्या अनेकांनी या उडत उडत कानावर आलेल्या बातमीचा फायदा करून घेतला. गंमतीचा भाग म्हणजे या इमारतीच्या समोर राहणाऱ्या चार वषीर्य मुलीसाठी तिच्या आईने अभिजित हे नवीन धाकाचे अस्त्र शोधले आहे. ती आपल्या मुलीला सांगते , ' बघ बेटा रडलीस तर अभिजितला मी फोन करून सांगेन हं की, इथे रहायला येऊ नको '. आश्चर्य म्हणजे कन्यकाही निमूटपणे रडणे थांबवून आईचे चुपचाप ऐकते.

पाटी आहे, पण साहेब नाहीत !

अनधिकृत झोपड्या, कचरा आणि फेरीवाल्यांच्या प्रश्ानने मुंबई महापालिकेला पुरते हैराण केले आहे. त्यात फेरीवाल्यांचा प्रश्ान् लवकर निकालात काढण्यासाठी न्यायालयाने त्रिसदस्यीय समितीला नेमली. या समितीवर उपायुक्त चंदशेखर रोकडे यांची नियुक्ती झाली. बसण्यासाठी केबिन नसल्याने त्यांनी पंधरा दिवस इथे तिथे बसून फेरीवाल्यांचे कामकाज केले. अखेर प्रशासनाने सहाव्या मजल्यावर रोकडेंना केबिन द्यायचा निर्णय घेतला. मात्र जेथे रोकडेंसाठी जागा देण्यात आली तेथे पालिका खात्याचे कार्यकारी आरोग्य अधिकारी वर्षानुवषेर् विराजमान होते. त्यामुळे एकही केबिन रिकामी नसल्याने डॉक्टरांना केबिनच्या व्हरांड्यात हलविण्यात आले.

आश्चर्याची बाब म्हणजे स्थानापन्न होण्याअगोदरच रोकडे यांच्या नावाची पाटी केबिनवर लावण्यात आली. मात्र डॉक्टरांची केबिन तयार झाली नसल्याने अजूनही डॉक्टर फेरीवाल्यांच्याच जागेवर अतिक्रमण करून आहेत. केबिनवर पाटी फेरीवाला नियमन उपायुक्तांची, पण विराजमान मात्र डॉक्टर. त्यामुळे पाटी बघून भेटायला जाणाऱ्या व्हिजिटर्स, कर्मचारी आणि पत्रकार सहाव्या मजल्यावर गेल्यावर शिपायाकडे विचारणा होते. साहेब आहेत का ? त्यावर पलिकेकडून उत्तर येते की पाटी आहे पण ते साहेब आत नाहीत. डॉक्टरसाहेब आहेत पण ते रोकडेंच्या केबिनमध्ये बसलेत. त्यामुळे सध्या सहाव्या मजल्यावर हाच चचेर्चा विषय बनला आहे.

( हा मजकूर संजय सावंत, राजेश चुरी, वैष्णवी कानविंदे यांनी लिहिला आहे.)

 
</text>
</doc>
