<doc>
<docno>1056727.cms.txt</docno>
<text>
 
संवाद
गांधी, गांधी आणि गांधी
[ Saturday, March 19, 2005  10:20:40 pm]


... जेव्हा जेव्हा आपल्या हातून विपरीत घडले, असे गांधीजींना वाटले, तेव्हा तेव्हा त्यांनी स्वत:हून प्रायश्चित्त घेतले. अण्णा स्वत:ला जर खरेच गांधीजींचे अनुयायी मानत असतील, तर त्यांनीही प्रायश्चित्त घ्यायला हवे. तोपर्यंत त्यांच्या सार्वजनिक जीवनातील जिण्याला काहीच अर्थ नाही...

गेल्या आठवड्यात दोन घटनांनी डोके चक्रावून टाकले. पहिली दांडी सत्याग्रहाच्या अमृतमहोत्सवाची आणि दुसरी न्यायमूतीर् पीबी सावंत यांच्या चौकशी आयोगाच्या निष्कर्षांची. दांडी सत्याग्रहाला 75 वषेर् पूर्ण होणार म्हणून सोनिया गांधी समारंभपूर्वक ' चालल्या ', तर महात्मा गांधींनंतर ' सत्यवचनी सत्याग्रही ' म्हणून आम्ही ज्यांच्या चरणांवर आपला माथा विसावू पाहात होतो, त्या अण्णा हजाऱ्यांनाच न्या. सावंत यांनी त्यांच्या संस्थांतील आथिर्क अनियमितता आणि कार्यर्कत्यांचा भ्रष्टाचार याबद्दल दोषी धरले.

खरेतर या दोन घटनांचा एकमेकांशी थेट संबंध नाही, तरीही त्यांचा विचार मात्र एकत्रितच मनात येतो, याचे कारण या दोन्हींना जोडणारा दुवा एकच आहे- राष्ट्रपिता महात्मा गांधी. आणखी एक दुदैर्वी साम्य म्हणजे दोन्ही घटनांमध्ये गांधीजींची क्रूर थट्टा व चेष्टाच झाली आणि विशेष म्हणजे ती करणारे गांधींजींचे शत्रू वा विरोधक नव्हेत, तर त्यांचे फोटो मिरवणारे आणि वारंवार त्यांच्या नावाची जपमाळ ओढणारे, त्यांचेच तथाकथित ' फॉलोअर्स '.

1930 साली महात्माजींनी दांडी यात्रा सुरू केली आणि झपाझप पावले टाकत ते दांडीच्या किनाऱ्यावर पोहोचले. तेथे त्यांनी मूठभरच मीठ उचलले आणि सारा देश जागा झाला. स्वातंत्र्याचे आंदोलन पेटले. गांधीजींना अटक झाली, पण पुढे देश ब्रिटिशांच्या जोखडातून मुक्त झाला. दांडी यात्रा सुरू झाली, तेव्हा सर्वत्र पोलिसांचे कडे होते. गांधीजींच्या या अभिनव आंदोलनाला लोकांचा पाठिंबा मिळू नये, यासाठी सरकारने जंग जंग पछाडले, पण गांधीजींच्या मागे लोक चालतच राहिले. पोलिसांच्या छळाला न जुमानता जे गांधीजींबरोबर चालत होते, त्यांच्या डोक्यात कोणताच स्वार्थ नव्हता. गांधीजींच्या मागून मैलो न् मैल चालून कोणतेही लायसन्स मिळणार नव्हते, संंसद, विधिमंडळाच्या तिकिटाची आशा नव्हतीच, दोन रुपयेही मिळण्याची शक्यता नव्हती. पोलिसांच्या लाठ्यांचा प्रसाद आणि जेल मात्र स्पष्ट दिसत होते. तरीही लोक चालले, कारण त्यांच्या डोळ्यासमोर लक्ष्य देश स्वतंत्र करण्याचे होते.

75 वर्षांनंतर सोनिया गांधींनी तशीच चालायला सुरुवात केली. त्यांचंही आडनाव गांधी आणि त्यांचा पक्षही काँग्रेस. इतकेच काय ते साम्य. सोनिया येणार याची प्रचंड जाहिरात झाली. त्या पोहोचण्याच्या काही तास आधीपासून तिथे पोलिसांचा पहारा होता, तो लोकांना हटवण्यासाठी नव्हे, तर सोनियांच्या सुरक्षेसाठी. त्यांची छबी टिपण्यासाठी हजारो कॅमेरे दबा धरुन बसले होते आणि त्यांच्या एका कटाक्षासाठी व्याकुळ झालेल्या काँग्रेसवाल्यांची गदीर्तून वाट काढत डोके उंचावण्यासाठी दमछाक होत होती. नाव एका गांधींचे आणि आटापिटा दुसऱ्याच गांधींची मजीर् राखण्याचा. देशातील सर्वदूर पसरलेल्या गरिबाच्या रोजच्या आहाराचा भाग असलेल्या मिठावर सरकारने कर बसवू नये, म्हणून गांधीजींनी मिठाचा सत्याग्रह आरंभला. इथे रस्त्यावरच्या गरिबांपासून सोनियांच्या सुरक्षेला धोका निर्माण होऊ नये, म्हणून भिकाऱ्यांनाच ' आत ' टाकण्याचा उद्योग.

आता म्हणे , 6 एप्रिलला दांडीला पुन्हा मोठा समारंभ होणार आणि दांडी यात्रेच्या अमृत महोत्सवाची सांगता होणार. त्या निमित्ताने चमच्यांची फौज पुन्हा एकवार जमणार. गांधीजींचा नव्हे, सोनिया गांधींच्या नावाचा जयघोष होणार. प्रत्येक वक्ता आणि सोनियासुद्धा आपापल्या भाषणात गांधीजींच्या नावाची वेळोवेळी साखरपेरणी करणार. शेवटी लाखो रुपये खर्चून झालेल्या या कार्यक्रमामुळे गुजरातेत काँग्रेसची किती मते वाढतील, याची आकडेमोड करत परतणार. ही श्रद्धांजली कुणाला ? गांधीजींना, त्यांच्याबरोबर चालणाऱ्या निष्ठावान कार्यर्कत्यांना, गांधीजींना अटक झाल्याचे समजताच पोलिस अत्याचाराची तमा न बाळगता गावागावात हरताळ करणाऱ्या देशभरच्या राष्ट्रभक्तांना की, आजच्या गांधींची हांजी हांजी करणाऱ्या लोचट आणि स्वाथीर् काँग्रेसी पुढाऱ्यांना ?

हे टाळायचे, तर आजच्या गांधींनी व त्यांच्या अनुयायांनी ' त्या ' गांधींचे नाव घेणे थांबवायला हवे, कारण तो अधिकार त्यांना उरलेला नाही. विमानाच्या बिझनेस क्लासने प्रवास करून अहमदाबादला यायचे, तिथे उंची तारांकित हॉटेलात उतरायचे, खादीचे कडक इस्त्रीचे कपडे खरेदी करायचे आणि डोळ्याला गॉगल्स लावून गांधींच्या नावाच्या घोषणा द्यायच्या! या दांभिकपणामुळे गांधीजींचा अपमानच होतो. पण लक्षात कोण घेतो ?

गांधीजींच्या अपमानाचे आणखी एक गुन्हेगार महाराष्ट्रातील अण्णा हजारे. अण्णा हे सच्चे, साधे कार्यकतेर् आणि भ्रष्टाचाराविरुद्ध रणशिंग फुंकणारा योद्धा म्हणून महाराष्ट्र त्यांच्याकडे आशेने पाहात होता. गेल्या दहा वर्षांत त्यांनी गांधीजींप्रमाणेच उपोषणे, धरणे, मौनव्रत अशी आंदोलने केली आणि जनतेचा विश्वास संपादन केला. सर्वत्र भ्रष्टाचाराची राजरोस वाटमारी चाललेली असताना त्याविरुद्ध आवाज उठवणारा ' गांधी ' आपल्यात नाही, ही खंत जनतेच्या मनात सलत होतीच. अण्णांच्या रुपाने ' गांधीजी ' मिळाले, म्हणून लोक त्यांच्या मागे गोळा झाले. त्यांच्याच विरुद्ध न्या. सावंत आयोगाने ठपका ठेवला. आता काय करायचे ? हे आरोप मान्य नाहीत, असे अण्णा सांगतात. पण ज्या मंत्र्यांविरुद्ध न्या. सावंत यांनी चौकशी केली व दोषी ठरवले, ते सर्व मंत्रीही आपण निदोर्ष असल्याचाच दावा करत आहेत. अशा वेळी विश्वास कुणावर ठेवायचा ? मंत्री आणि त्यांचा भ्रष्टाचार याबद्दल कुणाच्याच मनात काही शंका नाही. पण ज्या केरसुणीने भ्रष्टाचाराची घाण साफ करायची, त्या केरसुणीतच कचरा साठला, तर काय करायचे ?

इथे पुन्हा प्रश्न गांधीजींच्या प्रतिमेचा आहे. अण्णांच्या राळेगण सिद्धीतल्या यादवबाबांच्या देवळापासून त्यांच्या सर्व आंदोलनांच्या तंबूंमध्ये गांधीजींचे फोटो असतात. त्याच्या साक्षीनेच अण्णांची आंदोलने चालतात. जर अण्णांच्या संस्थांमध्ये भ्रष्टाचार झाला असेल, तर तोही या महात्म्याच्या साक्षीनेच. तसे करण्याचा त्यांना काय अधिकार ? गांधीजींचे नाव वापरायचे आणि अण्णांच्या कार्यर्कत्यांनी धाकधपटशा करायचा, शिक्षणासाठी उभारलेला निधी यादवबाबांच्या देवळाचा थाटमाट करण्यासाठी आणि अण्णांच्या वाढदिवसाची रोषणाई करण्यासाठी वापरायचा, हा भ्रष्टाचारच. तसे पुरावे न्या. सावंतांकडे जमा झाले. त्याला योग्य ते प्रत्युत्तर अण्णांनी चौकशीच्या वेळी दिले असणारच. तरीही त्यांच्यावर ठपका ठेवण्यात आला. आता प्रश्न कायद्याचा नसून सत्त्वाचा आहे. न्या. सावंतांच्या निष्कर्षाविरुद्ध ते न्यायालयात दाद मागू शकतात, पण त्यामुळे त्यांच्या विश्वासार्हतेला गेलेला तडा सांधता येईलच, असे नव्हे. अशा वेळी गांधीजींचा प्रायश्चित्तावर विश्वास होता. जेव्हा जेव्हा आपल्या हातून विपरीत घडले, असे गांधीजींना वाटले, तेव्हा तेव्हा त्यांनी स्वत:हून प्रायश्चित्त घेतले. अण्णा स्वत:ला जर खरेच गांधीजींचे अनुयायी मानत असतील, तर त्यांनीही प्रायश्चित्त घ्यायला हवे. तोपर्यंत त्यांच्या सार्वजनिक जीवनातील जिण्याला काहीच अर्थ नाही.

असो. अशा गेल्या आठवड्यातल्या गांधीकथा. सारे जग गांधीवादाचा अभ्यास करून वाढत्या ताणतणावांच्या आणि अस्थिरतेच्या वातावरणावर गांधींच्या तत्त्वज्ञानातून उपाय शोधत असताना गांधीजींच्याच देशात त्यांचे अपमान चालू आहेत, हेच खरे.

भारतकुमार राऊत

 
</text>
</doc>
