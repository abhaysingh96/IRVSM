<doc>
<docno>1056723.cms.txt</docno>
<text>
 
संवाद
शिवरायांचे राजकारण
[ Saturday, March 19, 2005  10:10:21 pm]


दृष्टिकोन ' आणखी एक शिवाजी ' वाचला. ' पुतळा ' वृत्तीवर ओढलेल्या कोरड्यांनी राज्यर्कत्यांवर काही परिणाम होईल, याची सुतराम शक्यता नाही. शिवाजी महाराजांनी पोटच्या पोराप्रमाणे प्रजेचा सांभाळ केला. स्त्रियांवर हात टाकणाऱ्यांचा बंदोबस्त केला. आता राज्यकतेर् असल्या गुंडपुडांना शिक्षा करण्यासाठी कठोर पावले उचलत नाहीत. शेतकरी आत्महत्या करतात त्याची राज्यर्कत्यांना खंत नाही. हे मराठी राज्य आहे. मराठा राज्य नाही, असं ठणकावून सांगणाऱ्या थोर यशवंतरावांनी आपल्याला ' प्रतिशिवाजी ' म्हणणाऱ्यांना तात्काळ फटकारायला हवं होतं. दुदैर्वाने, तसं झालं नाही. उलट अमराठी लॉबीने त्यांच्यावर ते ' शिवाजी कल्ट ' आणू बघतात, म्हणून आरोप केले. तेव्हापासून ' शिवाजी ' ला राजकारणात ओढलं गेलं. त्याची परिणती गल्लोगल्ली ' शिवाजी ' चे पुतळे उभारण्यात होऊ लागली.

प्रभाकर पानट, पुणे

गड सुस्थितीत ठेवा

राऊत यांच्या दृष्टिकोनातून महाराजांचे आणखी पुतळे उभारणे निरर्थक आहे, हे योग्यच आहे. त्यापेक्षा त्यांचे गड सुस्थितीत ठेवणं महत्त्वाचं. शिवरायांच्या विषयक आक्षेपार्ह मजकूर असल्याचा आक्षेप घेऊन भ्याड हल्ला करणाऱ्या शिवप्रेमींचा प्रताप आठवून हसावे की रडावे तेच कळत नाही. अशा प्रकाराने जातिपातीची विषवल्ली फोफावू लागल्यास नवल नाही. शिवाजी महाराजांचा अनेकांनी अनेक प्रकारे उपयोग करून घेतला, त्यातलाच एक ' शिवाजी छाप लाल धागा तोकडी विडी '! राजकीय पक्षांनी शिवाजी महाराजांचा केलेला उपयोग आणखी वेगळा.

अरविंद शंकर करंदीकर, तळेगाव दाभाडे.

आणखी एक नमुना!

दृष्टिकोन वाचला. छत्रपतींच्या बहुआयामी व्यक्तिमत्त्वाचा उपयोग राजकीय दुकानांसाठी करण्याची सवय राजकारण्यांना लागली आहे. हे सर्व कमी म्हणून सध्या आणखी एक भयंकर कट नियोजनबद्ध आखण्यात येत आहे आणि तो म्हणजे महाराजांना ' सेक्युलर ' करण्याचा! तथाकथित बहुजन नेते, स्वत:ला ' पुरुषोत्तम ' मानणारे स्वयंभू धर्मसंस्थापक आणि त्यांना साथ देणारे ' ज्ञानी ' पत्रकार आदी मंडळी मोठ्या उत्साहाने या कामाला लागली आहेत. धर्मांध इस्लामी आक्रमकांना पाणी पाजून महाराजांनी स्वराज्य स्थापन केले हा इतिहास असूनही ही मंडळी याबाबत पद्धतशीर दिशाभूल आणि बुद्धिभेद करत आहेत. तत्कालीन समस्त ब्राह्माणवर्ग महाराजांचा हितशत्रू होता, असेही बिंबवले जात आहे. समर्थ रामदासांसारख्या दूरदशीर् संताच्या चारित्र्यावर चिखलफेक केली जात आहे. हा सर्व प्रचार ' गोबेल्स नीतीने ' सुरू आहे आणि या कामी महाराजांच्या नावाचा दुरुपयोग केला जात आहे. शिवभक्तांचा हा आणखी एक नमुना!

अनिरुद्ध अ. भातखंडे, पनवेल

मृत्युशय्येवरची मुंबई

भारतकुमार राऊत यांचा ' बॉम्बे डाईंग ' हा लेख वाचला. मुंबईच्या दैनावस्थेचे यथार्थ चित्रण त्यात आहे. मुंबईच्या अवस्थेला आपण सर्वच जबाबदार आहोत. मुंबईचा अगदी उकिरडा झाला आहे. परिस्थिती हाताबाहेर चालली आहे. बाहेरून येणाऱ्या लोंढ्याविषयी बोलले तर संकुचितपणाचा, प्रांतीयवादाचा रंग दिला जातो. येथे लोकशाही आहे! कोणी कुठेही जाऊ शकतो, राहू शकतो, असे बिनतोड तत्त्वज्ञान तोंडावर फेकले जाते. मृणाल गोरे म्हणतात प्रश्न झोपडपट्ट्यांचा नाही, तर रोजगार निमिर्तीचा आहे. दुसरीकडे कामधंदा निर्माण झाला तर लोक बाहेरून इथे कशाला येतील ? रोजगारनिमिर्ती, राज्याचा विकास हा जर मुद्दा असेल तर बिहार, उत्तर प्रदेश मागासलेले का राहतात. लालूप्रसाद, मुलायम सिंग यांचा उदोउदो, कौतुक व त्यांच्या हुशारीच्या कथा ऐकू येत असतात! त्यांना दोन शब्द सुनावण्याची हिंमत झोपडपट्ट्यांचे समर्थन करणारे सामाजिक कार्यकतेर्, संस्था व सहानुभूती दाखविणारे का करीत नाहीत ? त्यांच्या राज्यात जाऊन आंदोलने का करीत नाहीत ? इतर अनेक आश्वासने सरकारने निवडणुकीपूवीर् दिली. त्याबद्दल हे कार्यकतेर् ' ब्र ' काढत नाहीत, फक्त झोपड्या पाडल्या की जागे होतात. मृत्युशय्येवर अनंत यातना सोसत मुंबई अशीच जगत राहणार!

श्री.के. भट, मुंबई

 
</text>
</doc>
