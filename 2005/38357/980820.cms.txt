<doc>
<docno>980820.cms.txt</docno>
<text>
 
महामुंबई
काळा घोडा महोत्सव 15 जानेवारीपासून
[ Wednesday, January 05, 2005  12:16:10 am]


म. टा. प्रतिनिधी

मुंबई : संगीत, नृत्य, नाट्य, सांस्कृतिक कार्यक्रम यांची रेलचेल असलेला काळा घोडा महोत्सव येत्या 15 जानेवारीपासून सुरू होत आहे. शहराच्या विविध भागांत आयोजित केला जाणारा हा सातवा महोत्सव असून पारंपरिक लोककला, हस्तकला वस्तूंचे प्रदर्शन, मुलांसाठी कार्यशाळा यांचाही त्यात समावेश असणार आहे, आणि अनेक मान्यवर त्यात सहभागी होणार आहेत.

नऊ दिवस चालणाऱ्या या महोत्सवात हॉनिर्मन सर्कल येथे रोज डीजे फेस्टिव्हल, डेव्हिड ससून लायब्ररीत म्युझिक कॅफे, रॅम्पार्ट रो येथे रॉक कन्सर्ट आणि मुलांसाठी कठपुतळ्या बनवण्याच्या कार्यशाळा आयोजित करण्यात येतील. मुलांसाठीच्या विविध उपक्रमांसाठी रॅम्पार्ट रो येथे खास तंबू उभारण्यात येणार आहेत. अरुंधती सुब्रमणियम, जेरी पिंटो, कल्पना स्वामिनाथन असे नामवंत लेखक या उपक्रमांत सहभागी होणार आहेत.

' एसएमएस ' या नव्या युगातील तंत्राचाही वापर यावेळी करण्यात येणार असून ' एसएमएस पोएट्री ' ची स्पर्धा घेण्यात येणार आहे. छत्रपती शिवाजी टमिर्नस स्टेशनवर पारंपरिक वारसा मिरवणूकही आयोजित करण्यात येणार आहे. मुंबई गोदी, राजाबाई टॉवर अशा पुराण्या ठिकाणीही ' वॉक ' चे आयोजन करण्यात येणार आहे. मुंबईतील नामांकित हॉटेलांनी आयोजित केलेल्या लज्जतदार खाद्यपदार्थांची दालनेही असणार आहेत.

 
</text>
</doc>
