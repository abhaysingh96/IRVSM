<doc>
<docno>981803.cms.txt</docno>
<text>
 
क्रीडा
राष्ट्रीय बिलिर्यड्स-स्नूकर स्पर्धा दोन दशकानंतर मंुंबईत
[ Wednesday, January 05, 2005  11:26:26 pm]


मटा क्रीडा प्रतिनिधी

मंुबई : तब्बल दोन दशकांनंतर राष्ट्रीय बिलीयर्डस् व स्नूकर स्पर्धा मंुबईत होत आहे. गोरेगाव स्पोर्टस् क्लबने आयोजित आणि पुरस्कृत के लेली ही स्पर्धा 8 ते 29 जानेवारी दरम्यान ज्युनियर, महिला तसेच पुरुष या तिन्ही गटांत खेळवली जाणार असून, तिच्यात नामवंत खेळाडूंचा सहभाग असेल.

तब्बल तीन लाखांची बक्षिसे असलेल्या या स्पधेर्मुळे मंुबईकरांना सातवेळा जगज्जेतेपद पटकावणारा गीत सेठी, आशियाई स्नूकर सुवर्णपदक विजेता यासिन मर्चंट, एशियाड सुवर्णपदक विजेता अशोक शांडिल्य, तसेच रफत हबीब, माजी जगज्जेता पंकज अडवाणी, सध्याचा आशियाई बिलीयर्ड्स-स्नूकर विजेता देवेंद जोशी, तसेच राष्ट्रीय बिलिर्यड्स व स्नूकर विजेता दुहेरी मुकुटाचा मानकरी पंजाबचा आलोककुमार, दिल्लीचा होतकरू खेळाडू मनन चंदा, पेट्रोलियम क्रीडा मंडळाचा धुव सितवाला यांचा सहभाग असेल.

महिलांमध्ये प्रामुख्याने उल्लेख करावा लागेल तो गतवेळच्या विजेत्या अनुजा ठाकूर (राष्ट्रीय बिलिर्यड्स विजेती), मीनल ठाकूर ( राष्ट्रीय स्नूकर विजेती) यांचा. घरच्या प्रेक्षकांसमोर खेळताना त्यांच्या कामगिरीवर साऱ्यांचे लक्ष असेल. त्यांना आव्हान असेल ते कर्नाटकी उमादेवी, चित्रा मगिमाईराज, तसेच तामिळनाडूच्या विद्या पिल्ले यांचे. याशिवाय नीता संघवी, हिना खंडेलवाल यांच्याकडूनही बहारदार खेळाची अपेक्षा आहे.

गोरेगाव स्पोर्टस् क्लबमध्ये आयोजित करण्यात आलेल्या पत्रकार परिषदेत माजी जगज्जेते व महाराष्ट्र बिलिर्यड्स व स्नूकर संघटनेचे अध्यक्ष मायकेल फरेरा यांनी हॉलंडमधील जागतिक स्नूकर स्पधेर्त पदार्पणातच ब्राँझपदक पटकावणाऱ्या व जागतिक रँकिंगमध्ये तिसऱ्या क्रमांकावर झेप घेणाऱ्या अनुजा ठाकूरचे अभिनंदन केले अन् स्नूकरचा ऑलिम्पिकमध्ये प्रवेश करण्याबाबत सूतोवाच केले. ऑलिम्पिकमध्ये प्रवेश मिळविण्यासाठी महिलांची स्पर्धा आवश्यक असल्याचे त्यांनी सांगितले. स्नूकरचा ऑलिम्पिकमध्ये समावेश झाल्यास भारताला अनुजाकडून पदकाची अपेक्षा आहे, असेही त्यांनी बोलून दाखवले.

महिलांची स्पर्धा येत्या शनिवारपासून सुरू होईल बिलिर्यड्सची अंतिम लढत मंगळवारी, तर स्नूकरची अंतिम लढत गुरुवारी 13 जानेवारीला होईल.

ज्युनियरची बिलिर्यड्स स्पर्धा शनिवारपासून, तर स्नूकर स्पर्धा रविवारपासून खेळली जाईल आणि अंतिम लढती 15 जानेवारी (बिलियर्ड्स) व 18 जानेवारीला (स्नूकर) होतील. पुरूषांची बिलियर्ड्स स्पर्धा 16 जानेवारीपासून सुरू होईल, तर स्नूकरच्या स्पधेर्ला 23 जानेवारीपासून सुरूवात होईल व अंतिम झंुजी 22 ( बिलियर्ड्स) व 29 जानेवारीला (स्नूकर) होतील. तीन आठवडे चालणाऱ्या या राष्ट्रीय स्पधेर्त 22 राज्यांचे संघ सहभागी होतील. पेट्रोलियम क्रीडा मंडळाचा संघही यात सहभागी होईल.

गोरेगाव स्पोर्ट्स क्लबमध्ये प्रथमच होणाऱ्या या राष्ट्रीय स्पधेर्त खेळाडूंना सर्व त्या सुविधा पुरविल्या जातील, असं ठोस आश्वासन क्लबचे अध्यक्ष डॉ. श्याम अग्रवाल यांनी दिलं.

 
</text>
</doc>
