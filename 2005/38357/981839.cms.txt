<doc>
<docno>981839.cms.txt</docno>
<text>
 
महाराष्ट्र
पीएमटीचे अपघातसत्र सुरूच
[ Wednesday, January 05, 2005  11:44:37 pm]


म. टा. प्रतिनिधी

पुणे : पीएमटी बसचे अपघातसत्र सुरू असून बुधवारी टिळक रस्त्यावरील अभिनव कॉलेज चौकात बसची मोटारीला धडक बसली. पीएमटीच्या या गलथान कारभाराकडे लोकांचे लक्ष वेधून घेण्यासाठी भाजपच्यावतीने गुरुवारी शहरातील 12 बसस्थानकांवर ' घंटानाद ' केला जाणार आहे.

बस भारती विद्यापीठाकडून सारसबागेमागेर् शिवाजीनगरकडे जात होती, तर मोटार स्वारगेटहून अलका टॉकिज चौकाच्या दिशेने चालली होती. अभिनव चौकात बसची मोटारीला धडक बसली. सुदैवाने त्यात कोणीही जखमी झाले नाही.

गेल्या काही महिन्यांपासून बसमुळे दुर्घटना घडत असल्याने भाजपचे शहराध्यक्ष विजय काळे यांच्या नेतृत्त्वाखाली गुरुवारी सायंकाळी पाच ते आठ या वेळेत बसस्थानकांवर घंटानाद केला जाणार आहे. त्यात डेक्कन जिमखाना, स्वारगेट, धनकवडी, शिवाजीनगर, पुणे स्टेशन, येरवडा, खडकी, आनंदनगर, हडपसर, पुलगेट, शनिपार आणि नानावाडा या बसस्थानकांचा समावेश आहे.

 
</text>
</doc>
