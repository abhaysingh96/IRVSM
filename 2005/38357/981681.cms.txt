<doc>
<docno>981681.cms.txt</docno>
<text>
 
बहुतांची अंतरे
इंग्रजी माध्यमांच्या शाळांचा जाणूनबुजून पुरस्कार
[ Wednesday, January 05, 2005  09:00:25 pm]


'' दुदैर्वी अपरिहार्यता '' हे पत्र (म. टा. 23 डिसें.) वाचले. मराठी शाळा ओस पडून शिक्षकांना व कर्मचाऱ्यांना बेकार करण्यापेक्षा अथवा फुकट पगार देण्यापेक्षा त्यांचाच उपयोग इंग्रजी माध्यमांच्या शाळांसाठी करून घेणे ही दुदैर्वी अपरिहार्यता आहे असे त्यात म्हटले आहे. मात्र ही ' अपरिहार्यता ' नसून, जाणून बुजून दुर्लक्षित केली जाणारी किंवा इंग्रजी माध्यमांना पाठिंबा देणारी बाब म्हणावी लागेल. त्याकरिता मुंबई महापालिका वा संस्थाचालक दोषी नसून शिक्षणसंस्था तसेच भारताचे सुजाण नागरिक दोषी मानावे लागतील.

भाषा समृद्ध तर देश समृद्ध. भारतात जिथे राष्ट्रीय भाषा म्हणून ओळखल्या जाणाऱ्या हिंदीलाच काही महत्त्व नाही, तिथे मराठीचे गोडवे कोण गाणार ? जगातील सवोर्त्तम विद्यापीठांमध्ये भारतातील एकही विद्यापीठ नसावे यावरून भारतीय शिक्षणपद्धतीचा दर्जा कळून येतो.

अमेरिका, रशिया, चीन, जपान यासारख्या देशांची प्रगती आणि त्यांची शिक्षणपद्धती यांचा विचार केला तर तिथे राष्ट्रभाषेला प्राधान्य दिले जाते, परराष्ट्रीय भाषेला नाही. भाषा ही राष्ट्रबल वाढवते. पण भारताची परिस्थिती उलटी आहे. इथे इंग्रजी भाषेला जितके महत्त्व दिले जाते, तितके राष्ट्रभाषा किंवा मातृभाषेला दिले जात नाही. सर्व शिक्षण पद्धती ही परभाषेवर आधारित आहे. या परिस्थितीत मराठी काय, पण इतर भाषिक शाळांचीही तीच परिस्थिती आहे.

याकरिता भारतातील शिक्षणसंस्था तसेच सुजाण नागरिक यांनी प्रयत्न केले पाहिजे. शाळा बंद करण्याऐवजी त्या चांगल्या रीतीने कशा चालतील व त्यांचा शैक्षणिक दर्जा कसा उंचावेल असा विचार करायला हवा.

वीणा शिंदे, मुंबई.

 
</text>
</doc>
