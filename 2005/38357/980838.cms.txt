<doc>
<docno>980838.cms.txt</docno>
<text>
 
महामुंबई
शिवडीतील 'खाडा' बनले आत्महत्येचे केंद
[ Wednesday, January 05, 2005  12:23:10 am]


म. टा. प्रतिनिधी

मुंबई : शिवडीतल्या चायना मिलजवळील खाडा ( दलदलीची जागा) आत्महत्यांचे केंद बनले असून आतापर्यंत किमान 10 जणांनी जीवनाचा त्याग करण्यासाठी या खाड्याला जवळ केले आहे. त्यामुळे तो बुजविण्याच्या मागणीसाठी बुधवारपासून भारतीय जनता पक्षातफेर् आंदोलन करण्यात येणार आहे.

मुंबईतल्या खाड्या बुजवून जमीन तयार करताना काही ठिकाणच्या दलदलीच्या जागा तशाच राहून गेल्या होत्या. असाच एक खाडा चायना मिलजवळ आहे. अनेकांनी या खाड्यात आत्महत्या केल्या आहेत. पोलिसांच्या दफ्तरी असलेल्या नोंदीनुसार 1997 पासून आतापर्यंत 10 जणांनी या ठिकाणी आत्महत्या केली आहे.

खाडा बुजविल्यास मोकळ्या जमिनीवर अतिक्रमण होईल, या भीतीमुळे चायना मिलचे व्यवस्थापन खाडा बुजविण्यास तयार नाही. या खाड्यात मच्छरांची पैदास होत असल्याच्या अनेक तक्रारी रहिवाशांनी केल्यामुळे गिरणीच्या व्यवस्थापनाने पालिकेमार्फत धूर फवारणी केली. पण तरीही डासांचा उपदव कमी झाला नसल्याचा रहिवाशांचा आरोप आहे. त्यामुळे भाजप आमदार संजीवनी रायकर व नगरसेवक गणेश तिकोणे यांच्या नेतृत्वाखाली खाडा बुजविण्याच्या मागणीसाठी बुधवारी दिवसभर धरणे धरण्यात येणार आहे.

खाडा बुजवून उपलब्ध होणाऱ्या भूखंडावर माध्यमिक शाळा बांधण्याची मागणी गणेश तिकोणे यांनी केली आहे. शिवडी भागात माध्यमिक शाळा नसल्याने विद्यार्थ्यांना काळाचौकी व आसपासच्या भागातील माध्यमिक शाळांमध्ये प्रवेश घ्यावा लागतो, असे त्यांचे म्हणणे आहे. मात्र, पालिकेच्या विकास नियोजन आराखड्यात ही जागा मनोरंजन उद्यानासाठी राखीव दाखविण्यात आली आहे. त्यामुळे या खाड्याचे सुशोभिकरण करण्याची मागणीही काही पर्यावरणप्रेमी नागरिकांनी केली आहे.

 
</text>
</doc>
