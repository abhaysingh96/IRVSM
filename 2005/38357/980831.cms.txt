<doc>
<docno>980831.cms.txt</docno>
<text>
 
महामुंबई
साखरेची साठेबाजी रोखण्याची मागणी
[ Wednesday, January 05, 2005  12:21:08 am]


म. टा. विशेष प्रतिनिधी

मुंबई : साखरेचे भाव मागील दोनतीन वषेर् गडगडल्याने राज्यातील साखर उद्योगाला 972 कोटी रुपयांचा तोटा झाला आहे, मात्र आता कारखान्यांच्या बाहेर कृत्रिम टंचाई निर्माण केली जाण्याची शक्यता असल्याने केंद सरकारने साखर साठवणुकीच्या बाबतीत पूवीर्ची बंधने लागू करून साठेबाजीला आळा घालण्याची मागणी महाराष्ट्र राज्य सहकारी साखर संघाने केली आहे. तसेच, लेव्ही साखरेतील चार लाख 23 हजार टन साखर खुल्या बाजारात विकण्यास परवानगी दिली, तर खुल्या बाजारातील स्थिती सुधारेल, अशी मागणी संघाने केली आहे.

सन 2002-03 मध्ये साखरेचा प्रतिक्ंविटल उत्पादन खर्च 1,350 रु. असताना किंमत मात्र 1,217 रु. होती त्यामुळे त्यावषीर् 827 कोटी रुपयांचा तोटा उद्योगाला झाला. पुढल्या वषीर् उत्पादनखर्च 1,400 रुपयांवर गेलेला असताना सरासरी किंमत मात्र 1,354 रु. होती. त्यामुळे उद्योगाला 145 कोटी रुपयांचा तोटा झाला. 2004-05 साली उसाचे उत्पादन कमी झाल्याने उत्पादनखर्च प्रतिक्ंविटल 1,500 रुपयांवर गेला आहे.

बाजारात साखरेच्या किंमतीत वाढ झाली असून ती 20 रुपयांवर पोहोचली असली तरी उत्पादकाला केवळ 16 रु. प्रतिकिलो भाव मिळतो. केंद सरकारने खुल्या बाजारासाठी वितरित केलेला कोटा कारखान्याबाहेर गेला तरी ग्राहकांपर्यंत तो पोहोचताना मध्येच साठेबाजी होऊन भाव वाढण्याची शक्यता असते. त्यामुळे सरकारने साखरेच्या साठवणुकीवर पूवीर्प्रमाणे बंधने घालावीत, अशी मागणी साखर संघाने केली आहे. शिवाय, लेव्ही साखरेतील 4.23 लाख टन साखर खुल्या बाजारात विक्रीची परवानगी दिली तर भाव कमी होतील व कारखान्यांवरील व्याजाचा बोजाकमी होण्यास मदत होईल, असे संघाने म्हटले आहे.

साखरेच्या दरवाढीची केंद सरकारने दखल घेतली असून ग्राहकांना रास्त दराने साखर मिळण्यासाठी येत्या पाच सहा दिवसांमध्ये पाऊले उचलण्यात येतील, असे आश्वासन केंदीय अन्न व नागरी पुरवठा मंत्री शरद पवार यांनी शिवसेना आमदार कन्हय्यालाल गिडवाणी यांना दिल्याचे त्यांनी पत्रकात म्हटले आहे. दर कमी होण्यासाठी सात लाख टन साखर खुली करावी, अशी मागणी आपण पवार यांना दिल्लीत भेटून केल्याचे गिडवाणी यांनी नमूद केले आहे.

भाव चढेच

मुंबई (म. टा. प्रतिनिधी) : साखरेच्या भावातील तेजी कायम असून वाशीच्या घाऊक बाजारांमध्ये साखरेचे भाव प्रति क्विंटलमागे पाच ते दहा रुपयांनी वधारले होते, असे दि बाँबे शुगर मर्चंट्स असोसिएशनतफेर् सांगण्यात आले. वाशीच्या माकेर्टमध्ये बुधवारी एस- 30 साखरेचे दर 1,896 ते 1,953 तर एम- 30 साखरेचे भाव 1,926 ते 1,990 रुपये क्विंटल इतके होता, असे असोसिएशनचे अध्यक्ष मोहन गुरनानी यांनी सांगितले. आणखी दोन तीन दिवसांमध्ये किरकोळ बाजारातील दर वाढतील, असे जाणकारांचे मत आहे.

 
</text>
</doc>
