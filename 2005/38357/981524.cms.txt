<doc>
<docno>981524.cms.txt</docno>
<text>
 
महामुंबई
'दर्पण'कारांचं स्मारक लवकरच प्रत्यक्षात!
[ Wednesday, January 05, 2005  06:29:25 pm]


राजेश चुरी

सध्याच्या इलेक्ट्रॉनिक पत्रकारितेच्या जमान्यात एखादी घटना क्षणार्धात जगाच्या कानाकोपऱ्यात पोहोचते. पण या हायटेक जर्नलिझमच्या जमान्यातही लोकशाहीचा चौथा स्तंभ म्हणून वर्तमानपत्रालाच मान्यता दिली जातं.

आजच्या हायटेक युगातही लोकशाहीच्या या चौथ्या स्तंभाचं महत्त्व कायम आहे. आता सॅटेलाइट फोनसारख्या आधुनिक माध्यमामुळे बातमी पोहोचवणं तुलनेनं सोपं झालंय. पण सुमारे 173 वर्षांपूवीर् एखादं वर्तमानपत्र सुरू करणं खरोखरच एक मोठं आव्हान होतं. बाळशास्त्री जांभेकर यांनी हे आव्हान स्वीकारलं आणि 6 जानेवारी 1832 मध्ये मुंबईत ' दर्पण ' नावाचं नियतकालिक सुरू केलं. म्हणूनच दर्पणकार बाळशास्त्री जांभेकर यांना मराठी वृत्तपत्रसृष्टीचे जनक म्हणून ओळखलं जातं. म्हणूनच 6 जानेवारी हा दिवस ' पत्रकार दिन ' म्हणून साजरा केला जातो.

मुंबईत 1789 मध्ये ' बॉम्बे हेराल्ड ' नावाचं पहिलं वर्तमानपत्र प्रसिद्ध झालं. त्यानंतर 1970 मध्ये ' बॉम्बे गॅझेट ' प्रसिद्ध झालं. त्याव्यतिरिक्त ' करियर ' नावाचं वर्तमानपत्र प्रसिद्ध होत होतं. कोलकात्यातील काही व्यापाऱ्यांनी व्यापाराला वाहिलेलं ' मॉनिर्ंग पोस्ट ' व ' कलकत्ता गॅझेट ' नावाचं नियतकालिक सुरू केलं होतं. पण ब्रिटिश काळात मराठी भाषेत सुरू झालेलं ' दर्पण ' हे पहिलं वर्तमानपत्र होतं. तो दिवस अत्यंत महत्त्वाचा असल्याने मुंबई मराठी पत्रकार संघातफेर् 6 जानेवारी हा दिवस पत्रकार दिन म्हणून साजरा होतो.

मुंबईत मराठी भाषेतील पहिलं वर्तमानपत्र सुरू करणाऱ्या बाळशास्त्री जांभेकर यांचं एकही स्मारक नसल्याने वृत्तपत्र लेखक भाऊ सावंत यांनी जून 2001 मध्ये तत्कालीन महापौर हरेश्वर पाटील यांना पत्र देऊन मुंबई महानगर पालिकेच्या मुख्यालय आणि आझाद मैदानातील पत्रकार भवनासमोरील महापालिका मार्ग आणि महापालिका सभागृह मार्गाच्या नाक्यावरील चौकास ' दर्पणकार बाळशास्त्री जांभेकर चौक ' असं नाव देण्याची सूचना केली.

मुंबई मराठी पत्रकार संघाने या सूचनेचा पाठपुरावा केला आणि महापालिकेच्या प्रभाग समिती बैठकीत हा ठराव मंजूर झाला. स्थापत्य समितीच्या सभेतही हा ठराव मंजूर झाला आणि जून 2004 मध्ये महापालिकेच्या सर्वसाधारण सभेतही ठराव मंजूर झाल्याने बाळशास्त्री जांभेकर यांचं मुंबईत स्मारक होण्याचा मार्ग मोकळा झाला आहे.

 
</text>
</doc>
