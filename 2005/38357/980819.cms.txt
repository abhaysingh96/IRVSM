<doc>
<docno>980819.cms.txt</docno>
<text>
 
महाराष्ट्र
होमगार्ड्स देण्याचा प्रस्ताव
[ Wednesday, January 05, 2005  12:13:35 am]


सुजित तांबडे

पुणे : जिल्ह्यातील देवस्थानांना नेहमी गदीर् होत असल्याने पोलिसांची कमतरता भासू लागल्याने त्या ठिकाणी कायमस्वरुपी होमगार्डस नेमण्याचा प्रस्ताव होमगार्डस विभागाकडून जिल्ह्यामधील सर्व देवस्थानांना पाठवण्यात आला आहे. या प्रस्तावामुळे भाविकांची गैरसोय टळून पोलिस दलावरील भारही कमी होणार आहे.

पुणे जिल्ह्यात अनेक ऐतिहासिक देवस्थाने आहेत. त्यांच्या दर्शनासाठी वेगवेगळ्या भागातून भाविक येत असतात. मनुष्यबळ कमी असतानाही पोलिस दलाला काही देवस्थानांमध्ये सुरक्षितता म्हणून कर्मचाऱ्यांची नेमणूक करावी लागते. होमगार्डस विभागाने त्यावर तोडगा काढला असून या देवस्थानांनी मागणी केल्यास त्यांना कायमस्वरुपी होमगार्डस पुरवण्याचे आश्वासन दिले आहे. त्याबाबतचा प्रस्ताव होमगार्डसने सर्व देवस्थानांना पाठवला आहे. देवस्थानने प्रत्येक होमगार्डसला दिवसाला 150 रुपये भत्ता देण्याचे प्रस्तावात नमूद केले असल्याचे होमगार्डसचे प्रशासिक अधिकारी एस. एच. गांधी यांनी सांगितले.

या धतीर्वर इंडियन एअरलाइन्स आणि मुंबईत रेल्वेसाठी पाचशे होमगार्डस पुरवले जाणार असल्याचेही गांधी यांनी स्पष्ट केले.

होमगार्डस आणि नागरी संरक्षण दलात जागेवरून तब्बल 25 वषेर् सुरू असणारा वाद संपूष्टात आला असल्याने होमगार्डसचे अत्याधुनिक प्रशिक्षण केंद सुरू करण्याचे स्वप्न साकार होणार आहे. येरवड्यामधील साप्रस भागातील 2.30 एकर जागा होमगार्डसच्या ताब्यात आली असून या जागेवर होमगार्डसचे अत्याधुनिक प्रशिक्षण केंद उभारले जाणार आहे. त्यासाठी राज्य सरकारने 75 लाख रुपयांचे अनुदान मंजूर केले आहे.

पुणे जिल्ह्यातील होमगार्डस स्थापना झाल्यापासून भाड्याच्या जागेत आहे. होमगार्डसच्या कार्यालयासाठी येरवड्यातील साप्रस पोलिस चौकीजवळील जागा मिळण्याची मागणी होमगार्डसकडून केली जात होती. होमगार्डस आणि नागरी संरक्षण दलात त्यासाठी तांत्रिक मुद्यांवरून गेली 25 वषेर् रस्सीखेच सुरू होती. अखेर या जागेचा ताबा होमगार्डसला देण्याचा निर्णय 30 डिसेंबर 2004 रोजी घेण्यात आला आहे. वर्षभरात या जागेवर होमगार्डसचे प्रशिक्षण केंद बांधले जाणार असून त्याचा नकाशा सरकारकडे पाठवल्याचे गांधी यांनी नमूद केले.

या अत्याधुनिक प्रशिक्षण केंदामध्ये आग विझवणे, प्रथमोचार, ज्युडो, कराटे याचे प्रशिक्षण दिले जाणार आहे. तसेच, प्रशिक्षणासाठी येणाऱ्या होमगार्डसची राहाण्याची व्यवस्था असेल, असेही गांधी म्हणाले.

होमगार्डस म्हणून काम करणाऱ्यांना पोलिस दलात पाच टक्के आरक्षण देण्याचा निर्णय गेल्यावषीर् घेण्यात आला. त्याप्रमाणे वन खाते आणि अग्नीशमन दलातही आरक्षण ठेवण्याचा प्रस्ताव सरकारकडे पाठवण्यात आल्याचे गांधी यांनी सांगितले.

 
</text>
</doc>
