<doc>
<docno>981673.cms.txt</docno>
<text>
 
बहुतांची अंतरे
लोकसंख्यावाढीला निसर्गाचे उत्तर
[ Wednesday, January 05, 2005  08:55:43 pm]


'' पृथ्वीचा थरकाप ' या अग्रलेखातील ( म. टा. 30 डिसें.) माल्थसच्या सिद्धांताचा उल्लेख योग्य वाटतो.ज्यावेळी लोकसंख्यावाढीच्या प्रश्ानबाबत एकूण मानवी समाज बेफिकिरी दर्शवितो आणि संततिनियमनाविषयी उदासीन राहतो, त्यावेळी पृथ्वीतलावरील भार कमी करण्याच्या उद्देशाने निसर्गाच्या रौद स्वरूपाचे कुठेतरी प्रगटीकरण होते व त्यात कैक दुदैर्वी लोकांचा अकाली अंत होतो, अशा अर्थाचे विधान माल्थस यांच्या अर्थशास्त्रावरील ग्रंथात आहे.

इंडोनेशियाजवळ झालेल्या सागरी भूकंपामुळे प्रलयंकारी लाटा उसळून भारत, श्ाीलंका वगैरे देशांतील हजारो माणसांचे बळी गेले. हे दुदैर्वी जीव मृत्युमुखी पडल्याचे दु:ख कुणाही सहृदय व्यक्तीला सैरभैर करील. या घटनेकडे असहाय्य नजरेने पाहणे व केवळ सहसंवेदना व्यक्त करणे पुरेसे ठरणार नाही. त्सूनामी मदत निधीसाठी आपापल्या कुवतीनुसार मदत करणे हे आपले कर्तव्य आहे.

सु. म. गोविलकर, वाशी.

 
</text>
</doc>
