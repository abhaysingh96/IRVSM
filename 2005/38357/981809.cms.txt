<doc>
<docno>981809.cms.txt</docno>
<text>
 
क्रीडा
खेळाला कराच्या जाचातून वगळा
[ Wednesday, January 05, 2005  11:27:14 pm]


शरद कदेकर

मंुबई : स्नूकर-बिलिर्यड्सच्या प्रचार, प्रसारासाठी या खेळाला सरकारकडून पाठिंब्याची अपेक्षा आहे ; पण महाराष्ट्र सरकारचा कारभारच उफराटा! बिलियर्ड्स, स्नूकरच्या टेबलांवर महिन्याकाठी पाच हजार रूपयांचा मनोरंजन कर भरावा असा तगादा सरकारकडून लावला जात आहे.

क्लबनी अजून तरी हा कर भरलेला नाही. मध्यंतरी मंंुबईत पूल पार्लर्सचा सुळसुळाट झाला होता, तिथे काही गैरप्रकार चालत अशीही ओरड होत होती. सरकारने या गैरप्रकारांना आळा घालण्यासाठी कर लावला तर समजण्यासारखं आहे पण मंुबइतील ज्या मोजक्या क्लबमध्ये बिलियर्ड्स- स्नूकर खेळला जातो, जिथे नामवंत खेळाडू नित्यनेमाने सराव करतात त्यांनाही कर भरण्याबाबत तगादा लावला हे योग्य नव्हे.

खेळाचा प्रचार, प्रसार या करांमुळे होणार कसा ? एकेकाळी क्रीडाक्षेत्रात महाराष्ट्र अग्रेसर होता पण सध्या महाराष्ट्राची क्रीडाक्षेत्रात पीछेहाट सुरू आहे अन् त्याला कारणीभूत आहेत ती अशी खेळाच्या प्रगतीला मारक ठरणारी जाचक क्रीडाधोरणं. महाराष्ट्र सरकारने आता तरी या जाचक करातून खेळांना वगळावं अशीच तमाम मंुबईकर क्रीडाप्रेमींची इच्छा आहे. ती फलदूप होते का ते आता बघायचं.

 
</text>
</doc>
