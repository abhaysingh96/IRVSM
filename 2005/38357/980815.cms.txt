<doc>
<docno>980815.cms.txt</docno>
<text>
 
महाराष्ट्र
जाण्यास स्थायी समितीची मंजुरी
[ Wednesday, January 05, 2005  12:12:31 am]


म. टा. प्रतिनिधी

पुणे : नाल्याच्या पात्रात बांधकामाला परवानगी द्यावी, असा तत्कालिन नगरविकास राज्यमंत्र्यांनी दिलेल्या बेकायदा आदेशाविरुद्ध पुणे महापालिका प्रशासनाला मुंबई हाय कोर्टात याचिका दाखल करण्यास मंगळवारी स्थायी समितीने मंजुरी दिली.

गुलटेकडी येथील मीरा सोसायटी आणि कॅन्टोन्मेण्ट हद्द या दरम्यान नालापात्र ( नालाबेड) आहे. यावर केशव अंतुमल यांनी आपला मालकीहक्क दाखवला आहे. पण त्या ठिकाणी महापालिकेने ग्रीनबेल्टचे आरक्षण टाकले आहे. तसेच तेथे फायनल प्लॉटही नाही, त्यामुळे त्याठिकाणी महापालिकेने बांधकामाला परवानगी दिली नव्हती.

महापालिकेच्या या निर्णयाविरुद्ध मालकातफेर् अल्ताफ मणियार यांनी कुलमुख्त्यार म्हणून नगरविकास राज्यमंत्र्यांकडे दावा दाखल केला. या जागेमध्ये बांधकामाला परवानगी द्यावी, असे आदेशपत्र राज्यमंत्र्यांनी महापालिकेला दिले.

याठिकाणी बांधकामाला परवानगी देता येणार नसून, राज्यमंत्र्यांच्या या आदेशाला मंुबई उच्च न्यायालयात आव्हान देण्याचा निर्णय प्रशासनाने घेतला आहे.

शिवाय महापालिकेच्या सार्वजनिक शौचालयांच्या देखभालीसाठी दिलेल्या कंत्राटीच्या अटीशतीर्ंचा भंग केल्याप्रकरणी ' ग्रामीण बहुउद्देशीय शिक्षण संस्था ' या खाजगी संस्थेवर दावा दाखल करून 60 लाख रुपये वसूल करण्यालाही स्थायी समितीने परवानगी दिली.

अधिकाऱ्यांची दिरंगाई

राज्य सरकारकडून महापालिकेच्या सेवेत आलेले सर्व अधिकारी मंगळवारी झालेल्या स्थायी समितीच्या बैठकीला उशिरा आले. या बैठकीला आयुक्त नसल्यामुळे सगळ्यांनीच दिरंगाई केली. त्यामुळे अतिरिक्त आयुक्त दादासाहेब झगडे यांनी सर्व अधिकाऱ्यांना चांगलेच फैलावर घेतले. अतिरिक्त आयुक्त जनरल ज्ञानेश्वर राजूरकर यांनी स्थायी समिती अध्यक्ष संगीता देवकर यांना पुन्हा असा प्रकार होणार नाही, अशी शाश्वती दिली. मात्र, पालिकेच्या कामामध्ये गांभीर्य नसेल तर, राज्य सरकारच्या कोणत्याही अधिकाऱ्यांना पालिकेत पाठवू नये, असे पत्र राज्य सरकारला पाठवणार असल्याचे देवकर यांनी सांगितले.

 
</text>
</doc>
