<doc>
<docno>980877.cms.txt</docno>
<text>
 
देश-विदेश
ने परत मातृभूमीला...
[ Wednesday, January 05, 2005  12:49:21 am]


नितीन यशवंतराव

पोर्ट ब्लेअर : रविवार , 26 डिसेंबर. सुनामीच्या तांडवात सारं होत्याचं नव्हतं झालं. तीस वर्षे घाम गाळून उभारलेले संसार पाण्यात वाहून गेले. हाती उरले आहे थोडेफार किडुकमिडुक. आता जायचं तरी कुठे... पहायचं तरी कुणाच्या तोंडाकडे ? केवळ एकच मार्ग दिसतोय... मायभूमीत परतण्याचा... मायभूमी महाराष्ट्र...!

सरत्या वर्षातील ख्रिसमसच्या दिवशी अंदमान- निकोबारमधील कँपेल बेचं चित्र नेहमीसारखंच होतं. निळ्याशार समुदाच्या किनारी वसलेली टुमदार घरं...समुदाची गाज ऐकत रोजची कामं करणारे लोक. तेथील लक्ष्मी नगर परिसरात एखादा फेरफटका मारल्यास महाराष्ट्रात असल्याचा भास व्हावा. त्याचं कारण घरांवरल्या पाट्या. इंगळे... सकपाळ... अहेर... अशा अस्सल मराठमोळ्या लोकांची ही वस्ती. त्यातील बहुतांश मंडळी मुळात पश्चिम महाराष्ट्र, मराठवाड्यातली आणि लष्करी सेवेशी संबंधित. त्यांचे वडिल, आजोबा असे कुणी ना कुणी 1973 मध्ये या बेटावर आलेले. त्यानंतर कँपेल बे हेच त्याचं घर झालेलं. मात्र सुनामीचा प्रकोप झाला आणि सुमारे 400 मराठी मंडळींच्या डोक्यावरचं छप्परच नाहीसं झालं. आज या मंडळीचा मुक्काम आहे पोर्ट ब्लेअर येथील मदत छावण्यांमध्ये.

भविष्यात आपल्यापुढे काय वाढून ठेवलंय, याची चिंता लागलेल्या या लोकांना बोलतं केलं असता त्यातून तीव्रतेने जाणवते ती त्यांना लागलेली महाराष्ट्रात परतण्याची आस.

माणिकराव अहेर यांचे कुटुंब मुळचे औरंगाबाद जिल्ह्यातील सिल्लोड तालुक्यातले. सुनामीचा प्रकोप आठवून मदत छावणीतल्या माणिकरावांच्या अंगावर आजही काटा उभा राहतो. दैव बलवत्तर म्हणून आमचं कुटुंब या संकटातून वाचलं, पण आज आमच्या हातात दमडीही उरलेली नाही. आता इथे राहावसं वाटत नाही. आमचं गाव मला डोळ्यांसमोर दिसतेय आणि खुणावतंयही...माणिकराव सांगतात.

सध्या मदत छावणीत दिवस काढणाऱ्या जयश्री सुदान इंगळे यांंचं मूळ गाव कराड तालुक्यातलं उमरज. त्यांच्याही बोलण्यातून जाणवते ती महाराष्ट्रात परतण्याची ओढ. भविष्यात काय लिहिलंय याची कल्पना नाही, पण आता कँपेल बेला परतावंस वाटत नाही, असं त्याही सांगतात.

सातारा जिल्ह्यातील येवतेश्वरच्या असलेल्या कविता सकपाळ आणि त्यांचे कुटुंबीय सध्या मदत छावणीत आश्रयाला आहे. निसर्गाच्या फटक्याने त्याही हादरल्या आहेत, मात्र त्याचवेळी, हा प्रकार रविवारी घडला हे त्यातल्या त्यात सुदैव, असे त्या मानतात. सुटीचा दिवस नसता तर कोण कुठे असता, काहीच सांगता येत नाही. मग सारं अधिकच कठीण झालं असतं, असं सांगून त्या दैवाचे आभारही मानतात!

अंदमान-निकोबारला आणखी धक्के.

कार निकोबारमधील हवाई दलाचा

तळ हलवण्यास एअर चीफ मार्शल एस. त्यागी यांचा नकार.

अंदमानमधील विमानतळाच्या धावपट्टीला तडे

मृतांची संख्या 1 लाख 46 हजार

भारतातील मृतांची संख्या 10 हजार

 
</text>
</doc>
