<doc>
<docno>981801.cms.txt</docno>
<text>
 
क्रीडा
पीएलएलमध्ये 13 परदेशी खेळाडूंचा सहभाग
[ Wednesday, January 05, 2005  11:25:41 pm]


हैदराबाद : पाकिस्तानचा पेनल्टी कॉर्नरतज्ज्ञ सोहेल अब्बास याच्यासह 13 परदेशी खेळाडू पहिल्या प्रिमियर हॉकी लीगमध्ये (पीएचएल) सहभागी होणार आहेत. गचिबावली स्टेडियमवर 13 जानेवारीपासून ही लीग सुरू होत आहेत.

भारतीय हॉकी महासंघाचे अध्यक्ष कंवरपालसिंग गिल यांनी बुधवारी पीएचएलच्या अव्वल श्रेणीत सहभागी होणाऱ्या पाचही संघांचे खेळाडू जाहीर केले. '' या लीगमध्ये आम्ही अनेक नव्या संकल्पना राबवत असून, त्यामुळे ही लीग रंगतदार होईल ,'' असा विश्वास त्यांनी व्यक्त केला.

महिनाभर चालणाऱ्या या लीगमध्ये मराठा वॉरियर्स (कर्णधार वीरेन रासक्युनिया), हैदराबाद सुलतान्स ( कर्णधार दिलीप तिकीर्), बंगलोर हायफ्लायर्स (कर्णधार अर्जुन हलाप्पा), शेर-ए-जालंदर (कर्णधार गगन अजितसिंग) आणि चेन्नई वीरन्स ( कर्णधार इग्नेस तिकीर्) हे पाच संघ साखळी पद्धतीने खेळतील, असं गिल यांनी सांगितलं.

आंतरराष्ट्रीय हॉकीमध्ये सर्वाधिक गोलांचा विश्वविक्रम नावावर असलेल्या अब्बाससहित स्पेनचा हुआन पाब्लो एस्कारे, वसीम अहमद, अहमद आलम, दिलावर हुसेन, काशिफ जवाद, मुदस्सर अली खान, झीशन अश्रफ, अली रझा, महंमद सकलेन, महंमद सरवार (सर्व पाकिस्तान) आणि कुहान षण्मुगानाथन व नूर अझलान बाकर (दोन्ही मलेशिया) यांनी लीगमध्ये खेळण्याचं मान्य केलं आहे, असं गिल यांनी सांगितलं. आणखी दोन परदेशी खेळाडू लीगमध्ये खेळण्याची शक्यता आहे, असं ते म्हणाले.

लीगमध्ये खेळण्याबद्दल प्रथमच खेळाडूंना मानधन मिळणार आहे, असं त्यांनी सांगितलं ; पण परदेशी खेळाडूंना देण्यात येणाऱ्या मानधनाची रक्कम त्यांनी उघड केली नाही.

पीएलएलचं आणखी एक आकर्षण म्हणजे एकूण 71 लाखांची बक्षीस रक्कम. अव्वल श्रेणीतील विजेत्यांना 30 लाख, तर उपविजेत्यांना 10 लाख रुपयांचा लाभ होणार आहे.

पीएलएल साखळी पद्धतीने खेळवली जाणार असून, प्रत्येक संघ एकमेकांशी दोनवेळा खेळतील. निर्धारित वेळेत विजयी होणारा संघ तीन गुणांची कमाई करेल, तर जादा वेळेत जिंकणारा संघाच्या गुणांत 2:1 अशी विभागणी करण्यात येईल.

पीएचएलच्या अव्वल श्रेणीतील संघ

मराठा वॉरियर्स : वीरेन रासक्युनिया ( कर्णधार), अॅड्रियन डिसोझा व बलजीतसिंग (गोलरक्षक), कॉनरॉय रेमेडियस, जसविंदरसिंग, सुनील यादव, विजय अल्फान्सो, धनराज पिल्ले, गिरीश पिंपळे, शिवेंदसिंग, देविंदरकुमार, एरॉल डिसिल्वा, हेमंत घेटे, हुम्झा मुज्ताबा, जुनैद जादा, अली रझा, महंमद सकलेन व काशिफ जवाद ( तिन्ही पाकिस्तान). प्रशिक्षक- क्लॅरेन्स लोबो.

हैदराबाद सुलतान्स : दिलीप तिकीर् (कर्णधार), राजशेखर, इंदरजीतसिंग चढ्ढा, अजितेश राय, हर्षवर्धन, चंदनसिंग, सुरेश, लाझरस बार्ला, समीर दाद, सिरील एक्का, श्रीजेश ( गोलरक्षक), नित्य जयानंद, सुसान टोपनो, अहमदखान (गोलरक्षक- पाकिस्तान), सोहेल अब्बास व वसीम अहमद (पाकिस्तान). प्रशिक्षक- नरेंदपालसिंग.

बंगलोर हायफ्लायर्स : अर्जुन हलाप्पा (कर्णधार), भारतकुमार चेत्री व कुटाप्पा (गोलरक्षक), इर्शाद अली, अजयकुमार, चंदशेखर काल्को, व्ही एस विनय, लेन अयाप्पा, प्रबोध तिकीर्, पवल लाक्रा, अमर ऐयम्मा, साबू वकीर्, संदीप मायकेल, हरीप्रसाद, सुनील एक्का, तुषार खांडेकर, मुदस्सर अली खान (पाकिस्तान) व कुहान षण्मुगानाथन (मलेशिया). प्रशिक्षक- रमेश परमेश्वरन.

शेर-ए-जालंधर : गगन अजितसिंग ( कर्णधार), मणिंदरसिंग व कमलदीपसिंग (गोलरक्षक), कंवलप्रीतसिंग, हरपालसिंग, जतिंदरपालसिंग, बलजीतसिंग सैनी, प्रभदीपसिंग, बलवंतसिंग, अजमेरसिंग, बलजीतसिंग धिल्लाँ, दलजीतसिंग धिल्लाँ, प्रभज्योतसिंग, दीपक ठाकूर, दिदारसिंग, परमिंदरसिंग, महंमद सरवार ( पाकिस्तान) व नूर अझलान ( मलेशिया). प्रशिक्षक- रमणदीपसिंग.

चेन्नई वीरन्स : इग्नेस तिकीर् (कर्णधार), देवेश चौहान व राजराजन (गोलरक्षक), विल्यम काल्को, नितीनकुमार, जगत जोथी, विवेक गुप्ता, बिमल लाक्रा, प्रभाकरन, जगन सेंथिल, अॅडम सिंक्लेअर, वेंकटेश, राजा, बिरेंदर लाक्रा, संदीपसिंग, दिलावर हुसेन, झीशान अश्रफ (पाकिस्तान) व हुआन पाब्लो एस्कारे (स्पेन). प्रशिक्षक- हरेंदरसिंग.

 
</text>
</doc>
