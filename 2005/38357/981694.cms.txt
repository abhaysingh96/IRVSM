<doc>
<docno>981694.cms.txt</docno>
<text>
 
अर्थव्यवहार
'सुनामी'ग्रस्तांसाठी आयसीआयसीआय, सेंचुरियनकडून मदतीचा हात
[ Wednesday, January 05, 2005  09:27:41 pm]


म. टा. बँकिंग प्रतिनिधी

मुंबई : देशभरातील बँकांच्या माध्यमाताून ' सुनामी ' ग्रस्तांसाठी मदतीचा हात पुढे केला आहे. सेन्चुरियन बँकेने सुनामी रिलिफ फंडासाठी मदत पाठवणाऱ्यांसाठी डिमांड ड्राफ्ट किंवा चेकवर कोणतेही शुल्क न आकारण्याचा निर्णय घेतला आहे. ही सुविधा देशातील सर्व शाखांत उपलब्ध असेल.

आयसीआयसीआय बँकेने पंतप्रधान निधीत पाच कोटी रुपयांचा निधी देतानाच देशभरातील 500 शाखा , 1800 एटीएम तसेच टेलिफोन व इंटरनेट बँकिंगद्वारे दक्षिणेतील समुद भूकंपग्रस्तांना मदत करणाऱ्यांना कोणतेही बँकिंग शुल्क आकारणार नाही, असे जाहीर केले आहे. या शिवाय मदतनिधी गोळा करण्यासाठी आयसीआयसीआय बँकेने ' आयसीआयसीआय कम्युनिटीज सुनामी रिलिफ फंड ' ची स्थापना केली असून दात्यांना आयकराच्या 80 जी नियमाप्रमाणे करसवलत मिळेल, असे स्पष्ट केले आहे. दरम्यान, बँकेने क्रेडीड कार्डधारकांना व्यवहारावर मिळणारे बक्षिसाचे गुण (रिवार्ड पाँईंट) मदत निधीकरिता देण्याचा पर्याय ठेवला आहे. आयसीआयसी बँकेच्या कर्मचाऱ्यांनीदेखील पगारातून दोन कोटी रुपयांचा निधी देण्याचे ठरवले आहे.

 
</text>
</doc>
