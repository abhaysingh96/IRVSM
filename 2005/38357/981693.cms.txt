<doc>
<docno>981693.cms.txt</docno>
<text>
 
अर्थव्यवहार
गुंतवणूकदारांचा ओढा अजूनही 'आरबीआय रिलिफ बाँड'कडेच
[ Wednesday, January 05, 2005  09:27:04 pm]


म. टा. व्यापार प्रतिनिधी

मुंबई : गेल्या काही दिवसांत शेअर बाजार तेजीत असताना आणि ज्येष्ठ नागरिकांसाठी नऊ टक्के व्याजाची ' सिनिअर सिटिझन्स ' ची योजना कार्यान्वित झाली असतानादेखील रिर्झव्ह बँकेच्या आठ टक्के आरबीआय रिलिफ बाँडला मिळणारा प्रतिसाद थक्क करणारा आहे.

गेल्या वर्षी नोव्हेंबरमध्ये आरबीआय रिलिफ बाँडच्या माध्यमातून सरकारच्या तिजोरीत 901.6 कोटींची भर पडली. तर नोव्हेंबर 2003 मध्ये हाच आकडा 503 कोटी रुपये एवढा होता. आरबीआयच्या आठ टक्के (करपात्र) आणि 6.5 टक्के (कर नसलेले) या दोन्ही बाँड नेहमीच उत्तम प्रतिसाद मिळतो. मात्र गेल्या वषीर् बजेटमध्ये अर्थ मंत्रालयाने 6.5 टक्के दराचे बाँड योजना नऊ जुलैला बंद केल्यामुळे अनेक गुंतवणूकदारांनी आठ टक्के बाँडचा पर्याय निवडला. त्यामुळे गेल्या ऑगस्टमध्ये रिर्झव्ह बँकेच्या तिजोरीत 1,587 कोटी रुपयांची विक्रमी माया जमली होती.

आरबीआय रिलिफ बाँड हे ' आरबीआय सेव्हिंग बाँड ' म्हणूनदेखील ओळखले जातात. यात आठ टक्के (करपात्र) आणि 6.5 टक्के ( कर नसलेले) असे दोन प्रकार आहेत. यातील गुंतवणूक म्हणजे वाढत्या उत्पन्न गटासाठी अतिशय सुरक्षित गुंतवणुकीचा मार्ग समजला जातो. टपाल खात्याची ' मन्थली इन्कम स्किम ' देखील आरबीआयप्रमाणे आठ टक्के परतावा देते. मात्र बाँड घेण्याचा महत्त्वाचा उद्देश म्हणजे त्यांचा परतावा बँकेच्या माध्यमातून ग्राहकाला सोयीस्कर असा होतो.

गेल्या वषीर् सप्टेंबरनंतर शेअर बाजार तेजीत असताना बाँडला मिळणारा प्रतिसाद खरोखरच आश्चर्यकारक होता. कदाचित आठ टक्के व्याज गुंतवणुकदारांना आकषिर्त करत असावा किंवा शेअर बाजाराचा धोका ते घेत नसावेत.

 
</text>
</doc>
