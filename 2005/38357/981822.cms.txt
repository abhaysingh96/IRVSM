<doc>
<docno>981822.cms.txt</docno>
<text>
 
महाराष्ट्र
उसाला 1000 रु. भाव
[ Wednesday, January 05, 2005  11:34:40 pm]


म. टा. वृत्तसेवा

मधुकर साखर कारखान्याचा निर्णय

जळगाव : फैजपूर येथील मधुकर सहकारी साखर कारखान्याने ऊस उत्पादकांना प्रतीटन एक हजार रु. भाव देण्याचा निर्णय घेतला आहे. सोमवारी झालेल्या संचालक मंडळाच्या बैठकीत हा निर्णय झाल्याचे कारखान्याचे संस्थापक अध्यक्ष माजी मंत्री जे. टी. महाजन यांनी सांगितले.

कारखान्याने यापूवीर्च चालू गळीत हंगामात खरेदी करण्यात येणाऱ्या उसाला 800 रु. पहिला हप्ता एकरकमी देण्याचे जाहीर केले होते. मात्र साखर धंद्यातील तेजीचे वातावरण व वाढता भाव लक्षात घेऊन कारखान्याने जिल्ह्यातील ऊस उत्पादकांना एक हजार रु. प्रतीटनाप्रमाणे भाव देण्याचे संचालक मंडळाने ठरविले. हा भाव यापूवीर् चालू गळितासाठी आलेल्या उसालाही देण्यात येणार आहे.

बाहेरून आलेल्या उसालाही वाढीव भाव लवकरच जाहीर करण्याचा निर्णय या बैठकीत घेण्यात आला. तसेच कारखान्याचे ऊस उत्पादक शेतकऱ्यांना ऊस लागवडीकरिता प्रोत्साहन मिळावे यासाठी सुरू केलेले धोरण पुढे कायम ठेवण्याचा निर्णयही घेण्यात आला. या निर्णयाचे शेतकऱ्यांनी स्वागत केले असून त्यात उत्साहाचे वातावरण पसरले आहे.

कुलगुरुंची बैठक

उच्च शिक्षणाच्या संदर्भात महत्त्वपूर्ण विषयांवर चर्चा करण्यासाठी राज्यातील अकृषी विदयापीठांच्या कुलगुरुंची बैठक महाराष्ट्राचे उच्च शिक्षण मंत्री सुरेश जैन यांच्या अध्यक्षतेखाली येथे 7 जानेवारी रोजी उत्तर महाराष्ट्र विद्यापीठात आयोजित केली आहे. विद्यापीठ कायद्यातील सुधारणा तसेच स्वयंनिर्वाही विद्यापीठे यासह उच्च शिक्षणाच्या संदर्भातील महत्त्वपूर्ण विषयांवर या बैठकीत चर्चा होणार आहे.

मुंबई, पुणे, एसएनडीटी, स्वामी रामानंद तीर्थ, अमरावती, कोल्हापूर, सोलापूर, यशवंतराव चव्हाण महाराष्ट्र मुक्त विद्यापीठाचे कुलगुरु, डॉ. बाबासाहेब मराठवाडा या विद्यापीठांचे कुलगुरु या बैठकीस उपस्थित राहणार असल्याची माहिती उमविचे कुलसचिव डॉ. आर. एस. गुप्ता यांनी दिली.

 
</text>
</doc>
