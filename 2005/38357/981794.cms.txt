<doc>
<docno>981794.cms.txt</docno>
<text>
 
क्रीडा
दोन दशकांनंतर महाराष्ट्राचे पुरुष अजिंक्य
[ Wednesday, January 05, 2005  11:23:22 pm]


मंचर : 24 व्या फेडरेशन चषक कबड्डी स्पधेर्त महाराष्ट्राच्या पुरुषांनी तब्बल दोन दशकांनंतर विजेतेपद पटकावण्याचा पराक्रम केला ; परंतु महिलांना मात्र अंतिम सामन्यात रेल्वेकडून पराभव पत्करावा लागला.

महाराष्ट्र राज्य कबड्डी संघटना व आंबेगाव तालुका राष्ट्रवादी काँग्रेस यांच्या संयुक्त विद्यमाने येथील छत्रपती शिवाजी महाराज क्रीडा नगरीत पार पडलेल्या या स्पधेर्त महाराष्ट्राच्या पुरुषांनी अंतिम झुंजीत सेनादलावर 21- 20 असा रोमहर्षक विजय मिळवला. मध्यंतराला महाराष्ट्र 6-5 असा आघाडीवर होता.

सामन्याचा उत्तरार्ध अतिशय चुरशीचा झाला. सेनादलाच्या षण्मुगमने एकाच चढाईत चार गडी बाद करून आपल्या संघाला आघाडी मिळवून दिली होती ; परंतु महाराष्ट्राचे पंकज शिरसाट व शैलेश सावंत यांनी चौफेर चढाया करून महाराष्ट्राचं आव्हान कायम राखलं. शेवटच्या मिनिटाला 20-20 अशी बरोबरी झाल्यामुळे सामन्यातली रंगत कळसाला पोहोचली. पण त्याचवेळी नीलेश दुगेर्ने षण्मुगमची अफलातून पकड केली आणि महाराष्ट्राला महत्त्वाची आघाडी मिळवून दिली. हीच पकड अखेर निर्णायक ठरली. शेवटची चढाई शैलेशने साधवतेने केली आणि विजेतेपद निश्चित केलं.

महिलांमधील अंतिम लढतीत रेल्वे संघाने महाराष्ट्रावर 34-21 असा 13 गुणांनी विजय मिळवून या स्पधेर्चे वीस वेळा अजिंक्यपद पटकविण्याचा मान मिळविला. पंधरा हजार क्रीडारसिकांनी या स्पधेर्ला प्रचंड प्रतिसाद दिला होता.

रेल्वेने अनुराधा डोणगांवकरची अप्रतिम पकड करून प्रथम गुणाची कमाई केली. महाराष्ट्राच्या पूनम पाटील हिने भक्ती कुलकणीर्ची सफाईदार पकड करून आपल्या संघास प्रथम गुण मिळवून दिला.

अभिलाषा म्हात्रे हिने खोलवर चढाई करून बोनस गुण मिळवून दुसऱ्या गुणाची नोंद केली. त्यानंतर सलमा शेखने चढाईत गुण घेत आपल्या संघाची गुणसंख्या वाढविली. पण नंतर रेल्वेच्या भक्ती कुलकणीर्ने महाराष्ट्राचे क्षेत्ररक्षण भेदून दोन खेळाडू बाद केले, त्या वेळेस तिला क्रीडारसिकांनी प्रचंड प्रतिसाद दिला. नंतर भक्तीने गुण घेण्याचा सपाटा लावल्यामुळे रेल्वेने दहाव्या मिनिटाला महाराष्ट्रावर लोण दिला. त्यावेळेस रेल्वेकडे 14-7 अशी आघाडी होती, विश्रांतीला रेल्वेने 21-12 अशी नऊ गुणांची आघाडी घेतली.

उत्तरार्धात महाराष्ट्राच्या अभिलाषा म्हात्रेने खोलवर चढाई करून उलटी लाथ मारून खेळाडू टिपला. नंतर तिने आपल्या प्रत्येक चढाईत गुण घेण्याचा सपाटा लावून रेल्वेची आघाडी कमी केली. या सामन्यात महाराष्ट्राच्या अभिलाषा म्हात्रेने 14 चढाया करून 8 गुण मिळविले व 2 बोनस गुणांची कमाई केली, तर तिच्या 6 चढाया निष्फळ झाल्या. अनुराधा डोणगांवकरने 12 चढाया केल्या आणि 3 गुण व 3 बोनस गुणांची नोंद केली. तिच्या 3 चढाया निष्फळ ठरल्या व चार वेळेस पकड झाली.

रेल्वेच्या भक्ती कुलकणीर्ने 15 चढाया करून 8 गुण मिळविले व 7 बोनस गुण मिळविले. तिची एकदा पकड झाली व 3 चढाया निष्फळ झाल्या. महाराष्ट्राच्या अनुराधा डोणगांवकर, अभिलाषा म्हात्रे, अर्चना शिंदे या खेळाडूंचे विजयासाठी प्रयत्न अपुरे पडले. रेल्वेकडून भक्ती कुलकणीर्चा अष्टपैलू खेळ झाला. व्ही. तेजस्विनीने तिला चांगली साथ दिली.

रेल्वेने अजिंक्यपद पटकावून 31 हजार रुपये व चषक पटकावला, तर महाराष्ट्राने रोख रुपये 21 हजार कमावले. तिसरा क्रमांक कर्नाटकाला मिळाला. त्यांना 11 हजार गौरविण्यात आले.

पुरुष व महिलांमध्ये सवोर्त्तम खेळाडू म्हणून अनुक्रमे पंकज शिरसाट (महाराष्ट्र) आणि अनुराधा डोणगावकर यांची निवड झाली. त्यांना प्रत्येकी 1500 रुपयांचे पारितोषिक मिळाले. सवोर्त्तम चढाईपटू म्हणून षण्मुगम आणि अभिलाषा म्हात्रे यांना एक हजार रुपये मिळाले. आपल्या पहिल्याच राष्ट्रीय स्तरावरच्या स्पधेर्त खेळताना अभिलाषाने हा पराक्रम गाजवला हे विशेष. सवोर्त्तम पकडपटू म्हणून नीलेश दुगेर् व बनानी शाह यांना प्रत्येकी एक हजार मिळाले.

 
</text>
</doc>
