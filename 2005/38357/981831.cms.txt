<doc>
<docno>981831.cms.txt</docno>
<text>
 
महाराष्ट्र
कॅमेऱ्यामागच्या आठवणींचा उलगडला पट ...
[ Wednesday, January 05, 2005  11:40:26 pm]


म. टा. प्रतिनिधी

पुणे : अमिताभ बच्चन, माधुरी दीक्षित यांच्यापासून ते हृतिक रोशनपर्यंत आणि एम. एफ. हुसेन, जे. आर. डी. टाटा, लतादीदी, सचिन तेंडुलकर असा छायाचित्रांशी संबंधित आठवणींचा ठेवा ज्येष्ठ छायाचित्रकार गौतम राजाध्यक्ष यांनी बुधवारी उलगडला... तो ही खुद्द आशा भोसले यांच्या उपस्थितीत! निमित्त होते आशय सांस्कृतिकतफेर् त्यांच्याशी आयोजित करण्यात आलेल्या दृक-श्ााव्य गप्पांचे.

गौतम राजाध्यक्ष यांनी आजवर काढलेल्या छायाचित्रांमधील त्यांची आवडती काही मोजकी छायाचित्रे ' स्लाइड-शो ' च्या माध्यमातून रसिकांसमोर सादर केली अन् त्याचबरोबर त्या छायाचित्रांमागचा इतिहास, तेव्हाच्या आठवणी आणि किस्से, अशी एका कॅमेरामागे असणाऱ्या कलाकाराची गप्पांची मैफल रंगत गेली. त्यामुळे छायाचित्रांच्या या ' फ्लॅशबॅक ' प्रवासातून ' प्रत्यक्षाहूनही प्रतिमा सुंदर ' या उक्तीचा योग्य अर्थच बालगंधर्वमधील उपस्थितांना घेता आला.

कॅमेराला घाबरून असणारे दिलीपकुमार, अमिताभ यांच्यासारखे ' सुपरस्टार ', अगदी नैसगिर्क भाव प्रकट करणारी नूतन, छायाचित्रापेक्षाही प्रत्यक्षात अधिक सुंदर असणारी डिंपल, अवघ्या एका सूचनेरुप आपल्या चेहऱ्यात बदल करू शकणारी माधुरी... अशा ' ग्लॅमर ' क्षेत्राशी संबंधित कित्येकांच्या पडद्यामागच्या आठवणी गौतम राजाध्यक्ष यांनी कथन केल्या.

पहिल्यापासून मला चेहऱ्यांचे आकर्षण आहे. एखाद्या व्यक्तीशी, त्याच्या व्यक्तिमत्त्वाशी अथवा त्याच्यातील कलांशी आपला परिचय होतो, तो चेहऱ्याच्याच माध्यमातूनच. म्हणूनच, त्या चेहऱ्यातून परावतिर्त होणारे भाव जसेच्या तसे कॅमेऱ्यात बंदिस्त करण्यात मला आनंद मिळतो, असे विज्ञान शाखेतून पदवी घेतल्यावर व्यावसायिक छायाचित्रकारापर्यंत मजल मारणाऱ्या राजाध्यक्ष यांनी सांगितले.

एखाद्या व्यक्तीचे छायाचित्र काढताना केवळ तोच चेहरा आपल्याला दिसतो असे सांगून कॅमेराची भीती घालवण्याकरता संबंधित व्यक्तीविषयी, त्याच्या आवडी-निवडीविषयी संवाद साधून त्याला ' रिलॅक्स ' केल्यावरच अचूक छायाचित्र मिळते, असेही राजाध्यक्ष यांनी सांगितले.

मागे उभा मंगेश....

गौतम राजाध्यक्ष यांच्या कार्यक्रमाला सुप्रसिद्ध गायिका आशा भोसले पुण्यात असल्याने आवर्जून उपस्थित होत्या. ' स्लाइड- शो ' नंतर आशा भोसले यांनीही ' फोटोसेशन ' करतानाच्या राजाध्यक्ष यांच्याविषयीच्या आठवणी सांगितल्या. तसेच प्रेक्षागृहातून अनेक श्ाोत्यांनी आशाताईंना गाण्याच्या चार ओळी सादर करण्याची विनंती केल्यावर ' मागे उभा मंगेश... ' या गीताचे ध्रुवपद सादर केले अन् टाळ्यांच्या कडकडाटात प्रेक्षागृहातील रसिकांचा निरोप घेतला.

 
</text>
</doc>
