<doc>
<docno>981525.cms.txt</docno>
<text>
 
महामुंबई
जाचमुक्त प्राण्यांची गोष्ट!
[ Wednesday, January 05, 2005  06:30:09 pm]


मुंबई टाइम्स टीम

नव्या वर्षाच्या कॅलेण्डर्समध्ये हीरो-हीरोइन्सचं डोकावणं हे आता नवीन नाही. स्पोर्ट्स कारपासून ते निसर्गातील अद्भुत गोष्टींपर्यंत आणि प्रकाशाच्या विविध छटांपासून ते विविध प्रदेशांच्या माहितीचित्रांपर्यंत अनेक कॅलेण्डर्स सगळ्यांचंच आकर्षण ठरत असतात. पण प्राणीमित्रांसाठी झटणाऱ्या ' पेटा ' या संघटनेनं एक वेगळं कॅलेण्डर आणलंय! ' पेटा ' च्या प्रयत्नांतून मालकांच्या जाचातून सुटका झालेल्या प्राण्यांच्या रोचक कथा आणि प्राण्यांच्या देखण्या फोटोनं हे कॅलेण्डर सजलंय.

भूतदया आणि प्रेमाचा संदेश देणारं हे कॅलेण्डर प्राणीमित्रांसोबत साऱ्यांसाठी निश्चितच प्रेरणादायी आहे. कॅलेण्डरची गरज भासणाऱ्या प्रत्येक ठिकाणी हे कॅलेण्डर निश्चितच तुमच्या मनाला स्पर्श करेल, असं पेटा इंडियाच्या प्रमुख कार्यर्कत्या अनुराधा साहनी यांचं म्हणणं आहे.

अनेक पर्यावरणप्रेमी लोकांच्या मदतीने पेटाने वेळोवेळी सुटका केलेल्या प्राण्यांची पोस्टर्स कॅलेण्डरच्या प्रत्येक महिन्याचं आकर्षण आहे. ' पेटा ' च्या कामावर प्रकाश टाकणाऱ्या या कॅलेण्डरमध्ये जाच सहन करणाऱ्या प्राण्यांच्या सुटकेसाठी आपण काय करू शकतो, याची माहितीही दिली आहे.

स्वत:चं भविष्य अंधारात असणारा ' शोनू ' पोपट हा मंुबईच्या रस्त्यांवर भविष्य सांगत असे. छताला डोकं घासणाऱ्या छोट्याशा पिंजऱ्यात अडकल्यानं कार्ड उचलण्यासाठी पिंजऱ्यातून आतबाहेर करणं, एवढंच व्यायामाचं साधन त्याच्याकडे होतं. त्याची मुक्तता करून पुनर्वसन केंदात त्याची देखभाल करण्यात आली. त्याला नवं आयुष्य देण्याची रोचक कथा या कॅलेण्डरमध्ये अनुभवता येईल.

मॅक्स ब्रोकोली हा ससा त्याच्या गरजांविषयी संपूर्ण अज्ञानी असणाऱ्या मालकाकडे तारेच्या पिंजऱ्यात राहत होता. त्याची सुटका केल्यानंतर तो आता वेताच्या पेटीत राहण्यात तरबेज झालाय. आता तर त्याची जोडीदारीण ' रोझ ' ही त्याला भेटलीय. अशा इण्टरेस्टिंग कथाही कॅलेण्डरमध्ये आहेत. सर्कशीत आयुष्य घालवणारा ' रॅडक्लिफ ', काचेच्या पेटीत जीव घुसमटलेल्या नाग व दमन नावाच्या शाही घोरपडी, अर्धा कुत्रा आणि अधीर् वटवाघूळ असणारी मॅगी, दुखावलेलं पॉली अस्वल, कलीर् नावाची गाय अशा विविध प्राण्यांचा या कॅलेण्डरमध्ये समावेश आहे. प्रत्येक महिन्याचा खास एक पाहुणा आहे. त्याचा जीवनपट यामध्ये उलगडून दाखवला गेला आहे.

 
</text>
</doc>
