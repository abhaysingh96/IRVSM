<doc>
<docno>981817.cms.txt</docno>
<text>
 
महाराष्ट्र
बालगंधर्व संगीत महोत्सव 7 जानेवारीपासून
[ Wednesday, January 05, 2005  11:31:39 pm]


म. टा. वृत्तसेवा

जळगाव : येथील वसंतराव चांदोरकर स्मृती प्रतिष्ठान आणि जैन चॅरिटीज यांनी आयोजित केलेल्या बालगंधर्व संगीत महोत्सवाचा कार्यक्रम 7 ते 9 जानेवारी या काळात जे. डी. सी. सी. बँकेच्या सभागृहात होणार आहे.

महोत्सवाची सुरुवात शुक्रवारी संध्याकाळी 7.30 वाजता होईल. पहिल्या सत्रात पंडित प्रमोद गायकवाड व त्यांचे सहकारी सनईवादन सादर करणार आहेत. त्यानंतर दुसऱ्या सत्रात उस्ताद झिया फरिदुद्दिन डागर व उस्ताद मोहिउद्दिन डागर यांचे पट्टशिष्य पंडित उदय भवाळकर यांचे धृपद गायन होणार आहे. तिसऱ्या सत्रात गुरू वेणुगोपाल पिल्ले व आचार्य पार्वती कुमार यांच्या शिष्या पंडिता तेजस्विनी लेले व त्यांच्या दोन कन्या ग्रिष्मा लेले शिशिरा लेले यांचे युगल भरतनाट्यम होईल. दुसऱ्या दिवशी पहिल्या सत्रात पंडित दीपक महाराज यांचे कथ्थक नृत्य होणार आहे तर दुसऱ्या सत्रात पंडित रतन मोहन शर्मा यांचे शास्त्रीय गायन होणार आहे. त्यानंतर पद्मविभूषण पंडित शिवकुमार शर्मा यांचे संतुरवादन होईल. तिसऱ्या दिवशी पंडित योगेश रामशी यांच्या तबला वादनाने पहिल्या सत्रास आरंभ होईल. त्यानंतर आशाताई खाडिलकर यांचे शास्त्रीय गायन होणार आहे. रेणू मुजुमदार यांच्या बासरीवादनाने संगीत महोत्सवाचा समारोप होणार आहे.

 
</text>
</doc>
