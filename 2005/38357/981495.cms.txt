<doc>
<docno>981495.cms.txt</docno>
<text>
 
प्रगती फास्ट
... प्रोत्साहन देणारं शिक्षण
[ Wednesday, January 05, 2005  06:10:29 pm]


जेम्स कुक युनिव्हसिर्टीचा समावेश जगातील टॉपच्या रिसर्च युनिव्हसिर्टीमध्ये आहे. इथे रिसर्चव्यतिरीक्त विद्यार्थ्यांना अंडर ग्रॅज्युएट, पोस्ट ग्रॅज्युएट कोर्सेस करता येतात. पण प्रवेश घेण्यापूवीर् विद्यार्थ्यांनी खर्चाचं नियोजन करणं आवश्यक आहे. परदेशी विद्यार्थ्यांना आथिर्क मदत करण्यासाठी युनिव्हसिर्टीकडून काही स्कॉलरशिप्स देण्यात येतात.

ऑॅस्ट्रेलियातील शिक्षणाकडे विद्यार्थ्यांचा कल गेल्या काही वर्षांत वाढला आहे. शिक्षणासाठी इथलं पोषक वातावरण आणि विविध आंतरराष्ट्रीय कोर्सेसचे पर्याय या आकर्षणात भर घालतात. आता रिसर्चसाठीही ऑस्ट्रेलियाचा तुम्हाला विचार करता येईल. इथे जगातील रिसर्चच्या संधी देणाऱ्या टॉपच्या तेरा युनिव्हसिर्टी आहेत. त्यात जेम्स कुक युनिव्हसिर्टीचं नाव प्रामुख्याने घेता येईल. या युनिव्हसिर्टीचे कॅम्पस अनेक ठिकाणी आहेत, पण मुख्य कॅम्पस क्विन्सलॅण्ड शहरात आहे. शिवाय युनिव्हसिर्टीचे इतर कॅम्पस माऊण्ट इसा, मॅके, थर्सडे आयलॅण्ड इथे आहेत. या युनिव्हसिर्टीतील कोसेर्स सिडनी आणि मेलबर्नमधील एज्युकेशन डिपार्टमेण्टच्या मदतीने घेतले जातात.

विद्यार्थ्यांना विविध प्रकारच्या कोर्सेसचे पर्याय इथे उपलब्ध आहेत. या युनिव्हसिर्टीमध्ये प्रामुख्याने ट्रॉपिकल भागातील विषयांवर रिसर्च केलं जातं. ही टॉपची रिसर्च ओरिएण्टेड युनिव्हसिर्टी फक्त रिसर्च प्रोजेक्टपुरती मर्यादित नाही. वेगवेगळ्या प्रकारचे असंख्य कोर्सेस विद्यार्थ्यांना करता येतील. आर्ट्स, सायन्स, एज्युकेशन, हेल्थ सायन्स, इंजिनीअरिंग, लॉ, मेडिसिन, आयटी आणि सोशल सायन्स विषयातील सुमारे 170 हून अधिक अंडर ग्रॅज्युएट आणि 140 पोस्ट ग्रॅज्युएट कोसेर्स जेम्स कुक युनिव्हसिर्टीत उपलब्ध आहेत.

विद्यार्थ्यांना इथे प्रवेश घ्यायचा असेल तर ऑनलाइन अर्ज करता येतो. युनिव्हसिर्टीत प्रवेश घेण्यासाठी खालील गोष्टी पूर्ण कराव्या लागतील.

सर्व शैक्षणिक प्रमाणपत्रांच्या कॉपी

मूळ प्रमाणपत्र इंग्रजीव्यतिरिक्त कोणत्या भाषेत असली तर मान्यताप्राप्त इंग्रजी अनुवादकाकडून भाषांतरीत करून त्याची कॉपी अर्जाला जोडावी. या कॉपीज युनिव्हसिर्टीकडून, प्रशासकीय अधिकारी किंवा नोटरी स्वरूपात सटिर्फाइड केलेल्या असाव्यात.

ज्या विद्यार्थ्यांची मातृभाषा इंग्रजी नाही त्यांना इंग्रजी भाषेवरील प्रभुत्व सिद्ध करण्यासाठी टोफेल किंवा आयईएलटीएस परीक्षेतील स्कोअर दाखवणारं सटिर्फिकेट सादर करावं लागेल.

तसंच प्रवेश अर्ज सादर करताना शैक्षणिक प्रमाणपत्रांसोबत शैक्षणिक पात्रतेची सत्यता पटवून देणारं त्या इन्स्टि्यूशनच्या रजिस्ट्रारचं सटिर्फिकेट किंवा स्टेटमेण्ट जोडावं लागतं.

युनिव्हसिर्टीच्या नियमानुसार एखादा विद्यार्थी युनिव्हसिर्टीच्या शैक्षणिक अटी पूर्ण करतो पण इंग्रजी भाषेवरील प्रभुत्व सिद्ध करता येत नसेल तर त्याला युनिव्हसिर्टीच्या इंग्लिश लँग्वेज सेण्टरमध्ये इंग्रजी भाषा शिकण्याची संधी दिली जाते.

युनिव्हसिर्टीचं शैक्षणिक वर्ष फेब्रुवारीपासून सुरू होतं. फेब्रुवारी ते जून आणि ऑगस्ट ते नोव्हेंबर अशा दोन सेमिस्टरमध्ये हे शैक्षणिक वर्ष विभागलं जातं. डिग्री कोर्सच्या पहिल्या सेमिस्टरची प्रवेश प्रक्रिया जानेवारीमध्ये बंद होते, तर दुसऱ्या सेमिस्टरची प्रवेशप्रक्रिया जूनमध्ये बंद होते. या सेमिस्टरला प्रवेश देण्याचा अंतिम निर्णय जेम्स कुक युनिव्हसिर्टीच्या ओरिएण्टेशन प्रोग्राममध्ये घेतला जातो. हा प्रोग्राम सेमिस्टर सुरू होण्याआधी एक आठवडा आयोजित केला जातो.

युनिव्हसिर्टीच्या प्रत्येक कोर्सची फी वेगवेगळी असते. कोर्सची फी विद्यार्थ्यांना प्रवेश घेताना भरावी लागते. परदेशी विद्यार्थ्यांना प्रत्येक सेमिस्टरसाठी 162 ऑस्ट्रेलियन डॉलर आणि पूर्ण वर्षासाठी 324 ऑस्ट्रेलियन डॉलर हेल्थ इन्शुरन्स काढावा लागतो. स्टुडण्ट असोसिएशनच्या फीसाठी 137 ऑस्ट्रेलियन डॉलर प्रती सेमिस्टर तर प्रती वर्ष 275 ऑस्ट्रेलियन डॉलर खर्च करावे लागतात. या खर्चाव्यतिरिक्त विद्यार्थ्यांना पुस्तकं आणि इतर खर्च असतोच. त्यामुळे इथल्या एखाद्या कोर्सला प्रवेश घेताना विद्यार्थ्यांनी या खर्चाचं योग्य नियोजन करावं.

विद्यार्थ्यांना युनिव्हसिर्टीतर्फे स्कॉलरशिपही दिली जाते. परदेशातून आलेल्या विद्यार्थ्यांसाठी दोन प्रकारच्या स्कॉलरशिप दिल्या जातात. यात ' द ऑस्ट्रेलियन डेव्हलपमेण्ट ' आणि ' इण्टरनॅशनल पोस्टग्रॅज्युएट रिसर्च ' स्कॉलरशिपचा समावेश आहे. ' द ऑस्ट्रेलियन डेव्हलपमेण्ट स्कॉलरशिप ' च्या माध्यमातून काही निवडक परकीय देशांमधील विद्यार्थ्यांना ऑस्ट्रेलियामध्ये शिकण्याची संधी दिली जाते. ' इण्टरनॅशनल पोस्ट ग्रॅज्युएट रिसर्च स्कॉलरशिप ' मध्ये मास्टर किंवा पीएचडी करणाऱ्या विद्यार्थ्यांना स्कॉलरशिप देण्यात येते. या स्कॉलरशिपमध्ये ट्युशन फी, मेडिकल आणि इन्शुरन्स यांचा प्रामुख्याने समावेश असतो. 30 सप्टेंबरपूवीर् पोस्टग्रॅज्युएट रिसर्च डिग्री कोर्सला प्रवेश घेणारे विद्याथीर् या स्कॉलरशिपसाठी पात्र ठरले जातात. अंडर ग्रॅज्युएट कोर्सच्या विद्यार्थ्यांसाठी कोणत्याही प्रकारची स्कॉलरशिप दिली जात नाही. विद्यार्थ्यांना कोर्सनंतर प्लेसमेण्ट असिस्टन्सही दिलं जातं.

परदेशातून आलेल्या विद्यार्थ्यांना टाऊन्स व्हिले किंवा केर्न्स इथे राहता येईल. कॅम्पसमध्ये असणाऱ्या अपार्टमेण्ट्समध्ये किंवा शहरातील इतर ठिकाणी त्यांच्या राहण्याची व्यवस्था करता येते. युनिव्हसिर्टीतफेर् निवासव्यवस्था होण्यासाठी विद्यार्थ्यांना प्रवेशअर्जाबरोबर तसं नमूद करणारा अर्ज करावा लागतो.

संपर्क :

जेम्स कुक युनिव्हसिर्टी, टाऊन्सव्हिले, क्यूएलडी 4811.

टेलिफोन नंबर : + 61 7 4781 4111.

जेम्स कुक युनिव्हहसिर्टी, पीओ बॅक्स 6811, केर्न्स क्यूएलडी 4870. टेलिफोन नंबर : 61 7 4042 1111.

जेम्स कुक युनिव्हसिर्टी, पीओ बॅक्स 301, मॅके, क्यूएलडी 4740,

टेलिफोन नंबर : + 61 7 4957 6048.

सुचित्रा सुर्वे

ग्लोबल एज्युकेशन कौन्सिल

 
</text>
</doc>
