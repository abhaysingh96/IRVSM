<doc>
<docno>981744.cms.txt</docno>
<text>
 
महाराष्ट्र
खेडला साहित्य संमेलन
[ Wednesday, January 05, 2005  10:30:19 pm]


म. टा. वृत्तसेवा

अध्यक्षपदी ह. मो. मराठे

चिपळूण : महाराष्ट्र साहित्य परिषदेच्या खेड शाखेतफेर् 11 वे विभागीय साहित्य संमेलन खेडला 15 व 16 जानेवारीला होणार आहे. या संमेलनाच्या अध्यक्षस्थानी साहित्यिक ह. मो. मराठे आहेत.

खेडच्या मीनाताई ठाकरे सभागृहात होणाऱ्या या संमेलनात ग्रंथदिंडी, प्रदर्शन, कवी संमेलन, परिसंवाद आदींचा त्यात अंतर्भाव आहे.

फेबुवारीच्या 18, 19 व 20 तारखेला चिपळूणला बालकुमार साहित्य संमेलन होणार आहे. कोमसापतफेर् होणाऱ्या या संमेलनात पाठ्यपुस्तकांतील मान्यवर लेखक व कवींना आमंत्रित करण्यात आले आहे.

या संमेलनांबरोबरच नव्या वर्षाच्या प्रारंभी रत्नागिरी जिल्ह्यात सांस्कृतिक व साहित्य क्षेत्रांतील विविध कार्यक्रमांचे आयोजन करण्यात आले आहे. नाट्यसंमेलन, संगीत मैफल, कामगार कल्याण मंडळाचे कवी संमेलन आदी कार्यक्रमांचा त्यात समावेश आहे.

कोकण मराठी साहित्य परिषदेच्या गोव्याहून ठाण्याकडे निघालेल्या साहित्यज्योतीचे मंगळवारी चिपळूणला आगमन झाले. कोमसापची जिथे जिथे संमेलने झाली त्या त्या ठिकाणी ही ज्योत जाणार आहे. चिपळूणहून ती गुहागरकडे रवाना झाली. कोमसापचे अरुण इंगवले, विवेक शेंड्ये, प्रकाश देशपांडे आदींनी तिचे स्वागत केले.

कामगार कल्याण मंडळाने आयोजिलेल्या कवी संमेलनात पाच मान्यवर कवी व पाच नवोदितांनी आपल्या कविता सादर केल्या. प्रा. सुहास बारटक्के यांच्या अध्यक्षतेखाली झालेल्या या संमेलनात अरुण इंगवले, विवेक शेंड्ये, राष्ट्रपाल सावंत, अपर्णा कदम हे मान्यवर सहभागी होते.

कोकण साहित्य अकादमीतफेर् दरवषीर् होणाऱ्या संगीत मैफलीचे वेधही कोकणवासियांना लागतात. या 14 व 15 जानेवारीला हे संगीत संमेलन होणार आहे.

यंदा मराठी नाट्य संमेलनाचे यजमानपद चिपळूणने घेतले आहे. अपर्णा चितळे यांच्या नेतृत्वाखाली स्वतंत्र समिती या संमेलनाच्या आयोजनात गुंतली आहे. फेब्रुवारीत चिपळूणला हे संमेलन होईल.

 
</text>
</doc>
