<doc>
<docno>981842.cms.txt</docno>
<text>
 
महाराष्ट्र
सराफी दुकान लुटण्याचा चोरट्यांचा प्रयत्न फसला; तडीपार गंुड गजाआड
[ Wednesday, January 05, 2005  11:45:47 pm]


म. टा. प्रतिनिधी

पुणे : कोंढवा खुर्दमधील पुष्कराज ज्वेलर्स या सराफी दुकानात घुसून शस्त्राच्या धाकाने दुकान लुबाडण्याचा दोन चोरट्यांचा प्रयत्न मंगळवारी फसला. पोलिस आणि रहिवाशांनी पाठलाग करून त्यातील विजय भालेराव या तडीपार गुंडाला पकडले.

दुकानाचे मालक मदनलाल सोनी आणि त्यांचा मुलगा दुकानात असताना सायंकाळी सहा वाजता दोन चोरटे दुकानात घुसले. त्यांनी तलवार आणि सत्तूरचा धाक दाखवून दागिने देण्याची धमकी दिली. या प्रकारानंतर सोनी यांनी आरडाओरड केला. त्यावेळी दुकानाच्या आजुबाजूला लोकांची गदीर् होती. तसेच, दुकानाजवळ कोंढवा पोलिस चौकी आहे. गोंधळ झाल्याने फौजदार ए. ए. मुलाणी आणि त्यांचे सहकारी सहायक फौजदार व्ही. ए. टिळेकर, राजेंद जामदार, बंडू केंजळे, शिवाजी भिसे हे घटनास्थळी दाखल झाले. पोलिस आणि रहिवाशांनी पाठलाग करून भालेरावला पकडले.

भालेरावला दोन दिवसांची पोलिस कोठडी देण्यात आली असून त्याच्या साथीदाराचा शोध घेण्यात येत आहे. चार महिन्यांपूवीर् त्याला तडीपार करण्यात आले होते. तो ताडीवाला रस्ता झोपडपट्टीतील असून त्याच्याविरुद्ध बंडगार्डन पोलिस ठाण्यात जबरी चोरीचे गुन्हे दाखल आहेत. अल्पवयीन असतानाच त्याने खून केला होता.

' मोक्का ' कायद्याखाली त्याच्यावर कारवाई झाली आहे. तीन वषेर् तो येरवडा तुरुंगात होता. तडीपार केल्यावर त्याने आणखी गुन्हे केले आहेत का, याबाबत तपास केला जात असल्याचे फौजदार मुलाणी यांनी सांगितले.

 
</text>
</doc>
