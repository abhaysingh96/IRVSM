<doc>
<docno>980812.cms.txt</docno>
<text>
 
महाराष्ट्र
भांडारकर पुन्हा जुन्या दिमाखात उभे
[ Wednesday, January 05, 2005  12:09:49 am]


म. टा. प्रतिनिधी

स्मृतीदिन पाळण्यावर नव्हे ; कामावर भर

पुणे : भांडारकर प्राच्यविद्या संशोधन संस्थेवरील हल्ल्याला आज बुधवारी एक वर्ष होत आहे. त्यानिमित्त संस्थेत कोणताही स्मृतीदिन पाळण्यात येणार नाही. पण त्यावेळी झालेल्या हल्ल्यात जखमी झालेल्या सहा सेवकांना बक्षीस देण्याचा कार्यक्रम संस्थेत होणार आहे. याशिवाय भविष्यात सुरक्षा वाढवावी यासाठी संस्थेच्या आवाराभोवती भक्कम सीमाभिंत बांधणे आणि हस्तलिखितांच्या जतनासाठी विशेष प्रतिबंधात्मक उपाय अमलात आणण्याचे ठरवण्यात आले आहे.

गेल्या वर्षभरातील कामाचा आढावा घेताना संस्थेच्या मानद सचिव डॉ. सरोजा भाटे म्हणाल्या की, भोपाळ येथे राहाणारे अनंत गणेश वैद्य यांनी संस्थेवरील हल्ल्याच्या बातम्यांचा एकत्र संच, तसेच या हल्ल्याला तोंड देणाऱ्या सहा जणांना प्रत्येकी 100 रुपयांचे बक्षिस पाठवले आहे. पुण्याच्या महापौर दिप्ती चौधरी यांनी पुणे महापालिकेतफेर् भांडारकर संस्थेभोवती भक्कम कुंपण घालण्याचे आश्वासन दिले होते, पण तो निर्णय रद्द झाल्यामुळे संस्थेलाच आता निधी उभारून 10 एकराच्या परिसराला सीमाभिंत घालावी लागणार आहे, असे डॉ. भाटे यांनी सांगितले. त्या म्हणाल्या की, मध्यंतरी संस्थेच्या आवारातून चंदनाची आठ झाडे चोरली गेली त्यामुळे सुरक्षितता आवश्यक आहे. तसेच हस्तलिखितांचे रासायनिक पद्धतीने जतन करण्यासाठी एक प्रयोगशाळाही सुरू करण्यात आली असून जीर्णशीर्ण हस्तलिखितांसाठी फ्युमिगेशन आणि रीइंकिंग या पद्धती अवलंबण्यास सुरुवात झाली आहे.

संस्थेतील पायाभूत सुविधांना धक्का बसल्यामुळे त्या पुन्हा सुरू करण्यात येत आहेत. विशेषत: गेल्या वर्षभरात पुस्तकांच्या कपाटांच्या फुटलेल्या काचा तातडीने बसल्या. गेल्या वर्षभरात आथिर्क स्वरूपात 61 लाख 49 हजार रुपयांची मदत मिळाली असल्याचे भांडारकर संस्थेचे कार्यालयीन अधीक्षक श्रीकृष्ण राजषीर् यांनी यावेळी सांगितले.

संस्थेतील सर्वात मोठे नुकसान हे ग्रंथालयाचे झाले असून सध्या त्याच्या अॅटोमोशनचे काम अंतिम टप्प्यात आहे. ग्रंथपाल सतीश सांगळे यांनी अनेकांच्या मदतीने 20 हजार विस्कटलेली पुस्तके पुन्हा नीट लावली. तसेच अरुंधती वर्तक आणि इतर अनेकांच्या मदतीने सुमारे सव्वा लाख ग्रथनाम आणि ग्रंथकारनाम नोंदीची काडेर् पुन्हा लिहिण्यात आली आहेत. त्यामुळे हल्ल्यानंतर तीनच दिवसात ग्रंथालय पुन्हा वाचकांसाठी खुले झाले असून तेथे येणाऱ्या संशोधक आणि जिज्ञासूंचा ओघही कायम राहिला आहे, असे डॉ. भाटे यांंनी सांगितले.

 
</text>
</doc>
