<doc>
<docno>981746.cms.txt</docno>
<text>
 
महाराष्ट्र
अपूर्ण सिंचन प्रकल्पांसाठी 500 कोटींचा निधी देणार
[ Wednesday, January 05, 2005  10:32:05 pm]


वर्धा : विदर्भातील ज्या सिंचन प्रकल्पांची कामे 60 टक्के पूर्ण झाली आहेत अशा प्रकल्पांची उरलेली कामे पूर्ण करण्यासाठी विदर्भ सिंचन विकास महामंडळाला 500 कोटी रुपयांचा निधी या एप्रिल 2005 पूवीर् उपलब्ध करून दिला जाईल, अशी ग्वाही अर्थ व नियोजन मंत्री जयंत पाटील यांनी दिली आहे.

सिंचन प्रकल्पांबाबत एक आढावा बैठक नुकतीच विकास भवनात झाली. त्यावेळी पाटील यांच्यासह पालकमंत्री वसंत पुरके, विधानसभा उपाध्यक्ष प्रमोद शेंडे, ग्रामविकास राज्यमंत्री रणजीत कांबळे, खासदार सुरेश वाघमारे, खासदार दत्ता मेघे, आमदार अमर काळे, जिल्हा परिषद अध्फक्षा कलावती वाकोडकर, जिल्हाधिकारी चोक्कलिंगम आदी उपस्थित होते.

वर्धा जिल्ह्यात लोअर सिंचन प्रकल्पांसाठी 37 कोटी रुपयांचा निधी या दोन महिन्यांत देण्यात येईल. या निधीतून भूसंपादन मोबदला, पुनर्वसन व कालवे बांधकामावर खर्च करण्यात येईल. उर्वरित निधी एप्रिल 2005 नंतर लगेच दिला जाईल, असे पाटील यांनी सांगितले.

विधानसभा उपाध्यक्ष प्रमोद शेंडे यांनी वीज ट्रान्स्फॉर्मर तसेच कोल्हापुरी बंधाऱ्याविषयी निधी देण्याबाबत मंत्र्यांना सुचविले. याशिवाय बैठकीत लाल नाला सिंचन प्रकल्प, ताडगाव सिंचन प्रकल्प, लोडशेडिंग, खेडी बारमाही रस्त्याने जोडणे, कापसी पर्यटन स्थळ विकास आदी प्रश्ानंबाबत जिल्हा परिषद पदाधिकाऱ्यांनी लक्ष वेधले. जिल्ह्यात रिक्त असलेल्या अधिकाऱ्यांच्या जागा भरण्याबाबतही चर्चा करण्यात आली.

हिंगणघाट तालुक्यातील आजनसरा बॅरेज सिंचन प्रकल्पाला केंदीय वनखात्याची परवानगी मिळविण्यासाठी प्रयत्न करण्याचे आश्वासन खासदार मेघे यांनी दिले.

 
</text>
</doc>
