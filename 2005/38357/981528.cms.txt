<doc>
<docno>981528.cms.txt</docno>
<text>
 
महामुंबई
पोलिसांचं लक्ष्य : बोगस डान्सिंग स्कूल्स!
[ Wednesday, January 05, 2005  06:30:43 pm]


प्रवीण मुळ्ये

सेक्स बॉम्ब मल्लिका शेरावतबरोबर अॅडफिल्ममध्ये काम करायला मिळणार या कल्पनेनंच गोव्याहून आलेल्या हरीश चौहानला जीवनाचं सार्थक झाल्यासारखं वाटत होतं. पण मल्लिकाबरोबर अभिनयाची संधी हा केवळ ' खयाली पुलाव ' असून आपली फसवणूक झाल्याचं लक्षात येईपर्यंत एका अॅड एजन्सीवर हरीशने सुमारे 50 हजार रुपये उधळले होते.

श्यामा रश्मी ( 61) यांचीही केस यापेक्षा वेगळी नाही. क्वालिस कारच्या जाहिरातीत काम करण्याची संधी देण्याचं आमीष देत त्यांनाही मॉडेल को-ऑडिर्नेटिंग कंपनीनं हजारो रुपयांना गंडा घातला.

अॅक्टिंग, मॉडेलिंग क्षेत्रात संधी देण्याच्या नावावर फसवणूक होत असलेल्यांची संख्या दिवसागणिक वाढत असून आता पोलिसांनाही या प्रकरणांची दखल घ्यावी लागतेय. खार पोलिसांनी दोनच दिवसांपूवीर् मॉडेल को-ऑडिर्नेशन करणाऱ्या सात एजन्सीजवर कारवाई करत त्यांना कुलुप लावलं आहे.

मॉडेल को-ऑडिर्नेटिंग एजन्सीजवर एवढ्या मोठ्या प्रमाणात कारवाईची ही पहिलीच वेळ होती. ही कारवाई इथेच थांबणार नसून भविष्यात मुलांच्या करिअरशी खेळ करणाऱ्या मुंबईतील अनेक अॅक्टिंग आणि डान्स स्कूल्सविरोधात पोलिस मोहीम उघडणार आहेत.

फक्त खार पोलिस स्टेशनमध्ये मॉडलिंग, अॅक्टिंग क्षेत्रात संधी देण्याचं आमीष देत फसवणूक झाल्याच्या 25 हून अधिक केसेस नोंदवल्या आहेत. केवळ खार पोलिस स्टेशनच नव्हे, तर मुंबईतील अनेक पोलिस ठाण्यांमध्ये अशा केसेस वाढत असल्याचं पोलिस अधिकाऱ्यांचं म्हणणं आहे. यशस्वी अभिनेते किंवा मॉडेल बनवण्याचं आश्वासन देऊन फसवणूक झाल्याच्या तक्रारी वाढत असल्या, तरी फसवणूक झाल्यानंतरही तक्रार करण्यासाठी पुढे न येणाऱ्यांची संख्या प्रचंड मोठी आहे. अशा लोकांनी निभीर्डपणे तक्रार नोंदवल्यास अशा बोगस एजन्सीजवर कारवाई करणं शक्य असल्याचं पोलिस सांगतात.

पैसा व प्रसिद्धीच्या हव्यासापोटी ग्लॅमरच्या दुनियेत करिअर करण्याच्या नादात फसवले जाणाऱ्यांमध्ये परराज्यातून येणाऱ्यांची संख्या मोठी आहे. अॅक्टिंगच्या नादात स्वत:चं घरदार विकून नंतर पश्चात्ताप झाल्याची उदाहारणं बरीच आढळतात. पण आता अॅक्टर किंवा मॉडेल बनवण्याचं आश्वासन देणाऱ्या फ्रॉड एजन्सीज लोकांना फक्त ' मामा ' बनवत असल्याचं दिसतंय.

पेपरमध्ये जाहिरात देऊन इच्छुकांना जाळ्यात ओढणं, अॅड फिल्ममध्ये मॉडेलिंगचं आमीष दाखवून एण्ट्री फी आणि कमिशनच्या नावाखाली छोट्या रकमा स्वीकारणं, टेलिफोनवर गोड बोलून मुंबईत नव्या असलेल्या या ' इच्छुक अभिनेत्यां ' ना फसवणं, असा धंदा या बोगस एजन्सीज सध्या करत आहेत.

फिल्ममध्ये रोल देण्याच्या नावाखालीही ' एण्ट्री फी ' म्हणून काही अॅक्टिंग स्कूल्स मुलांकडून पैसे उकळत आहेत. डान्स स्कूल्सही या बाबत आघाडीवर असून ' आयटम गर्ल ' बनवण्यापासून ते बड्या स्टार्सबरोबर लाइव्ह शोज व फिल्म्समधून नाचण्याची संधी देण्याची आश्वासनं देऊन फसवलं जात असल्याचे प्रकार उघडकीस येत आहेत. या प्रकरणांमध्ये सर्व पुरावे गोळा झाल्यानंतर लगेचच अशा बोगस अॅक्टिंग व डान्स स्कूल्सविरुद्ध मोहीम उघडण्यासाठी पोलिसांनी मोचेर्बांधणी सुरू केली आहे.

ग्लॅमरच्या झगमगत्या दुनियेची भुरळ पडल्यानं याचा फायदा उचलणाऱ्यांची मोठी लॉबी सध्या बॉलिवूड, मॉडेलिंगच्या दुनियेत कार्यरत असल्याचं अनेक जाहिराती आणि चित्रपटांमधले कलाकारही मान्य करतात.

ज्या एजन्सीबरोबर तुम्ही व्यवहार करत आहात, त्या एजन्सीची पूर्ण माहिती ठेवा. ती एजन्सी कोणत्या कंपनीबरोबर डील करत आहे, यापूवीर् त्यांनी किती जणांना काम मिळवून दिलंय, याचा अंदाज प्रत्येकानं घ्यायला हवा. पैशाचा व्यवहार असेल, तर त्यासाठी पालकांचं पूर्ण सहकार्य घ्या, कोणावरही विश्वास

न ठेवता मॉडेलिंग, अॅक्टिंगच्या दुनियेत पावलं टाका, असा सल्ला अनेक जाहिरातींमध्ये झळकणारी मॉडेल शिल्पा कदम आणि जाहिरातींसह चित्रपटांमध्येही लोकप्रिय असलेल्या समीर धर्माधिकारीनं नव्या कलाकार मंडळींना दिला आहे.

 
</text>
</doc>
