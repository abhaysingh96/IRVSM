<doc>
<docno>981496.cms.txt</docno>
<text>
 
प्रगती फास्ट
नकाशा आणि माहितीची रेलचेल
[ Wednesday, January 05, 2005  06:12:56 pm]


सवदीज द मेगा सिरीज ' द मेगा स्टेट महाराष्ट्र ' या पुस्तकाची आठवी आवृत्ती निराली प्रकाशनने बाजारात आणली आहे. एमपीएससी स्पर्धा परीक्षा, ज्युनिअर सीनिअर कॉलेज अभ्यासकांना मार्गदर्शन करणारं या पुस्तकाचं स्वरूप आहे. महाराष्ट्र राज्याच्या आथिर्क, भौगोलिक, सामाजिक आणि राजकीय परिस्थितीची सद्यस्थिती वैज्ञानिक मांडणी या पुस्तकात करण्यात आली आहे. ए.बी. सवदी यांनी या पुस्तकाचं लेखन केलं आहे.

विद्यार्थ्यांना राज्याची भौगेलिक परिस्थिती व्यवस्थित समजावून घेता यावी यासाठी यात नकाशे देण्यात आले आहेत. ' महाराष्ट्र राज्याचं स्थान ' या पहिल्या प्रकरणात सांस्कृतिक वारसा, प्रागैतिहासिक काल, राजकीय इतिहास, ब्रिटिश कालखंड, भारतातील महाराष्ट्राचं स्थान, प्रशासकीय विभाग, भौगोलिक वैशिष्ट्यं, प्रादेशिक विभाग या विषयांची जास्तीतजास्त माहिती यात दिली आहे. ' महाराष्ट्र प्राकृतिक व भूगर्भरचना ' या दुसऱ्या प्रकरणात कोकण किनारपट्टी, सह्यादी पर्वत, पश्चिम घाट अशा महाराष्ट्राच्या सर्व प्राकृतिक विभागांची सविस्तर माहिती आहे.

' महाराष्ट्र नदीप्रणाली ' या तिसऱ्या प्रकरणात नद्यांची खोरी आणि सर्व नद्यांची माहिती मिळेल. ' महाराष्ट्र हवामान ' या चौथ्या प्रकरणात भारतातील हवामानाची तंत्रं, ऋतू, अवर्षण प्रवण किंवा दुष्काळग्रस्त विभागांची माहिती अभ्यासासाठी उपयुक्त आहे. ' महाराष्ट्र मुदा ' या पाचव्या भागात राज्यातील मातीची सर्व माहिती आहे. ' महाराष्ट्र वनस्पती ' या सहाव्या प्रकरणात महाराष्ट्रातील वनस्पती, नैसगिर्क वनस्पतींवर परिणाम करणारे घटक, वनविभाग असा सर्व तपशील देण्यात आला आहे. ' महाराष्ट्र पशुधन व मासेमारी ' या सातव्या प्रकरणात राज्यातील पशू, त्याचं आथिर्क महत्त्व, वैशिष्ट्यं, दुग्धव्यवसाय याबरोबरच मासेमारी आणि त्याचे प्रकार दिले आहेत. ' महाराष्ट्र जलसिंचन ' या आठव्या प्रकरणात राज्यात जलसिंचनाची आवश्यकता, त्यांचे प्रकार आणि स्वरूप यांचा तपशील आहे.

' महाराष्ट्र कृषीचे सर्वसामान्य अवलोकन : 1' या प्रकरणात भूमी उपयोजन, कृषी प्रकार, प्रमुख पिकं, अन्नधान्य या सर्वांचा आढावा घेण्यात आला आहे. ' महाराष्ट्र कृषीचे सर्वसामान्य अवलोकन : 2' या प्रकरणात ऊस, कापूस, तेलबिया या प्रमुख पिकांबरोबरच फळांची माहिती आहे. ' महाराष्ट्रातील कृषी समस्या व त्यांची उकल ' या अकराव्या प्रकरणात राज्याच्या कृषी समस्या नमूद करण्यात आल्या आहेत. ' महाराष्ट्र खनिज संपत्ती व ऊर्जा साधने ' या बाराव्या भागात राज्यातील खनिज संपत्तीची माहिती आहे. ' महाराष्ट्र उद्योगधंदे ' या तेराव्या प्रकरणात राज्याच्या औद्योगिक विकास आणि उद्योगधंद्यांची माहिती आहे.

चौदावं प्रकरण ' महाराष्ट्र : लोकसंख्या ' हे आहे. यामध्ये लोकसंख्या, लोकसंख्येचा विकासावर होणारा परिणाम, वाढ, वैशिष्ट्यं, लोकसंख्येची घनता यांचा तपशील आहे. ' महाराष्ट्र : लोकसंख्या रचना ' या पंधराव्या प्रकरणात लोकसंख्याशास्त्राचे घटक, जन्म-मृत्यूचं प्रमाण, स्त्री-पुरुष प्रमाण, साक्षरता प्रमाण आणि त्यायोगे उद्भवणाऱ्या समस्यांची जाणीव करून देण्यात आली आहे. ' महाराष्ट्र वाहतूक व संदेशवहन ' या सोळाव्या प्रकरणात वाहतुकीची आवश्यकता, वाहतुकीची साधनं आणि त्यांची वैशिष्ट्यं, संदेशवहन याची माहिती आहे. सतरावं प्रकरण ' महाराष्ट्र : पर्यटन स्थळे 1' या प्रकरणात अष्टविनायक आणि इतर अनेक धामिर्क स्थळांची माहिती आहे. ' महाराष्ट्र : पर्यटन स्थळे 2' या अठराव्या आणि शेवटच्या प्रकरणात कोकण विभाग, पश्चिम महराष्ट्र विभाग, महाराष्ट्रातील किल्ले, थंड हवेची ठिकाणं, समुदकिनारे, अभयारण्यं अशी सर्व माहिती आहे. पुस्तकातील सर्व माहिती स्पष्ट करून देण्यासाठी नकाशेही देण्यात आले आहेत. तसंच प्रत्येक प्रकरणांत प्रश्नावलीचा समावेश करण्यात आला आहे.

प्रगती फास्ट टीम

 
</text>
</doc>
