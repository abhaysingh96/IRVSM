<doc>
<docno>981671.cms.txt</docno>
<text>
 
बहुतांची अंतरे
झोपेचे सोंग घेतलेले जागे झाले!
[ Wednesday, January 05, 2005  08:55:07 pm]


आर्थर रोड येथे विषारी दारूने 18 बळी घेतल्यावर त्याचीच पुनरावृत्ती काही दिवसांतच पुन्हा विक्रोळी येथे झाली व आणखी किमान 51 जणांचे बळी घेतले. झोपी गेलेले नव्हे तर झोपेचे सोंग घेतलेले सारेच जागे झाले व हातभट्टी विकणाऱ्यांना मोक्का लावणे आवश्यक आहे, या निर्णयापर्यंत या घटनेला जबाबदार असलेले (निदान ज्यांच्यावर त्याची नैतिक जबाबदारी आहे) ते राज्यकतेर् आले. अशा प्रकारचे विधेयक मांडल्यास त्यास विरोधकांचेही सहकार्य मिळेल व कायदा निश्चितच मंजूर होईल. हा गुन्हा अजामिनपात्र असेल हे चांगलेच आहे, पण गुन्हा सिद्ध झाल्यास दंडाची रक्कम एक लाखांऐवजी दहा लाख असणे आवश्यक आहे, तसेच मनुष्यवधाचा गुन्हा दाखल होणे आवश्यक आहे.

मानवी जीवनाला लांच्छनास्पद असणाऱ्या या प्रकारच्या घटना शून्यावर आणण्यासाठी एवढीच उपाययोजना पुरणार नाही, तर ज्या विभागात अशा घटना घडतात किंवा घडतील त्याची जबाबदारी त्या- त्या क्षेत्रात कार्यरत असलेल्या कायद्याच्या रक्षकांवर कायद्यानेच टाकणे आवश्यक आहे. शासनर्कत्यांनी (विरोधी पक्षांसह) वाईटाला निव्वळ थांबविण्याचाच नव्हे, तर संपुष्टात आणण्याचा विडा उचलणे आवश्यक आहे ; कारण आज आपले परमश्ाेष्ठ कर्तव्य पार पाडण्यात आपल्याकडून दिरंगाई झाली, तर देश खिळखिळे करण्याच्या प्रयत्नात असलेल्या या शक्ती आपलाही बळी घेतल्याशिवाय राहणार नाहीत.

श्ाीराम पां. मोरे, कल्याण

 
</text>
</doc>
