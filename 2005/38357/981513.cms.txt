<doc>
<docno>981513.cms.txt</docno>
<text>
 
महाराष्ट्र
गाणगापुरातल्या भाविकांसाठी राज्यपालांना साकडं
[ Wednesday, January 05, 2005  06:23:25 pm]


टाइम्स टीम

ठाणे : गाणगापूर तीर्थक्षेत्राची अस्वच्छता आणि दुरवस्था दूर व्हावी आणि तिथल्या पुजाऱ्यांची बडवेगिरी बंद करून भाविकांना दिलासा द्यावा, या मागणीसाठी आता थेट राज्यपाल एस.एम. कृष्णा यांना साकडं घालण्यात आलं आहे.

गाणगापूर हे दत्तगुरुंच्या वास्तव्याने पुनित झालेले कर्नाटक राज्यातील प्रख्यात तीर्थक्षेत्र आहे. देशभरातून लाखो भाविक दर्शनासाठी तिथे जात असतात. तिथल्या भस्माचा डोंगरही प्रसिद्ध आहे. दर पौणिर्मेला न चुकता तिथे जाणारे भाविकही हजारोंच्या संख्येने आहेत. महाराष्ट्रातून 80 टक्के भाविक तिथे जातात. एस.एम. कृष्णा राज्यपाल म्हणून इथे येण्यापूवीर् कर्नाटकचे मुख्यमंत्री होते. त्यांना गाणगापूर तीर्थक्षेत्राची चांगली माहिती असणार या उद्देशाने त्यांना साकडे घालण्यात आलं आहे. ठाण्यातील रामचंद काकडे यांनी ही मागणी केला आहे. मुख्यमंत्री विलासराव देशमुख आणि गृहराज्यमंत्र्यानाही त्यांनी या पत्राच्या प्रती पाठवला आहेत.

गाणगापूर तीर्थक्षेत्राच्या ठिकाणी गेल्या अनेक वर्षांपासून अस्वच्छता आणि घाणीचं साम्राज्य माजलं आहे. तिथल्या दुर्गंधी आणि बजबजपुरीने रहिवाशी हैराण झाले आहेत. गावात किंवा संगमावर एकही सार्वजनिक स्वच्छतागृह नाही. त्यामुळे नदीकाठी, मंदिरानजिक आणि सर्वत्र अस्वच्छता घाण आणि दुर्गंधीचे साम्राज्य पसरलं आहे. शिवाय तिथल्या पुजाऱ्यांची ' बडवेगिरी ' संतापजनक आहे. दर्शनासाठी कोणतीही शिस्त नसल्यामुळे भावकांची आथिर्क लूट तर होतेच शिवाय त्यांना अपमानास्पद वागणूक देऊन दर्शनाशिवाय हाकललं जातं. दहा रुपयांच्या पटीत खाजगी पेटीत दक्षिणा टाकण्यासाठी सक्ती केली जात असल्याचा आरोपही त्यांनी पत्रात केला आहे.

अभिषेक करणाऱ्यांची एक रांग, पुजाऱ्यांना आणि त्यांचा दलालांना पैसे देऊन जास्त दर्शन मिळण्यासाठी दुसरी रांग, सर्वसामान्य भक्तांची तिसरी रांग अशा माध्यमातून पैसे उकळण्याचा धंदा तिथे सुरू असतो. एका सरकारी अधिकाऱ्याने या सर्व प्रकारात शिस्त लावण्याचा प्रयत्न केला असता त्यांची त्वरित बदली करण्यात आल्याचं त्यांनी लिहिलं आहे. एस.टी. स्टँडवरती गाड्यांचं वेळापत्रक, भक्तांना बसण्यासाठी निवारा, आरक्षणाची सुविधा, पिण्याचं पाणी आदी कोणत्याही प्रकारची सोय उपलब्ध नाही. भाविकांकडून मिळणाऱ्या देणगीतून प्राथमिक सोयी सुविधा उपलब्ध करून द्यावात. देवस्थानचे लाखो रुपये हडप करणाऱ्या आणि भाविकांना त्रास देणाऱ्या पुजाऱ्यांची धर्मादाय आयुक्त आणि आयकर विभागाकडून सखोल चौकशी करावी, अशीही मागणी त्यांनी केली आहे.

 
</text>
</doc>
