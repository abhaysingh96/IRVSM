<doc>
<docno>981670.cms.txt</docno>
<text>
 
बहुतांची अंतरे
ज्येष्ठ नागरिकांची फसवणूक
[ Wednesday, January 05, 2005  08:54:18 pm]


काही महिन्यांपूर्वी केंद सरकारने वरिष्ठ नागरिकांसाठी 9 टक्के व्याजाची पोस्टाची बचत योजना जाहीर केली, तेव्हा आम्हा वरिष्ठ नागरिकांना आनंदाच्या उकळ्या फुटल्या होत्या. पण प्रत्यक्षात तिचा लाभ घेऊ गेलो तर दुधाने तोंड पोळल्यासारखे झाले.

म्हणजे पाहा- आम नागरिकांसाठी 8 टक्के योजनेनुसार 1 लाख रु. रकमेवर वाषिर्क 8000 रु. व्याज मिळते. एकूण 6 वर्षांत 48,000 रु. व्याज मिळणार. शिवाय एकूण गंुतवणुकीवर 10 टक्के बोनस म्हणजे 10,000 रु. मिळतात.

एकूण आम नागरिकाच्या पदरांत 1 लाख अधिक 58,000 रु. पडतात. मात्र हा लाभ वरिष्ठ नागरिकांना मिळत नाही. परिणाम त्यांच्या पदरांत 6 वर्षांकाठी 1 लाख 54,000 रु.च पडतात. म्हणजे आम नागरिकांपेक्षा 4000 रु. कमीच!... म्हणजे एका हाताने देऊ करायचे आणि दुसऱ्या हाताने काढून घ्यायचे! सरकारची ही लबाडी उघडकीस आणणे प्रत्येक ज्येष्ठ नागरिकाचे कर्तव्य आहे. ज्येष्ठ नागरिकांनी या सरकारी भुलभूलय्याला बळी पडू नये.

श्ाीकृष्ण हळदणकर, अंधेरी, मुंबई.

 
</text>
</doc>
