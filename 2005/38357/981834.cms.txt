<doc>
<docno>981834.cms.txt</docno>
<text>
 
महाराष्ट्र
आनंद यादव यांच्या लेखणीतून साकारतोय लोकसखा ज्ञानेश्वर
[ Wednesday, January 05, 2005  11:42:21 pm]


विवेक सबनीस

पुणे : सर्वसामान्यांसाठी ' ज्ञानेश्वरी ' लिहिणारे मराठीतील आद्यकवी संत ज्ञानेश्वरांच्या संजीवन समाधीला 700 वर्षांहून अधिक काळ लोटला आहे. पण ज्ञानेश्वर विठ्ठलपंत कुलकणीर् हा अत्यंत प्रतिभाशाली तत्त्वज्ञ आणि शब्दप्रभू असणारा संवेदनशील तरुण तेव्हा अनेक प्रतिकूल परिस्थितींना तोंड देऊनही कसा घडला ? संजीवन म्हणजे प्रत्यक्ष जिवंत समाधी घेताना त्याची मनस्थिती कशी होती ? तसेच आजच्या आधुनिक काळात त्यांचे महत्त्व कोणते आहे ? अशा अनेक प्रश्ानंची सोडवणूक करण्यासाठी प्रसिद्ध साहित्यिक डॉ. आनंद यादव यांनी ज्ञानेश्वरांवरील ' लोकसखा ज्ञानेश्वर ' ही पहिली वास्तववादी कादंबरी लिहून पूर्ण करत आणली आहे.

अमेरिकेतील अनंत लता लाभसेटवार आणि नागपुरातील लाभसेटवार प्रन्यास यांच्यातफेर् डॉ. यादव यांना नुकताच त्यांच्या वाङम्यीन कार्याबद्दल जीवनगौरव पुरस्कार जाहीर झाला. एक लाख रुपयांच्या या प्रतिष्ठेच्या समजल्या जाणाऱ्या पुरस्काराचे ते पाचवे मानकरी असून आठ जानेवारी रोजी मुंबईत दीनानाथ मंगेशकर नाट्यगृहात शिवशाहीर बाबासाहेब पुरंदरे यांच्या हस्ते डॉ. यादव यांना हा पुरस्कार देण्यात येणार आहे.

ज्ञानेश्वरांवर भक्तीरसात आणि केवळ संतत्त्व आणि चमत्कारांनी भरलेले काव्य आणि कादंबऱ्या यापूवीर्ही लिहिल्या गेल्या आहेत, असे डॉ. यादव यांनी सांगितले. ' महाराष्ट्र टाइम्स ' शी बोलताना ते म्हणाले की, पण त्यातून ज्ञानेश्वरांचे अतिशयोक्तीपूर्ण आणि चमत्कारांनी भरलेली वर्णनेच आढळतात.

डॉ. यादव म्हणाले की, जीवनातील वास्तव आनंदाने मनाच्या उन्मनीय अवस्थेत स्वीकारून ज्ञानेश्वरांनी वयाच्या 23 व्या वषीर् संजीवन समाधी घेऊन ' स्वत:ला जाणीवपूर्वक संपवले '. पण मराठीत हे आजवर कुणी नीटपणे मांडले नाही.

आजच्या भाषेत विशेष कौशल्ये असणारा ज्ञानेश्वर हा ' गिफ्टेड ' मुलगा. या वयातील त्यांची वैचारिक पक्वता, तात्त्विक पातळीवरची उंची आणि विश्वात्मकदेव म्हणून सर्वधर्मजातीपलिकडे गेलेले त्यांचे विचार हे सर्वच स्तिमित करणारे वाटतात. त्यावेळच्या धर्मसत्ता, विद्वतास याची मक्तेदारी असणाऱ्या सवर्ण वर्गापुढे ज्ञानेश्वर उभे राहिले. त्यांचा मुळापासून शोध घेण्याच्या ध्यासातूनच तत्त्वज्ञ-संत- वागेश्वर ' लोकसखा ज्ञानेश्वर ' कादंबरीरूपात साकार होत आहे, असे डॉ. यादव यांनी सांगितले.

मेहता प्रकाशनातफेर् प्रसिद्ध होणाऱ्या या कादंबरीसाठी गेले दोन वषेर् त्यांनी संशोधन करून त्यांनी चारशे पाने लिहून पूर्ण केली आहेत. ते म्हणाले की, ज्ञानेश्वरांच्या मनातील एक संवेदनशील माणूस म्हणून असणारी स्पंदने आणि त्यांच्यावर वडिलांचे झालेले संस्कार यातून मी हा शोध घेण्याचा प्रयत्न केला आहे.

' अनुभवामृता ' मध्ये ज्ञानेश्वरांची संजीवन समाधी घेण्यामागची मानसिक आवस्था त्यामधील आठव्या आणि नवव्या अध्यायात मांडली आहे. तसेच संत नामदेवांनीही ज्ञानेश्वरांचे चरित्र लिहिले. त्याचा आधार ही कादंबरी लिहिण्यासाठी घेतला आहे. डॉ. यादव म्हणाले की, ज्ञानेश्वरकालीन मध्ययुगीन विघटित समाज आणि आजचा आधुनिक पण अजूनही अराजकतेत अडकलेला मराठी समाजा या दोन्हींसाठी त्यांचा विश्वात्मकतेचा संदेश संजीवनी देणारा आहे!

 
</text>
</doc>
