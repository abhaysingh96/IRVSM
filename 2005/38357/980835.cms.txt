<doc>
<docno>980835.cms.txt</docno>
<text>
 
महामुंबई
आनंद यादव यांना लाभसेटवार प्रतिष्ठानचा पुरस्कार
[ Wednesday, January 05, 2005  12:22:42 am]


म. टा. प्रतिनिधी

मुंबई : डॉ. अनंत व लता लाभसेटवार प्रन्यास, नागपूर आणि लाभसेटवार प्रतिष्ठान, अमेरिका यांच्या वतीने मराठी ललित साहित्य प्रकारातील कामगिरीबद्दल दिला जाणारा पुरस्कार यंदा प्रसिध्द ज्येष्ठ ग्रामीण साहित्यिक डॉ. आनंद यादव यांना जाहीर झाला असून प्रन्यास आणि प्रतिष्ठानतफेर् कुटुंब नियोजन व लोकसंख्या नियंत्रणासाठी कार्य करणाऱ्या व्यक्तीस देण्यात येणारा पुरस्कार यंदा डॉ. एस. के. गुप्ता यांना जाहीर करण्यात आला आहे.

शाल, श्रीफळ व एक लाख रुपये रोख असे या पुरस्कारांचे स्वरूप आहे. हे पुरस्कार डॉ. यादव व डॉ. गुप्ता यांना शनिवार 8 जानेवारी रोजी विलेपालेर् (पूर्व) येथील मास्टर दीनानाथ नाट्यगृहात स्वरगंधार संस्थेतफेर् आयोजित कार्यक्रमात शिवशाहीर बाबासाहेब पुरंदरे यांच्या हस्ते देण्यात येणार आहेत. समारंभानंतर ख्यातनाम गायक-संगीतकार सुधीर फडके यांच्या गीतांचा ' बाबूजींची गाणी ' हा कार्यक्रम श्रीधर फडके सादर करणार आहेत. या कार्यक्रमास भाऊ मराठे यांचे निवेदन आहे.

 
</text>
</doc>
