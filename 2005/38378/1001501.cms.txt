<doc>
<docno>1001501.cms.txt</docno>
<text>
 
देश-विदेश
रोजगारांची निमिर्ती शक्य
[ Wednesday, January 26, 2005  12:06:36 am]


वृत्तसंस्था

नवी दिल्ली : वस्त्रोद्योग, आरोग्य आणि पडीक जमिनीच्या विकासासारख्या कळीच्या क्षेत्रांमध्ये निश्चित ध्येय ठरवून काम केल्यास पाच वर्षांत सात कोटी 60 लाख लोकांना रोजगार मिळेल, असा विश्वास राष्ट्रपती ए. पी. जे. अब्दुल कलाम यांनी प्रजासत्ताक दिनाच्या पूर्वसंध्येला देशाला उद्देशून केलेल्या भाषणात व्यक्त केला आणि रोजगारनिमिर्तीसाठी कृती आराखडा आखण्याचे आवाहन केले.

भारताला 2020 पर्यंत विकसित देशांच्या पंक्तीत नेऊन बसवण्यासाठी कृषी व अन्न प्रक्रिया, शिक्षण व आरोग्यसेवा, माहिती व दूरसंचार तंत्रज्ञान, मूलभूत सुविधांचा विकास व अत्युच्च तंत्रज्ञानातील स्वयंपूर्णता या क्षेत्रांमध्ये मोहीम राबवण्याची गरज असल्याचे कलाम यांनी नमूद केले. देशाच्या सातत्यपूर्ण विकासासाठी या क्षेत्रांबरोबरच जैविक इंधननिमिर्ती, पडीक जमिनीचा विकास, जलसंधारण, औष्णिक ऊर्जा प्रकल्पातून तयार होणाऱ्या राखेचा ( फ्लाय अॅश) व्यावसायिक उपयोग, वस्त्रोद्योग, आरोग्यसेवा, बांबू लागवड आणि ग्रामीण ज्ञानकेंदे या क्षेत्रांमध्येही प्रचंड रोजगारनिमिर्ती करून देश संपन्न करण्याची क्षमता असल्याचे ते म्हणाले. ग्रामीण भागात नागरी सुविधा पुरवण्याची गरजही कलाम यांनी व्यक्त केली. राष्ट्रीय ग्रामीण रोजगार हमी विधेयकाचा उल्लेख करून ते म्हणाले की, नियोजनबद्धरीत्या ही योजना राबवल्यास ग्रामीण भागातील बेरोजगारांना दिलासा देण्यासाठी ती महत्त्वपूर्ण ठरेल. प्रक्रिया उद्योग आणि उत्पादनांच्या साह्याने शेतकरी उत्पन्नात भर घालू शकतात, असा सल्लाही कलाम यांनी दिला. पावसाच्या पाणी साठवण्याची सक्ती करावी, असा सल्लाही दिला.

देशात सहा कोटी तीस लाख हेक्टर पडीक जमीन असून त्यातील तीस कोटी तीस लाख हेक्टर जमीन वृक्षलागवडीसाठी देण्यात आली आहे. या जमिनीवर जैविक इंधनासाठीच्या वृक्षांची लागवड केल्यास एक कोटी 20 लाख लोकांना रोजगार मिळून दरवषीर् सुमारे 20 हजार कोटी रुपयांचे उत्पन्न मिळू शकते, असे कलाम म्हणाले. पडीक जमीनविकासात दीड कोटी, जलसंधारणात 60 लाख, बांबू मोहिमेत 86 लाख, फ्लायअॅशच्या व्यावसायिकीकरणात तीन लाख तर वस्त्रोद्यागात 50 लाख, लोकांना थेट आणि 70 लाख लोकांना अप्रत्यक्ष रोजगार मिळेल, अशी आकडेवारी कलाम यांनी मांडली.

पडीक जमिनीच्या विकासाबाबत सांगताना कमी कालावधीत येणाऱ्या, दुष्काळ व रोगराईत तग धरणाऱ्या पिकांचे वाण शेतकऱ्यांसाठी उपयुक्त ठरतील, असे सुचवले.

 
</text>
</doc>
