<doc>
<docno>1001494.cms.txt</docno>
<text>
 
महाराष्ट्र
350हून अधिक भाविक ठार
[ Wednesday, January 26, 2005  12:01:32 am]


प्रसाद पोतदार

सातारा : प्रजासत्ताक दिन साजरा करण्याची तयारी सर्वत्र उत्साहाने सुरू असतानाच वाईपासून 25 किलोमीटर अंतरावरील मांढरदेवी येथे मंगळवारी पौष पौणिर्मेनिमित्त भरलेल्या काळूबाईच्या यात्रेत चेंगराचेंगरी होऊन 350 हून अधिक भाविक ठार झाले तर किमान 400 जण जखमी झाले. शॉर्ट सकिर्टनंतर उडालेल्या गोंधळामुळे हा प्रकार घडला. त्यामुळे संतापलेल्या भाविकांनी तेथील स्टॉलना लावलेल्या आगीत गॅस सिलिंडरचे स्फोट झाले आणि मांढरदेवी डोंगरावर एकच हलकल्लोळ उडाला.

या दुर्घटनेमुळे राज्यावर शोककळा पसरली असून प्रजासत्ताक दिनाच्या भपकेबाज कार्यक्रमांना कात्री लावण्यात आली आहे. या दिवशी दरवषीर् मंत्रालयावर करण्यात येणारी रोषणाई यंदा रद्द करण्यात आली असून राज्यपालांची मेजवानीही आता होणार नाही. दरम्यान, मुख्यमंत्री विलासराव देशमुख आणि उपमुख्यमंत्री आर. आर. पाटील यांनी तातडीने घटनास्थळी भेट देऊन परिस्थितीची पाहणी केली.

सह्यादीच्या कडेकपारींत अतिशय दुर्गम ठिकाणी असलेल्या या मंदिरात पौष महिन्यात भरणाऱ्या यात्रेत दर वषीर् चार लाखांहून अधिक भाविक दर्शनासाठी येत असतात. पौष पौणिर्मा हा महत्त्वाचा दिवस समजला जात असल्याने मंगळवारपासून मांढरदेवीच्या वाटेवर भक्तांची रीघ लागली होती. दुपारी देवीची पालखी निघाल्यानंतर मंदिराच्या आवारात नारळ फोडण्यासाठी भाविकांची प्रचंड गदीर् झाली. गदीर्च्या रेट्यामुळे अनेकजण पाय घसरून खाली पडले. त्याचवेळी स्टॉल्समध्ये घेतलेल्या विजेच्या वायर या चेंगराचेंगरीमुळे नारळाच्या पाण्यामध्ये पडल्याने वीजप्रवाह पाण्यात उतरला. त्यामुळे भाविकांना विजेचे धक्के बसल्याने जीव वाचवण्यासाठी सर्वांची पळापळ सुरू झाली. चेंगराचेंगरी आणि धक्काबुक्कीमुळे अनेक भाविकांना प्राणास मुकावे लागले. मृत्युमुखी पडलेल्यांचे नातेवाईक मृतदेहांजवळ जाऊ देण्यास पोलिसांना विनवणी करत होते. मात्र, पोलिस कोणाही यात्रेकरूंना फिरकू देत नव्हते. परिणामी गोंधळ आणखी वाढला.

मृतदेहांचा खच पडला असताना पोलिस अटकाव करू लागल्याने मृतांच्या संतप्त नातेवाईकांनी पूजासाहित्याच्या स्टॉल्सना आगी लावल्या. ही आग वेगाने भडकल्याने गडावर एकच हलकल्लोळ माजला. विविध स्टॉल्समधील सुमारे 50 सिलिंडरांचे एकापाठोपाठ एक स्फोट होऊन परिस्थिती आणखी चिघळली. त्यामुळे स्टॉल्सवरील अनेक पत्रेही उडाले. या गोंधळामुळे भाविक सैरावैरा धावू लागले.

मृतांमध्ये मुख्यत: प्रौढ महिला व लहान मुलांचाही समावेश असल्याची माहिती साताऱ्याचे जिल्हाधिकारी सुब्बराव पाटील यांनी दिली. ओळख न पटलेले दोनशे मृतदेह वाई व सातारा येथील सरकारी रुग्णालयात हलवण्यात आले. मृतांच्या नातेवाईकांनी अॅम्ब्युलन्स, एसटी आणि मिळेल त्या वाहनांमध्ये मृतदेह कोंबून नेण्यास सुरुवात केली. जिल्हा पोलिस अधीक्षक चंदकांत कुंभार सायंकाळी पाचनंतर घटनास्थळी दाखल झाले.

या सगळ्या गडबडीमुळे खोळंबलेली वाहतूक पोलिसांनी वाईमागेर् सुरू केली ; भोरमार्गे येणारा रस्ता बंद करण्यात आला.

 
</text>
</doc>
