<doc>
<docno>1016288.cms.txt</docno>
<text>
 
अर्थव्यवहार
जीवनावश्यक वस्तूंचे दर स्थिर राखावेत
[ Wednesday, February 09, 2005  08:29:09 pm]


दर फेब्रुवारी महिन्याच्या 28 तारखेला सादर होणारा केंदीय अर्थसंकल्पाला आता काही दिवसच उरले आहेत. दरवषीर् अर्थसंकल्प सादर होण्यापूवीर् दीडदोन महिने अगोदरच अनेक उद्योग, व्यवसाय, उद्योजक, संघटना, सेवा क्षेत्र, सहकारी संस्था आदी त्यांच्या मागण्याचे, सरकारकडून अर्थसंकल्पाकडून अपेक्षांचे निवेदन सरकारला महिनाभर अगोदरच सादर करतात. सरकार त्या बाबत काही सकारात्मक विचार करील, असे त्यांना वाटते. ग्राहक पंचायतीलादेखील असेच वाटते.

ग्राहकांच्या बाबतीत सांगायचे म्हटले तर बाजारात मिळणाऱ्या सर्व गृहोपयोगी वस्तूंचा नियमितपणे पुरवठा व्हायला हवा. हे होताना जीवनावश्यक वस्तूंच्या किंमतीदेखील स्थिर राहायला हव्यात, या दोन मुख्य अपेक्षा सरकारकडून आहेत. अगदीच आवश्यकता भासली तरच जीवनावश्यक वस्तूंचे भाव फारतर एकदा दोन ते तीन टक्क्यांनी वाढावेत. बस..

ग्राहकांनी वस्तू खरेदी कराव्यात, असे वाटत असेल तर त्यांच्याकडे पैसे असले पाहिजेत, त्यासाठी त्याला काम म्हणजेच रोजगार मिळायला हवा. सारांश, बेकारीचा भयंकर मोठा प्रश्ान् सोडविण्यासाठी, रोजगाराच्या संधी उपलब्ध करण्यासाठी सरकारने योग्य पावले उचलणे गरजेचे आहे. रस्ते, गृहनिर्माण, कालवे, शेती, बंदरे आदींची कामे सुरू केल्यास मोठ्या प्रमाणात रोजगार निर्माण होतोच, शिवाय देशाच्या विकासालाही चालना मिळते. देशात गेल्या दोन वर्षांत कॉल सेंटरसारख्या सेवा क्षेत्रातील उद्योगांतून नवीन नोकऱ्या मिळत आहेत. नोकऱ्या वाढविण्यासाठी सरकारने अशा सेवा क्षेत्रातील परकीय कंपन्यांना भारतात आणण्यासाठी विशेष प्रयत्न करणे आज आवश्यक बनले आहे.

सरकार वर्षातून 100 दिवस काम देण्याचा गोष्टी करते. प्रत्यक्षात सर्व दिवस काम देण्याची जबाबदारी सरकारने घ्यायला हवी. बरं, प्रत्यक्षात सरकार 100 दिवस तरी काम सरकार देते काय, या प्रश्ानला कोणीही उत्तर देऊ शकणार नाही. रोजगार उपलब्ध करून देण्यासाठी नुसते मोठे उद्योग येऊन चालणार नाहीत. कारण त्यांची बरेचशी कामे अद्यावत यंत्रे करतात व रोजगाराच्या संधी खूपच कमी निर्माण होतात. त्यासाठी वर उल्लेख केलेल्या कामांसाठी सरकारने पुढाकार घ्यायला हवा.

अर्थमंत्र्यांकडून ग्राहकांसाठी अपेक्षा करताना सर्वसामान्यांनीही आपल्या ठेवींवर जास्त व्याज मिळण्याची अपेक्षा करू नये, असे सांगावेसे वाटते. भारतात सरकारी खर्च वाढला तर चलनवाढ होते, अशी स्थिती आहे. व्याजाचे दर वाढले की चलनवाढ म्हणजे इन्फ्लेशन कमी होते, अशी चुकीची संकल्पना आहे. येत्या अर्थसंकल्पात अर्थमंत्र्यांनी भांडवली तसेच एकंदर तूट कमी करण्यासाठी प्रयत्न करावेत. करांचे ओझे वाढविण्यापेक्षा लागू असलेले कर अधिक कार्यक्षम पद्धतीने वसूल करण्यासाठी उपाय करावेत, अशी अपेक्षा आहे.

गंगाधर गाडगीळ

अध्यक्ष, मुंबई ग्राहक पंचायत

( साहित्यिक व अर्थतज्ज्ञ)

शब्दांकन : अविनाश चंदने

 
</text>
</doc>
