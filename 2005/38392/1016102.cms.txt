<doc>
<docno>1016102.cms.txt</docno>
<text>
 
महाराष्ट्र
'वृक्षवल्ली'चं शुक्रवारी उद्घाटन
[ Wednesday, February 09, 2005  05:56:13 pm]


मुंबई टाइम्स टीम

ठाणे : ठाणे महापालिकेच्या वृक्ष प्राधिकरण विभागाने आयोजित केलेल्या पहिल्या ' वृक्षवल्ली 2005' या झाडं, फळे, फुले व भाजीपाला यांच्या स्पर्धा व प्रदर्शनाचं उद्घाटन शुक्रवार , 11 फेबुवारी रोजी दुपारी चार वाजता शिवसेनानेते आमदार सुभाष देसाई यांच्या हस्ते गावदेवी मैदान इथे होणार आहे. हे प्रदर्शन सकाळी आठ ते रात्री आठ या काळात ठाणेकरांसाठी खुलं आहे.

उद्घाटन समारंभास मुंबई युनिव्हसिर्टीचे प्रकुलगुरू डॉ. अरुण सावंत आणि महापौर शारदा राऊतही उपस्थित राहणार आहेत. या प्रदर्शनादरम्यान होणाऱ्या स्पर्धांचा पारितोषिक

वितरण सोहळा रविवार , 13 फेबुवारी रोजी संध्याकाळी पाच वाजता डॉ. बी. एन. बांदोडकर सायन्स कॉलेजच्या प्राचार्या डॉ. माधुरी पेजावर यांच्या हस्ते होणार आहे.

या प्रदर्शनाच्या आयोजनासाठी वृक्ष प्राधिकरणाबरोबरच हरियाली, होप, वृक्षवल्ली आणि जिज्ञासा या ठाण्यातील पर्यावरणप्रेमी संस्थांचे कार्यकतेर्ही काम करत आहेत. ठाणे हॉटीर्कल्चर क्लब, ठामपा शिक्षण मंडळ, नवी मुंबई व कल्याण-डोंबिवली महापालिका, वृक्षमित्र संस्था यांचं सहकार्य प्राधिकरणाला मिळालं आहे. तसंच प्रदर्शनात एकूण 30 स्टॉल ठेवण्यात आलं आहेत. त्यात राज्य सरकारज्या वनविभागासह, सामाजिक वनीकरण विभाग, औषधी वनस्पती नर्सरी आदी संस्था सहभागी होत आहेत.

प्रदर्शनाच्या काळात औषधी वनस्पतींचा घरगुती उपयोग, घनकचरा व्यवस्थापन, पाणी व्यवस्थापन आणि पारसबाग या विषयावर व्याख्यानं होतील. तसंच वृक्षारोपण करण्याबाबत एक माहितीपटही दाखवला जाणार आहे.

 
</text>
</doc>
