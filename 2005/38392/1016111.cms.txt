<doc>
<docno>1016111.cms.txt</docno>
<text>
 
महामुंबई: मुंबई टाइम्स
यंदाही व्हॅलण्टाइनच्या मुहूर्तावर हजारो लग्नं
[ Wednesday, February 09, 2005  06:04:14 pm]


प्रवीण मुळ्ये

विशाल आणि स्वप्नाली यांच्यासमोर भटजींनी विवाहासाठी शुभ ठरणाऱ्या दिवसांचं पंचांग मांडलं, तेव्हा क्षणाचाही विलंब न करता या दोघांनी 14 फेब्रुवारी 2005 या दिवसाची निवड केली. याच दिवशी बोहल्यावर चढण्यासाठी अगदी चार महिने थांबण्याची तयारीही दोघांनीही दाखवली. ही कहाणी एका जोडप्यापुरतीच मर्यादित नाही, तर मुंबईतील हजारो जोडप्यांनी लग्नगाठी बांधण्यासाठी ' व्हॅलण्टाइन डे ' च्या दिवशी आलेल्या शुभमुहूर्ताची निवड केली आहे.

14 तारखेला बुकिंग ' फुल्ल ' असल्याचं मुंबईतील सर्वच मॅरेज हॉलवर झळकणारे बोर्ड एका नव्हे, तर अशा हजारो लग्नांची गोष्ट सांगत आहेत.

' व्हॅलण्टाइन डे ' च्या दिवशी ओसंडून वाहणारं प्रेम एन्कॅश करण्यासाठी गिफ्टवाल्यांपासून ते फुलवाल्यांपर्यंत सगळे जण आपल्यापरीने प्रयत्नशील आहेत.

हॉटेलवाल्यांनी स्पेशल पाटर््यांची तयारी केलीय, तर चॅनलवाल्यांनी लव्ह फेस्टिवल्स जाहीर केलेत. पण हा ' व्हॅलण्टाइन डे ' खऱ्या अर्थाने शुभ ठरणार आहे, तो मॅरेज हॉल, केटरर्स, भटजी आणि बेंजो पाटर््यांसाठी. कारण गेल्या वषीर्प्रमाणेच यंदाही व्हॅलण्टाइनचा मुहूर्त लग्नांसाठी शुभ असल्याने 14 फेब्रुवारीला अंदाजे 5 हजार जोडपी लग्नाच्या बेडीत अडकणार आहेत. जन्मोजन्मीचे सोबती होण्याचा योग खास ' व्हॅलण्टाइन डे ' च्या दिवशी जुळवून आणणाऱ्यांची संख्याही मोठी आहे.

गेल्या वर्षी सुमारे सहा हजार जोडप्यांवर ' व्हॅलण्टाइन डे ' च्या दिवशी अक्षता पडल्या होत्या. आपल्या प्रेमावर लग्नाचं शिक्कामोर्तब करण्यासाठी ' व्हॅलण्टाइन डे ' पेक्षा चांगला दिवस तो कोणता, या प्रश्नावर लग्नाच्या बेडीतूनच उत्तर शोधण्याचा प्रयत्न करणाऱ्या जोडप्यांची संख्या हजारोंच्या घरात असल्यामुळे अनेकांना चपला झिजवूनही हॉल मिळवणं अशक्य झालं आहे. मोकळ्या मैदानांवरही 14 तारखेला मंगलाष्टकांचे सूर घुमणार आहेत. वधू- वर तयार आहेत, पण लग्नासाठी ' स्थळ ' मिळत नसल्यामुळे अनेकांनी घराच्या गच्च्यांना लग्नाच्या हॉलमध्ये कनव्हर्ट करण्याचा निर्णय घेतलाय. ' व्हॅलण्टाइन डे ' च्या दिवशीच लग्नाच्या बेडीत अडकण्याच्या हट्टामुळे वैदिक पद्धतीने लग्न करून नंतर रिसेप्शन देण्याचं प्लॅनिंग करणाऱ्यांची संख्यादेखील खूप मोठी आहे. गेल्या वषीर् 14 फेब्रुवारीला आलेल्या सुट्टीमुळे त्या दिवशी रजिस्टर मॅरेजद्वारे ' व्हॅलण्टाइन डे ' साजरा करणाऱ्यांची इच्छा अपूर्ण राहिली होती. पण यंदा मात्र लग्नाच्या धामधुमीत न पडता रजिस्टर मॅरेजद्वारे ' व्हॅलण्टाइन डे ' साजरा करणाऱ्यांच्या आड सुट्टी येणार नसल्यामुळे वांदे आणि फोर्टच्या मॅरेज रजिस्ट्रेशन ऑफिसमधील कर्मचाऱ्यांना थोडी जास्तच धावपळ करावी लागणार आहे.

 
</text>
</doc>
