<doc>
<docno>1016127.cms.txt</docno>
<text>
 
महाराष्ट्र
तांदूळ घोटाळ्यातील 5 जणांना न्यायालयीन कोठडी
[ Wednesday, February 09, 2005  06:16:06 pm]


म. टा. वृत्तसेवा

सोलापूर : सुमारे सव्वा कोटी रुपयांच्या तांदूळ घोटाळ्यात अटकेत असलेल्या साताऱ्याचे अप्पर जिल्हाधिकारी विश्वजीत माने, कोल्हापूर जि. प. चे मुख्याधिकारी वसंत पोरेड्डीवार, निवृत्त महसूल अधिकारी निवृत्ती वाघमारे, विद्याचंद होमकर आणि मंडल अधिकारी संजय भोसले यांचा जामीन अर्ज न्यायालयाने फेटाळला असून त्यांना 17 तारखेपर्यंत न्यायालयीन कोठडीत ठेवण्याचा आदेश दिला आहे.

सोलापूरमध्ये 97- 98 मध्ये झालेल्या या कोट्यवधी रुपयांच्या तांदूळ घोटाळ्याचा तपास केंदीय गुप्तचर विभागाकडे सोपविण्यात आला होता. गेल्या आठवड्यात या आरोपींना गुप्तचर विभागाच्या भरारी पथकाने विविध ठिकाणी अटक केली होती. विश्वजित माने आणि पोरेड्डीवार यांना रुग्णालयात दाखल करण्यात आले आहे. त्यांचा जामीन अर्ज रुग्णालयाने फेटाळून लावला. सदर आरोपींची पोलिस कोठडीत उत्तम बडदास्त ठेवली जात होती तसेच त्यांच्याबद्दलची गुप्तचर चौकशीवर वरिष्ठांतफेर् दबाव येत होता, असे समजते.

 
</text>
</doc>
