<doc>
<docno>1016495.cms.txt</docno>
<text>
 
देश-विदेश
प्रा. गीलानीवरील हल्ल्यामागे पोलिसच असल्याचा आरोप
[ Wednesday, February 09, 2005  11:50:45 pm]


वृत्तसंस्था

नवी दिल्ली : संसद हल्ला प्रकरणातील संशयित प्रा. एस. आर. गीलानी यांच्यावर पोलिसांनीच हल्ला घडवून आणला असावा, असा संशय मानवी हक्क संघटनांनी व्यक्त केला आहे. पोलिसांनी हा आरोप फेटाळला आहे.

या संघटनेचे कार्यकर्ते व दिल्ली विद्यापीठातील प्राध्यापकांनी केंदीय गृहमंत्री शिवराज पाटील यांची भेट घेऊन या हल्ल्याची सीबीआयकडून चौकशी करण्याची मागणी केली.

गीलानी यांनी गेल्या वर्षी मार्चमध्येच जीवाला धोका असल्याची तक्रार केली होती. मात्र, पोलिसांनी त्याकडे दुर्लक्ष केले, असा कार्यर्कत्यांचा आरोप आहे.

 
</text>
</doc>
