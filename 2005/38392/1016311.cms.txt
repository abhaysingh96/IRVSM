<doc>
<docno>1016311.cms.txt</docno>
<text>
 
देश-विदेश
इराण गॅस पाइपलाइन अखेर मार्गी
[ Wednesday, February 09, 2005  08:56:12 pm]


म. टा. विशेष प्रतिनिधी

नवी दिल्ली : देशाच्या 50 टक्के ऊर्जाविषयक समस्यांवर प्रभावी उपाययोजना ठरणाऱ्या इराण-भारत गॅस पाइपलाइन प्रकल्पाला केंदीय मंत्रिमंडळाने बुधवारी मंजुरी दिली आणि यासंदर्भात इराण, म्यानमार, बांगला देश, तुर्कमेनिस्तान, अफगाणिस्तान, पाकिस्तान आदी देशांशी द्विपक्षीय अथवा बहुपक्षीय चर्चा-वाटाघाटी करण्याचे अधिकार, पेट्रोलियम मंत्रालयाकडे सुपूर्द केल्याची माहिती मणिशंकर अय्यर यांनी दिली.

इराण-भारत गॅस पाइपलाइन प्रत्यक्षात आल्यास, देशाच्या इंधन आणि ऊर्जाविषयक समस्यांमध्ये परिणामकारक बदल घडून येईल, याचे स्पष्टीकरण करताना अय्यर म्हणाले : भारतात सध्या 15 कोटी घनमीटर गॅसची आवश्यकता भासते. उपलब्धता आठ कोटी 30 लक्ष घनमीटरचीच आहे. इराणकडून रोज भारताला 60 दशलक्ष घनमीटर गॅस उपलब्ध होणार आहे. तर पाकिस्तानने इराणकडे 50 दशलक्ष घनमीटरची मागणी केली आहे. दीर्घकालीन धोरणाचा विचार करता 2025 साली भारताला 400 कोटी घनमीटर गॅसची आवश्यकता भासेल. येत्या 20 वर्षांत नैसगिर्क वायूच्या देशांतर्गत स्त्रोतांमध्ये दुपटीने वाढ झाली, तरीही निम्मा गॅस आयातच करावा लागणार आहे. पाइपलाइन प्रकल्प ही त्याची पायाभरणी आहे.

भारतात पाइपलाइनव्दारे गॅस तीन स्वतंत्र मार्गांनी आणण्याची कल्पना आहे. इराणहून येणारी पाइपलाइन पाकिस्तानमागेर्, तुर्कमेनिस्तानहून येणारी पाइपलाइन अफगाणिस्तान आणि पाकिस्तान मागेर्, तर म्यानमारहून येणारी पाइपलाइन बांगला देशमागेर् भारतात येईल. इराणने भारत पाक सीमेवर गॅसपुरवठा करावा, यासाठी सोमवारपासून इराणी शिष्टमंडळाशी चचेर्ला प्रारंभ होतो आहे. त्यानंतर पाकिस्तानी पेट्रोलियम मंत्र्यांशी चचेर्ची तारीख ठरवली जाईल. म्यानमारहून येणाऱ्या पाइपलाइन संबंधात यांगून येथे तीन्ही देशांच्या पेट्रोलियम मंत्र्यांची मध्यंतरी बैठक झाली. सर्वांनी या पाइपलाइनला तत्त्वत: मंजुरी दिली आहे.

येत्या 17, 18 फेब्रुवारीला भारताच्या टेक्नो कमशिर्अल ग्रूपची यासंदर्भात बैठक होते आहे. तुर्कमेनिस्तानहून अफगाण व पाकमागेर् येणाऱ्या पाइपलाइनविषयी एशियन डेव्हलपमेंट बँकेने एक प्रकल्प अहवाल तयार केला आहे. सरकार सध्या त्याज्या तपशिलांचा अभ्यास करते आहे ; मात्र या प्रकल्पाविषयी द्विपक्षीय वा बहुपक्षीय चचेर्ला अद्याप प्रारंभ झालेला नाही. मंत्रिमंडळाने या तमाम प्रकल्पांच्या व्याप्तीचा विचारविनिमय बुधवारच्या मंत्रिमंडळ बैठकीत केला. प्रकल्पाच्या आंतरराष्ट्रीय कार्यप्रणालीच्या सुसूत्रतेसाठी तल्ज़्ामि अहमद यांची पेट्रोलियम खात्याच्या अतिरिक्त सचिवपदी नियुक्ती झाली आहे, त्यावर मंत्रिमंडळाने शिक्कामोर्तब केले.

 
</text>
</doc>
