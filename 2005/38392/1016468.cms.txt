<doc>
<docno>1016468.cms.txt</docno>
<text>
 
महामुंबई
साखर कारखान्यांना कमी व्याजाने कर्ज
[ Wednesday, February 09, 2005  11:15:28 pm]


म. टा. प्रतिनिधी

मुंबई : राज्यातील सहकारी साखर कारखान्यांना त्यांनी घेतलेल्या ताबेगहाण आणि मालतारणाच्या कर्जावरील व्याजाचा दर साडेदहा टक्क्यांपेक्षा अधिक असता कामा नये, असे आदेश राज्याचे सहकार आयुक्त अपूर्व चंदा यांनी सहकारी बँकांना दिले आहेत. शिवाय कमी व्याजदराच्या कर्जासाठी केवळ सहकारी बँकांवर अवलंबून न राहता राष्ट्रीयीकृत बँकेकडूनही कर्ज घेण्यास कारखान्यांना मुभा देण्यात आली आहे. यामुळे सध्या आथिर्क अडचणीत असलेल्या साखर कारखानदारीला मोठा दिलासा मिळाला असून सरकारच्या या निर्णयाचे महाराष्ट्र राज्य सहकारी साखर कारखाना संघाने स्वागत केले आहे.

राष्ट्रीयीकृत बॅँकांनी साखर कारखान्यांना यापेक्षा कमी दराने कर्जपुरवठा करण्याची तयारी दर्शवली, तर जिल्हा सहकारी बँकांनी त्याच दराने कर्जपुरवठा केला पाहिजे. तसे शक्य न झाल्यास संबंधित सहकारी बँकांनी संलग्न साखर कारखान्यांना राष्ट्रीयीकृत बँकांकडून कमी व्याजाने कर्ज घेण्यास ' ना हरकत ' दाखला द्यावा, असेही आदेशात म्हटले आहे.

सहकार आयुक्तांनी दिले आहेत.

राज्यातील साखर कारखान्यांना प्रकल्पउभारणी, विस्तार आणि आधुनिकीकरणासाठी खेळते भांडवल तसेच पूर्वहंगामी कर्जासाठी महाराष्ट्र राज्य सहकारी बँका व विविध जिल्हा मध्यवतीर् बँकांकडून मिळणाऱ्या कर्जपुरवठ्यावर पूर्णपणे अवलंबून राहावे लागते. प्रत्येक साखर कारखान्यास गाळप क्षमतेप्रमाणे सालागणिक जवळपास पाच ते दहा कोटी रुपयांची रक्कम केवळ व्याजापोटी द्यावी लागत असे. जादा व्याजदराच्या प्रश्ानवर तोडगा काढण्यासाठी साखर कारखाने संघाने गेली वर्षभर सातत्याने सरकारकडे पाठपुरावा केला. त्याला अखेर यश आल्याचे संघाचे अध्यक्ष प्रसाद तनपुरे यांनी सांगितलेे.

सहकार आयुक्तांनी महाराष्ट्र सहकारी संस्था कायदा 1960 चे कलम 79 अन्वये आदेश जारी करून, राज्यातील सर्व जिल्हा सहकारी बँका व महाराष्ट्र राज्य सहकारी बँकांनी साखर कारखान्यांच्या कर्जास साडेदहा टक्याच्या मर्यादेत व्याज आकारणी करावी असे निदेर्श दिले आहेत. योग्य वेळी चांगला निर्णय घेतल्याबद्दल तनपुरे यांनी मुख्यमंत्री विलासराव देशमुख, उपमुख्यमंत्री आर. आर. पाटील, सहकार मंत्री डॉ. पतंगराव कदम, आयुक्तांचे आभार मानले आहे.

 
</text>
</doc>
