<doc>
<docno>1016119.cms.txt</docno>
<text>
 
महाराष्ट्र
'पत्रकारांनी सामान्यांच्या व्यथा लिखाणात मांडाव्या'
[ Wednesday, February 09, 2005  06:08:30 pm]


वर्धा : शिक्षण महर्षी म्हणविणारे चक्क शिक्षणाच्या बाजारपेठा उभ्या करून शिक्षण देण्याचे काम करीत आहेत. त्यांच्यावर आगपाखड करण्याची वेळ आता आली आहे. अन्यथा सामान्य माणसाला शिक्षण घेणे कठीण होऊन जाईल. पत्रकार आणि लेखकांनी सामान्य माणसाची व्यथा लक्षात घेऊन लिखाण करायला हवे, असे पत्रकार आणि साहित्यिक महावीर जोंधळे यांनी येथे सांगितले.

सतराव्या यशवंतराव दाते स्मृती व्याख्यानमालेतील प्रथम सत्रात ' सामाजिक भान आणि साहित्यिक ' या विषयावर ते बोलत होते.

संस्थेतर्फे देण्यात येणारा बाबा पदमनजी पुरस्कार मकरंद साठे लिखित ' अच्युत आठवले आणि आठवण ' या कादंबरीला आणि बापूराव देशमुख कथासंग्रह पुरस्कार भारत सासणे यांच्या ' शुभवर्तमान ' या कथासंग्रहाला मिळाला.

हे पुरस्कार या समारंभात जोंधळे यांच्या हस्ते देण्यात आले. प्रत्येकी पाच हजार रुपये रोख, मानपत्र आणि स्मृतीचिन्ह असे या पुरस्काराचे स्वरुप आहे.

पुरस्काराला उत्तर देताना भारत सासणे म्हणाले : कुठलाही लेखक लिहिता, े तेव्हा त्याच्याभोवती एक परिघ असतो. त्या परिघासाठीच तो लिहीत असतो. सर्वसामान्य माणसाच्या शोषणाबद्दल तर तो लिहितोच, पण स्वत:च्या आतल्या माणसाबद्दल , ' स्व ' बद्दलही तो लिहिण्याचा प्रयत्न करतो.

 
</text>
</doc>
