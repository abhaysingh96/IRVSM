<doc>
<docno>1016124.cms.txt</docno>
<text>
 
महाराष्ट्र
आवीर्चे नगराध्यक्ष पायउतार
[ Wednesday, February 09, 2005  06:11:28 pm]


वर्धा : महाराष्ट्र शासनाच्या नगरपालिका अधिनियमात सुधारणा करून थेट नागरिकांमधून निवडून आलेले आवीर्चे नगराध्यक्ष डॉ. वसंत गुल्हाणे यांच्या विरुद्ध नुकताच अविश्वास संमत करून आवीर् नगरपरिषदेने राज्यात इतिहास घडविला आहे. थेट लोकांमधून निवडून आलेल्या नगराध्यक्षाची अविश्वास प्रस्तावाने उचलबांगडी होण्याची राज्यातील ही पहिलीच घटना असून प्रस्ताव 18 विरुद्ध शून्य मताने संमत झाला. वधेर्चे उपविभागीय अधिकारी रामटेके यांनी निवडणूक अधिकारी म्हणून काम पाहिले.

गुल्हाणे हे राष्ट्रवादी काँग्रेसच्या तिकिटावर 17 डिसेंबर 2001 रोजी निवडून आले होते. काँग्रेसच्या उमेदवाराचे नामांकन रद्द झाल्यावर काँग्रेसचाही त्यांना पाठिंबा होता. 24 सदस्यीय सभागृहात राकाँ 6, सेनेचे 3, भाजपचे 3, काँग्रेसचे 8 व इतर तीन असे पक्षीय बलाबल होते. आपल्या तीन वर्षांच्या कार्यकाळात डॉ. गुल्हाणे यांनी शहर विकासाच्या दृष्टीने कोणतेही काम केले नाही. त्यांच्यावर नगरसेवकांनी भ्रष्टाचाराचे गंभीर आरोप केले होते.

त्यांनी आपल्या पदाचा राजीनामा द्यावा, अशी मागणी 16 नगरसेवकांनी महिनाभरापूवीर्च केली होती. पालिका सदस्यांचे बहुमत गुल्हाणे यांना मिळवता आलेले नव्हते. त्यामुळे अध्यक्षांसह सर्व समित्यांची सभापती त्यांच्या विरोधात असल्याची स्थिती होती.

कायद्यानुसार, थेट निवडून आलेल्या नगराध्यक्षाविरुद्ध तीन वर्षांपर्यंत अविश्वास आणता येत नव्हता. त्यामुळे गुल्हाणेंची खुचीर् कायम होती. हा तीन वर्षांचा कालावधी 10 डिसेंबर 2004 रोजी संपताच त्यांच्याविरोधात मोचेर्बांधणी झाली आणि त्यांना खुचीर्वरून खाली खेचण्यात आले. सत्तारूढ पक्षाचा एकही एकही सदस्य सभागृहात उपस्थित नव्हता. खुद्द नगराध्यक्ष सभागृहाबाहेर येरझारा घालीत होते.

 
</text>
</doc>
