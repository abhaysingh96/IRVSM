<doc>
<docno>1016343.cms.txt</docno>
<text>
 
क्रीडा
सचिन अजूनही सर्वश्रेष्ठच!
[ Wednesday, February 09, 2005  09:36:46 pm]


व्हिव्हियन रिचर्डस

कोणी काही चर्चा करो परंतु माझ्या मते अजूनही सचिनच सर्वश्रेष्ठ आहेच. पाकिस्तानविरुद्धच्या मालिकेसाठी सचिन तेंडुलकर फिट असेल किंवा नाही याची चर्चा घराघरात, ऑफिसात, शाळा- कॉलेजांत मैदानात, नाक्या-नाक्यावर भारतात होत असणार हे निश्चित. सगळ्यांना एकच वाटत असते की, त्याने खेळावे. परंतु दुखापत ही अशी एक बाब आहे की, ती केव्हा तुम्हाला सतावेल ते सांगता येत नाही. बांगलादेशीवरुद्ध खेळण्यात सचिनने घाई केली असे म्हणण्यातही काही अर्थ नाही. शेवटी डॉक्टरी सल्ल्यानुसारच त्याने निर्णय घेतला असणार हे निश्चित. याबाबत मी संपूर्णपणे त्याला पाठिंबा देतो.

सचिन जड बॅट वापरतो, बॅट पकडण्याची त्याची पद्धत काहीशी वेगळी आहे आणि म्हणून त्याला दुखापतीचा त्रास होत असावा असे म्हणण्यात मला काही तथ्य वाटत नाही. तो लवकरच सर्वाधिक कसोटी धावा करेल आणि कोणत्याही फलंदाजापेक्षा जास्त कसोटी शतके करेल याचा मला विश्वास वाटतो. त्याशिवाय त्याने झटपट सामन्यातही शतके साजरी केली आहेत हे विसरून चालणार नाही. परंतु काही वेळा शरीर तुम्हाला साथ देत नाही आणि त्यावेळी शक्तीची विश्ाांती घ्यावीच लागते. एक क्रिकेटपटू या नात्याने मी सचिनच्या मनात काय चालले आहे हे सांगू इच्छितो: हो मी सध्या दुखापतीने ग्रासलो आहे, मला थोड्या विश्ाांतीची गरज आहे, त्यानंतर मी पुन्हा मैदानात उतरेन आणि पूवीर्च्याच जोमाने खेळू लागेन. ही सारी वादळापूवीर्ची शांतता!

काहीजण असे म्हणतात की, सचिन हा व्हिव्हियन रिचर्डसप्रमाणे टोलेबाजी करू शकत नाही. काहीजणं म्हणतात की सुनील गावस्करप्रमाणे त्याच्याकडे चिकाटी नाही, तर काहींच्या मते ब्रायन लाराप्रमाणे शैली नाही, डॉन ब्रॅडमन आणि गॅरी सोबर्स यांच्याबरोबरही सचिनची तुलना करण्याचा मोह अनेकांना होतो. आमच्यावेळेपेक्षा सध्या सचिनला कमी दर्जाच्या गोलंदाजांना सामोरे जावे लागते असेही म्हटले जात असते. परंतु एक गोष्ट लक्षात ठेवा की, आजच्या क्रिकेटमध्येही शोएब अख्तर आणि ब्रेट लि यांच्यासारखे अतिशय जलदगती गोलंदाज आहे आणि मुरलीधरन व वॉर्न यांच्यासारखे फिरकीचे जादूगारही आहेत. शिवाय सचिनच्या धावांचा वेगही लक्षात घ्या.

रॉबर्टस, होल्डिंग, क्रॉफ्ट, गार्नर, मार्शल आणि क्लार्क यासारख्या अतिशय तेज गोलंदाजांना सुनील गावस्करप्रमाणे सामोरे जायची वेळी सचिनवर आलेली नाही असेही सांगितले जाते. परंतु प्रत्येकाचा काळ हा वेगवेगळा असतो आणि कोणताही दजेर्दार फलंदाज कोणत्याही काळात आपली छाप पाडू शकेल याचा मला विश्वास वाटतो. शेवटी सुनील तो सुनील आणि सचिन तो सचिनच.

सलामीवीरांचा विचार केला तर गावस्कर, हेन्स, बॉयकॉट यांचा उल्लेख करावाच लागेल. तिसऱ्या क्रमांकावर रिकी पाँटिंग, सचिन तेंडुलकर, ब्रायन लारा, डॅमियन माटिर्न यांचाही नामोउल्लेख करावाच लागेल. सवोर्त्तम जागतीक संघाची निवड करणे मला प्रशस्थ वाटत नाही. परंतु सचिनचा समावेश सवोर्त्तम संघात अटळ आहे.

( प्रेस ट्रस्ट).

 
</text>
</doc>
