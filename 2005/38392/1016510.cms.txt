<doc>
<docno>1016510.cms.txt</docno>
<text>
 
महामुंबई
'मूतीर्त प्राणप्रतिष्ठा होते, तर हृदयात का नाही?'
[ Wednesday, February 09, 2005  11:57:37 pm]


म. टा. प्रतिनिधी

मुंबई : मंत्रशक्तीने दगडी मूतीर्मध्ये प्राणप्रतिष्ठा होऊ शकते, तर माणसाच्या हृदयातही भगवंताची प्राणप्रतिष्ठा का होणार नाही ? भक्तिच्या बळावर माणूस मूतीर्तील चेतना जागी करू शकतो तर त्याच भक्तीने त्याच्या अंतर्मनातील चैतन्यही जागे होऊ शकते. मनामनांत हा सकारात्मक विचार रुजला, तर अखिल मानवजातीचे कल्याण होईल, असा विश्वास जैन आध्यात्मिक गुरू व प्रवचनकार गणिवर्य श्रीसागरचंदसागरजी यांनी येथे व्यक्त केला.

आपल्या मनाने जर असा सकारात्मक निर्धार केला तर हे सहजसाध्य आहे, असे सांगताना त्यांनी श्रीमद्भगवतगीतेचा दाखला दिला. मन हेच मनुष्याला बंधनात पाडू शकते अथवा त्याच्या मोक्षाचे कारण ठरू शकते. त्यामुळे मन हाच मनुष्याचा सर्वात चांगला मित्र किंवा सर्वात मोठा शत्रूही ठरू शकतो, असे उद््गारही त्यांनी यावेळी काढले. मंत्राच्या शक्तीने भगवान पार्श्वनाथ आपल्या रोमारोमांत भरल्याची भावना निर्माण होऊ शकते, असेही त्यांनी सांगितले.

पायधुनी येथील गोडीजी पार्श्वनाथ मंदिरात येत्या 13 ते 18 फेब्रुवारीदरम्यान नवव्या शिखरावर 700 किलोग्रॅम वजनाच्या पार्श्वनाथाच्या पंचधातूच्या मूतीर्ची प्राणप्रतिष्ठा केली जाणार आहे. गच्छाधिपती सूयोर्दय सागर सूरीश्वरजी यांच्या हस्ते हा सोहळा होणार असून त्यांचे शिष्य व प्रवचनकार सागरचंद सागरजी हेही मंत्रपठण व प्राणप्रतिष्ठेत सहभागी असतील. गोडीजी पार्श्वनाथ मंदिरामध्ये अलीकडेच नववे शिखर उभारण्यात आले असून त्यावर विराजमान होणारी पार्श्वनाथाची प्रतिमा, भक्तांनी दिलेले सोने तसेच सर्वांच्या योगदानातून निर्माण झाली आहे. जबलपूरचे कलाकार जगदीश परिहार यांनी ही मूतीर् घडवली आहे. मुुस्लिमधमीर्य, ख्रिश्चनबांधव या सर्वांचे या मूतीर्च्या जडणघडणीत योगदान आहे.

अंतर्मनातील भगवंताच्या प्राणप्रतिष्ठेबाबत चेन्नईत गोल्डन एज संस्थेतफेर् संचालित वननेस युनिव्हसिर्टीने अनेक वषेर् संशोधन केले आहे. या संशोधनाचा जगभर प्रसार करण्यात टाइम्स फाऊन्डेशन महत्त्वाची भूमिका बजावत आहे. (वननेस युनिव्हसिर्टीचा इमेल : श्ाठ्ठद्गठ्ठद्गह्यह्यद्धद्गद्यश्चञ्च 4 ड्डद्धश्ाश्ा . ष्श्ाद्व)

त्यानिमित्त गणिवर्य सागरजी यांनी महाराष्ट्र टाइम्सशी संवाद साधला. ते म्हणाले की, या प्रक्रियेत सहभागी होऊन सर्व व्यक्तींच्या मनाची शुद्धी व्हावी, असा प्रयत्न आहे. आतापर्यंत आमच्या प्रवचनांमध्ये असेच संस्कार होऊन अनेकांची स्वयंभावनेने क्रोधमुक्ती, व्यसनमुक्ती झाली आहे. शांतीचा मार्ग साधनेतूनच जातो. कर्म संपली की, आपल्या शरीरात भगवंत वास करतील, या म्हणण्यात तथ्य नाही. उलट भगवंताचे अस्तित्व आले की, आपोआप कर्म आणि दोष बाहेरचा मार्ग धरतील. आपल्या साधनेत साधनही चांगले असेल, तर त्यात चांगला भाव ओतला जाईल. पण त्यासाठी तुमच्या ठायी आत्मविश्वास यायला हवा. आत्मविश्वास हे श्रद्धेचे प्रकटीकरण आहे. तुमचे मन कुठेही भरकटू नये, यासाठी तुम्ही प्रयत्न करा.

 
</text>
</doc>
