<doc>
<docno>1016333.cms.txt</docno>
<text>
 
देश-विदेश
आता भरारी विमाननिमिर्तीत...
[ Wednesday, February 09, 2005  09:23:58 pm]


वृत्तसंस्था

बंगलोर : सारंग हेलिकॉप्टरच्या चित्तथरारक कसरती...सुसाटत चाललेली सूर्यकिरण विमाने... तेजस आणि मिराज विमानांची दिमाखदार भरारी अशा माहौलात एअरो इंडिया एअर शोचा बुधवारी प्रारंभ झाला आणि तो योग साधून भारताने इतर देशांना विमान निमिर्ती क्षेत्रात परस्पर सहकार्यासाठी हाक दिली.

बंगलोर शहराबाहेरील येळहंका हवाई तळावर संरक्षण मंत्री प्रणब मुखजीर् यांच्या उपस्थितीत या एअर शोचे उद्घाटन झाले. या शोमध्ये देशविदेशातील अनेक बड्या कंपन्यांच्या विमानांचा सहभाग आहे. तोच धागा पकडून संरक्षण मंत्री मुखजीर् यांनी या क्षेत्रात परस्पर सहकार्याचे आवाहन या कंपन्यांना केले. भारतात प्रतिभेची साथ लाभलेल्या मनुष्यबळाची वानवा नाही, तसेच पायाभूत सुविधाही उपलब्ध आहेत. या संधीचा लाभ घेऊन कमी खर्चात विमाने घडवणे शक्य आहे, असे मुखजीर् यांनी यावेळी नमूद केले. आपण एकत्र आलो तर कमी खर्चात विमान घडवणे तसेच संयुक्तरित्या त्यांचे माकेर्टिंग करणे शक्य होईल, अशी पुस्तीही त्यांनी जोडली.

व्यवसायातील नवनवीन संधींची चाचपणी करण्याच्या दृष्टीने ' एअरो इंडिया एअर शो ' हे एक उत्तम माध्यम आहे, आणि त्याला मिळालेल्या प्रचंड प्रतिसादाने ते सिध्दही केले आहे, अशी पुस्तीही मुखजीर् यांनी जोडली.

लक्षावधींच्या संधी...

दरम्यान, या शोमध्ये काही बड्या विमान कंपन्या लक्षावधी डॉलरचे करार जाहीर करतील, असे जाणकारांचे म्हणणे आहे.

 
</text>
</doc>
