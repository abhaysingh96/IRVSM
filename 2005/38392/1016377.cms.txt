<doc>
<docno>1016377.cms.txt</docno>
<text>
 
क्रीडा
जय मातृभूमी!
[ Wednesday, February 09, 2005  10:07:42 pm]


संजय परब

धडपड्या कार्यर्कत्यांनी एकत्र येऊन काहीतरी वेगळं करून दाखवण्याचं ' मिशन ' उभारलं... जय मातृभूमी फाऊंडेशन या बॅनरखाली. कारण त्यांच्यासमोर लक्ष्य होतं ते मागे पडलेल्यांना मदतीचा हात देण्याचं. त्यांचा लोगोही हेच दाखवतोय. छोट्या हाताला साथ देणारा मोठा हात... आश्वासक भावना निर्माण करणारा. नाही रे वर्गाला आपलंस करणारा... गेल्या वषीर् 27 ऑगस्टला स्थापना झालेल्या जय मातृभूमी फाऊंडेशनं प्रभादेवीच्या रविंद नाट्य-मंदीरात ' टॉप टेन ' ही देशातील सर्वा-धिक रोख इनामाची शरीर- सौष्ठव स्पर्धा आयोजित करून पहिलंच पाऊल

दमदार टाकलंय... क्रिकेटसारख्या ग्लॅमररूपी खेळामुळं भारतात इतर खेळ मागे पडतात. या खेळांना आणि खेळाडूंच्या पदरी असते ती निव्वळ उपेक्षा. शरीरसौष्ठव खेळात नावारूपाला येण्यासाठी कनिष्ठ मध्यमवर्गातील युवक रात्रंदिवस घाम गाळतात, पण पुरेशा सुविधा आणि प्रसिद्धीअभावी ते मागे पडतात. त्यातच आथिर्क परिस्थितीमुळं पौष्ठीक आहारही घेणं त्यांना परवड नाही. परिणामी हे खेळाडू आणि खेळच पिछडला जातो. हेच ध्यानात घेऊन जय मातृभूमीनं या खेळाला सर्वप्रथम आधार देण्याचं ठरवलं.

छत्रपती पुरस्कार विजेता कबड्डीपटू गणेश शेट्टीसह प्रशांत सावंत, रामविलास कनोजिया, तुषार कदंब व ब्रायन पसान्हा या कार्यर्कत्यांच्या मेहनतीमधून जय मातृभूमीनं आकार घेतला असून ' टॉप टेन ' स्पर्धा यशस्वी करण्यासाठी हे सर्व गेले महिनाभर धडपडत होते. नोकरी- व्यवसाय सांभाळून ही धडपड करताना या सर्वांनाच तारेवरची कसरत करावी लागली. पण ही मेहनत शेवटी सार्थकी लागली ती स्पर्धा यशस्वी झाल्यामुळं. क्रीडाप्रेमींचा मोठा प्रतिसाद या स्पधेर्ला लाभला. रविंद नाट्यमंदीर हाऊसफुल्ल झालं होतं. खूर्च्यांच्या दोन्ही बाजूला शरीरसौष्ठवपेमींनी तब्बल चार तास उभे राहून स्पधेर्चा आनंद लुटला आणि त्यांचा आनंद द्विगुणित झाला तो वितेंदरसिंग, संदीप वालावलकर, अमित चौधरी, सत्यनारायण, मोहनन, बैजू, परवेश कुमार, कैझाद कपाडिया या देशातील अव्वल शरीरसौष्ठपटूंच्या ' देखण्या ' कामगिरीनं. वितेंदरची सहजसुंदरता, संदीपचा परफॉर्मन्स, सत्यनारायणची मसक्युलॅरिटी, अमित चौधरी सिमेट्री मोहून टाकणारी होती. तब्बल साडेचार लाख रूपयांची रोख बक्षिसे हे या स्पधेर्चे प्रमुख वैशिष्ट्य ठरलं. याशिवाय फ्रीज, घड्याळं अशा बक्षिसांनीही खेळाडूंना गौरवण्यात आलं.

या देशात क्रिकेटतर खेळ टिकवायचे असले तर संघटकांनी आधी स्वत:ची मानसिकता बदलण्याची गरज आहे. खेळ आणि खेळाडू जिवंत राहिले तर संघटकाचं अस्तिव टिकून राहणार आहे. महाराष्ट्र शरीरसौष्ठव संघटनेचे अध्यक्ष मधुकर तळवळकर तसेच चिटणीस पपी पाटील या दिशेनं पाऊल टाकताना गणेश शेट्टी व त्याच्या सहकाऱ्यांच्या धडपडीला समर्थ साथ दिली. आपला पहिलाच प्रयत्न यशस्वी झाल्यामुळं जय मातृभूमीचा आत्मविश्वास निश्चितच वाढला असेल. आता त्यांनी शरीरसौष्ठवबरोबरच कबड्डी, कुस्ती, खोखो अशा देशी खेळांच्या प्रचार प्रसारासाठी हात देण्याची गरज आहे. स्वत: गणेश कबड्डीपटू असून तो ग्रामीण भागातून आला आहे. खेड्यापाड्यातील खेळाडूंच्या व्यथांची त्याला चांगलीच कल्पना असेल. खेळांच्या प्रचाराबरोबर गुणी खेळाडूंना आथिर्क मदत

करण्याच्या दृष्टीने जय मातृभूमीनं प्रयत्न केल्यास एक चांगला आदर्श निर्माण होईल...

 
</text>
</doc>
