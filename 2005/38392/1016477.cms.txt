<doc>
<docno>1016477.cms.txt</docno>
<text>
 
क्रीडा
भारत 'अ' संघ अंतिम फेरीत
[ Wednesday, February 09, 2005  11:40:12 pm]


मटा क्रीडा प्रतिनिधी

मुंबई : कर्णधार राहुल दविडचे झंझावाती शतक तसेच महमद कैफचे अर्धशतक आणि मुरली कातिर्क, दिनेश मोंगिया यांचे तीन तीन बळी यांच्यामुळे भारत अ संघाने भारत ब संघाचा 90 धावांनी पराभव करून एनकेपी साळवे चॅलेंजर करंडक क्रिकेट स्पधेर्च्या अंतिम फेरीत प्रवेश केला. गांगुलीच्या सिनीयर भारत संघाशी त्यांची अंतिम लढत गुरुवारी वानखेडे स्टेडियमवर रंगेल.

सेहवागच्या संघाला 295 धावांचे आव्हान पेलवलं नाही. 37 व्या षटकात त्यांचा डाव 204 धावात आटोपला. रॉबिन उथप्पाने एकाकी झंुज देत 48 चेंडूत 66 धावा फटकावल्या त्या डझनभर चौकारांनिशी. कर्णधार सेहवाग मधल्या फळीत खेळायला आला पण 26 धावा काढून माघारी परतला.

संघनायकाला साजेसा दमदार खेळ करत तसेच झंझावाती शतक फटकावून राहुल दविडने एनकेपी साळवे चॅलेंजर करंडक झटपट क्रिकेट स्पधेर्त भारत अ संघाला 9 बाद 294 अशी तगडी धावसंख्या उभारून दिली. दविडने 96 चेंडूत एक षटकार आणि 15 चौकारांनिशी 115 धावा फटकावल्या.

वानखेडे स्टेडियमवर विद्युतझोतात खेळल्या जात असलेल्या या स्पधेर्त दविड, कैफ जोडीने आपली करामत पुन्हा एकदा पेश केली ती मोजक्याच ददीर् तसेच क्रिकेटवेड्या रसिकांसमोर. गांगुलीच्या सिनीयर संघावर मात करताना याच अनुभवी जोडीने 56 चेंडूत 82 धावांची भागी रचली होती, बुधवारी वानखेडेवर याच दोघांनी नेहरा, भंडारी, जोगिंदर शर्मा, सेहवाग, पोवार यांच्या माऱ्याचा समाचार घेत 126 चेंडूत 124 धावांची फटकेबाज भागी केली, त्यात महमद कैफचा वाटा होता 75 चंेडूतील 63 धावांचा.

कैफचा अडसर दूर केला तो सेहवागने. स्वीप करण्याच्या प्रयत्नात त्याचा झेल टिपला तो शॉर्ट फाईन लेगवरील गंभीरने. नंतर धावा वाढवण्याच्या प्रयत्नात भराभर गडी बाद झाले.

 
</text>
</doc>
