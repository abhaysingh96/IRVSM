<doc>
<docno>1016117.cms.txt</docno>
<text>
 
महाराष्ट्र
आंब्याचे उत्पादन 30 टक्के?
[ Wednesday, February 09, 2005  06:07:19 pm]


चिपळूण : कोकणात यावर्षी हिवाळा चांगला झाला. थंडीमुळे आंबा उत्तम मोहरला. परंतु अवेळी आलेल्या पावसाने मोहोर गळून पडला आणि आंबा बागयतदारांच्या उंचावलेल्या आशा मालवल्या. पावसामुळे बराचसा मोहोर गळून गेला. आता उरलेल्या मोहोराची अवस्था बघता केवळ 30 ते 40 टक्के उत्पादन हाती येईल, अशी शक्यता वर्तविण्यात आली आहे.

उशीरा येणाऱ्या मोहोराचीही अपेक्षा काहींनी धरली असून, त्यायोगे मे महिन्यात काही प्रमाणात आंबा हाती येईल, असे ते म्हणत आहेत. दोन टप्प्यांत आंबा उत्पादन आले, तरी काही प्रमाणात दिलासा मिळेल, असे ते म्हणतात.

यंदा आंब्याचा मोसम सुरू व्हायला मार्च महिन्याची 20 तारीख उजाडेल. एप्रिल महिन्यात आंब्याची किरकोळ विक्री सर्रास सुरू होईल. असे असले तरी पावसाळा लांबला तरच मे-जूनमधील दुसऱ्या टप्प्यातील आंबा उत्पादनाची अपेक्षा करण्यात अर्थ आहे, असे अनुभवी लोकांचे म्हणणे आहे.

 
</text>
</doc>
