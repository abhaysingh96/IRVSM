<doc>
<docno>1016129.cms.txt</docno>
<text>
 
महाराष्ट्र
र्फग्युसनच्या विद्यार्थ्यांची निदर्शने
[ Wednesday, February 09, 2005  06:17:49 pm]


म. टा. प्रतिनिधी

पुणे : शारीरिक शिक्षण (पी. टी.) विषयाच्या तासांना अनुपस्थित राहिल्याबद्दल कॉलेजकडून वसूल करण्यात येत असलेल्या दंडाविरोधात अनेक विद्यार्थ्यांनी मंगळवारी र्फग्युसन कॉलेजसमोर निदर्शने केली. या प्रकरणात सुमारे 25 ते 30 विद्यार्थ्यांना पोलिसांनी ताब्यात घेऊन दुपारी सोडून दिले.

पीटीच्या तासांसाठी ठराविक उपस्थिती नसणाऱ्या विद्यार्थ्यांकडून दंड म्हणून सुमारे दोनशे रुपये ' जिमखाना विकास ' योजनेअंतर्गत कॉलेज व्यवस्थापनाकडून वसूल केले जात होते.

पीटीच्या तासांना अनुपस्थित राहिल्याने कॉलेजकडून आकारल्या जाणाऱ्या दंडाच्या अवाजवी रकमेला विद्यार्थ्यांचा विरोध होता. शाहू महाराज समितीच्या किरण आल्हाट याच्या नेतृत्त्वाखाली विद्यार्थ्यांचा हा मोर्चा काढण्यात आला होता. दलित पँथर ऑफ इंडिया या संघटनेनेही आंदोलनाला पाठिंबा दिला होता. दंड म्हणून घेतलेली रक्कम परत करावी, या मागणीसाठी निदर्शने करणाऱ्या विद्यार्थ्यांना पोलिसांनी ताब्यात घेतले.

याबाबत भूमिका ह्यस्पष्ट करताना, दंडाची रक्कम परत केली जाणार नसून अनुपस्थित विद्यार्थ्यांकडून जिमखाना फी गोळा केली जाईलच, असे कॉलेज व्यवस्थापनाने स्पष्ट केले.

 
</text>
</doc>
