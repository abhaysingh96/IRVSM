<doc>
<docno>1016104.cms.txt</docno>
<text>
 
महाराष्ट्र
शाळांमार्फत गोळा करणार प्लास्टिकचा कचरा
[ Wednesday, February 09, 2005  05:57:15 pm]


मंुबई टाइम्स टीम

ठाणे : विज्ञान जागृती वर्ष- 2004 या उपक्रमांतर्गत जिज्ञासा ट्रस्ट व वृक्षवल्ली यांच्या वतीने व श्रीमती सावित्रीदेवी थिराणी विद्यामंदिर यांच्या पुढाकाराने, शहरातील विविध शाळांमार्फत प्लास्टिकचा कचरा गोळा करण्याचा उपक्रम सुरू केला आहे.

या उपक्रमास रोटरी क्लब, ठाणे नॉर्थ यांनी यांचीही मदत मिळाली आहे. नुकत्याच झालेल्या एका कार्यक्रमात शास्त्रज्ञ डॉ. वसंत गोवारीकर यांच्या हस्ते वर्तकनगर आणि वागळे इस्टेट परिसरातील शाळांना प्लास्टीक कचरा साठवण्यासाठी कुंड दिले गेले. या कंुडांमध्ये विद्याथीर् घरी जमलेला, आजूबाजूला पडलेला प्लास्टिक कचरा, निरूपयोगी खेळणी, पिशव्या आणून टाकतील. हा जमलेला कचरा पुनर्वापरासाठी दिला जाईल. शाळांना त्याबद्दल योग्य तो मोबदला दिला जाईल. वर्षाच्या शेवटी जास्त अविघटनशील कचरा गोळा करणाऱ्या शाळांना ' जिज्ञासा ट्रस्ट ' तफेर् बक्षीस दिलं जाणार आहे.

हा उपक्रम जास्तीत जास्त शाळांमधून राबवला जाईल, असं आश्वासन त्यांनी दिलं. या उपक्रमात गावदेवी विद्यामंदिर, वर्तकनगर माध्यमिक विद्यालय, इंदिरा गांधी विद्यालय, सावरकरनगर, ज्ञान प्रसारिणी माध्यमिक हायस्कूल, पडवळ विद्यालय, बालविकास विद्यामंदिर, श्रीमती सावित्रीदेवी थिराणी विद्यामंदिर, शारदा विद्यामंदिर, शिवाईनगर या शाळा सहभागी होणार आहेत. शहरात दर दिवशी शेकडो टन कचरा गोळा होतो. या उपक्रमातून काही टक्के कचऱ्याचं विघटन झालं तर महापालिका आरोग्य विभागाचं काम बऱ्याच प्रमाणात कमी होईल, असा विश्वास ' जिज्ञासा ' चे कार्यकारी विश्वस्त सुरेंद दिघे यांनी व्यक्त केला आहे.

 
</text>
</doc>
