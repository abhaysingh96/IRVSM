<doc>
<docno>1015389.cms.txt</docno>
<text>
 
महामुंबई
सार्वजनिक कामासाठीच!
[ Wednesday, February 09, 2005  12:06:28 am]


सुकृत खांडेकर

मुंबई : मुंबईला आंतरराष्ट्रीय दर्जाचे स्वच्छ, सुंदर आणि देशातील सवोर्त्तम शहर बनवण्याचा आमचा मानस आहे. सार्वजनिक कामासाठी आवश्यक असलेल्या, सरकारी आणि मुंबई महापालिकेच्या जमिनीवरील अनधिकृत म्हणजे 1995 नंतरच्याचच झोपड्या हटवल्या जात आहेत आणि खासगी जमिनीवरील कोणत्याही झोपडपट्ट्यांना हात लावलेला नाही, असे सांगून, बिल्डरांचे भले करण्यासाठी भूखंड रिकामे करून दिले जात असल्याचे आरोप म्हणजे निव्वळ गैरप्रचार आहे, असे मुख्यमंत्री विलासराव देशमुख यांनी मंगळवारी स्पष्ट केले.

1995 नंतरच्या झोपड्या हटवण्याची मोहीम कुणाच्या दबावामुळे सुरू झाली, असे विचारता मुख्यमंत्री म्हणाले की , 2002 साली विधिमंडळाने झोपडपट्ट्यांना संरक्षण देण्याची एक जानेवारी 1995 ही ' कट ऑफ डेट ' ठरवली. त्या ठरावाला सर्व पक्षांनी पाठिंबा दिला होता, हेही झोपड्या पाडण्याच्या कारवाईला विरोध करणाऱ्यांनी लक्षात ठेवायला हवे.

देशमुख सरकारला मंगळवारी 100 दिवस पूर्ण झाले. त्यानिमित्त ' मटा ' ला दिलेल्या खास मुलाखतीत मुख्यमंत्र्यांनी बजेटमध्ये मुंबईच्या विकासाचे प्रतिबिंब बघायला मिळेल, असा विश्वास व्यक्त केला. पाटबंधारे, रस्ते, सामाजिक न्याय याकडे अधिक लक्ष दिले जाईल.

मुंबईचे सिंगापूर करायच्या घोषणा पूवीर् होत, आता शांघाय करणार, म्हणजे नक्की काय करणार, यावर ते म्हणाले, शांघाय हा प्रतीकात्मक शब्द आहे. मुंबईचे मुंबईपण बदलून शांघाय करायचे अशी कल्पना नाही. मुंबई हे आंतरराष्ट्रीय दर्जाचे शहर बनावे, हा हेतू आहे. येथील रस्ते, वाहतूक, आरोग्य सेवा, सी-लिंक आदी नागरी सुविधा चांगल्या असाव्यात. मुंबईतील सव्वा कोटी जनतेला सुखाने जगता यावे, यासाठी तिचा कायापालट करण्याचा आमचा प्रयत्न आहे.

शांघायच्या नावाखाली मुंबई केंदशासित करण्याचा तर कोणाचा डाव नाही ना, या प्रश्ानवर देशमुख यांनी, तसे कोणाच्याही मनात हा विचार येणे शक्य नाही, असे उत्तर दिले. ते म्हणाले, संयुक्त महाराष्ट्राच्या आंदोलनात मुंबईसाठी 105 जणांनी केलेले बलिदान कोणीही विसरू शकणार नाही. मुंबई महाराष्ट्राचा अविभाज्य भाग आहे आणि हे महानगर या राज्यातच राहावे, यासाठी सरकार कटिबध्द आहे.

कोणाला उद्ध्वस्त करून आम्हाला मुंबईचा विकास करायचा नाही. मुंबईचा मानवी चेहरा बदलण्याचा आमचा हेतू नाही, असे स्पष्ट करीत मुख्यमंत्री म्हणाले, मुंबईने आतापर्यंत सर्वांना सर्व काही दिले, पण मुंबईला कोणीच काही दिले नाही. पंतप्रधानांनी मुंबईबाबत सकारात्मक भूमिका मांडल्यामुळे विकासाला गती मिळेल. त्यासाठी राज्य सरकारने 31 हजार कोटी रुपयांचा प्रस्ताव केंदाला पाठविला आहे.

50 महामंडळांसाठी 10 हजार इच्छुक!

जेथे हजार-दीड हजार पोलिसांच्या पदांसाठी लाखोंनी उमेदवार जमतात, त्या महाराष्ट्रात महामंडळांवरील 350-400 पदांचीही तीच गत आहे... या ' मोक्या ' च्या जागांवर वणीर् लागावी यासाठी 10 हजार जण इच्छुक आहेत, असे मुख्यमंत्र्यांच्या मुलाखतीतून स्पष्ट झाले. सरकारी आणि निमसरकारी महामंडळांवर अध्यक्ष आणि सदस्यपदासाठी पक्षाचे कार्यकतेर्, पदाधिकारी, माजी आमदार, विशेषत: पराभूत उमेदवार उत्सुक आहेत. राज्यातील 50 पेक्षा जास्त संख्या असलेल्या महामंडळांवर प्रत्येकी तीन ते दहा संचालकांची पदे आहेत. सरकारला 100 दिवस पूर्ण झाले तरी महामंडळांच्या नेमणुका का रखडल्या आहेत, या प्रश्नावर देशमुख म्हणाले, महामंडळावर नेमणूक व्हावी यासाठी , 10 हजारपेक्षा जास्त अर्ज आले आहेत, कार्यर्कत्यांच्या अपेक्षा उंचावल्या आहेत.

 
</text>
</doc>
