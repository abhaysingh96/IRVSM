<doc>
<docno>1016395.cms.txt</docno>
<text>
 
महाराष्ट्र
बहुसंख्याकांनाच बसणार वाढीव मिळकत करांचा फटका
[ Wednesday, February 09, 2005  10:18:40 pm]


म. टा. प्रतिनिधी

पुणे : महापालिका क्षेत्रातील ज्या मिळकतींचे ( प्रॉपटीर्ंचे) वाषिर्क करपात्र मूल्य पाच हजार रुपयांपेक्षा कमी आहे, त्यांना सुमारे 93.5 टक्के कर भरावा लागणार असून, अशा मिळकतींची संख्या शहरातल्या एकूण मिळकतींपैकी 80 टक्के असल्याचे महापालिका आयुक्त नितीन करीर यांनी मंगळवारी मान्य केले.

करीर यांनी वाढीव कराचे अंदाजपत्रक सादर केले आहे. मात्र स्थायी समितीने करामध्ये कपात केल्याने या अंदाजपत्रकात अनेक बाबींमध्ये कपात करावी लागणार आहे. सध्या हे अंदाजपत्रक वाढीव असले तरी करवाढ कमी केल्याने त्यामध्ये थोडाफार फरक पडणार असल्याचे स्पष्ट झाले आहे.

प्रस्तावित करण्यात आलेल्या मिळकतकर प्रणालीमध्ये वाषिर्क करपात्र मूल्य एक हजार ते 20 हजारपर्यंत असणाऱ्यांना सरसकट मिळकतीच्या तीस टक्के कर लागू करण्यात आला आहे. त्यामुळे वाषिर्क करपात्र मूल्य कमी असणाऱ्यांना जास्त कर भरावा लागणार असून वाषिर्क करपात्र मूल्य जास्त असणाऱ्यांना सर्वसाधारणपणे पूवीर् इतकाच कर भरावा लागणार आहे.

वाषिर्क करपात्र मूल्य एक हजार रुपये असलेल्यांना अस्तित्त्वात असलेल्या करप्रणालीनुसार 398 रुपये कर लागू होतो. नियोजित करप्रणालीनुसार त्यांना 743 रुपये कर द्यावा लागणार आहे. वाढलेली रक्कम जास्त नाही असे आयुक्त करीर यांचे म्हणणे आहे.

शहरात एकूण पाच लाख चार हजार मिळकती आहेत. त्यापैकी चार लाख 16 हजार मिळकती या निवासी आहेत. त्यातील वाषिर्क करपात्र मूल्य पाच हजारांपेक्षा कमी असलेल्या दोन लाख 75 हजार मिळकती आहेत, असे भूमि जिंदगी विभागाचे उपायुक्त शिरीष यादव यांनी सांगितले.

या मिळकतीतून पालिकेला सध्या 17 कोटी रुपये कर मिळतो. करवाढीमुढे या मिळकतींना सुमारे 80 ते 93 टक्के जादा कर भरावा लागणार असून पालिकेला यातून सुमारे 30 कोटीे रुपये मिळतील.

मिळकतींना मिळणाऱ्या 40 टक्के सवलती स्थायी समितीनेही रद्द केल्या आहेत. मात्र त्यांनी टप्प्याटप्प्याने त्या कमी करण्याचा निर्णय घेतला आहे. त्यामुळे दरवषीर् या करामध्ये पाच टक्क्यांची वाढ होणार आहे. त्यामुळे येत्या चार वर्षांत लहान मिळकतदारांवर कराचा बोजा कायमच जास्त राहणार असल्याचे स्पष्ट झाले आहे.

कोणत्याही महापालिकेने आजपर्यंत निवासी मिळकतींना चाळीस टक्के सवलती दिल्या नाहीत. त्या सवलती रद्द केल्यामुळे आयात कराबरोबरच मिळकत कर हा पालिकेचा उत्पन्नाचा महत्त्वाचा स्त्रोत बनेल. राज्य सरकारने ' व्हॅट ' ( व्हॅल्यू अॅडेड् टॅक्स) लागू करण्याचा निर्णय घेतला आहे. त्याची अंमलबजावणी झाल्यानंतर जकात विभागावर त्याचा नक्कीच परिणाम होईल. त्यामुळे उत्पन्नाचा दुसरा मार्ग निर्माण करणे आवश्यक असल्याचे करीर यांनी स्पष्ट केले.

 
</text>
</doc>
