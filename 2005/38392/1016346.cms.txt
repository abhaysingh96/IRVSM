<doc>
<docno>1016346.cms.txt</docno>
<text>
 
क्रीडा
संदीप वालावलकर 'बेस्ट पोझर'
[ Wednesday, February 09, 2005  09:40:17 pm]


म. टा. क्रीडा प्रतिनिधी

मंुबई : ' बेस्ट पोझर ' साठी झालेल्या लढतीत आपल्या सर्वांगसुंदर शरीराला अफलातून टायमिंग व पदन्यासाची जोेड देत संदीप वालावलकरने बाजी मारली. ' टॉप टू बॉटम ' बेस्ट असलेल्या शरीराला संगीताच्या तालावर नजाकतभरी अदा देत संदीपने प्रेक्षकांकडून सवोर्त्तम असल्याचा एकमुखी कौल मिळवला. छातीपासून ते पोटरीपर्यंतच्या प्रत्येक भागाचे उठावदार प्रदर्शन करणाऱ्या संदीपला फ्रीज बक्षिस देऊन गौरवण्यात आले.

जय मातृभूमी फाऊंडेशनतफेर् आयोजित करण्यात आलेल्या या स्पधेर्साठी प्राथमिक फेरीत 70 स्पर्धकांचा समावेश होता. प्राथमिक चाचणीतून 32 स्पर्धकांची अंतिम लढतीसाठी निवड झाली. सिमेट्री, साईज, मसक्युलॅरीटी, परफॉर्मन्स अशा अव्वल शरीरसौष्ठवपटू ठरवण्याच्या चाळणीमधून वितेंदर, अमित, संदीपसह सत्यनारायण, मोहनन, बैजू, कैझाद कपाडिया, के. मोमा तोंबा व जितेंदरसिंग यांनी इतर 22 जणांना मागे टाकून ' टॉप टेन ' मध्ये स्थान मिळवले आणि स्पधेर्त रंगत भरली. मोहनन व बैजू या अनुभवी आंतरराष्ट्रीय खेळाडूंनी आपला सारा अनुभव पणाला लावताना पहिल्या पाचामध्ये स्थान मिळवण्यासाठी प्रयत्नांची पराकाष्टा केली खरी पण आता आपले दिवस राहिले नाहीत, अशीच त्याची देहबोली सांगत होती!

कर्नाटकचा तुळतुळीत डोक्याच्या सत्यनारायण हा या स्पधेर्तील ' सरप्राईज आयटम ' ठरला. प्रथमदर्शनी निग्रो वाटणाऱ्या या खेळाडूची छाती, दंड, मनगट व पोटाचे स्नायू डोळे दिपवणारे होते. कमरेवरचे त्याचे सारे शरीर जणू ' फ्लाईंग विंग ' ठरावे, असेच होते. काळ्या देहावर चंदेरी रंग लेऊन स्टेजवर पदार्पण करताक्षणी त्याने साऱ्यांचे लक्ष वेधून घेतले खरे पण सत्यनारायण परिपूर्ण नव्हता, हेच खरे. त्याच्या मांड्या व पोटऱ्या कमरेवरच्या शरीराला साजेशा अशा नसल्यामुळे त्याला शेवटी चौथ्या क्रमांकावर समाधान मानावे लागले.

वितेंदर, अमित व संदीप यांच्यामधून ' लाखाचा धनी ' ठरवणं पाचमुखी पंचांच्या दृष्टीने कसोटीची घडी होती. यासाठी शेवटी त्यांना खूप विचारही करावा लागला. शेवटी उत्कृष्ट शरीराला सहजसुंदर सौष्ठवाची साथ देणारा वितेंदर अमित व संदीपवर कडी करून गेला! उपविजेत्या अमितला 75 तर संदीपला 50 हजारचे रोख पारितोषिक मिळाले.

अंतिम निकाल

1) वितेंदरसिंग ( उत्तर प्रदेश) 1 लाख रुपयांचे रोख बक्षिस , 2) अमित चौधरी (उत्तर प्रदेश) 75 हजार रु. , 3) संदीप वालावलकर ( महाराष्ट्र) 50 हजार रू. , 4) सत्यनारायण (कर्नाटक) 40 हजार रु. , 5) परवेश कुमार (पंजाब) 35 हजार रू. , 6) मोहनन (महाराष्ट्र) 30 हजार रू. , 7) बैजू (महाराष्ट्र) 25 हजार रू. , 8) कैझाद कपाडिया (महाराष्ट्र) 20 हजार रू. , 9) के. मोमा तोंबा (मणिपूर) 15 हजार रू. , 10) जितेंदरसिंग (मध्यप्रदेश) 10 हजार रू.

बेस्ट पोझर : संदीप वालावलकर.

 
</text>
</doc>
