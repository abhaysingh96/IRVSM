<doc>
<docno>1016128.cms.txt</docno>
<text>
 
महाराष्ट्र
कोल्हापूरची पर्यटन जिल्हा म्हणून घोषणा?
[ Wednesday, February 09, 2005  06:16:57 pm]


म. टा. वृत्तसेवा

कोल्हापूर : जिल्ह्याला पर्यटन जिल्हा म्हणून घोषणा होण्यात आता कोणतीच अडचण राहणार नाही, अशा शब्दांत पर्यटन मंत्री विजयसिंह मोहिते पाटील यांनी करवीरवासियांच्या जुन्या मागणीला हिरवा कंदिल दाखवला. पर्यटकांना आकषिर्त करणाऱ्या ऐतिहासिक स्थळांनी कोल्हापूर जिल्हा समृध्द आहे. त्यांच्या विकासासाठी पाच कोटींचा प्रस्ताव केंद सरकारकडे पाठविण्याचे आश्वासनही त्यांनी दिले. हॉटेल आणि रेस्टॉरंट्स् असोसिएशनच्या 12 व्या अधिवेशनाच्या उद्घाटन प्रसंगी प्रमुख पाहुणे म्हणून ते बोलत होते.

दोन दिवसांचे हे अधिवेशन हॉटेल शालिनी पॅलेसमध्ये पार पडले. यात महाराष्ट्र, कर्नाटक, गोवा, छत्तीसगढ आणि गुजरात या पाच राज्यांतील 350 हॉटेल व्यावसायिक सहभागी झाले होते.

शानदार शोभायात्रेने या अधिवेशनाची सुरुवात झाली. यात 75 ते 80 वयोगटातील हॉटेलमालकांचा सत्कार करण्यात आला. या अधिवेशनात कोल्हापूरचे छत्रपती शाहू महाराज, बडोद्याचे जितेंदसिंह गायकवाड, मेवाडचे सुंदर अवत्रमणी, उदयपूरचे अरविंदसिंह हे सहभागी झाले होते.

 
</text>
</doc>
