<doc>
<docno>1016099.cms.txt</docno>
<text>
 
महाराष्ट्र
पोलिस सहआयुक्त आर. टी. राठोड यांना डी. लिट.
[ Wednesday, February 09, 2005  05:53:42 pm]


मुंबई टाइम्स टीम

ठाणे : जातीय दंगली आणि हिंसाचार रोखण्यासाठी ' जातीय सलोखा आणि राष्ट्रीय एकात्मता ' या विषयावरील शोधनिबंधाबद्दल अमेरिकेतील वॉशिंग्टन इथल्या ' इंटरनॅशनल युनिव्हसिर्टी ऑफ कॉन्टेंपररी स्टडीज ' या आंतरराष्ट्रीय विद्यापीठाकडून ठाण्याचे पोलिस सहआयुक्त डॉ. आर. टी. राठोड यांना डी. लिट पदवी मिळाली आहे.

डॉ. राठोड यांनी अतिसंवेदनशील असलेल्या नाशिक, जालना, ठाणे, ग्रामीण विभागाचे पोलिस अधीक्षक तर मुंबई, कल्याण, भिवंडी या ठिकाणी पोलिस उपायुक्त म्हणून काम पाहिले. त्या प्रत्येक ठिकाणी आणि मुंबईतील मध्य प्रादेशिक विभागाचे अपर पोलिस आयुक्त आणि ठाणे पोलिस सहआयुक्त म्हणून काम करताना त्यांनी ' जातीय सलोखा योजना ' तयार केली आणि यशस्वीरीत्या आणि परिणामकारकपणे राबवली.

राज्य सरकारने त्यांची ' जातीय सलोखा योजना ' राबवण्याचा निर्णय घेतला आणि त्यासाठी 11 लाख 40 हजार रूपयांचा निधी उपलब्ध करून दिला. हैदराबाद, नाशिकच्या महाराष्ट्र पोलिस अॅकॅडमी, पुण्याची प्रबोधिनी या संस्थांमध्ये प्रशिक्षण घेणारे पोलिस अधिकारी, महसूल अधिकारी यांना डॉ. आर. टी. राठोड यांच्या जातीय सलोखा योजनेचं प्रशिक्षण दिलं जातं

 
</text>
</doc>
