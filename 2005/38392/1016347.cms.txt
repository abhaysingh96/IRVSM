<doc>
<docno>1016347.cms.txt</docno>
<text>
 
क्रीडा
'विजयी होणार हे निश्चित होते'
[ Wednesday, February 09, 2005  09:41:11 pm]


म.टा. क्रीडा प्रतिनिधी

मुंबई : गेली दोन वर्ष देशात सवोर्त्तम असलेल्या वितेंदरसिंगला या ' टॉप टेन ' स्पधेर्त विजेतेपदाची सुरुवातीपासून खात्री होती. स्टेजवरचा त्याचा आत्मविश्वास हेच सांगत होता. लाखाचा धनी झाल्यानंतर हा राष्ट्रकुल सुवर्णपदक विजेता खेळाडू म्हणाला , ' गेल्या दोन वर्षांपासून माझ्यासमोर आव्हानच नाही. आपला प्रमुख प्रतिस्पधीर् प्रसाद कुमार स्पधेर्त उतरला असता तरी फारसा पडला नसता '.

तब्बल 18 वर्षांच्या मेहनतीनंतर वितेंदरचे शरीर शिल्पकृती बनलं असून प्रगतीची नवनवी शिखरं गाठणारा हा अनुभवी खेळाडू आशियाई स्पधेर्त दोनवेळा उपविजेता ठरला आहे. स्वत: कसून व्यायाम करण्याबरोबरच युवकांना मार्गदर्शन देण्याचं त्याचं काम सुरू असून लुधियानात त्याच्या चार व्यायामशाळाही आहेत.

संदीप वालावलकर, अमित चौधरी व सत्यनारायण यांच्या दमदार आव्हानामुळं एक क्षण तरी तू विचलित झालास नाहीस का ? यावर तो सांगतो , ' पहिल्या पाच खेळाडूंची शरीरसंपदा जवळपास सारखीच असते. या निर्णायक क्षणी पंच तुमची सहजसंुदरता पाहतात. कमावलेल्या शरीराचे तुम्ही किती सहजपणे प्रात्यक्षिक करता, हे यावेळी महत्वाचे ठरते. मला वाटतं, याच गोष्टीत मी सरस ठरलो '.

 
</text>
</doc>
