<doc>
<docno>1016125.cms.txt</docno>
<text>
 
महाराष्ट्र
आर.आर.ठरले कार्यक्षम आमदार!
[ Wednesday, February 09, 2005  06:12:53 pm]


म. टा. प्रतिनिधी

नाशिक : समाजवादी परंपरेत मानाच्या स्थानी असलेले लेखक, पत्रकार आणि माजी आमदार माधवराव लिमये यांच्या स्मृतिप्रीत्यर्थ सार्वजनिक वाचनालय, नाशिक अर्थात सावानातर्फे दिल्या जाणाऱ्या ' कार्यक्षम आमदार पुरस्कारा ' साठी यंदा उपमुख्यमंत्री आर. आर. पाटील यांची निवड झाली आहे. या महिनाअखेरीस पुरस्कारचे वितरण होईल.

पन्नास हजार रुपये रोख आणि स्मृतिचिन्ह असे या पुरस्काराचे स्वरूप आहे. डॉ. नेलिर्कर दाम्पत्याने दिलेल्या नऊ लाख रुपयांच्या देणगीतून सावाना इमारतीच्या दुसऱ्या मजल्याचे उद्घाटनही या समारंभात करण्यात येणार आहे. लिमये यांच्या कन्या डॉ. शोभाताई आणि जावई डॉ. विनायक नेलिर्कर यांनी दिलेल्या देणगीतून तीन वर्षापूवीर् सावानातर्फे या पुरस्काराची सुरुवात केली गेली. याआधी अमरावतीच्या बी. टी. देशमुख आणि सांगोल्याच्या गणपतराव देशमुख यांना हा पुरस्कार दिला गेला आहे.

सांगली जिल्ह्यातील तासगाव विधानसभा मतदार संघातून निवडून आलेल्या पाटील यांनी तरुण वयात लोकप्रतिनिधी म्हणून केलेल्या कार्याचा गौरव म्हणून निवड समितीने त्यांची निवड केली आहे, असे सावानाचे अध्यक्ष मु. शं. औरंगाबादकर यांनी सांगितले. पाटील यांना यापूवीर् 1996 साली राष्ट्रकुल संसदीय मंडळाने महाराष्ट्र विधानसभेतील उत्कृष्ट संसदपटू म्हणून गौरविले आहे.

 
</text>
</doc>
