<doc>
<docno>1016110.cms.txt</docno>
<text>
 
महामुंबई: मुंबई टाइम्स
टॅलन्टच्या नावाखाली गैरप्रकार
[ Wednesday, February 09, 2005  06:03:11 pm]


कल्पना राणे

परदेशी कलाकारांवर अभिजीतने डागली तोफ

' निगार खानसारख्या परदेशातून भारतात आलेल्या कलाकारांवर देशाबाहेर हाकलायची कारवाई चार-पाच वर्षांपूवीर्च व्हायला हवी होती. टॅलण्टच्या नावाखाली आज अनेक युरोपियन आणि रशियन मुली इथे येत आहेत. पण त्या नक्की काय करतात ? अभिनय ? नव्हे, त्याच्या नावाखाली शरीरविक्रय! ' अशी धक्कादायक माहिती प्रसिद्ध पार्श्वगायक अभिजीतनं उजेडात आणली आहे. निगार खान प्रकरणानंतर ' मुंबई टाइम्स ' शी कोलकात्याहून बोलताना त्याने पुन्हा एकदा परदेशातून भारतात येणाऱ्या कलाकारांवर तोफ डागली.

काही दिवसांपूवीर् अदनान सामीच्या विरोधातही त्याने आवाज उठवला होता. निगार खान प्रकरणानंतर ' कायदे काय फक्त भारतीयांसाठीच आहेत ,' असा सवाल पुन्हा एकदा संतप्त झालेल्या अभिजीतनं केला आहे. शोजच्या तारखा लागूनही मला पाकिस्तानी व्हिसा नाकारण्यात आला. या मुलींमुळे आपलं कल्चर गढूळ होत आहे. नुकत्याच त्सुनामीग्रस्तांसाठी केलेल्या एका कार्यक्रमात मी भाग घेतला होता. स्टेजवर नाचणाऱ्या मुली दुसऱ्या देशातल्या होत्या. जवळपास 75 टक्के कलाकार पाकिस्तानी होते. इतर देशातलं टॅलण्ट भारतात जरूर यावं, पण ' सी ' ग्रेड टॅलण्ट काय कामाचं, असा सवालही त्याने केला. अशा प्रकारची कारवाई क्राइम ब्रांचपेक्षा केंद सरकारकडून झाली पाहिजे, अशी अपेक्षा त्यानं व्यक्त केली.

वर्क परमिट नसताना टूरिस्ट व्हिसावर काम करणाऱ्या निगार खानची स्पेशल क्राइम ब्रांचवाल्यांनी उचलबांगडी केल्यानंतर बॉलिवूडमध्ये एकच कल्लोळ उडाला असून, जो तो हीच चर्चा करताना दिसत आहे. नॉवेर्ची नागरिक असणारी निगार खान ही एकच नाही, तर तिच्यासारखे इतरही असू शकतात, असं बॉलिवूडमधल्या अनेकांचं म्हणणं आहे. म्युझिक व्हिडीओंमध्ये नृत्याच्या नावाखाली हल्ली जे काही दाखवलं जातंय, तो संस्कृतीवर घाला आहे. कमीत कमी कपडे आणि अश्लीलता दिवसेंदिवस वाढण्याच्या प्रकारांना या मुलीच जबाबदार आहेत, असा आरोप इण्डस्ट्रीत स्ट्रगलर तरुणी करत आहेत.

याना गुप्ता, उपेन पटेल, कतरिना कैफ, अदनान सामी अशी बरीच नावं यानंतर चचेर्त आली आहेत. कोरिओग्राफीसाठी येणाऱ्या या रशियन व युरोपियन मुलींना केवळ गोऱ्या रंगामुळे डोक्यावर बसवलं जातंय. टॅलण्टच्या नावानं खडखडाट असूनही त्या प्रकाशझोतात येताना दिसतात. ' मुसाफिर ' चित्रपटासाठी आयटम गर्ल हण्टमध्ये अनेक परदेशी मुलींचा सहभाग होता आणि त्यातल्या एकीची निवडही झाली. त्यामुळे बॉलिवूडमध्ये प्रवेश करण्यासाठी आतुर असलेल्या भारतीय तरुण हिरमुसले होत आहेत.

 
</text>
</doc>
