<doc>
<docno>1016314.cms.txt</docno>
<text>
 
लेख
विमानतळ प्राधिकरणावर बेपर्वाईचा ठपका!
[ Wednesday, February 09, 2005  09:01:53 pm]


विमानतळावरील ' सरकत्या जिन्या ' त (एस्कलेटर) अडकल्यामुळे सात वर्षांच्या चिमुरडीस आपले लाख मोलाचे प्राण गमवावे लागले होते. ही घटना विमानतळावर असलेल्या सेवासुविधांच्या देखभालीत दाखविण्यात आलेल्या अक्षम्य दिरंगाईमुळे घडली असून, त्याबद्दल आंतरराष्ट्रीय विमानतळ प्राधिकरणाने मृत बालिकेच्या कुुुुटुंबियांना 16 लाख 50 हजार रुपयांची नुकसानभरपाई द्यावी, असा आदेश राष्ट्रीय ग्राहक तक्रार निवारण आयोगाने दिला आहे. कुठलाही अपघात घडल्यानंतर त्याची जबाबदारी झटकण्याच्या प्रशासकीय खाक्याच्या ' मनोवृती ' स यामुळे लगाम बसणार आहे. अर्थात इतक्या मोठ्या रकमेची भरपाई मिळाली असली, तरी त्यामुळे ' लाडक्या जिवाचे प्राण काही परत येणार नाहीत ', अशी तिच्या पालकांनी या निकालानंतर दिलेली प्रतिक्रिया कुठल्याही व्यक्तीचे मन हेलावणारी आहे.

चुलत्याच्या लग्न-समारंभाला उपस्थित राहण्यासाठी ज्योत्स्ना जेठानी ही आपल्या नातेवाईकांसकट 13 डिसेंबर 1999 रोजी दुबईहून विमानाने दिल्लीस आली होती. दिल्ली आंतरराष्ट्रीय विमानतळाच्या ' सरकत्या जिन्या ' तील छिदामध्ये अडकल्याने, तिचा चेहरा विदुप झाला आणि शरीरावर मोठ्या जखमा झाल्या होत्या. तशा अवस्थेत ती मुलगी 25 मिनिटे घटनास्थळी तशीच पडून होती, अशी तक्रार तिची आई श्ाीमती गीता जेठानी यांनी याचिकेद्वारे आयोगासमोर मांडली.

घटना घडल्यानंतर दुदैर्वी मुलीच्या आईच्या मदतीसाठी ' इमिग्रेशन ', ' कस्टम ' अथवा विमानतळ प्राधिकरणाचा एकही अधिकारी व कर्मचारी तेथे मदतीसाठी तत्परतेने धावला नाही, याकडेही जेठानी यांच्या वकिलांनी आयोगाचे लक्ष वेधले होते. त्या दिवशी घटनास्थळी तत्कालीन नागरी हवाई वाहतूक मंत्र्यांनी भेट दिली. तेथे उपस्थित असलेल्या श्ाीमती गीता जेठानी यांची भेट घेऊन त्यांचे सांत्वन केले. झाल्या प्रकाराबाबत पाच लाख रुपयांच्या मदतीची ऑफर दिली होती. मात्र मंत्र्यांची ही ऑफर जेठानी यांनी धुडकावून लावली, असे अर्जदाराच्या वकिलांनी आयोगासमोर सुनावणीत स्पष्ट केले. ' कितीही मोठी रक्कम आपल्या प्राणप्रिय मुलीचे जीव परत आणू शकत नाही ', असे त्या मातेने मंत्र्यांना सुनावले होते, ही बाब सुनावणीत आयोगासमोर आणण्यात आली होती.

या अपघाताच्या घटनेच्या चौकशीसाठी एक उच्चस्तरीय समिती नेमण्यात आली होती. त्या समितीने सरकत्या जिन्याच्या देखभालीची संयुक्त जबाबदारी ' ओटीस ' कंपनी व विमानतळ प्राधिकरणाची होती, असे अहवालात म्हटले होते. या जिन्याची आवश्यक ती देखभाल योग्य पद्धतीने झाली नसल्यामुळेच ही घटना घडली असे सकृतदर्शनी दिसते, असे मत या समितीने व्यक्त केले आणि या मतास आयोगाने सहमती दर्शविली. मात्र हजारो प्रवासी या सरकत्या जिन्याचा वापर करीत असतात. अशाप्रसंगी काही अनवस्था प्रसंग ओढवल्यास संकटात सापडलेल्या व्यक्तींना बाहेर काढण्यासाठी तत्परता दाखविणे आणि त्यासाठी प्रशिक्षित कर्मचारीवर्ग विमानतळावर असणे आवश्यक आहे, असे आयोगाने नमूद केले.

या घटनेचा तपशील लक्षात घेता आणीबाणीच्या प्रसंगाला तोंड देण्यासाठी विमानतळावर काहीच व्यवस्था नसल्याचे दिसून आले. ही सेवेतील अक्षम्य त्रुटी असल्याचा ठपका आयोगाने आंतरराष्ट्रीय विमानतळ प्राधिकरणावर ठेवला.

सरकत्या जिन्याची देखभाल करण्याच्या कंत्राटाची मुदत संपली होती, हा दावा ग्राहक आयोगाने फोल ठरविला. मानवी जिवाचे मोल पैशाने करता येत नाही. या अपघातात गमावलेली मुलगी तिच्या पाल्यांना भरपाईने परत मिळणार नाही, असे आयोगाने सुनावले. आंतरराष्ट्रीय विमानतळ प्राधिकरणाने त्या मुलीच्या आईस 16 लाख 50 हजार रुपये नुकसानभरपाई द्यावी, असा आदेशही राष्ट्रीय ग्राहक तक्रार निवारण आयोगाचे अध्यक्ष न्यायमूतीर् एम. बी. शहा, आयोगाचे सदस्य एस. एन. कपूर, राज्यलक्ष्मी राव आणि बी. के. तैमनी यांनी एका निवाड्यात गेल्या वषीर् दिला आहे.

भरपाईच्या रकमेवर 1 जानेवारी 2000 पासून ते प्रत्यक्षात सर्व रक्कम श्ाीमती जेठानी यांच्या हातात मिळेपर्यंतच्या कालावधीपर्यंत दहा टक्के व्याज द्यावे, असेही आयोगाने म्हटले आहे. मोठ्या भरपाईमुळे त्या मुलीच्या आईस न्याय मिळाला असे म्हणता येणार नाही. मात्र भविष्यात अशा दुदैर्वी प्रसंगाला सामोरे जाण्याची नामुष्की कोणावरही येता कामा नये, यासाठी झणझणीत अंजन घालण्याचे काम जेठानी यांच्या याचिकेने केले आहे.

समीर मणियार

 
</text>
</doc>
