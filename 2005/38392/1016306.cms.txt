<doc>
<docno>1016306.cms.txt</docno>
<text>
 
देश-विदेश
शालेय तंत्रशिक्षणाला अर्थ देण्याचा संकल्प?
[ Wednesday, February 09, 2005  08:53:22 pm]


म. टा. विशेष प्रतिनिधी

नवी दिल्ली : देशभर दहावीपर्यंतच्या शिक्षणक्रमात रोजगाराभिमुख तंत्रज्ञानविषयक अभ्यासक्रमही जोडले जावेत यासाठी अर्थमंत्री चिदंबरम यांनी उद्योग-व्यापार संघटनांच्या प्रतिनिधींची बैठक बोलावली आहे. अर्थसंकल्पपूर्व तयारीच्या धामधुमीत होणाऱ्या या बैठकीमुळे अर्थसंकल्पात एका विशेष योजनेची घोषणा होण्याची शक्यता वर्तवली जात आहे.

दहावी पास होणाऱ्या विद्यार्थ्याने एअरकंडिशनर वा टेलिव्हिजन दुरुस्तीसारखे तंत्रशिक्षणही शाळेच्या अभ्यासक्रमाबरोबर आत्मसात केले आहे, अशी आनंदाची बातमी देशातल्या 85 टक्के विद्यार्थ्यांनी पालकांना द्यावी, अशी अर्थमंत्र्यांची इच्छा आहे. त्यासाठी यंदाच्या अर्थसंकल्पात एक विशेष योजनाच ते आणणार असल्याचे समजले आहे.

औद्योगिक प्रशिक्षण केंदे (आयआयटी) तसेच पॉलिटेक्निकला नवा व्यापक पर्याय निर्माण करण्याचा उद्देश शालेय अभ्यासक्रमाला तंत्रशिक्षणाची जोड देण्यामागे आहे. या दोन्ही संस्थांमध्ये मर्यादित प्रवेशसंख्या असल्याने अनेकांना दरवषीर् निराश व्हावे लागते. तंत्रज्ञान शिक्षणक्रमात पुस्तकी ज्ञानाचा बोजा कमी करून, शॉप फ्लोअर व प्रॅक्टिकल ट्रेनिंगचे प्रमाण वाढवावे, लहान मोठे कारखाने, सेवाक्षेत्रातल्या संस्था व शिक्षणसंस्थांमध्ये थेट संबंध जुळावेत, तंत्रशिक्षण देणाऱ्या संस्थांखेरीज आयआयटीच्या व्यवस्थापक मंडळावरही स्थानिक उद्योजकांचा समावेश व्हावा व देशातल्या विविध भागात मागणीनुरूप तंत्रज्ञांचा पुरवठा व्हावा (आयआयटीच्या धतीर्वर कँपस प्लेसमेंटस्) अशी संकल्पना या बैठकींमागे असल्याची माहिती, अर्थमंत्रालयाशी संबंधितांकडून मिळाली आहे.

जगभर केवळ भारतातल्या सॉफ्टवेअर इंजिनीअरांनीच नव्हे, तर नर्सेस, मेकॅनिक, मशीन ऑपरेटर्स आणि हार्डवेअर कामगारांनीही लौकिक मिळवला आहे. सरकारच्या किमान समान कार्यक्रमानुसारही नव्या रोजगार निमिर्तीला सर्वाधिक प्राधान्य आहे त्यासाठी मध्यम स्तरावरील तंत्रज्ञांची शालेय शिक्षणातूनच निमिर्ती करण्याची योजना अर्थमंत्र्यांच्या मनात शिजते आहे. जागतिकीकरणाचे समर्थन करणाऱ्या प्रवक्त्यांचाही या योजनेला भरभक्कम पाठिंबा आहे. देशात सामान्य शिक्षण देणारी 8800 तर विशेष स्वरूपाचे तंत्रशिक्षण देणारी 2500 कॉलेजे आहेत. या दोन्ही संख्यांना एकाच स्तरावर आणण्याचा सल्ला तज्ज्ञांनी अर्थमंत्र्यांना दिला आहे.

 
</text>
</doc>
