<doc>
<docno>1015747.cms.txt</docno>
<text>
 
देश-विदेश
गीलानीवरील हल्ल्याच्या चौकशीचे आदेश
[ Wednesday, February 09, 2005  12:05:48 pm]


वृत्तसंस्था

नवी दिल्ली : संसदेवर झालेल्या हल्ल्याप्रकरणातील प्रमुख संशयित प्राध्यापक एस. ए. आर. गीलानी यांच्यावर मंगळवारी रात्री झालेल्या हल्ल्याची उच्चस्तरीय चौकशी करण्यात यावी असे, आदेश सर्वोच्च न्यायालयाने दिले आहेत.

डिसेंबर 2001 मध्ये संसदेवर झालेल्या हल्ल्याप्रकरणी प्रा. गिलानी यांना पोटा लावण्यात आला होता. मंगळवारी वकील नंदिता हक्सर यांच्याशी चर्चा करून परतणाऱ्या गीलानी यांना या घराबाहेरच हल्लेखोराने गाठले. वसंतकुंज भागात हा प्रकार घडला. ' मी बाहेर आले, तोवर हल्लेखोर पळाले होते ', असे हक्सर यांचे म्हणणे आहे.

जखमी झालेल्या गीलानींना अ. भा. आयुविर्ज्ञान संस्थेच्या रुग्णालयात दाखल करण्यात आले असून आता त्यांची तब्येत स्थिर आहे.

 
</text>
</doc>
