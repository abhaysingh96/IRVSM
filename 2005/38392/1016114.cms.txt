<doc>
<docno>1016114.cms.txt</docno>
<text>
 
महाराष्ट्र
अंधांना उपयुक्त ठरणारी इलेक्ट्रॉनिक काठी
[ Wednesday, February 09, 2005  06:06:37 pm]


चिपळूण : येथील समाजकल्याण सह्यादी शिक्षण संस्थेच्या न्यू इंग्लिश स्कूल व ज्युनिअर कॉलेजच्या सावडेर् येथील विद्यार्थ्यांनी इलेक्ट्रॉनिक काठी तयार केली असून, अंधांसाठी ती अतिशय उपयुक्त आहे. राज्यस्तरीय विज्ञान स्पधेर्त या काठीला प्रथम क्रमांकाचे बक्षिस मिळाले आहे. राज्याचे शिक्षणमंत्री वसंत पुरके यांच्या हस्ते पारितोषिक वितरण समारंभ नुकताच पार पडला. प्राध्यापक संजय पाटील यांच्या मार्गदर्शनाखाली सिद्धेश परशेट्ये याने ही काठी बनविली आहे.

ही काठी अंधांना मार्गदर्शन करते. रस्त्यामध्ये खड्डा असेल तर आवाजाद्वारे त्याची सूचना देते. अडथळा समोर असेल तर काठी थरथरते. वाटेत विजेची तुटलेली तार आडवी आली तर काठी धोक्याची सूचना देते. डबके, नदी अशा पाण्याच्या ठिकाणी काठी त्यांच्या अस्तित्त्वाची आगाऊ सूचता देते. विविध सेन्सर यात बसविण्यात आले असून त्यानुसार काठीचे काम चालते.

अशी काठी सध्या प्रायोगिक पातळीवर तयार करण्यात आली असून तिला पाचशे रुपये खर्च आला आहे. व्यावसायिक तत्त्वावर ती तयार केली तर आणखी स्वस्तात ती बनू शकेल. अंधांसाठी तर ती जादूची कांडीच ठरेल!

 
</text>
</doc>
