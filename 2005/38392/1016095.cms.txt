<doc>
<docno>1016095.cms.txt</docno>
<text>
 
प्रगती फास्ट
चाकोरीबाहेरचा कलाकार
[ Wednesday, February 09, 2005  05:51:10 pm]


प्राचीन शिल्पकला काळाबरोबर बदलत गेली. मातीच्या माध्यमातून उभारणाऱ्या या जगात फायबरचाही प्रवेश झाला. पण आजही इथे करिअरसाठी पावलं वळत नाहीत. चाकोरीबद्ध आयुष्याला छेद देत स्वत:च्या करिअरला आकार देणारे सचिन म्हापणकर त्यामुळेच काहीसे वेगळे वाटतात. राष्ट्रीय आणि आंतरराष्ट्रीय पातळीवर त्यांच्या कलेची दखल घेतली आहे.

वेंगुर्ल्यातील माती आयुष्याशी एवढी जोडली जाईल, असं त्यांना कधीच वाटलं नव्हतं. तिथलं बालपण, मातीशी जोडलेली घट्ट वीणच त्यांच्या आजच्या यशस्वी शिल्पकलेत परावतिर्त झाली असावी. गणेश मूतीर्शाळेत दिवसभर घातलेला धुडगूस अलगद बोटांना कलेची आवड निर्माण करू गेला, असंच सचिन म्हापणकर या शिल्पकाराचा प्रवास पाहताना लक्षात येतं. मध्यमवगीर्य कुटुंबातील म्हापणकरांनी दहावी झाल्यानंतर मुंबईच्या जे.जे. कॉलेजमध्ये शिकण्याचा निर्णय घेतला. हा निर्णय त्यांच्या कारकीदीर्चा महत्त्वाचा घटक ठरला. त्यानंतर शिल्पकृतींत आपलं आयुष्य घडवायचं हा मंत्र आजही तितक्याच निष्ठेने जपलाय.

शिल्पकाराचं काम निजीर्व पुतळ्यांच्या निमिर्तीपुरतं मर्यादित असतं, हा गैरसमज अजूनही प्रचलित आहे. पण त्याला पूर्णपणे छेद देत ब्राँझमधील पुतळे बनवण्यापासून फायबर ग्लासमधील कलाकृतींची निमिर्ती करण्यात म्हापणकर व्यस्त असतात. आधी विविध पदांवर नोकरी करणारे म्हापणकर काही वर्षांपूवीर् स्वत:चा स्टुडिओ थाटून आपली कला जोपासत आहेत.

सचिन म्हापणकर यांनी दहावी झाल्यावर 1982 साली जे.जे. कॉलेजमध्ये डिप्लोमासाठी प्रवेश घेतला. मग तत्कालीन डीन व्ही.व्ही. मांजरेकर यांच्या मार्गदर्शनाखाली पाच वर्षं मेहनत घेतली. त्याचंच फळ म्हणून आपण चांगले शिल्पकार होऊ शकलो. कॉलेजमध्ये असल्यापासून आपण पुतळे उभारण्यापुरतं मर्यादित काम करायचं नाही, ही प्रेरणाही इथेच मिळाली, असं ते आवर्जून सांगतात.

डिप्लोमा पूर्ण झाल्यानंतर सेरॅमिक कंपनीत ' मॉडेलर ' ( डिझायनर) म्हणून काही महिने त्यांनी काम केलं. या काळात ते दहिसरमध्ये राहायला आले. सेरॅमिक कंपनीत नोकरी केल्यानंतर ' एस्सेल र्वल्ड ' मध्ये 15 वर्षं तिथल्या स्टुडिओ डिपार्टमेण्टची जबाबदारी सांभाळली. या कालावधीत वॉटरर्वल्डमधील शिल्पकृती घडवण्याचं काम त्यांनी केलं. या कलाकृतींची निमिर्ती पूर्णपणे फायबर ग्लासमध्ये करण्यात आली. आकर्षकता, टिकाऊपणा, कमी खर्च आदी कारणांमुळे फायबर ग्लासमधील शिल्पकृतींना मागणी येत गेली आहे. त्यामुळे अॅम्युझमेण्ट पार्क, बागा अशा ठिकाणी फायबर ग्लासच्या कलाकृती सहज दृष्टीस पडतात.

फायबरचा ट्रेण्ड आला तरी त्यांनी ब्राँझमधील पुतळ्यांची निमिर्ती काही थांबवलेली नाही. नोकरी करण्यापेक्षा स्वत:चा स्टुडिओ सुरू करायचा, या हेतूने त्यांनी 2002 साली ' शिल्पायन ' नावाचा स्टुडिओ सुरू केला. मग विविध कामं उत्कृष्टपणे सांभाळली. यात सध्या सुरू असलेली फायबर ग्लासमधील 40 फुटांच्या जहाजाच्या निमिर्तीचा समावेश आहे. भारतातच नव्हे तर देशाबाहेरही त्यांच्या कलाकृतींचं कौतुक झालं आहे.

स्वीडनमध्ये 1995 साली दोन महिन्यांच्या वास्तव्यात एक प्रोजेक्ट यशस्वीपणे पार पाडला. तिथे एका मोठ्या हॉटेलमध्ये मुलांसाठी जंगल

थीम उभारण्याची जबाबदारी त्यांनी तिथल्या तंत्रज्ञांच्या साहाय्याने पूर्ण केली. तेव्हा त्यांच्या कामा-तील अष्टपैलूत्व पाहून स्थानिक वृत्तपत्रांमध्ये लेख छापून आल्याची आठवण ते सांगतात. नंतर मॉरिशसमध्ये एका वॉटर पार्कसाठी सल्लागाराचं कामही पाहिलं. परदेशात काम करणं हा कलावंत म्हणून घडण्याच्या दृष्टीने महत्त्वाचा टप्पा होता. तिथे आटिर्स्ट म्हणून कसब पणाला लागायचं. पण त्याचबरोबर पूर्ण झालेलं प्रत्येक काम त्यांना आत्मविश्वासाचा ठेवा देऊन जायचं. ' मॅकडोनल्ड्स ' च्या ' रोनाल्डो ' ची ख्याती पसरलेली आहे. त्याच्या निमिर्तीची ऑर्डरदेखील म्हापणकरांना मिळत असते. त्यामुळे भारतीय ते मल्टिनॅशनल कंपन्या अशा सर्वांसाठी त्यांनी कामं केलेली दिसून येतील. शिल्पकार आणि पुतळे यांचं नातं अनोखं असतं. तीच त्यांची पहिली ओळख असते. त्या परंपरेला जागून म्हापणकरांनी पुतळ्यांच्या निमिर्तीत नेहमी पुढाकार घेतला आहे. इतर कामांबरोबर पुतळ्याची निमिर्तीप्रक्रिया खूप काही शिकवणारी असल्याचं ते मानतात. त्याच वेळी नवनव्या योजना आखत असताना त्यांची पूर्तता हा महत्त्वाचा भाग असतो. डिझायनिंग, रूपरेषा, त्याची निमिर्ती प्रक्रिया अशा सगळ्या गोष्टींचा विचार आणि त्यावर अमल केल्यानंतरच उत्कृष्ट गोष्ट निर्माण होते, ही म्हापणकरांची श्रद्धा. या श्रद्धेच्या जोरावर आधुनिकतेच्या वाटेवरील शिल्पकार ही आपली ओळख कायम ठेवतात.

हेमंत साटम

 
</text>
</doc>
