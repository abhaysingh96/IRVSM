<doc>
<docno>1016092.cms.txt</docno>
<text>
 
प्रगती फास्ट
परदेशातील उच्च शिक्षण
[ Wednesday, February 09, 2005  05:50:06 pm]


इनलॅक्स फाऊण्डेशनतर्फे परदेशात उच्चशिक्षणासाठी जाणाऱ्या विद्यार्थ्यांना ही स्कॉलरशिप दिली जाते. अमेरिका, युरोप, आणि इंग्लंडमधील ऑक्सफर्ड, केम्ब्रिज, इम्पिरिअल कॉलेज, लंडन स्कूल ऑफ इकॉनॉमिक्स, हार्वर्ड, कोलंबिया अशा युनिव्हसिर्टीतून आर्ट्स, डिझाइन, जर्नलिझम, म्युझिक, सायन्स, सोशल सायन्स, डान्स यापैकी एखादा कोर्स करण्यासाठी विद्यार्थ्यांना ही स्कॉलरशिप दिली जाते.

परदेशात जाऊन कोर्स करणाऱ्या किंवा रिसर्च करण्यासाठी विद्यार्थ्यांना एक ते दोन वर्षं कालावधीसाठी ही स्कॉलरशिप मिळते. या स्कॉलरशिपला अर्ज करण्यासाठी विद्यार्थ्यांना कोर्सची सर्व माहिती सादर करणं आवश्यक असतं. भारतातील परिस्थितीशी संबंधित विषयावर रिसर्च करणाऱ्या विद्यार्थ्यांना स्कॉलरशिप देताना प्राधान्य दिलं जाईल.

पात्रता :

भारतीय नागरिक

कोणत्याही मान्यताप्राप्त युनिव्हसिर्टीची डिग्री उमदेवाराकडे असणं आवश्यक आहे.

अर्ज करताना त्या वषीर्च्या जुलै महिन्यात उमेदवाराचं वय तीस वर्षांहून अधिक नसावं.

स्कॉलरशिपसाठी योग्य उमेदवारांची निवड फाऊण्डेशनने नियुक्त केलेल्या समितीतफेर् केली जाते. उमेदवाराची शैक्षणिक कामगिरी आणि अनुभव लक्षात घेऊन या उमेदवारांची निवड होते. इन्स्टिट्यूटमध्ये प्रवेश निश्चित झालेल्या विद्यार्थ्यांनाच फाऊण्डेशनच्या समितीकडून इण्टरव्ह्यूसाठी बोलवण्यात येतं. आतापर्यंत शिक्षणासाठी एकदाही परदेशात न गेलेेल्या उमदेवारांना प्राधान्य देण्यात येईल. परदेशात कोर्सला प्रवेश घेऊन अभ्यास चालू केलेल्या विद्यार्थ्यांना या स्कॉलरशिपला अर्ज करता येणार नाही.

कोर्सच्या कालावधीत कोर्समधील एक भाग असणाऱ्या फील्डवर्कसाठी भारतात यावं लागेल अशा कोर्ससाठी विद्यार्थ्यांना स्कॉलरशिप देण्यात येणार नाही. नोकरी करून शिकणारे उमेदवारही या स्कॉलरशिपला अर्ज करू शकतात.

स्कॉलरशिपला अर्ज करताना विद्यार्थ्यांनी आपली सर्व शैक्षणिक कामगिरी आणि शिक्षणेतर उपक्रमातील सहभाग या सर्वांची माहिती देणं गरजेचं आहे. शिवाय विद्यार्थ्यांनी निवडलेला कोर्स भविष्याच्या दृष्टीने कसा फायदेशीर आहे, हा कोर्स परदेशात करण्यामागचं कारण आणि भारतात त्या दृष्टीने संधी उपलब्ध नाहीत हे पटवून देणंही तेवढंच आवश्यक आहे.

अर्ज : स्कॉलरशिपचे अर्ज दरवषीर् 10 जानेवारी ते 15 एप्रिलच्या दरम्यान संस्थेच्या ऑफिसमध्ये उपलब्ध होतात. तसंच वेबसाइटवरूनही हे अर्ज डाऊनलोड करता येतील. अर्ज दाखल करण्याची अंतिम तारीख 15 एप्रिल आहे. अर्जासोबत इन्स्टि्यूटमध्ये प्रवेश मिळाल्याचा पुरावा जोडावा. आकिर्टेक्चर, फाइन आर्ट, अप्लाइड आर्ट् कोर्सच्या विद्यार्थ्यांना आपल्या नुकत्याच केलेल्या कामाच्या नमुन्याच्या 12 प्रती पाठवाव्या लागतील, तर फिल्म, डान्स आणि अॅक्टिंग कोर्सच्या विद्यार्थ्यांनी आपल्या कलेचा नमुना दाखवता येईल, अशा व्हिडीओ कॅसेट पाठवाव्या. म्युझिक शिकणाऱ्या विद्यार्थ्यांनी आपली टेप किंवा स्क्रिप्ट पाठवावी. फायनल इण्टरव्ह्यूला विद्यार्थ्यांना शैक्षणिक प्रमाणपत्र आणवी लागतात. अर्ज पाठवणाऱ्या विद्यार्थ्यांपैकी योग्य उमेदवारांना समिती इण्टरव्ह्यूसाठी बोलावते. हा इण्टरव्ह्यू प्रीलिमिनरी आणि फायनल अशा दोन राऊण्डमध्ये घेतला जातो. मे महिन्याच्या अखेरीस किंवा जून महिन्याच्या सुरुवातीला हे इण्टरव्ह्यू घेण्यात येतात.अर्ज करण्याचा पत्ता : इनलॅक फाऊण्डेशन, पी.ओ. बॉक्स 2108, दिल्ली 110007. वेबसाइट : 222. द्बठ्ठद्यड्डद्मह्यद्घश्ाह्वठ्ठस्त्रड्डह्लद्बश्ा ठ्ठ.श्ाह्मद्द/ह्यष्द्धश्ाद्यड्डह्मह्यद्धद्बश्चट्ठड्ड ड्ढह्मश्ाड्डस्त्र.द्धह्लद्वद्य

प्रगती फास्ट टीम

 
</text>
</doc>
