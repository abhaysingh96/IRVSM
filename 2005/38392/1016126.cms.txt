<doc>
<docno>1016126.cms.txt</docno>
<text>
 
महाराष्ट्र
मेडिकल फीवाढीविरोधात गुरुवारी मोर्चा
[ Wednesday, February 09, 2005  06:14:01 pm]


म. टा. प्रतिनिधी

नाशिक : न्या. पंडित समितीने सुचविलेल्या फी वाढीच्या रचनेविरोधात नाशिकच्या खाजगी मेडिकल महाविद्यालयांमधले विद्याथीर् संघटित होत असून अखिल भारतीय विद्याथीर् परिषदेच्या नेतृत्वाखाली 10 फेब्रुवारीला नाशिकमध्ये मोर्चा काढला जाणार आहे.

सध्या नाशिकमध्ये पाच खाजगी मेडिकल महाविद्यालये आहेत. त्यात मराठा विद्या प्रसारक समाजाचे मेडिकल महाविद्यालय, महात्मा गांधी विद्यामंदिरचे दंत महाविद्यालय, सप्तश्ाृंगी आयुर्वेद महाविद्यालय, मोतीवाला आयुर्वेद महाविद्यालय आणि धन्वंतरी आयुर्वेद महाविद्यालय यांचा समावेश होतो.

तेथे शिकणाऱ्या विद्यार्थ्यांना न्या. पंडित समितीच्या निर्णयाची झळ बसणार आहे. त्यामुळेच त्याचा अभाविपतर्फे तीव्र निषेध करण्यात आला आहे.

त्यासाठी 10 फेब्रुवारीला सकाळी नऊ वाजता अशोक स्तंभावरील सर्कल टॉकिजजवळून मोर्चा निघणार आहे. मेडिकल महाविद्यालयांमध्ये शिकणाऱ्या विद्यार्थ्यांच्या पालकांनीही या मोर्चात सहभागी व्हावे, असे आवाहन संघटनेतर्फे करण्यात आले आहे.

याआधी जहागिरदार समितीने तीन वर्षांचे ऑडीट करून मेडिकल महाविद्यालयांच्या फीची रचना केली होती. त्यानंतर सहा महिन्यांच्या काळात न्या. पंडित यांनी परीक्षण करून या फीमध्ये साधारणत: पन्नास हजार रुपयांची वाढ सुचविली. त्यामुळे सहा महिन्यांच्या काळात इतकी फीवाढ कशाच्या आधारे केली, असा प्रश्न उपस्थित करत न्या. पंडित समितीने केलेल्या फीरचनेत पारदर्शकता आणावी अशी मागणीही या विद्यार्थ्यांनी केली आहे.

' सुशीलकुमार शिंदे मुख्यमंत्री असताना आम्हाला गुणवत्तेच्या आधारे शासकीय कोट्यातून शिष्यवृत्ती मिळाल्याच्या आधारावरच आम्ही मेडिकल अभ्यासक्रमासाठी प्रवेश घेतला होता.

आता मात्र सरकार हळूहळू सर्वच शिष्यवृत्ती काढून घेण्याची भाषा करत आहे ', अशी खंत या विद्यार्थ्यांनी व्यक्त केली आहे. या आंदोलनासंदर्भात 9370 290 597, 9422 272 154 या क्रमांकावर संपर्क साधावा, असे आवाहन अभाविपतर्फे करण्यात आले आहे.

 
</text>
</doc>
