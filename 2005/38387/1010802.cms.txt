<doc>
<docno>1010802.cms.txt</docno>
<text>
 
महाराष्ट्र
कोळसाखाणीचा द्वारपाल तब्बल 70 लाखांचा धनी!
[ Friday, February 04, 2005  12:26:40 am]


वृत्तसंस्था

नागपूर : वेस्टर्न कोलफिल्ड्स लिमिटेडच्या नागपुरातील कोळशाच्या खाणीत द्वारपाल म्हणून काम करणाऱ्या कर्मचाऱ्याकडे 70 लाख रुपयांची बेहिशेबी मालमत्ता असल्याचे सीबीआयच्या छाप्यात उघड झाले असून त्याला ताब्यात घेण्यात आले आहे.

भ्रष्टाचारविरोधी मोहिमेत गुरुवारी येथील कोळसाखाणीतील द्वारपाल अब्दुल एजाझ हुसेन सिद्दिकी सीबीआयच्या जाळ्यात सापडला. सरकारी सेवेत असलेल्या अब्दुलचा पगार गलेलठ्ठ नसतानाही आजमितीस 40 ते 50 ट्रक आणि काही अलिशान गाड्या त्याच्या नावावर आहेत. 30 एकर जमीन आणि काही पॉश घरांचा तो मालक असल्याचे छाप्यात उघड झाले. ही मालमत्ता 70 लाखांच्या घरात जाते.

 
</text>
</doc>
