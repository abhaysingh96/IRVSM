<doc>
<docno>1011862.cms.txt</docno>
<text>
 
अर्थव्यवहार
भावी गुंतवणुकीसाठी 'एसआयपी' माध्यम उत्तम
[ Friday, February 04, 2005  09:43:35 pm]


.' सिस्टिमॅटिक इन्व्हेस्टमेंट प्लॅन ' अर्थात ' एसआयपी ' ही केवळ शेअर बाजाराशीच निगडित असते का ? बाजाराच्या वेळेच्या गणिताचा फारसा विचार न करता गुंतवणूक हाच त्याचा पाया आहे का ?

' एसआयपी ' म्हणजे शेअर बाजारात धोरणीपणाने गुंतवणूक हे तर खरेच ; पण त्याशिवायही या योजनेचे अनेक पैलू आहेत. तुम्ही तुमच्या भावी आथिर्क योजनांसाठी ' एसआयपी ' च्या माध्यमातून तजवीज करू शकता. समजा तुम्हाला तुमच्या मुलाच्या शिक्षणासाठी तरतूद करायची आहे तर, तुम्ही ' प्रूआयसीआयसीआय चाइल्ड केअर ' ( शिक्षण) योजनेत दरमहा रु. 1000 एवढी लहान गुंतवणूकही करू शकता. या योजनेच्या सुरुवातीपासूनच्या कामगिरीचा विचार केला तर तुमची ही दरमहा गुंतवणूक 36 महिन्यांच्या कालावधीत 43, 109 रु. एवढी झाली असती. (टिप : भूतकाळातील कामगिरीची भविष्यात पुनरावृत्ती होईल याची कोणतीही हमी देता येत नाही.)

तुमच्या गुंतवणुकीचे उद्दिष्ट काहीही असेल. उदा. सुटीच्या प्रवासासाठी, घर विकत घेण्यासाठी किंवा निवृत्तीवेतनाची तरतूद करण्यासाठी वगैरे. ' एसआयपी ' च्या माध्यमातून तुम्ही दरमहा निश्चित अशा गुंतवणुकीद्वारे आपले हे उद्दिष्ट साध्य करू शकता.

. दीर्घ अवधीत ही योजना कशा प्रकारे उपयुक्त ठरते ?

समजा, तुम्ही दरमहा रु. 1000 एवढी रक्कम ' बीएसई सेन्सेेक्स ' ज्यांच्या भावांवर आधारित आहेत अशा कंपन्यांच्या शेअर्समध्ये , ' सेन्सेेक्स ' च्या सुरुवातीपासून म्हणजे एप्रिल , 1979 पासून गुंतवत आहात. जुलै 2004 पर्यंत तुमची ही रक्कम रु. 3,02,000 ( रु. 1000, 302 महिने) एवढी झाली असती. या गुंतवणुकीचे मूल्य 1 जुलै 2004 च्या स्थितीच्या आधारे रु. 27,71,243 एवढे झाले असते. याचाच अर्थ 14.8 टक्के अशा वाषिर्क चक्रवाढ दराने आपल्याला परतावा मिळाला आहे.तुम्ही आपल्या मासिक उत्पन्नातील काही भाग वेगळा काढा आणि तो ' एसआयपी ' मध्ये गुंतवा, त्याचे ' एसआयपी ' च्या माध्यमातून दीर्घकाळ लाभ कसे मिळतात ते आपण आता पाहू. खालच्या आलेखातून तुमच्या हेही लक्षात येईल की, जेव्हा बाजार घसरतो तेव्हा तुमची गुंतवणूक अधिक आहे आणि बाजार वर जात असताना तुमची गुंतवणूक कमी आहे.

. मला ' एसआयपी ' मधील गुंतवणुकीला कशी सुरुवात करता येईल ?

अगदी सोप्या आणि साध्या पद्धतीने तुमची गुंतवणूक सुरू होऊ शकते. तुम्हाला तुमचा फोलिओ म्हणजेच गुंतवणूक खाते उघडावे लागेल. दरमहा एक निश्चित रक्कम त्यात जमा करण्यासाठी पोस्ट डेटेड चेक्स किंवा बँकेला लेखी सूचना द्याव्या लागतील. रु. 1000 या किमान रकमेपासून कितीही रक्कम तुम्ही दरमहा गुंतवणुकीसाठी निश्चित करू शकता. एका निश्चित अशा तारखेला तुमची निश्चित अशा रकमेची गुंतवणूक होत राहील.

उमा शशिकांत,

उपाध्यक्षा, नॉलेज मॅनेजमेंट,

प्रुडेन्शियल आयसीआयसीआय एएमसी.

( समाप्त)

 
</text>
</doc>
