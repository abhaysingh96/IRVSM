<doc>
<docno>1011661.cms.txt</docno>
<text>
 
सदर
दस्तरखुद्द
[ Friday, February 04, 2005  06:26:12 pm]


सोमवारी रात्री अमिताभच्या पसर्नल सेक्रेटरीचा फोन आला. गुरुवारची रात्र मोकळी ठेवा. ब्लॅकचा प्रीमिअर आहे. प्रीमिअरची अशी निमंत्रणं येतच राहतात. गुरुवारी सकाळी क्रिकेटची नेट प्रॅक्टिस आटोपल्यावर कॅण्टीनमध्ये चहा पीत असताना मोबाइल निनादला. स्क्रीनवर अमिताभ बच्चन असा ब्लिंक येऊ लागला. समोरून खर्जातला आवाज... दस्तुरखुद्दच! सॉरी महेश, फोन करायला तसा उशीरच झाला. आज रात्री चित्रपटाच्या प्रीमिअरला तू येशील, अशी आशा बाळगतो. असं म्हणून विनम्रपणे फोन ठेवला.

असं करण्याची काही गरज आहे का ? मला फोन आला म्हणजे या गृहस्थाने आणखी कितीजणांना फोन केला असणार ? या वयात आम्हाला लाजवण्याची काही गरज आहे काय ? वक्तशीरपणाचा हा कळस झाला. एखाद्या माणसाने वेळेचं पालन करायचं म्हणजे कोणत्या थराला जायचं ? त्यातही आपला शब्द म्हणजे काळ्या दगडावरची रेघ याची जाणीव ठेवूनही तत्त्वनिष्ठ राहायचं, म्हणजे काय ?

बच्चन साहेबांबरोबर ' काँटे ' करण्याचा योग आला होता. आता तर ' विरुद्ध ' मध्ये त्यांना दिग्दशिर्त करण्याची संधी मिळाली. शूटिंग म्हटलं, की अॅक्टर- अॅक्ट्रेस यांचा उशीर गृहीत धरलेला असतो. एक ते सहा तासाच्या रेंजमध्ये कितीही वेळ लागू शकतो, याची मानसिक तयारी बॉलिवूडमधल्या प्रत्येकाने करून ठेवलेलीच असते. पण या नियमाला बच्चन साहेब अपवाद. कोणतीही वेळ द्या. बच्चन साहेब त्या ठोक्याला हजर! उशीर होणार असेल, तर आगाऊ सूचना मिळालेली असते अथवा मेसेज इनबॉक्समध्ये हजर. शूटिंगला उशीर करण्याच्या आमच्या या प्रथेला मोडता घालण्याची काही गरज आहे का ?

गेल्या 30 वर्षांत त्यांची या इंडस्ट्रीतली लोकप्रियता सिद्ध आहेच. लवकर येऊन आमच्यावर इम्प्रेशन मारण्याची गरजच काय ? इतक्या वर्षांचा अनुभव गाठीशी असूनही सेटवर आल्यावर (एक तर सीन वाचलेला असतोच) ङ्खद्धड्डह्ल स्त्रश्ा 4 श्ाह्व 2 ड्डठ्ठह्ल द्वद्ग ह्लश्ा स्त्रश्ा ? असं नम्रपणे विचारायची गरजच काय ? ( कालपरवाच्या नटनट्या सेटवर आल्या आल्या काय काय करू शकतात, याचं केविलवाणं प्रात्यक्षिक करून दाखवतात.)

एकदा एका शेड्युलमधलं काम संपवण्यासाठी मला त्यांचे दोन दिवस हवे होते. सकाळपासूनच हवे होते. दुपारनंतर दुसरं शूटिंग असे सुमारे तीन दिवस लागले. तीन दिवस शांतपणे काम करणं आणि हरतऱ्हेने सहकार्य देणं या माणसाने मोठ्या लीलया केलं. ' माझी सेटवरून निघण्याची चिंता करू नकोस. काळजी करण्याचं काहीच कारण नाही, असं वेळोवेळी सांगून उत्साहच वाढवत राहिले. सुपरस्टार आहे हे कसं पटवून द्यायचं, हे इतक्या नम्रपणे सांगायची काही गरज आहे का ? टीव्ही मालिका असो, जाहिरात असो वा सिनेमा, या माणसाची भावनिक, मानसिक आणि शारीरिक गुंतवणूक तेवढीच. शंभरटक्के! नाट्य संमेलनात हो म्हटल्यानंतर सकाळी 8.25 ला मी घरी पोहचलो. तर दस्तुरखुद्द सव्वाआठपासूनच शर्टपॅण्ट, टाय घालून फ्रेश होते. इतकं सगळं चोख करण्याची काय गरज आहे का हो ? होतो, नॉर्मली माणसाला दहा मिनिटं उशीर होतो. संमेलनाला दुपारी दोन वाजताची शूटिंग शिफ्ट आहे, हे आधी कळवूनही काही अपरिहार्य कारणांमुळे हा समारंभ आटपायला उशीर झाला. अगदी अडीच वाजले तरी भाषणांची जंत्री काही संपता संपत नव्हती. घड्याळावर चोरटा कटाक्ष टाकून गळ्यावरचा टाय नीट करून अगदी हळू आवाजात ' माझी दोन वाजताची शिफ्ट आहे ' असं कुजबुजतातच, मी म्हटलं, निघू या मग आपण! तर ते उत्तरतात, बरं दिसणार नाही. असं म्हणून इकडे-तिकडे पाहात शांतपणे बसून राहण्याची गरजच काय ?

रात्री कितीही वाजू दे. सूयोर्दयापूवीर् उठून हा माणूस आम्हाला सारखा सारखा का लाजवतो ? सिगारेट, दारू आणि मांसाहार र्वज्य करून दररोजचं ग्लॅमरस लाइफ कसं काय जगू शकतो ? कधीतरी आमच्यासारखं वागून आम्हीही नॉर्मल आहोत, असं वाटण्याचं सुख तो का देत नाही.

बच्चन साहेब, साठी उलटून गेलीये. इतकं डिसिप्लिण्ड आयुष्य जगून आम्हाला अशा वाईट सवयी लावणं आता तरी बंद करा!

महेश मांजरेकर

 
</text>
</doc>
