<doc>
<docno>1011976.cms.txt</docno>
<text>
 
महाराष्ट्र
स्वरभास्कराचे अभिष्टचिंतन
[ Friday, February 04, 2005  11:27:54 pm]


म. टा. प्रतिनिधी

पुणे : संगीतामध्ये अनेक प्रकार असले, तरी त्याची गोडी लागणे महत्त्वाचे आहे. त्यासाठी संगीताची उच्च अभिरूची निर्माण होण्याची आवश्यकता असल्याचं मत स्वरभास्कर पं. भीमसेन जोशी यांनी व्यक्त केलं.

संगीताच्या क्षेत्रात गेल्या अर्धशतकाहूनही अधिक काळ आपल्या स्वरप्रतिभेने रसिक श्ाोतुवर्गावर अधिराज्य गाजवणाऱ्या पं. भीमसेन जोशी यांच्या वाढदिवसानिमित्त शुक्रवारी सकाळी ' कलाश्ाी ' वर जमलेल्या मैफिलीला ते संबोधत करत होते.

सध्या रिमिक्सचा जोर असला तरी, अस्सल संगीत त्यावर सहज मात करू शकेल, अशी अपेक्षा व्यक्त करून रिमिक्स म्हणजे मलमपट्टी असल्याचं त्यांनी सांगितलं. रिमिक्सच्या मलमपट्ट्यांचा काही उपयोग होत नसतो. उत्तम संगीताची मात्रा नेहमीच सरस ठरते, असेही त्यांनी नमूद केले.

शुक्रवारी 84 व्या वर्षात पदार्पण करणाऱ्या पंडितजींना शुभेच्छा देण्यासाठी सकाळपासूनच त्यांच्या घरी आप्तेष्टांचे, चाहत्यांचे, हितचिंतकांचे दूरध्वनी खणखणत होते. शौनक अभिषेकी, रघुनंदन पणशीकर, उदय भवाळकर आणि पंडितजींचे शिष्य उपेंद भट, उदयराज गोडबोले, मुकंुदराज गोडबोले पंडितजींच्या अभिष्टचिंतनासाठी ' कलाश्ाी ' च्या मैफिलीत आवर्जून उपस्थित होते. परदेश दौऱ्यामध्ये पंडितजींना तबल्यावर साथ करणाऱ्या मधुकर कोठारे यांनी लंडनहून, रामदास घोटिवडेकर यांनी मँचेस्टरहून दूरध्वनीवर पंडितजींना वाढदिवसाच्या शुभेच्छा दिल्या.

 
</text>
</doc>
