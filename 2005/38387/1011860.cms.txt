<doc>
<docno>1011860.cms.txt</docno>
<text>
 
अर्थव्यवहार
अनेकांचे विवाह जुळविल्याचे समाधान
[ Friday, February 04, 2005  09:43:06 pm]


एप्रिल 2001 मध्ये कनिष्ठ अधिव्याख्याता या पदावरून सेवानिवृत्त झालो. तत्पूवीर् 1998 साली ' बायपास ' झाली होती. सेवेत असताना सामाजिक, सांस्कृतिक, शैक्षणिक आणि साहित्य क्षेत्रांत कामे करायचो. सेवानिवृत्तीनंतर प्रकृती लक्षात घेऊन जमेल तेवढा छंद जोपासायचा निश्चय केला. परंतु सप्टेंबर 2001 मध्ये पुत्रवियोग झाला आणि कंबरडंच मोडलं. आत्मविश्वास गमावल्याचा त्रास होत होता.

कोणत्याही कामात मन लागेना. काय करावं सुचेना. पत्नीची अवस्था माझ्यापेक्षा वाईट. दोन मुलं व्यवसायामुळे दूर अंतरावर. पत्नीला नोकरी होती. अनेक सहकाऱ्यांनी सावरलं. नोकरी न सोडण्याचा सल्ला दिला. तिने तो मानला.

मी स्वत:साठी दिनचर्या निश्चित केली. रोज सकाळी पाच-सहा किलोमीटर चालायचं. व्यायाम, ध्यानधारणा, प्राणायाम, परमेश्वराचं चिंतन सुरू केलं. सकारात्मक दृष्टिकोन ठेवून जगू लागलो. भरपूर वाचन केलं. लेखन करू लागलो. सामाजिक कार्य म्हणून वधूवरांची माहिती मिळवून गरजवंतांना मोफत मार्गदर्शन सुरू केलं. पत्रे लिहू लागलो. रोज किमान 50 पत्रे लिहीत असतो.

अनेकांचा परिचय वाढला, धैर्य आलं. ' चिंतन ', ' विवाहितांचे अंतरंग ', ' विवाह समस्या ', ' काल, आज आणि उद्या ' अशा विषयांवरील आठ पुस्तके प्रकाशित केली. आता कथा बालांच्या, एक कथासंग्रह प्रकाशनाच्या वाटेवर आहेत. अनेकांचे विवाह आपल्या हातून जुळले म्हणून त्याबद्दल समाधान आहे. माझ्या सेवानिवृत्तीपूर्व व सेवानिवृत्तीनंतरच्या काळातील कार्याचं स्वरूप पाहून मला शांता किसन सांस्कृतिक मंडळ, नांदेड यांच्याकडून ' मराठवाडा क्रांतीपर्व पुरस्कार ' मिळाला. मनुष्यबळ कला अकादमी, मुंबईने ' शिक्षकभूषण ' पुरस्कार दिला. गुरूगौरव पुरस्कार, आदर्श शिक्षक पुरस्कार मिळाले. आपण केलेल्या कामांची दखल समाज घेत आहे हे पाहून समाधान मिळते. सतत विविध कार्यांत स्वत:ला गुंतवून ठेवीत असल्याने दिवस कसा उजाडतो व मावळतो केव्हा कळत नाही. रात्री झोपण्यापूवीर् नामस्मरण करतो. निदाधीन केव्हा होतो हे समजत नाही.

एवढं खरं की, वाचन, मनन, चिंतन, लेखन करण्यात मनाला गुंतवून ठेवलं की, एक वेगळाच अनुभव येतो. जीवनाकडे सकारात्मक विचारानं पाहण्याचं सार्मथ्य येतं.

गिरीजेश शास्त्री,

पवई, मुंबई- 400072.

 
</text>
</doc>
