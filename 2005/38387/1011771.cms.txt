<doc>
<docno>1011771.cms.txt</docno>
<text>
 
महाराष्ट्र
उजनीत पाणी साठवण्याची 25 वर्षे पूर्ण
[ Friday, February 04, 2005  08:29:50 pm]


म. टा. वृत्तसेवा

सोलापूर : सोलापूर जिल्ह्याची वरदायिनी समजल्या जाणाऱ्या उजनी धरणात पाणी साठविण्यास सुरुवात करण्याला यंदा 25 वषेर् पूर्ण झाली असून, त्यानिमित्ताने ' वालचंद इन्स्टिट्यूट ऑफ टेक्नॉलॉजी ' आणि ' सिंचन सहयोग ' यांनी 5 व 6 फेब्रुवारी असे दोन दिवस सोलापुरात राज्यस्तरीय ' महाराष्ट्र सिंचन परिषदे ' चे आयोजन केले आहे.

उजनी धरणाची पायाभरणी 1966 ला झाली असली तरीही 1980 ला प्रथमच या धरणात पूर्ण क्षमतेने पाणी साठवण्यात आले. म्हणून 2005 हे उजनी धरणाचे रौप्यमहोत्सवी वर्ष मानण्यात येते.

सिंचन परिषदेचे उद्घाटन पाटबंधारे मंत्री अजित पवार यांच्या हस्ते होणार आहे. यावेळी कृषीमंत्री बाळासाहेब थोरात अध्यक्षस्थानी, तर प्रमुख पाहुणे म्हणून गृह राज्यमंत्री सिद्धराम म्हेत्रे उपस्थित रहाणार आहेत. परिषदेत ' अवर्षणप्रवण क्षेत्रातील जलव्यवस्थापन ' विषयावर परिसंवाद आहे. रविवारी रौप्यमहोत्सवी वर्षाचा शुभारंभ होईल.

समारोपासाठी जलतज्ज्ञ माधव चितळे आणि कृ ष्णा खोरे विकास महामंडळाचे अध्यक्ष रामराजे निंबाळकर उपस्थित असतील.

 
</text>
</doc>
