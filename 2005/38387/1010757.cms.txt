<doc>
<docno>1010757.cms.txt</docno>
<text>
 
महामुंबई
विद्यार्थ्यांनाच मोफत पाठ्यपुस्तके
[ Friday, February 04, 2005  12:03:28 am]


म. टा. विशेष प्रतिनिधी

मुंबई : पहिली ते दहावीपर्यंतच्या सरसकट सर्व विद्यार्थ्यांना मोफत पाठ्यपुस्तके देण्याची योजना राज्य सरकारने मागे घेतली असून आता पहिली ते आठवीपर्यंतच्या विद्याथिर्नी आणि दलित- आदिवासी विद्याथीर् यांनाच मोफत पाठ्यपुस्तके मिळतील. यामुळे 95 लाख विद्यार्थ्यांना मोफत पुस्तकांचा लाभ होणार आहे, तर उरलेल्या 50 लाख विद्यार्थ्यांना ती विकत घ्यावी लागणार आहेत.

सर्व शिक्षा अभियानात आठवीपर्यंतच्या विद्याथिर्नी आणि दलित-आदिवासी विद्यार्थ्यांना मोफत पाठ्यपुस्तके दिली जातात. पण गेल्या वषीर् शिंदे सरकारने दहावीपर्यंतच्या सरसकट सर्व विद्यार्थ्यांना मोफत पाठ्यपुस्तके देण्याचा निर्णय घेतला. नववी-दहावीच्या विद्यार्थ्यांना मोफत पुस्तके दिल्याचे पैसे केंद सरकारने द्यावेत, अशी मागणी त्यांनी केली होती. पण केंदाने पैसे देण्यास नकार दिल्याने 20 कोटी रुपयांचा बोजा राज्य सरकारने घेतला होता. आता केंद सरकार पैसे देत नाही, तसेच आथिर्क स्थिती चांगली असलेल्या विद्यार्थ्यांना मोफत पुस्तके देणे योग्य नाही. राज्य मंत्रिमंडळाने शिंदे सरकारचा निर्णय मागे घेऊन आधीचाच निर्णय पुन्हा लागू केला आहे.

यामुळे पहिली ते आठवीपर्यंतच्या खुल्या प्रवर्गातील विद्यार्थ्यांना तसेच आठवीनंतरच्या कोणत्याही विद्यार्थ्याला मोफत पाठ्यपुस्तके देण्यात येणार नाहीत. मोफत दिलेली पुस्तके पुन्हा परत घेतली जात असल्याने ती पुस्तके शाळांतफेर् गरजू विद्यार्थ्यांना देण्यात येतील, असे शालेय शिक्षण सचिव ज. मो. फाटक यांनी सांगितले.

 
</text>
</doc>
