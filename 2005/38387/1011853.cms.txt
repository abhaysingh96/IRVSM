<doc>
<docno>1011853.cms.txt</docno>
<text>
 
देश-विदेश
काही सार्वजनिक उद्योगांमध्ये निर्गुंतवणूक?
[ Friday, February 04, 2005  09:38:03 pm]


म. टा. विशेष प्रतिनिधी

नवी दिल्ली : केंद सरकारच्या किमान समान कार्यक्रमांच्या उद्दिष्टपूतीर्साठी पुढील वषीर् 15 ते 20 हजार कोटींची रक्कम उभी रहावी, यासाठी अर्थमंत्री चिदंबरम महत्वाच्या सार्वजनिक उद्योगांच्या किमान 5 टक्के भांडवलाच्या निर्गुंतवणूकीची घोषणा यंदाच्या अर्थसंकल्पात करतील, असे स्पष्ट संकेत राजधानीत मिळत आहेत. खासगी प्रॉव्हिडंड फंडाचा पैसा शेअरबाजारात गंुतवण्याची परवानगी यापूवीर्च अर्थमंत्र्यांनी दिली आहे.

केंदात युपीए सरकार सत्तारूढ होताच ज्या शेअरबाजाराचा निदेर्शांक 800 अंक खाली कोसळला, त्याच शेअरबाजाराला नवी चमक प्रदान करण्यासाठी सरकारने आपल्या खास मिळकतींना बाजारपेठेत उतरवण्याची तयारी चालवली आहे. सुमारे दीड डझन सरकारी उद्योग, एक डझन सरकारी बँका आणि दूरसंचार क्षेत्रातल्या अर्धा डझन नामवंत खासगी कंपन्या आपल्या ' इनिशिअल पब्लिक ऑफरींग ' सह (आयपीओ) या निर्णयानंतर मैदानात उतरणार आहेत. हे उद्योग व कंपन्या आजारी वा तोट्यातील नाहीत तर ज्यांचा समावेश सरकारच्या नवरत्नांमध्ये केला जातो आणि खासगी क्षेत्रात ज्या नामांकित घराण्यांची यशोगाथा कायम वणिर्ली जाते, अशा या कंपन्या आहेत.

निर्गुंतवणुकीच्या या महत्वपूर्ण प्रक्रियेत, सार्वजनिक उद्योगांपैकी भेल, एअर इंडिया, इंडियन एअरलाईन्स, बीएसएनएल, कोल इंडिया, इंजिनिअर्स इंडिया लि., हल्दिया पेट्रो, इंडियन ऑईल, नाल्को, एलआयसी, एनएफएल, एनएचपीसी, नॅशनल इन्शुरन्स, पॉवर फायनान्स कॉपोर्रेशन, पॉवर ग्रीड कॉपोर्रेशन, राष्ट्रीय केमिकल्स अँड फटिर्लायझर्स, रूरल इलेक्ट्रिक कॉपोर्रेशन, शिपींग कॉपोर्रेशन ऑफ इंडिया आणि व्हीएसएनएल यांची नावे आहेत. सरकारी बँकांच्या यादीत अलाहाबाद बँक, आंध्र बँक, बँक ऑफ बडोदा, बँक ऑफ इंडिया, सेंट्रल बँक, इंडियन बँक, ओरिएन्टल बँक ऑफ कॉमर्स, पंजाब अँड सिंध बँक आणि सिंडिकेट बँक तर दूरसंचार क्षेत्रातल्या खासगी कंपन्यांमध्ये बीपीएल मोबाईल, हच, आयडिया सेल्युलर, रिलायन्स इन्फोकॉम, टाटा टेलिसव्हिर्सेस यांची नावे प्रामुख्याने आहेत.

छोटे गंुतवणूकदार आणि सरकारला प्रिय असलेल्या ' आम आदमी ' चा या निर्णयाने नेमका काय फायदा हा प्रश्ान् या निमित्ताने नक्कीच उभा रहातो. या संदर्भात प्राईम डेटाबेसचे संजीव खंडेलवाल म्हणतात : गेल्या दोन तीन वर्षातल्या अनेक चढउतारानंतरही सार्वजनिक उद्योगांच्या आयपीओंनी छोट्या गुंतवणूकदारांना शानदार नफा मिळवून दिला आहे. मारुति, गेल, एनटीपीसी, ओएनजीसी सारखी उदाहरणे सर्वांसमोर आहेत. एकट्या मारुति उद्योगाने गुंतवणूकदारांना अडीचशे टक्क्यांचा लाभ मिळवून दिला. व्हॅल्यू रिसर्चचे संचालक धीरेंदकुमार म्हणाले की, सार्वजनिक उद्योगांनी गुंतवणूकदारांना भलेही झटपट नफा मिळवून दिला नसेल, मात्र यामध्ये कोणीही काही गमावले नाही. मारुतिसारख्या उद्योगांमुळेच सेन्सेक्स 6600 अंकाच्या अत्युच्च क्षितीजरेषेला स्पर्श करू शकला.

 
</text>
</doc>
