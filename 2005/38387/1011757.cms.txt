<doc>
<docno>1011757.cms.txt</docno>
<text>
 
महाराष्ट्र
योजनांची अमलबजावणी थांबू देणार नाही
[ Friday, February 04, 2005  08:19:55 pm]


शिवसेनेच्या खासदारांचा इशारा

नागपूर : केंद सरकारच्या पंतप्रधान ग्रामसडक तसेच स्वजलधारा योजनांची अमलबजावणी नागपूर विभागात थंडावली आहे. पण यापुढे शिवसेना केंदीय योजनांची अमलबजावणी थांबू देणार नाही, असा इशारा शिवसेनेचे लोकसभेतील गटनेते अनंत गीते यांनी दिला आहे.

केंद व राज्य सरकारकडून नागपूर विभागात राबवण्यात येणाऱ्या योजना तसेच या विभागातील समस्यांचा आढावा घेण्यासाठी शिवसेनेच्या खासदारांनी विभागीय आयुक्त शैलेशकुमार शर्मा यांच्याबरोबर चर्चा केली. खासदार संजय राऊत, एकनाथ ठाकूर, मोहन रावले, अनंत गुढे, चंदकांत खैरे, तुकाराम रेगे- पाटील, शिवाजीराव आढळराव पाटील, आनंद अडसूळ, संजय निरुपम, सुबोध मोहिते यावेळी उपस्थित होते.

केंद सरकारच्या जलसंवर्धन योजनेकडे नागपूर विभागात जास्त लक्ष दिल्याचे शर्मा यांनी खासदारांना सांगितले. या योजनेमुळे विभागात आजपर्यंत पाण्याचा एकही टँकर पाठवण्याची गरज पडली नसल्याचा दावा त्यांनी केला. नागपूर विभागातील पर्यटनासाठी 220 कोटी रुपयांच्या योजनेचा आराखडा तयार आहे. गेल्या आठवड्यात बेमोसमी पावसामुळे पूर्व विदर्भातील 108 गावांत 4500 हेक्टरखालील पिकांचे नुकसान झाले आहे, असेही त्यांनी सांगितले.

सर्व शिक्षण मोहीम आणि महिलांसाठी आथिर्क विकास योजनेवरही चर्चा करण्यात आली. इंदिरा आवास योजने अंतर्गत लाभाथीर्ंच्या नावे जमीन करण्याची सूचना खासदारांनी यावेळी केली. ' ऑल इंडिया इन्स्टिट्यूट ऑफ मेडिकल सायन्स ' च्या धतीर्वर रुग्णालय उभारण्याची सूचना राऊत यांनी केली.

 
</text>
</doc>
