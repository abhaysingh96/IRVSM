<doc>
<docno>1011919.cms.txt</docno>
<text>
 
क्रीडा
ऑस्ट्रेलियाची पाकवर 18 धावांनी मात
[ Friday, February 04, 2005  10:42:27 pm]


वृत्तसंस्था

मेलबर्न : ब्रेट ली व ग्लेन मॅग्रा यांच्या जलदगती भेदक माऱ्याच्या जोरावर ऑस्ट्रेलियाने पाकिस्तानवर 18 धावांनी विजय मिळवला आणि तिरंगी एकदिवसीय मालिकेचा पहिला अंतिम सामना जिंकला. ऑस्ट्रेलियाच्या 237 या धावसंख्येचा पाठलाग करताना ली व मॅग्रा यांच्या माऱ्यापुढे पाकिस्तानची तीन बाद 9 आणि नंतर चार बाद 27 अशी हालत झाली. त्यानंतर कर्णधार इंझमाम उल हक ( 51) व शोएब मलीक (66) यांच्या पाचव्या विकेटसाठीच्या 91 धावांच्या भागीदारीने पाकच्या आशा उंचावल्या होत्या ; पण लीने पुन्हा आल्यानंतर इंझमामचा बळी टिपला आणि त्या आशा संपुष्टात आणल्या. पाकचा डाव 219 धावांत संपुष्टात आला. लीने 23 धावांत तीन, तर मॅग्राने 34 धावांत तीन बळी टिपले.

तत्पूर्वी तीन बाद 53 अशा खराब सुरुवातीनंतर अँड्र्यू सायमंड्सने 101 चेंडूंत फटकावलेल्या महत्त्वपूर्ण 91 धावांमुळे ऑस्ट्रेलियाने 237 धावांपर्यंत मजल मारली. त्याने डॅमियन माटिर्नसह (53) चौथ्या विकेटसाठी 137 धावांची बहुमोल भागीदारी केली. सायमंड्सला बऱ्याच दिवसांनी ऐन मोक्याच्या क्षणी सूर गवसला आणि त्याने ऑस्ट्रेलियासाठी महत्त्वपूर्ण खेळी केली.

धावफलक

ऑस्ट्रेलिया 49 षटकांत 237 ( अॅडम गिलक्रिस्ट, डॅमियन माटिर्न त्रि गो आफ्रिदी 53, अँड्र्यू सायमंड्स 91,

हसन 9-0-50-2, आफ्रिदी 10-0- 50-2, रझाक 10-0-33-3) विजयी वि. पाकिस्तान 50 षटकांत 9 बाद 219 ( इंझमाम-उल-हक 51, शोएब मलिक 66, शहीद आफ्रिदी 26, राणा नावेद-उल- हसन 29, राव इफ्तिकार अंजुम नाबाद 19, ली 10-0-23-3, मॅग्रा 10-3-34-3, गिलेस्पी 10-0-47-2).

 
</text>
</doc>
