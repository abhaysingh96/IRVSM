<doc>
<docno>1011797.cms.txt</docno>
<text>
 
महाराष्ट्र
26 विद्यार्थ्यांना विषबाधा
[ Friday, February 04, 2005  08:43:03 pm]


म. टा. वृत्तसेवा

रत्नागिरी : देवरुखजवळील निवधे जिल्हा परिषद मराठी शाळेच्या 26 विद्यार्थ्यांना एरंडाच्या बिया खाल्ल्यामुळे विषबाधा झाली. सर्वांना जिल्हा सरकारी रुग्णालयात दाखल करण्यात आले आहे.

बालवाडीतील नऊ आणि पहिली ते चौथीमधील 16 विद्यार्थ्यांचा त्यात समावेश आहे. बुधवारी दुपारी मधल्या सुटीच्या वेळी या मुलांनी शाळेच्या कंपाऊंडबाहेर जाऊन एरंडाच्या झाडाखाली पडलेल्या बिया बोरे समजून खाल्ल्या.

दुपारी शालेय पोषण आहाराअंतर्गत खिचडीचे वाटप सुरू असतानाच या मुलांना उलट्या सुरू झाल्यामुळे एकच गोंधळ निर्माण झाला. विषबाधा झाल्याचे लक्षात आल्यावर विद्यार्थ्यांना रुग्णालयात दाखल केले, असे शिक्षकांनी सांगितले.

 
</text>
</doc>
