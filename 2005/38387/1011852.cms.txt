<doc>
<docno>1011852.cms.txt</docno>
<text>
 
देश-विदेश
केंदाकडून राज्यांना एक टक्का अधिक अर्थसाह्य
[ Friday, February 04, 2005  09:37:22 pm]


म. टा. विशेष प्रतिनिधी

नवी दिल्ली : राज्य सरकारांना अधिक अनुदान सहाय्य आणि केंदीय कर्जावरील व्याजदर कमी करण्याच्या महत्त्वपूर्ण शिफारशी करणारा, बाराव्या वित्त आयोगाचा अहवाल, केंदीय मंत्रिमंडळाने पूर्णत: स्वीकारल्याची माहिती केंदीय अर्थ खात्याचे सचिव वाय. डी. स्वरूप यांनी पत्रकार परिषदेत दिली.

या निर्णयामुळे राज्यांना केंदीय करातून मिळणाऱ्या उत्पन्नात एक टक्क्याने वाढ होणार असून पुढल्या आथिर्क वर्षात केंद सरकारवर 26 हजार कोटी रुपयांचा बोजा पडणार आहे. त्याचे परिणाम साहजिकच यंदाच्या अर्थसंकल्पावर पहायला मिळतील.

भारतीय रिझर्व बँकेचे माजी गव्हर्नर डॉ. सी. रंगराजन यांच्या अध्यक्षतेखाली नोव्हेंबर 2002 मध्ये नियुक्त करण्यात आलेल्या 12 व्या वित्त आयोगाने आपल्या शिफारशींचा अहवाल, डिसेंबर 2004 मध्ये राष्ट्रपतींना सादर केला. अहवालातील सर्व शिफारशी जशाच्या तशा स्वीकारण्याचा निर्णय केंदीय मंत्रिमंडळाने बुधवारच्या बैठकीत घेतला.

केंदीय करांमध्ये आजतागायत राज्यांना 29.5 टक्के हिस्सा मिळत असे. आयोगाच्या शिफारशीनुसार त्यात 1 टक्क्याने वाढ होणार असल्याने केंदाला राज्यांना चार हजार कोटी रुपये अतिरिक्त मोजावे लागणार आहेत. याखेरीज केंदीय अनुदाने दुप्पट करण्याची तसेच आथिर्क व्यवस्थापनात शिस्त आणणाऱ्या राज्यांना अधिक सवलती देण्याची शिफारसही आयोगाने केली आहे.

अनुदानांच्या रकमेत आरोग्यसेवेसाठी 7 राज्यांना 58 अब्ज 87 कोटी, शिक्षणासाठी 8 राज्यांना 101 अब्ज 71 कोटी, पूल आणि रस्त्यांच्या देखभालीसाठी सर्व राज्यांना 150 अब्ज, पुरातत्व इमारतींच्या देखभालीसाठी 6.25 अब्ज, स्थानिक स्वराज्य संस्थांच्या विविध अनुदानांसाठी 250 अब्ज, आपत्ती निवारणासाठी 160 अब्ज, अनियोजित कामे व महसुली तुटीसाठी अनुदाने 56 अब्ज 875 कोटी 87 लक्ष, आणि वनसंपत्तीच्या संरक्षणासाठी 10 अब्ज रुपये येत्या पाच वर्षात दिले जाणार आहेत.

केंदाकडून राज्यांना मार्च 2004 पर्यंत देण्यात आलेल्या कर्जांचे व्याज 9 टक्क्यांवरून 7.50 टक्क्यांवर आणण्याची तसेच या कर्जांचे पुढल्या 20 वर्षात विभाजन करण्याची महत्वपूर्ण तरतूद वित्त आयोगाच्या अहवालात आहे. स्वरूप यांनी दिलेल्या माहितीनुसार ही रक्कम 1229 अब्ज रुपयांची आहे. यामध्ये केंद सरकारचे व्याजापोटी 70 अब्ज रुपयांचे नुकसान होणार आहे. 2005 ते 2010 या पाच वर्षात ज्या प्रमाणात राज्य सरकारे आपली महसूली तूट कमी करण्यात यशस्वी होतील त्या प्रमाणात त्यांना केंदीय सहाय्य प्राप्त होणार आहे. अर्थसंकल्पीय तरतुदींचे कठोर पालन करण्यासाठी, केंदीय कायद्याच्या धतीर्वर विशेष कायदा आजवर केरळ, कर्नाटक, तामिळनाडू, उत्तरप्रदेश, पंजाबने मंजूर केला असून महाराष्ट्राने या प्रस्तावित कायद्याचे विधेयक विधानसभेत सादर केले आहे.

राज्यांना भांडवली बाजारातून तसेच परदेशातूनही कर्जउभारणीसाठी आयोगाने मंजुरी देण्याची शिफारस केली असून जी राज्ये असे भांडवल उभारू शकत नाहीत त्यांना पूवीर्प्रमाणेच केंदाकडून कर्जपुरवठा नव्या व्याजदराने होईल. ज्या अटींवर केंद सरकार परदेशातून कर्जाची उभारणी करते त्याच अटींवर राज्यांनाही कर्ज उभारता येईल, मात्र परदेशी चलनाच्या चढउताराची जोखीम यापुढे राज्यांना उचलावी लागेल, असे स्वरूप म्हणाले.

कच्च्या तेलाचे उत्पादन ज्या राज्यात होते त्या उत्पन्नात केंद आणि राज्यांचा हिस्सा यापुढे निम्मानिम्मा असेल, अशीही शिफारस अहवालात आहे.

 
</text>
</doc>
