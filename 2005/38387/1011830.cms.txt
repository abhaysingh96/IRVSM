<doc>
<docno>1011830.cms.txt</docno>
<text>
 
अग्रलेख
मुंबईची 'सफाई'!
[ Friday, February 04, 2005  09:11:32 pm]


मुंबईत झोपडपट्टीवासीयांचा प्रश्न हाती घेऊन मेधा पाटकर यांनी वादाचे मोहोळ उठविले असतानाच, येत्या वर्षात मुंबईकरांवर नव्या करांचा बोजा न लादण्याची सुखद घोषणा महापालिका आयुक्त जॉनी जोसेफ यांनी केली आहे. जानेवारी महिना संपत आला की ' बजेट ' चे दिवस सुरू होतात आणि आपल्या खिसा आता आणखी किती कापला जातो, याची चर्चा जनतेत सुरू होते.

मुंबईकर अशा चचेर्त नेहमीच आघाडीवर असतात ; कारण महापालिका, रेल्वे, केंद आणि राज्य अशा अनेक अर्थसंकल्पांमधील तरतुदींवर त्यांचे रोजचे जीवन अवलंबून असते. पैकी मुंबई महापालिकेचा 2005-06 या वर्षाचा अर्थसंकल्प गुरुवारी सादर झाला. यंदा या अंदाजपत्रकाबाबत लोकांना विशेष कुतूहल होते. गतवर्षाच्या अखेरीस झालेल्या विधानसभा निवडणुकीत काँग्रेस आघाडी सरकारने सत्ता कायम राखली आणि विशेष म्हणजे लोकसभा निवडणुकीपाठोपाठ पुन्हा एकदा मुंबईत आपले वर्चस्व असल्याचे दाखवून दिले.

तेव्हापासून देशाच्या या औद्योगिक राजधानीवर केंद आणि राज्यातील अनेक बड्या नेत्यांनी विशेष लक्ष केंदित केले आहे. ' मुंबईचे शांघाय ' करण्याच्या घोषणांनी शहर दुमदुमून गेले आहे आणि त्याचवेळी या महानगरातील झोपड्या उठविण्याचे कामही जोमाने हाती घेण्यात आले आहे. या पार्श्वभूमीवर महापालिकेच्या अर्थसंकल्पातून आपल्यावर बहुधा मोठा बोजा टाकला जाईल, अशी अटकळ होती. पण आयुक्तांनी ती खोटी ठरविली ; शिवाय शिलकी अर्थसंकल्प सादर करून दिलासा दिला.

गेल्या काही दशकांत एकेकाळच्या या टुमदार शहराची पुरती रया गेली असून, त्यास कमालीची अवकळा प्राप्त झाली आहे. अधूनमधून हाती घेण्यात आलेल्या सुशोभिकरणाच्या कार्यक्रमामुळे शहराच्या काही भागांत डोळ्याला आणि मनाला बरे वाटावे, अशी दृश्ये बघावयास मिळतात. पण बाकी शहर पुरते बकाल होऊन गेले आहे. मुंबईचे शांघाय जेव्हा केव्हा व्हायचे असेल, तेव्हा होवो ; निदान त्यापूवीर् या शहरात किमान स्वच्छता तरी असली पाहिजे.

हीच बाब ध्यानात घेऊन या अर्थसंकल्पात आगामी वर्ष हे ' मुंबई स्वच्छता वर्ष ' म्हणून जाहीर करण्यात आले आहे. 1985 मध्ये छगन भुजबळ महापौर झाले, तेव्हा त्यांनी ' सुंदर मुंबई ' ची घोषणा केली होती, तर त्या आधी दहा वषेर् त्याच खुचीर्त विराजमान झाल्यावर मनोहर जोशी यांनी ' हरित मुंबई ' चा नारा दिला होता. पुढे जोशी आणि भुजबळ हे दोघेही राज्य सरकारात मुख्यमंत्री आणि उपमुख्यमंत्री होऊन गेले ; पण या शहराचा नूर काही पालटला नाही. उलट तो दिवसेंदिवस अधिकच खालावत गेला.

त्यामुळे या शहराची सफाई मोहीम किती अवघड आहे, त्याची आयुक्तांना कल्पना यायला हरकत नसावी! सध्या शहरांत पुन्हा एकदा काँक्रिटीकरणाच्या कामाने वेग घेतला असून 33 मार्गांवर ते काम सुरूही झाले आहे. यंदा एकूण 50 रस्त्यांच्या काँक्रिटीकरणाचे काम हाती घेण्यात येणार असून त्यासाठी 202 कोटींची तरतूद करण्यात आली आहे. मुंबईकरांच्या सार्वजनिक आरोग्याचीही काळजी घेण्यास यंदा महापालिका उत्सुक असल्याचे दिसते.

नवी रुग्णालये, असलेल्या रुग्णालयांचा विस्तार आणि इतर आरोग्यविषयक कामांसाठी 849 कोटींची तरतूद करण्यात आली आहे. मुंबईकरांच्या पाणीपुरवठ्याची काळजी घेण्यासही पालिका पुढे सरसावली आहे. एकूणात मुंबईच्या होऊ घातलेल्या ' शांघाय ' करणाच्या मोहिमेत महापालिकाही आपल्या परीने सहभागी होऊ पाहत आहे. अर्थात त्यापूवीर् मेधा पाटकर यांनी हाती घेतलेल्या झोपडपट्टी बचाव आंदोलनातून सरकार काय आणि कसा मार्ग काढते, ते बघावे लागेल.

 
</text>
</doc>
