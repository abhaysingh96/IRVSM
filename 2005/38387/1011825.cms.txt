<doc>
<docno>1011825.cms.txt</docno>
<text>
 
लेख: नोंद
एम. के. नारायणन
[ Friday, February 04, 2005  09:06:31 pm]


जे. एन. दीक्षित यांच्या आकस्मिक निधनामुळे त्यांच्या जागी भारताचे राष्ट्रीय सुरक्षा सल्लागार म्हणून एम. के. नारायणन यांची नियुक्ती झाली असली, तरी ती केवळ वरची जागा रिकामी झाली म्हणून खालच्याला वर ढकलले अशा पद्धतीची नाही.

दीक्षित यांना मणि या नावाने ओळखले जायचे, तसे नारायणन यांना प्रेमाने एमके या आद्याक्षरांनीच ओळखले जाते. दीक्षितांपेक्षा नारायणन तीन वर्षांनी सीनियर असूनही दीक्षित सुरक्षा सल्लागार झाल्यावर त्या दोघांचेे सूत छान जुळले होते. नारायणन यांची कारकीर्द इंटेलिजन्स ब्युरोमध्ये सर्वाधिक गेली.

प्रश्न समजावून घेण्याची हातोटी व त्याचे योग्य विश्लेषण करून त्यावर तोडगा काढण्यात त्यांचा असलेला हातखंडा यामुळे ते अन्य अधिकाऱ्यांमध्ये उठून दिसायचे. तरीही याचा फायदा न उठवता त्यांनी या गुप्तचर यंत्रणेतल्या व बाहेरच्या सेवांमधील इतक्या कर्मचाऱ्यांना मदतीचा हात दिला की त्याचा फायदा आता त्यांना सुरक्षा सल्लागार म्हणून काम करताना होईल.

भारताचे अन्य देशांतले राजदूत जेव्हा भारतात येत, तेव्हा ते नारायणन यांची भेट घेतल्याशिवाय राहत नसत. विशेष म्हणजे नारायणन 1992 साली इंटेलिजन्स ब्युरोमधून निवृत्त झाले. त्यानंतर जवळपास दहा वषेर् त्यांच्यावर कोणतीही जबाबदारी सोपविण्यात आली नव्हती. साबरीमल आणि गुरुवायूर येथे दरवषीर् यात्रेला जाणारे एमके कमालीचे श्ाद्धाळू आहेत. देवावर त्यांची नितांत श्ाद्धा आहे.

चीनने भारतावर आक्रमण केले त्याआधी तीन वषेर् ते इंटेलिजन्स ब्युरोमध्ये नोकरीला लागले. साहजिकच चीनबद्दल त्यांना विशेष रस निर्माण झाला आणि ते चीनचे तज्ज्ञच बनले. पुढे काही काळ दक्षिण भारतीय राज्यांकडे लक्ष देण्याची जबाबदारी आल्यावरही ते काम सांभाळताना सोव्हिएत युनियन आणि चीन हेच त्यांच्या अभ्यासाचे विषय राहिले. हा अनुभव आता सुरक्षा सल्लागार झाल्यावर उपयोगी पडेल.

तामिळी वाघांचा प्रश्न आणि त्यांचा नेता व्ही. प्रभाकरन यांची त्यांना चांगली जाण आहे. याबाबतही त्यांचा अनुभव वाखाणण्याजोगा आहे. त्यांच्यापुढील सध्याचे प्रश्न या देशांबरोबरच पाकिस्तानसारख्या अन्य देशांचेही आहेत. दीक्षित असताना एमकेंकडे फक्त अंतर्गत सुरक्षा व्यवस्था बघण्याचे काम होते. भाजप काळातील सुरक्षा सल्लागार ब्रजेश मिश्ाा यांच्याकडे अधिक कार्यभार होता. म्हणून त्यावर टीका होत असे.

मिश्ाांचा स्वभावही अतिमहत्त्वाकांक्षी असल्याने या टीकेत भरच पडायची. एमकेंबाबत तसे होण्याची शक्यता नाही.

 
</text>
</doc>
