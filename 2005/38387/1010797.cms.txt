<doc>
<docno>1010797.cms.txt</docno>
<text>
 
देश-विदेश
तीन राज्यांत 55 टक्के मतदान, 13 बळी
[ Friday, February 04, 2005  12:24:52 am]


वृत्तसंस्था

नवी दिल्ली : झारखंडमध्ये सात आणि बिहारमध्ये सहा बळी घेऊन विधानसभा निवडणुकीतील मतदानाचा पहिला टप्पा गुरुवारी पार पडला. हरयाणात मतदान शांततेत झाले. या तीन राज्यांत 55 टक्के मतदारांनी हक्क बजावला असून हरयाणाने 65 टक्के मतदानाचा राज्यांतर्गत उच्चांक गाठला आहे.

नक्षलवादी सीपीआय- माओवादी पक्षाने मतदानावर बहिष्काराचे आवाहन करीत हिंसाचार घडवूनही बिहारची मतदान टक्केवारी 52 ते 55 आणि झारखंडची 45 टक्के आहे. हरयाणातील सर्व 90, झारखंडच्या 81 पैकी 24 आणि बिहारमधील 243 पैकी 64 अशा एकूण 178 मतदारसंघांत हे मतदान झाले. मात्र, हरयाणाचे मुख्यमंत्री ओमप्रकाश चौताला यांना मतदानहक्क नाकारण्याची शिक्षा कोर्टाने दिली असल्यामुळे त्यांना मतदान करता आले नाही. ही शिक्षा सहसा सहा वर्षांसाठी असते, परंतु चौतालांनी टीव्ही कॅमेऱ्यांपुढे बोलताना, मतदानहक्क मला कधी परत मिळणार हे कोर्टाने सांगायला हवे होते, अशी बतावणी केली. हरयाणात हाणामारीची मोठी घटना घडली, तीही चौतालांच्याच नरवाना मतदारसंघात. हरयाणा व झारखंडमध्ये प्रत्येकी एक मतदान केंद अधिकारी हृदयविकाराच्या झटक्याने मरण पावला.

झारखंड राज्यनिमिर्तीनंतरची ही पहिलीच निवडणूक हिंसक ठरली. पलामू जिल्ह्यात, सहकाऱ्यांना मतदानस्थळी सोडून परतणाऱ्या पोलिसांची गाडी माओवादी कम्युनिस्टांनी भूमिगत सुरुंगस्फोटाने उडवून दिली. छतरपूर पोलिस ठाण्यातील सहा पोलिस आणि वाहनचालक असे सातजण या घातपातात प्राणास मुकले. याच जिल्ह्यात दांडिला येथे नक्षलवाद्यांनीच सुरक्षादलांचे आणखी एक वाहन उडवण्याचा प्रयत्न केला, परंतु तो फसला. भीषमपूर मतदारसंघात पाण्डू येथील मतदानकेंदाला टग्यांच्या जमावाने वेढा घालून केंद ताब्यात घेतले असताना निमलष्करी दलांच्या गोळीबारामुळे लोकशाहीची विटंबना टळली आणि शेकड्याहून अधिक गावगंुड जेरबंद झाले. असाच प्रकार हुसेनाबादेत हरिहरगंजमध्ये झाला, तेव्हा मात्र टग्यांनी गोळीबारानेच प्रत्युत्तर देऊन पोबारा केला.

हरयाणात 65, बिहारमध्ये 52-55 तर झारखंडमध्ये 45 टक्के मतदान

झारखंडच्या हिंसाचारात 7, बिहारमध्ये 6 ठार.

मतदानकेंदे बळकावण्याचाही जोर

हरयाणाचे मुख्यमंत्री मतदानाविना

बिहार संयुक्त जदचे सरचिटणीस अटकेत

 
</text>
</doc>
