<doc>
<docno>1011856.cms.txt</docno>
<text>
 
लेख
ब्रिटनमधले 'परप्रांतीय'
[ Friday, February 04, 2005  09:40:52 pm]


ऑस्ट्रेलिया आणि कॅनडात परप्रांतीयांच्या संख्येवर (म्हणजे बाहेरच्या देशांतून येणाऱ्या लोकांच्या संख्येवर) मर्यादा घालण्यात आली आहे. तसेच ब्रिटनमध्ये करावे काय असा विचार चालू आहे. निदान जे लोक येऊ पाहतात त्यांची कडक तपासणी करून त्यांना पात्रतेप्रमाणे गुण द्यायचे आणि सर्वाधिक गुण असणाऱ्यांनाच देशात प्रवेश द्यायचा, असा एक मतप्रवाह आहे. किंवा संयुक्त राष्ट्रांकडून शिफारस म्हणून आलेल्या लोकांचाच विचार करावा, असेही त्यांना वाटते. अशी ' कोटा सिस्टिम ' ब्रिटनमध्ये कृषी क्षेत्रासाठी आधीच राबवली जात आहे...

मुंबईतल्या परप्रांतीयांबद्दल बरेच काही लिहिले गेले आहे. त्यांना हटवण्याच्या अथवा आणखी लोंढे येऊ नयेत म्हणून प्रयत्न करण्याच्या अनेक घोषणा आतापर्यंत सर्वच राजकीय पक्षांनी केल्या. त्या लोंढ्याच्या त्सुनामीत कधीच बेपत्ता झाल्या. बांगलादेशीयांना भारतातून घालवण्याच्या डरकाळ्याही बऱ्याच वेळा फोडल्या जातात. परंतु, त्या घोषणाही निवडणुकांसारखी काही निमित्ते सोडली तर विसरल्या जातात. परंतु हा प्रश्न फक्त मुंबईत अथवा भारतातच भेडसावतो आहे, असे नाही. ब्रिटनपुढेही या परप्रांतीयांना कसे रोखायचे असा मोठा प्रश्न आहे. तेथे निवडणुका जाहीर झाल्या नसल्या, तरी पंतप्रधान टोनी ब्लेअर त्या नियोजित वेळेआधी घेतील अशी शक्यता असल्याने हा वाद हळूहळू अधिक चविष्टपणे चघळला जाणार अशी चिन्हे आहेत.

त्या देशात 2002 मध्ये अफगाणी निर्वासित मोठ्या प्रमाणावर आले. त्या वषीर् त्यांच्यासह एकूण 84,130 लोकांनी आश्ाय मिळण्यासाठी अर्ज केले. ही संख्या पुढच्या वषीर् 49,405 वर आली. गेल्यावषीर् ती आणखी खाली आली. परंतु याचा अर्थ ब्रिटनमध्ये जाऊ इच्छिणाऱ्यांची संख्या कमी झाली असे नाही. त्यामुळेच ब्रिटनच्या कॉन्झव्हेर्टिव्ह पक्षाचे नेते मायकेल हॉवर्ड यांनी परप्रांतीयांची (इथे परप्रांतीय याचा अर्थ दुसऱ्या देशातून आश्ायासाठी येणारे असा घ्यायला हवा. मुंबईत लोक येतात ते प्रामुख्याने उत्तर भारतीय व दक्षिण भारतीय लोक असतात) संख्या नियंत्रित ठेवायला हवी, असे म्हटले आहे. ऑस्ट्रेलियन पंतप्रधान जॉन हॉवर्ड मागच्या निवडणुकीत पराभूत होणार अशी चिन्हे दिसत होती. तेव्हा त्यांनीही परप्रांतीयांचा मुद्दा अगदी आयत्या वेळी काढला आणि ते जिंकून आले. त्याचाच कित्ता ब्रिटनमधले हॉवर्ड गिरवू पाहताहेत. बाहेरून येणाऱ्या लोकांमध्ये पाच वर्षांत बदल झाला आहे. 1999 मध्ये आधीच तेथे असलेल्या लोकांचे नातेवाईक जेवढे यायचे, तेवढेच नोकरीसाठी अर्ज करणारे लोक यायचे. आता नातेवाईकांपेक्षा दुप्पट लोक नोकरीसाठी येतात. पुढे तेही त्यांच्या नातेवाईकांना आणतीलच. नाहीतरी मुंबईत दुसरे काय होतेय ?

ऑस्ट्रेलिया आणि कॅनडात अशा परप्रांतीयांच्या संख्येवर मर्यादा घालण्यात आली आहे. तसेच ब्रिटनमध्ये करावे काय असा विचार चालू आहे. निदान जे लोक येऊ पाहतात त्यांची कडक तपासणी करून त्यांना पात्रतेप्रमाणे गुण द्यायचे आणि सर्वाधिक गुण असणाऱ्यांनाच देशात प्रवेश द्यायचा, असा एक मतप्रवाह आहे. किंवा संयुक्त राष्ट्रांकडून शिफारस म्हणून आलेल्या लोकांचाच विचार करावा, असेही त्यांना वाटते. अशी ' कोटा सिस्टिम ' ब्रिटनमध्ये कृषी क्षेत्रासाठी आधीच राबवली जाते. कुशल कामगारांसाठीही विशिष्ट पद्धत राबवली जाते. पण अन्य क्षेत्रांसाठी ती लागू करण्यात आलेली नाही. एक महत्त्वाचा फरक मात्र केला जातो. ब्रिटनमधील शहरांत जायचे असेल, तर कमी गुण मिळतील. पण ग्रामीण भागात जाऊन काम करायचे असेल, तर जादा गुण देण्यात येतात. अंतिम परवाना देतानाही त्यांना झुकते माप देण्यात येते. लोकांच्या संख्येवर नियंत्रण आणून चालणारे नाही. संख्या कमी केली तरी हे मर्यादित परवाने तरी योग्य माणसांच्या हातात जाताहेत का, हे बघावे लागेल.

या परप्रांतीयांच्या प्रश्नावरून तेथेही रणकंदन होतेच. राजकीय क्षेत्राप्रमाणेच सामान्य लोकांतही होते. बीबीसी रेडिओने काही काळापूवीर् मजूर पक्षाचे प्राबल्य असणाऱ्या भागात महिलावर्गाचा कौल घेतला होता. तुम्हाला भेडसावणारा मुख्य प्रश्न कोणता, असे त्यांना विचारण्यात आले. तरुण महिलांनी ' युद्ध ' हा सर्वात मोठा प्रश्न आहे, असे सांगितले. पण म्हणून आपण निवडणुकीत जाऊन युद्धविरोधी मतदान करूच असे नाही, असेही त्यांनी बिनदिक्कतपणे सांगितले. गेल्या दोन्ही निवडणुकांत मजूर पक्षालाच मते देणाऱ्या प्रौढ महिलांनी ' सार्वजनिक सोयीसुविधांवर पडणारा अतिरिक्त ताण ' हा मुख्य प्रश्न असल्याचे स्पष्ट केले. हा ताण कशामुळे पडतो असे विचारल्यावर आधी सावध उत्तरे मिळाली. पण नंतर सर्वांनी एकसुरात ' परप्रांतीयांच्या आक्रमणामुळे अशी बिकट परिस्थिती उद्भवली असल्याचे स्पष्टपणे सांगितले. आठवडाभर आधी आयटीव्ही चॅनलने असाच सव्हेर् केला होता. तुम्हाला कोणत्या राजकारण्याबद्दल आपुलकी वाटते असा सवाल विचारला होता. तेव्हा ज्या उमेदवाराच्या नावाला पसंती मिळाली, तो परप्रांतीयांवर पूर्णपणे बंदी घालावी या मताचा होता, हे लक्षात घेतले पाहिजे. ' इकॉनॉमिस्ट ' या साप्ताहिकाने घेतलेल्या सव्हेर्तही 74 टक्के लोकांनी बाहेरून येणाऱ्या लोकांबद्दल तीव्र चिंता व्यक्त केली होती. पण गंमत म्हणजे, हे लोक आपल्याकडे येऊन आपल्या नोकऱ्या बळकावतात याची त्यांना फारशी जाणीव नाही. फक्त हे लोक आल्यावर सार्वजनिक सेवांवर नको इतका ताण पडतो आणि हे लोक स्थानिकांची फसवणूक करतात, हीच त्यांची तक्रार होती. यात तथ्य असले, तरी नोकऱ्यांचा प्रश्न अजून त्यांना गंभीर वाटत नाही, याचे आश्चर्यच वाटत राहते.

चार वर्षांपूर्वी डेव्हिड ब्लंकेट यांची गृहमंत्री म्हणून नेमणूक झाली, तेव्हा त्यांनी परप्रांतीयांचे प्रकरण हाताबाहेर गेले असल्याचे जाहीरपणे मान्य केले होते. त्यातच पंतप्रधानांनी परस्पर ' पुढील सहा महिन्यांत आश्ाय मागणाऱ्यांच्या संख्येत निम्म्याने घट होईल अशी व्यवस्था होईल ', असे सांगितले. ब्लंकेट यांना हे अशक्य असल्याचे सांगावे लागले होते.

आणखी एक गोष्ट ध्यानात ठेवायला हवी, की अशा परप्रांतीयांनी दुसऱ्या देशांत जाऊन फक्त गोंधळच घातला असे म्हणता येणार नाही. खुद्द भारतीयांबद्दल बोलायचे तर अनेक भारतीयांनी अमेरिका, ब्रिटनमध्ये चमकदार कामगिरी केली आहे. कम्प्युटर क्षेत्रापासून ते तेथील संसदेपर्यंत. त्यामुळे सरसकट बंदी कोणालाच घालता येणार नाही. भारतीयांवर बंदी घातली तर मायक्रोसॉफ्टसारखी कंपनी विकलांग होऊन जाईल, अशी अवस्था आहे. यामुळे अशा नाजूक प्रश्नांमुळे याबाबतचा निर्णय काळजीपूर्वकच घ्यावा लागेल, यात शंका नाही.

( आधार : इकॉनॉमिस्ट 29 जानेवारी 2005 चा अंक)

अशोक पानवलकर

 
</text>
</doc>
