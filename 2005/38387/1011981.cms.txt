<doc>
<docno>1011981.cms.txt</docno>
<text>
 
महाराष्ट्र
पिंपरीतील दोन शाळांमधील प्रवेश प्रक्रिया बंद
[ Friday, February 04, 2005  11:31:43 pm]


म. टा. प्रतिनिधी

पुणे : राज्य सरकारने प्राथमिक शिक्षण संस्थांना प्रवेशप्रक्रियेबाबत घालून दिलेल्या नियमांचे पालन होत नसल्याच्या निषेधार्थ पिंपरी-चिंचवड शहर राष्ट्रवादी काँग्रेसच्या कार्यर्कत्यांनी शुक्रवारी शहरातील दोन शाळांमधील प्रवेशप्रक्रिया बंद पाडली. यावेळी शिक्षणसंस्थांच्या कर्मचाऱ्यांसोबत झालेल्या वादातून शालेय साहित्याची मोडतोड करण्यात आली.

संबंधित संस्थाचालकांनी चूक मान्य करून पुन्हा प्रवेशप्रक्रिया राबवण्याचे आश्वासन दिले असले तरी, इतर संस्थांमधील बेकायदा प्रवेशप्रक्रिया बंद पाडण्यासाठी आंदोलन छेडण्याचा इशारा राष्ट्रवादी विद्याथीर् काँग्रेस निवेदनाद्वारे दिला आहे. काही दिवसांपूवीर्च विद्याथीर् सेनेने निवेदन काढून बेकायदा प्रवेशप्रक्रिया थांबवण्याचे आवाहन शहरातील विविध शैक्षणिक संस्थांना केले होते.

सरकारच्या नियमांची माहितीही त्याद्वारे दिली होती. मात्र, तरीदेखील वाकड येथील गुड्स रोमँटिक या संस्थेमध्ये विद्यार्थ्याची आणि पालकांची मुलाखत घेऊन प्रवेशप्रक्रिया पार पाडली जात होती. अनेक पालकांची मानसिक पिळवणूक सुरू होती. अखेर काही पालकांनी त्याबाबतची तक्रार काँग्रेसच्या कार्यर्कत्यांकडे केली. चाललेल्या गैरप्रकाराला प्रतिकार करण्यासाठी कार्यर्कत्यांनी तेथे जाऊन संस्थाचालिका गायकवाड यांनी प्रवेशप्रक्रिया बंद करण्यात नकार दिला. त्यावेळी चिडून कार्यर्कत्यांनी मुलाखत सुरू असलेल्या ठिकाणी जाऊन तेथील शैक्षणिक साहित्याची मोडतोड करून प्रवेशप्रक्रिया बंद पाडली, अशी माहिती विद्याथीर् काँग्रेसचे अध्यक्ष निलेश डोके यांनी दिली.

 
</text>
</doc>
