<doc>
<docno>1011803.cms.txt</docno>
<text>
 
हेल्थ
अर्धशिशी...
[ Friday, February 04, 2005  08:45:38 pm]


अर्धशिशी म्हणजे अर्धे डोके दुखणे. इंग्रजीत याला रूद्बद्दह्मड्डद्बठ्ठद्ग असे म्हणतात. दोन- तृतीयांश रुग्णांमध्ये अधेर् डोके दुखते. इतरांमध्ये डोके कुठल्याही भागात किंवा संपूर्ण डोकेही दुखू शकते. अर्धशिशीमध्ये डोके खूप जोरात ठणकते ; परंतु बऱ्याच वेळा डोकेदुखीवर पोटात मळमळते किंवा उलटी होते. यामुळे बरेच जण याला अॅसिडीटी समजतात किंवा पित्त वाढले आहे असे म्हणतात. त्यामुळे चुकीचे उपचार होतात. तर बरेच जण डोकेदुखी डोळ्यांचा नंबर वाढला असेल असे समजून डोळ्यांच्या डॉक्टर्सकडे जातात.

अर्धशिशी कोणालाही होऊ शकते. ती पुन्हा पुन्हा होते ; परंतु त्याची वारंवारता, तीव्रता व त्याचा कालावधी प्रत्येक व्यक्तीमध्ये वेगवेगळा असतो. मळमळणे किंवा उलटी होणे अशी लक्षणे सोबत येतात. ही डोकेदुखी सकाळी सुरू होऊन दुपारनंतर बरी होते. त्याचा निश्चित कालावधी सांगता येत नाही. डोक्यातील रक्तवाहिन्या प्रमाणापेक्षा जास्त आकुंचन व नंतर प्रसरण पावतात. त्यामुळे डोके दुखते. हा आजार अनुवांशिक आढळतो. एखाद्यालाच अर्धशिशी का होते याचे नेमके असे कारण नाही.

उपाशी राहणे, प्रखर प्रकाशात खूप वेळ राहणे, जागरण, दगदग, मानसिक ताण, स्त्रियांमध्ये मासिक पाळीचा काळ इ. गोष्टींमुळे डोकेदुखी होऊ शकते. कॉफी, अजिनोमोटो, कोळंबी, चीज, आंबवलेले पदार्थ, आंबट फळे यांच्या सेवनानेही कधीकधी डोकेदुखी होते ; परंतु प्रत्येक व्यक्तीत डोकेदुखीचे कारण भिन्न असू शकते. खाल्ल्यानंतर दरवेळी डोके दुखले तरच तो पदार्थ टाळावा.

अर्धशिशीची लक्षणे : डोके दुखायला सुरू होण्यापूवीर् जांभया येणे, थकवा अथवा अतिउत्साह वाटणे, अंधारी येणे, नीट न दिसणे, डोळ्यांसमोर ठिपक्यांसारखे किंवा रेघांसारखे काजवे चमकणे. प्रत्येकात ती दिसतातच असे नाही ; परंतु थोड्या वेळात हळूहळू डोके ठणकू लागते. या काळात आवाज, उजेड किंवा गोंगाट सहन होत नाही. डोके घट्ट बांधून पडून राहावेसे वाटते. यानंतर पोटात मळमळू लागते व उलटीही होऊ शकते. बहुतेकांना उलटी केल्याने बरे वाटते व झोपही लागते. काही तासानंतर डोकेदुखी थांबते ; परंतु नेमक्या किती तासानंतर हे नक्की सांगता येत नाही.

उपाय : अगोर्टमाईन, सुमाट्रीप्टान, प्रोप्रॅनेलोल, वेदनाशामक गोळ्या इत्यादी औषधांनी डोकेदुखी आटोक्यात आणता येते. परंतु याहीपेक्षा जीवनातला नियमितपणा, वेळेवर जेवण, योग्य विश्रांति, योग, योग्य आहार व समाधानी वृत्ती अशा उपायांनी ही डोकेदुखी कायमची कमी करणे हे आपल्या हातात असते. सदीर्मुळे होणारी डोकेदुखी अति उच्च रक्तदाब, मेंदूज्वर व मेंदूचे इतर आजार, ग्लॉकोमासारखे डोळ्यांचे आजार, मानेचा स्पाँडिलायटीस, मानसिक ताण इ. अन्य कारणांमुळेही डोकेदुखी होऊ शकते. याकरता तज्ज्ञ डॉक्टरांकडून एकदा तपासणी करून घेणे केव्हाही बरे.

डॉ. राजशेखर सिंहासन

 
</text>
</doc>
