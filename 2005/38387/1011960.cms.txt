<doc>
<docno>1011960.cms.txt</docno>
<text>
 
महाराष्ट्र
बिहारच्या निकालांबद्दल भविष्यवेत्त्यांमध्येही कुतूहल
[ Friday, February 04, 2005  11:21:09 pm]


सुधीर साबळे

पुणे : विधानसभा निवडणूकांच्या तोंडावर झालेल्या शालेय विद्यार्थ्यांच्या अपहरणांमुळे सतत चचेर्त राहिलेल्या बिहारमधील ' लालू राजवट ' या निवडणुकीनंतर संपुष्टात येईल की लालूप्रसाद यादवांची लोकप्रियता आणखी वाढेल या विषयी अंदाज व्यक्त करण्यासाठी भविष्यतज्ज्ञामध्ये चढाओढ सुरू आहे.

मतदानाच्या दिवशी झालेल्या रवी नेपच्यून यूतीमुळे बिहारमधील निकाल अनपेक्षित आणि धक्कादायक लागतील आणि लालूप्रसाद यादवांची जनमानसात असणारी लोकप्रियता कमी होईल, असा अंदाज भविष्यकार श्ाीराम भट यांनी व्यक्त केला आहे.

रवी नेपच्यून युतीमुळे बदल किंवा अनपेक्षित घटना असे प्रकार होतात. त्यामुळे बिहार आणि झारखंडमध्ये तशा प्रकारच्या घटना घडतील. मतदानाच्या दिवशीच असणारी ही युती मतदारांमध्ये संभ्रमावस्था निर्माण करेल आणि या मुख्य कारणामुळेच बिहारमधील निकाल धक्कादायक लागतील, असे भट यांचे म्हणणे आहे. सात मार्च रोजी होणाऱ्या शनी-मंगळ प्रतियोग युतीचा भारतीय राजकारणावर मोठा परिणाम होईल त्यामध्येच बिहारमध्ये सध्या असणारा लालूप्रसाद यादवांचा ' करिश्मा ' कमी होईल. बिहारमध्ये सत्तेत येणारे नवीन सरकार संमिश्ा असेल, पण तिथे झालेला सत्ताबदल मात्र फार काळ टिकणार नसल्याचे भट यांनी सांगितले.

26 मे रोजी शनि ककेर्त जात आहे त्याचाही बिहारच्या राजकारणावर काही प्रमाणात परिणाम होईल असे सांगून भट म्हणाले की, कर्क राशीत शनि असेपर्यंत बिहार राज्य सातत्याने चचेर्त असेल. ऑक्टोबर 2005 हा महिना बिहारच्या दृष्टीने निर्णायक राहिल आणि 18 जून 2006 रोजी कर्क राशीत होणाऱ्या शनि-मंगळ युतीमुळे उत्तरेकडील राजकीय समीकरणे बदलतील असा अंदाज त्यांनी व्यक्त केला आहे.

तर लालूप्रसाद यादव यांची पत्रिका बळकट असल्याने बिहारमध्ये त्यांचीच सत्ता येईल, असा अंदाज भविष्यतज्ज्ञ सिद्धेश्वर मारटकर यांनी व्यक्त केला आहे. लालू प्रसाद यादव यांच्या दशम स्थानात रवी आहे. गुरू आणि कन्या राशीतील नवपंचमयोग सध्या सुरू आहे. त्यामुळे त्यांच्या हातातून सत्ता निसटण्याची बिलकूल शक्यता नाही, असे मारटकर यांचे म्हणणे आहे.

 
</text>
</doc>
