<doc>
<docno>1011765.cms.txt</docno>
<text>
 
महाराष्ट्र
मरीन स्पाँजच्या वैशिष्ट्यामुळे वाढणार कोकण किनारपट्टीचे महत्त्व
[ Friday, February 04, 2005  08:26:08 pm]


कणकवली : कोकण किनारपट्टीवरमोठ्या प्रमाणावर आढळणारी मरीन स्पाँज ही वनस्पती अद्याप दुर्लक्षित होती. तिच्या व माणसाच्या जनुकांमध्ये साम्य आढळल्याने त्याचे महत्त्व वाढले असल्याची माहिती जर्मनीतील जोहान्सगुटनबर्ग विद्यापीठात संशोधन करीत असलेले सागरशास्त्रज्ञ डॉ. नरसिंग ठाकूर यांनी दिली.

ही स्पाँज विशेषत: सिंधुदुर्ग आणि रत्नागिरी जिल्ह्यांतील समुद किनाऱ्यांवर आढळते. ती समुदातील खडक, वनस्पती आणि बोटींच्या तळावर चिकटून वाढते. खाऱ्या पाण्याबरोबरच गोड्या पाण्यातही ही आढळून येते.

स्पाँजची शरीररचना सोपी असली, तरी तिची जनुके माणसाप्रमाणचे असल्याचे आढळून आल्यामुळे माणसाची जनुके आणि इतर शरीररचनांचा अभ्यास शक्य होणार आहे. एड्स, मधुमेह, कॅॅॅन्सर या रोगांवरील संशोधनात याचा वापर करता येऊ शकणार आहे.

ही वनस्पती मऊ असल्याने तिच्या संरक्षणासाठी निसर्गानेच तिची रचना आगळी -वेगळी केली आहे. संकट आल्यावर प्रतिकार करण्यासाठी ही वनस्पती शरीरात एक रासायनिक दव्य तयार करते. या दव्याचे औषधात रूपांतर करण्यासाठीही संशोधन सुरू आहे.

मरीन स्पाँजच्या वास्तव्यामुळे सिंधुदुर्ग-रत्नागिरी किनारपट्टीला विशेष महत्त्व येणार आहे, असेही डॉ. ठाकूर यांनी स्पष्ट केले.

 
</text>
</doc>
