<doc>
<docno>1011966.cms.txt</docno>
<text>
 
महाराष्ट्र
पदोनतीसाठी चीफ ऑफ स्टाफकडे प्रस्ताव
[ Friday, February 04, 2005  11:23:45 pm]


म. टा. प्रतिनिधी

पुणे : लष्कराच्या इतर विभागांमधील अधिकाऱ्यांना पदोन्नती मिळाली आहे. मात्र अद्याप आर्मड् मेडिकल फोर्स विभागाच्या अधिकाऱ्यांना पदोन्नती मिळाली नसल्याने चीफ ऑफ स्टाफकडे त्याविषयीचा प्रस्ताव पाठवला असून येत्या तीन महिन्यात त्यावर निर्णय होईल अशी माहिती ' आर्मड् फोर्स मेडिकल सव्हिर्सेस ' डायरेक्टर जनरल जे. आर. भारद्वाज यांनी शुक्रवारी दिली.

आर्मड् फोर्स मेडिकल कॉलेजच्या वाषिर्क परिसंवादाच्या निमित्ताने भारद्वाज पुण्यात आले होते. चार दिवस चाललेल्या या परिसंवादात लष्कराच्या वैद्यकीय विभागाकडील तज्ज्ञांनी आपले लघुप्रबंध सादर केले.

यामध्ये एकूण 297 लघुप्रबंध सादर केले. त्यातील 110 लघुप्रबंध निवडण्यात आले आहेत. ते प्रकल्प पूर्ण करण्यासाठी तीन कोटी रुपये खर्च अपेक्षित आहे. याशिवाय डीआरडीओने एड्स प्रतिबंधक लस निर्माण करण्यासाठी संशोधन प्रकल्प सादर केला. या संशोधनासाठी सुमारे 93 लाख रुपये लागणार आहे. हे संशोधन पूर्ण झाले, तर त्यातून एड्स प्रतिबंधक लस निर्माण होऊ शकेल, असे भारद्वाज यांनी सांगितले.

भारतात आणि इतर देशात आढळणारा एड्सचा विषाणू, तसेच घटसर्प आणि थंडी हवेतील आजार या विषयांवरही संशोधन केले जाणार आहे. त्यासाठीही आथिर्क तरतूद करण्यात येणार असल्याचे भारद्वाज म्हणाले.

लष्करी रुग्णालयांमध्ये तज्ज्ञ डॉक्टरांची कमतरता आहे. लष्कराच्या सर्व वैद्यकीय विभागांमध्ये मिळून सुमारे 30 सर्जन तितकेच फिजिशियन आणि 16 स्त्री-रोग तज्ज्ञांची आवश्यकता आहे. त्यामुळे त्या रिक्त जागा लवकरच भरल्या जाणार असल्याचे भारद्वाज म्हणाले.

लष्करात जास्तीतजास्त तरुण डॉक्टरांचा समावेश असावा, यासाठी सध्या असलेल्या 80 टक्के कायम सेवाकाल असणारे अधिकारी आणि 20 टक्के हंगामी सेवाकाल असलेले अधिकारी अशी रचना रद्द करून 60 टक्के कायम सेवाकाल असणारे आणि 40 टक्के हंगामी सेवाकाल असणारे वैद्यकीय अधिकारी नेमण्यात यावा अशी मागणी केली आहे. त्यामुळे तरुण अधिकाऱ्यांचा गट सतत कार्यरत राहील. हंगामी सेवाकाल असणाऱ्या अधिकाऱ्यांना पाच वर्षांचा सेवाकाल संपल्यानंतर पुढे काम करण्याची इच्छा असेल तर, त्यांना सेवारत ठेवण्यात येईल. अन्यथा निवृत्तीनंतर त्यांना समाजाची सेेवा करता येईल, असेही भारद्वाज म्हणाले.

 
</text>
</doc>
