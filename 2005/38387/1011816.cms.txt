<doc>
<docno>1011816.cms.txt</docno>
<text>
 
बहुतांची अंतरे
लेखनक्षेत्राच्या आकर्षणाची तरुणांत वानवा
[ Friday, February 04, 2005  09:01:01 pm]


' कोटीच्या संमेलनाची फलश्रुती ' हा अनंत येवलेकर यांचा लेख (म. टा. 28 जाने.) वाचला. आज वाचकांची संख्या अल्प आहे, तसेच लेखकांची पिढी पूर्णपणे अस्तंगत झालेली दिसते. नवकथेच्या वेळी गोखले, भावे, गाडगीळ, माडगूळकर, मोकाशी ही नावे संध्येसारखी घेतली जात. त्यानंतर जी. ए., भारत सासणे, विद्याधर पुंडलिक, रवींद पिंगे ही नावे आली. त्यांनी कसदार लेखन केले. वाचकांनी त्यांचे स्वागत केले. डॉ. आनंद यादव हे आजही उत्तम लेखन करतात ; परंतु नव्या पिढीतील तरुणांचाच लेखन क्षेत्रात उतरावे, कसदार लिहावे हा ध्यास कमी झाला आहे. ' सत्यकथा ' पर्व संपले. राम पटवर्धन, श्ाी. पु. भागवत यांच्यासारखे कथा, ललित लेख यावर मेहनत घेणारे संपादक दुमिर्ळ झाले. मासिके प्रसिद्ध करणे (दिवाळी अंक) हा धंदा झाला. हंस, मोहिनी, नवल, अक्षर, मौज अजूनही चांगलेच साहित्य देतात. मोजके वाचक, मोजके लेखक हे समीकरण झाले.

वाचकाला ' टाइमपास ' साहित्य हवे असते. नाट्यसंहितादेखील दुमिर्ळ झाल्या, त्यामुळे नवे नाटक नाही. संगणकावर फिल्म घरबसल्या दिसू लागल्या. नोकरीसाठी प्रवासात जाणारा वेळ धरून घरी यायला 10-12 तास लागतात. संगणकातील क्रांती अपरिहार्य आहे. पुरस्कार अनेक निघाले. त्यामुळे चचेर्त असलेला लेखक मानकरी ठरणे सहज झाले.

नंदकुमार प्रभुणे, पुणे.

 
</text>
</doc>
