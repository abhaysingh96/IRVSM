<doc>
<docno>1011855.cms.txt</docno>
<text>
 
लेख
सायकिअॅट्री व तत्त्वज्ञानाचा सुरेख संगम
[ Friday, February 04, 2005  09:40:10 pm]


संवेदनशील माणसाशी मानसशास्त्र, संशोधन, मानवत्वाविषयी कळकळ, सामाजिक प्रश्ान् समजून घेणारी कुशाग्र बुद्धी व भाषेवर प्रभुत्व असे सारे गुण एकवटले की जे साहित्य तयार होते ते मानवी संस्कृतीला काही पावले पुढे नेणारे ठरते. ' सायकिअॅट्री, सायन्स, रिलिजन अँड हेल्थ ', हे पुस्तक अशा साहित्याचे एक उदाहरण ठरावे. मनोविकार तज्ज्ञ डॉ. अजय सिंग आणि तत्त्वज्ञानाच्या अध्यापक शकुंतला सिंग यांच्या या पुस्तकात तत्त्वज्ञान व मनोविकार शास्त्राचा मनोहारी मिलाफ आढळतो. विचार करायला लावणे आणि कृती करायला स्फूतीर् व दिशा देणे हा या पुस्तकाचा मुख्य हेतू आहे.

समाजात सद्यस्थितीच्या अवलोकनातून मानसशास्त्र, विज्ञान, धर्म व आरोग्य या चार नितांत आवश्यक, पण जटिल विषयांवरील सहा निबंधांचा त्यात समावेश आहे. त्यातील विवेचनाइतकेच अंती मांडलेल्या, उद्भवलेल्या प्रश्ानंची घेतलेली नोंद व त्यावरील टिकाटिप्पणी यामुळे ते उद्बोधक ठरले आहेत. अंतर्मनातील विचारादी घडामोडी व त्यानुसार कृती करणारे मन हे महत्त्वाचे आहेच. विज्ञान हे उत्कर्षप्रवण तितकेच विध्वंसक ठरू शकते आणि नव्या जगातील मानवतेचे ते प्रमुख वाहक ठरले असल्याने तेही महत्त्वाचे आहे. श्ाद्धेवर आधारित धर्माने बजावलेली भूमिका, मानवी संस्कृतीला व विशेषत: सद्यस्थितीतील भारतीय मनाला विशेष लक्षात घ्यावी लागते आहे. स्वाथीर् राजकारणाने धर्मतत्त्वांची केलेली विटंबना दृष्टीस घेता हा विषय कळीचा ठरला आहे. गृहीत धरल्याने दुर्लक्षिलेला आरोग्य हा विषय खरेतर लोकचळवळीचा भाग बनायला हवा, हे लेखकांचे प्रतिपादन मनाला भिडणारे आहे.

प्रथमत: आपले गुरू(कै.) एल. पी. शहा यांस श्ाद्धांजली अर्पण करून डॉ. सिंग प्रस्तावनेतच मानसशास्त्र व मनोविकार शास्त्रात घडलेल्या तीन क्रांती व चौथ्या क्रांतीत टाकलेली काही पाऊले यांचा उहापोह करताना दिसतात. नैतिक जाणिवेतून पिनेल, ह्युक व डोरोथी डिक्स यांनी घडविलेली पहिली क्रांती (इ. स. 1745 ते 1887); पॅकार्ड, बीअर्स, मेथरे, जेम्स (1887 ते 1910) यांनी घडवून आणलेली मानसिक आरोग्याची चळवळ, कम्युनिटी सायकिअॅट्रीनेे घडविलेली सामाजिक मनोस्वास्थ्याची चळवळ व सद्यस्थितीत इतर वैद्यकीय शाखांशी जुळवून घेत, मन व मज्जासंस्थेतील विशेष संशोधनाने भरात आलेली, समाजातील सर्व कार्यप्रवण शाखांशी हात मिळवून समाजाला मानसिक आरोग्याबाबत सजग व कार्यप्रवण बनविणारी चौथी क्रांती, हे सारे सहजपणे मांडून आपला त्या क्रांतीतील सहभाग डॉ. सिंग दर्शवून जातात. एकटेपणे, पोकळीत बसून ज्ञानाची पहाट होण्याची वाट न पाहता, मौलिक कृती करून, बुद्धीशी संवाद साधून, अनेकांशी हात मिळवून समाजमानसाच्या आरोग्याची पहाट ' घडवावी ' लागते, असे त्यांचे म्हणणे दिसते.

र्वल्ड ट्रेड सेंटर कोसळल्यानंतर व आखाती युद्धानंतर आढळून आलेले मनोविकार, ढासळलेले मानसिक आरोग्य (सैनिकांचे, युद्धग्रस्तांचे व सर्वसाधारण जगातील इतर साऱ्यांचेच) याचा अभ्यास पहिल्या निबंधात मांडला आहे. युद्ध, तदनंतरचा मनामनांचा विश्वास, पी. टी. एस. डी. सारख्या मानसिक व्याधी यांचा शास्त्रशुद्ध आढावा मांडता मांडता या सर्व दु:खापाठी मानवाची, विशेषत: स्वार्थांध व्यापारी राज्यर्कत्यांची युद्धखोर वृत्ती व युद्धापायी मोजावी लागणारी सामाजिक व वैयक्तिक विस्थापनाची किंमत आपल्यासमोर उलगडत जाते. युद्ध व दहशतवाद याबाबत लक्ष्यवेधी प्रश्ान् उभे करीत जगातील सुज्ञ नागरिकांनी सजग होऊन घ्यावयाच्या भूमिकेबद्दल आवाहन करीत हा निबंध थांबतो, संपत नाही.

आत्महत्या व नैराश्य हा संपूर्ण मानवजातीला भेडसावणारा व दुसऱ्या क्रमांकाचा आरोग्य-व्याधीविषयक बळी जगभर घेणारा आत्यंतिक जिव्हाळ्याचा प्रश्ान्. दुसऱ्या निबंधात त्याचा उहापोह आहे. दरवषीर् जगभर पाच लाखांहून (त्यात एक लाख भारतीय)अधिक माणसे आत्महत्या करतात, याशिवाय न कळून आलेल्या आत्महत्या वेगळ्याच. यशस्वी आत्महत्यांच्या बळींमध्ये मानसिक अनारोग्याचे प्रमाण जवळजवळ 9 टक्के आढळते. विधुर, एकटे, घटस्फोटित, व्यसनग्रस्त, शारीरिक वा मानसिक व्याधीग्रस्त, लॉजिंग होममध्ये राहणारे अशा व्यक्तींचे प्रमाण यात जास्त. थोडक्यात, समाजात राहताना जे एकटे पडतात, त्यांचे आत्महत्येच्या बळींमध्ये प्रमाण जास्त आढळते. त्याशिवाय इतर अनेक कारणांमध्ये विभाजन पावलेला, तुटलेला, विखुरलेला, दु:स्थितीत असलेला समाज व्यक्तींना आत्महत्येस प्रवृत्त करताना आढळतो. एकटेपण व दु:स्थितीमुळे तुटलेला समाज, ही दोन कारणे प्रामुख्याने लक्षात घेऊन, त्यावर आत्महत्येला प्रतिबंध करण्यासाठी समाजाने चळवळ उभारावी, यासाठी काही निश्चित मार्गदर्शन या दुसऱ्या निबंधात आढळते. अर्थातच मानसोपचाराचे महत्त्व यात आहेच. पण वैयक्तिक उपचारांपुरते हे काम मर्यादित नसून समाजाने अशा व्यक्तींकडे लक्ष वळवले पाहिजे, मदत उभारली पाहिजे, असे ते सुचवितात.

मानसशास्त्रावरील संशोधनाची सद्यस्थिती, त्यात आवश्यक असलेला दृष्टिकोन, संशोधनाची दिशा यासंदर्भात भूमिका मांडताना डॉ. सिंग समाजातील वैज्ञानिक दृष्टिकोनाच्या अभावावर जी टीकाटिप्पणी करतात, ती माझ्यासारख्या अंधश्ाद्धा निर्मूलनाच्या कार्यर्कत्यांना अंतर्मुख करून जाते. विज्ञान व मानव यात स्पर्धा ओढविल्यास कोण थकेल व विज्ञान मानवाचा अंती बळी घेईल की काय, असे प्रश्ान् डॉ. सिंग उभे करतात. त्यास ते समर्पक उत्तरही देतात. मानवता जपणाऱ्या नैतिक मूल्यांचा आग्रह वैज्ञानिक दृष्टिकोनास देण्याचा आग्रह ते धरतात.

धर्म, श्ाद्धा व धर्मांतर याविषयीचे म. गांधींचे विचार आजच्या धामिर्क अस्वस्थतेच्या काळात मांडण्याचे महत्त्व काही वेगळेच. डॉ. सिंग राजकीय, सामाजिक, आथिर्क कारणांपलीकडे जाऊन मानसिक आरोग्याच्या दृष्टिकोनातून हे विचार व त्यावरचे आपले विचार मांडतात, हे स्वागतार्ह आहे. मानसिक आरोग्याविषयी आत्मीयता तर त्यांना आहेच, पण त्याचबरोबर अहिंसा, सत्य, नैतिकता या आज मागे पडलेल्या तत्त्वांविषयींचे त्यांचे आग्रही प्रतिपादन अभ्यासले जावे. इतर धर्मांविषयी सहिष्णुता व स्वधर्माविषयी चिकित्सक वृत्तीची आवश्यकता आज आपणा सर्वांनी लक्षात घ्यायला हवी.

' सर्वांसाठी आरोग्य ' या लोकप्रिय घोषणे-पलीकडे जाऊन ' आरोग्यासाठी आपण सारे ' ही प्रभावी हाक शेवटच्या निबंधात डॉ. सिंग देतात. एकंदर आरोग्यविषयक प्रश्ानसंदर्भात जागतिक व भारतीय भूमिका, केंदाची आरोग्य चळवळी- बाबतची जबाबदारी, प्राथमिक आरोग्याबाबतचे अर्थकारण या सर्व बाबींचा यथायोग्य समाचार घेता घेता नागरिकांच्या आरोग्यविषयक वैयक्तिक जबाबदारीवर डॉ. सिंग भर देतात. या निबंधात आकडेवारीसह तपशीलवार टिप्पणी आहे, त्याचा अभ्यासकांना व चळवळींना विशेष लाभ होईल.

डॉ. प्रदीप पाटकर

सायकिअॅट्री, सायन्स, रिलिजन अँड हेल्थ.

लेखक: डॉ. अजय सिंग आणि

डॉ. शकुंतला सिंग.

प्रकाशक: मेन्स साना रिसर्च फाउंडेशन.

पाने : 118, किंमत : 200 रु.

( पेपरबॅक आवृत्ती)

 
</text>
</doc>
