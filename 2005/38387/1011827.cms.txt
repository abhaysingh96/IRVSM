<doc>
<docno>1011827.cms.txt</docno>
<text>
 
लेख: नोंद
र. ग. कर्णिक
[ Friday, February 04, 2005  09:07:42 pm]


राज्यातील 19 लाख सरकारी कर्मचाऱ्यांचे अनभिषिक्त नेते र. ग. कर्णिक यांनी वयाची 75 वर्षे नुकतीच पूर्ण केली. कर्ण्ाकि म्हणजे सरकारी कर्मचाऱ्यांच्या चळवळीचा चालता बोलता इतिहास आहे. मुंबईत व देशात कामगार चळवळ ऐन भरात असताना या नेत्याने महाराष्ट्रातील सरकारी कर्मचाऱ्यांच्या संघटनांचे संयमपूर्ण नेतृत्व करून कर्मचारी चळवळीला दिशा दिली.

राज्यात कॉम्रेड डांगेंपासून जहाल दत्ता सामंत यांच्यापर्र्यत अनेक मान्यवर नेत्यांनी कामगारांचे नेतृत्व केले. कित्येकदा कामगार चळवळी हिंसकही बनल्या. पण कणिर्क यांची चळवळ हा याला अपवाद होता. त्यांच्या नेतृत्वाखाली सरकारी कर्मचाऱ्यांनी हक्कांसाठी एकदा नव्हे, तर चार वेळा राज्यभर यशस्वी संप केले. सन 1966, 1970, 1974 व आणीबाणीनंतर 1977 मध्ये हे संप झाले.

आता सरकारी कर्मचाऱ्यांना पाचव्या वेतन आयोगानुसार चांगले पगार मिळू लागले असले, तरी पूवीर्च्या काळात ही परिस्थिती नव्हती. त्यावेळी केंदाच्या धतीर्वर महागाई भत्ता मिळावा यासाठी कणिर्क व त्यांचे त्या वेळचे सहकारी दिनकरराव कलावडे, म. व्यं. गुपी, ग. दि. कुलथे, भाई आचरेकर व भाई परब यांनी दशकभर संघर्ष केला. त्याचे फळ आता सरकारी कर्मचाऱ्यांना मिळत आहे.

स्वातंत्र्यानंतरच्या काळात सरकारी नोकरीत संघटना उभारणे म्हणजे तव्यावरची पोळी होती. देशभर लाल क्रांतीचे नारे घुमत असताना महाराष्ट्रात पन्नासच्या दशकात सरकारी कर्मचारी संघटनेची चाहूल लागली होती. पश्चिम बंगाल व केरळ या कम्युनिस्टांच्या प्रभावाखालील राज्यांत सरकारी कर्मचारी संघटना चांगल्याच फोफावल्या. महाराष्ट्रात मात्र राज्यव्यापी संघटनेची स्थापना सन 1962 मध्ये झाली.

त्यावेळी कामगार नेते डॉ. शांती पटेल व मनोहर कोतवाल हे ऐनभरात होते. महाराष्ट्रातील कामगार चळवळीच्या इतिहासात कणिर्क यांचे नाव याचवेळी उदयाला आले.सार्वजनिक बांधकाम खात्यात सहाय्यक म्हणून नोकरीस लागलेले कणिर्क सरकारी नोकरीत अवर सचिव म्हणून निवृत्त झाले. प्रजा समाजवादी चळवळीतल्या कणिर्क व त्यांच्या सहकाऱ्यांनी परिस्थिती अतिशय प्रतिकूल असताना राज्यपातळीवरची संघटना उभारली.

राज्याचे एकेकाळचे बलाढ्य मुख्यमंत्री वसंतदादा पाटील यांना संप करून त्यांनी जेरीस आणले होते. कणिर्क यांची सत्त्वपरीक्षा पाहाणाऱ्या या संपातून संघटनेला बिनशर्त माघार घ्यावी लागली होती. त्यावेळी सरकारी कर्मचाऱ्यांच्या प्रखर रोषाला कणिर्क यांना तोंड द्यावे लागले. पण या अग्निदिव्यातूनही तावून सुलाखून निघत कणिर्क यांनी कुशलपणे संघटनेची धुरा वाहिली. जागतिकीकरण व खुल्या अर्थव्यवस्थेने आता कामगार चळवळीचे संदर्भच बदलून टाकले आहेत.

या काळात अद्यापही मंत्रालयातील संघटनेच्या कार्यालयात येऊन कणिर्क रोज सहकाऱ्यांना मार्गदर्शन करीत असतात. वयाच्या पंचाहत्तरीतही ते संघटनेसाठी दौरे करून ती सक्रिय ठेवण्याचा प्रयत्न करीत आहेत. नाशिक येथील एका गावात भगीरथ प्रकल्प अंमलात आणून त्यांनी आपली चळवळ विधायक मार्गाने जात असल्याचेही दाखवून दिले आहे.

 
</text>
</doc>
