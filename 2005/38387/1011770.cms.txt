<doc>
<docno>1011770.cms.txt</docno>
<text>
 
महाराष्ट्र
अधिकाधिक वीजनिमिर्तीसाठी सरकार पावले उचलणार
[ Friday, February 04, 2005  08:28:29 pm]


म. टा. वृत्तसेवा

सातारा/कराड : राज्यात अधिकाधिक वीजनिमिर्ती करण्यासाठी सरकार पावले उचलणार आहे, अशी माहिती जलसंपदामंत्री अजित पवार यांनी दिली.

कोयना धरणाच्या सांडव्याचे मजबुतीकरण करण्याच्या कामाचा प्रारंभ पवार यांच्या हस्ते गुरुवारी झाला. त्यावेळी ते बोलत होते. आमदार बाळासाहेब पाटील, जलसंपदा खात्याचे प्रधान सचिव नं. द. वडनेरे, लाभक्षेत्र विभागाचे सचिव सु. वि. सोडल यावेळी उपस्थित होते.

राज्यात सर्वाधिक वीज कोयना प्रकल्पापासून तयार होते. मजबुतीकरणानंतर त्याच्या साठ्यात सहा टीएमसीने वाढ होणार आहे. त्यानंतर म्हैसाळ, टेंभू व ताकारी प्रकल्पांसाठीही कोयना प्रकल्पातून पाणी देण्यात येईल. राज्यातील इतर प्रकल्पांच्या मजबुतीकरणाचे कामही हाती घेण्यात येईल, अशी घोषणा पवार यांनी केली.

कोयना धरणाच्या परिसरात सातत्याने कमी अधिक प्रमाणात भूकंपाचे धक्के बसत असल्याच्या पार्श्वभूमीवर हे धरण भूकंपाशी सामना करण्याकरिता मजबूत रहावे यासाठी सांडवा मजबुतीकरणाचे काम हाती घेण्यात आलेले आहे.

कोयना धरणाचा परिसर अलीकडच्या काळातील वारंवार होणाऱ्या भूकंपामुळे ' भूकंप प्रवण ' क्षेत्र म्हणून ओळखले जाऊ लागला. त्यातूनच धरणाच्या सुरक्षिततेचा प्रश्ान् वारंवार चचिर्ला जाऊ लागला. त्याचे फलित म्हणजे सांडवा मजबुतीकरणाच्या कामाला प्राधान्य देऊन सरकारने शंभर कोटी रु. चा निधी मंजूर केला आणि आता ते काम सुरू होत आहे.

खोदाई व काँक्रिटिंग या प्रमुख बाबी असून, खोदाई करताना धरण व पायथा विद्युतगृह यांना कोणताही धोका पोचणार नाही, याची दक्षता घेण्यात आली आहे. हे खोदकाम नियंत्रक विस्फोटन पद्धतीने केलेले आहे. यासंबंधीचा अभ्यासपूर्ण शोधनिबंध अ. भा. पातळीवरील परिषदेत कार्यकारी अभियंता जोशी यांनी प्रत्यक्ष सादर केला. जलसंपदा विभागाच्या कोयना धरण व्यवस्थापन विभागामार्फत हे काम पार पाडले जात असून, सर्व स्तरातील 40 अभियंते त्यात काम करीत आहेत.

धरण व्यवस्थापन विभागाचे कार्यकारी अभियंता शरद जोशी म्हणाले की, मजबुतीकरणामुळे पाण्याचा अतिरिक्त साठा साडेसहा टीएमसीने वाढणार आहे. सिंचनासाठी हे पाणी उपलब्ध होणार आहेच. जलाशय पातळीत पाच फुटांनी वाढ झाल्याने कृष्णा पाणी तंटा लवादाने घातलेल्या 67.5 टीएमसी पश्चिमेकडील पाणी वापराच्या मर्यादेत जादा वीज निमिर्ती होणार आहे. कोयनेचा चौथा टप्पा पूर्ण झाल्यावर आणखी 12 टीएमसी पाणी उपलब्ध होणार असल्याने त्याचा सिंचनासाठी उपयोग होईलच, पण वीज निमिर्तीसाठी वीजगृह बारमाही चालू रहाणार आहे. कोयना टप्पा क्र. 4 ( ब) च्या अधिजल भुयाराच्या कामासाठी सुमारे 350 कोटी रु. खर्च अपेक्षित आहे.

तज्ज्ञ समितीच्या सूचनेनुसार कोयना धरणाच्या वक्रद्वारांना पाच फूट उंचीचा फ्लॅप जोडून धरणाची साठवण क्षमता 6.5 अ. घ. फू. इतकी वाढविण्यात आली आहे. सध्या मजबुतीकरणाचे काम चालू असून, ते पूर्ण झाल्यावरच पाणी साठवण्याचे काम सुरू होईल. मजबुतीकरणाच्या कामाला साधारणपणे 93 कोटी रु. खर्च येणार आहे. त्यासाठी देशी तंत्रज्ञान वापरले जाणार असून, धरणाच्या सांडव्याचे मजबुतीकरण करण्याचे असे मोठे काम कोयनेच्या निमित्ताने बहुदा प्रथमच होत आहे.

 
</text>
</doc>
