<doc>
<docno>1011973.cms.txt</docno>
<text>
 
महाराष्ट्र
चैनीसाठी मंगळसूत्र चोरणारे कॉलेज तरुण अटकेत
[ Friday, February 04, 2005  11:26:46 pm]


म. टा. प्रतिनिधी

पुणे : मौजमजा करण्यासाठी महिलांचे मंगळसूत्र आणि चेन चोरणाऱ्या चार कॉलेज तरुणांना स्वारगेट पोलिसांनी शुक्रवारी अटक केली.

खडकीतील मिलिटरी स्कूलजवळ शाहिदा अन्वर शेख या महिलेची पर्स दोन चोरट्यांनी चोरली होती. तिने चोरट्यांबाबत दिलेल्या वर्णनात एका चोरट्याच्या डाव्या कानात चांदीची बाळी असल्याचे सांगितले होते. स्वारगेट पोलिसांना त्या वर्णनाचा तरुण कोंढव्यातील एका हॉटेलमध्ये जेवत असल्याचे समजले.

त्यानुसार फौजदार रघुनाथ रसाळ आणि त्यांच्या सहकाऱ्यांनी चौघांना पकडले. त्यात अखिल बुरहानी, अदनान सय्यद, अदनान जाफरी आणि शारिफ शेख या चौघांचा समावेश आहे. ते कॉलेजमध्ये शिकत असून मौजमजा करण्यासाठी चेन, मंगळसूत्र चोरायचे. त्यांच्याकडून सहा चेन, पर्स, दोन मोटारसायकली जप्त केल्याचे पोलिसांनी सांगितले.

 
</text>
</doc>
