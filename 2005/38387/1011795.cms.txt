<doc>
<docno>1011795.cms.txt</docno>
<text>
 
महाराष्ट्र
'खटलापूर्व तडजोडीसाठी विधि सेवा केंदे महत्त्वाची'
[ Friday, February 04, 2005  08:41:55 pm]


म. टा. वृत्तसेवा

कोल्हापूर : कौटुंबिक वाद, मिळकतीचे तंटे गंभीर रूप धारण करण्यापूवीर्च मिटणे हिताचे असते. त्यादृष्टीने खटलापूर्व तडजोडीसाठी विधि सेवा केंदे अत्यंत महत्त्वाची भूमिका बजावू शकतील, असा विश्वास जिल्हा व सत्र न्यायाधीश आणि कोल्हापूर जिल्हा विधि सेवा प्राधिकरणाचे अध्यक्ष विजयसिंह देशमुख यांनी व्यक्त केला.

करवीर तालुक्यातील घुये येथे पश्चिम महाराष्ट्रातील तिसऱ्या विधि सेवा केंदाचे उद्घाटन प्रभारी जिल्हाधिकारी डी. डी. वळवी यांच्या हस्ते झाले. त्यावेळी ते बोलत होते.

न्यायालयातील खटल्यांची संख्या प्रचंड आहे. त्यात कौटुंबिक व मिळकतीबाबतच्या तंट्यांचे प्रमाण खूप आहे. खरे पाहता बहुसंख्य वाद खटल्यापूवीर्च मिटू शकतात. पण कायद्याची अपुरी माहिती, हक्कांबाबत जागरुकता नसणे व महसुली कागदपत्रांतील अयोग्य नोंदींमुळे खटले दाखल होतात. या प्रकरणांमध्ये ही विधि सेवा केंदे महत्त्वाची भूमिका बजावू शकतात, असे देशमुख म्हणाले.

जिल्ह्यातील सर्व विधि सेवा केंदांना प्रशासनाकडून सर्वतोपरी साह्य केले जाईल, अशी ग्वाही वळवी यांनी दिली.

 
</text>
</doc>
