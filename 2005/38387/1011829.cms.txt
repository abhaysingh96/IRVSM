<doc>
<docno>1011829.cms.txt</docno>
<text>
 
लेख: आयफेल टॉवर
जेमिमाचे समाजकार्य
[ Friday, February 04, 2005  09:10:49 pm]


पाकिस्तानचा भूतपूर्व क्रिकेटपटू इम्रानखान याची घटस्फोटित पत्नी जेमिमा खान हिचा आता सार्वजनिक कार्यातला रस आटलेला दिसतो. पाकिस्तानात असताना तिने 80 हजार अफगाण निर्वासितांसाठी 2001 साली स्थापन केलेला विश्वस्तनिधी गुंडाळण्याचा आदेश तिला ब्रिटनच्या चॅरिटी कमिशनरने दिला आहे. या विश्वस्त निधीने आपले वाषिर्क रिटर्नस् दाखल केलेले नसल्यामुळे चॅरिटी कमिशनरने हा आदेश काढला आहे शिवाय निधीच्या हिशेबांची तपासणी होऊन ती दिवाळखोरीत निघाल्याचे घोषित होण्याचीही शक्यता आहे.

जेमिमाने हा विश्वस्त निधी बंद करण्याचा इरादा नुकताच बोलून दाखविला होता. असे असले तरी तो दिवाळखोर घोषित होऊ नये असे तिला वाटते. कारण काबूलमध्ये 800 निराधार अफगाण मुलांसाठी अनाथालय बांधण्याची तिची इच्छा आहे. दिवाळखोरी घोषित झाली तर हे काम अडचणीत येईल असे तिला वाटते. विश्वस्त निधीचे किमान पहिल्या वर्षांचे हिशेब सादर केल्यास या संकटातून सुटका होऊ शकते. त्यामुळे ती हे हिशेब सादर करण्याच्या खटपटीत आहे. परंतु मुळात कोणतेच हिशेब लिहून ठेवलेले नाहीत ही खरी अडचण आहे.

या विश्वस्त निधीचे व्यवस्थापक पोलियाना स्टोकोई यांनी दिलेल्या माहितीनुसार या निधीकडे पहिल्या वषीर् 1,95,841 पौंडाच्या देणग्या मिळाल्या. त्यातल्या 1,12,175 पौंड मदतकार्यावर खर्च झाले अन्य खर्च वगळता 68 हजार पौंड शिल्लक राहिले. त्यानंतर पाकिस्तान व ब्रिटनमध्ये मिळून अडीच लाख पौंड जमा करण्यात आले आणि आता ही सर्व रक्कम खर्च झाली आहे. परंतु हा हिशेब कसा सादर करायचा ही समस्या उभी राहिली आहे.

 
</text>
</doc>
