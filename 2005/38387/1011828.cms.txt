<doc>
<docno>1011828.cms.txt</docno>
<text>
 
लेख: आयफेल टॉवर
एड्सचा 'साथी'!
[ Friday, February 04, 2005  09:10:03 pm]


ब्रिटनचे माजी सांस्कृतिक मंत्री क्रिस स्मिथ यांनी अचानकपणे आपण गेल्या 17 वर्षांपासून एड्सने बाधित आहोत असे जाहीर करून खळबळ माजवून दिली आहे. इतकी वषेर् एचआयव्ही पॉझिटिव्ह असूनही आपले आरोग्य चांगले आहे व आपण सर्व कामे करू शकतो हेही त्यांनी स्पष्ट केले आहे.

स्मिथ हे 1983 पासून खासदार आहेत. ते समलिंगी आहेत, हे 1984 सालीच उघड झाले होते. मात्र आपण एचआयव्ही पॉझिटिव्ह आहेत हे 1987 साली त्यांना कळले. ' हे कळले तेव्हा आपण खूप अस्वस्थ झालो, कारण यावर काही उपचारच नव्हते. पण सुदैवाने एझेडटीचा डोस मिळत गेल्याने काही अपाय झाला नाही. त्यांचा हा आजार त्यांचा समलिंगी साथीदार व शिक्षण सल्लागार डोरेन जाबरी याची भेट होण्यापूवीर्च उघड झाला होता. त्यामुळे एचआयव्हीची लागण कशी झाली ते आपल्याला माहीत नाही असे ते सांगतात. 1997 साली पंतप्रधान टोनी ब्लेअर यांनी त्यांची सांस्कृतिक मंत्री म्हणून नेमणूक केली, पण त्या वेळी या आजाराची माहिती ब्लेअर यांना देण्याची आवश्यकता त्यांना वाटली नाही.

मग हे आताच जाहीर करण्याची आवश्यकता का वाटली असं विचारलं असता ते म्हणाले की, दोन आठवड्यांपूवीर् नेल्सन मंडेला यांच्या मुलाचे एड्सने निधन झाल्यानंतर त्यांनी जे निवेदन केले त्याने प्रभावीत होऊन आपण आपला आजार उघड करीत आहोत. ते म्हणाले होते की, एचआयव्ही आणि एड्स हा अन्य आजारांसारखाच एक आजार समाजाने मानला पाहिजे व अशा आजाराने ग्रस्त लोकांना कलंकित मानू नये.

स्मिथ (वय 53) यांनी आहार नियंत्रण व औषधोपचार यांच्या साह्याने एड्सला नियंत्रणात ठेवले आहे. पूवीर् या आजारावर फार उपचार नव्हते, पण अलीकडे बरीच औषधे आली आहेत, त्याचा आपल्याला फायदा झाला असे ते म्हणतात.

 
</text>
</doc>
