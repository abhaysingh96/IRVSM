<doc>
<docno>1122793.cms.txt</docno>
<text>
 
प्रगती फास्ट
चित्रपटांची हटके लायब्ररी
[ Thursday, May 26, 2005  03:28:05 pm]


शोलेचा गब्बरसिंग, हिचकॉकचे रहस्यमय चित्रपट, गदिमांचं चैत्रबन...हे फिल्मी विषय तुमच्या मनात कुतूहल निर्माण करतात का?
तसं असेल तर हॉलीवूड, बॉलीवूड सगळ्याचा एकत्रित परिचय करून देणाऱ्या राजकमल लायब्ररीला नक्कीच भेट द्या.

'कितने आदमी थे?' हा डायलॉग ऐकला म्हणजे हमखास 'शोले'च्या गब्बरसिंगची आठवण होते. हा शोले सिनेमा तयार कसा झाला, त्यासाठी वेगवेगळी माणसे एकत्र कशी आली, कथा, पटकथा, संवाद, संगीत तसंच अनेक तांत्रिक बाजूंची उत्कृष्ट जुळवाजुळव कशी झाली, याबद्दल निश्चितच कुतूहल निर्माण होतं. तुमच्या अशा प्रत्येक कुतूहलमिश्रित प्रश्नांचं उत्तर देणारा एक पर्याय राजकमल लायब्ररी आहे.

व्ही. शांताराम फाऊण्डेशन अंतर्गत राजकमल स्टुडिओची लायब्ररी स्थापन करण्यात आली आहे. चित्रपट सृष्टीचा विकास व्हावा, या उद्देशाने स्थापन झालेली ही दजेर्दार लायब्ररी म्हणजे भारतीय चित्रपट सृष्टीला मिळालेली एक अमुल्य देणगी आहे. केवळ चित्रपट विषयावरची 7 ते 8 हजार पुस्तकं तुम्हाला इथे वाचायला मिळतील.

परदेशी आणि भारतीय सिनेमा असे दोन विभाग लायब्ररीत आहेत. फ्रँक काप्रा, आल्फेड हिचकॉक, विल्बर स्मिथ, इनग्रिड बर्गमन, बोरिस पास्तरनेक यांची चरित्रं, आत्मचरित्रं वाचून नकळत आपण हॉलिवूड सिनेमांच्या अंतरंगात शिरतो. इण्टरनॅशनल फिल्म गाइड, एमजीएम स्टोरी, वॉर्नर ब्रदर्स स्टोरी...यातून हजारो चित्रपटांची सचित्र माहिती मिळते. 'र्वल्ड थिएटर'सारख्या नाटकांवर आधारित गंथांतून आंतरराष्ट्रीय स्तरावरील नाटक, कलाकार, तंत्रज्ज्ञ अगदी स्टेज, मेकअप बद्दलही मनोरंजक माहितीचा साठा मिळतो. ब्रिटन, इटली, जर्मन आदी विविध देशांच्या चित्रपटांबद्दलही वाचनीय पुस्तकांचा संग्रह इथे आहे.

'सिनेमा यस्टडेर्, टुडे' 'सायन्स ऑफ फोटोग्राफी अॅण्ड लाइटिंग', 'फिल्म थिअरी अॅण्ड क्रिटिसिझम', 'ग्रेट फिल्म डायरेक्टर्स', 'म्युझिक फॉर अॅप्रिसिएशन' यासारखी तांत्रिक विषयांवरची पुस्तकं जिज्ञासूंसाठी उत्तम खाद्य पुरवतात.

भारतीय सिनेमा म्हणजे आपल्या जिव्हाळ्या विषय. चित्रपटांना वेगळं वळण लावणारा सत्यजित राय यांचा चित्रपट 'पाथेर पांचाली'. या चित्रपटाची पार्श्वभूमी, पटकथा, निमिर्ती याबद्दल लेख आणि फोटोतून मिळणारी माहिती तुम्हाला चित्रपटाचा पूर्ण प्रवास घडवते. अॅकॅडमी पुरस्कार विजेत्या 'गांधी' (1983) चित्रपटावरील जॉन ब्रायले यांच्या पुस्तकातून संपूर्ण चित्रपट पुन्हा डोळ्यासमोर उभा राहतो.

'अमिताभ आख्यान'मधून अमिताभच्या अलाहबाद इथल्या जन्मापासून त्याच्या मायानगरीत प्रवेश, सांसारिक आयुष्य, गांधी परिवाराशी त्याचे संबंध, आयुष्यातले पडझडीचे क्षण...असा सर्वांगाने त्याच्या जीवनपटाचे तुम्ही साक्षीदार होता. मेहेबूब, शांतारामबापू, के. अब्बास, मैं दुर्गा खोटे, राजकपूर-आधी हकीकत आधा फसाना, भालजींचं साधा माणूस, सुलोचना, लीला चिटणीस, दादासाहेब फाळके....या दिग्गजांविषयीची पुस्तकं चित्रपट क्षेत्रातील घडामोडींविषयी तर सांगतातच शिवाय इण्डस्ट्रीतील बदलते ट्रेण्ड, टेक्निक्स, कामाच्या पद्धतींची माहिती देतात. संगीतक्षेत्रातील लतादीदी, मुकेश, गदिमांचं चैत्रबन, गीतकोश (1931पासूनची गाणी) यावरील पुस्तकं हा आणखी एक दुमिर्ळ ठेवा इथे उपलब्ध आहे.

राजकमल लायब्ररीतील सिनेमासंबंधी जुनी मासिकं, बाबूराव पटेलांचं 'फिल्मी इंडिया', 1932 पासूनची फिल्म बुकलेट्स यातून जुन्या चित्रपटांशी संबंधित व्यक्ती, चित्रपट निमिर्तीविषयक माहिती मिळते. फिल्म मेकिंग, अॅडव्हर्टायझिंग कोर्सच्या विद्यार्थ्यांना इथे उपलब्ध असलेल्या पुस्तकांचा अभ्यासासाठी मोठ्या प्रमाणावर उपयोग होऊ शकतो. शिवाय चित्रपट विषयावर रिसर्च किंवा प्रोजेक्ट तयार करणाऱ्या विद्यार्थ्यांनाही ही माहिती अभ्यासासाठी मदत करते.

मराठी, हिंदी, इंग्रजीबरोबरच तामीळ, मल्ल्याळम, गुजराती अशा काही मुख्य भाषांतून पुस्तकं असल्याने संबंधित भाषेतील जाणकारांनाही लायब्ररीचा उपयोग होईल. 'पुण्यासारखी फिल्म इन्स्टि्यूट नसल्यामुळे बहुतांश व्यक्तींना तर लायब्ररीबद्दल माहितच नाही. पण अभ्यासू विद्यार्थ्यांना या लायब्ररीचा खरंच खूप उपयोग होऊ शकतो.' असं लायब्ररीचे इन्चार्ज डी.बी. सामंत यांनी सांगितलं.

संपर्क : व्ही. शांताराम मोशन पिक्चर्स, सायण्टिफिक रिसर्च, कल्चरल फाऊण्डेशन, 'शांतश्री' राजकमल स्टुडिओ, परेल, मुंबई - 400012. टेलिफोन नंबर : 24136571/ 75. फॅक्स नंबर : 24135640.

- सुशील चव्हाण

ज्ञानसंवधिर्नी

 
</text>
</doc>
