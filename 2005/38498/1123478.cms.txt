<doc>
<docno>1123478.cms.txt</docno>
<text>
 
अर्थव्यवहार
मारुतीचे प्राधान्य कुणाला?
[ Thursday, May 26, 2005  10:55:45 pm]


सिद्धार्थ खांडेकर

मंुबई : मारुती उद्योग लिमिटेडने यापूवीर् काय कमी मोटारी लाँच केल्यात? पण गुरुवारी त्यांची लेटेस्ट बेबी 'स्विफ्ट'च्या अनावरणाची बातच और होती. नेहमीपेक्षा अधिक धुमधडाका तर होताच, पण त्याहीपेक्षा महत्त्वाचं म्हणजे, एक संदेश सर्वांच्याच बोलण्यातून, कृतीतून मिळत होता, मारुतीच्या 'फेसलिफ्ट'चा किंवा व्यापाराच्या परिभाषेत 'रिपोझिशनिंग'चा. मारुती म्हणजे सर्वसामान्यांची गाडी, अशी तिची इमेज मारुतीवाल्यांनाच अगदी नकोशी झालेली नसली, तरी फार प्रोजेक्टही करायची नाही.

वीस वर्षांपूर्वी मारुती उद्योग लिमिटेडची मारुती-800 बाजारात आली. आता भारतीय माणसाच्या क्षमता- आकांक्षांचा परीघ खूपच रुंदावलाय, त्याला सर्व काही नवनवीन आणि आंतरराष्ट्रीय दर्जाचं हवं, म्हणून आम्ही 'स्विफ्ट' आणली, असं कंपनीचे सीईओ जगदीश खट्टर सुरुवातीलाच सांगून टाकतात. तिथं उपस्थित आणखी एका अत्यंत वरिष्ठ अधिकाऱ्यानं तर (अर्थातच नाव जाहीर न करण्याच्या अटीवर) कबुलीच दिली, ती अशी : गेली 20 वर्षे आम्ही सर्वसामान्य सेगमेंटला केंदस्थानी ठेवून मोटारी बनवत आहोत.

पण त्यामुळे स्टाइलशी तडजोड करावी लागते, असं सुझुकी कॉपोर्रेशनच्या अधिकाऱ्यांना वाटू लागलंय. त्यामुळे आता नवीन सेगमेंट निर्माण करून भारतातील नवश्रीमंत वर्गासाठी काही तरी बनवावं, या भूमिकेतून 'स्विफ्ट'चा जन्म झाला.

म्हणजे सर्वसामान्यांना परवडणाऱ्या मोटारी बनवणारी ही निमसरकारी कंपनी एका मोठ्या वर्गापासून दूर जात नाही का, या प्रश्नावर खट्टर काहीसे अस्वस्थ होतात. 'सर्वसामान्यांसाठीच मारुतीने मोटारी बनवाव्या, असं कुणी कुठे लिहून ठेवलंय. आम्ही प्रत्येक सेगमेंटसाठी कार बनवू इच्छितो,' असे खट्टर म्हणतात.

मारुती-800 ही कार लवकरच दिसेनाशी होईल. तिला पर्याय म्हणून मारुतीने आणलेली 'आल्टो' गेल्या वषीर् बाजारात उतरली, अर्थात तिच्या स्वागतासाठी मारुती उद्योगने इतकी शक्ती पणाला लावली नव्हती.

भारतासारख्या अस्ताव्यस्त फुगणाऱ्या अर्थव्यवस्थेत कित्येक कार येतात-जातात. पण मारुतीविषयी वाटणारा जिव्हाळा इतर कारविषयी वाटण्याचे कारण नव्हतेच. आता 'रिपोझिशनिंग'मुळे मारुतीचा हा परिचित चेहरा हरवून जाऊ नये, इतकीच लोकांची इच्छा आहे. कारण आजही मारुती सर्वसामान्यांच्या 'डिझायर'चे प्रतीक असलेली 'स्ट्रीटकार' आहे!

 
</text>
</doc>
