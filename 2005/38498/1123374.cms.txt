<doc>
<docno>1123374.cms.txt</docno>
<text>
 
अग्रलेख
 ग्रामीण संपनतेचा आभास!
[ Thursday, May 26, 2005  09:10:49 pm]


ग्रामीण भागाचे रम्य चित्र कथा-कादंबऱ्या आणि चित्रपटांमधून गेली अनेक दशके रंगवले गेले आहे. झुळझुळ वारा, डोलणारी पिके, वाहणारी नदी असे रोमँटिक वर्णन सर्वत्र असावे, असे त्यामुळे वाटू लागते. तोंडी लावायला भाबडा गावकरी वगैरे दाखवला की भट्टी नीट जमलीच म्हणून समजा.

ती आथिर्क उदारीकरणानंतर देशात, विशेषत: ग्रामीण भागात संपन्नता वाढीस लागली आहे, असे चित्र निर्माण केले गेले. जेथे पैसा तेथे माल खपवण्याची चांगली संधी यावर विश्वास असणाऱ्या कॉपोर्रेट जगताने, विशेषत: तयार खाद्यपदार्थ आणि टिकाऊ ग्राहकोपयोगी वस्तू बनवणाऱ्या कंपन्यांनी हे चांगले माकेर्ट आहे, असे समजून टीव्हीवर जाहिरातींचा धुमधडाका उडवून दिला.

त्यासाठी शाहरूख, आमिर ते सचिन आणि वीरूपर्यंत अनेक स्टार्सना त्यांनी उतरवले. पण प्रत्यक्ष परिस्थिती फार वेगळी असल्याचा साक्षात्कार आता अनेकांना होऊ लागला आहे. याबाबत करण्यात आलेल्या राष्ट्रीय पाहणीत ग्रामीण भागात, फ्रीज, टेलिव्हिजन सेट्स, वॉशिंग मशीन, कम्प्युटर आणि इंटरनेट अनेक बाबींना फारशी मागणी नाही, असे आढळून आले आहे. आजही तेथे सायकल हेच वाहतुकीचे मुख्य साधन आहे.

केबल फक्त दहा टक्के घरांत आहे. गेल्या दशकात या वस्तू आणि सेवा यांच्या मागणीत फारशी वाढ झालेली नाही, ही चिंतेची बाब आहे. इंटरनेटचे प्रमाण एक टक्काही नाही. टेलिव्हिजन सेट असणाऱ्यांची संख्या गेल्या दशकात 13 वरून जेमतेम 26 टक्के इतकी वाढली आहे. अपवाद टेपरेकॉर्डर्स आणि रेडियो, ज्यांची मागणी 29 वरून 67 टक्के इतकी वर गेली आहे. अर्थात ग्रामीण भागातील वस्तुस्थितीची ज्यांना कल्पना आहे, त्यांना यात आश्चर्य नाही; कारण आजही जवळपास निम्मी घरे रॉकेलच्या दिव्यावर अवलंबून आहेत.

ग्रामीण अर्थव्यवस्था शेतीवर अवलंबून असते. आणि 'काळ्या आई'मुळे मिळणाऱ्या उत्पन्नात लक्षणीय वाढ अद्याप झालेली नाही, तरीही गेल्या अर्धशतकात शेतीवर अवलंबून असणाऱ्यांची संख्या 74 टक्क्यांवरून 57 टक्के इतकीच कमी झाली आहे. शेतीत असणाऱ्यांची उत्पादनक्षमता, औद्योगिक सेवा क्षेत्रापेक्षा कमी आहे. दारिद्यरेषेखालील जगणाऱ्यांची संख्या कमी झाली असली, तरी आजही 26 कोटी लोकसंख्या या रेषेखाली आहे. शेतीत मिळणारे वेतनही पगारदार आणि संघटित क्षेत्रातील मजुरांपेक्षा कमी आहे.

खरे म्हणजे शेतीपेक्षा दूध, पोल्ट्री यासारख्या उद्योगांत अधिक उत्पन्न मिळते, असे आढळले आहे. याचवेळी ग्रामीण भागात क्रयशक्ती वाढते आहे, असे पाहणीत नमूद केले आहे. टेलिव्हिजनमुळे ग्रामीण भागात मध्यम आणि श्रीमंत वर्गात चैनीच्या वस्तू खरेदी करण्यात चढाओढ सुरू आहे, असेही म्हटले जाते. प्रत्यक्षात तसे घडताना दिसत नाही, असा कॉपोर्रेट जगताचा अनुभव आहे. एकीकडे ग्रामीण भागातील अर्थव्यवस्था सुधारते आहे, असे म्हणणाऱ्यांना शहरी भागाकडे येणारे लोंढे का वाढत आहेत, याचे उत्तर सापडत नाही.

खरे म्हणजे छोटे आणि मध्यम शेतकरी आज अधिक अडचणीत आहेत. वीज, पाणी या आवश्यक सोयींअभावी शेती करणे अधिक कष्टदायक, आथिर्कदृष्ट्या आतबट्ट्याचे बनले आहे. त्यामुळे महाराष्ट्र, पंजाब, हरयाणा या शेतीतील प्रगत प्रदेशांमध्येही ग्रामीण भागातील गरीब आणि श्रीमंत यांच्यातील दरी वाढत चालली आहे. तुलनेने बिहार, बंगाल अशा गरीब प्रांतांत ही दरी कमी आहे, याचाही विचार करायला हवा. मुळात ग्रामीण आणि शहरी भाग हे एकमेकाशी निगडित आहेत, हे लक्षात घेऊन आथिर्क धोरणे न आखणे ही खरी समस्या आहे. तसे झाले तर कोणत्याही उत्पादनाचे माकेर्टिंग करणे सोपे जाईल.

 
</text>
</doc>
