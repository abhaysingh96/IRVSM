<doc>
<docno>1123484.cms.txt</docno>
<text>
 
क्रीडा
लाल सलाम!
[ Thursday, May 26, 2005  11:00:45 pm]


लिव्हरपूलच्या चमत्काराने फुटबॉल जगत हादरले

इस्तंबूल : 0-3 अशी मोठी पिछाडी भरून काढत इग्लंडच्या लिव्हरपूल क्लबने गुरुवारी इटलीच्या एसी मिलानचा पेनल्टी शुटआउटमध्ये पराभव केला आणि युरोपियन क्लब फुटबॉलच्या इतिहासात सर्वाधिक धक्कादायक आणि रोमांचकारी विजयाची नोंद केली. येथील अतातुर्क स्टेडियमवर झालेला युरोपियन चँपियन्स लीगचा हा अंतिम सामना त्यामुळे अनेक अर्थांनी संस्मरणीय ठरला. दोन पेनल्टी किक अडवणारा लिव्हरपूलचा गोलकिपर जसीर् दुदेक या सामन्याचा खरा हिरो ठरला.

सहा वेळा चँपियन्स लीग जिंकलेले एसी मिलानच अंतिम सामन्यात फेव्हरिट होते. त्यांच्या संघात प्रत्येक फळीत मातब्बर खेळाडू होते. अर्थात लिव्हरपूलला कुणी अगदीच कमीही लेखत नव्हते. पण सामन्याच्या पहिल्याच मिनिटाला एसी मिलानचा बुजुर्ग कर्णधार पावलो माल्दिनीने गोल नोंदवून लिव्हरपूलला हादरवले. चँपियन्स लीगच्या इतिहासातला हा सर्वाधिक वेगवान गोल ठरला. या गोलनंतर मिलानने लिव्हरपूलला सावरण्याची संधीच दिली नाही. अनेक आक्रमणे केली. त्यांचा अजेर्ंटाइन स्ट्रायकर हर्नान क्रेस्पोने 39व्या आणि 44व्या मिनिटाला गोल करत मिलानला 3-0 असे आघाडीवर नेले, तेव्हा सामन्यातली चुरसच संपवल्यासारखे वाटून गेले.

मात्र, लिव्हरपूलचा कर्णधार स्टीव्हन जेरार्डच्या खंबीर नेतृत्वाखाली दुसऱ्या हाफमध्ये लिव्हरपूलने अभूतपूर्व प्रतिहल्ले चढवले. त्यांनी सर्व शक्तिनिशी अचानक हल्ले चढवल्याने मिलानचे खेळाडू भांबावल्यासारखे झाले. जेरार्डनेच 54व्या मिनिटाला लिव्हरपूलचा पहिला गोल चढवला. लगेच 56व्या मिनिटाला व्लादिमीर श्मायशरने दुसरा आणि 60व्या मिनिटाला झाबी अलोंसोने तिसरा गोल नोंदवला. सहा मिनिटांत तीन गोल नोंदवून लिव्हरपूलने मिलानला जबर धक्का दिला. या धक्क्यातून मिलानचे खेळाडू सावरल्याचे दिसलेच नाही. त्यांनी अनेक सोप्या संधी दवडल्या. मिलानचा सुपरिचित एकसंधपणाच खिळखिळा झाला.

पेनल्टी शुटआउटमध्ये मिलानच्या भरवशाच्या आंदेइ शेवचेन्कोची किक दुदेकने अडवली. विशेष म्हणजे याच शेवचेन्कोच्या किकमुळे मिलानने दोन वर्षांपूवीर् इटलीच्याच युव्हेंटसला पेनल्टी शुटआउटमध्येच हरवले होते. याशिवाय मिलानच्या पिलोर्ची किकही अडवली गेली. तर लिव्हरपूलच्या रीजची किक मिलानचा गोलकिपर दिदाने अडवली, पण त्याचा फारसा फायदा मिलानला झाला नाही.

जेरार्डच्या गोलने आमच्या टीमला संजीवनी मिळाली, त्या गोलनंतरच सामना वाचवू शकतो, असा विश्वास खेळाडू आमच्या खेळाडूंमध्ये निर्माण झाला, असे लिव्हरपूलचे प्रशिक्षक राफा बेनितेझ यांनीही कबूल केले. मिलानचे प्रशिक्षक कालोर् अँचेलोटी या धक्कादायक पराभवामुळे दिग्मूढ झाल्यासारखे दिसले. मध्यंतरानंतरच्या सहा मिनिटांत आम्ही वेड लागल्यासारखाच खेळ केला, असे ते म्हणाले.

लिव्हरपूलचे हे पाचवे, पण गेल्या 21 वर्षांतले पहिलेच युरोपियन विजेतेपद आहे. युएफा चँपियन्स लीग ट्रॉफी कायमची लिव्हरपूलला ठेवण्याचा मान त्यांना या विजयामुळे मिळाला. यापूवीर् एसी मिलान, बायर्न म्युनिच (जर्मनी), अॅयॅक्स (हॉलंड), रेआल मादिद (स्पेन) या क्लब्जनाच हा बहुमान मिळाला आहे. उपात्यंपूर्व आणि उपांत्य फेऱ्यांमध्ये अनुक्रमे युव्हेंटस आणि चेल्सी या संघांविरुद्ध मिळून लिव्हरपूलने अवघा एकच गोल खाल्ला होता. याउलट उपांत्य सामन्यात हॉलंडच्या पीएसव्ही आइंडोव्हनविरुद्ध मिलानने तीन गोल खाल्ले होते.

युएफाचा क्रूर नियम

विजेतेपद मिळवूनही पुढील वषीर् लिव्हरपूल चँपियन्स लीगमध्ये दिसणार नाही. कारण त्यांच्या इंग्लिश प्रिमिअर लीगमध्ये हा संघ यंदा पाचव्या स्थानावर राहिला. इंग्लिश लीगमधल्या पहिल्या तीन संघांना चँपियन्स लीगमध्ये थेट प्रवेश असून, चौथ्या संघाला पात्रता फेरीत खेळण्याची मुभा असते. इंग्लिश लीगमध्ये चेल्सी, आसेर्नल, मँचेस्टर युनायटेड, एव्हर्टन असे पहिले चार संघ राहिल्याने लिव्हरपूलचा पत्ता कटला! हा क्लब जिंकला तरी त्यांना आम्ही संधी देणार नाही, असे युएफाने सामन्यापूवीर्च स्पष्ट केले होते.

 
</text>
</doc>
