<doc>
<docno>1123539.cms.txt</docno>
<text>
 
महामुंबई
बुकी शोभन मेहताला न्यायालयीन कोठडी
[ Thursday, May 26, 2005  11:57:54 pm]


म. टा. प्रतिनिधी

मुंबई : संशयित क्रिकेट बुकी शोभन मेहता ऊर्फ शोभन काळाचौकी याला 'मॅचफिक्सिंग'च्या खटल्यात 8 जूनपर्यंत न्यायालयीन कोठडी देण्यात आली आहे.

शोभन हा पोलिस कोठडीत होता आणि गुरुवारच्या आदेशामुळे त्याला आता न्यायालयीन कोठडीत ठेवण्यात येण्यार आहे.

शोभनचे पाकिस्तान व दुबईच्या बुकींशी संबंध असल्याने त्यासंबंधी तपास करण्याची आवश्यकता असूून शोभनच्या कोठडीत वाढ करण्यात यावी, असा युक्तिवाद कोर्टापुढे करण्यात आला.

अन्य आरोपींनी दिलेली माहिती व शोभनचा जबाब तपासून पाहायचा असल्याचेही सांगण्यात आले. शोभनला 17 मे रोजी ताब्यात घेण्यात आले होते.

 
</text>
</doc>
