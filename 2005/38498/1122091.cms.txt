<doc>
<docno>1122091.cms.txt</docno>
<text>
 
महामुंबई
'पित्यासमानेता'-संजय निरुपम
[ Thursday, May 26, 2005  01:01:16 am]


वृत्तसंस्था

पणजी : 'दत्त यांना आपण कायम पित्यासमान मानले, राजकीयदृष्ट्या ते वैरी असले तरी मनात त्यांच्यासाठी मानाचे स्थान होते', अशा शब्दांत माजी शिवसेनानेते आणि दत्त यांचे राजकीय वैरी संजय निरुपम यांनी आपला शोक व्यक्त केला. गोव्यात प्रचारासाठी आलेल्या निरुपम यांनी दत्त यांच्या निधनाच्या बातमीने धक्का बसल्याचे सांगितले आणि लगेचच मुंबईला जाण्यासाठी निघाले.

येथे दत्त यांची आठवण काढताना ते म्हणाले की, माझ्या काँग्रेसप्रवेशामुळे त्यांना राग आला; परंतु मी त्यांना नेहमीच वरिष्ठ मानत आलो आणि काँग्रेसमध्ये प्रवेश करणे ही माझी चूक असेल, तर मला माफ करा, अशी भूमिका मी घेतली होती.

काँग्रेस पक्षातील, देशाच्या राजकारणातील आणि हिंदी सिनेसृष्टीतील दत्त यांच्या योगदानास तोड नाही, असे निरुपम म्हणाले.

सुनील दत्त यांच्या निधनाची बातमी पोहोचण्यापूवीर् पत्रकार परिषदेत बोलताना निरुपम म्हणाले की, सुनील दत्त यांचा आपल्यावरचा राग ही सुरुवातीची भावनिक प्रतिक्रिया असू शकते. आपण त्यांच्या मार्गदर्शनाखाली काम करू इच्छितो.

 
</text>
</doc>
