<doc>
<docno>1122023.cms.txt</docno>
<text>
 
क्रीडा
...और अक्रम डर गया
[ Thursday, May 26, 2005  12:01:40 am]


वृत्तसंस्था

इस्लामाबाद : मी पाकिस्तानी खेळाडूला प्रशिक्षण देईन परंतु भारतीय खेळाडूंना मात्र मार्गदर्शन करणार नाही, असे स्पष्ट मत पाकिस्तानचा तेज गोलंदाज आणि माजी कर्णधार वसीम अक्रम यांनी व्यक्त करत बॅकफूटवर जाणे पसंत केले. युवा तेज गोलंदाज इरफान पठाणला मार्गदर्शन केल्यामुळे अक्रमवर पाकमध्ये जोरदार टीका झाली होती.

पठाणला मार्गदर्शन केल्यानंतर पाकमध्ये जी तीव्र प्रतिक्रिया व्यक्त झाली होती ती बघितल्यावर अक्रम घाबरून गेला आहे. तो म्हणतो, 'मी जर भारतीय खेळाडूला मार्गदर्शन केले तर पाकिस्तानी लोक मला मारून टाकतील. यामुळे संधी मिळाली तर मी पाक संघाला प्रशिक्षण देईन, भारताला मात्र नाही.

पठाणला अक्रमच हवा...

इस्लामाबाद : भारताचा अष्टपैलू खेळाडू इरफान पठाण याने पुन्हा एकदा वसीम अक्रमकडून मार्गदर्शनाची अपेक्षा व्यक्त केली आहे. अक्रमच्या मार्गदर्शनाचा मला खूपच उपयोग झाला असून पुन्हा एकदा मी त्यांच्याकडे मार्गदर्शनासाठी जाईन, असे पठाण म्हणाला.

 
</text>
</doc>
