<doc>
<docno>1123524.cms.txt</docno>
<text>
 
महामुंबई
नवी मुंबईचे नगरसेवक विजय चौगुले गोळीबारातून बचावले
[ Thursday, May 26, 2005  11:49:45 pm]


म. टा. वृत्तसेवा

नवी मुंबई : सिडकोचे माजी संचालक आणि राष्ट्रवादी काँग्रेसचे नगरसेवक विजय चौगुले यांच्यावर मोटारसायकलवरून आलेल्या दोन अज्ञात हेल्मेटधाऱ्यांनी गोळीबार केला व ते तत्काळ पसार झाले. चौगुले आणि त्यांच्या गाडीचा चालक दोघेही या हल्ल्यातून बालंबाल बचावले.

ऐरोलीमधील चिंचपाडा येथे गुरुवारी सकाळी ही घटना घडली. विजय चौगुले घरासमोर गाडीत बसत असताना अचानक आलेल्या हल्लेखोरांनी त्यांच्या दिशेने गोळीबार केला. चौगुले व त्यांच्या गाडीचा चालक राजू महाजी या दोघांच्या डाव्या पायाला गोळी लागली असून, त्यांच्यावर ऐरोलीतील लाइफलाईन रुग्णालयात उपचार सुरू आहेत.

नवी मुंबई महापालिकेच्या प्रभाग 7मध्ये 19 जून रोजी होणाऱ्या पोटनिवडणुकीची पार्श्वभूमी या हल्ल्याला असावी, असा पोलिसांचा अंदाज आहे. विजय चौगुले आणि त्यांचे धाकटे बंधू देवीदास चौगुले हे राष्ट्रवादीतफेर् निवडणुकीच्या मैदानात उभे राहणार आहेत. विजय चौगुले आपला उमेदवारी अर्ज भरण्यासाठीच निघाले होते, तेव्हा त्यांच्यावर हा हल्ला झाला.

राजकीय प्रतिर्स्पध्यांनी दहशत पसरविण्यासाठी हा हल्ला केल्याचा आरोप चौगुले यांनी केला आहे तर इतक्या महत्त्वाच्या कामासाठी जाताना त्यांच्याबरोबर नेहमीचे कार्यकतेर् कसे नव्हते, याबाबत आश्चर्यही व्यक्त करण्यात येत आहे.

चौगुले यांच्यावरील हा अशा प्रकारचा तिसरा हल्ला आहे. सहा वर्षांपूवीर् त्यांच्यावर हल्ला करण्यासाठी आलेल्यांनी चुकून त्यांचे बंधू सुनील चौगुले यांच्यावर गोळीबार केला होता आणि त्यात सुनील चौगुले यांचा मृत्यू झाला होता.

त्यानंतर आणखी एकदा असा हल्ला झाल्यानंतर चौगुले यांना पोलिस संरक्षण देण्यात आले. तेव्हापासून पोलिस संरक्षणाची सुमारे 25 लाखांची थकबाकी न भरल्याने काही दिवसांपूवीर् त्यांचे पोलिस संरक्षण काढून घेण्यात आले होते.

 
</text>
</doc>
