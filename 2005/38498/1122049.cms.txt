<doc>
<docno>1122049.cms.txt</docno>
<text>
 
महामुंबई
पंचविशीच्या तरुणांनी घेतली मराठीची पालखी
[ Thursday, May 26, 2005  12:21:41 am]


म. टा. प्रतिनिधी

मुंबई : नवे साहित्यिक उपक्रम थंडावले, उत्तम नियतकालिकांचा काळ गेला, तरुणांना मराठी साहित्याची आवड कुठेय आता? अशा चर्चा जोरात चालू असताना ऐन पंचविशीतील तरुणांनी 'अनाघ्रात' हे उत्कृष्ट अर्धवाषिर्क प्रकाशित केले असून पहिल्या देखण्या अंकानंतर त्यांनी जोमाने दुसऱ्या अंकाची तयारी सुरू केली आहे.

औरंगाबादचा पंचविशीचा सुबोध जोशी या अंकाचा कार्यकारी संपादक असून पंचवीसएक मित्र त्याचे 'गण' आहेत. पहिल्याच दोनशे पानी अंकात अरुण कोलटकरांविषयी अशोक शहाणे (चिरीमिरीची हकीगत) आणि रघू दंडवते (चिरीमिरीतली चिल्लर) यांनी लिहिले आहे तर तुळसी परब, वसंत गुर्जर अशा नामवंतांच्या कविता आहेत.

'साहित्य-कला- संस्कृतीसाठीचे अर्धवाषिर्क' असे ब्रीद घेणाऱ्या 'अनाघ्रात'च्या मागे कृष्णा किंबहुने, श्याम देशपांडे आणि इतर मंडळी उभी आहेत. अ.कृ.उपाध्ये तर संस्थापक-संपादक आहेत, पण या नव्या उडीतली खरी ऊर्जा आहे ती तरूण मुलांची. पुढच्या अंकात विलास सारंग, भा.ल.भोळे, संजय आवीर्कर आदी नामवंत असतील, असे आश्वासन या तरुणांनी आताच दिले आहे. केवळ अर्धवाषिर्क काढून न थांबता 'चक्षु' हे प्रकाशन सुरू करण्याचीही उमेद या तरुणांनी बांधली आहे.

 
</text>
</doc>
