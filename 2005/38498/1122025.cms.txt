<doc>
<docno>1122025.cms.txt</docno>
<text>
 
क्रीडा
सचिन 'सिक लीव्ह'वर
[ Thursday, May 26, 2005  12:02:39 am]


वृत्तसंस्था

नवी दिल्ली : सचिन तेंडुलकरच्या दुखावलेल्या टेनिस एल्बोवर लंडनमध्ये शस्त्रक्रिया करण्यात आली आहे. भारतीय क्रिकेट नियामक मंडळाचे चिटणीस एस. के. नायर यांनी शस्त्रक्रिया यशस्वी झाल्याची माहिती दिली. आता किमान चार महिने तरी सचिनला विश्ाांती घ्यावी लागणार आहे. त्यामुळे लंकेत होणाऱ्या तिरंगी क्रिकेट स्पधेर्त तो खेळू शकणार नाही.

सचिन नेमके किती महिने खेळू शकणार नाही ते मी आत्ताच काही सांगू शकणार नाही असे सांगून एस. के. नायर म्हणाले, भारतीय संघाचे फिजिओ जॉन ग्लॉस्टर हे सचिनबरोबर लंडनमध्ये आहेत. त्यांचा अहवाल आला की मगच चित्र स्पष्ट होऊन जाईल. शस्त्रक्रियेआधी असे वाटत होते की सचिनला किमान पंधरा आठवडे तरी विश्ाांती घ्यावी लागेल. आता तसेच चित्र असून ग्लॉस्टरच यावर प्रकाश टाकतील.

काही दिवसांपूवीर् सचिनने लंडनमधील डॉक्टरांचा सल्ला घेतला होता. त्या डॉक्टरांनी तसेच ग्लॉस्टर यांनीही सचिनला सल्ला दिला की शस्त्रक्रिया करून घ्यावी लागेल. सचिनचे हित शस्त्रक्रिया करून घेण्यातच आहे, असे त्यांचे मत दिसल्यामुळे शेवटी सचिनला निर्णय घ्यावा लागला. टेनिस एल्बोने सचिनला वर्षभरापेक्षा अधिक काळ बराच त्रास दिलेला आहे. त्यामुळे त्याला तीन मुख्य स्पर्धातही भाग घेता आलेला नव्हता.

 
</text>
</doc>
