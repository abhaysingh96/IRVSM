<doc>
<docno>1123525.cms.txt</docno>
<text>
 
महामुंबई
शिक्षणाच्या व्यापारीकरणावर रविवारी राज्यस्तरीय परिषद
[ Thursday, May 26, 2005  11:50:21 pm]


म. टा. प्रतिनिधी

मुंबई : शिक्षणविषयक सर्व कायदे विद्यार्थ्यांच्या, विशेषत्वाने समाजातील दुर्बळ वर्गाच्या हिताचे असावेत यासाठी राज्यभरातील सुमारे 13 संघटनांच्या वतीने 29 मे रोजी 'शिक्षण व्यापारीकरणविरोधी परिषदे'चे आयोजन करण्यात आले आहे.

शिक्षण व्यापारीकरण विरोधी मंचाचे डॉ. विवेक कोरडे यांनी पत्रकार परिषदेत परिषदेच्या आयोजनामागील भूमिका स्पष्ट केली. 'शिक्षणक्षेत्रात गल्लाभरू वृत्ती वाढीला लागल्या असून शिक्षणाची बाजारपेठ काबीज करण्यासाठी परदेशी शिक्षण संस्थांच्या बरोबरीने देशी भांडवलदार आणि राजकारणीही सरसावले आहेत. शिक्षणाच्या आधुनिकीकरणाच्या नावाखाली जागतिक बँकेने भारतातील शिक्षण क्षेत्रात शिरकाव केला आहे. गेल्या काही वर्षांत मेडिकल, इंजिनिअरिंगच्या क्षेत्रातील गोंधळाने तर परिसीमा गाठली. बहुजनांपर्यंत शिक्षण पोचण्याऐवजी ते ठराविक वर्गाची मक्तेदारी बनत चालली आहे. या परिषदेच्या मंथनातून शिक्षणक्षेत्रावरील अरिष्ट दूर करण्याचा प्रयत्न आहे,' असे कोरडे यांनी स्पष्ट केले.

महाराष्ट्र आरोग्य विद्यापीठाचे माजी कुलगुरू डॉ. रवी बापट, एमएफयूसीटीओचे प्रा. सदाशिवन, युवक क्रांती दलाचे कुमार सप्तषीर्, एसएफआयचे डॉ. महारूद डाके, टिचर्स ऑफ दि र्वल्डचे संपादक प्रा. किशोर ठेकेदत्त आदींची व्याख्याने या परिषदेत होतील. मुंबई सेंट्रलच्या जनता केंदात सकाळी 9.30 ते सायंकाळी 6 या दरम्यान या परिषदेचे आयोजन करण्यात आले आहे. बुक्टू, सेव्ह एज्युकेशन कमिटी, स्टुडंट्स फेडरेशन ऑफ इंडिया, शिक्षा मुक्ती अभियान, राडा, डेमोक्रॅटिक स्टुडंट्स ऑर्गनायझेशन, जागृत कामगार मंच, डेमोक्रॅटिक युथ फेडरेशन ऑफ इंडिया, मेडिकल स्टुडंट्स- पॅरेन्ट्स असोसिएशन, लोक हक्क संघटना, समतावादी छात्रभारती आणि जनमुक्ती संघर्ष वाहिनी या संघटना यात सहभागी होणार आहेत. 'खासगी विद्यापीठ कायदा', 'शिक्षणाच्या व्यापारीकरणाचे सामाजिक, आथिर्क, राजकीय परीणाम' या विषयांवर परिषदेत चर्चा होईल.

 
</text>
</doc>
