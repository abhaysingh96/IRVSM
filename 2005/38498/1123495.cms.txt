<doc>
<docno>1123495.cms.txt</docno>
<text>
 
देश-विदेश
जनेर्लसिंग भिंदनवाले 'हुतात्मा'!
[ Thursday, May 26, 2005  11:12:33 pm]


वृत्तसंस्था

अमृतसर : स्वतंत्र खलिस्तान आंदोलनाच्या निमित्ताने पंजाबात दहशतवादाचा भस्मासूर उभा करणारे आणि 'ऑपरेशन ब्लू स्टार'मध्ये ठार झालेले अतिरेक्यांचे म्होरके जनेर्लसिंग भिंदनवाले यांना 'हुतात्मा' ही उपाधी देण्याचा निर्णय दमदमी टाकसाळने जाहीर केला आहे.

येथून सुमारे 30 किमी अंतरावरील मेहता येथील गुरुद्वारा गुरुदर्शन प्रकाश येथे दमदमी टाकसाळची बैठक झाली असता त्यात हा निर्णय घेण्यात आला. शिरोमणी गुरुद्बारा प्रबंधक समिती, दल खालसा, ऑल इंडिया शीख स्टुडंट फेडरेशन तसेच शिरोमणी अकाली दलाच्या बादल व अमृतसर या दोन्ही गटांनी याआधीच भिंदनवाले हुतात्मा असल्याचे जाहीर केलेे आहे.

ऑपरेशन ब्लू स्टार'मध्ये 6 जून 1984 रोजी भिंदनवाले ठार झाल्यानंतर बाबा ठाकूर सिंग यांची टाकसाळच्या प्रभारी प्रमुखपदी नियुक्ती करण्यात आली होती. गेल्या वषीर् त्यांचे निधन झाल्यामुळे ग्यानी हरनाम सिंग यांची त्या पदावर नियुक्ती करण्यात आली. ही नियुक्ती आता कायमस्वरूपी केली जात असल्याचेही बुधवारी जाहीर करण्यात आले.

 
</text>
</doc>
