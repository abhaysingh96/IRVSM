<doc>
<docno>1122095.cms.txt</docno>
<text>
 
महामुंबई
पाली हिलवर लोटला जनांचा प्रवाहो!
[ Thursday, May 26, 2005  01:04:47 am]


म. टा. सांस्कृतिक प्रतिनिधी

मुंबई : पाली हिलवरचा नगिर्स दत्त मार्ग गाड्या आणि माणसांनी फुलला होता. दुपारपर्यंत वांदे स्टेशनवरच्या रिक्षावाल्यांनाही कळेना की युनियन पार्कचा एरिया का बुवा जाम झालाय? सुनील दत्त गुजर गये, असं सांगताच रिक्षावाला कपाळावर हात मारून म्हणाला, अरे बापरे!

अप्सरा, 61-बी, पाली हिल या निवासस्थानी आठव्या मजल्यावर दत्तसाहेब चिरनिदा घेत शांतपणे पहुडले होते. शेजारीच राहणारा आमिर खान सायकल चालवत आला, अंत्यदर्शन घेऊन गेला. आरंभी चित्रपट सृष्टीतल्या लोकांचीच वर्दळ होती. महेश भट, गुलजार, अमिताभ बच्चन, जया आणि अभिषेक बच्चन, गोविंदा, अमोल पालेकर, यश चोप्रा, प्रेम चोप्रा, पं. शिवकुमार शर्मा अशी बरीच मंडळी येऊन गेली. माणसांची गदीर् वाढत चालली तसा पाथिर्व शेजारच्या इम्पिरियल हाईटीसमध्ये हलवण्याचा निर्णय घेण्यात आला.

दुपारी मृतदेह तेथे आणण्यात आल्यावर गोंधळ अधिक वाढला. आता राजकीय नेतेही येऊ लागले होते आणि सर्वसामान्य माणसंही. पोलिसांची इथे अक्षरश: कसोटी लागली. त्यांनी मारे दरवाजे अडवून धरले, रस्त्यावर गस्त वाढवली, पण माणसं घुसायची ती घुसलीच. चेगराचेंगरी झाली. एका माणसासाठी फाटक उघडलं की वीसजण आत जायचे. स्वत: संजय दत्त अनेकदा बाहेर येऊन लोकांना विनंती करत होता की बाबांनो गडबड करू नका. यात अनेक सामान्य माणसं मात्र शेवटपर्यंत फाटकाच्या बाहेरच राहिली. तरीही इमारतीच्या तळ मजल्यावर जेथे शव ठेवण्यात आलं होतं तिथे एसी नसल्यामुळे फिल्मी मंडळी घामाघूम झाली होती. अंत्यदर्शन घेऊन चटकन बाहेर येत होती. पोलिसांबरोबरच काही स्वयंसेवक उत्स्फूर्तपणे कामाला लागले होते आणि विनंती बसून ते धक्के मारून बाहेर काढण्यापर्यंत गदीर् नियंत्रित करण्याचं काम चोख करीत होते.

सुनील दत्तांच्या दोन मुली, जावई कुमार गौरव, विवेक ओबेरॉय हे पाथिर्वाच्या जवळ बसून होते.

थोड्या वेळाने महेश मांजरेकर, अनुपम खेर, डॉ. जब्बार पटेल, रणधीर कपूर, ऋषी कपूर, करिश्मा आणि करिना कपूर यांच्यासह अख्खं कपूर खानदान हजर झालं. रणधीर तर अंत्यदर्शन घेऊन बाहेर आला तेव्हा एकदम अस्वस्थ झाला होता. त्याला नंतर एका बाजूला बसवण्यात आलं. नंतर अनिल कपूर, विधू विनोद चोप्रा, सुधीर मिश्ाा, सतीश कौशिक, रितेश देशमुख, इरफान, शाहीद कपूर, समिरा रेड्डी, ओम पुरी, रझा मुराद, मुकेश खन्ना, स्मृती इराणी आदी कलावंत येऊन गेले.

राजकीय मंडळीही येत होतीच. उप मुख्यमंत्री आर. आर. पाटील, अजित पवार, अनिल देशमुख, गणेश नाईक, महापौर दत्ता दळवी, गुरूदास कामत यांनी अंत्यदर्शन घेतलं. दत्तसाहेबांचे कार्यकतेर् मोठ्या संख्येने येत होते. भारत नगर, नेहरु नगर, गोळीबार नगर इथल्या झोपडपट्टीवासीयांचे जथ्थे येत होते. यात मुस्लिम स्त्रिया मोठ्या प्रमाणावर दिसत होत्या.

संध्याकाळी उशिरा विनोद खन्ना, रणजीत, शत्रुघ्न सिन्हा, अमरसिंह, हेमा मालिनी ही मंडळी आली.

दिल्लीहून अंबिका सोनी, पृथ्वीराज चव्हाण, अशोक गेहलोत, दिग्विजय सिंग, मुरली देवरा आले. मार्गारेट अल्वा आणि प्रभा रावही आल्या. अगदी शेवटी संजय निरुपम आले. ठीक पाच वाजून पन्नास मिनिटांनी पंतप्रधान मनमोहन सिंग, सोनिया गांधी, मुख्यमंत्री विलासराव देशमुख आणि राहुल गांधी यांचं आगमन झालं.

पंतप्रधान आणि सोनिया गांधी निघून गेल्या तरी राहुल गांधी मागे थांबले. बराच वेळ ते संजय दत्तशी बोलत होते. साडेसहा वाजता प्रेतयात्रा निघाली आणि 'सुनील दत्त अमर रहे' म्हणत हजारो लोक तिच्यात सामील झाले.

 
</text>
</doc>
