<doc>
<docno>1123368.cms.txt</docno>
<text>
 
लेख
विचाराचे कुपोषण दूर व्हावे!
[ Thursday, May 26, 2005  09:08:01 pm]


जातिभेद नष्ट करण्यासाठी स्वा. सावरकरांनी अस्पृश्यता विरोधी चळवळीस आरंभ केला. त्यांंच्या या मानवतावादी कार्याचा रत्नागिरी जिल्ह्यातील काही मंडळींना आज विसर पडावा हे दुदैर्व आहे.

रत्नागिरी जिल्ह्यातील विल्ये या गावातील प्राथमिक शाळेमध्ये 'शालेय पोषण आहार' शिजवून देणारी महिला बौद्ध समाजाची आहे या कारणास्तव तो आमच्या मुलांना खाण्यास देऊ नये अशी भूमिका तेथील गुरव समाजाने काही दिवसांपासून घेतली आहे. तर या जिल्ह्याच्या मंडणगड तालुक्यातील आंबवडे या डॉ. बाबासाहेब आंबेडकर यांच्या मूळ गावातील त्यांच्या स्मारकाच्या निमिर्तीचे श्रेय कोणी घ्यावे, यावरून काँग्रेस आणि शिवसेना या दोन्ही पक्षांच्या कार्यर्कत्यांमध्ये धुमश्चक्री झाली.

ज्या जिल्ह्यात स्वातंत्र्यवीर सावरकर यांनी हिंदू समाजातील अस्पृश्यता नष्ट व्हावी म्हणून पतितपावन मंदिराची स्थापना केली; ज्या जिल्ह्याच्या साने गुरुजी नावाच्या एका सुपुत्राने दलितांना पंढरपूरच्या विठ्ठल मंदिरात प्रवेश मिळावा, याकरिता आपल्या प्राणाची बाजी लावली; त्या रत्नागिरी जिल्ह्यात 21व्या शतकामध्ये पालक आपल्या चिमुकल्यांना जातीय भेदाभेदाचे धडे देत आहेत आणि त्याच वेळी राजकीय पक्ष डॉ. बाबासाहेब आंबेडकरांच्या स्मारकाच्या श्रेयासाठी एकमेकांची डोकी फोडताहेत.

रत्नागिरी येथील पतितपावन मंदिराचे यंदाचे हे अमृत महोत्सवी वर्ष आहे. अस्पृश्यता नष्ट करण्यासाठी सर्व हिंदूंना देवाचे दर्शन मुक्त असावे या स्वा. सावरकरांच्या आग्रहामुळे हे मंदिर श्रीमान भागोजी कीर शेटजी यांनी 75 वर्षांपूवीर् एक लाख रुपये खर्चून बांधले. स्वा. सावरकर एवढे करून थांबले नाहीत; तर त्यांनी आपल्या मार्गदर्शनाखाली अस्पृश्यता निवारणाचे प्रचारकार्य जोमाने सुरू केले. पूर्वास्पृश्यासहित सहभोजने, दसऱ्याच्या निमित्ताने पूर्वास्पृश्यांना सोने देणे, संक्रातीस तिळगुळाची देवाण- घेवाण आदि कार्यक्रम हेतूत: करत. या कार्यक्रमांद्वारे हिंदंू- मधील स्पर्शबंदी, रोटीबंदी, बेटीबंदी, शुद्धीबंदी, व्यवसाय- बंदी आदी बंद्यांमुळे निर्माण झालेली अस्पृश्यता उठविण्यास सहाय्य होईल, असा त्यांचा दृढ विश्वास होता. उच्चवणीर्य हिंदू महिलांमध्ये कार्यक्रमाची योजना आखली गेली. त्या महिला पूर्वास्पृश्य महिलांमध्ये प्रचार करून त्यांना हळदीकुंकू समारंभास, सहभोजनास आमंत्रणे करीत. त्या समारंभास माई सावरकरसुद्धा प्रचार करून सहभागी होत. सहभोजनातही इतर महिलांसह अस्पृश्य महिलाही अधिक संस्थेने उपस्थित असत.

सावरकरांनी पूरक उपक्रम म्हणून पतितपावन मंदिराच्या आवारात एक अखिल हिंदूंसाठी उपद्धहारगृह सुरू केले. हेतू हा की सर्व हिंदूंना तेथे मुभा असल्याने स्पर्शबंदी व रोटीबंदी या रुढी तोडल्या जाव्यात. या उपहारगृहास ताजे पदार्थ पुरविण्याचे दायित्व सावरकरांच्या घरीच माई आणि अन्य स्त्रियांवर असे. स्वत: सावरकर त्यांना भेटीस येणाऱ्या मंडळींना याच उपाहारगृहातल्या पदार्थांचा आस्वाद घेण्याचा आग्रह करीत. पतितपावन मंदिरात सार्वजनिक गणेशोत्सवही त्यांनी सर्वांच्या सहाय्याने सुरू केला. त्यातही अस्पृश्यता निवारणावर प्रचाराचे तात्त्विक नि व्यावहारिक कार्यक्रम होत होते. त्यात तरुण मुला-मुलींचे मेळे होत. या मेळे मंडळीत सावरकरांची मुले विश्वास आणि मुलगी प्रभा हीसुद्धा भाग घेत.

हिंदू समाज हा अनेक जाती-पोटजातीत विभागलेला असून जाती-जातीत उच्च- नीचता, हिंदूधर्मातील जाचक रुढीमुळे तीव्र आहे, याचे भान सावरकरांना होते. त्यामुळे त्यांनी स्पृश्य- अस्पृश्यतेची ही हानिकारक भावना नष्ट करण्यासाठी अस्पृश्यता विरोधी चळवळीस आरंभ केला. त्यांच्या या मानवतावादी कार्याचा रत्नागिरी जिल्ह्यातील काही मंडळींना आज विसर पडावा हे दुदैर्व आहे. उद्या, 28 मे रोजी स्वातंत्र्यवीरांची जयंती आहे. तर डॉ. बाबासाहेबांच्या पत्नी रमाबाई यांचा आज 70वा स्मृतिदिन आहे. त्यांचे माहेर 'वणंद' हे दापोलीपासून तीन कि.मी.वर आणि महषीर् अण्णासाहेब कवेर् यांच्या मुरूड या जन्मगावापासून नऊ कि.मी.वर आहे. साने गुरुजी यांचे पालगड हे जन्मस्थानही याच परिसरात आहे. असे असूनही, या साऱ्या मंडळींनी समाजाच्या पुनरुत्थानासाठी केलेल्या ऐतिहासिक कार्याचे आज स्थानिक पुढाऱ्यांना विस्मरण होत चाललेले दिसते. ते होऊ नये याची काळजी घेणे ही काळाची गरज असून त्यासाठी कंबर कसणे हीच स्वातंत्र्यवीरांना आणि रमाबाई आंबेडकरांना श्रद्धांजली ठरेल.

- कुमार कदम

 
</text>
</doc>
