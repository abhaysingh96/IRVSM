<doc>
<docno>1122929.cms.txt</docno>
<text>
 
महामुंबई: मुंबई टाइम्स
कॅम्पसची सुरक्षा वाऱ्यावर
[ Thursday, May 26, 2005  04:06:04 pm]


रेश्मा मुरकर

दीड महिन्यापूर्वी मुंबई युनिव्हसिर्टीच्या कलिना कॅम्पसमध्ये घडलेल्या एका घटनेने सर्वांचीच झोप उडाली होती. युनिव्हसिर्टीच्या हॉस्टेलमध्ये राहणाऱ्या एका विद्यार्थ्यावर जवळच्याच झोपडपट्टीतील गर्दुल्ल्यांनी हल्ला केला. त्याच्या हातावर ब्लेडने वार करण्यात आले होते. जखमी आणि रक्तबंबाळ स्थितीतल्या त्या विद्यार्थ्याला स्वत:वरील हल्ल्याचं 'स्टेटमेण्ट'ही पोलिसांना लिहून देता येत नव्हतं. सोबतच्या विद्यार्थ्यांनी विनंती केल्यानंतर अखेर पोलिसांनी तक्रार नोंदवून घेतली. या घटनेच्या काही दिवस आधीच युनिव्हसिर्टी आवारातून जाण्यासाठी अटकाव केला म्हणून या झोपडपट्टीतून इथल्या सुरक्षारक्षकांवर दगडांचा मारा करण्यात आला होता... या दोन्ही घटना युनिव्हसिर्टीच्या कलिना इथल्या विद्यानगरीतील सुरक्षाव्यवस्थेवर प्रकाश टाकण्यासाठी पुरेशा आहेत.

युनिव्हसिर्टीच्या कलिना इथल्या जागेत अलीकडेच कुलगुरू डॉ. विजय खोले यांनी आपलं निवासस्थान हलवलं आहे. उपनगरातल्या या वास्तूमध्ये राजाबाई टॉवरसारखा मनोरा उभारण्याची महत्त्वाकांक्षी योजनाही युनिव्हसिर्टीने आखली आहे. पण विद्यानगरीची सुरक्षाव्यवस्था मात्र सध्या वाऱ्यावर पडल्यासारखी झाली आहे.

सुरक्षारक्षकांची अपुरी संख्या हे कलिना कॅम्पसचं खरं दुखणं आहे. कॅम्पसला केवळ तारेचं कुंपण असल्याने युनिव्हसिर्टीच्या जागेवर अतिक्रमण करणाऱ्यांचंही फावतं. जवळच्या वस्तीतील अनेक जण 'शॉर्टकटचा' रस्ता म्हणून कॅम्पसच्या परिसरातून बिनदिक्कत ये-जा करतात. त्यातच शेजारच्या झोपडपट्टीतील गर्दुल्ल्यांकडून होणारा त्रास इथल्या सुरक्षारक्षकांसाठी डोकेदुखीचा विषय ठरला आहे. तारेचं कुंपण तोडून कॅम्पसमध्ये सहज शिरकाव करता येतो. कलिना कॅम्पसमध्ये रोज हजारो विद्यार्थ्यांची आणि वाहनांची ये-जा असते. कित्येकदा विद्यार्थ्यांची गदीर् आवरताना इथल्या सुरक्षाव्यवस्थेच्या नाकीनऊ येतात.

युनिव्हसिर्टीच्या या सुमारे 300 एकरच्या कॅम्पसच्या निगराणीसाठी सध्या किमान 150 सुरक्षारक्षकांची आवश्यकता असल्याचं एका सुरक्षारक्षकाने नाव उघड न करण्याच्या अटीवर सांगितलं. पण, प्रत्यक्षात या ठिकाणी केवळ 83 सुरक्षारक्षक कार्यरत आहेत. त्यातही 35 जागा रिकाम्या आहेत. गदीर्च्या म्हणजे, विविध अभ्यासक्रमांसाठी प्रवेश प्रक्रिया सुरू असताना या 35 जागांवर तात्पुरत्या सुरक्षारक्षकांची नेमणूक केली जाते. एरवी, केवळ 50 ते 52 रक्षक कॅम्पसच्या सुरक्षिततेची जबाबदारी सांभाळतात. एकट्या डिस्टन्स एज्युकेशनमध्ये 60 हजार विद्याथीर् शिक्षण घेत आहेत. रक्षकांच्या अपुऱ्या संख्येमुळे कित्येकदा, प्रवेशाच्या वेळी परिस्थिती हाताळणं फारच कठीण होऊन बसतं, असं इथले सुरक्षारक्षक सांगतात.

गेल्या काही वर्षांत कलिना कॅम्पसमध्ये अनेक इमारती उभ्या राहिल्या. राज्यशास्त्र विभाग, डिस्टन्स एज्युकेशन, गेस्ट हाऊस, कुलगुरूंचा बंगला, कॅण्टीन, पंडिता रमाबाई वसतीगृह आदी अनेक इमारतींमुळे कॅम्पसमधील सुरक्षेची जबाबदारीही वाढली. त्या तुलनेत सुरक्षारक्षकांची संख्या मात्र, वाढली नाही. युनिव्हसिर्टीच्या आवारात चार मुलींची हॉस्टेल्स आहेत. काही दिवसांपूवीर्च कुलगुरूंचं निवासस्थानही कलिनामध्ये हलवण्यात आलंय. कुलगुरूंचा बंगला ज्या परिसरात आहे, तो भाग जवळजवळ निर्मनुष्य आहे. जवळच कॅम्पसला लागून असलेल्या भारतनगर आणि वाल्मिकी नगर झोपडपट्टीमुळे हा भाग काहीसा संवेदनशील बनला आहे. काही दिवसांपूवीर् इथल्या रहिवाशांना युनिव्हसिर्टीच्या कॅम्पसमधून जाण्यास सुरक्षारक्षकांनी मज्जाव केला म्हणून त्यांच्यावर दगडफेक करण्यात आली होती.

कलिना कॅम्पसला सुरक्षा भिंत बांधल्यानंतर हा त्रास काहीसा कमी होईल, असं म्हटलं जातं. अतिक्रमणाच्या प्रश्नामुळे ही भिंत लवकरात लवकर बांधण्यासाठी युनिव्हसिर्टीने पुढाकार घेतल्याचं गेल्या महिन्यात कुलगुरू डॉ. विजय खोले यांनी जाहीर केलं. त्यानंतर, सुरक्षारक्षकांचा जीव भांड्यात पडला. पण, युनिव्हसिर्टी खऱ्या अर्थाने सुरक्षित करायचं असेल, तर रक्षकांची संख्या वाढवण्याशिवाय पर्याय नाही, अशी चर्चा या परिसरात सुुरू आहे. एकूणच कॅम्पसचा विस्तार वाढल्याने सुरक्षेची जबाबदारी वाढली आहे. त्यामुळे, ही संख्या जोपर्यंत वाढत नाही तोपर्यंत इथल्या तुटपुंज्या सुरक्षारक्षकांवर टांगती तलवार कायम राहणार, असं दिसतं.

 
</text>
</doc>
