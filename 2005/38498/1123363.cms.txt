<doc>
<docno>1123363.cms.txt</docno>
<text>
 
धावते जग
सिनेमावाला!
[ Thursday, May 26, 2005  09:05:21 pm]


इस्माईल मर्चंट यांचा सगळ्यात गाजलेला चित्रपट 'शेक्सपिअरवाला' होता आणि भारतीय चित्रपटसृष्टीतील अनेक भलेभले दिग्गज त्याच्या निमिर्तीत सहभागी होते. जेम्स आयव्हरी हे त्या चित्रपटाचे दिग्दर्शक असणे, हे स्वाभाविकच होते; कारण मर्चंट आणि आयव्हरी यांचे नाते चार दशकांचे होते. 'दि क्रिएशन ऑफ वुमन' हा मर्चंट यांचा पहिला सिनेमा. पण 1961 मध्ये निघालेल्या या पहिल्या चित्रपटाने त्यांना दिगंत कीतीर् तर दिलीच; शिवाय आयव्हरी यांच्या- सारखा जिवलग मित्रही त्यांना त्याच सिनेमामुळे मिळाला.

अमेरिकेने या सिनेमाची निवड 'कान फेस्टिव्हल'साठी केली आणि कानच्या मार्गावर असतानाच वाटेत त्यांची गाठ आयव्हरींशी पडली. दोस्तीचा हा गहिरा रिश्ता पुढची चार दशके कायम होता. या दोस्तान्यात पुढे शशी कपूरची भर पडली आणि मर्चंट यांची नाळ पुन्हा एकदा भारताशी जुळली. 'शेक्सपिअरवाला' मध्ये मग शशी कपूर मध्यवतीर् भूमिकेत असणे, हेही अपेक्षितच होते. रूथ प्रावर झाबवाला या प्रख्यात भारतीय साहित्यिक या सिनेमाच्या पटकथालेखनात सहभागी झाल्या होत्या,

तर संगीत ज्येष्ठ दिग्दर्शक सत्यजित रे यांनी दिले होते. 1965 मध्ये पडद्यावर आलेल्या या सिनेमात पाश्चात्त्य आणि भारतीय संस्कृतीतील विविध संकल्पनांची अत्यंत मनोज्ञ पद्धतीने सांगड घालण्यात आली होती आणि त्यानंतरच्या आपल्या अनेक चित्रपटांत ते याच 'थीम'चा विविध अंगांनी विस्तार करीत गेले. 'मर्चंट-आयव्हरी प्रॉडक्शन्स'च्या 1969मध्ये आलेल्या 'गुरू' या चित्रपटात असलेल्या याच संदर्भांना वास्तवाची झालरही होती.

एक पाश्चात्त्य वादक भारतीय संगीतकाराकडे धडे घेऊ इच्छितो, या कथानकाला जॉर्ज हॅरिसन यांनी रवी शंकर यांच्याकडे गिरवलेल्या सतारवादनाच्या धड्याची पार्श्वभूमी होती. पण मुळात मर्चंट यांनी भारतात चित्रपटनिमिर्ती करण्याबाबत घेतलेल्या निर्र्णयास भारत सरकारचा एक निर्णय कारणीभूत ठरला होता. अमेरिकेत जाण्यावर घातलेल्या निर्बंधांमुळे हॉलीवूडच्या सिनेमांच्या भारतातील प्रदर्शनातून मिळणारी रक्कम भारतात गुंतविण्यास वितरक उत्सुक होते.

त्याचा फायदा 'मर्चंट-आयव्हरी प्रॉडक्शन्स'ला झाला आणि त्यामुळेच अनेक दजेर्दार चित्रपट आपल्याला बघायला मिळाले. सिनेनिमिर्ती, दिग्दर्शन आणि अभिनय याबरोबरच मर्चंट यांच्या अंगी आणखी एक मोठा गुण होता. ते उत्तम बल्लवाचार्यही होते! पाककलेवरची त्यांची अनेक पुस्तके प्रसिद्ध आहेत. शशी कपूर आणि त्याची अभिनयपटू पत्नी जेनिफर यांच्याशी त्यांचा दोस्ताना होता. जेनिफरचे 21 वर्षांपूवीर् निधन झाले, तेव्हा मर्चंट यांनी एकट्याने 100 माणसांचा स्वैपाक कसा केला होता, ती आठवण शशी कपूर यांनी नमूद करून ठेवली आहे. मर्चंट यांच्या निधनाने एक अस्सल सिनेमावाला आपल्यातून निघून गेला आहे.

 
</text>
</doc>
