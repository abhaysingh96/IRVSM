<doc>
<docno>1123337.cms.txt</docno>
<text>
 
महाराष्ट्र
घोटाळेखोर बँकेच्या देणगीचा भागधारक संस्थेकडूनिषेध
[ Thursday, May 26, 2005  08:32:14 pm]


अहमदनगर : आथिर्क आणि प्रशासकीय गैरकारभारांबद्दल चौकशी सुरू असलेल्या अहमदनगर अर्बन बँकेकडून एक लाख रुपयांची देणगी शहरात नुकत्याच पार पडलेल्या कुस्ती स्पर्धांसाठी देण्यात आली आणि ती स्वीकारण्यातही आली याचा निषेध येथीलच 'नागरी बँक भागधारक हितसंरक्षण कल्याणकारी संस्थे'ने केला असून बँकेच्या भागधारकांनाही निषेधात सहभागी होण्याचे आवाहन संस्थेने केले आहे.

बँक आथिर्क अडचणीत असताना आणि कर्जवाटपाची 200 हून अधिक प्रकरणे संशयास्पद असताना या बँकेच्या संचालकांनी एक लाख रुपयांची देणगी देणे हा 'आयजीच्या जिवावर बायजी उदार' असा प्रकार असल्याची टीका संस्थेने केली आहे. भागधारकांनीही याबद्दल निषेधाची पत्रे राज्याच्या सहकारमंत्र्यांना पाठवावीत, असे आवाहन संस्थेच्या प्रमुख कार्यर्कत्यांनी प्रसिद्धीपत्राद्वारे केले आहे.

उपमुख्यमंत्र्यांनी भेट टाळली!

त्याचवेळी, अर्बन बँकेच्या 'सदिच्छा भेटी'चा निमंत्रण डावलून उपमुख्यमंत्री आर. आर. पाटील यांनी नीतिमूल्यांच्या पालनाचा वस्तुपाठच घालून दिला, अशा शद्बांत त्यांचे अभिनंदनही 'नागरी बँक भागधारक हितसंरक्षण कल्याणकारी संस्थे'ने केले आहे. अभिनंदनाचे पत्रही पाटील यांना फॅक्स करण्यात आल्याचे संस्थेच्या पदाधिकाऱ्यांनी म्हटले आहे.

आथिर्क दुरवस्थेतील अहमदनगर अर्बन बँकेची चौकशी सहकार खात्याकडून, तसेच रिर्झव्ह बँकेकडूनही होत आहे. असे असताना राजकीय वजन वाढवण्याचा उद्योग बँकेचे पदाधिकारी करीत असल्याबद्दल भागधारकांमध्येही नाराजी आहे.

 
</text>
</doc>
