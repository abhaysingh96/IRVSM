<doc>
<docno>1123464.cms.txt</docno>
<text>
 
क्रीडा
मेहनत हाच मार्ग यशाकडे जातो
[ Thursday, May 26, 2005  10:45:35 pm]


कणकवली : भविष्यात क्रिकेटमध्ये यशस्वी व्हायचे असेल तर उदयोन्मुख खेळाडूंनी प्रामाणिकणे कठोर मेहनत घ्यायला हवी. खेळातील बारकावे जाणून घेत कसून सराव केला पाहिजे. तसेच एकदा केलेली चुक पुन्हा होता कामा नये, याकडे जाणीवपूर्वक लक्ष दिले पाहिजे, असा मंत्र दोणाचार्य पुरस्कार विजेते आणि मास्टर ब्लास्टर सचिन तेंडुलकरचे गुरू रमाकांत आचरेकर यांनी येथील खेळाडूंना दिला.

मनोहर नरे यांनी मांडलेली कोकण रणजी क्रिकेट संघाची संकल्पना सध्या पुढे आली आहे. त्यासाठी आचरेकर आणि दक्षिण आफ्रिकेविरुद्ध कसोटी पदार्पणातच शतक झळकावणाऱ्या प्रवीण आमरे यांचे वडील कल्याण आमरे सध्या जिल्ह्याच्या दौऱ्यावर आहेत. या दोघांनी येथील बोडिर्ंग ग्राऊंडला भेट दिली. कोकण रणजी क्रिकेट संघात जिल्ह्यातील खेळाडूंनी आपला ठसा उमटवावा, यासाठी आम्ही प्रयत्नशील असल्याचे आचरेकर यांनी सांगितले.

मुलांना लहानपणापासून लेदरबॉल क्रिकेटचा सराव दिल्यास ते उत्तम होईल. कॉलेज जीवनात लेदरचा सराव करेपर्यंत बराच कालावधी गेलेला असतो. तसेच लहानपणी एखादी गोष्ट शिकण्याची जबरदस्त इच्छाशक्ती असते. जिज्ञासूपणा असतो. खेळाडूंमध्ये शिस्त असायला हवी. ती मुलांमध्ये लागते. क्रिकेटच्या पाठ्यपुस्तकातील सर्व संस्कार खेळाडूत वाढीस लागतात. कॉलेजच्या वयात या गोष्टी फारशा अंगवळणी पडत नाहीत. या वयात आपण प्रत्येक चेंडू 'तडकवण्यावर'च अधिक भर देतो. त्यामुळे साधारणपणे पाचवीपासून लेदरबॉलचा सराव करणे आवश्यक आहे; परंतु जिल्ह्यात सुविधांची वानवा आहे. याचा विचार आपल्या लोकांनी केला पाहिजे. सुविधा उपलब्ध करून देण्यासाठी पुढाकार घेतला पाहिजे. मॅटिंग खेळपट्ट्यांपेक्षा आता हिरवळ असलेल्या खेळपट्ट्यांवर खेळाडूंना सराव दिला पाहिजे, असेही ते म्हणाले. आचरेकर यांनी बोडिर्ंग मैदानावर खेळाची पाहणी केली आणि नंतर नवोदित खेळाडूंना काही टिप्स दिल्या. तत्पूवीर् आचरेकर व आमरे यांचा मालवणवासियांच्या वतीने मालवणचे वरिष्ठ खेळाडू दत्ता हडकर यांच्या हस्ते सत्कार करण्यात आला.

 
</text>
</doc>
