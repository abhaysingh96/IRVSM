<doc>
<docno>1123473.cms.txt</docno>
<text>
 
अर्थव्यवहार
'सेल'ची जोरदार कामगिरी; नफ्यात 171 टक्के वाढ
[ Thursday, May 26, 2005  10:51:21 pm]


वृत्तसंस्था

नवी दिल्ली : केंद सरकारच्या मालकीची महाकाय पोलाद उत्पादक कंपनी स्टील अथॉरिटी ऑफ इंडिया लि.ने ('सेल') 2004-05 आथिर्क वर्षात जोरदार कामगिरी बजावली असून, निव्वळ नफ्यात 171 टक्के वाढ साध्य केली आहे.

कंपनीने गतवर्षात 31,800 कोटी रु.च्या उलाढालीवर (आधीच्या वर्षाच्या तुलनेत 32 टक्के वाढ) आणि 29,401.64 कोटी रु.च्या एकूण उत्पन्नावर (22,132.93 कोटी रु., 32.84 टक्के वाढ) 6,817 कोटी रु. निव्वळ नफा (आधीच्या वर्षात 2,512 कोटी रु.) मिळविला. कंपनीने 18 टक्के अंतिम लाभांश जाहीर केला असून, आधी दिलेला 15 टक्के हंगामी लाभांश धरून एकूण 33 टक्के होतो. लाभांशापोटी कंपनी 743 कोटी रु. वितरित करणार असून, पैकी 638 कोटी रु. सरकारला मिळणार आहेत.

'सेल'ने बजावलेल्या या लखलखीत कामगिरीमुळे ती आता देशातील सर्वाधिक नफाक्षम कंपनी बनली आहे. दोनच वर्षांपूवीर् 'सेल' देशातील सर्वात जास्त तोट्यातील कंपनी होती, हे विशेष. कंपनीने 2011-12 वर्षापर्यंत राबविण्याची 25,000 कोटी रु. गुंतवणुकीची विस्तार योजना आखली आहे. या विस्तार कार्यक्रमाअंतर्गत धातू वितळविण्याची क्षमता सध्याच्या 12.5 दशलक्ष टनांवरून 20 दशलक्ष टनांपर्यंत वाढविण्यात येणार आहे.

 
</text>
</doc>
