<doc>
<docno>1122917.cms.txt</docno>
<text>
 
महामुंबई: मुंबई टाइम्स
फेरीवाल्यांविरुद्ध शिवसेनेची मोहीम
[ Thursday, May 26, 2005  04:03:20 pm]


मुंबई टाइम्स टीम

नवीन पनवेलमधील परप्रांतीयांची अतिक्रमणं आठ दिवसांत न हटवल्यास आंदोलन करण्याचा इशारा शिवसेनेने सिडकोला दिला आहे.

नवीन पनवेलला पडलेल्या परप्रांतीय अनधिकृत फेरीवाल्यांच्या वेढ्याविषयीचे वृत्त 'मुंबई टाइम्स'ने दिले होते. त्यानंतर शिवसेनेने या फेरीवाल्यांच्या विरोधात आघाडी उघडली आहे.

मुंबईचं प्रवेशद्वार आणि मुंबई-गोवा, मुंबई-पुणे महामार्गावरचं महत्त्वाचं शहर असल्याने पनवेलचा झपाट्याने विकास होत असला, तरी ऐतिहासिक पनवेलला स्वत:ची वेगळी संस्कृती आहे. बेकायदा दुकानं आणि व्यवसाय उभारून परप्रांतीयांचे लोंढे याच वेगाने येत राहिले, तर पनवेलला स्वत:चा चेहरा उरणार नाही, असं शिवसेनेचे रायगड जिल्हाप्रमुख बबन पाटील यांनी सिडकोचे सुपरिटेण्डेण्ट इंजिनीअर ए.एस. पाटील यांना दिलेल्या निवेदनात म्हटलं आहे. पाटील यांच्यासह शिवसेनेचे शहरप्रमुख सुनित ठक्कर आणि ग्राहक कक्षाचे उपकक्षप्रमुख चंदशेखर सोमण यांनी सिडकोचे नवीन पनवेलचे सुपरिटेण्डट इंजिनीअर ए.एस. पाटील यांना अतिक्रमणं हटवण्यासाठीचं निवेदन दिलं. सिडकोने मात्र अजून याबाबत काहीही प्रतिक्रिया व्यक्त केलेली नाही.

 
</text>
</doc>
