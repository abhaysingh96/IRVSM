<doc>
<docno>1123496.cms.txt</docno>
<text>
 
देश-विदेश
'जो बोले सो निहाल' छत्तीसगडमधूनही मागे
[ Thursday, May 26, 2005  11:13:36 pm]


वृत्तसंस्था

रायपूर : शिरोमणी गुरुद्वारा प्रबंधक समितीने आक्षेप घेतल्यानंतर दिल्ली व इतरत्र ज्या घटना घडल्या त्या इकडेही घडू नयेत म्हणून येथील चित्रपटगृहांतून 'जो बोले सो निहाल' हा चित्रपट गुरुवारी प्रदर्शनातून मागे घेण्यात आला.

शीख समाजाचे प्रतिनिधी तसेच चित्रपटगृहाचे मालक यांच्याशी चर्चा केल्यानंतरच हा निर्णय घेण्यात आल्याची माहिती रायपूरचे विभागीय पोलिस अधीक्षक व्ही. के. चौबे यांनी दिली. गेल्या काही दिवसांपासून छत्तीसगडमध्ये सनी देओलची प्रमुख भूमिका असलेला हा चित्रपट दाखवला जात होता.

 
</text>
</doc>
