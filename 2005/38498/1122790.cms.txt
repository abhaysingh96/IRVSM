<doc>
<docno>1122790.cms.txt</docno>
<text>
 
प्रगती फास्ट
कोचिंग क्लास आवश्यक
[ Thursday, May 26, 2005  03:27:08 pm]


मुंबई युनिव्हसिर्टीच्या एप्रिल 2004 मध्ये घेण्यात आलेल्या मेकॅनिकल इंजिनीअरिंगच्या परीक्षेत द्वितीय क्रमांक आणि मशीन डिझाइनमध्ये प्रथम येण्याचा मान कोकण ज्ञानपीठ कॉलेजच्या संदीप रंगापुरेने मिळवला. त्याला 78.50 टक्के मार्क्स मिळालेेे असून मशीन डिझाइन विषयात 100 पैकी 82 मार्क्स मिळाले आहेत. इंजिनीअरिंगचा अभ्यास कसा करावा, याच्या संदीपने सांगितलेल्या काही टिप्स.

कल्याणच्या सेण्ट ज्युड्स स्कूलमध्ये माझं शालेय शिक्षण झालं. दहावीला 73 टक्के मार्क्स मिळवून बिर्ला कॉलेजमध्ये सायन्सला प्रवेश घेतला. बारावीनंतर मला इंजिनीअरिंगला जायचं होतं. कमी मार्क्स मिळाले तरीही मी इंजिनीअरिंगचा रिझल्ट लागेपर्यंत प्रयत्न करायचं ठरवलं. शेवटच्या यादीत मला कर्जतच्या कोकण ज्ञानपीठ इंजिनीअरिंग कॉलेजमध्ये मेकॅनिकल इंजिनी-अरिंगसाठी प्रवेश मिळाला.

मेकॅनिकल इंजिनीअरिंगच्या सातव्या आणि आठव्या सेमिस्टरला मशीन डिझाइन पेपर 1 आणि 2, नॉन कन्व्हेन्शनल एनजीर् सोर्स, पॉवर प्लाण्ट इंजिनीअरिंग, रेफ्रिजरेटर अॅण्ड एअर कण्डिशनिंग आदी विषय होते. मशीन डिझाइन पेपर 1 आणि 2 मध्ये क्रेन्स, पंप, गिअर, मटेरिअल ट्रान्स्फरिंग यांच्या डिझायनिंगचा अभ्यास केला.

नॉन कन्व्हेन्शनल एनर्जी सोर्समध्ये हवा, पाणी आणि सूर्यप्रकाशाच्या माध्यमातून होणाऱ्या ऊजेर्चा अभ्यास होता. असे ऊर्जास्त्रोत शोधून काढून तुम्ही ऊर्जानिमिर्ती कशी करू शकता, त्यासाठी वापरली जाणारी उपकरणं आदी घटकांच्या अभ्यासाचा याच विषयात समावेश होता.

पॉवर प्लाण्ट इंजिनीअरिंगमध्ये यूरेनिअमपासून ऊर्जानिमिर्ती, हायड्रो इलेक्ट्रिक पॉवर, अणुऊर्जा यांची माहिती मिळाली. रेफ्रिजरेटर अॅण्ड एअर कण्डिशनिंग विषयात या इक्विपमेण्टची यंत्रणा, कार्य, त्यात असणारे विविध घटक यांचा अभ्यास केला. इकॉनॉमिक्समध्ये प्रामुख्याने औद्योगिक अर्थशास्त्रातील विविध थिअरी आणि सिद्धांतांचा अभ्यास करावा लागतो.

शंभर मार्क्ससाठी एक प्रोजेक्ट करावा लागतो. त्यात प्रोजेक्ट आणि तोंडी परीक्षेला प्रत्येकी पन्नास मार्क्स असतात. प्रोजेक्टचा विषय निवडण्यापासून अडचणींना सुरुवात होते. आम्ही तीन जणांनी मिळून 'डिझाइन अॅण्ड फॅब्रिकेशन ऑफ हिट पाइप' हा विषय प्रोजेक्टसाठी निवडला. 1994 साली अमेरिकेने हिट पाइप डिझाइन केला होता, ही माहिती इण्टरनेटवरून मिळाली. तुम्ही कोणत्याही विषयावर प्रोजेक्ट तयार करत असलात तरी मूलभूत माहिती मिळवण्यासाठी इण्टरनेटची मदत घ्यावीच लागते. त्यानंतर आम्ही आयआयटी पवई इथून यासंदर्भातील अधिक माहिती मिळवली.

घर कल्याणला आणि कॉलेज कर्जतला. त्यामुळे कॉलेजला जायला दीड तास आणि घरी यायला दीड तास असे माझे तीन तास रोजच्या प्रवासात जायचे. बहुतांश इंजिनीअरिंग आणि मेडिकलच्या विद्यार्थ्यांना यासारख्या अडचणींना सामोरं जावं लागतं. प्रवासातला वेळसुद्धा अभ्यासासाठी वापरता आला पाहिजे.

इंजिनीअरींगमध्ये स्कोअर करायचा असेल, तर कोचिंग क्लास किंवा प्रायव्हेट ट्यूशन्स असणं अत्यावश्यक आहे. परीक्षा तंत्र आणि सराव यावर क्लासमध्ये खूप भर दिला जातो. कॉलेजमधली लेक्चर्स तुम्हाला परीक्षेचं तंत्र अवगत करायला मदत करत नाहीत. क्लासमध्ये परीक्षेच्या दृष्टिकोनातूनच सगळा अभ्यास होत असतो. मी ठाणे, दादर या ठिकाणी प्रायव्हेट ट्यूशनसाठी जात होतो.

प्रत्येक विषयाच्या काही नोट्स मी स्वत: तयार केल्या, तर काही नोट्ससाठी सीनिअर्सचं मार्गदर्शन घेतलं. परीक्षेपूवीर् तुम्हाला जवळपास एक महिन्याची सुट्टी मिळते. अर्थातच याचा उपयोग अभ्यासासाठी करायला हवा. या सुट्टीचं योग्य पद्धतीने नियोजन केलं, तर तुम्हाला नक्कीच यश मिळतं.

मी प्रत्येक विषयाला पाच ते सहा दिवस देणारं वेळापत्रक तयार केलं होतं. शिवाय युनिव्हसिर्टीचे आधीच्या वर्षांचे पेपर सोडवण्याचा सराव केला. याचा उपयोग 100 मार्क्सचा पेपर तीन तासांत पूर्ण करण्यासाठी होतो. निव्वळ पाठांतर करून उपयोग होत नाही. तुम्ही अभ्यास केलेले मुद्दे उत्तरात योग्य तऱ्हेने मांडता आले पाहिजेत. यासाठी सरावाचा उपयोग होतो. नियोजित अभ्यासपद्धतीमुळेच मला हे यश मिळवता आलं.

- गणेश आचवल

 
</text>
</doc>
