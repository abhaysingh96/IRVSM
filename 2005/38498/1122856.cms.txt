<doc>
<docno>1122856.cms.txt</docno>
<text>
 
महामुंबई
वसईत पॉवर क्रिकेट बोलिंग मशीन
[ Thursday, May 26, 2005  03:46:25 pm]


मुंबई टाइम्स टीम

वसई : वाघोलीच्या रॉयल क्लासिक रिसॉर्टमध्ये आता पॉवर क्रिकेट मशीनची (वेगाने चेडू फेकणारी) सुविधा उपलब्ध झाली आहे. रिसॉर्टमध्ये पर्यटकांना असलेल्या विविध इनडोअर आणि आउटडोअर खेळांमध्ये आता पॉवर क्रिकेट मशीनची भर पडली आहे.

निसर्गाच्या कुशीत सर्वसोयींनी सुसज्ज असलेल्या रॉयल क्लासिक रिसॉर्टमध्ये पर्यटकांना सहलीचा आनंद लुटतानाच त्यांच्या स्वास्थाचीही काळजी घेतली जाते. स्विमिंगपूल, बोटींग, गार्डन, लहानमुलांसाठी विविध खेळ, मोठ्यांसाठी विविध विरंगुळ्यांची साधनं यासह सोना बाथ, स्टीम बाथ आणि जॅकुझीची इथे व्यवस्था आहे.

पर्यटकांना सहलीची मौज लुटताना खेळाचीही सोय व्हावी म्हणून विविध इनडोअर आणि आउटडोअर खेळांची सुविधा इथं आहे. त्यात क्रिकेटची व्यवस्था होती. आता त्यात पॉवर क्रिकेट मशीनची सोय करण्यात आली आहे. रिसॉर्टचे संचालक दमयंती देशमुख आणि दत्तात्रय देशमुख यांनी लग्नाच्या सुवर्ण महोत्सवानिमित्त ही मशीन फुलारे चॅरिटेबल ट्रस्टला मोफत दिली आहे. त्याचा फायदा पर्यटकांसोबतच होतकरू क्रिकेटपटूंना व्हावा, यासाठी ही मशीन रिसॉर्टमध्ये बसवण्यात आली आहे.

बॉलरऐवजी मशीनने आपल्याला हव्या तेवढ्या वेगाने चेंडू फेकला जातो. मुंबईत सध्या काही ठिकाणी या मशीनद्वारेच प्रशिक्षण देण्याची व्यवस्था केली गेली आहे. वसईत एकमेव रॉयल क्लासिक रिसॉर्टमध्ये ही मशीन आहे. या मशिनचा वापर मोफत करता येणार आहे. रिसॉर्टमधील मैदानात तज्ञांच्या मदतीने क्रिकेट प्रशिक्षण वर्ग सुरू करण्यात येणार आहेत. तसंच शाळा, कॉलेज अथवा क्लबसाठी ही मशीन उपलब्ध करून दिली जाणार आहे. तसंच सध्या या रिसॉर्टमध्ये येणाऱ्यांना विशेष सवलत देणार आहे. अधिक माहितीसाठी संपर्क : जयवंत नाईक- 95250-2471592, 3090956, 09326694561.

 
</text>
</doc>
