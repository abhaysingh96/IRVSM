<doc>
<docno>1123518.cms.txt</docno>
<text>
 
महामुंबई
खाजगीकरणातून जोहान्सबर्गचा कायापालट
[ Thursday, May 26, 2005  11:46:44 pm]


म. टा. प्रतिनिधी

ठाणे : रस्ते बांधणीनंतर त्या रस्त्यांची वीस वर्षांची हमी, घंटागाडीचा अधिक प्रगत आविष्कार असलेल्या पीकअप व्हॅन, महापालिका स्वत:च राबवत असलेली झोपडपट्टी पुनविर्कासाची कामे या विकासकामांबरोबरच खाजगीकरणाच्या माध्यमातून जोहान्सबर्गचा गेल्या वर्षांत कायापालट झाल्याचे निरीक्षण ठाण्याचे महापौर राजन विचारे यांनी नोंदवले.

'ऑस्ट्रेलिया हॅबिटॅट स्टडीज' आणि भारतातील 'आयएचएस' या संस्थांनी दक्षिण आफ्रिकेतील जोहान्सबर्ग आणि दुबईत अबुधाबी येथे 18 ते 23 मे या काळात 'गुड र्गव्हनन्स अॅण्ड इफेक्टीव्ह लीडरशीप' कार्यशाळेचे आयोजन केले होते. या कार्यशाळेत भारत आणि टांझानियामधील प्रशासकीय अधिकारी, उपसचिव, मंत्री, सभापती, महापौर अशा 45 जणांचा समावेश होता.

महाराष्ट्रातून ठाण्याचे महापौर राजन विचारे, जीवन प्राधिकरणाचे सदस्य सचिव भसाळे आदींची निवड या कार्यशाळेसाठी झाली होती.

पर्यावरण, उत्तम प्रशासन, आथिर्क विकास, रोजगाराच्या संधींची उपलब्धता, एड्स नियंत्रण आणि निर्मूलन या विषयांवर विविध सादरीकरणे आणि तज्ज्ञांची भाषणे या कार्यशाळेत झाली. महापौर राजन विचारे यांनी ठाण्याच्या प्रगतीचा आणि विकासाचा आलेख अबुधाबी येथील बैठकीत मांडला.

खाजगीकरणाच्या माध्यमातून, सल्लागारांच्या मदतीने पाणीपुरवठा, हॉस्पिटल, रस्ते, घनकचऱ्याची विल्हेवाट करण्याचे काम महापालिका करीत असते. 2010 साली येथे होणाऱ्या क्रिकेट विश्वचषकासाठी जोहान्सबर्गमध्ये मूलभूत सेवांचे जाळे उभारण्याचे काम सध्या सुरू आहे. बीओटी तत्त्वावरील रिंग रेल्वे हा त्यापैकी एक प्रकल्प असल्याची माहिती विचारे यांनी दिली.

जोहान्सबर्ग येथील प्रशासनात भारतीय अधिकारी मोठ्या पदांवर काम करीत आहेत. स्वत:चे ज्ञान, त्या त्या क्षेत्रातील तज्ज्ञांचा सल्ला यांच्या संयोगातून काम करण्याची तेथील प्रशासनाची पद्धत आपल्यापेक्षा प्रभावी असल्याचे मतही विचारे यांनी नोंदवले. ठाण्याच्या विकासाची मुर्हूतमेढ रोवणारे आयुक्त टी. चंदशेखर यांच्याही कामाची तशीच पद्धत असल्याचेही ते म्हणाले.

दुबईच्या भोवतीच्या समुदात ज्या प्रमाणात भराव टाकून बांधकामे सुरू आहेत. सात वर्षं सतत भरणी करून समुदात मोठे कृत्रिम बेट तयार करण्यात आले आहे. ते पाहून त्सुनामीचा तडाखा अनुभवलेल्या भारतीयांना धक्का बसतो.

त्याचबरोबर पाण्याचा त्यांनी केलेला पुनर्वापर हाही अचंबित करणारा असल्याचेही महापौर म्हणाले. ठाण्यातील विकासकामांसंदर्भात विचार करताना या दौऱ्यातील अनुभवाचा निश्चितच फायदा होईल, असा विश्वासही त्यांनी व्यक्त केला.

 
</text>
</doc>
