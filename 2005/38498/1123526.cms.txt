<doc>
<docno>1123526.cms.txt</docno>
<text>
 
महामुंबई
राष्ट्रवादीचे लक्ष्य आता गुजरात
[ Thursday, May 26, 2005  11:50:57 pm]


म. टा. प्रतिनिधी

मुंबई : राज्याच्या विधिमंडळात सर्वाधिक सदस्य संख्या असलेला पक्ष म्हणून मान्यता मिळविल्यानंतर राष्ट्रवादी काँग्रेसने आता गुजरातकडे लक्ष वळविले असून सुरत येथे होणाऱ्या पक्षाच्या राष्ट्रीय अधिवेशनाच्या निमित्ताने या राज्यातही पक्षाचे अस्तित्व दाखवून देण्याचा राष्ट्रवादीचा प्रयत्न आहे. गुजरातमध्ये राष्ट्रवादीला वगळून पुढील निवडणुकात यश मिळणे सहजासहजी शक्य होणार नाही, हे केंदातील सत्ताधारी संयुक्त पुरोगामी आघाडीतील (युपीए) घटक पक्षांवर बिंबविण्यासाठी या अधिवेशनाला काँग्रेस अध्यक्ष सोनिया गांधी यांच्यासह केंद सरकारमधील घटक पक्षांच्या तमाम वरिष्ठ नेत्यांना आमंत्रण देण्यात आले आहे. लालूप्रसाद यादव, रामविलास पासवान आणि डॉ. फारूख अब्दुल्ला हे नेतेही या अधिवेशनाला उपस्थित राहणार असल्याचे पक्षाचे सरचिटणीस गुरूनाथ कुळकर्णी यांनी सांगितले.

राष्ट्रवादीचे सातवे अधिवेशन 9 व 10 जूनला सुरत येथे होत असून या अधिवेशनाला भाजपच्या खासदार मेनका गांधी आणि त्यांचे चिरंजीव वरूण गांधीही उपस्थित राहणार असल्याची चर्चा होती. मात्र, कुळकणीर् यांनी त्याचा इन्कार केला. एनडीए आणि त्यांच्या मित्रपक्षांना आम्ही बोलाविलेले नाही, असे कुळकणी यांनी सांगितले. मात्र, भाजपशी सहकार्य करणाऱ्या तृणमूल काँग्रेसच्या नेत्या ममता बॅनजीर् यांना आमंत्रण देण्यात आले असून पी. ए. संगमा अधिवेशनाला उपस्थित राहणार आहेत. संगमा यांनी राष्ट्रवादीत येण्याच्या निर्णय आधीच जाहीर केल्याने त्यांना काहीच अडचण नाही, असेही ते म्हणाले. या बड्या नेत्यांच्या व्यतिरिक्त मार्क्सवादी कम्युनिस्ट पक्षाच्या नेत्या वृंदा कारत, दमुकचे केंदातील मंत्री दयानिधी मारन आदी अनेक नेते अधिवेशनाला मार्गदर्शन करणार असलयाची माहिती कुळकणीर् यांनी दिली.

पक्षाचे अध्यक्ष शरद पवार यांच्या अध्यक्षेतेखाली होणाऱ्या अधिवेशनाच्या पहिल्या दिवशी विस्तारित कार्यकारिणीची बैठक होणार असून त्याला देशभरातील 200 नेते आणि पदाधिकारी उपस्थित राहतील. या बैठकीत आथिर्क, राजकीय आणि संघटनात्मक ठराव तयार करण्यात येऊन दुसऱ्या दिवशीच्या खुल्या अधिवेशनात ते मंजूर केले जातील. पक्षाला अधिक व्यापक स्वरूप मिळावे म्हणून विद्याथीर् आघाडी व युवक काँग्रेसच्या पदाधिकाऱ्यांच्या वयावर मर्यादा घालण्याचा धोरणात्क निर्णय घेण्यात आला असून यापुढे विद्याथीर् संघटनेत काम करण्याऱ्यांची मर्यादा 30 वर्ष राहणार असून पस्तिशी पार केलेल्यांना युवक काँग्रेसमधून बाहेर पडावे लागेल, असे त्यांनी सांगितले.

 
</text>
</doc>
