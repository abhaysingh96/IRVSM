<doc>
<docno>1123480.cms.txt</docno>
<text>
 
क्रीडा
तेंडुलकर संघ अजिंक्य
[ Thursday, May 26, 2005  10:58:37 pm]


मुंबई : सामनावीर तन्मय जाधव याने केलेल्या 192 धावांच्या खेळीमुळे सचिन तेंडुलकर संघाने सरदेसाई संघावर पहिल्या डावातील आघाडीच्या आधारे मात केली आणि एल्फ चषक क्रिकेट स्पधेर्चे अजिंक्यपद मिळवले. चार जीवदानांचा लाभ उठवत खेळणाऱ्या तन्मयने आपल्या संघाला एकहाती विजय मिळवून दिला. प्रतिर्स्पध्यांची 269 ही धावसंख्या पार पाडण्यात यश मिळविणाऱ्या तन्मयने सौरभ दळवी (28) याच्यासह पाचव्या विकेटसाठी 131 धावांची तर त्यानंतर मोहम्मद सैद (9) आणि रेहान अहमद (44) यांच्याबरोबर अनुक्रमे 41 आणि 100 धावांच्या भागीदाऱ्या केल्या. त्यापैकी रेहान बरोबरची भागीदारी महत्त्वाची ठरली. 6 बाद 237 अशी स्थिती असता हे दोघे एकत्र आले व त्यांनी पहिल्या डावातील आघाडी मिळवून दिल्यानेच विजेतेपद हाती आले. तेंडुलकर संघाने 392 धावांचा टप्पा गाठला व तन्मय हा बाद होणारा शेवटचा फलंदाज होता.

सरदेसाई संघाच्या केवळ एकाच गोलंदाजाला म्हणावे तेवढे यश आले. झाकी शेख याने 121 धावांच्या मोबदल्यात चार बळी घेतले. ही लढत निर्णायक होणार नाही, हे उघड असता पहिल्या डावातील आघाडी मिळविण्यासाठी चुरस होती. कालच्या 4 बाद 113 धावांवर आपला डाव सुरू करणाऱ्या तेंडुलकर संघाच्या तन्मयचे दोन झेल सकाळीच स्लिप्समध्ये सुटल्याने सरदेसाई संघाची पूर्ण निराशा झाली; पण सौरभ दळवी 196 या धावसंख्येवर कौस्तुभ पवारच्या चेंडुूवर त्रिफळाचीत झाल्यावरही सरदेसाई संघाला आशा होती; पण जाधवने चिवट फलंदाजी करणाऱ्या सैदला साथीला घेत आपल्या लक्ष्याकडे वाटचाल चालू ठेवली व मग रेहानच्या साथीने विजेतेपदाला गवसणी घातली.

मुंबईचे माजी रणजीपटू दीपक जाधव यांचा मुलगा असणाऱ्या तन्मयला सामनावीर निवडण्यात आले. त्याने आपल्या या मॅरेथॉन खेळीदरम्यान 444 चेंडूचा मुकाबला करत 23 चौकार मारले. स्पधेर्मधील सवोर्त्कृष्ट हा किताब सरदेसाई संघाच्या कौस्तुभ पवारला देण्यात आला, तर सवोर्त्कृष्ट फलंदाज हा बहुमान त्याचा सहकारी सुफियान शेख याला प्राप्त झाला. गौरव जठार याला सवोर्त्तम गोलंदाज आणि राजू शर्मा याला सवोर्त्तम क्षेत्ररक्षक निवडण्यात आले.

धावफलक : दिलीप सरदेसाई संघ 269 (निशांत भट 52, कौस्तुभ पवार 55, इशान धुमाळ 38, सौरभ नेत्रावळीकर 75 धावांत 6 बळी, रेहान अहमद 55 धावांत 2 बळी) पराभूत वि. सचिन तेंडुलकर संघ 392 (तन्मय जाधव 192, सौरभ दळवी 28, रेहान अहमद 44, झाकी शेख 121 धावांत 4 बळी, कौस्तुभ पवार 90 धावांत 2 बळी).

 
</text>
</doc>
