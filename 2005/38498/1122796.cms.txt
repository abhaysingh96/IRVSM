<doc>
<docno>1122796.cms.txt</docno>
<text>
 
प्रगती फास्ट
क्लासिक व्हॉइस
[ Thursday, May 26, 2005  03:29:05 pm]


अँग्री यंग मॅनचं व्यक्तिमत्त्व उभारणाऱ्या अमिताभ बच्चनला सुरुवातीच्या काळात आवाज चांगला नाही, म्हणून काही चांगल्या चित्रपटांना मुकावं लागलं होतं. पण पुढे त्याच्या याच आवाजाने वेगळेपण निर्माण केलं. आवाजाची ही किमया केवळ प्रयत्नांने साध्य होत नसून त्यासाठी व्हॉइस कल्चर टेक्निक आत्मसात करावं लागतं.

आवाज म्हणजे कंठातून निर्माण होणारा ध्वनी. कंठातील स्वरयंत्रात असलेल्या दोन स्वरतंतूच्या कंपनातून आवाजाची निमिर्ती होते. श्वास घेण्याच्या क्रियेत बदल घडवून आवाजात सुधारणा करता येते. या श्वसनाच्या पद्धतीवर व्हॉइस कल्चरची टेक्निक अवलबून आहेत. कधीकधी श्वसनाच्या पद्धतीमुळे स्वरयंत्रावर अनावश्यक ताण पडतो आणि आवाजात दोष निर्माण होतात. आवाजातील हे दोष कसे दूर करायचे, याचं कौशल्य तुम्हाला व्हॉइस कल्चरच्या माध्यमातून अवगत करता येईल. यातील 19 व्यायाम प्रकारात श्वसन, व्यंजनाचे व्यायाम, आवाजाची पट्टी, स्वरयंत्र, जिभ, ओठ यांच्या व्यायामांचा समावेश आहे.

भारतीय श्वासशास्त्रातील 'ओमकार' आवाजाची पट्टी सुधारण्यासाठी मदत करतो. पण दीर्घकाळ ओमकारचा सराव केला तर आवाज खराब होण्याची शक्यता असते. त्यामुळे कोणतं तंत्र किती प्रमाणात वापरावं, याची माहितीही तुम्हाला व्हॉइस कल्चर टेक्निक शिकताना दिली जाते. शिवाय आवाजातील काही दोष किंवा आजार दूर करण्यासाठीही या टेक्निकचा वापर करता येतो. काही वेळा संमोहन आणि प्राचीन भारतीय तंत्रांचा वापर कसा करायचा, हे शिकवलं जातं.

व्यक्तिमत्त्व विकासातही आवाज अत्यंत महत्त्वाची भूमिका बजावतो. आवाजात काही दोष असतील तर त्याचा कळत नकळत व्यक्तिमत्त्वावर परिणाम होतो आणि यातून नैराश्यही येऊ शकतं. व्हॉइस कल्चर टेक्निक्सच्या साहाय्याने हे दोष कमी करता येऊ शकतात आणि इतरांवर छाप पाडणारा आवाज मिळवता येतो. संपर्क : व्हाइस कल्चर, 602,

लक्ष्मीकांत अपार्टमेण्ट, काकड इण्डस्ट्रीसमोर, कीर मार्ग, माटुंगा (पश्चिम), मुंबई - 400016. टेलिफोन : 56215647. मोबाइल नंबर : 9820769893. वेबसाइट : 222.1श्ाद्बष्द्गष्ह्व द्यह्लह्वह्मद्ग.ष्श्ाद्व

- प्रगती फास्ट टीम

 
</text>
</doc>
