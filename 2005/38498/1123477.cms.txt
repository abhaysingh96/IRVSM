<doc>
<docno>1123477.cms.txt</docno>
<text>
 
अर्थव्यवहार
'स्विफ्ट' मुंबईत अवतरली!
[ Thursday, May 26, 2005  10:55:09 pm]


म. टा. वाहन प्रतिनिधी

मुंबई : प्रचंड गाजावाजा झालेल्या मारुतीच्या 'स्फ्टि' कारचे दिल्लीनंतर गुरुवारी मुंबईतही दिमाखात अनावरण झाले. 'परवडणाऱ्या किमतीत लग्झरी कारची फीचर्स' अशी जाहिरात झालेली ही कार मारुती उद्योग लिमिटेडच्या दृष्टीने एक प्रकारची क्रांतीच ठरली आहे. मारुतीच्या 'फेस लिफ्ट'बाबत घेतलेल्या धोरणात्मक निर्णयाच्या खुणा 'स्विफ्ट'मध्ये ठायीठायी दिसून येतात.

'स्विफ्ट'चे सर्वांत मोठे वैशिष्ट्य म्हणजे, तिच्या डिझाइन आणि निमिर्तीसाठी 25 भारतीय इंजिनिअर्स अगदी सुरुवातीपासूनच सुझुकी मोटर कॉपोर्रेशनच्या जपानमधील प्लँटमध्ये दोन वषेर् काम करत होते. 'स्विफ्ट' ही खऱ्या अर्थाने भारतीय रस्त्यांसाठीच बनली आहे, असा दावा मारुती उद्योग लिमिटेडचे एमडी आणि सीईओ जगदीश खट्टर करतात, तो यासाठीच.

ग्लोबलायझेशनच्या वाटेवर स्वार झालेल्या नव्या आणि आधुनिक भारतीय ग्राहकाच्या सर्व गरजा 'स्विफ्ट' पूर्ण करेल, असे खट्टर यांनी सांगितले. जपान, भारत, चीन आणि युरोप या चार बाजारपेठांमध्ये 'स्विफ्ट'चे आगमन झाले आहे. एल एक्स आय, व्ही एक्स आय आणि झेड एक्स आय अशा मॉडेल्समध्ये 'स्विफ्ट' उपलब्ध असून, त्यांच्या किमती मुंबईत अनुक्रमे 3 लाख 85 हजार, 4 लाख 3 हजार आणि 4 लाख 83 हजार (जकात किंवा ऑक्टराय वगळून) अशा असतील.

या सर्व किमती इन्विटेशनल किंवा स्वागतमूल्य स्वरूपाच्या असतील, असे मारुती उद्योग लिमिटेडने स्पष्ट केले आहे. ही कार एकूण आठ वेगवेगळ्या रंगात उपलब्ध असेल. भारतासाठी बनवण्यात आलेली 'स्विफ्ट' निर्यातक्षम असली, तरी भारतीय बाजारपेठेलाच प्राधान्य दिले जाईल, असे खट्टर यांनी स्पष्ट केले.

 
</text>
</doc>
