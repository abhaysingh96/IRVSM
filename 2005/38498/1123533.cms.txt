<doc>
<docno>1123533.cms.txt</docno>
<text>
 
महामुंबई
अनवधानाने गोळी सुटून दोघे जखमी
[ Thursday, May 26, 2005  11:54:51 pm]


म. टा. प्रतिनिधी

मुंबई : रिव्हॉल्व्हर साफ करीत असताना अनवधानाने गोळी सुटून शिवडी येथे दोघे जखमी झाले. रे बंदर रोड येथील लकी रेस्टॉरंट पानशॉप येथे कमलेश कुमार फुलचंद तिवारी (26) राहतात. त्यांच्या शेजारीच जयबिंद कुसुमाकर मिश्रा (35) राहतात. मिश्रांकडे परवानाधारक रिव्हॉल्व्हर आहे. बुधवारी सायंकाळी ही रिव्हॉल्व्हर साफ करीत असताना अचानक त्यातून गोळी सुटून ती प्रथम मिश्रांच्या डाव्या मांडीमध्ये घुसली. त्यानंतर ही गोळी समोरच उभ्या असणाऱ्या तिवारी यांच्या उजव्या पंजामध्ये घुसली. या दोघांनाही जे. जे. रुग्णालयात दाखल करण्यात आले. तिवारी यांना उपचारानंतर सोडून देण्यात आले असून मिश्रांवर उपचार सुरू आहेत.

 
</text>
</doc>
