<doc>
<docno>1083772.cms.txt</docno>
<text>
 
देश-विदेश
रायफलखरेदीत 16 कोटींची दलाली
[ Thursday, April 21, 2005  12:20:16 am]


म. टा. विशेष प्रतिनिधी

नवी दिल्ली : दक्षिण आफ्रिकेतल्या ' डेनेल ' या सरकारी कंपनीकडून दोन वर्षांपूवीर् भारतीय सैन्यदलासाठी अँटी मटेरियल रायफलच्या 38.6 लाख डॉलरच्या सौद्यात ' वरस ' या ब्रिटिश सल्लागार कंपनीमार्फत 16 कोटी रुपयांची दलाली दिल्याचे प्रकरण सामोरे आले आहे. दक्षिण आफ्रिकेतले ' केप आर्गस ' या वृत्तपत्राचा हवाला देऊन एका वृत्तवाहिनीने ही बातमी दिल्यानंतर संरक्षण खरेदी घोटाळ्यासंबंधीचा गदारोळ संसदेत नव्या उच्चांकावर पोहोचला. काँग्रेस, राष्ट्रीय जनता दल आणि डाव्या पक्षांच्या सदस्यांनी या बातमीच्या प्रती सभागृहात फडकावत तत्कालीन संरक्षणमंत्री जॉर्ज फर्नांडिस यांना धारेवर धरले. अभूतपूर्व गोंधळामुळे लोकसभाध्यक्षांना दुपारपर्यंत सभागृह तहकूब करावे लागले.

डेनेलने सध्या बंद असलेल्या ' वरस ' ला दलालीपोटी दिलेल्या 16 कोटी रुपयांचा नेमका किती हिस्सा भारतीय खरेदीच्या दलालीपोटी आहे, याची चौकशी द. आफ्रिकेची स्कॉपिर्यन ही चौकशी यंत्रणा सध्या करते आहे. ही खळबळजनक बातमी ' केप आर्गस ' ने प्रसिद्ध केल्याबरोबर ' चॅनल 7' या वाहिनीने ही बातमी देणारे पत्रकार मायकेल स्मिट यांच्याशी संपर्क साधला. संरक्षण खात्याच्या ' प्राइस निगोसिएशन कमिटी ' चा अतिगोपनीय अहवाल तसेच डेनेलला मिळालेले इन्व्हॉइसही ' केप आर्गस ' कडे असल्याचे वृत्तवाहिनीला समजले.

स्मिट यांच्याकडील गोपनीय कागदपत्रांनुसार डेनेलने पावणे तेरा टक्के दलालीवर ' वरस ' ला एजंट नेमले होते. ' वरस ' ला दोन वर्षांपूवीर् तीन हप्त्यांमध्ये 16 कोटी रुपयांची रक्कम दलालीपोटी मिळाली. ही सारी रक्कम भारतीय सैन्यदलासाठीच्या सौद्यांपोटीच होती का, याचा खुलासा अद्याप झालेला नाही.

डेनेलचे भारतातील प्रतिनिधी जॉन पेल्टजशी यांनी , ' कंपनीच्या प्रवक्त्याशी बोला ,' असे त्रोटक उत्तर देऊन हात वर केले. मंगळवारी रात्री बारा वाजेपर्यंत पाठलाग करूनही फर्नांडिस वृत्तवाहिनीच्या प्रतिनिधींना भेटले नाहीत.

बिहारच्या नालंदातील सैन्यदलाच्या काडतूस कारखान्याला डेनेलमार्फतच तंत्रज्ञान पुरवले जाते. भारत आणि द. आफ्रिका यांच्यात संरक्षण खरेदी व्यवहाराविषयी पाच वर्षांपासून वाटाघाटी सुरू आहेत. संरक्षणमंत्री या नात्याने फर्नांडिसांनी 2000 साली द. आफ्रिकेचा दौराही केला होता. कारगिल युद्धात बोफोर्स तोफा परिणामकारक ठरल्यानंतर 155 एमएम तोफांची लष्कराला आवश्यकता आहे. विशेष म्हणजे सध्या या तोफा पुरवण्याच्या स्पधेर्त बोफोर्स, इस्त्रायलची सोल्टम आणि डेनेल या तीन कंपन्या आहेत. बोफोर्सनंतर डेनेलही वादग्रस्त ठरल्यानंतर सोल्टमशिवाय भारताला पर्याय उरणार नाही.

 
</text>
</doc>
