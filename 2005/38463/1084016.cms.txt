<doc>
<docno>1084016.cms.txt</docno>
<text>
 
देश-विदेश
शंभराहून अधिक मृत्युमुखी
[ Thursday, April 21, 2005  09:42:46 am]


टाइम्स वृत्तसेवा/वृत्तसंस्था

बडोदा ( गुजरात) : वाराणसीकडून अहमदाबादकडे जाणाऱ्या साबरमती एक्सप्रेस, बडोद्याजवळील शामिलिया स्थानकानजिक मालगाडीवर आदळून गंभीर अपघात झाला आहे. मध्यरात्री सव्वातीनच्या सुमारास झालेल्या या अपघातात शंभराहून अधिक मृत्युमुखी पडले असून अनेकजण जखमी झाल्याची शंका व्यक्त करण्यात येत आहे.

साबरमती एक्सप्रेस ज्या रुळावरून धावत होती, त्याच रुळावर उभ्या असलेल्या मालगाडीशी टक्कर होउन हा भयानक अपघात झाला. यात साबरमतीचे सहा डबे रुळावरून घसरले असून त्यात शेकडो प्रवासी होते. सिग्नलयंत्रणेतील दोषांमुळे हा अपघात झाल्याचे सांगण्यात येते. साबरमतीचा चालकाचा या अपघातात जागीच मृत्युमुखी झाला.

अहमदाबाद, गांधीनगर व बडोदा येथून रेल्वेची मदतपथके व रुग्णवाहिका घटनास्थळी पोचल्या असून मदतकार्यास सुरुवात झाली आहे. रेल्वेमंत्री लालूप्रसाद यादव व अन्य रेल्वे अधिकारी घटनास्थळी रवाना झाले आहेत. मदतीसाठी अन्य सुविधा पाठविण्याचे काम युद्धपातळीवर हाती घेण्यात आले आहे.

 
</text>
</doc>
