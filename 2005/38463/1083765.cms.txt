<doc>
<docno>1083765.cms.txt</docno>
<text>
 
महामुंबई
'शॅडो कॅबिनेट'च सावलीत
[ Thursday, April 21, 2005  12:18:15 am]


नरेंद पाठक

मुंबई : नव्या विधानसभेत प्रथमच निवडून आलेल्या काही सदस्यांनी चांगला प्रभाव पाडला असताना राज्य सरकारला कोडीत पकडण्यासाठी स्थापन करण्यात आलेल्या शिवसेना-भाजप युतीच्या ' शॅडो कॅबिनेट ' ची कामगिरी तुरळक अपवाद वगळता निराशाजनक आहे.

सरकारला अडचणीत आणण्यासाठी आणि सभागृहातील कामकाजाचा दर्जा सुधारण्यासाठी युतीने शॅडो कॅबिनेट स्थापन करून विविध खात्यांची जबाबदारी ज्येष्ठ तसेच नव्या सदस्यांकडे सोपवली. संबंधित खात्यांच्या मागण्यांच्या वेळी शॅडो कॅबिनेटमधील ' मंत्र्यां ' नी सभागृहात प्रभाव दाखवणे आवश्यक होते. प्रत्यक्षात शॅडो कॅबिनेटचे अर्थमंत्री एकनाथ खडसे, वनविभागाची जबाबदारी असलेल्या शोभा फडणवीस, कृषीविभाग पाहणारे आर. ओ. पाटील, ऊर्जा विभागाचे गिरीश बापट, सार्वजनिक बांधकाम विभागाची जबादारी असलेले देवेंद फडणवीस, शिक्षण विभाग पाहणारे विनायक निम्हण, आरोग्य विभागाचे बी. एस. पाटील, दुग्ध विकासाची धुरा वाहणारे प्रताप जाधव, सहकार विभाग पाहणारे शंभूराजे देसाई यांचीच कामगिरी उत्तम होती. भाजपचे शॅडो कॅबिनेटचे मंत्री सुधीर मनगुंटीवार यांची कामगिरीही नजरेत भरणारी होती.

युती सरकारमध्ये राज्यमंत्री असलेले गजानन कीतीर्कर, बाळा नांदगावकर, बबन घोलप, जुने सदस्य सुरेश गंभीर, राज पुरोहित यांची कामगिरी मात्र निराशजनक होती.

विरोधी पक्षनेते नारायण राणे हे शिवसेनेच्या अन्य सदस्यांना सभागृहात बोलू देत नाही, असा आरोप होत असताना खात्याच्या मागण्यांवरील चचेर्ला ' शॅडो कॅबिनेट ' मधील मंत्रीच प्रारंभ करीत. पण नगरविकास खात्यावर बोलताना गजानन कीतीर्कर हे मालाड-गोरेगाव आणि आरे कॉलनीमधील समस्यांवरच घुटमळले.

हीच गत बाळा नांदगावकरांची होती. भाषणात कसलाही अभ्यास नसे. जोश नसलेले हे दोन्ही सदस्य किमान पिचवर टिकून राहण्यासाठी तरी काही काळ बॅटिंग करायलाही तयार नव्हते. गिरण्यांच्या प्रश्ानवर नांदगावकरांनी काही प्रश्ान् विचारले, तरी त्यात कसलीही आग्रही भूमिका नव्हती. भाजपचे राज पुरोहित हे भाषणापेक्षा अन्य बाबींतच आघाडीवर असतात.

सभागृहात दुष्काळी तालुक्यांसाठी वैधानिक विकास मंडळ स्थापन करण्याच्या प्रस्ताव, अंधश्ाद्धा निर्मूलन कायदा, राजकोषीय उत्तरदायित्व विधेयक या विषयांवर विरोधी पक्षनेते नारायण राणे, गोपीनाथ मुंडे, गणपतराव देशमुख, एकनाथ खडसे हे तर सभागृहातील धडाडणाऱ्या तोफाच झाले होते.

शेतकरी कामगार पक्षाचे वामनराव चटप हे प्रत्येक कामकाजात हिरीरीने भाग घेत होते. पण त्यांचा उपदव जाणवू लागल्याने उपमुख्यमंत्री आर. आर. पाटील व त्यांच्यात खडाजंगी उडाली. सभागृहातील ' पॅक्टिसिंग अॅडव्होकेट ' असा त्यांचा उल्लेख विधानसभाध्यक्ष बाबासाहेब कुपेकर यांनी एकदा केला.

मंत्र्यामध्ये हसन मुश्ाीफ, चंदकांत हंडोरे, बाबा सिद्दिकी, सिद्धराम मेहत्रे, रणजित कांबळे, रवीशेठ पाटील आणि जयप्रकाश दांडेकर यांची विरोधकांची तेज गोलदांजीला तोेेंड देताना दमछाक झाली.

 
</text>
</doc>
