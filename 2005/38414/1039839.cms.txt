<doc>
<docno>1039839.cms.txt</docno>
<text>
 
महाराष्ट्र
उस्मानाबादमध्ये भूमी अभिलेख अधीक्षक निलंबित
[ Thursday, March 03, 2005  06:45:15 pm]


उस्मानाबाद : जिल्हाधिकाऱ्यांच्या अधिकारांचा वापर करून नियमबाह्य काम केल्याबद्दल उस्मानाबाद जिल्हा भूमी अभिलेख अधीक्षक एन. जी. डईके यांना भूमी अभिलेख संचालक टी. सी. बेंजामिन यांनी निलंबित केले आहे.

डईके यांनी आपल्या अधिकारात नसलेले नगरभूमापन मिळकतीतील दुरुस्तीचे काम जिल्हाधिकाऱ्यांच्या परस्पर त्यांच्या अधिकारांचा गैरवापर करून केले.

उस्मानाबाद शहर, तुळजापूर शहर, आरणी, कोंड, वाशी आदी गावांमध्ये डइके यांनी क्षेत्र दुरुस्ती केली. या प्रकरणाची तक्रार तालुका भूमी अभिलेख निरीक्षक गीता देशपांडे यांनी जिल्हाधिकाऱ्यांकडे केली होती.

या तक्रारीनंतर प्रकरणाची माहिती घेऊन डईके यांनी नगरदुरुस्तीमध्ये गैरप्रकार केल्याचे आढळून आल्याने संचालक बेंजामिन यांनी डईके यांना निलंबित केले. डईके यांच्यावरील कारवाईने उस्मानाबादच्या प्रशासनात खळबळ उडाली आहे.

 
</text>
</doc>
