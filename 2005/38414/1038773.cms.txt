<doc>
<docno>1038773.cms.txt</docno>
<text>
 
महामुंबई
रेल्वे प्रवाशांच्या सुरक्षिततेला ठेंगा
[ Thursday, March 03, 2005  12:27:17 am]


म. टा. प्रतिनिधी

मुंबई : मुंबई उपनगरी सेवेच्या अखत्यारीत येणाऱ्या छत्रपती शिवाजी टमिर्नस ते कर्जत, खोपोली व पनवेल तसेच चर्चगेट ते विरार, डहाणूरोड स्टेशनांच्या आवारात लोकलखाली सापडून अथवा गदीर्मुळे पडल्यामुळे वर्षाकाठी सरासरी साडेसहा ते सात हजार अपघात होतात. त्या अपघातातील सुमारे 50 टक्के व्यक्ती दगावतात. मुंबईकरांच्या दृष्टीने सुरक्षेच्या गंभीर प्रश्ानवर रेल्वेमंत्र्यांनी बजेटमध्ये काहीच तरतूद न केल्याने प्रवाशांमध्ये नाराजीची भावना आहे.

मध्य व पश्चिम रेल्वेच्या मुंबई विभागातील लोकलच्या अपघातांची दरवर्षाची संख्या काळजी करणारी आहे. रेल्वेमार्ग ओलांडताना तसेच लोकलमध्ये होणाऱ्या प्रचंड गदीर्मुळे अपघात घडतात. अपघाताच्या प्रमाणावर नियंत्रण आणण्यासाठी हायकोर्टाने काही उपाययोजनेबाबत मार्गदर्शन सूचनेचे निदेर्श प्रशासनाला दिले आहेत. त्यासाठी बजेटमध्ये काहीच तरतूद दिसत नाही, असे मानवता रेल्वे अॅक्सिडेंट रिस्पॉन्स सेंटरचे मुख्य संयोजक भावेश पटेल यांनी सांगितले.

मुंबईतील 60 लाखांहून अधिक प्रवाशांच्या सुरक्षिततेसाठी लागणाऱ्या आवश्यक पायाभूत सुविधांकडे अक्षम्य दुर्लक्ष करण्याचा रेल्वेचा प्रकार संतापजनक आहे. भाडेवाढ न करण्याच्या प्रस्तावाचे स्वागत आहे. पण वरील मुद्द्याकडे लक्ष देणे गरजेचे होते, असे ते म्हणाले.

प्रवासी भाड्यात किंवा मासिक पासात वाढ नसल्याचे समाधान असले तरी रेल्वे अर्थव्यवस्थेची कामधेनू असलेल्या मुंबई उपनगरी रेल्वेसंबंधी काहीही नवीन तरतूद बजेटमध्ये नसल्याने मुंबईकरांच्या पदरी पुन्हा निराशाच आली आहे, असे मत बाँबे कॉम्युटर्स कौन्सिलचे अध्यक्ष श्ाीकृष्ण शिदोरे यांनी व्यक्त केले आहे. मुंबई रेल्वे सुधारणेसाठी कराव्या लागणाऱ्या खर्चाचे निमित्त सांगून मुंबईकर प्रवाशांवर सेस सुरू केला. मात्र, एकही सुधारणा पदरी पडली नाही. मुंबईचे प्रवासी शांत आणि सोशिक आहेत, हाच त्यांचा गुन्हा ठरत आहे, असा टोलाही शिदोरे यांनी लगावला.

 
</text>
</doc>
