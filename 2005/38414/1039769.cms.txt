<doc>
<docno>1039769.cms.txt</docno>
<text>
 
प्रगती फास्ट
डिफेन्समधला नर्सिंगचा पर्याय
[ Thursday, March 03, 2005  06:04:04 pm]


डिफेन्समध्ये नर्सिंगचं क्षेत्र खास स्त्रियांसाठी राखून ठेवलं आहे. इथे प्रवेश घेण्यासाठी तुम्हाला लेखी परीक्षा, मुलाखत, मेडिकल टेस्ट आणि ट्रेनिंग असे चार टप्पे पार पाडावे लागतात. ट्रेनिंगच्या काळात वेगवेगळ्या मिलिटरी हॉस्पिटलमध्ये नर्सिंग कौशल्यं शिकवली जातात.

डिफेन्समध्ये तुम्हाला नर्सिंग क्षेत्रात करिअर करायचं असेल, तर मिलिटरी नसिर्ंग सविर्सेस ( एमएनएस)मध्ये प्रवेश घ्यावा लागतो. इथे बीएस्सी नसिर्ंग आणि नसिर्ंगचा डिप्लोमा कोर्स हे दोन पर्याय आहेत. या कोर्ससाठी एमएनएसतफेर् एम्प्लॉयमेण्ट न्यूजमध्ये डिसेंबर महिन्यात जाहिरात दिली जाते. जाहिरातीत प्रवेश पात्रता आणि इतर अटींची माहिती दिलेली असते.

प्रवेश अर्जा सोबत पुढील कागदपत्रांच्या फक्त फोटोप्रती जोडाव्या लागतात :

एसएससी सटिर्फिकेट, तुमची जन्मतारीख यावर नमूद असावी लागते.

बारावी परीक्षा उत्तीर्ण सटिर्फिकेट आणि गुणपत्रिका. विषय, कोड किंवा मार्कांची काही माहिती मागे असेल तर त्याचीही प्रत जोडावी.

एससी / एसटी उमेदवार असेल तर जातीच्या दाखल्याची प्रमाणित प्रत.

एसएससी आणि एचएससी परीक्षेदरम्यान दोन पेक्षा जास्त वर्षांचं अंतर असेल तर विद्यार्थ्याने ज्युनिअर कॉलेजमधून बारावी परीक्षा पहिल्या प्रयत्नात नियमित विद्याथीर् म्हणून पास झाल्याचं प्रमाणपत्र जोडावं.

जाहिरातीमध्ये अर्जाच्या शेवटी ' अॅडमिट कार्ड ' चा नमूना दिलेला असतो. ते पाहून मोठ्या कागदावर नमुना तयार करावा. त्याच्यावर फोटो चिकटवावा. अशा तीन प्रती अर्जासोबत पाठवायच्या असतात.

27 x 12 सेंमी आकाराचे तीन एन्व्हलप जोडावेत. त्याच्यावर प्रत्येकी पाच रुपयांची तिकिटं, स्वत:चं नाव आणि पत्ता लिहायला विसरू नका.

विधवा, घटस्फोटित उमेदवारांनी अपत्याविरहित असल्याचं प्रतिज्ञापत्र (अॅफिडेविट)

घटस्फोटित महिलांनी कायदेशीर कागदपत्र आणि त्याबाबत उच्च न्यायालयात वाद दाखल नाही, असं प्रतिज्ञापत्र जोडावं.

ही सगळी कागदपत्रं धाग्याने (टॅग) अर्जाच्या वरच्या डाव्या कोपऱ्याला जोडावीत. त्यातील काहीही

हरवणार नाही किंवा धागा सुटणार नाही, याची काळजी घेतली पाहिजे. सर्व कागदपत्रं एन्व्हलपमध्ये घालून लगेच अंतिम तारखेपर्यंत पोहोचतील, याची दक्षता विद्यार्थ्यांनी घेतली पाहिजे. ही कागदपत्रं खालील पत्त्यावर पाठवावीत.डायरेक्टर जनरल ऑफ मेडिकल सविर्सेस ( आमीर्) , ( डीजीएमएस- 4 बी), एजी ' ज ब्रांच, आमीर् हेडक्वार्टर, रूम नंबर 45, ' एल ' ब्लॉक हटमेण्ट्स, नवी दिल्ली - 110001.

निवड प्रक्रिया : निवड प्रक्रियेत लेखी परीक्षा, मुलाखत, वैद्यकीय तपासणी आणि ट्रेनिंग असे चार टप्पे असतात. लेखी परीक्षा आणि मुलाखतीत मिळालेल्या स्कोअरवर तुमचा या क्षेत्रातील प्रवेश अवलबून आहे.

लेखी परीक्षा :

साधारणत: फेब्रुवारी-मार्चदरम्यान देशभर विविध केंदावर प्रवेशपरीक्षा घेतली जाते. उदा. मुंबई, बंगलोर, कोलकाता, चंदीमंदिर, कोची, डेहरादून, दिल्ली, दानापूर, गुवाहाटी, जबलपूर, जम्मू, जयपूर, लखनऊ, चेन्नई, सिकंदराबाद, त्रिवेंदम आणि विशाखापट्टणम् आदी. परीक्षेत इंग्रजी, बायोलॉजी आणि बौद्धिक क्षमता या विषयावर आधारित प्रश्न विचारले जातात. यातील बायोलॉजी आणि बौद्धिक क्षमता विषयावरील प्रश्न हिंदी आणि इंग्रजी भाषेतून विचारले जातात. लेखी परीक्षा एकूण 90 मिनिटांची असते.

मुलाखत :

लेखी परीक्षेत उत्तीर्ण झालेल्या विद्यार्थ्यांना त्यांच्या गुणवत्ता यादीतील स्थानाप्रमाणे एप्रिल-मे महिन्यात इण्टरव्ह्यूसाठी बोलावलं जातं. अंतिम निवड ही लेखी परीक्षा आणि मुलाखतीत विद्यार्थ्यांनी केलेल्या स्कोअरवर अवलंबून असते. या स्कोअरप्रमाणे गुणवत्ता यादी जाहीर होते. त्यानंतर सगळ्यात महत्त्वाचा टप्पा मेडिकल टेस्टचा असतो.

मेडिकल टेस्ट :

इण्टरव्ह्यूनंतर ज्या उमेदवारांची निवडीसाठी शिफारस केली जाते. त्यांचं स्पेशल मेडिकल बोर्डतफेर् मेडिकल टेस्ट घेतली जाते. ज्यांना तात्पुरत्या कारणासाठी अयोग्य जाहीर केलं आहे त्यांना बोर्डाच्या प्रेसिडण्टकडून कळवलं जातं.

तसंच त्याविरुद्ध दाद मागायची असेल, तर तुम्हाला रेमिडियल/अपिल/रिव्हा मेडिकल बोर्ड कसा करावा, याबद्दल माहिती दिली जाते. या तिन्ही टप्प्यातून तुमची निवड झाली की ट्रेनिंगसाठी प्रवेश दिला जातो.

प्रशिक्षण :

इथे तुम्हाला ट्रेनिंग पूर्ण करणं आणि ते यशस्वीरीत्या पार पाडल्यानंतर कमीतकमी पाच वर्षं मिलिटरीत काम करण्याचा लेखी करार करावा लागतो. बीएस्सी नसिर्ंगसाठी एएफएमसी पूर्ण तर जीएनएम डिप्लोमा कोर्ससाठी तीन वर्षं विनामूल्य ट्रेनिंग वेगवेगळ्या मिलिटरी हॉस्पिटलमध्ये दिलं जातं.

ट्रेनिंगनंतर तुम्हाला मिलिटरी नसिर्ंग सविर्समध्ये लेफ्टनण्टच्या पदावर डिफेन्समध्ये प्रवेश मिळतो. ट्रेनिंगदरम्यान विद्यार्थ्यांना विनामूल्य रेशन/निवास/गणवेश भत्ता आणि स्टायपेण्ड दिला जातो. कमिशन मिळाल्यावर आदेशानुसार नोकरी करावी लागते. भारतात कुठेही नोकरी करावी लागते, याची विद्यार्थ्यांनी दखल घ्यावी. ट्रेनिंगनंतर तुम्हाला पाच वर्षं मिलिटरीमध्ये जॉब करणं, बंधनकारक आहे. ज्यांना निर्णय बदलायचा आहे त्यांना मात्र ट्रेनिंगचा सर्व खर्च द्यावा लागतो.

स्वेच्छेने आणि निवड झाली, तर तुम्हाला कायम सविर्सेसमध्ये सामावून घेतलं जातं. पगार भत्ते, मुबलक रजा, प्रमोशन, सामूहिक विमा तसंच इतर सर्व सोयी- सुविधा डिफेन्सच्या नियमांनुसार मिळतात. जाहिरातीत तुम्हाला यासंदर्भातील माहिती आणि अटींची पूर्व कल्पना दिली जाते.

वैशाली पाटील

एक्झिक्युटिव डायरेक्टर,

स्टडी सर्कल

 
</text>
</doc>
