<doc>
<docno>1040101.cms.txt</docno>
<text>
 
महाराष्ट्र
विद्यार्थी आणि पालक हवालदिल
[ Thursday, March 03, 2005  11:31:12 pm]


म. टा. प्रतिनिधी

पुणे : राजगुरू महाविद्यालयात बुधवारी झालेल्या प्रकारानंतर बारावी आणि दहावीच्या परीक्षांमध्ये होणारे गैरप्रकार रोखण्यासाठी राज्य माध्यमिक आणि उच्च माध्यमिक शिक्षण मंडळाने अधिक लक्ष देण्याची गरज विद्याथीर् आणि पालक व्यक्त करत आहेत.

' सामूहिक कॉपी ' च्या बुधवारी झालेल्या घटनेनंतर आपले शैक्षणिक नुकसान होऊ नये, यासाठी विद्यार्थ्यांनाच पुढाकार घेऊन शिक्षण मंडळाकडे तक्रार दाखल करावी लागली होती. केंद बदलण्यासंबंधी निर्णय होण्यास परीक्षेच्या कालावधीतले मोलाचे चार तास त्यांना गमवावे लागले होते. त्यामुळे या परिस्थितीत विद्यार्थ्यांनी सर्वप्रथम कोणाकडे दाद मागायची, याबाबत संभ्रम निर्माण झाला आहे. त्यावर बोलताना पुणे विभागीय मंडळाचे अध्यक्ष सुरेश जगताप आणि सहसचिव सुरेश पवार यांनी सांगितले की, प्रवेशपत्र भरण्यापासून अखेरचा पेपर सुरळीत पार पडेपर्यंत काळजी घेण्याचे काम केंद संचालक म्हणून कार्यरत असणाऱ्या मुख्याध्यापक आणि प्राचार्यांचे आहे.

या संदर्भातल्या सर्व सूचना पुणे, सोलापूर आणि नगर येथील संबंधितांना परीक्षेपूवीर्च देण्यात आल्या होत्या. विद्यार्थ्यांना कोणतीही शंका आल्यास त्यांनी सर्वप्रथम मुख्याध्यापक-प्राचार्यांकडे तक्रार करावी. त्यांच्याकडून योग्य प्रतिसाद न मिळाल्यास बोर्डाकडे दाखल केलेल्या तक्रारीची योग्य ती दखल घेण्यात येईल, असेही त्यांनी स्पष्ट केले.

 
</text>
</doc>
