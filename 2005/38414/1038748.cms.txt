<doc>
<docno>1038748.cms.txt</docno>
<text>
 
महाराष्ट्र
'धम्मा'ची बीजे रोवणाऱ्या संघर्षाचा अमृतमहोत्सव
[ Thursday, March 03, 2005  12:14:08 am]


म. टा. प्रतिनिधी

नाशिक : ' हिंदू म्हणून जन्मलो तरी हिंदू म्हणून मरणार नाही ' या डॉ. बाबासाहेब आंबेडकर यांच्या गर्जनेसाठी कारणीभूत ठरलेल्या आणि त्यांच्या मनात ' धम्मा ' ची बीजे रोवणाऱ्या संघर्षाचा अमृतमहोत्सवी जागर दलित बांधवांनी काळाराम मंदिरप्रवेश सत्याग्रहाला 75 वर्षे पूर्ण झाल्याबद्दल बुधवारी नाशिकमध्ये केला.

बाबासाहेबांनी उभारलेल्या समतेच्या लढ्यात काळाराम मंदिर प्रवेश सत्याग्रहाचे स्थान अनन्यसाधारण आहे. हिंदूधमिर्यांच्या मनात असलेली दलितांविषयीची अस्पृश्यतेची भावना दूर करण्याची डॉ. आंबेडकर यांची कळकळ होती. त्यासाठी त्यांनी निवडले नाशिकसारख्या धामिर्क नगरीतील श्रीरामाचे मंदिर. रामनवमीचा मुहूर्त साधून दोन मार्च 1930 रोजी डॉ. आंबेडकरांनी नाशकातील मोठ्या राजवाड्यात दलित बांधवांची जंगी सभा घेतली. तेथून सुमारे 15 हजार अनुयायांना सोबत घेऊन ते काळाराम मंदिराशी मिरवणुकीने आले. मात्र, सनातनी प्रवृत्तीच्या मंडळींनी मंदिराचे दरवाजे बंद करून त्यांना प्रवेश नाकारला.

ही घटना बाबासाहेबांच्या मनावर खोलवर परिणाम करून गेली. तेव्हापासून पुढचे पाच वर्ष दादासाहेब गायकवाड यांच्या नेतृत्वाखाली दलित बांधव काळाराम मंदिरप्रवेशासाठी झगडत होते. पुढे अशाच प्रकारच्या संघर्षांची सुरुवात अनेक ठिकाणी झाली. सामजिक समतेच्या संघर्षलढ्याचा आरंभबिंदू ठरलेल्या त्या दिवसाला बुधवारी 75 वर्षे पूर्ण झाली.

गेल्या पाऊण शतकात अनेक गोष्टींचे संदर्भ बदलेले असले, तरी सनातनी प्रवृत्ती अद्याप कायम आहेत, हे कटू वास्तव दोन वर्षांपूवीर् ' मटा ' नेच प्रकाशात आणले होते. त्यावेळी दादासाहेब गायकवाड यांच्या जन्मशताब्दीनिमित्त काळाराम मंदिराच्या पूर्व दरवाजाशी शिलालेख बसवण्यास काही विश्वस्तांनीच खळखळ केली होती. आता मात्र काळाराम मंदिर पुजाऱ्यांच्या घराण्यातल्या 27 व्या पिढीतले सुधीर पुजारी यांनीच पुढाकार घेऊन, त्यांच्या आजोबांनी दलितांना मंदिर प्रवेश नाकारून केलेल्या पातकाचे प्रायश्चित्त घेण्याची तयारी केली आहे.

भाजपने या संघर्षाच्या अमृतमहोत्सवानिमित्त काळाराम मंदिरात पाच दलित आदिवासी जोडप्यांच्या हस्ते बुधवारी पूजा करवून घेतली. त्यावेळी सुधीर पुजारी यांनीच पौरहित्य केले. काळाराम मंदिरप्रवेश सत्याग्रहाचे साक्षीदार असलेल्या काळू दोंदे, फुलाबाई दोंदे, शिवराम मोरे आणि सीताराम दोंदे या चौघांचा सत्कार पंचवटीतील पलुस्कर सांस्कृतिक भवनात झाला. रिपब्लिकन पक्षाच्या आठवले गटातफेर् झालेल्या या कार्यक्रमात आमदार डॉ. वसंत पवार यांच्या हस्ते त्यांना गौरवण्यात आले.

 
</text>
</doc>
