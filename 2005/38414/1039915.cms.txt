<doc>
<docno>1039915.cms.txt</docno>
<text>
 
अर्थव्यवहार
इमामीचा इश्यू चार मार्चपासून
[ Thursday, March 03, 2005  08:03:40 pm]


म. टा. व्यापार प्रतिनिधी

मुंबई : सौंदर्य प्रसाधने आणि हेल्थकेअर उत्पादनांची निमिर्तीतील अग्रगण्य इमामी लि. चार मार्चपासून भांडवल बाजारात उतरत असून, दोन रुपये मूल्याच्या 50 लाख शेअर्सची विक्री करीत आहे. ही विक्री 10 फेब्रुवारी रोजी बंद करण्यात येईल.

याबद्दल कंपनीचे अध्यक्ष आर. एस. अग्रवाल म्हणाले की, शेअरची किंमत बुकबिल्डिंगद्वारे ठरेल. यासाठी प्रति शेअर्स किमान किंमत (प्रिमिअमसह) 60 रुपये व कमाल 70 रुपये कंपनीने ठरविली आहे. कंपनी विक्रीस काढणाऱ्या एकूण 50 लाख शेअर्सपैकी पाच लाख शेअर्सची विक्री इमामी कंपनीच्या कर्मचाऱ्यांमध्ये करण्यात येणार आहे. उरलेल्या 45 लाख शेअर्सपैकी पन्नास टक्के शेअर्स संस्थात्मक गुंतवणूकदारांसाठी , 25 टक्के शेअर्स बिगर संस्थात्मक गुंतवणूकदारांसाठी आणि उरलेले 25 टक्के शेअर्स किरकोळ गुंतवणूकदारांमध्ये विक्री करण्यात येणार आहे.

अग्रवाल पुढे म्हणाले की, अॅन्टिसेप्टिक क्रिम, खाद्य तेल, बाम आणि च्यवनप्राश यांच्या उत्पादनांमुळे कंपनीचा 70 टक्के महसूल जमा होतो. शेअर्सची विक्री करून जमा निधीद्वारे विस्तारीकरणाचा योजना आखल्या आहेत. ग्रामीण बाजारपेठ काबीज करणे, छोट्या पॅकचे उत्पादन आणि नवीन उत्पादन बाजारात आणणे यासारख्या योजनांचा यात समावेश आहे.

 
</text>
</doc>
