<doc>
<docno>1039840.cms.txt</docno>
<text>
 
महाराष्ट्र
कुणाच्या खांद्यावर कुणाचे ओझे
[ Thursday, March 03, 2005  06:45:55 pm]


म. टा. वृत्तसेवा

शिर्डी : वृक्षसंवर्धनाची केवळ हाकाटी आणि त्याबद्दल कृती मात्र शून्य, अशी परिस्थिती असताना मिळेल त्या जागी वृक्ष वाढविण्यासाठी निसर्गानेच पुढाकार घेतलेला दिसतोय. संगमनेर-नगर हायवेवर कोल्हार गांवाच्या अलीकडे दोन किलोमीटर अंतरावर बाभळीच्या एका जीर्ण झाडाने, आपण गेल्यानंतर आपल्या पाठीशी कुणीतरी वारस असावे म्हणून एका पिंपळाच्या झाडाला जन्म घालून त्याचे संवर्धनच केले आहे.

सुमारे तीन फूट व्यासाची जाडी असलेले 25-30 फुट उंचीचे बाभळीचे मोठे झाड गेली अनेक वषेर् या रस्त्यावरील येणाऱ्या जाणाऱ्या वाटसरूंना रखरखत्या उन्हात सावली देत असे. तर जवळच शेतात वस्ती करून राहणारे शेतकरी आपली जनावरे याच झाडाखाली सोडतात. मात्र 5-6 वर्षांपासून ही बाभळ कृष होऊ लागली. ते पाहून झाड पुन्हा हिरवे व्हावे म्हणून त्याची छाटणी करण्यात आली.

पण झाडाला पालवी न फुटता तेथे पिंपळाचे झाड जोमाने वाढू लागले आहे. बाभळीच्या खोडावर वाढलेला हा तजेलदार पिपंळवृक्ष आज डौलात उभा आहे. जमिनीपासुन 15-20 फुटापर्यंत बाभळीचे खोड आणि वर टवटवीत पिंंपळवृक्ष, असे दृश्य आजकाल वाटसरूंच्या कुतुहलाचा विषय झाला आहे.

 
</text>
</doc>
