<doc>
<docno>1040098.cms.txt</docno>
<text>
 
महाराष्ट्र
आयुकातील 'मुक्तांगण विज्ञान शोधिका' विस्तारते आहे ...
[ Thursday, March 03, 2005  11:29:06 pm]


म. टा. प्रतिनिधी

पुणे : खगोलविज्ञानावर काम करणाऱ्या ' आयुका ' तफेर् विज्ञान संशोधनावर आधारित ' मुक्तांगण विज्ञान शोधिका ' या प्रकल्पासाठी प्रसिद्ध दिवंगत साहित्यिक पु. ल. देशपांडे यांच्या स्मृतिप्रित्यर्थ त्यांच्या पत्नी सुनीताबाई देशपांडे यानी दिलेल्या 30 लाख रुपयांच्या देणगीतून विद्यार्थ्यांसाठी संकुल बांधले आहे. शालेय विद्यार्थ्यांमध्ये विज्ञानाची गोडी निर्माण व्हावी म्हणून या प्रकल्पासाठी आणखी एका अनामिकाने 20 लाख रुपयांची देणगी जाहीर केली आहे.

या 20 लाख रुपयांपैकी दहा लाख रुपयांचा पहिला हप्ता या अनामिक व्यक्तीने ' आयुका ' कडे पाठवला असून उर्वरित 10 लाख रुपयेही लवकरच देणार असल्याचे कळवले आहे. ' मुक्तांगण विज्ञान शोधिके ' मध्ये काम करणाऱ्या तरुण विद्यार्थ्यांमधील उत्साह, नीतिधैर्य आणि आत्मविश्वास या देणगीमुळे द्विगुणित होण्यास मदत होईल. तसेच विज्ञान शिक्षणासाठी देणगी देणाऱ्या दानशूर लोकांपुढेही यातून एक नवा आदर्श घातला जाईल.

मुक्तांगण विज्ञान शोधिका संकुलाचे बांधकाम पु. लं. देशपांडे यांच्या नावाने देण्यात आलेल्या देणगीतूून गेल्यावषीर् पूर्ण करण्यात आले. याठिकाणी पुणे शहर आणि परिसर तसेच इतर ठिकाणाहून दर आठवड्यास विद्यार्थ्यांच्या भेटी आयोजित केल्या जातात, असे आयुकाचे प्रा. अरविंद परांजपे यांनी सांगितले. ते म्हणाले की, शालेय विद्यार्थ्यांप्रमाणेच कॉलेजमधील विज्ञानप्रेमी विद्यार्थ्यांनाही याठिकाणी काम करण्याची संधी दिली जाते. त्यानुसार काही कॉलेज विद्यार्थ्यांनी सूर्यप्रकाश पृष्ठभागाचा अभ्यास या प्रकल्पाद्वारे केला होता.

अनामिक देणगी

सुनीता देशपांडे यांची पु. ल. देशपांडे स्मृतीप्रित्यर्थ 30 लाख रुपयांची, तर एका अनामिक विज्ञानप्रेमीची 20 लाखांची देणगी

 
</text>
</doc>
