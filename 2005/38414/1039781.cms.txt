<doc>
<docno>1039781.cms.txt</docno>
<text>
 
महाराष्ट्र
पर्यटन झोनमध्ये समावेश झाल्याने रहिवाशांना त्रास
[ Thursday, March 03, 2005  06:09:52 pm]


मंुबई टाइम्स टीम

भाईंदर : मीरा-भाईंदर महापालिका हद्दीतल्या पाच गावांसह मंुबईतील दोन गावं पर्यटन विषयक विशेष झोन म्हणून जाहीर झाली आहेत. या रहिवाशांना आता घरदुरुस्तीसाठीही स्थानिक महापालिकांमध्ये न जाता थेट एमएमआरडीकडे धाव घ्यावी लागणार आहे.

पालिका हद्दीतली उत्तन, डोंगरी, तारोड, पाली आणि चौक ही गावं तसंच मंुबईतली गोराई आणि मनोरी ही गावं पर्यटन विशेष झोन म्हणून जाहीर झाल्याची अधिसूचना गेल्या वषीर् ऑगस्ट महिन्यात नगरविकास विभागाने काढली आहे. त्याचा स्थानिक रहिवाशांना पत्ताच नाही. पालिकेतल्या नोटीस बोर्डावर त्याची प्रसिद्धी करण्यात आली होती. मात्र ती कोणीही वाचलेली नाही. या पाच गावांतले रहिवासी घराची दुरुस्ती अथवा नवीन इमारत बांधकाम नकाशा पालिकेकडे सादर करतात तेव्हा त्यांना परवानगीसाठी मंुबईला एमएमआरडीएच्या कार्यालयात जाण्यासाठी सांगण्यात येतं. तिथे गेल्यानंतर कागदपत्रांची छाननी पालिकेने करायची आहे. नंतर आम्ही परवानगी देऊ, असं सांगितलं जातं. प्रत्यक्षात महापालिकेला तशा कोणत्याही लेखी सूचना नसल्याने पालिका छाननी करतच नसल्याचा रहिवाशांचा अनुभव आहे.

या संदर्भात पालिकेचे सहाय्यक नगररचना संचालक नो. र. शेंडे यांच्याशी संपर्क साधला असता त्यांनी परवानगी देण्याचे अधिकार एमएमआरडीएचे आहेत, असं स्पष्ट केलं. नगरविकास विभागाकडून अधिसूचना काढली जाताना पालिकेला त्याची पूर्वकल्पना नव्हती. त्यामुळे काही बाबींचा खुलासा होण्यासाठी आयुक्तांच्या सहीने पत्रही पाठवण्यात आलं आहे. या संपूर्ण विभागासाठी स्वतंत्र विकास आराखडा तयार करण्यात येत असून त्यासाठी एक समितीही गठीत झाल्याचे शेंडे यांनी सांगितलं.

पोलिसांची कारवाई आकसाने

न्यायालयात प्रलंबित असलेल्या प्रकरणात आपल्यावर गुन्हा दाखल करून पोलिसांनी कायद्याचा भंग केला आहे. पंचवीस लाख रुपयांची मागणी पूर्ण न केल्याने हा कारवाई केल्याचा आरोप माजी खासदार मिठालाल जैन यांनी केला आहे. पोलिसांनी मात्र हा आरोप स्पष्टपणे नाकारला आहे.

भाईंदर पश्चिमेला असणाऱ्या एका भूखंडाचे 25 वर्षांहून अधिक काळ भाडेकरू आहोत, या संदर्भात मालकाशी असलेला वाद न्यायालयात प्रलंबित आहे, तरीही पोलिसांनी पैशाची मागणी करून ती पूर्ण झाल्याने आकसाने गुन्हा दाखल केल्याने जैन यांनी पत्रकारांना सांगितलं. हा आरोप त्यांनी प्रतिज्ञापत्रासह केला आहे. पोलिसांनी या आरोपाचा खंडन करतानाच जैन कारवाई टाळण्यासाठी अशा प्रकारच्या दबाव तंत्राचा वापर करत असल्याचं म्हटलं आहे. जैन यांना या गुन्ह्यात पोलिस कोठडी देण्याची विनंती न्यायालयाला करण्यात आली आहे. ती टाळण्यासाठी राजकीय दबाव ते आणत असल्याचं पोलिस निरीक्षक परशुराम काकडे यांनी सांगितलं.

 
</text>
</doc>
