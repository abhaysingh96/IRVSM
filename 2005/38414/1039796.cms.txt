<doc>
<docno>1039796.cms.txt</docno>
<text>
 
महामुंबई: मुंबई टाइम्स
अभिजीत, सानंतर तुमच्याही टॅलण्टला संधी
[ Thursday, March 03, 2005  06:15:45 pm]


प्रवीण मुळ्ये

कोण बनेगा इंडियन आयडॉल ? सर्वांची उत्सुकता ताणणाऱ्या या प्रश्नाचं उत्तर मिळण्यासाठी आता काही तासांचा अवधी उरला आहे. अभिजीत किंवा सानाला मिळणारा जॅकपॉट तुमच्याही घरात येऊ शकतो. इंडियन आयडॉलच्या रुपानं रिअॅलिटी शोजच्या यशाची रिअॅलिटी समजल्यामुळे येत्या एक-दीड महिन्यांत असे आणखी 15 शोज सुरू होण्याच्या मार्गावर आहेत. रिअॅलिटी शोजच्या या महापुरात हातात रिमोट घेऊन बसणारा प्रेक्षक हाच चॅनल्सचा स्टार बनणार असून त्याला आपल्याच पडद्यापुढे खिळवून ठेवण्यासाठी आलिशान मोटारींपासून ते लाखो रुपयांपर्यंत तगड्या बक्षिसांची उधळण केली जाणार आहे.

साँस-बहू आणि फॅमिली ड्रामांऐवजी डान्स डान्स, सिनेस्टार की खोज, बिझनेस बाझिगर, एमटिव्ही रोडिज, पॉपस्टार, रिअलिटी एक्सप्रेस हे शोज सर्वांच्या आकर्षणाचे केंद बनले आहेत. सध्या एण्टरटेनमेण्टबरोबरच फॅशन, स्पोर्ट्स, न्यूज आणि एन्फोेटेमेण्ट अशी सर्वच चॅनल्स रिअॅलिटी शोजच्या प्रेमात पडल्याचं दिसत आहेत. येत्या काही दिवसांमध्ये येणाऱ्या रिअॅलिटी शोजमागे डान्स आणि साँग्ज हीच रिअॅलिटी असली तरी काही चॅनल्सनी कॉपोर्रेट जगत, विद्याथीर्, गृहिणी अशा सर्वांना आपल्या चॅनल्सचे ' स्टार ' बनवण्याच्या दृष्टीनं आपल्या कार्यक्रमांची आखणी सुरू केली आहे. डिस्कव्हरी, नॅशनल जिऑग्राफिकसारखी चॅनेल्स आता थ्रिलिंग एक्सपिडिशन्स, क्विझ कॉन्टेस्ट यांच्या माध्यमातून रिअॅलिटी शो सुरू करण्याची शक्यता आहे.

आपापसातील स्पधेर्मुळे आपल्या कार्यक्रमांच्या रिअलिटीविषयी सर्वांनी कमालीची गुप्तता ठेवली आहे. यातले बहुतेक रिअलिटी शोज परदेशात सध्या लोकप्रिय झालेल्या शोजची ' कॉपी ' करणारे आहेत. रिअॅलिटी शोजमागील यशाची समीकरणं समजावून घेण्यासाठी विविध चॅनल्सच्या रिसर्च टीम कामाला लागल्या आहेत. असे शोज स्पॉन्सर करण्यास अनेक कंपन्याही पुढे येत असल्यामुळेही चॅनल्सच्या उत्साहात भर पडली आहे.

रिअॅलिटी शोजना मिळत असलेल्या चांगल्या प्रतिसादामुळे वेगवेगळे रिअॅलिटी शोज हीच चॅनल्सची ओळख बनणार असल्याचं अनेक चॅनलवाले मान्य करत आहेत. ' आपले चॅनेल्स प्रेक्षकांबरोबर इंटरअॅक्टिव्ह करण्यावर प्रत्येकाचा भर आहे. रिअॅलिटी हे सध्या चॅनल्सवरील बूम असलं, तरी ते फार काळ टिकण्याची शक्यता तशी कमीच असल्याचं छोट्या पडद्यावर गेमिंगची नवी संकल्पना आशियात पहिल्यांदाच घेऊन आलेले प्ले टिव्हीचे व्हाइस प्रेसिडेन्ट (कॉपोर्रेट डेव्हलपमेन्ट) आशिष कौल यांनी सांगितलं.

तुम्हाला छान बोलता येत असेल, तुमच्यावर चांगले बिझनेस प्लॅन असतील, अथवा तुम्ही ड्रायव्हिंग करण्यात मास्टर असाल., तर तुम्हाला रिअॅलिटी शोमध्ये स्टार होण्याची संधी आहे. पण त्यामुळे सध्या छोट्या पडद्यावर चमकत असलेल्या स्टारमंडळींच्या पोटावर पाय येण्याची शक्यता मात्र नाकारता येत नाही.

 
</text>
</doc>
