<doc>
<docno>1038803.cms.txt</docno>
<text>
 
महामुंबई
मुंबईच्या तोंडाला पानेच!
[ Thursday, March 03, 2005  12:49:16 am]


धनंजय गोडबोले

बजेटमध्ये गप्पा हजारो कोटींच्या, पण तरतूद 150 कोटींची

मुंबई : केंदाच्या बजेटमध्ये मुंबई आणि अन्य महानगरांच्या विकासाठी पाच हजार 500 कोटी रुपयांची तरतूद करण्यात आली असल्याची घोषणा केंदीय अर्थमंत्री पी. चिदंबरम यांनी बजेटवरील भाषणात केल्याने मुंबईच्या विकासाठी काही हजार कोटी रुपये मिळण्याची शक्यता असल्याचा आभास निर्माण करण्यात आला होता. प्रत्यक्षात केंदाच्या नगर विकास मंत्रालयाने पायाभूत सुविधांसाठी जेमतेम 150 कोटी रुपयांची तरतूद केल्याने मुंबईच्या तोंडाला पाने पुसण्याची केंद सरकारची परंपरा यावेळी कायम ठेवण्यात आल्याचे स्पष्ट झाले आहे.

अर्थमंत्री पी. चिदंबरम यांचे संपूर्ण बजेट भाषण पीआयबीच्या साइटवर उपलब्ध असून त्यात कोठेही मुंबईच्या योजनांसाठी नेमकी किती तरतूद करण्यात आली आहे, याचा उल्लेख नाही. या बजेटचे स्वागत करताना मुख्यमंत्री विलासराव देशमुख आणि राज्याचे अर्थमंत्री जयंत पाटील यांनी केंद सरकारने प्रथमच मुंबईसाठी मोठी तरतूद केल्याचे सांगितले होते. परंतु अर्थमंत्र्यांचे भाषण वाचल्यानंतर मुंबईकरांचा भ्रमनिरासच होईल.

नगर विकास मंत्रालयाच्या ' डिमांड 100' खालील कलम पाचअंतर्गत केवळ 150 कोटी रुपयांची तरतूद दिसते. गेल्या वषीर् ही तरतूद 220 कोटी रुपयांची होती, त्यात यंदा 70 कोटी रुपयांची घटच करण्यात आली आहे. चिदंबरम यांनी मुंबईची मेट्रो लिंक, वांदे-वरळी, शिवडी-न्हावा शेवा सी लिंक, एमयूटीपी आणि बंगलोरच्या मेट्रो लिंकचा उल्लेख करून सात महानगरे तसेच 10 लाखांवर लोकसंख्या असलेल्या शहरांतील पायाभूत विकासाठी पाच हजार 500 कोटी रुपयांची तरतूद करण्याची घोषणा केली होती. सात महानगरे आणि 10 लाखांपेक्षा अधिक लोकसंख्या असलेली किमान 30 शहरे असल्याने कोणासाठी नेमकी किती तरतूद केली जाणार, हे अर्थमंत्र्यांनी स्पष्ट केले नाही. नगर विकास मंत्रालयाच्या 150 कोटी रुपयांव्यतिरिक्त मुंबईच्या विकासाठी विशेष हेडखाली काही तरतूद केली आहे हे पाहण्याचा प्रयत्न केला असता अशी तरतूद नसल्याचे निष्पन्न झाले.

मुंबईच्या विकासाठी राज्य सरकारने 11 वेगवेगळ्या योजना तयार केल्या असून त्यासाठी 31 हजार कोटी रुपयांचा खर्च अपेक्षित आहे. मुख्यमंत्र्यांनी काही दिवसांपूवीर् पंतप्रधान मनमोहन सिंग यांच्यासमोर प्रेझेन्टेशन करून दरवषीर् 1800 कोटी रु. याप्रमाणे पुढील पाच वर्षात आठ हजार 982 कोटी रुपयांच्या अर्थसाह्याची मागणी केली होती. पंतप्रधानांनी अनुकूल प्रतिसाद दिल्याचा दावा त्यावेळी करण्यात आला होता. प्रत्यक्षात बजेटमध्ये ठोस तरतूद न करता केंद सरकारने मुंबईकरांना फक्त विकासाचे स्वप्न दाखवल्याचे दिसून येते.

 
</text>
</doc>
