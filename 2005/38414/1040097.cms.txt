<doc>
<docno>1040097.cms.txt</docno>
<text>
 
महाराष्ट्र
'10 लाखांच्या तिजोरी'ला गदीर्चा विळखा
[ Thursday, March 03, 2005  11:28:32 pm]


समीर मणियार

मुंबई : मुंबईकडे सकाळी येताना चर्चगेट लोकल पकडण्यासाठी भाईंदरकरांना रोज जीवघेणा संघर्ष करावा लागतो. एकेकाळी आगरी, कोळी व ख्रिश्चनांची छाप असलेल्या भाईंदरवर सध्या मारवाडी व गुजराती समाजाचा वरचष्मा असून व्यापारी तसेच नोकरदार वर्गास सकाळी या स्टेशनात लोकलमध्ये शिरताच येत नाही. दिवसाला 10 लाखांचे धन रेल्वेच्या तिजोरीत टाकणाऱ्या या स्टेशनातील प्रवासी अपुऱ्या तिकीट खिडक्या, लोकलफेऱ्यांची मर्यादित संख्या व बाहेरच्या वाहतूक कोंडीमुळे प्रचंड हैराण आहेत.

सकाळी विरारकडून येणाऱ्या लोकल भरगच्च भरून येत असल्याने भाईंदरकर रेटारेटी करतच आत शिरतात. आणि लोकलच्या दाराच्या जागेत दाटीवाटीने कसेबसे जीव मुठीत धरून प्रवास करतात. या स्टेशनातील प्रवाशांची संख्या दिवसेंदिवस वाढत असून त्या तुलनेत भाईंदर स्टेशनातून चर्चगेट, अंधेरी व बोरिवलीकडे जाणाऱ्या लोकलच्या 16 फेऱ्या कमी पडतात. येथील प्रवाशांची नरकप्राय यातनेतून सुटका करायची असेल तर सकाळ व संध्याकाळी गदीर्च्या काळात भाईंदर लोकल वाढवायला हव्या, अशी प्रवाशांची मागणी आहे.

अन्य स्टेशनांच्या तुलनेत भाईंदरला रेल्वे प्रवाशांसाठी तीन पादचारी पूल आहेत. नव्या पूलाची उंची मोठी असल्याने त्यावरून जाताना ट्रेकिंग केल्याचाच भास होतो. रक्तदाब, हार्टचे पेशंट, अपंग, वृद्धांना नव्या पुलावर चढताना दमछाक होते. तीन पूल असतानाही प्रवाशांच्या झुंडीच्या झुंडी रेल्वेमार्गावरून येजा करताना दिसत असतात.

विरार-चर्चगेट लोकलसाठी तीन व चार क्रमांकाचा फलाट कार्यरत असून चार क्रमांकाच्या फलाटाची रुंदी वाढविल्याने थोडासा दिलासा मिळाला आहे. तीन क्रमांकाचा फलाट मात्र अपुरा आहे. भाईंदरहून सुटणाऱ्या गाड्यांसाठी दोन क्रमांकाचा फलाट वापरात आहे. लोकलच्या दार व फलाटाची उंची यात अंतर असल्याने अपघात संभवतो. या स्टेशनातील फलाटावर 62 सोडियम दिव्यांची व्यवस्था असूनही स्टेशनाची व्याप्ती जास्त असल्याने अंधाराचे साम्राज्य असते. त्यामुळे पाकिटमार व तृतीयपंथियाचा धंदा सदा तेजीत असतो. महिला प्रवाशांना होणाऱ्या त्रासाच्या तक्रारी मोठ्या असून चौकशीच्या किचकट व वेळखाऊ प्रक्रियेमुळे महिला पोलिसांत तक्रार देण्यास पुढे येत नसल्याचे नगरसेवक मिलन म्हात्रे यांचे म्हणणे आहे.

या स्टेशनातून दररोज एक लाख तीस हजार प्रवासी येजा करीत असतात. तिकीट खरेदी करणाऱ्या प्रवाशांची प्रतिदिन सरासरी संख्या 27 हजार असून, सिझन पास घेणाऱ्यांची संख्या 1700 च्या घरात आहे. तरीही या स्टेशनात तिकीटविक्रीसाठी दोन्ही बाजूस केवळ नऊच खिडक्या आहेत. पाससाठी पूर्व व पश्चिमेला प्रत्येकी एकच खिडकी असल्याने पास काढण्यासाठी बराच वेळ खर्च करावा लागतो. पश्चिमेस ब्रिटीशकालीन खिडकीवर एक्स्टेंशन सुविधा नसल्याने पासधारकांना पायपीट करीत पूवेर्स यावे लागते.

भाईंदरच्या पश्चिमेस पाच व सहा क्रमांकांचे नवे फलाट बांधण्यात आले असून येत्या दीड-दोन महिन्यात ते वाहतुकीस खुले होतील. त्याचा वापर भाईंदरहून सुटणाऱ्या लोकलसाठी होईल, असे दिसते. स्वच्छतागृहांची संख्या अपुरी असून घाणीमुळे दुर्गंधीचे साम्राज्य पसरलेले आहे.

भाईंदर स्टेशनच्या बाहेर पूर्व आणि पश्चिम भागात मोठ्या प्रमाणात वाहतूक कोंडी होते. पूवेर्ला दहिसरच्या दिशेचा बाळाराम पाटील रोड व जैसलपार्कनजीकचा नवघर रोड अरुंद असल्याने ऐन गदीर्च्या काळात प्रवाशांना स्टेशनातून ये जा करण्यासाठी नाकीनऊ येतात. रेल्वेवरील मोठ्या पादचारी पुलाच्या पूवेर्कडील प्रवेशद्वारानजीकची रिक्षामुळे होणारी वाहतूककोंडी टाळण्यासाठी स्टेशन सुपरिटेंड एन. सी. शेख यांनी केलेल्या चांगल्या प्रयत्नांचे प्रवासी कौतुक करतात.

एस. टी. स्थानकासाठी मिठागरानजीक नवी जागा संपादित करण्यात आली असली तरी त्याचे भरणी करण्याचे काम गेल्या दोन वर्षांपासून रखडून आहे. पश्चिमेस रिक्षा व एसटीचा थांबा एकाच जागी असून, ती जागा अपुरी पडते. येथे पाकिर्ंगसाठी महापालिकेचा प्रस्ताव असला तरी त्यास या जागेचा कब्जा असलेल्या रेल्वे सुरक्षा दलाचा विरोध आहे.

 
</text>
</doc>
