<doc>
<docno>1040009.cms.txt</docno>
<text>
 
क्रीडा
शोएब खेळण्याची शक्यता
[ Thursday, March 03, 2005  09:45:20 pm]


कराची : पायाच्या दुखापतीमुळे भारतीय दौऱ्यावर न आलेला शोएब अख्तर दुखापतीतून सावरत असून, तिसऱ्या कसोटी क्रिकेट सामन्यात आणि त्यानंतर होणाऱ्या झटपट क्रिकेट मालिकेत तो खेळण्याची शक्यता वर्तवण्यात येत आहे. पाकिस्तान क्रिकेट मंडळाचे अध्यक्ष शहरयार खान म्हणाले, डॉक्टर त्याच्यावर उपचार करून असून, यासंबंधीचा अहवाल शुक्रवारी आमच्या हाती पडेल असे वाटते. ट्रेनर ग्रॅन्ट कॉम्प्टन यांच्यामार्गदर्शनाखाली शोएब अख्तर व्यायाम करत असून, त्याला लवकरच फिटनेस चाचणी द्यावी लागणार आहे. फिटनेस चाचणीत यशस्वी झाल्यानंतरच शोएब अख्तरचा निवडीसाठी विचार करण्यात येईल.

 
</text>
</doc>
