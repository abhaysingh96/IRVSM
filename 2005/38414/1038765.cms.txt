<doc>
<docno>1038765.cms.txt</docno>
<text>
 
महामुंबई
सायन हॉस्पिटलमधील डॉक्टरांच्या संपाने पालिका प्रशासनाला जाग
[ Thursday, March 03, 2005  12:21:11 am]


म. टा. प्रतिनिधी

मंुबई : शीव येथील पालिका रुग्णालयात रुग्णाच्या नातेवाईकांनी डॉक्टर आणि नर्सना केलेली धक्काबुकी आणि या प्रकाराच्या निषेधार्थ डॉक्टरांनी पुकारलेल्या संपाचे पडसाद बुधवारी मंुबई महापालिकेच्या स्थायी समितीच्या बैठकित उमटले. अनेक सदस्यांनी डॉक्टर संपावर गेल्याबद्दल नाराजी व्यक्त केली. रुग्णांच्या नातेवाइकाची मनोवस्था त्याचबरोबर डॉक्टर व इतर कर्मचाऱ्यांवर असणारा अतिरिक्त ताण या बाबींचा विचार करून वारंवार घडणाऱ्या अशा घटना टाळण्यासाठी उपाययोजना केल्या जाव्यात, अशी विनंती प्रशासनला करण्यात आली.

या पार्श्वभूमीवर रुग्णांच्या नातेवाईकांच्या तक्रारी ऐकण्यासाठी महापौर आणि स्थायी समिती अध्यक्ष विविध रुग्णालयांना भेटी देणार आहेत.

विरोधी पक्षनेते राजहंस सिंह यांनी शीव रुग्णालयातील घटनेवर हरकतीचा मुद्दा मांडला. डॉक्टरांना झालेल्या धक्काबुक्कीचा निषेध करतानाच, रुग्णांच्या नातेवाइकांची मनस्थिती लक्षात घेता, असा प्रसंग सयंमाने हाताळता आला असता ; पण डॉक्टर, नर्स व अधिष्ठात्यांनाही प्रकरण व्यवस्थित हाताळता आले नाही, असे मत सदस्यांनी व्यक्त केले. रुग्णालयांत डॉक्टर तसेच इतर कर्मचाऱ्यांची अपुरी संख्या आणि त्यामुळे पडणाऱ्या ताणाकडेही यावेळी लक्ष वेधण्यात आले.

अशा घटना पुन्हा घडू नयते यासाठी ठोस उपाययोजना हवी, असे मत रवींद पवार यांनी व्यक्त केले. भालचंद शिरसाट यांनी मात्र, डॉक्टरांनी आठ तास आधी सामूहिक रजेची नोटिस देऊनही काहीच पावले का उचलली नाहीत, असा सवाल करीत हरकतीच्या मुद्यास विरोध केला. चचेर्त मोहसिन हैदर, अरुण देव, गुणवंत सेठ, डॉ. पेडणेकर, राजेंद बागलकर, मंगेश सातमकर, आदी सदस्यांनी भाग घेतला.

 
</text>
</doc>
