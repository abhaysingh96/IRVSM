<doc>
<docno>1038800.cms.txt</docno>
<text>
 
महामुंबई
राज्याची वार्षिक योजना आज सादर होणार
[ Thursday, March 03, 2005  12:46:11 am]


म. टा. विशेष प्रतिनिधी

मुंबई : महाराष्ट्राची 2005-06 सालासाठी 10 हजार 586 कोटी रुपयांची वार्षिक योजना तयार करण्यात आली असून मुख्यमंत्री विलासराव देशमुख आणि अर्थमंत्री जयंत पाटील हे गुरुवारी नियोजन आयोगाचे अध्यक्ष माँतेकसिंग अहलुवालिया यांना ती सादर करणार आहेत. यात मुंबईची वाहतूक समस्या सोडवण्यासाठी पाच हजार 864 कोटी, पंतप्रधानांच्या आश्वासनानुसार धारावीसाठी 500 कोटी अशा प्रकल्पनिहाय मागण्या अत्यंत तपशीलवारपणे करण्यात येणार असल्याचे समजते.

नियोजन आयोगाने केलेल्या सूचनेनुसार वाषिर्क योजना वास्तवाचे भान ठेवून तयार करण्यात आली असून आथिर्क अडचणी असल्या तरी इतका निधी निश्चितपणे उभारण्याची ताकद महाराष्ट्रात आहे, असे सांगितले जाईल.

मुंबईच्या पायाभूत विकासाच्या विविध योजनांना किती खर्च येणार आहे. त्यातील ' व्हायेबिलिटी गॅप ' ( व्यवहार्यता तफावत) किती आहे, यातील किती तफावत राज्य सरकार किती भरून काढेल आणि केंदाने किती द्यावेत, अशा प्रकल्पनिहाय मागण्या करण्यात आल्या आहेत. मास रॅपिड ट्रान्सपोर्ट आणि ट्रान्स हार्बर लिंकसाठी 18 हजार 600 कोटी रुपयांचा खर्च येणार असून केंद सरकारने यातील 4400 कोटी रुपये द्यावेत, अशी मागणी करण्यात येणार आहे. तर मुंबईतील वाहतुकीचे प्रश्ान् सोडविण्यासाठी पाच हजार 864 कोटी रुपयांची मदत मागण्यात येईल.

धारावीत पायाभूत सुधारणा करण्यासाठी केंद सरकार 500 कोटी रुपये देईल, अशी घोषणा तत्कालीन पंतप्रधान अटलबिहारी वाजपेयी यांनी केली होती. त्या आश्वासनाच्या पूर्ततेचीही मागणी करण्यात येणार आहे. एआयबीपीखाली राज्यातील निकषात बसणाऱ्या 46 पाटबंधारे प्रकल्पांना ताबडतोबीने मदत मागण्यात येणार आहे. प्रादेशिक असमतोल दूर करण्यासाठी राज्य सरकार सर्वतोपरी प्रयत्न करीत असून यंदा यासाठी 1407 कोटी रुपयांची तरतूद करण्यात येणार आहे. याची माहिती नियोजन आयोगाला देतानाच प्रादेशिक असमतोल दूर करण्यासाठी केंद सरकारने विशेष मदत करावी, अशी मागणी करण्यात येणार आहे.

 
</text>
</doc>
