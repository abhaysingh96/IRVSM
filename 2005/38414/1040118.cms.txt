<doc>
<docno>1040118.cms.txt</docno>
<text>
 
महामुंबई
सिग्नलयंत्रणा बिघडल्याने मध्य रेल्वे विस्कळीत
[ Thursday, March 03, 2005  11:58:52 pm]


म. टा. प्रतिनिधी

मुंबई : कल्याण स्टेशननजीक सकाळी तर दुपारी ठाणे स्टेशनाजवळ सिग्नल यंत्रणा बिघडल्यामुळे मध्य रेल्वेच्या काही लोकल गाड्यांचे वेळापत्रक रूळावरून घसरले होते.

सकाळी साडेसातच्या सुमारास कल्याण स्टेशनानजीक फास्ट अप मार्गावर सिग्नल यंत्रणा खराब झाल्याने सुमारे दहा मिनिटे वाहतूक विस्कळीत झाली होती. त्यानंतर दुपारी पाऊणच्या सुमारास ठाणे स्टेशनातील स्लो अप मार्गाचे सिग्नल बिघडले.

त्यामुळे एक लोकल गाडी सुमारे 20 मिनिटे ठाणे स्टेशनाच्या बाहेर उभी होती. त्यातील प्रवाशांना कशामुळे गाडी थांबली आहे हे समजत नसल्याने बहुतेकांनी उड्या टाकून पुन्हा ठाणे स्टेशन गाठले. नंतर दुपारी 1.11 वाजता ती लोकल सीएसटीच्या दिशेने मार्गस्थ झाली. यामुळे स्लो मार्गावरील दोन डाऊन व एक अप लोकल कमालीच्या विलंबाने धावत होत्या.

 
</text>
</doc>
