<doc>
<docno>1040103.cms.txt</docno>
<text>
 
महाराष्ट्र
दिलीप कामतचा अंतरिम जामीन अर्ज फेटाळला
[ Thursday, March 03, 2005  11:31:58 pm]


म. टा. प्रतिनिधी

पुणे : बनावट मुदांक घोटाळ्यात अटकेत असलेल्या निलंबित सहायक पोलिस निरीक्षक दिलीप कामत याचा अंतरिम जामीन अर्ज ' मोक्का ' कोर्टाने गुरुवारी फेटाळला. मात्र, आजारी मुलाला भेटण्यासाठी पोलिस बंदोबस्तात एक किंवा दोन दिवसांकरिता जाता येईल, असे कोर्टाने स्पष्ट करून त्यासाठी होणारा बंदोबस्तावरील खर्च देण्याचा आदेश दिला आहे.

कामतचा मुलगा नगरमधील रुग्णालयात आहे. त्याला भेटण्यासाठी अंतरिम जामीन मिळण्याकरिता कामतने ' मोक्का ' कोर्टाचे विशेष न्यायाधीश एस. एम. शेंबोळे यांच्या कोर्टाकडे अर्ज केला होता. या प्रकरणात मुंबईचे माजी पोलिस आयुक्त आर. एस. शर्मा यांना सवोर्च्च न्यायालयाने अंतरिम जामीन मंजूर केल्याने आपल्यालादेखील जामीन मिळण्याचा दावा कामतने केला होता.

सवोर्च्च न्यायालयाने चार नोव्हेंबर 2004 रोजी शर्मा यांना जामीन मंजूर केला आहे. ' मोक्का ' कोर्टाचे अधिकार मर्यादित असल्याचे नमूद करून न्या. शेंबोळे यांनी जामीनअर्ज फेटाळला.

कामतला यापूवीर्ही जामीन नामंजूर केल्याचे कोर्टाने स्पष्ट केले.आजारी मुलाला भेटण्यासाठी पोलिस बंदोबस्तात एक किंवा दोन दिवस जाता येईल. त्यासाठी स्वतंत्र अर्ज करून परवानगी घ्यावी लागेल. मात्र, बंदोबस्तावर होणारा खर्च कामतने करण्याचे आदेशात म्हटले आहे.

 
</text>
</doc>
