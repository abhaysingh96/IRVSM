<doc>
<docno>1040099.cms.txt</docno>
<text>
 
महाराष्ट्र
रुपयाही बनू शकेल आंतरराष्ट्रीय चलन : नरेंद जाधव
[ Thursday, March 03, 2005  11:29:45 pm]


म. टा. प्रतिनिधी

पुणे : नवीन चलन पद्धतीत आंतरराष्ट्रीय चलन म्हणून रुपयालाही मान्यता मिळणे नजिकच्या काळात शक्य असल्याचे मत रिर्झव्ह बँकेचे कार्यकारी संचालक डॉ. नरेंद जाधव यांनी व्यक्त केले.

आबासाहेब गरवारे महाविद्यालयाच्या हिरक महोत्सवी वर्षानिमित्त अर्थशास्त्र विभागातफेर् ' भारतीय अर्थव्यवस्थेतील आथिर्क सुधारणांचा ताळेबंद ' या विषयावर गुरुवारी त्यांचे व्याख्यान आयोजित करण्यात आले होते. त्यावेळी ते बोलत होते.

गेल्या 13 वर्षांत जागतिकीकरणाची प्रक्रिया सुरू झाल्यानंतर देशात अनेक सकारात्मक बदल झाले आहेत. त्यामध्ये विकासाचा दर 3.5 टक्क्यांवरून 7 टक्क्यांवर गेला आहे. 1991 परकीय गंगाजळी एक अब्ज डॉलर होती ती आज 132 अब्ज डॉलर झाली आहे त्यामुळे परकीय चलनाचा साठा असलेला भारत हा जगातील सहाव्या क्रमांकाचा देश झाला आहे असे सांगून ते म्हणाले की, आजपर्यंत आपण आंतरराष्ट्रीय नाणेनिधीकडून ( आयएमएफ) कर्ज घेत होतो. 2002 पासून आपण पूवीर्च्या कर्जाची परतफेड करून इतर विकसनशील राष्ट्रांना मदत करण्यासाठी काही प्रमाणात का होईना आयएमएफला कर्ज देण्यास सुरुवात केली आहे.

आंतरराष्ट्रीय पातळीवर वाढत्या किंमतीचा अनिष्ट परिणाम भारतीय अर्थव्यवस्थेवर 1990 पर्यंत होत होता पण 1991 नंतर तीन वेळा तेलाच्या किंमती वाढल्या पण त्या आपणाला जाणवल्या नाहीत हे जागतिकीकरणाचे खरे यश आहे असे सांगून जाधव म्हणाले की, वाढती बेरोजगारी, दारिद्यरेषेखालील प्रमाण, वाढती तूट, शिक्षणावरील अल्प खर्च या नकारात्म बाजू ही आव्हाने असून ती पेलण्यासाठी चालू अर्थसंकल्पात प्रयत्न केले आहेत. एका अर्थाने हा अर्थसंकल्प आथिर्क सुधारणांचे प्रतिबिंब आहे.

 
</text>
</doc>
