<doc>
<docno>1038747.cms.txt</docno>
<text>
 
देश-विदेश
बँक-विमा कर्मचाऱ्यांचा संपाचा इशारा
[ Thursday, March 03, 2005  12:13:16 am]


म. टा. विशेष प्रतिनिधी

नवी दिल्ली : परदेशी बँकांना खासगी बँक क्षेत्रात गुंतवणुकीला परवानगी, राष्ट्रीयीकृत बँकांचे विलिनीकरण आणि कामगार कायद्यातील प्रस्तावित बदलांच्या विरोधात येत्या 22 मार्च रोजी बँक कर्मचारी, तर 24 रोजी विमा कर्मचारी लाक्षणिक संप करतील, असा इशारा भाकपचे खासदार गुरुदास दासगुप्ता यांनी दिला.

ज्यूट उद्योगाकडे ज्या प्रकारे दुर्लक्ष करण्यात आले आहे त्याविरुद्ध आणि चहा उद्योगाच्या पुनरुत्थानासाठी केवळ 72 कोटींची तरतूद करण्यात आली आहे, त्याविरूद्ध आमचा पक्ष आवाज उठवेल, असेही ते म्हणाले.

 
</text>
</doc>
