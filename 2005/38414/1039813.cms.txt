<doc>
<docno>1039813.cms.txt</docno>
<text>
 
देश-विदेश
काश्मिरी पंडितांशी हुरियत नेत्यांची चर्चा
[ Thursday, March 03, 2005  06:34:58 pm]


वृत्तसंस्था

जम्मू : काश्मिरातील दहशतवादापायी विस्थापित झालेल्या काश्मिरी पंडितांशी प्रथमच हुरियत कॉन्फरन्सच्या नेत्यांनी गुरुवारी चर्चा केली. भारत आणि पाकिस्तानदरम्यान शांतता बोलण्यांसाठी सुरू असलेल्या प्रयत्नांच्या पार्श्वभूमीवर या चचेर्ला राजकीय महत्त्व आले आहे.

काश्मिरी पंडितांनी काश्मिरात परत यावे, असे आवाहन हुरियत कॉन्फरन्सने त्यांना केले आहे. त्यांच्या नेत्यांशी हुरियतने बोलणी सुरू केली असून दोन्ही गटांच्या ज्येष्ठ नेत्यांची बैठक एप्रिल महिन्यात श्ाीनगरमध्ये होणार आहे.

काश्मीरचा चिघळलेला मुद्दा सोडविण्यासाठी फक्त भारत- पाकिस्तानच्याच नव्हे तर हुरियतच्या नेत्यांचा समावेश करून त्रिस्तरीय चर्चा करण्याची गरज असल्याचे हुरियत नेत्यांना वाटत आहे. शांतता प्रक्रियेचाच एक टप्पा म्हणून हुरियत काश्मिरी पंडितांशी बोलणी करत असल्याचे हुरियतच्या संपर्क समितीचे प्रमुख आणि डेमोक्रॅटिक फ्रीडम पाटीर्चे अध्यक्ष सय्यद सलिम गिलानी यांनी सांगितले. जम्मूत पंडितांशी आम्ही चर्चा सुरू केली आहेच, अशी माहितीही त्यांनी दिली.

 
</text>
</doc>
