<doc>
<docno>1038763.cms.txt</docno>
<text>
 
महामुंबई
घाटकोपर येथील वृद्धेचा मारेकरी 24 तासांत अटकेत
[ Thursday, March 03, 2005  12:20:44 am]


म. टा. प्रतिनिधी

मुंबई : घाटकोपर (पू.) येथे 70 वर्षांच्या मिनू हझारी यांची गळा दाबून हत्या करणाऱ्या दोघा मारेकऱ्यांना गुन्हे शाखेच्या घाटकोपर युनिटच्या अधिकाऱ्यांनी 24 तासांच्या आत अटक केली आहे. बिहार आणि उत्तरप्रदेश येथून मुंबईत आलेल्या या दोघा तरुणांनी झटपट पैसा कमविण्याच्या नादातून ही हत्या केल्याचे चौकशीत निष्पन्न झाले आहे.

घरात फनिर्चरचे काम करण्यासाठी आलेल्या तरुणांवर पोलिसांचा सर्वाधिक संशय होता. त्यानुसार तपासाला सुरुवात केली असता राम व भोला हे दोघेजण बिहारला पळून जाण्याच्या तयारीत असल्याची माहिती समजली. पोलिसांनी ताबडतोब कुर्ला टमिर्नस येथून बिहारकडे रवाना होणारी ' रत्नगिरी सुपरफास्ट ' या गाडीवर पाळत ठेवून या दोघांना पकडले. लालजीत राजभर ऊर्फ राम ( 28) व भोलासिंग रामदेवसिंग ऊर्फ भोला अशी त्यांची नावे आहेत. या दोघांनाही 9 मार्चपर्यंत पोलिस कोठडी देण्यात आली आहे. घाटकोपर युनिटचे वरिष्ठ पोलिस निरीक्षक प्रफुल्ल भोसले, प्रकाश पाटील, हेमंत देसाई, अशोक खोत व त्यांच्या सहकाऱ्यांनी ही कारवाई केली.

 
</text>
</doc>
