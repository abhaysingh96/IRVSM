<doc>
<docno>1038775.cms.txt</docno>
<text>
 
महामुंबई
जिचकारांच्या 'विश्वकोश वाषिर्की 2005'चे प्रकाशन
[ Thursday, March 03, 2005  12:28:27 am]


म. टा. प्रतिनिधी

मुंबई : ' ज्ञानयोगी ' श्रीकांत जिचकार यांनी संपादित केलेल्या ' विश्वकोश वाषिर्की 2005 चे प्रकाशन अत्यंत भावपूर्ण वातावरणात यशवंतराव चव्हाण प्रतिष्ठानमध्ये बुधवारी पार पडले. जिचकार यांच्या अकाली निधनाने व्यथित झालेले चाहते या पुस्तक प्रकाशनच्या वेळी निस्तब्ध बनले होते. तासाभराच्या कार्यक्रमात एकाही मोबाइलची रिंग वाजली नाही, इतके वातावरण जिचकार यांच्या आठवणीने भावपूर्ण बनले होते.

' विश्वकोश वाषिर्की 2005' च्या तयारीसाठी श्रीकांत जिचकार यांनी आयुष्यातील चार हजार तास खपून एक हजार पृष्ठांचा हा ग्रंथ तयार केला. पण त्याआधीच जिचकारांना काळाने ओढून नेले. ' दैवाच्या या कठोर न्यायानंतरही देवावरची श्ाद्धा मी यत्किंचतही कमी होऊ दिले नाही. मिळालेले दान स्वीकारून कामाला लागले अन् जिचकांराचे स्वन्प साकार झाले, याचा मला आनंद आहे ', असे अत्यंत सद्गतीत शब्दांत जिचकारांच्या पत्नी राजश्ाी जिचकार सांगत होत्या. सभागृहात अक्षरश: टाचणी पडली असती तरी आवाज झाला असता इतकी शांतता टीपेला पोहचली होती.

आयुष्यात जिचकारांना अनेक पदे मिळाली तरी विश्वकोश निमिर्ती मंडळाच्या अध्यक्षपदी झालेली नियुक्ती हा त्यांच्या आयुष्यातला सवोर्च्च आनंदाचा क्षण होता, असे राजश्ाी जिचकार यांनी सांगितले. त्यांच्या भावनेने ओथंबलेल्या या मनोगतानंतर समारंभाचे अध्यक्ष व सांस्कृतिक कार्यमंत्री अशोक चव्हाण व पुस्तकाचे प्रकाशन करणारे मुख्यमंत्री विलासराव देशमुख हे ही जिचकारांच्या आठवणीने हळवे बनले होते. काय बोलावे हेच समजत नाही, अशी सुरुवात करीत, मित्राला अचानक काळाने ओढून नेले. बाबासाहेब भोसलेंच्या मंत्रिमंडळात मी व जिचकार आयुष्यात प्रथमच राज्यमंत्री बनलो. राजकारणातील यशापयश जिचकारांनी पचविले. आयुष्यात अनेक चढउतार अनुभविले पण सच्ची मैत्री कायम राहिली. विदर्भात राहूनही स्वतंत्र विदर्भाला विरोध करून स्वतंत्र प्रज्ञा त्यांनी दाखवून दिली. विज्ञानाचा कठोर अभ्यासक, संशोधकांत रमणारा ज्ञानयोगी व अध्यात्माची ओढ असलेला कर्मयोगी, अशा शब्दांत देशमुख यांनी जिचकारांच्या आठवणी ऐकविल्या.

 
</text>
</doc>
