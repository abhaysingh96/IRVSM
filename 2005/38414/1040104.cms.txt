<doc>
<docno>1040104.cms.txt</docno>
<text>
 
महाराष्ट्र
राजगुरू महाविद्यालयाचे उपकेंद रद्द, परीक्षा सुरळीत
[ Thursday, March 03, 2005  11:32:27 pm]


म. टा. प्रतिनिधी

पुणे : बारावीच्या परीक्षा केंदावर बुधवारी तोंड द्यावा लागलेल्या गैरप्रकारानंतर सर्व विद्यार्थ्यांनी गुरुवारी तणावमुक्त वातावरणात विद्या भवन शाळेमध्ये पुढचा पेपर दिला. बोर्डातफेर् राजगुरू महाविद्यालयाचे उपकेंद रद्द करण्यात आले असले, तरीही सामूहिक कॉपीचा प्रकार शाळेत घडला नसल्याचा दावा प्राचार्यांतर्फे करण्यात आला आहे.

राजगुरू महाविद्यालयात आपटे प्रशालेच्या विद्यार्थ्यांना बुधवारी इंग्रजीचा पेपर देताना मोठा त्रास सहन करावा लागला होता. या विरोधात राज्य माध्यमिक आणि उच्च माध्यमिक शिक्षण मंडळाकडे तक्रार दाखल केल्यावर त्यांचे केंद बदलण्याचा निर्णय घेण्यात आला होता ; पण गुरुवारी शिक्षण मंडळातफेर् राजगुरू केंदातील सर्वच विद्यार्थ्यांची सोय मॉडेल कॉलनीतील विद्या भवन शाळेमध्ये करण्यात आली. मात्र, स्वतंत्र कक्ष आणि चोख पोलिस बंदोबस्ताच्या पार्श्वभूमीवर बुधवारी तक्रार करणाऱ्या सर्व विद्यार्थ्यांना गुरुवारी निर्धास्तपणे पेपर देता आला. विद्याभवनच्या प्राचार्यांच्या देखरेखीखाली परीक्षा सुरळीत पार पडली. पेपर संपल्यावर बाहेर येणाऱ्या विद्यार्थ्यांच्या बुधवारच्या चिंताग्रस्त असणाऱ्या चेहऱ्यावर गुरुवारी समाधानाचे हास्य होते.

राजगुरू विद्यालयाचे केंदच बंद करण्यात आले असून सर्व विद्याथीर् विद्या भवन येथे परीक्षा देतील, असे स्पष्ट करून परीक्षेदरम्यान झालेल्या गैरप्रकारांविषयी चौकशी समितीचा पूर्ण अहवाल आल्यानंतर दोषी व्यक्तींवर कठोर कारवाई करण्यात येईल. तसेच त्यांच्यावर कारवाई करण्यात व्यवस्थापनाने चालढकल केल्यास त्यांचीही मान्यता रद्द केली जाईल, असा इशारा पुणे विभागीय मंडळाचे अध्यक्ष सुरेश जगताप यांनी दिला. चौकशीअंती सामूहिक कॉपी झाल्याचे निष्पन्न झाल्यास सर्व पेपर मागवून घेण्यात येऊन तज्ज्ञांकडून त्याची फेरतपासणी केली जाईल, अशी माहिती विभागीय सहसचिव सुरेश पवार यांनी दिली.

परीक्षा केंदावर झालेल्या घटनेबाबत राजगुरू कॉलेजचे प्राचार्य एस. पी. यादव यांच्याशी संपर्क साधला असता सामूहिक कॉपीचा प्रकार शाळेत घडला नसल्याचा दावा त्यांनी केला. तसेच बोर्डाच्या नियमांनुसार आपटे प्रशालेतील विद्याथीर् येथे परीक्षा देत असल्याने केंदावर आपटे प्रशालेतील काही पर्यवेक्षक उपस्थित असणे गरजेचे असते. त्यासंबंधीचे पत्र शाळेला देऊनही त्यांच्या शाळेतील कोणीही पर्यवेक्षक परीक्षेदरम्यान उपस्थित नव्हता, असा आरोपही त्यांनी केला.

दरम्यान, जिल्हा परिषदेच्या विभागीय शिक्षण विभाग समितीतफेर् आपटे प्रशालेतील सर्व 25 विद्यार्थ्यांचा जबाब गुरुवारचा पेपर झाल्यावर नोंदवून घेण्यात आला. संबंधित अहवाल जिल्हा परिषदेमार्फत मंडळाकडे सुपूर्द करण्यात येईल, असे या समितीतील अधिकाऱ्यांनी स्पष्ट केले.

मराठा विकास संघाचा आंदोलनाचा इशारा

रयत शिक्षण संस्थेचे हुतात्मा राजगुरू विद्यालय हे यापुढे परीक्षा केंद म्हणून ठेवूच नये अशी मागणी मराठा विकास संघाचे प्रवक्ते प्रा. अविनाश ताकवले यांनी केली आहे. प्रामाणिक विद्यार्थ्यांना या प्रकरणात बराच त्रास झाला असल्यामुळे त्याची जबाबदारी विद्यालयाच्या मुख्याध्यापकांवर आहे असा आरोप प्रा. ताकवले यांनी पत्रकात केला आहे. या प्रकरणात दोषी व्यक्तींवर कारवाई झाली नाही तर आंदोलन करण्याचा इशारा मराठा विकास संघाने दिला आहे.

 
</text>
</doc>
