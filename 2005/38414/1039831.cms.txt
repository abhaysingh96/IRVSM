<doc>
<docno>1039831.cms.txt</docno>
<text>
 
महाराष्ट्र
मंदिरातून शिवलिंग गायब
[ Thursday, March 03, 2005  06:38:56 pm]


वृत्तसंस्था

अकोला : महादेवाच्या मंदिरातून शिवलिंगच चोरीला गेल्याचे आढळल्याने गुरुवारी शहरात तणाव पसरला होता. चार दशकांपासून हे मंदिर भाविकांचे श्रद्धास्थान आहे. बुधवारी संध्याकाळी मंदिरातील शिवलिंग गायब झाले व एकच खळबळ माजली. तणाव कमी करण्यासाठी संबंधित अधिकाऱ्यांनी मंदिरात दुसरे शिवलिंग बसविण्याची तयारी सुरू केली होती. पोलिसांनी संतप्त लोकांना शांत राहण्याचे आवाहन करून परिस्थिती नियंत्रणाखाली आणली.

विषारी बिया खाल्ल्याने 6 मुले अत्यवस्थ

विषारी बिया खाल्ल्यामुळे सहा मुलांची प्रकृती बिघडल्याने दगडपवरा येथील रुग्णालयात त्यांना दाखल करण्यात आले. शेजाऱ्यांच्या शिवारात खेळताना ' चंदज्योती ' च्या बिया त्यांनी खाल्ल्या. त्या विषारी असल्यामुळे मुलांची प्रकृती बिघडली. नेहा राठोड ( 6), शीतल पवार (5), सोनू राठोड ( 5), रामेश्वर चव्हाण (6), मोनू राठोड ( 5) व चेतन राठोड (5) अशी या मुलांची नावे असून उपचारांमुळे त्यांची प्रकृतीत सुधारणा झाली.

 
</text>
</doc>
