<doc>
<docno>1039973.cms.txt</docno>
<text>
 
लेख
कम्युनिस्टांचे दुटप्पी धोरण
[ Thursday, March 03, 2005  08:51:32 pm]


कम्युनिस्टांच्या टेकूवर उभे असणारे केंद सरकार कम्युनिस्टांच्या धमक्यांना भीक न घालता आपले निर्णय राबवीत असल्यामुळे, हे सरकार स्थिर असल्याची ग्वाही मिळाली आहे. त्यामुळेच विदेशी गुंतवणूक आज मोठ्या प्रमाणावर देशात होत आहे. मग सतत केंद शासनाला धारेवर धरून अडवणुकीचे धोरण अवलंबिण्याची गरज काय ?

एकीकडे कम्युनिस्टांच्या प. बंगाल या बालेकिल्ल्यात मुख्यमंत्री बुद्धदेव भट्टाचार्य विदेशी गुंतवणुकीस प्रचंड वाव देऊन चीनच्या ' डेंग शियाओ पिंग ' ची भूमिका पार पाडत आहेत, तर केंदातील काँग्रेसप्रणीत शासनाला पाठिंबा देणारे कम्युनिस्ट विदेशी गुंतवणुकीच्या बाबतीत सतत आडमुठे धोरण स्वीकारून ' व्हिलन ' बनू पाहत आहेत. कम्युनिस्टांच्या सिद्धांताना तिलांजली देऊन चीनने आज जगातील तिसरी आथिर्क महासत्ता बनण्याची जी क्षमता मिळविली, ती दरवषीर् होणाऱ्या सुमारे 50 अब्ज विदेशी गुंतवणुकीवर. याच विदेशी गुंतवणुकीच्या बळावर चीनने आज अमेरिका व जपानबरोबर आथिर्क क्षेत्रात निकराची झुंज चालू ठेवली आहे, त्यामुळे चीनचे आथिर्क खच्चीकरण करण्यासाठी अमेरिका आज कितीही प्रयत्न करीत असली तरी भविष्यात तिला यश येणार नाही.

गेल्याच महिन्यात झालेल्या भारतीय उद्योग संघाच्या बैठकीत अध्यक्षस्थानावरून बोलताना बुद्धदेव भट्टाचार्य यांनी ' जुन्या व अयोग्य विचारांना चिकटून राहणारे कम्युनिस्ट आज राहिले नाहीत! ' असे म्हणत ' जगातील उद्योगपतींनी आमच्या प. बंगालमध्ये यावे, बदललेल्या कम्युनिस्टांचा अनुभव घ्यावा ' असे जाहीर आमंत्रण जगातील गुंतवणूकदारांना दिले. सोविएत संघाचे विघटन झाल्यानंतर रशियानेही बाजारावर आधारित अर्थव्यवस्था स्वीकारताना जुन्या, वाळवी लागलेल्या विचारांना फेकून दिले होते. चीन व व्हिएतनामनेदेखील पोरकट विचार लाथाडले, बुद्धदेवांनीही तीच नवी आथिर्क मशाल धारण केली, पण बुद्धदेवांच्या केंदातील सहकाऱ्यांनी मात्र मेलेल्या म्हातारीचे ओझे खांद्यावर घेऊन वारंवार शोक चालू ठेवला. आज बुद्धदेव विदेशी गुंतवणुकीस योग्य वातावरणाची निमिर्ती करून प. बंगालमध्ये वाढलेल्या बेकारीस आळा घालण्याचा मनापासून प्रयत्न करीत असल्यानेेच माकपशी संबंधित असलेल्या ट्रेड युनियन सिटूला सरळ इशारा देताना म्हणतात: ' हरताळ, बंद, घेराव असे राजकारण आता सोडून द्या. '

वस्तुत: माकपने हरताळ, बंद, घेराव, मोर्चा यावरच आपल्या पक्षाचा पाया घालून आपली इमारत पक्की केली असली, तरी बदलत्या परिस्थितीनुरूप त्याचा त्याग करायची प. बंगालमध्ये त्यांनी तयारी केली. हरताळ, बंद, घेराव, मोर्चा यामुळे प. बंगालमधून अनेक छोटे-मोठे उद्योग हद्दपार झाल्यामुळे बेकारांच्या संख्येत प्रचंड वाढ होऊन त्यातील काही जणांनी नक्षलवादी अथवा अतिरेकी मार्गाचा स्वीकार केल्यामुळेच ' सिटू ' ला इशारा देणे त्यांना भाग पडले आहे. भट्टाचार्य यांनी उचलेल्या या पाऊलामुळेच प. बंगालमध्ये आज सर्वात अधिक गुंतवणूक करायला जपान तयार झाला आणि त्याचा परिणामही गेल्या दोन वर्षात दिसून येऊन कोलकाता येथील ' कॉल सेंटर्स ' मधून हजारो युवकांना रोजगार मिळू लागला आहे.

पंतप्रधान डॉ. मनमोहन सिंग 12 जानेवारी 2005 रोजी प. बंगालच्या दौऱ्यावर ज्यावेळी गेले, त्यावेळी भारतीय उद्योग संघाने (सीआयआय) आयोजित केलेल्या संमेलनात प. बंगालमधील विदेशी गुंतवणुकीस कौल देताना व त्यांना पूर्ण सहकार्य करण्यासाठी ' प्रेस नोट- 18' रद्द करण्याची घोषणा करताना म्हणाले : ' मला आज घोषणा करताना अत्यानंद होतो की, भविष्यात सर्व संयुक्त उपक्रमावर ' प्रेस नोट- 18' चे प्रतिबंधात्मक नियम लागू होणार नाहीत. हे नियम विदेशी गुंतवणुकीस मोठी अडचण निर्माण करीत होते ' असे सांगतानाच त्यांनी ' विदेशी गुंतवणुकीस शासन सवोर्च्च स्थान देईल. पुननिर्र्माण, सेवा, शिक्षण, स्वास्थ्य, कृषी व कृषिआधारित उद्योग यांत विदेशी गुंतवणुकीची आवश्यकता आहे ,' असेही आश्वासन दिले. अशा प्रकारे विदेशी गुंतवणूक सुलभ करण्यासाठी एकीकडे पाऊल उचलत असतानाच केंदात मात्र अशाच प्रकारच्या धोरणांना कम्युनिस्टांचा विरोध का व्हावा ?

' प्रेस नोट- 18' आहे तरी काय ? 1998 मध्ये देशांतर्गत उद्योगधंदे वाचविण्यासाठी त्यावेळी ' प्रेस नोट- 18' ची आवश्यकता वाटली होती. ' या प्रेस नोट- 18' मध्ये अशी व्यवस्था केलेली होती की, संयुक्त उपक्रमात सामील होणाऱ्या विदेशी कंपनीने जर 100 टक्के गुंतवणूक करावयाचे ठरविले, तर जो कोणी भारतीय भागीदार असेल, त्याच्याकडून कोणत्याही प्रकारची अडचण नसल्याचे दाखला घ्यावा लागत असे. बदललेल्या परिस्थितीनुरूप आता विदेशी कंपनी 100 टक्के गुंतवणूक करू शकते. शेजारी असलेल्या चीनसारख्या कम्युनिस्ट देशात ' प्रेस नोट- 18' सारखी बंधने नसल्यामुळे त्या देशात गतसाली 50 अब्ज विदेशी गुंतवणूक झाली तर आपल्यासारख्या लोकशाहीप्रधान देशात केवळ चार अब्ज डॉलर्सची गुंतवणूक झाली ? या विरोधाभासाचा मार्क्सवादी विचार का करीत नाहीत ? दूरसंचार क्षेत्रात 74 टक्के विदेशी गुंतवणुकीस केंद शासनाने मान्यता देताच विरोधाला किती धार आणावयाची याची मर्यादा या मार्क्सवाद्यांनी पाळायला हवी.

दूरसंचार क्षेत्रात विदेशी गुंतवणुकीची मर्यादा 49 टक्क्यांवरून 74 टक्क्यांपर्यंत नेण्याची बदलत्या गतिमान परिस्थितीनुरूप आवश्यकता होती. या 74 टक्के विदेशी गुंतवणुकीत भारतीय अस्मिता-स्वाभिमान यांना कोठेही धक्का न लागण्याची खबरदारी घेत असतानाच पी. चिदंबरम यांनी काही अटी या विदेशी गुंतवणूकदारांवर लादल्या, त्यातील काही प्रमुख अटी: ( 1) कंपनीच्या निदेशक मंडळात भारतीय नागरिकांचे बहुमत असावे. ( 2) कंपनीच्या प्रमुख पदावर भारतीय नागरिक असावेत. ( 3) संरक्षणासंबंधी असलेल्या सर्व नियमांचे पालन करावे. तसेच या 74 टक्के विदेशी गुंतवणुकीत म्हणजेच ' एफडीआय ' मध्ये प्रवासी भारतीय व त्याच्या कंपन्या, विदेशी संस्था, एडीआर/ जीडीआरची एकत्रित रक्कम इ. असावी, अशी तरतूद केली आहे. कम्युनिस्टांच्या जवळ-जवळ सर्वच अटी स्वीकारून व 74 टक्क्यांपर्यंत विदेशी गुंतवणुकीस मान्यता देऊनदेखील कम्युनिस्ट आंदोलनाची भाषा कशी काय करतात ? त्यांच्याच आग्रहासाठी ' पी. एफ. ' च्या व्याजात एक टक्का वाढ देण्यात आली, हे सोयीस्कररीत्या विसरून विरोधाचे नाटक कशाला ? आपलाच एकमेव पक्ष या देशात राष्ट्रभक्त-स्वदेशी विचाराचा आहे, हे तर नाटक त्यांना वठवायचे नाही ना ?

भारतात विदेशी गुंतवणूक करणाऱ्या 77 टक्के कंपन्या आज फायद्यात आहेत , 8 टक्के कंपन्या फायद्याच्या उंबरठ्यावर उभ्या आहेत, तर 15 टक्के कंपन्या फायद्याच्या दिशेने यशस्वी वाटचाल करीत आहेत, ही माहिती दस्तुरखुद्द भारताचे व्यापार व उद्योगमंत्री कमलनाथ यांनी लंडनमध्ये 2 जानेवारी 2005 रोजी संपन्न झालेल्या कॉमनवेल्थ बिजनेस कौन्सिलमध्ये दिली, म्हणूनच आज विदेशी कंपन्यादेखील भारतात गुंतवणूक करण्यास तयार आहेत.

कर्णाच्या औदार्यातून कोणतीही विदेशी कंपनी भारतात गुंतवणूक करण्यास तयार होणार नाही, त्या कंपन्यांच्या लाभातून आपल्या देशाचाही विकास होतो, बेरोजगारांना काम मिळते हा लाभ थोडा थोडका नाही.

विदेशी गुंतवणूक वाढल्यामुळेच मुंबई शेअर निदेर्शांक 6400 या सवोर्च्च आकड्यावर जाऊन पोहचला होता. 15 डिसेंबर 2004 पर्यंत विदेशी गुंतवणूक आठ अब्ज डॉलर्सपर्यंत जाऊन पोहचली, हेदेखील आजपर्यंतचे रेकॉर्ड असल्यामुळे याचे संपूर्ण श्रेय श्रेष्ठ अर्थनीतीज्ञ डॉ. मनमोहन सिंग व अर्थतज्ज्ञ पी. चिदंबरम यांच्याकडे जाते. कम्युनिस्टांच्या टेकूवर उभे असणारे केंद सरकार कम्युनिस्टांच्या धमक्याना न भीक घालता आपले निर्णय अखंड राबवीत असल्यामुळे, हे सरकार स्थिर असल्याची स्पष्टता मिळाली आहे. त्यामुळेच विदेशी गुंतवणूक आज मोठ्या प्रमाणावर देशात होत आहे.

कम्युनिस्टांनी सतत केंद शासनाला धारेवर धरून आतापर्यंत अडवणुकीचे धोरण अवलंबिले, कच्च्या तेलाच्या किमतीने एकीकडे आकाश गाठले तर पावसाने आपल्या आगमनात 13 टक्के कपात केली. अशा दुहेरी कात्रीत सापडलेले केंद सरकारचे आथिर्क बजेट कोसळले, त्यातच त्सुनामीने जबरदस्त तडाखा देऊन कंबरडे ढिले केले, त्यामुळे चलनवाढीवर परिणाम झाला. कम्युनिस्टाच्या हेक्यामुळे पेट्रोलियम पदार्थ, लोखंड व इतर वस्तूंवरील उत्पादन शुल्कात काटछाट करावी लागली, त्याचा परिणाम राजस्तरावर झाला. अशा कठीण परिस्थितीतदेखील विकास दर 6 टक्के टिकून राहिला. सुदैवाने रब्बीचे पीक उत्तम आल्यामुळे खरीप पिकाच्या हानीचा परिणाम जाणवला नाही. खतांवर जी 25,800 कोटींची सबसिडी द्यावी लागते, ती आता केंद सरकारला अडचणीची वाटत असली तरी ती देणे गरजेचे आहे. स्वयंपाकाचा गॅस, रॉकेल यावरील सबसिडी हळूहळू कमी करण्याचे धोरण सरकारने स्वीकारलेले आहे. स्वयंपाकाचा गॅस, रॉकेल यावरील सबसिडीचा लाभ गरिबांना मिळण्याऐवजी तो उच्च व मध्यमवगीर्य तसेच भ्रष्ट व्यापारीच घेत आहेत.

अमेरिकन कंपनी ' मॉर्गन स्टॅनली कॅपिटल इंटरनॅशनल ' ने जो नुकताच अहवाल प्रसिद्ध केला आहे, त्यानुसार भारतीय शेअर दर सर्वात अधिक असून त्यावर 20.22 टक्के लाभ झालेला आहे, त्यानंतर इंडोनेशिया 16.02 टक्के तर थायलंड 10.22 टक्के आहे. त्यामुळे विदेशी कंपन्या आज देशात भांडवली गुंतवणूक करण्यास तयार आहेत. देशाचा विकास व बेरोजगारांना काम देण्यासाठी या विदेशी कंपन्यांना संधी द्यावयास हवी. कम्युनिस्टांनी फुका विरोध करू नये. तिकडे प. बंगालमध्ये विदेशी गुंतवणूक वाढविण्यासाठी मुख्यमंत्री बुद्धदेव भट्टाचार्य विदेशी गुंतवणूकदारांना हव्या त्या सवलती देण्यास उत्सुक असताना, इकडे केंदातच कम्युनिस्टांनी विरोध करून आपल्या दुट्टप्पी धोरणांचे पितळ उघडे करू नये.

प्रा. नानासाहेब साळुंखे

 
</text>
</doc>
