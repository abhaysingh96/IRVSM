<doc>
<docno>1038751.cms.txt</docno>
<text>
 
महाराष्ट्र
ठाणे महापालिकेचे 'एए' रेटींग
[ Thursday, March 03, 2005  12:15:21 am]


ठाणे : आथिर्क स्थितीचे मूल्यांकन करणाऱ्या क्रिसिल या पतमापन संस्थेने स्थानिक स्वराज्य संस्थांच्या विभागात ठाणे महानगरपालिकेस दिलेले ' एए ' ( अतिसुरक्षित) हे आथिर्क गुणांकन ( क्रेडिट रेटिंग) याही वषीर् कायम राखण्यात महापालिका यशस्वी ठरली आहे.

देशभरात केवळ अहमदाबाद (एए), कोलकाता (ए+), हैदाराबाद (एए+) आणि नाशिक (एए) या महापालिकांनाच अशाप्रकारचे क्रेडिट रेटिंग मिळालेले आहे.

महापालिकेची आथिर्क स्थिती उत्तम असल्याचे प्रमाण मानले जाणारे हे गुणांकन म्हणजे आंतरराष्ट्रीय अर्थसंस्थांकडून कर्ज मिळवण्यासाठीचे हुकमी प्रमाणक मानले जाते. ठाणे महापालिकेत राबवण्यात आलेल्या डबल एण्ट्री अकाऊंटींग पद्धतीमुळे आथिर्क व्यवहारात आलेली पारदर्शकता आणि चांगल्या दर्जाचे अर्थव्यवस्थापन यामुळेच ' एए ' हे गुणांकन कायम राखण्यात यश मिळाल्याचे महापालिकेचे आयुक्त संजय सेठी यांनी सांगितले.

कायदेशीर आणि प्रशासकीय प्रारुप, कार्यक्षेत्राची आथिर्क पार्श्वभूमी, अर्थव्यवस्थापन, महापालिकेचे प्रकल्प, विशिष्ट ध्येय डोळ्यासमोर ठेवून आखलेल्या योजना आणि महसूली शिल्लक यांच्या आधारावर क्रिसिलतफेर्े गुणांकन दिले जाते. एक महिन्यापूवीर् क्रिसिलच्या अभ्यासगटाने महापालिकेला भेट देऊन पाहणी केली. तसेच आथिर्क बाजूची नवी माहिती संकलीत केली. त्याआधारे हे गुणांकन कायम ठेवण्यात आले.

ठाणे महापालिकेचे महसूल हा जकात, मालमत्ताकर आणि पाणीपट्टी यांच्यामार्फत जमा होतो. त्यात जकातीचा वाटा हा सुमारे 58 टक्के इतका आहे. महसुली शिल्लकीत काही वर्षांत महापालिकेला सातत्य राखण्यात यश आले आहे. त्याचबरोबर कर्जाची पातळीही मर्यादित असून कर्जपरतफेडीसाठीच्या उपाययोजना आखण्यात आल्याचे निरीक्षण क्रिसिलने नोंदवले आहे.

 
</text>
</doc>
