<doc>
<docno>1038767.cms.txt</docno>
<text>
 
महामुंबई
योगासनांच्या अतिरेकाने खैरनार अतिदक्षता विभागात
[ Thursday, March 03, 2005  12:21:45 am]


म. टा. प्रतिनिधी

मुंबई : मुंबई महापालिकेचे माजी उपायुक्त गो. रा. खैरनार यांना प्रकृती अस्वास्थ्यामुळे परळच्या केईएम रुग्णालयातील अतिदक्षता विभागात दाखल करण्यात आले आहे. योगासनांचा अतिरेक केल्याने त्यांची तब्येत बिघडल्याचे निकटवतीर्यांकडून सांगण्यात आले.

शनिवारी रात्री योगासने केल्यावर खैरनार यांना अतिशय अस्वस्थ वाटू लागल्याने आणि प्राणांतिक दुखणे सुरू झाल्याने त्यांच्या पत्नी आशालता यांनी त्यांना त्वरित रुग्णालयात दाखल करण्याचा निर्णय घेतला. योगासनांचा अतिरेक हेच या अस्वास्थ्यामागचे कारण असल्याचे समजते. गेले काही वषेर् खैरनार यांना योगासनांचे व्यसनच लागले असून दिवसाचे बाराबारा तास ते योगासने करत असतात. 15 दिवसांपूवीर् त्यांना नाकाचा त्रास सुरू झाला. नाकातला पडदा आणि हाड वाढल्याने त्यावर छोटी शस्त्रक्रिया करण्याची वेळ आली. जलनेती आणि रबर नेती यांच्या सततच्या प्रयोगामुळे हा त्रास त्यांना सुरू झाला असावा.

खैरनार यांची सोडियम लेव्हल धोकादायक पातळीवर उतरली असल्याचे डॉक्टरांनी सांगितले.

 
</text>
</doc>
