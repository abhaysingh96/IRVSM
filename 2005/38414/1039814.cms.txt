<doc>
<docno>1039814.cms.txt</docno>
<text>
 
देश-विदेश
कामकाजासाठी राहुल गांधी यांचे आंदोलन!
[ Thursday, March 03, 2005  06:35:33 pm]


म. टा. विशेष प्रतिनिधी

नवी दिल्ली : आम्ही सारेजण प्रथमच निवडून आलो आहोत, संसदेचे कामकाज शिकण्याची आमची इच्छा आहे, विरोधक एकही दिवस कामकाज चालू देत नाहीत, त्यामुळे अधिवेशनात भाग घेण्याची आमची संधी वाया जाते आहे, अशी संतप्त भूमिका व्यक्त करीत, राहुल गांधी यांच्या नेतृत्वाखाली 23 तरुण खासदारांनी संसदेच्या प्रांगणातल्या महात्मा गांधी यांच्या पुतळ्याजवळ गुरुवारी धरणे धरले.

पत्रकारांशी बोलताना राहुल गांधी म्हणाले, संसदेचे सभागृह हे चर्चा आणि विचारविनिमय करण्यासाठी आहे, सभागृहात प्रत्येक विषयावर नियमांच्या आधारे चर्चा होऊ शकते. सलग तिसऱ्या दिवशी संसदेचे कामकाज ठप्प करणाऱ्या विरोधकांनी दररोज गोंधळ अन् गदारोळ करण्याऐवजी, चचेर्त भाग घ्यायला हवा. संसदेच्या हिवाळी अधिवेशनातही विविध विषयांवरून विरोधकांनी गोंधळ घातला, त्यामुळे 52 कोटी रुपये वाया गेले. देशातल्या 25 लोकसभा मतदारसंघातल्या वाषिर्क खासदार निधीइतकी ही रक्कम आहे.

राहुल गांधींच्या म्हणण्याला पुस्ती जोडत ज्योतिदिर्त्य शिंदे म्हणाले, गेल्या नऊ महिन्यांत संसदेत विरोधकांनी घातलेल्या गोंधळ अन् गदारोळामुळे कामकाजाच्या 162 तासांचे नुकसान झाले आहे.

झारखंडविषयी विचारलेल्या प्रश्ानंना उत्तरे देण्यास मात्र राहुल गांधींनी नकार दिला. धरणे कार्यक्रमात काँग्रेसच्या तरुण खासदारांचा समावेश होता.

यामध्ये प्रामुख्याने सचिन पायलट, जतिनप्रसाद, संदीप दीक्षित, अजय माकन, नविन जिंदल, पुरंदेश्वरी आदी प्रथमच निवडून आलेले खासदार सहभागी झाले होते.

 
</text>
</doc>
