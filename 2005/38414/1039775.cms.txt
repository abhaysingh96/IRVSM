<doc>
<docno>1039775.cms.txt</docno>
<text>
 
प्रगती फास्ट
मेरिटमध्ये येण्याचा निश्चय
[ Thursday, March 03, 2005  06:06:30 pm]


मे 2004 मध्ये मुंबई युनिव्हसिर्टीच्या एमएड परीक्षेत प्रथम येण्याचा मान शादाब खान या विद्याथिर्नीने मिळवला. तिला 72.13 टक्के मार्क्स मिळाले आहेत. एमएड डिग्री कोर्समध्ये यश मिळवण्यासाठी कसा अभ्यास केला, याची माहिती तिने दिली आहे.

माझं शालेय शिक्षण झारखंडमध्ये झालं. सॅकेड हार्ट कॉन्व्हेण्ट स्कूलमधून दहावी झाले. त्यानंतर झारखंडमधल्या सीलीएसई बोर्डाशी निगडित असणाऱ्या केंदीय विद्यालयातून सायन्स शाखेतून बारावी झाले. दहावी-बारावीत मला फारसे चांगले गुण मिळाले नाहीत.

बारावीनंतर मात्र मुंबईत आल्यावर मी जोशी-बेडेकर कॉलेजच्या आर्ट्स शाखेत प्रवेश घेतला. इंग्लिश लिटरेचर घेऊन मी बीए झाले. तेव्हाही अगदी थोड्या मार्कांनी माझा र्फस्ट क्लास हुकला. मी इंग्लिश लिटरेचरमधून एमए केलं. मग परळच्या आर.एम. भट या कॉलेजमधून बीएड कोर्स केला. उच्चशिक्षण घ्यायची इच्छा होती. त्यामुळे मुंबई युनिव्हसिर्टीच्या एमएड कोर्सला प्रवेश घेतला.

एमएड डिग्री कोर्स हा एक वर्षाचा असून यात सहा विषयांचा समावेश असतो. ' फिलॉसॉफिकल फाऊण्डेशन ऑफ एज्युकेशन ' या विषयात शिक्षणाची उद्दिष्टं, शिक्षणामागची तात्त्विक बैठक, भारतीय आणि पाश्चात्त्य शिक्षणपद्धतीतील आदर्श, त्यांच्या शिक्षणपद्धतीचा तुलनात्मक अभ्यास, भारतातील सांस्कृतिक विविधता अशा कित्येक गोष्टींचा अभ्यास करायचा असतो.

' सायकॉलॉजिकल फाऊण्डेशन ऑफ एज्युकेशन ' विषय अर्थातच विद्यार्थ्यांच्या मानसिकतेशी संबंधित आहे. पौगंडावस्थेतील विद्यार्थ्यांची मानसिकता, त्यांच्या वागण्यात होणारे बदल, बुद्धिमत्ता पातळीच्या थिअरीज, बिहेविअरल थिअरी आदी घटकांचा अभ्यास करावा लागतो.

एमएडमधील सर्वात महत्त्वाचा विषय म्हणजे ' रिसर्च मेथड्स इन एज्युकेशन- शिक्षण क्षेत्रातलं संशोधन म्हणजे नेमकं काय ?' या संशोधनाचे ठराव, प्रस्ताव खरोखरच अमलात आणले जातात का, याचा संशोधनात्मक अभ्यास या विषयात विद्यार्थ्यांनी करायचा असतो. साहजिकच सव्हेर्क्षण, स्टॅटिस्टिक्स या गोष्टीही बघायच्या असतात.

लेखी पेपर शंभर मार्कांचा आणि दोनशे मार्कांचा छोटासा प्रबंध तयार करावा लागतो. त्या प्रबंधासाठी ' मुस्लिम सेकण्डरी स्कूलमधील मुलींच्या व्यवसाय निवडीवर असणारा पालकांचा प्रभाव ' हा माझा विषय होता. त्यासाठी मी एका उर्दू माध्यमाच्या शाळेत जाऊन सव्हेर् केला.

' क्वालिटी असेसमेण्ट इन एज्युकेशन ' मध्ये पाठ्यपुस्तकांतील अभ्यासक्रम, शिकण्याची, शिकवण्याची प्रक्रिया, नॅक कमिटीद्वारे केलं जाणारं मूल्यांकन, शिक्षणाचा दर्जा, शैक्षणिक पद्धती या गोष्टींचा सखोल अभ्यास केला जातो.

' गाइडन्स अॅण्ड कौन्सिलिंग इन एज्युकेशन ' मध्ये कौन्सिलरची शिक्षण क्षेत्रातील भूमिका, एखाद्या समस्येचं कौन्सिलरद्वारे केलं जाणार निराकरण या गोष्टी शिकाव्या लागतात.

' टिचर एज्युकेशन ' हा विषय तर एमएड कोर्सचं केंदस्थानच म्हणायला हवं. कारण एमएड असलेल्या व्यक्ती प्राथमिक, पूर्व प्राथमिक, माध्यमिक शाळेतील शिक्षकांना मार्गदर्शक (एज्युकेटर) म्हणून काम करतात. ' टिचर एज्युकेटर ' या संकल्पनेविषयी हा विषय भाष्य करतो. शिक्षकांना प्रशिक्षण देण्यासाठी कोणत्या पद्धती वापरल्या जाऊ शकतात, याचंही ज्ञान या विषयात दिलं जातं.

एमएडला प्रवेश घेणारे विद्याथीर् मुळातच अभ्यासू प्रवृत्तीचे असतात. कलिना कॅम्पसमध्ये कोर्सची लेक्चर्स होतात. या कोर्सला फारच कमी विद्याथीर् होते. चर्चात्मक शिक्षणाला एमएडमध्ये जास्त महत्त्व असतं. प्रत्येक आठवड्याला ग्रुप डिस्कशन्स आणि सेमिनार होतात. मी रोज कमीतकमी दोन तास तरी लायब्ररीत जाऊन अभ्यास करायचे. वाचन करून नोट्स तयार करायचे. माझा भर कधीच पाठांतरावर नव्हता. विषयाची संकल्पना लक्षात घेऊन ती आपल्या भाषेत मांडणं, याला मी सगळ्यात जास्त महत्त्व दिलं.

परीक्षेपूर्वी आम्हाला महिनाभराची रजा होती. तेव्हा मी सर्व विषयासाठी एक वेळापत्रक तयार केलं. प्रत्येक विषयाच्या रिव्हिजनसाठी साधारणपणे दोन दिवस दिले. युनिव्हसिर्टीचे आधीच्या वर्षांचे पेपर पाहून एक लक्षात आलं, की काही प्रश्न वारंवार विचारले जातात. पण त्या प्रश्नांची परिभाषा थोडीशी बदललेली असते. अशा महत्त्वाच्या प्रश्नांची तयारी केली. मी मनापासून अभ्यास केला तो र्फस्ट क्लासचं ध्येय ठेवूनच! आतापर्यंत दरवेळी थोड्याशाच मार्कांमुळे यशाने हुलकावणी दिली होती. या वेळी मला कोणतीही रिस्क घ्यायची नव्हती. मेरिटमध्ये यायचंच होतं. पण पहिला क्रमांक मिळणं हा सुखद धक्काच होता. दरम्यान ' नेट ' परीक्षाही मी उत्तीर्ण झाले. माझ्या आईवडिलांच्या प्रोत्साहनामुळेच हे यश मिळवता आलं.

गणेश आचवल

 
</text>
</doc>
