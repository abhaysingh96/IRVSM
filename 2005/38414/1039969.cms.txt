<doc>
<docno>1039969.cms.txt</docno>
<text>
 
धावते जग
डॉट इन की 'आऊट'?
[ Thursday, March 03, 2005  08:49:50 pm]


इंटरनेटवर डॉट कॉम आणि डॉट ऑर्ग या नावाने पत्ते मुक्रर करण्याची पद्धत आता जुनी झाली. त्यामुळे भारतात डॉट इन नावाने नाव निश्चित करण्याची सुरुवात काही दिवसांपूवीर्च झाली. सुरुवातीला गाजावाजा करत श्ाीगणेशा केलेल्या या योजनेचा अपुऱ्या यंत्रणेअभावी कसा बोजवारा उडू शकतो, याचे हे उत्तम उदाहरण आहे.

याआधी ' डॉट कॉम ' च्या रजिस्ट्रेशनच्या वेळीही महत्त्वाच्या नावांवर आधीच रजिस्ट्रेशन झाल्याचे उघड झाले होते. त्या नावाच्या संस्थांना मूळ नावनोंदणी करणाऱ्यास भरभक्कम भरपाई देऊन नाव ' आपलेसे ' करावे लागले होते. यापासून धडा न घेता ' नॅशनल इंटरनेट एक्स्चेंज ऑफ इंडिया ' ( निक्सी)या संस्थेने डॉट इनचे रजिस्ट्रेशन सुरू केले. याचे परिणाम आता दिसत आहेत.

उदा. आरबीआय.इन, एनएसई.इन ही नावे अमेरिकेतल्या लोकांनी रजिस्टर केली आहेत. अगदी इंडियन.इन हेही भारतीयाने नव्हे तर चीनमधल्या एका माणसाने स्वत:च्या नावावर करून घेतले आहे. रूपी.इन आणि बीएसई.इन हे अमेरिका आणि स्वित्झर्लंडमध्ये नोंदले गेले आहे. बीजेपी.इन हे कॅनडातून नोंदले गेले आहे. या लोकांना भारतीय नावांनी रजिस्ट्रेशन करण्यात काय रस आहे, या प्रश्ानचे उत्तर सोपे आहे.

ज्यांनी हे रजिस्ट्रेशन करून घ्यायला हवे त्यांच्याकडून पैसे वसूल करायचे हाच हेतू असू शकतो. दुसरे नाव चालणार असेल तर प्रश्ान्च नाही. मग बीजेपी.इन याऐवजी भारतीयजनतापाटीर्.इन असा पत्ता मिळवता येतो. परंतु, प्रत्येक बाबतीत असे होत नाही. डॉट कॉमबाबतचा अनुभव असा की यावरून कोर्टबाजी करावी लागते. त्यात भरपूर खर्च करावा लागतो, शिवाय ज्याने लबाडीने ते नाव घेतले असेल त्याला खुष करावे लागते.

आता .इनवरूनही वाद होणारच आहेत. ते निस्तरण्यासाठी कोणती यंत्रणा उभारण्यात यावी याचा विचार आता ' निक्सी ' करत आहे. या गोष्टी आधीच व्हायला हव्या होत्या. परंतु, आमच्या रजिस्ट्रेशनची पद्धत योग्यच आहे, असे ' निक्सी ' चे म्हणणे आहे. प्रथम ज्यांचा अर्ज आला त्यांना आम्ही नोंदणी दिली. ते कुठून अर्ज करत आहेत याची पडताळणी करण्याची गरज नाही, असे त्यांनी स्पष्ट केले आहे. एकंदरीत, हा प्रकार रोखता आला असता. तो न झाल्याने असा पेच उद्भवला आहे.

 
</text>
</doc>
