<doc>
<docno>1039773.cms.txt</docno>
<text>
 
प्रगती फास्ट
क्लिक युअर करिअर
[ Thursday, March 03, 2005  06:05:30 pm]


कॅमेराची क्लिक, लेन्समधून दिसणारं दृश्य, समोरच्या नेहमीच्याच परिस्थितीला तुमचा अँगल वेगळाच लूक देऊन जातो...हे वातावरण आहे फोटोग्राफीच्या दुनियेतलं. छंद, करिअर, जॉब, टाइमपास फोटोग्राफीकडे वळण्याचं कारण काहीही असलं तरी तुम्हाला शास्त्रशुद्ध ट्रेनिंग घ्यावं लागतं. अशाच एका ट्रेनिंग देणाऱ्या नॅशनल फोटोग्राफी इन्स्टिट्यूटबद्दल...

फोटोग्राफी हे क्षेत्र आता हौसेपुरतं मर्यादित राहिलेलं नाही. इथे करिअरच्या खूप चांगल्या संधी उपलब्ध आहेत. पण त्याआधी तुमचं वेगळेपण इतरांच्या मनावर ठसवावं लागतं. त्यासाठी तुम्हाला थिअरी आणि प्रॅक्टिकल ट्रेनिंग घ्यावं लागतं. विद्यार्थ्यांच्या कला कौशल्यांना फिनिशिंग टच देण्याचं काम नॅशनल फोटोग्राफी इन्स्टिट्यूट करते.

मनोहर देसाई यांनी 1983 साली दादरमध्ये या इन्स्टिट्यूटची स्थापना केली. देसााई यांनी जे.जे. स्कूल ऑफ आर्टमधून फोटोग्राफीचा कोर्स केला आहे. शिवाय सायन्स ग्रॅज्युएट असल्यामुळे फोटोग्राफीतील टेक्निकल पॉइण्ट विद्यार्थ्यांना समजावून सांगणं त्यांना सहज जमतं. नॅशनल इन्स्टिट्यूटमध्ये विद्यार्थ्यांना करिअर करण्याच्या आणि केवळ हॉबी म्हणून अशा दोन्ही दृष्टिकोनातून ट्रेनिंग दिलं जातं.

इथे तुम्हाला बेसिकपासून अॅडव्हान्सड कोर्सेसचे पर्याय उपलब्ध आहेत. एक आठवड्याचा फूल टाइम क्रॅश कोर्स, पाच आठवड्याचा बेसिक फोटोग्राफी, दोन महिने कालावधीचा अॅडव्हान्सड् फोटोग्राफी, सहा महिन्याचा डिप्लोमा इन फॅशन फोटोग्राफी, दोन महिन्याचा व्हिडिओ शूटिंग, आठ ते दहा दिवसांचा फूल टाइम किंवा 20/25 दिवसांचा पार्टटाइम डिजिटल फोटो एडिटिंग यापैकी आवडीचा कोर्स तुम्हाला इथे करता येईल.

कोर्सबरोबरच वर्कशॉप्स आयोजित करून विद्यार्थ्यांना या क्षेत्रातील माहिती आणि करिअरच्या संधी यावर मार्गदर्शन केलं जातं. प्रोफेशनल स्टुडिओ मॉडेल लाइटिंग हे दोन दिवसांचं आणि डिजिटल फोटो इमेजिंग हे एक दिवसाचं वर्कशॉपही विद्यार्थ्यांसाठी घेतलं जातं.

फोटोग्राफीच्या बदलत्या क्षेत्राबद्दल मनोहर देसाई सांगतात की ' पूवीर् फोटोग्राफी श्रीमंताचा छंद म्हणून ओळखली जायची. पण आज तुम्हाला फोटोग्राफर म्हणून फॅशन, फिल्म्स, जाहिरात, इण्डस्ट्रिअल फोटोग्राफी, प्रेस, स्पोर्ट्स, मेडिकल यासारख्या वेगवेगळ्या क्षेत्रात प्रवेश करता येईल. शिवाय स्वत:चा बिझनेस सुरू करता येतो. पण प्रोफेशनल फोटोग्राफर हा निव्वळ जॉब करण्यापुरचा मर्यादित राहत नाही. तुम्हाला यशस्वी व्हायचं असेल तर स्वत:ची स्टाइल डेव्हलप करावी लागते. त्यासाठी ट्रेनिंग आणि अनुभव या दोन गोष्टी महत्त्वाच्या असतात. '

नॅशनल इन्स्टिट्यूट ऑफ फोटोग्राफीमध्ये विद्यार्थ्यांना स्टडी मटेरिअल पुरवण्यात येतं. फोटोग्राफी प्रॅक्टिकल वर्क असलं तरी थिअरीचं ज्ञान इथे देण्यात येतं. बहुतांश व्यक्तींना प्रोफेशनल कॅमेरा नसल्यामुळे फोटोग्राफी शिकता येत नाही. पण नॅशनल इन्स्टिट्यूट ऑफ फोटोग्राफीमध्ये विद्यार्थ्यांची ही समस्या सोडवली जाते. ट्रेनिंगदरम्यान विद्यार्थ्यांना प्रोफेशनल कॅमेरा उपलब्ध करून दिला जातो. करिअर किंवा छंद कोणत्याही इच्छेतून फोटोग्राफीकडे वळणाऱ्या विद्यार्थ्यांना सामावून घेण्याचा इथे प्रयत्न केला जातो.

संपर्क : नॅशनल इन्स्टिट्यूट ऑफ फोटोग्राफी , 11/2, घामट टेरेस, शगुन हॉटेलच्यावर, सेनापती बापट मार्ग, दादर (पश्चिम), मुंबई - 400028. टेलिफोन नंबर : 24306502 मोबाइल नंबर : 9820109479. इमेल : द्बठ्ठद्घश्ाञ्चश्चद्धश्ाह्लश्ाद्दह्वह्मह्वठ्ठद्बश्च वेबसाइट : 222. श्चद्धश्ाह्लश्ा द्दह्वह्मह्वठ्ठद्बश्च.ष्श्ाद्व

प्रगती फास्ट टीम

 
</text>
</doc>
