<doc>
<docno>1038816.cms.txt</docno>
<text>
 
देश-विदेश
शिबू सोरेन झारखंडचे मुख्यमंत्री
[ Thursday, March 03, 2005  12:57:24 am]


वृत्तसंस्था

रांची/नवी दिल्ली : झारखंडमध्ये सत्तेसाठी बुधवारी असा काही ' नंबर गेम ' रंगला, शह-काटशहाचे फासे फेकले गेले की, सत्तेचे पारडे एका क्षणात राष्ट्रीय लोकशाही आघाडीकडून संयुक्त पुरोगामी आघाडीकडे झुकले. बहुमतासाठी आवश्यक असलेला 41 चा आकडा मंगळवारीच गाठूनही ' रालोआ ' च्या पदरी निराशाच पडली आणि 42 आमदारांचा पाठिंबा असल्याचा दावा करणारे झारखंड मुक्ती मोर्चाचे अध्यक्ष शिबू सोरेन मुख्यमंत्रिपदी विराजमानही झाले. त्यांनी केंदीय मंत्रिपदाचा राजीनामाही बुधवारी सादर केला.

पाठिंबा देणारे पाच अपक्ष आमदार भाजपप्रणित ' रालोआ ' च्याच बाजूने आहेत. त्यामुळे दोन्ही आघाड्यांचे कागदावरील पाठबळ पाहता 81 सदस्यांच्या विधानसभेत दोन सदस्य जास्त होऊन 83 संख्या झाली आहे!

राज्यपाल सय्यद सिब्ते रझी यांनी बुधवारी नाट्यमय घडामोडींनंतर सोरेन यांना सरकारस्थापनेचे आमंत्रण दिले. सायंकाळी राजभवनाच्या हिरवळीवर सोरेन यांच्या सात सदस्यांच्या मंत्रिमंडळाचा शपथविधी पार पडला. सोरेन यांची साथ सोडून पक्षाबाहेर गेलेले स्टीफन मरांडी यांची आश्चर्यकारकरीत्या उपमुख्यमंत्रिपदी नियुक्ती झाली. त्यांनी सोरेन यांचा मुलगा हेमंत यांचा निवडणुकीत पराभव केला आहे. मंत्रिमंडळात काँग्रेसचा एकही सदस्य नाही. रझी यांनी बहुमत सिद्ध करण्यासाठी 21 मार्चपर्यंत मुदत दिली आहे.

भाजपने राज्यपालांच्या निर्णयाचा धिक्कार केला असून, त्यांच्यावर लोकशाहीचा गळा घोटल्याचा आरोप करत गुरुवारी ' झारखंड बंद ' ची हाक दिली आहे. आपल्याबरोबर असणाऱ्या 41 आमदारांना गुरुवारी राष्ट्रपती ए. पी. जे. अब्दुल कलाम यांच्यापुढे हजर करण्याचे पक्षाने जाहीर केले.

माजी पंतप्रधान अटलबिहारी वाजपेयी यांच्या नेतृत्वाखालील शिष्टमंडळाने कलाम यांची भेट घेऊन राज्यपालांच्या निर्णयात हस्तक्षेप करण्याची मागणी केली.

विरोधी पक्षनेते लालकृष्ण अडवाणी यांनी गोवा आणि झारखंडच्या राज्यपालांना बडतर्फ करण्याची मागणी केली. भाजपच्या कार्यर्कत्यांनी राजभवनाबाहेरील वाहनांच्या काचा फोडून, रस्त्यावर टायर जाळून रोष व्यक्त केला.

संयुक्त पुरोगामी आघाडीच्या कार्यर्कत्यांनी रांचीतील विविध भागांत सोरेन व सोनिया गांधी यांच्या झिंदाबादच्या घोषणा देत विजयी मिरवणुका काढल्या. निवडणुकीपूवीर् ' केंदात शिपाई बनून राहण्यापेक्षा राज्यात राजा म्हणून राहण्यास ' पसंती देणाऱ्या सोरेन यांनी मुख्यमंत्रिपदाची शपथ घेतल्यानंतर तातडीने केंदीय मंत्रिपदाचा राजीनामा दिला. तो मंजूरही झाला.

केंदीय गृहमंत्री शिवराज पाटील यांनी राष्ट्रपती एपीजे अब्दुल कलाम यांची भेट घेऊन झारखंडातील घडामोडींची माहिती त्यांना दिली.

 
</text>
</doc>
