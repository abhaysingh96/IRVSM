<doc>
<docno>1040073.cms.txt</docno>
<text>
 
क्रीडा
प्रतिकूल परिस्थितीवर मात करणारा मनीष...
[ Thursday, March 03, 2005  10:59:56 pm]


रोहन कदम

आपल्या देशात मुळातच क्रीडाक्षेत्राकडे कोणाचे लक्ष नाही. त्याला अपवाद क्रिकेटचा. जणू हा जगात हा एकच खेळ असल्याचे सारे वातावरण. क्रिकेटच्या या भाराखाली इतर खेळ व खेळाडू दबले जात आहेत, याची कुणाला खेद ना खंत... साधा चौकार मारला तरी हजारो रुपयांची खैरात होते. पण वर्षानुवषेर् प्रचंड मेहनत आणि अफाट खर्च करून शरीरसौष्ठवात मेहनत घेणाऱ्या खेळाडूंच्या पदरात मात्र उपेक्षाच येते. राष्ट्रीय स्तरावर विजेत्या ठरलेल्या शरीरसौष्ठवपटूला मिळणारा मान आणि त्याची आथिर्क परिस्थिती क्रिकेट संघातल्या बाराव्या खेळाडूपेक्षाही कितीतरी कमी असते अशी खंत ' तो ' बोलून दाखवत होता.

पीळदार स्नायूंचे दर्शन घडविणाऱ्या दणकट देहयष्टीचा ' तो ' म्हणजे मनीष आडविलकर. मुंबई श्ाी, महाराष्ट्र श्ाी आणि भारत श्ाी अशा दणदणीत किताबांसह अनेक स्पर्धा गाजवलेला हा गुणी खेळाडू यावषीर्ही पुन्हा ' महाराष्ट्र श्ाी ' ठरला आणि नाशिकचे कालिदास सभागृह शिट्ट्या आणि टाळयांच्या गजराने दणाणून गेले.

या खेळावर आताही मुंबईचे वर्चस्व आहे. गेल्या 23 वर्षांत महाराष्ट्र श्ाी किताब पटकावण्याची उज्ज्वल परंपरा मुंबईला आहे. यंदाही सांघिक जेतेपद मुंबईने खेचून आणले. मुंबईचे वर्चस्व असले तरी बहुतांश खेळाडू हे कनिष्ठ मध्यमवर्गातले किंवा गरीब घरातलेच आहेत. अनेक अडचणींवर मात करत ही मुलं मेहनत करतात हे मनीषला महत्वाचे वाटते. तो स्वत: परळसारख्या कामगारवस्तीत वाढला आहे. घरची परिस्थिती बिकट. एकटी आईच काय ती तुटपुंजे कमावणारी. या खेळात आहार अतिशय महत्वाचा. शरीराची विशिष्ट पध्दतीने निगा राखण्यासाठी नियोजनबध्द आहार घ्यावा लागतो. तो परवडणे म्हणजे दिव्यच. पहिली तीन वषेर् मनीषला खूप तडजोडी कराव्या लागल्या. पण आई त्याच्या मागे खंबीरपणे उभी राहिली. मग पश्चिम रेल्वेत नोकरी मिळाल्याने आथिर्क चणचण कमी झाली.

परळच्या आर. एम. भट व्यायामशाळेत 1994 पासून घाम गाळणारा मनीष 1996 साली ज्युनियर ' मुंबई श्ाी ' विजेता ठरला. तर 1998 साली केरळ येथे आंतर विद्यापीठ स्तरावर नामवंत खेळडू शिवकुमारला पिछाडीवर टाकत मुंबई विद्यापीठाला त्याने पहिल्यांदा सुवर्ण पदकाचा मान मिळवून दिला. तसेच पश्चिम रेल्वेला सुवर्ण, रौप्य आणि ब्राँझ अशी तिन्ही पदके त्यांनी मिळवून दिली. मुंबई श्ाी स्पधेर्त आतापर्यंत आठवेळा सुवर्ण पदक मिळवत त्याने ' भारत श्ाी ' होण्याचाही मानही पटकावला आहे. मनीष सध्या बॉलिवूडचा प्रख्यात अभिनेता सलमान खान तसेच मॉडेल कतरिना कैफ आणि इंदरकुमार यांना व्यक्तिगत प्रशिक्षण देतो. सलमान हा केवळ अभिनेताच, तर शरीरसौष्ठवचा प्रचंड चाहता आहे आणि त्याचे पुष्कळ सहकार्य होत असल्याचे मनीष सांगतो. जालिंदर आपके, अमीत कदम, नवनाथ साळुंखे, सचिन पाटील, समीर दाभोलकर, मन्सूर बादशाह, पी. शिवकुमार असे शिष्य तयार करणारा मनीष संदीप जाधव यांना गुरुपदी मानतो. शरीरसौष्ठवमध्ये अनेक गुणी मराठी तरुण खेळाडू आहेत. या खेळासाठी लागणारी प्रचंड मेहनत घेण्याची त्यांची तयारी आहे, पण त्याचे चिज व्हायला पाहिजे. त्यांच्या भाजी भाकरीचा प्रश्ान् सुटायला हवा, असे मनीषला मनापासून वाटते.

 
</text>
</doc>
