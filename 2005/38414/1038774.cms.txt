<doc>
<docno>1038774.cms.txt</docno>
<text>
 
महामुंबई
मध्यमवगीर्यांचे घराचे स्वप्न धूसर
[ Thursday, March 03, 2005  12:27:53 am]


म. टा. प्रतिनिधी

मुंबई : केंदीय अर्थमंत्री पी. चिदंबरम यांनी सादर केलेल्या बजेटातील करविषयक तरतुदीमुळे घर विकत घेण्याचे सर्वसामान्य मध्यमवगीर्यांचे स्वप्न वास्तवात येण्याची शक्यता आता धूसर झाली आहे. सेवाकराची व्याप्ती वाढवून त्यात गृहबांधणी व नागरी विकास प्रकल्पांना आणण्यात आल्यामुळे घरांच्या किमती तीन ते चार टक्क्यांनी वाढण्याची चिन्हे आहेत.

राष्ट्रीयकृत बँकांतर्फे घर खरेदीसाठी मिळणारे माफक व्याजदराचे कर्ज, घरकर्जावरील व्याजावर आणि 20 हजारांच्या मुद्दलाच्या परतफेडीवरील करसवलत याहीवेळी कायम ठेवण्यात आल्यामुळे मध्यमवगीर्यांचे घर विकत घेण्याचे स्वप्न पूर्णत्वास जाणार होते. पण ज्या निवासी संकुलात 12 पेक्षा जादा घरे अथवा अपार्टमेंट्स असतील, अशांवर 10 टक्के सेवाकर लागू करण्याचा प्रस्ताव नव्या बजेटमध्ये असून त्याची परिणती घरांच्या किमती वाढण्यात होईल, असे या क्षेत्रातील जाणकार सांगतात.

घरबांधणीच्या क्षेत्राशी संबंधित तीन सेवांना सेवाकराच्या अखत्यारीत आणण्याच्या बजेटमधील प्रस्तावामुळे फ्लॅटच्या किंमती वाढणार आहेत. निवासी संकुल निर्माण करण्यासाठीच्या विविध कामांसाठी 10 टक्के सेवाकर आकारण्यात येणार असल्याने त्याचा प्रथम भार बिल्डरांच्या खिशावर पडणार आहे. याशिवाय बिल्डरांना 80-1 बी कलमानुसार यापूवीर् मिळणाऱ्या सवलतींवर मर्यादा आणण्यात आली आहे. घरबांधणीसाठी लागणारे सिमेंट, स्टील यांच्या किमती नव्या करामुळे वाढणार आहेत. या साऱ्यांच्या परिणाम घरबांधणी प्रकल्पावर होणार असल्यामुळे बिल्डर घरांच्या किमती वाढवतील. त्याचा भार नवे घर विकत घेणाऱ्या मध्यमवगीर्यांवर पडेल, असे दिसते.

चिदंबरम यांनी बजेट सादर करताना घरबांधणी क्षेत्रालाही आणखी सेवाकर लागू करण्याचा संकल्प बोलून दाखविल्यानंतर मुंबईतील रिअल इस्टेटच्या क्षेत्रातही खळबळ उडाली आहे. केंदाच्या नव्या निर्णयामुळे फ्लॅटच्या किमती प्रति चौरस फुटामागे 30 ते 40 रुपयांनी वाढतील, असे बिल्डर सुबोध रुणवाल यांचे म्हणणे आहे. नव्या करामुळे बांधकाम क्षेत्रावर निश्चितपणे नकारात्मक परिणाम होईल, असे शापुरजी पालनजीचे मुख्य कार्यकारी अधिकारी ए. आर. सिन्हा यांनी सांगितले.

सेवाकर लादण्याचा प्रस्ताव संपूर्ण घरबांधणी क्षेत्रावर आघात असून, याचे परिणाम देशभरात दिसल्याशिवाय राहणार नाही, अशी प्रतिक्रिया प्रसिद्ध बिल्डर निरंजन हिरानंदानी यांनी दिली आहे. या नव्या करामुळे बिल्डरांना मिळणाऱ्या सवलती कमी होतील. बिल्डर त्याचा भार नवे घर विकत घेणाऱ्यांवरच टाकतील, असे बहुतेकांचे मत आहे. मात्र , ' सेवाकराविषयी सर्व काही स्पष्ट झालेले नाही. माझ्या मते हा कर फ्लॅटच्या किमतीवर लागता कामा नये. बिल्डर घरबांधणी करताना जी सामग्री वापरतात त्यावर हा कर लागू असावा, असे महाराष्ट्र चेंबर ऑफ हाऊसिंग इंडस्ट्रीचे सुनील मंत्री यांनी सांगितले.

 
</text>
</doc>
