<doc>
<docno>988843.cms.txt</docno>
<text>
 
महामुंबई
भुजबळांवरील हल्ल्यासाठी आता दुसरे खांदे शोधा
[ Wednesday, January 12, 2005  11:51:51 pm]


म. टा. प्रतिनिधी

मुंबई : राष्ट्रवादी काँग्रेसचे नेते छगन भुजबळ यांच्या विरोधात फायली आणि पुरावे त्याच पक्षाचे लोक आम्हाला देत होते. पण यापुढे आमच्या खांद्याचा वापर त्यांच्यावर बंदुक डागण्यासाठी करू न देण्याचा निर्णय आपण घेतला आहे, असा टोला भाजपचे प्रदेशाध्यक्ष नितीन गडकरी यांनी बुधवारी येथे लगावला.

तेलगीप्रकरणी गडकरी यांनी भुजबळ यांच्यावर अनेकवेळा गंभीर आरोप करून त्यांना अडचणीत आणले होते. अलीकडे मात्र ते याबाबत शांत आहेत. त्यांच्या पत्रकार परिषदेत याबाबत विचारणा केली असता ते म्हणाले : राष्ट्रवादीचेच नेते आपल्याला भुजबळ यांच्याविरोधात माहिती देत होते. पण, आता आपला असा वापर होऊ न देण्याचा निर्णय आपण व शिवसेनेचे नेते नारायण राणे यांनी घेतला असल्याचे ते म्हणाले.

शॅडो कॅबिनेट स्थापन करण्याबाबत बुधवारीच गोपीनाथ मुंडे तसेच राणे यांच्याशी चर्चा झाली असून येत्या दोनचार दिवसांतच याबाबतची घोषणा करण्यात येईल, असेही ते म्हणाले.

पश्चिम महाराष्ट्रात दुष्काळ असताना केंदीय मदतीसाठी धावाधाव करणारे राज्य सरकार आता विदर्भात दुष्काळ असताना गप्प का, असा सवालही गडकरी यांनी केला. गतवषीर् पश्चिम महाराष्ट्रातील 5022 गावांमध्ये दुष्काळी स्थिती होती आणि त्यावेळी राज्य सरकारने केंद सरकारकडे 1700 कोटी रुपयांची मागणी केली होती. त्याचबरोबर कृष्णा खोऱ्यातील सिंचन प्रकल्प तातडीने पूर्ण करण्यासाठी 1476 कोटी रुपयांची विशेष योजना आखण्यात आली.

यावर्षी विदर्भ व मराठवाड्यात दुष्काळ असताना अशी धावपळ करताना सरकार दिसत नाही. यावषीर् 9397 गावांमध्ये दुष्काळी स्थिती असून त्यातील 8738 गावे विदर्भातील आहेत. पण मुख्यमंत्री याबाबत उदासीन आहेत. दुष्काळी स्थितीविषयी केंद सरकारला अद्याप कळविण्यातही आलेले नाही. स्वत: केंदीय कृषिमंत्री शरद पवार यांनीच त्याची कबुली दिली असल्याचे गडकरी म्हणाले.

 
</text>
</doc>
