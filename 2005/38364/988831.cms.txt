<doc>
<docno>988831.cms.txt</docno>
<text>
 
महामुंबई
विलेपार्ले येथे 'नीत ज्ञानाचा उत्सव'
[ Wednesday, January 12, 2005  11:48:19 pm]


म. टा. प्रतिनिधी

मुंबई : जवाहर बुक डेपोने 14 ते 26 जानेवारी 2005 पर्यंत ' नवनीत ज्ञान-उत्सवाचे ' आयोजन केले असून त्याचे उद्घाटन मुंबई विद्यापीठाच्या माजी कुलगुरू डॉ. स्नेहलता देशमुख यांच्या हस्ते शुक्रवारी सायंकाळी सहा वाजता जवाहर बुक डेपोसमोरील श्री राम मंदिराच्या प्रांगणात होईल.

श्रीनिवास लक्ष्मण लिखित ' ड्रीम्स टू रिअॅलिटी ' या राष्ट्रपती डॉ. ए. पी. जे. अब्दुल कलाम यांच्या जीवनचरित्रावरील अनिरुद्ध पागे यांनी अनुवाद केलेल्या ' स्वप्न साकारले ' या पुस्तकाचे प्रकाशन या वेळी होणार आहे. नवनीतच्या शालेय पुस्तकांव्यतिरिक्त मुले व महिलांसाठी विविध विषयांवरील तसेच सर्वांसाठी उपयुक्त असणारी आरोग्यविषयक पुस्तके, शब्दकोश, अॅटलास व संगणकविषयक वैविध्यपूर्ण मराठी व इंग्रजी पुस्तके यावेळी उपलब्ध असतील. याशिवाय ' नवनीत ' ची स्टेशनरी, सर्व प्रकारच्या वह्या-लाँगबुक्स आणि पेपर स्टेशनरी, तसेच एक्स्पोर्ट होणारे विविध आयटेम्स स्थानिक बाजारपेठेत येथे प्रथमच उपलब्ध असतील. या सर्वांवर 10 टक्के सवलत देण्यात येणार आहे.

व्यंगचित्रकार श्रीनिवास प्रभुदेसाई दररोज सा. 5 ते 8 या वेळात उत्सवात उपस्थित राहून इच्छुक रसिकांना नाममात्र शुल्कात ' ऑन दी स्पॉट कॅरिकेचर ' चे (अर्कचित्राचे) रेखाटन करून देतील. याशिवाय 600 रुपयांची उत्पादने रुपये 525 सवलतीमध्ये आणि एक हजार रुपये व त्यावरील खरेदीवर 10 टक्के सवलत आणि प्रभुदेसाई यांनी प्रत्यक्षात रेखाटलेले 1 अर्कचित्र भेट देण्यात येईल. या व्यतिरिक्त एक हजार रु व त्यावरील खरेदी केलेल्या भाग्यवान ग्राहकांना 1 सुवर्णमुदा , 2 रौप्यमुदा व इतर आकर्षक भेटवस्तू भेटीदाखल देण्यात येणार आहेत. संपर्क : 26143902/ 26148735.

 
</text>
</doc>
