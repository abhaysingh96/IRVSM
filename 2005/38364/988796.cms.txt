<doc>
<docno>988796.cms.txt</docno>
<text>
 
महाराष्ट्र
बुलडाण्यात हजारोंना 'शिवधर्माची' शपथ!
[ Wednesday, January 12, 2005  11:20:12 pm]


लक्ष्मण राऊत

जालना : हजारो लोकांनी बुलडाणा जिल्ह्यातील सिंदखेडराजा येथे बुधवारी, अंधश्रद्धा आणि कर्मकांड झुगारण्याची ग्वाही देणाऱ्या शिवधर्माची शपथ घेतली.

या सोहळ्याला राज्यातून तसेच बाहेरूनही बरीच गदीर् जमली होती. शिवधर्म आचारसंहितेच्या पालनाची शपथ उपस्थितांनी घेतली तसेच शिवधर्म नोंदणीचे अर्जही भरून दिले. लाखो लोकांनी शपथ घेतल्याचा दावा आयोजकांनी केला असला, तरी नेमके किती प्रवेशअर्ज भरले गेले ते जाहीर करण्यात आलेले नाही.

शिवधर्म आचारसंहितेनुसार, कायद्यातील वयानुसार विवाह करावा, पत्रिका पाहू नये, विवाहविधी म्हणून शिवपंचकाचेच फक्त गायन करावे, हुंडा देऊ वा घेऊ नये, फुले, अक्षता उधळण्याऐवजी टाळ्या वाजवाव्यात, नोंदणीविवाहास प्राधान्य द्यावे, एकमेकांना भेटताना ' जय जिजाऊ ' म्हणावे, आत्मसन्मानाला धक्का देणारे आणि अंधश्रद्धा जोपासणारे सण साजरे करू नयेत, अपत्यजन्मानंतर पाचवी पुजणे, कुंडली करणे हे विधी करू नयेत, अंत्यसंस्कार आणि अस्थि-विसर्जनानंतर जिजाऊवंदना म्हणावी आणि दुखवटा संपल्याचे मानावे आदीचा समावेश आहे. शिवधर्म प्रार्थनास्थळांमध्ये जिजाऊंची प्रतिमा, वाचनालय व व्यायामशाळा राहील.

 
</text>
</doc>
