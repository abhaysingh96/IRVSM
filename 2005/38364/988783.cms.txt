<doc>
<docno>988783.cms.txt</docno>
<text>
 
महाराष्ट्र
चित्रिकरण करताना पाहिल्याचा मोलकरणीचा जबाब
[ Wednesday, January 12, 2005  11:07:18 pm]


म. टा. प्रतिनिधी

पुणे : वेबकॅमेऱ्याने वसतिगृहातील कॉलेज तरुणींचे चित्रिकरण करताना वसतिगृहचालकाला पाहिल्याचा जबाब मोलकरणीने दिला असून तो सहा महिन्यांपासून हे कृत्य करत असल्याचे पोलिस तपासात उघडकीस आले आहे. त्याने चित्रिकरणावरून छायाचित्रे किंवा कॅसेट तयार केली आहे का, याचा तपास करण्यासाठी त्याला 15 जानेवारीपर्यंत पोलिस कोठडीत ठेवण्याचा आदेश बुधवारी कोर्टाने दिला.

नवीपेठेतील ' भारद्वाज ' या बंगल्यात कॉट बेसिसवर राहाणाऱ्या कॉलेज तरुणींचे वसतिगृहचालक मोहन कुलकणीर् याने ट्युबलाईटमध्ये वेबकॅमेरे बसवून छुप्या मार्गाने चित्रिकरण केल्याचा प्रकार उघड झाल्याने खळबळ उडाली आहे. कुलकणीर्ला अटक करून प्रथमवर्ग न्यायदंडाधिकारी ए. ए. ए. शेख यांच्या कोर्टात हजर करण्यात आले.

कुलकर्णी याने तीन खोल्यांमध्ये कॅमेरे बसवले होते. त्यावरून तो चित्रिकरण करायचा. पोलिसांनी छापा टाकून टिव्ही, तीन कॅमेरे, व्हिडिओ स्विचर, चार अॅडॉप्टर आणि वायर जप्त केली आहे. या तंत्रज्ञानाचा वापर करून कुलकणीर्ने छायाचित्रे किंवा कॅसेट तयार केली असण्याची शक्यता सरकारी वकील डी. टी. सोनार यांनी कोर्टात व्यक्त केली.

कुलकणीर्ने कॅसेट तयार करून त्याचा गैरवापर केला आहे का, याबाबत चौकशी करायची आहे. तसेच, त्याला वेबकॅमेऱ्याची यंत्रणा कोणी बसवून दिली, याचाही शोध घ्यायचा असल्याने त्याला पोलिस कोठडी देण्याची मागणी अॅड. सोनार यांनी केली. कोर्टाने त्याला 15 जानेवारीपर्यंत पोलिस कोठडीत ठेवण्याचा आदेेश दिला.

कुलकणीर्च्या बेडरूममध्ये टिव्ही ठेवण्यात आला होता. त्यावर तो तरुणींचे चित्रिकरण पाहायचा, असा जबाब मोलकरणीने दिला आहे. तो सहा महिन्यांपासून हा प्रकार करत आहे. यापूवीर्ही काही तरुणी त्याच्याशी भांडण करून वसतिगृह सोडून गेल्या असल्याचे विश्रामबाग पोलिस ठाण्याचे निरीक्षक अर्जुन सकुंडे यांनी सांगितले. कुलकणीर्चे आयुवेर्द औषधांचे दुकान असून तो एका मॅनेजमेंट कोर्सचा कन्सल्टंट आहे. त्याचा 1985 मध्ये घटस्फोट झाला असल्याचेही सकुंडे यांनी स्पष्ट केले. दरम्यान, विद्याथिर्नी आणि महिलांच्या निवासी व्यवस्था पोलिस ठाण्यांमधील दक्षता समित्यांच्या देखरेखीखाली ठेवून त्याचा नियमित आढावा घेण्याच्या पद्धतीचा अवलंब करण्याची मागणी आमदार नीलम गोऱ्हे यांनी मुख्यमंत्री विलास देशमुख यांच्याकडे केली आहे. तसेच, कॅमेरे वापरताना विशिष्ठ आवाज येईल, असे तंत्रज्ञान विकसित करून त्याच उपकरणांना परवानगी देण्याची सूचना केली आहे.

 
</text>
</doc>
