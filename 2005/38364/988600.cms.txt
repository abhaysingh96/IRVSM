<doc>
<docno>988600.cms.txt</docno>
<text>
 
महामुंबई: मुंबई टाइम्स
महापालिका शाळांना मिळतोय प्रोफेशनल टच
[ Wednesday, January 12, 2005  07:24:31 pm]


मुंबई टाइम्स टीम

खाजगी शाळेतलं शिक्षण परवडत नाही, म्हणून महापालिका शाळेचा आधार घेणारे मुंबईत हजारो विद्याथीर् आहेत. पण इथलं वातावरण आणि शिक्षणाचा दर्जा याबाबत टीका होत असते. शिवाय विद्यार्थ्यांच्या गळतीचं प्रमाण बरंच आहे. त्यामुळे गेल्या काही वर्षांत मुंबईतील महापालिका शाळेतल्या विद्यार्थ्यांची संख्या कमी झाली आहे. मात्र, आता ही परिस्थिती बदलण्याची चिन्हं निर्माण होऊ शकतात, या मागचं कारण म्हणजे यात लाभत असलेला व्यावसायिक दृष्टीकोन.

मुंबईत माध्यमिक स्तरावरील शिक्षण देणाऱ्या अंदाजे पन्नास शाळा आहेत. गेल्या दोन वर्षांत इथे शिक्षण घेणाऱ्या विद्यार्थ्यांत पन्नास टक्क्याने घट झाली आहे. शिक्षण विभागाच्या अंतर्गत सवेर्क्षणानुसार 2004 च्या शैक्षणिक वर्षात 53,938 विद्याथीर् शाळेत येणं आवश्यक होतं. पण ती संख्या घसरत सुमारे वीस हजारापर्यंत गेली आहे. विद्यार्थ्यांच्या या गळतीमागे कारणं अनेक आहेत.

इथे विद्यार्थ्यांना चांगल्या दर्जाचं शिक्षण मिळत नाही, अशी तक्रार असते. शिवाय आथिर्क बाजू कमकुवत असल्यामुळे खाजगी व्यावसायिक संस्थांकडेही यांना जाणं शक्य होत नसतं.

विद्यार्थ्यांची ही कोंडी काही प्रमाणात दूर करण्याचा प्रयत्न यंगबझ या करिअर काऊन्सिलिंग संस्थेने केला आहे. त्यांनी काही महापालिका शाळेत व्यक्तिमत्त्व विकास, करिअर काऊन्सिलिंग असे विषय असणारी काही सत्रं आठवी ते दहावीच्या विद्यार्थ्यांसाठी व स्ट्रेस मॅनेजमेण्ट संबंधित सत्रं शिक्षकांसाठी आयोजित करण्याचा उपक्रम राबवला. आतापर्यंत सहा शाळेत अशा प्रकारचे उपक्रम राबवण्यात आले. यापैकी गणपतराव कदम मार्ग म्युन्सिपल शाळेचे मुख्याध्यापक ए.बी. आव्हाड यांच्या मते या उपक्रमाचा विद्याथीर् आणि शिक्षकांना चांगल्या पद्धतीने फायदा झाला. शिक्षकांवरील ताणतणावांचा परिणाम शिकवण्याच्या पद्धतीवर होत असतो. तो कमी करण्याचं तंत्र अशा सत्रांमुळे उलगडत गेलं.

त्यासह इथले बहुतांश विद्याथीर् दहा बाय दहाच्या खोलीत राहतात. घरच्या गोंधळात अभ्यास करायला मिळत नाही. आथिर्क स्थैर्य नसल्यामुळे त्यांना क्लासेसचा पर्याय स्वीकारता येत नाही. या समस्येवर उपाय म्हणजे एकाग्रतेवर लक्ष केंदीत करणं. या सत्राचा विद्यार्थ्यांना मोठ्या प्रमाणात फायदा झाला. त्याचा परिणाम आता त्यांच्या अभ्यासाबरोबर वागणुकीत दिसून येत आहे. असे उपक्रम महापालिकेने सातत्याने राबवल्यास विद्यार्थ्यांच्या गळतीचं प्रमाण कमी होऊ शकतं. विद्यार्थ्यांच्या मते या छोट्याशा कोर्सचा त्यांना भविष्यात खूप फायदा होईल. सगळ्यांसमोर बोलताना अडखळण्याची भीती वाटायची. त्याची जागा आत्मविश्वासाने घेतली आहे. यंगबझच्या काऊन्सिलर प्राची शिंदे यांच्या मतानुसार विद्यार्थ्यांमध्ये काहीच कमतरता नाही. पण त्यांना कित्येक गोष्टी माहीतच नसतात. भविष्यातील आव्हानांना सामोरं जाण्याची क्षमता निर्माण करण्याचा आमचा प्रयत्न असून त्याला यश लाभतंय.

 
</text>
</doc>
