<doc>
<docno>988602.cms.txt</docno>
<text>
 
महामुंबई: मुंबई टाइम्स
मुंबईलगतचा समुदही ढवळूनिघालाय!
[ Wednesday, January 12, 2005  07:25:30 pm]


मुंबई टाइम्स टीम

इण्डोनेशियासह भारताच्या दक्षिण किनारपट्टी भागांत गेल्या महिन्यात त्सुनामी लाटांनी केलेल्या उत्पातामुळे मुंबईलगतचा सागरतळही ढवळून निघाला आहे. यामुळे समुदाच्या तळाशी साठलेला कचरा मोठ्या प्रमाणावर बाहेर फेकला जातोय. यामुळे माहीमपासून प्रभादेवीपर्यंत मुंबईच्या किनारपट्टीवर प्लास्टिकच्या पिशव्यांचा खच पडत असल्याचं दिसतंय.

मुंबईत मोठ्या प्रमाणावर वेगवेगळ्या स्वरूपाचा कचरा समुदात टाकण्यात येतो. पण न कुजणारा प्लास्टिकच्या पिशव्यांसारचा कचरा समुदाच्या लाटांबरोबर किनाऱ्यावर सतत येत असतो. सर्वसाधारणपणे पावसाळ्याच्या मोसमात समुदाला उधाण आल्यावर समुदातील कचरा किनारपट्टीवर पसरतो, असा आतापर्यंतचा अनुभव आहे. पण मागील आठवड्यात इण्डोनेशियात उसळलेल्या सुनामी लाटांमुळे सागरतळ ढवळून निघाला आहे. त्यामुळे समुदाच्या तळाशी रुतलेला कचरा बाहेर फेकला जात आहे. त्यामध्ये प्लास्टिकचं प्रमाण अधिक आहे.

मुंबईतले भाविक निर्माल्य समुदात विसजिर्त करतात. हार-फुलं विसजिर्त करताना प्लास्टिकच्या पिशव्यांमध्ये भरून समुदात फेकण्यात येतात. हार-फुलांचं विघटन झालं, तरी पिशव्या सागराच्या तळाशी रूतून राहातात. त्यामुळे मोठ्या प्रमाणावर सागरी प्रदुषण होेते. समुदातील वाढतं प्रदूषण लक्षात घेऊन मुंबई महापालिकेने समुदकिनाऱ्यांवर निर्माल्य कलश ठेवले. पण धामिर्क पगड्यामुळे अनेक जण निर्माल्य त्या कलशात न टाकता समुदातच फेकतात. पण हाच कचरा काही काळाने बाहेर येतो. सुनामी लाटांमुळे सागर तळ ढवळून निघाला असल्याने अडकलेला कचरा किनाऱ्यावर फेकला जात आहे. चौपटी साफ करण्याठी तैनात करण्यात आलेल्या महापालिकेच्या आणि अॅण्टोनी एजन्सीच्या सफाई कामगारांनीही माहीमपासून प्रभादेवीपर्यंतच्या किनारपट्टी प्लास्टिकमुळे प्रदूषित झाल्याचं मान्य केलं. सध्या मोठ्या प्रमाणावर प्लास्टिकचा कचरा गोळा करावा लागत असल्याचं कामगारांनी सांगितलं.

माहीम कोळीवाड्यातील मच्छीमार एकनाथ किणी म्हणाले, की सुनामी लाटांमुळे समुदातील कचरा मोठ्या प्रमाणावर किनारपट्टीवर फेकला जात आहे. मासेमारीसाठी फेकण्यात येणाऱ्या जाळ्यांमध्येही खूप प्लास्टिक अडकतं. या भागातले पर्यावरणतज्ज्ञ नंदकुमार मोघे यांनी सांगितलं की, समुदात उसळलेल्या लाटांमुळे तळ ढवळून निघाला आहे. त्यामुळे समुदाच्या तळाचा कचरा ' सेण्ट्रिफिकल फोर्स ' ने बाहेर फेकला जात आहे.

 
</text>
</doc>
