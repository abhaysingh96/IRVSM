<doc>
<docno>988603.cms.txt</docno>
<text>
 
महामुंबई: मुंबई टाइम्स
मराठी चित्रपट जोडतायत इण्टरनेटशी नातं!
[ Wednesday, January 12, 2005  07:26:30 pm]


अमित भंडारी

चित्रपटाची वेबसाइट असणं, ही गोष्ट आता हिंदी इंडस्ट्रीला नवी नाही. पण ' गरीब ' मराठी चित्रपटांची वेबसाइट काढायची काय पत्रास ? पण असं म्हणायलाही आता स्कोप उरलेला नाही. कारण मराठी चित्रपट इण्डस्ट्री चक्क ' नेटसॅव्ही ' होऊ पाहतेय. चित्रपटांच्या बजेट्सचा आकडा फुगतोय ना फुगतोय, तोच होत असलेला हा बदल निश्चितच लक्षणीय आहे. मराठी पिक्चर्सच्या वेबसाइट्सवरच्या ' हिट्स ' दिवसेंदिवस वाढत आहेत. मार्केटिंगच्या नव्य पंखांवर बसून मराठी चित्रपट पुन्हा एकदा आपलेही पंख पसरू पाहात आहे.

कॉर्पाेरेट र्वल्डचं वारं मराठी चित्रपटात रुजू लागलंय. ' सावरखेड... एक गाव ' या चित्रपटापासून सुरुवात झालेल्या प्रथेला आता नव्या तंत्रज्ञानाची जोड लाभतेय. ' फ्लॅश ' सारख्या सॉफ्टवेअरचा वापर करत आधुनिक व्हर्जन्सवर मराठी पिक्चरच्या वेबसाइट्स बनत आहेत. अशी आधुनिकतेची जोड मिळाल्यामुळे चित्रपटाच्या प्रमोशन्ससाठी विविध पर्याय पडताळले जात आहेत. त्यामुळे वेबसाइटचा ऑप्शनही ' क्लिक ' होत असल्याचीही चर्चा मराठी चित्रपट निर्मात्यांच्या वर्तुळात रंगत आहे.

' सातच्या आत घरात ', ' अगं बाई अरेच्चा! ' सारख्या मराठीतील ' बिग बजेट ' फिल्म्सच्या वेबसाइट्सना गेल्या काही महिन्यांपासून उत्तम प्रतिसाद मिळतोय. या चित्रपटांच्या पूर्वप्रसिद्धीपासून चित्रपटासंदर्भातली वेगळी माहिती या वेबसाइट्वर लोड केली आहे. मायबाप प्रेक्षकांपर्यंत पोहोचण्याचा हा राजमार्ग असल्याचं अशा वेबसाइट तयार करणाऱ्यांचं म्हणणं आहे.

जी.ए. कुलकर्णी यांच्या ' दुर्गी ' या कथेवर आधारित असलेल्या ' उत्तरायण ' या आगामी चित्रपटाची वेबसाइट तयार करणारा आणि वेबवर मराठी चित्रपटांच्या अनेक जाहिराती आणि डिझाइन्स तयार करणारा अनिरुद्ध साटम म्हणाला की, आधुनिक सॉफ्टवेअर वापरून मराठी चित्रपट ' सायबरयुक्त ' करणं हा प्रसिद्धीचा एक उत्तम पर्याय आहे. केवळ प्रसिद्धीपेक्षा त्या चित्रपटाचा एकूण बाज आणि त्याची धाटणी या वेबसाइटवरून कळते. तसंच वैशिष्ट्यपूर्ण माहितीही या साइटवर असते. इन्फॉमेर्शन- टेक्नॉलॉजीच्या युगात मराठी चित्रपटासाठी अशा प्रकारचा ऑप्शन हा गल्ला जमवण्यासाठी निश्चितच उपयुक्त ठरेल.

आपलं ठाणे डॉट कॉम आणि सातच्या आत घरात या चित्रपटाची वेबसाइट तयार करणारा वैभव कळसुलकर म्हणाला की, मुंबई- पुण्यासारख्या शहरांमध्ये मराठी चित्रपटांची स्पर्धा ही थेट बॉलिवूडशी असते. प्रेक्षकांना मराठी चित्रपटाबद्दल आकषिर्त करण्यासाठी वेबसाइट हा उत्तम मार्ग आहे. ' अगं बाई अरेच्चा! ' या चित्रपटाची वेबसाइट तयार करणाऱ्या हेमेंद कुलकणीर्च्या मते खरंतर या चित्रपटाची वेबसाइट प्रेक्षकांना आकषिर्त करते, हा फक्त एक घटक मानला, तर या वेबसाइटतर्फे स्ट्रगलर्सना या चित्रपटाच्या र्कत्यासर्वत्यांशी संपर्क साधता येतो. कधी कधी नशिबाचे दरवाजे खुले करणारी वेबसाइटरुपी वाट महत्त्वपूर्ण ठरू शकते.

 
</text>
</doc>
