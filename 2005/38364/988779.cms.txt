<doc>
<docno>988779.cms.txt</docno>
<text>
 
महाराष्ट्र
आयुक्तांकडून करवाढीचे जोरदार समर्थन
[ Wednesday, January 12, 2005  11:04:53 pm]


म. टा. प्रतिनिधी

पुणे : सन 2005-06 या वर्षासाठी मालमत्ता कर, पाणीपट्टी यांच्या करवाढीचे महापालिका आयुक्त डॉ. नितीन करीर यांनी समर्थन केले असून त्यामुळे यंदा पालिकेचे उत्पन्न एक हजार ते अकराशे कोटींवर जावे, असे उद्दिष्ट ठेवल्याचेही आयुक्तांनी स्पष्ट केले.

यावेळी जकातकर विभागाचे प्रमुख नितीन गोसावी, भूसंपादन विभागाचे डेव्हलपमेण्ट इंजिनीयर शिरीष यादव, सिटी इंजिनीयर प्रशांत वाघमारे, लेखापरीक्षण विभागाचे अंबरीश गालिंदे उपस्थित होते.

अर्थसंकल्प मांडण्याआधी उत्पन्नाचा विचार करणे आवश्यक असल्याने अर्थसंकल्पामध्ये आधी कराचे अंदाजपत्रक मांडण्यात आल्याचे करीर म्हणाले.

गेल्या 10 वर्षांपासून कोणत्याही करात वाढ करण्यात आली नाही. टप्प्याटप्प्याने वाढ केली असती तर आजची वाढ सुसह्य झाली असती. पण आता थांबायला वेळ नाही. त्यामुळे ही वाढ करण्यात आल्याचे, करीर म्हणाले.

मालमत्ता खरेदी विक्रीच्या वाढत्या प्रमाणाचा विचार करून आवश्यक असेल तिथे कर कमी करणे आणि आवश्यक तिथे ते वाढवणे. थकबाकीच्या वसुलीचा वेग वाढवणे अशी मालमत्ता कर वाढीची रचना प्रस्तावित केल्याचे करीर यांनी सांगितले.

मागील वर्षांच्या अर्थसंकल्पात सातशे कोटी रुपयांचे उत्पन्न अपेक्षित धरले होते. मात्र यावेळेला ते वाढवणे आवश्यक असल्याने पर्यायाने मालमत्ता आणि जकात कराचे उत्पन्न वाढवणे आवश्यक आहे. आजपर्यंत ठरवून दिलेल्या उद्दिष्टापैकी कोणत्याच वषीर्चे उद्दिष्ट पुरेपूर साध्य झाले नाही. त्यामुळे या बाबतीत कडक धोरण अवलंबण्याचा निर्णय घेतल्याचे करीर यांनी सांगितले.

शहराची व्याप्ती दिवसेंदिवस वाढत चालली आहे. अनेक हजार कोटी रुपयांची उलाढाल शहरात होत असते. या वाढीबरोबरच सुमारे 50 हजार लोक दरवषीर् रोजगाराच्य शोधात पुण्यात येत असतात. त्यामुळे या लोकांना सुविधा दिल्या नाहीत तर शहरावर ताण पडून सर्व व्यवस्था कोलमडून पडतील, त्यामुळे ही वेळ येऊ नये यासाठी आधीच अनेक योजना राबवणे आवश्यक आहे. त्या अनुषंगानेच पाणीपुरवठा, ड्रेनेज, रस्ते यांच्याकडे प्राधान्याने लक्ष देणे आवश्यक असल्याचे करीर म्हणाले.

शहराच्या प्रत्येक भागात पाणी गेले नाही तर महसूल कमी होईल. रस्त्यांसाठी तीनशे ते साडेतीनशे कोटी रुपयांची तरतूद करावीच लागणार आहे. त्यामुळे एकूण अर्थसंकल्प आणि दोनशे कोटी रुपये कर्जाचा विचार केला, तर शहराचे उत्पन्न एक हजार कोटी रुपयांपेक्षा जास्त झाले पाहिजे, असे करीर यांनी नमूद केले. त्यासाठी जकात विभागावर जास्त अवलंबून राहावे लागणार आहे. त्यामुळेच विदेशी मालावर वेगळी आणि भारतीय मालापेक्षा दोन टक्के जास्त कर, वृक्षसंवर्धन कर, पथकर असे कर वाढवण्याचे प्रस्तावित आहे. शिवाय डेव्हलपमेण्ट शुल्क, बांधकाम परवाना या खर्चातही वाढ करण्याचे सुचवण्यात आले आहे.

मालमत्ता कराच्या वसुलीसाठी सवेर्क्षण करण्यात येणार असून कर बुडवणाऱ्या मालकांना दंड करण्यात येणार आहे. सध्या 22 हजार 114 मालमत्तांचे सवेर्क्षण करण्यात आले आहे. यातील थकबाकी खाजगी यंत्रणेकडून वसूल करण्यात येणार असून लवकरच ते सुरू करण्यात येईल तसेच वसूल करण्यात येणारा मालमत्ता कर प्रस्तावित दराप्रमाणे असेल, असेही करीर यांनी

स्पष्ट केले.

प्रत्येक वषीर्चा खर्च आणि विकासकामे त्याचवषीर् व्हावीत यासाठी प्रयत्न केले जातील आणि सहा महिन्यात अपेक्षित खर्च आणि झालेली कामे याचे लेखापरिक्षण प्रसिद्ध करण्यात येईल. तसेच संपूर्ण अर्थसंकल्प पालिकेच्या वेबसाइटवर टाकण्याचाही आमचा प्रयत्न आहे, असे करीर म्हणाले.

 
</text>
</doc>
