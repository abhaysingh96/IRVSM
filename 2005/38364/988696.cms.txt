<doc>
<docno>988696.cms.txt</docno>
<text>
 
महामुंबई
कापूस खरेदीपोटी राज्य आथिर्क अरिष्टात
[ Wednesday, January 12, 2005  09:26:28 pm]


म. टा. प्रतिनिधी

मुंबई : बाजारपेठेत कापसाची आवक मोठ्या प्रमाणात सुरू असल्याने कापूस एकाधिकार योजना अडचणीत आली असून आघाडी सरकारही आथिर्क विवंचनेत सापडले आहे. एकाधिकार योजनेचा तोटा 1800 कोटी रुपयांच्या वर गेला असून सर्व कापसाची खरेदी केल्यानंतर यंदाच्या वर्षातच हा तोटा 2500 कोटींच्या आसपास जाण्याची शक्यता असल्याची माहिती मुख्यमंत्री विलासराव देशमुख यांना देण्यात आली आहे.

बुधवारच्या कॅबिनेट बैठकीत कापूस खरेदीचा सविस्तर आढावा घेण्यात आला असता या खरेदीसाठी पैसे कोठून उभारायचे याची चिंता सरकारला पडली असल्याचे स्पष्ट झाले. आज काहीच निर्णय न झाल्याने दोन-तीन दिवसांनी कॅबिनेटची विशेष बैठक होणार आहे. आतापर्यंत 120 लाख क्विटंल कापसाची खरेदी करण्यात आली असून हमीभावाप्रमाणे त्याची किंमत 2200 कोटी रुपयापर्यंत जाते. जादा दरानुसार उत्पादकांना अतिरिक्त 600 कोटी रुपये द्यावे लागणार असून सरकारने 600 कोटी रुपयांचे चुकारे अदा केले आहेत. उर्वरित 2200 कोटी रुपयांची देणी बाकी असून राज्य सहकारी बँक आणि अन्य माध्यमातून 1600 कोटी उपलब्ध करून देता येतील. मात्र, आणखी 600 कोटी रुपये आणायचे कोठून, हा घोर सरकारला पडला आहे.

कापसाच्या भावात 600 ते 800 कोटी रुपयांनी घट झाल्याने खरेदीकेंदांवर शेतकऱ्यांच्या लांबच लांब रांगा लागल्या असून आणखी 50 लाख क्विटंल कापसाची खरेदी अपेक्षित असल्याची माहिती पणन खात्याच्या अधिकाऱ्यांनी दिली. योजनेचा संचित तोटा तीन हजार 900 कोटी रुपये असून यंदाचा अपेक्षित तोटा गृहित धरला तर हा आकडा सहा हजार 400 कोटींवर जाण्याची शक्यता असल्यामुळे राज्यापुढे भयानक आथिर्क संकट उभे राहील, अशी भीती व्यक्त होत आहे.

आंतरराष्ट्रीय बाजारपेठेत कापसाचे भाव पडले असतानाही सरकारने 2400 कोटी रुपयांचा भाव जाहीर खेळलेला जुगार आता जुगार अंगाशी येऊ लागला आहे. त्यातून मार्ग काढण्यासाठी, ट्रॅक्टर, ट्रक किंवा टेम्पोतून येणारा कापूस खरेदी करू नये, फक्त बैलगाडीतून आलेला कापूसच खरेदी करावा, अशा सूचना सरकारने खरेदी केंदांना दिल्या आहेत. त्यातच कापसाच्या सहा लाख क्विंटल गाठी शिल्लक असून, वारंवार टेंडर काढूनही त्या विकत घ्यायला कोणीच पुढे येत नाही, त्यामुळे खरेदी केलेला कापूस ठेवायचा कोठे याची च्ंातिा सरकारला भेडसावू लागली आहे.

 
</text>
</doc>
