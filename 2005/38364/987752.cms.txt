<doc>
<docno>987752.cms.txt</docno>
<text>
 
महाराष्ट्र
वसतिगृहात विद्याथिर्नींचे छुपे चित्रण
[ Wednesday, January 12, 2005  12:27:08 am]


म. टा. प्रतिनिधी

पुणे : छुप्या पद्धतीने कॅमेरायुक्त मोबाइल फोनवरून अश्लील फोटो काढण्याचे प्रकार देशात अनेक शहरांमध्ये सुरू असताना पुण्यात कॉलेज विद्याथिर्नींसाठीच्या एका खासगी वसतिगृहात ट्युबलाइटमध्ये वेबकॅमेरा बसवून वसतिगृहचालकानेच त्यांचे चित्रिकरण केल्याचा प्रकार उघडकीला आला आहे. पुण्यातील अशा प्रकारची दुसरी घटना असून गेल्या वषीर् सहकारनगरमध्ये जलतरण तलावात अशीच घटना घडली होती.

नवी पेठेत शास्त्री रस्त्यालगत मोहन कुलकर्णी याने ' भारद्वाज ' नावाच्या घराचे विद्याथिर्नीं-साठीच्या खाजगी वसतिगृहात रूपांतर केले आहे. येथे कॉलेजतरुणी कॉट बेसिसवर राहतात. एक जानेवारी रोजी तेथे राहायला आलेल्या तीन तरुणींना कुलकणीर्च्या वर्तनाबद्दल शंका आल्याने त्यांनी वसतिगृह सोडण्याचे ठरवले. दोन हजार 400 रुपये अनामत रक्कम त्यांनी कुलकणीर्कडे परत मागितली तेव्हा त्याने पैसे देण्यास नकार दिला.

या तरुणींनी सेनादत्त पोलिस चौकीत तक्रार केली आणि कुलकणीर्ने खोलीत कॅमेरा बसवल्याचा संशय व्यक्त केला. विश्रामबाग पोलिसांनी झडती घेतली असता त्या तरुणींच्या खोलीतील ट्युबलाइटमध्ये वेब कॅमेरा आढळला, असे पोलिस उपायुक्त वसंत कोरेगावकर यांनी सांगितले. तो कॅमेरा जप्त केल्याचे विश्रामबागचे पोलिस निरीक्षक अर्जुन सकुंडे यांनी स्पष्ट केले.

कुलकणीर्ने आतापर्यंत कॅमेऱ्यातून काय चित्रित केले आहे, याबाबत अद्याप माहिती मिळालेली नाही. पण याआधीही येथे अनेक विद्याथिर्नी राहिल्या असल्यामुळे वेबकॅमवर त्यांचे चित्रिकरण झाले असल्याची शक्यता आहे. चार खोल्यांमध्ये विद्याथिर्नी असून अन्य खोल्या कुलकणीर् आणि त्याची वृद्ध आई वापरतात. वसतिगृहाला सील ठोकण्यात आले आहे.

 
</text>
</doc>
