<doc>
<docno>988599.cms.txt</docno>
<text>
 
महाराष्ट्र
कांद्याचा महापूर
[ Wednesday, January 12, 2005  07:23:05 pm]


म. टा. प्रतिनिधी

नाशिक : शनिवार, रविवारची सुटी आणि सोमवारची अमावस्या यामुळे तीन दिवसांची विश्रांती घेतलेल्या बाजार समित्यांमध्ये मंगळवारी कांद्याचा महापूर आला.

जिल्ह्यातील बाजार समित्यांच्या विविध खरेदी केंदांत कांदे वाहून आणणाऱ्या बैलगाड्या, ट्रॅक्टर आणि टेम्पोची गदीर् झाली होती. मंगळवारी एकंदर 80 हजार क्विंटल कांदा बाजारात दाखल झाला असल्याचा अंदाज आहे.

गेल्या आठवड्यापासून बाजारात लाल कांद्याची आवक वाढू लागल्याने भाव सातत्याने घसरू लागले आहेत. गेल्या आठवड्यात एकूण 40 हजार क्विंटल कांदा बाजारात आल्याने किमान भावाने 101 रुपयांची पातळी गाळली होती. मंगळवारीही हीच परिस्थिती कायम होती.

मात्र कमाल भावही 440 रुपयांवरून 325 रुपयांवर घसरल्याने शेतकऱ्यांना उत्पादन खर्चापेक्षा कमी भावाने कांदा विकण्याची पाळी येऊन ठेपली आहे. लासलगाव येथे 40 हजार, तर पिंपळगाव बसवंत येथे 28 हजार क्विंटल कांद्याची आवक नोंदवली गेली.

 
</text>
</doc>
