<doc>
<docno>988548.cms.txt</docno>
<text>
 
महाराष्ट्र
विना परवाना रिक्षांवर कारवाई
[ Wednesday, January 12, 2005  06:59:59 pm]


मुंबई टाइम्स टीम

उल्हासगर : पालकमंत्री गणेश नाईक यांनी शहरातील विनापरवाना आठ हजार रिक्षा कायमस्वरूपी बंद करण्याचे आदेश दिले आहेत. या निर्णयाची पोलिस आणि वाहतूक यंत्रणेने तात्काळ अमलबजावणी सुरू केली आहे. सुमारे एक हजारांहूनही अधिक रिक्षा कल्याण आरटीओने जप्त केल्या आहेत.

शहरात 14 हजार रिक्षा आहेत. त्यातील आठ हजार रिक्षा या विनापरवाना आहेत. विशेष म्हणजे त्या रिक्षा पोलिस अधिकारी आणि कर्मचाऱ्यांच्या आहेत. वाहतूक कोंडीला या रिक्षा जबाबदार आहेत. आमदार पप्पू कलानी यांनी याबाबत पालकमंत्र्यासह बैठक आयोजित केली होती. बैठकीला महापालिका आयुक्त रामनाथ सोनावणे, डीसीपी असवती डोरेजे, एसीपी तानाजी घाडगे, उपप्रादेशिक परिवहन अधिकारी जीतेंद पाटील, रिक्षा युनियनचे अध्यक्ष रवींदसिंग भुल्लर यांच्यासह विविध संघटनांचे प्रतिनिधी उपस्थित होते. पालकमंत्र्यांनी विनापरवाना रिक्षांमुळे रहिवाशांना चालणं कठीण झालं असून विनापरवाना रिक्षाचालकांवर कारवाई करण्यास रिक्षा संघटनांनीही सहकार्य करावं, असं आवाहन केलं.

रिक्षा संघटनांनी पालकमंत्र्यांच्या भूमिकेचं समर्थन करत विनापरवाना रिक्षांवर कारवाई करण्यास तसंच 17 जानेवारीपासून सर्व रिक्षाचालकांना खाकी गणवेश व बॅच व रिक्षामालकांना पांढरा गणवेश व बॅच सक्तीचा करण्यास संमती दिली आहे. पालकमंत्र्यांच्या आदेशाची वाहतूक पोलिसांनी तात्काळ अमलबजावणी सुरू केल्याने कुठेही पार्क केलेल्या विनापरवाना रिक्षा दिसणं बंद झालं आहे.

 
</text>
</doc>
