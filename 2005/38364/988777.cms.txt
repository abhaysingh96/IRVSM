<doc>
<docno>988777.cms.txt</docno>
<text>
 
महाराष्ट्र
45 चित्रकारांचे पुण्यात दिमाखदार प्रदर्शन
[ Wednesday, January 12, 2005  11:03:50 pm]


म. टा. प्रतिनिधी

पुणे : किलोर्स्कर कुटुंबातील गीतांजली किलोर्स्कर यांच्या पुढाकाराने आणि मुंबईतील ताओ आर्ट गॅलरीच्या सहकार्याने पहिले ' पुणे कला प्रदर्शन ' 22 ते 24 जानेवारी रोजी सन अॅण्ड सॅण्ड हॉटेलमध्ये भरत आहे. देशातील 45 प्रतिभावान चित्रकारांबरोबरच पुण्यातील पाच कलावंतांची पेंटिग्जही यामध्ये लावण्यात येणार आहेत.

या प्रदर्शनाचे उद्घाटन खासदार सुरेश कलमाडी यांच्या हस्ते 21 जानेवारी रोजी आहे. माधुरी भादुरी, बुवा शेट्टी, रवी परांजपे, विजय शिंदे आणि मुरलीधर नांगरे इत्यादी पुणेकर चित्रकारांच्या कलाकृती यावेळी लावण्यात येणार आहेत. तसेच राष्ट्रीय पातळीवरील अजय डे, ललिता लाजमी, सुभाष अवचट, रत्नदीप, समीर मोंदल आणि रानी धुमाळ इत्यादी कलावंतांची पेंटिंग्जही या प्रदर्शनात मांडण्यात येणार आहेत.

ओशन्स मुंबई या संस्थेचे प्रमुख नेविल्ले तुली या प्रदर्शनाच्या कालावधीत ' कला एक आथिर्क गुंतवणूक आणि कलेची आथिर्क विकासातील भूमिका ' याविषयावर व्याख्यान होणार आहे. तसेच ' कलास्वाद आणि आजची भारतीय चित्रकला ' यावर मल्लिका सागर यांचे शिबिरही आयोजित केले आहे.

यानिमित्त आयोजित केलेल्या पत्रकार परिषदेत बोलताना श्रीमती किलोर्स्कर म्हणाल्या की, शिक्षण आणि संस्कृतीचे माहेरघर असणाऱ्या पुण्यात चित्रकलेचे महत्त्वही मोठे आहे. या शहरातील सुविद्य आणि उद्योजक वर्गालाही चित्रकलेचे मोल वाटू लागले आहे. त्यामुळेच पुण्यात त्याची मोठी बाजारपेठ निर्माण केली पाहिजे.

हे प्रदर्शन म्हणजे एक वाषिर्क कलामहोत्सव असून दर दोन महिन्यांनी पुण्यात ठिकठिकाणी असे छोटे प्रदर्शन आणि विक्रीचे उपक्रम राबवण्यात येणार आहेत. दिवंगत उद्योगमहषीर् आणि चित्रकार शंतनुराव किलोर्स्कर यांची नातसून असणाऱ्या किलोर्स्कर म्हणाल्या की आमच्या घरात कलेसंबंधीचे वातावरण पहिल्यापासूनच आहे. म्हणूनच पुण्यातही एखादे कलात्मक असे कायमस्वरूपी ' मॉडर्न आर्ट म्युझियम ' असावे अशी माझी इच्छा आहे, असे त्यांनी सांगितले.

या उपक्रमासाठी कलाक्षेत्रात आयोजनाचे काम करणाऱ्या सबीना संघवी यांनीही मदतीचे आश्वासन दिले आहे. श्रीमती संघवी म्हणाल्या की, चित्रकला आणि पेंटिग या क्षेत्रातही आता पुणे अग्रेसर होईल यात शंका नाही. त्यामुळेच कलेची कदर करणारे ग्राहक पुण्यात अधिक प्रमाणावर तयार करणे हे या उपक्रमामागचे मुख्य उद्दीष्ट आहे. अगदी पाच हजार रुपयांपासून पाच लाख रुपयांपर्यंत पेंटिंग्ज खरेदी करणारा सर्व आथिर्क स्तरातील वर्ग या शहरात आहे. त्या म्हणाल्या की, पुण्यात सुमारे तीन कोटी रुपयांची ' कलेची बाजारपेठ ' आहे आणि भविष्यात तिच्यात नक्कीच वाढ होईल.

 
</text>
</doc>
