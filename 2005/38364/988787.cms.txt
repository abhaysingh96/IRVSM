<doc>
<docno>988787.cms.txt</docno>
<text>
 
महाराष्ट्र
 चाचणी लस टोचण्याची तयारी पूर्ण
[ Wednesday, January 12, 2005  11:09:05 pm]


म. टा. प्रतिनिधी

पुणे : एचआयव्ही एड्स प्रतिबंधासाठी अमेरिकेत तयार केलेली ' एएव्ही ' ही लस (व्हॅक्सिन) येथील 30 निरोगी व्यक्तींना टोचून त्याच्या परिणामाची तपासणी करण्याचे काम नॅशनल एड्स रिसर्च इन्स्टिट्यूट (नारी) तफेर् दीड महिन्यानंतर करण्यात येणार आहे. विशेष म्हणजे ही लस तयार करण्याच्या संशोधनात पुण्यातील महिलातज्ज्ञाचाही समावेश आहे!

इंडियन कौंन्सिल फॉर मेडिकल रिसर्च ( आयएमसीआर), नॅशनल एड्स कंट्रोल ऑर्गनायझेशन (एनएसीओ) आणि इंटरनॅशनल एड्स व्हॅक्सिन इनिशिएटिव्ह (आयएव्हीआय) यांनी आयोजित केलेल्या प्रसारमाध्यमांच्या शिबिरात ही माहिती देण्यात आली. त्यावेळी ' आयएव्हीआय ' चे गटनेते मार्क चॅटावे, भारतातील संचालिका अंजली नय्यर, वैद्यकीय प्रकल्प व्यवस्थापक डॉ. सोनाली कोचर, वैद्यकीय संचालक जीन लुइस एक्सक्लेर , ' नारी ' चे उपसंचालक संजय मेहेंदळे आणि मुख्य अधिकारी रमेश परांजपे आणि पत्रकार अनिता आनंद इत्यादींनी मार्गदर्शन केले.

अमेरिकेत सियाटल येथील ' टारगेटेड जेनेटिक्स ' या औषधकंपनीने ही लस तयार केली आहे. पुण्यातील राष्ट्रीय जिवाणू संस्थेत (एनआयव्ही) काम केलेल्या प्रवीण अंकलेसरीया या महिलेचा त्यामध्ये सहभाग असल्याचे चॅटावे यांनी सांगितले.

या लसीची पुण्याप्रमाणे यापूवीर् थायलंड आणि बँकॉक येथे दोन ठिकाणी मिळून 50 जणांवर तीन टप्प्यांमध्ये चाचणी घेण्यात आली असून त्याचे परिणाम 2007 पर्यंत हाती येतील. भारतात पुण्यात ' नारी ' तफेर् ही चाचणी दीड महिन्यानंतर घेण्यात येणार असून त्यासाठी 30 जणांची निवड करण्यात येत आहे, त्यात 65 टक्के महिला आहेत, असे डॉ. मेहेंदळे यांनी सांगितले. ते म्हणाले की, सध्या त्याची पूर्वतयारी चालू असून आत्तापर्यंत 17 जणांची निवड झाली आहे. तसेच अशा चाचण्या घेण्यासाठी लागणाऱ्या सर्व सरकारी परवानग्याही मिळाल्या आहेत.

नव्या लसीच्या या चाचण्या संपूर्ण निधोर्क असून त्यापासून एचआयव्हीची लागण होण्याची शक्यता आजिबात नाही. नऊ प्रकारच्या एचआयव्ही जीवाणूंपैकी तीन जीवाणूंचा वापर त्यामध्ये करण्यात आला आहे. 30 जणांपैकी काही जणांना बिगर लस असलेले प्लासिगो हे दव्य टोचण्यात येणार आहे. 18 ते 50 वयोगटातील निरोगी स्त्रीपुरुष यासाठी निवडण्यात येत आहे. त्यांचा दीर्घकालीन वैद्यकीय पाठपुरवा आणि वैद्यकीय विमाही काढण्यात येणार आहे. शहरातील ' कास्प ', जॉन पॉल स्लम संस्था, दीपगृह, जागृती, स्नेहदीप जनकल्याण या स्वयंसेवी संस्थांमधील प्रत्येक दोन जणांना ' नारी ' तफेर् प्रशिक्षण देण्यात येणार आहे. या चाचण्यांच्या सुरक्षितता, कायदेशीर, नैतिक आणि सामाजिक बाजू लक्षात घेऊन त्यानुसार एक मध्यस्त मंडळ (आबिर्ट्रेशन बोर्ड) येथे लवकरच सुरू होणार असल्याचे डॉ. मेहेंदळे यांनी सांगितले..

देशात 51 लाख जणांना एचआयव्ही एडस्ची लागण लागली असून अशा स्थितीत एडस्ला प्रतिबंध घालणारे तसेच सर्वांना परवडेल अशी लस विकसित करणे हे आमचे ध्येय आहे. भारताने एडससंबंधीच्या धोरणात इतर देशांपेक्षा प्रगती केली आहे, असे ते म्हणाले.

 
</text>
</doc>
