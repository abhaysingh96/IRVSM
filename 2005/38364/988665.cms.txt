<doc>
<docno>988665.cms.txt</docno>
<text>
 
बहुतांची अंतरे
राष्ट्र सेवा दलाच्या चाहत्यांची खंत
[ Wednesday, January 12, 2005  08:46:17 pm]


हरिभाऊ दामले व कुसुमताई पटवर्धन यांच्या निधनाची बातमी अगदी नवीन वर्षाच्या सुरुवातीस वाचली आणि मन उदास झाले. हरिभाऊ दामले हे मुंबई सेवा दलाचे व्यायामप्रमुख होते तर कुसुमताई या रावसाहेब पटवर्धन व क्रांतीचे नेते अच्युतराव पटवर्धन यांच्या भगिनी होत्या. त्यांचे सेवा दलाचे कार्य त्या 1942 ते 1955 या काळात सेवा दलातील सामान्य सैनिकांना ज्ञात होते.

राष्ट्र सेवा दल ही त्या काळात एक सुसज्ज संघटित अशी शक्ती होती. या संघटनेचे वैचारिक अधिष्ठान ' लोकशाही समाजवाद ' हे होते. सामान्य, विचारी नागरिकांना ही संघटना त्यामुळेच जवळची वाटत होती. कुसुमाग्रजांच्या शब्दांत म्हणायचे तर सेवा दलातूनच आजचे (कदाचित कालचे) क्रांतीचे नेते उभे राहिले. राष्ट्र सेवा दलात तेव्हा जडणघडण झालेले कार्यकतेर् आजही अनेक क्षेत्रांत एकाकी निष्काम पद्धतीने कार्य करीत आहेत. तथापि भारतीय राजकारणाला अशा कार्यर्कत्यांची फळी लाभली असती तर आज जे काही अनुभवास येते, त्यापेक्षा तेथे वेगळे चित्र दिसले असते. काही का कारणे असोत, आज जी पिढी 70-80 वर्षांची आहे व ज्यांच्यावर राष्ट्र सेवा दलाचे संस्कार झाले, त्या पिढीतल्या हयात असलेल्या मंडळींना ही खंत जरूर असावी.

शामराव वराडकर, चेंबूर, मुंबई.

 
</text>
</doc>
