<doc>
<docno>987747.cms.txt</docno>
<text>
 
महामुंबई
त्यांचा 'कॉल ऑफ नेचर रेल्वेच्या जिवावर!
[ Wednesday, January 12, 2005  12:25:15 am]


समीर कर्वे

मुंबई : छत्रपती शिवाजी टमिर्नसपासून कल्याणपर्यंतच्या झोपड्यांमधून रोज रेल्वे रुळांवर टाकला जाणारा कचरा आणि या मार्गांचा प्रातविर्धीसाठी होणारा वापर यामुळे रोजचा रेल्वेप्रवास जिकिरीचा ठरत आहे. रेल्वे रुळांलगत घातलेल्या भिंती आणि हार्बर मार्गावरील कारवाई यामुळे आता परिस्थिती सुधारली असल्याचा दावा रेल्वे करीत असली, तरी प्रत्यक्षात इंजिन ड्रायव्हर आणि मोटरमन यांना मात्र रोज गाड्या चालवणे तारेवरच्या कसरतीसारखे झाले आहे.

झोपड्यांमधून रेल्वे रुळांशेजारच्या जागेचा शौचालयासारखा होणारा गैरवापर ही तशी जुनी गोष्ट असली, तरी गेल्या काही वर्षात मात्र या झोपड्यांचे प्रमाण भरपूर वाढत आहे. पहाटेच्या वेळी या मार्गावरील लोक प्रातविर्धीसाठी रुळांवर येतात आणि दोन मार्गांच्या मध्येही त्यांची वर्दळ असते. खासकरून धुक्याच्या दिवसात यावर लक्ष ठेवणे महाकठीण बनते. या प्रतिनिधीला प्रत्यक्ष अनुभवातून या प्रवासातील धक्कादायक वास्तव समोर आले.

आश्चर्य म्हणजे या भयानक वास्तवाची रेल्वेला वर्षानुवषेर् कल्पना आहेच आणि इंजिन ड्रायव्हर व मोटरमनना लेखी सूचना देण्याचे कामही रेल्वे करीत आहे. इंजिन ड्रायव्हरना मिळणाऱ्या सूचनापत्रात, ज्या स्पॉटवर सकाळी वेगमर्यादा आणि सावधगिरी पाळायची, त्याचे टप्पे देण्यात येतात. त्यातील अनेक टप्प्यांपुढे ' कॉल ऑफ नेचर ' असे कारण दिलेले असते. हे स्पॉट माहिती असूनही त्यावर उपाययोजना का केली जात नाही, असा प्रश्ान् आहे.

दादर सोडल्यानंतर माटुंगा ते कुर्ला या पट्ट्यात श्वास रोखून गाडी चालवावी लागते. पूवीर् ठाणे सोडल्यावर पहाटेच्या वेळी वातावरण प्रसन्न वाटत असे. आता तर या भागातही दुर्गंधी आणि घाणीचे साम्राज्य निर्माण झाले असून, या परिसराला ' धारावी फेज टू ' म्हणूनच ओळखले जाऊ लागले आहे. पारसिकच्या बोगद्यात शिरण्यापूवीर् उजवीकडे निर्मलादेवी दिघे नगराची कमान दिसते. वर डोंगरावर शारदा विद्या मंदिर असा शाळेचा फलकही दिसतो. हा सगळा विस्तार 1996-97 च्या काळातच झाल्याचे काही मोटरमन आणि इंजिन ड्रायव्हरांनी सांगितले. अशा ठिकाणी एखादी दुर्घटना झोपडी-वासियांच्या जिवावरही बेतते. डोंगरउतारापाशी काही घडल्यास हाहाकार उडू शकतो.

अनेक इंजिन ड्रायव्हर आणि मोटरमननी गेल्या काही वर्षांत झालेला हा विस्तार पाहिला आहे. रुळांच्या वाढत्या गैरवापरामुळे त्यांची स्थितीही खराब होत आहे. एरवी पाच वषेर् टिकणारे रुळ वर्षभरात खराब होऊ लागले आहेत, असे काही इंजिनिअरांनी सांगितले.

या समस्यांबद्दल मध्य रेल्वेचे मुख्य जनसंपर्क अधिकारी सुनील जैन यांनी सांगितले की, हार्बरवरील स्थिती एकेकाळी भयानक बनली होती. परंतु आता एकूण स्थिती बरीच आटोक्यात आली आहे. रेल्वेने अनेक ठिकाणी भिंतीचे कुंपण घातले आहे. ते फोडून येण्याची प्रवृत्तीही होती, पण त्यावर आरपीएफचा पहारा ठेवण्यात आला. काही ठिकाणी फळभाज्यांचे वाफे लावण्यात आले. या सगळ्यामुळेच सध्या मेन लाइनवरील समस्या आटोक्यात आहे आणि त्यामुळेच गाड्यांच्या फेऱ्यांमध्ये, वेगात व वक्तशीरपणात वाढ होऊ शकली आहे. पूर्ण रेल्वेेमार्गालगत तटबंदी घालणे किंवा सतत पहारा ठेवणे परवडण्यासारखे नाही, याची कबुलीही त्यांनी दिली.

 
</text>
</doc>
