<doc>
<docno>988839.cms.txt</docno>
<text>
 
महामुंबई
अंधेरीतील 25 गॅरेज जमीनदोस्त
[ Wednesday, January 12, 2005  11:50:55 pm]


म. टा. प्रतिनिधी

मुंबई : झोपड्यांप्रमाणेच शहरातील बेकायदा बांधकामांवर मुंबई महापालिकेने सुरू केलेल्या कारवाईमध्ये बुधवारी स्टार सिटी या तिळ्या थिएटरसमूहातील 400 चौरसफुटांचा अनधिकृत पोटमाळा गॅसकटरच्या साह्याने तोडून टाकण्यात आला. दादर-माहीमसारख्या मध्यवतीर् ठिकाणी असलेल्या या जागेची किंमत 30 लाख रुपयांच्या घरात होती.

पालिकेचे सहायक इंजिनिअर सोनवणे यांच्या पथकाने स्टारसिटीतील अनधिकृत बांधकाम तोडले. पोटमाळ्यावर ऑफिस थाटण्यासाठी प्लायवूडला लोकंडी गर्डरनी आधार देण्याचे काम येथे करण्यात आले होते.

स्टारसिटीबरोबरच अंधेरी(पूर्व) येथील सुमारे दीड हजार चौरस फुटांची 25 गॅरेजेस पाडण्यात आली. अंधेरी येथे हबीबभाई युसुफ कांदिवाला, प्रवीण ठक्कर, झुबेर अली खान, सय्यद गुलाम अली शेख यांचे व्यापारी गाळे पाडण्यात आले. जोगेश्वरीत शहा कॉपोर्रेशन येथे तीन हजार चौरसफुटांची शेड बांधण्यात आली होती, ती पाडण्यात आली.

जोगेश्वरीत एसव्ही रोडलगत करण्यात आलेले बांधकामही तोडण्यात आले.

 
</text>
</doc>
