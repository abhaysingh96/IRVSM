<doc>
<docno>988607.cms.txt</docno>
<text>
 
हेल्थ
फास्ट फूड खाताना...
[ Wednesday, January 12, 2005  07:32:51 pm]


सध्याच्या धकाधकीच्या जीवनात फास्ट फूडचे प्रमाण झपाट्याने वाढत आहे. फक्त लहान मुलांनाच नाही तर त्यांच्या पालकांनाही पिझ्झा, बर्गर आणि ते परवडत नसेल तर रोज वडा- पाव, दाबेली लागते. घरातल्या चिवडा, लाडू, चकली हे पदार्थही चमचमीत असले तरी लोकांना बाहेरचे फास्ट फूड खाण्याची इच्छा होते. चिप्स, भजी, वडा-पावपासून पिझ्झापर्यंतचे हे सारे पदार्थ चार प्रकारांत बसवता येतात.

1) तळलेले : समोसा, कचोरी, वडा, भजी वगैरे.

2) आंबवलेले : इडली, खमण, पाव, ब्रेड, पिझ्झा.

3) तिखट व मसालेदार : चायनीज आणि रस्त्यावरचे चाट जसे पाणीपुरी, रगडापॅटिस

4) अतीखारट पदार्थ

आयुवेर्दिक दृष्टीकोनातून विचार करतांना-

1) यातील प्रत्येक आहारीय पदार्थ कोणत्या घटकांपासून बनवला गेला आहे.

2) कशा प्रकारे बनवला आहे ?

3) त्यावर कोणत्या प्रक्रिया केल्या आहेत. उदा. भाजणे, तळणे, आंबविणे इ.

4) खाताना कशाबरोबर खाल्ला जातो. यावर त्याचे गुणधर्म ठरतात. एकंदरीत केलेल्या चार प्रकारांवरून फास्ट फूडने शरीराला पोषकांश योग्य प्रमाणात मिळतात असे नक्कीच नाही. दुष्परिणाम मात्र नक्कीच बघायला मिळतात. परंतु या धावपळीच्या जीवनात फास्ट फूडचे सेवन करू नका हे सांगणे निश्चितच योग्य नाही, पण त्याचे अपाय मात्र आपण काही प्रमाणात नक्कीच टाळू शकतो.

आयुवेर्दात विशिष्ट अशा आहार घटकांचे जास्त प्रमाणात सेवन होत असेल तर त्यांचे शरीरावर होणारे अपाय टाळण्यासाठी काही ड्डठ्ठह्लद्बस्त्रश्ाह्लद्गह्य वर्णन केलेले आहे.

1) अति तेलकट तुपकट, बटर, चीज, पनीर, साखर अधिक असणाऱ्या पदार्थांचे सेवन होत असल्यास रोज 1 ग्लास ताक पिणे. त्यात सैंधव (मिठाचा प्रकार) धणे, जीरे पूड टाकून सेवन करणे.

2) बेड, पाव, पिझ्झा हे पदार्थ गव्हापासून म्हणजे त्याच्या सूक्ष्म भागापासून मैद्यापासून बनतात. तेव्हा गव्हाचा ड्डठ्ठह्लद्बस्त्रश्ाह्लद्ग हा काकडी आहे. तेव्हा रोज 1 काकडी खावी. तसेच बर्गर, पिझ्झा आणि सॅण्डविच यात काकडी टाकून खाणे पिझ्झा, ब्रेड, पाव हे पदार्थ पचण्यास जड असतात, तेव्हा ते गरम करून/भाजून (ड्ढड्डद्मद्गस्त्र) करून खाणे, याने पचण्यास ते निश्चितच हलके होतात.

3) मिठाचे पदार्थ जास्त खाण्यात येत असल्यास आठवड्यातून दोन ते तीनवेळा तांदळाचे पाणी पिणे त्यासाठी तांदूळ थोडे बारीक करून 3 ते 4 तास पाण्यात भिजत ठेवून गाळून पिणे.

4) आपल्या दोनवेळच्या जेवणात तरी आपल्याला जास्त पोषक तत्त्वे मिळावीत याची काळजी घ्यावी. रोज एखादे फळ सेवन करावे. त्यांच्यात विविधता असावी. एकाच प्रकारचे फळ रोज सेवन करू नये.

5) एक ग्लास कोमट पाणी रोज रात्री प्यावे.

डॉ. स्वाती जवळीकर

 
</text>
</doc>
