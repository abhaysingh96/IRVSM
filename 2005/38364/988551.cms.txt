<doc>
<docno>988551.cms.txt</docno>
<text>
 
महाराष्ट्र
पाणी बिलाचा वाद समिती सोडवणार
[ Wednesday, January 12, 2005  07:00:52 pm]


टाइम्स टीम

कल्याण : कल्याण-डोंबिवली महापालिका आणि एमआयडीसी यांच्यातील पाणीबिलाच्या वादासंदर्भात समिती नेमण्याचा निर्णय झाला आहे. पाटबंधारेमंत्री अजित पवार यांच्या उपस्थितीत झालेल्या बैठकीत निर्णय घेण्यात आला.

एमआयडीसीकडून 45 कोटींची अन्यायकारक बिलाची आकारणी केल्याचं महापालिकेतफेर् बैठकीत सांगण्यात आलं. 23 कोटी रुपये पाणीपट्टी तर 22 कोटी रुपये थकबाकीच्या व्याजापोटी आकारण्यात येत असल्यामुळे व्याज रद्द करण्याची मागणी या वेळी करण्यात आली. तर 23 कोटींची पाणीपट्टी ही जादा असल्याने मीटर बसवून त्याच्या रिडींगनुसार बिलाची आकारणी करण्याचा निर्णय पवार यांनी सांगितला. व्याज रद्द करण्याबाबत निर्णय होऊ शकला नाही. थकीत बिलाच्या संदर्भात महापालिका, एमआयडीसी व जीवन प्राधिकरणच्या अधिकाऱ्यांची समिती नेमण्याचा निर्णय बैठकीत घेण्यात आला.

या बैठकीला महापौर व आमदार हरिश्चंद पाटील, आमदार किसन कथोरे, आयुक्त धनराज खामतकर, एमआयडीसीचे एक्झिक्युटिव नागे व महाराष्ट्र जीवन प्रधिकरणाचे अधिकारी उपस्थित होते.

 
</text>
</doc>
