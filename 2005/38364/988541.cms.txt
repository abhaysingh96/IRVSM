<doc>
<docno>988541.cms.txt</docno>
<text>
 
महाराष्ट्र
सोन्याच्या साखळ्या चोरणारी टोळी अटकेत
[ Wednesday, January 12, 2005  06:58:08 pm]


टाइम्स टीम

नवी मंुबई : मंगळसूत्र आणि सोनसाखळी चोरणाऱ्या चौकडीस तुभेर् पोलिसांनी जेरबंद केलं. या चौकडीने 35 गुन्हे केल्याची कबुली दिली आहे.

सोन्याचे मंगळसूत्र आणि सोनसाखळी चोरणाऱ्या चोरांचा छडा लावण्यासाठी तुभेर् पोलिस ठाण्याचे वरिष्ठ पोलिस निरीक्षक मुसा शेख यांनी पथक तयार केलं होतं. या पथकातील सहाय्यक पोलिस निरीक्षक रवींद चौधर उपनिरीक्षक सुभाष कोकाटे, अविनाश काळदाते, अफजल पठाण, अनिल लाड, हवालदार दोरगे, मोहिते, वायंगणकर, नामदेव राठोड, अनिल कदम, शिपाई नारायण पाटील, कदम, शिवाजी पाटील, पांडुरंग म्हस्के, राजेंद खाडे, पाटील, बनकर, खोडे, चौधरी यांनी सापळा रचून महापे उड्डाणपूल आणि कोपरखैरणे इथून महिलांच्या गळ्यातील मंगळसूत्र आणि सोनसाखळी खेचणाऱ्या चौकडीस ताब्यात घेतलं.

रवी ताराचंद सिंग ( 32), टोनी सुभाष शर्मा ( 26), बंटी सुरज शर्मा ( 24), शशी दयासिंग (25) अशी त्यांची नावं आहेत. हे सर्व कोपरखैरणे इथे राहणारे आहेत. त्यांच्याकडून तीन लाख रुपये किमतीचे 500 ग्रॅम वजनाचे सोन्याचे मंगळसूत्र आणि साखळ्या असा ऐवज हस्तगत केल्याची माहिती पोलिस उपायुक्त साहेबराव पाटील यांनी दिली.

या प्रकरणी अधिक तपास सहाय्यक पोलिस निरीक्षक चौधर, अफजल पठाण हे करत आहेत. तसंच तुभेर् पोलिसांनी मोटारसायकल चोरणाऱ्या चौकडीस अटक केली. मोटारसायकल चोरणाऱ्या आरोपींची नावं सुधीर पांडुरंग भोसले (23), जितेश मोहन म्हात्रे ( 23), नितीन वसंत मोहिते ( 29) व सूरज अंकुश पाटील ( 17) अशी आहेत. त्यांच्याकडून एक लाख 75 हजार रुपये किमतीच्या सात मोटारसायकली हस्तगत करण्यात आल्या आहेत.

 
</text>
</doc>
