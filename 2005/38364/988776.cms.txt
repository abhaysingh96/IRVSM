<doc>
<docno>988776.cms.txt</docno>
<text>
 
क्रीडा
19 वर्षांखालील क्रिकेट संघाचे नेतृत्व अंबाटी रायूडूकडे
[ Wednesday, January 12, 2005  11:02:53 pm]


मुंबई : हैदराबादच्या अंबाटी रायूडूकडे भारताच्या 19 वर्षांखालील क्रिकेट संघाचे नेतृत्व सोपवण्यात आले आहे. या चमूमध्ये मुंबईच्या फक्त एका खेळाडूचा (हरविंदर) समावेश आहे. प्रविण अमरे, अनुज ठाकूर, जयरामन, संजीव राव आणि कमलदास यांच्या निवडसमितीने बुधवारी ही निवड जाहीर केली. इंग्लंडविरुद्ध होणाऱ्या पहिल्या दोन ' कसोटी ' क्रिकेट सामन्यांसाठी हा संघ जाहीर झाला आहे.

या संघाच्या प्रशिक्षकपदी वेंकटेश प्रसाद यांची निवड करण्यात आली आहे. या मालिकेतील पहिला सामना बंगलोर येथे 22 जानेवारीला सुरू होईल.

भारतीय क्रिकेट नियामक मंडळाचे संयुक्त चिटणीस गौतम दासगुप्ता यांनी सांगितले तिसऱ्या ' कसोटी ' चा संघ मात्र नंतर जाहीर केला जाईल.

भारतीय युवा संघ

अंबाटी रायूडू (कर्णधार, हैदराबाद), मनोज तिवारी (उपकर्णधार, बंगाल), पिनल शहा (यष्टीरक्षक, बडोदा), रॉबिन उत्तपा आणि गौरव धिमण (कर्नाटक), हरविंदरसिंग (मुंबई), फैझ फझल ( विदर्भ), मयांक तेल्हान, आदित्य जैन, शिखर धवन (दिल्ली), पियुष चावला, अविनाश यादव (उत्तर प्रदेश), हरवेंदरीसंग (पंजाब), अबिद नाबी (जम्मू काश्मीर).

प्रशिक्षक : वेंकटेश प्रसाद. फिजिओ : डॉ. वैभव डागा.

 
</text>
</doc>
