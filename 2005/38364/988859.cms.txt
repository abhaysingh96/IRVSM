<doc>
<docno>988859.cms.txt</docno>
<text>
 
महामुंबई
'ऐ मेरे वतनके लोगों'ची रॉयल्टी शहीदपत्नींना!
[ Wednesday, January 12, 2005  11:58:03 pm]


म. टा. प्रतिनिधी

मुंबई : सर्व देशप्रेमींच्या काळजाला हात घालणाऱ्या कवी प्रदीप यांच्या ' ऐ मेरे वतनके लोगों, जरा आँखमे भर लो पानी ' या अजरामर गीताच्या ध्वनिफितीसीडी आदींच्या विक्रीतून मिळालेल्या रॉयल्टी- ची रक्कम शहीद जवानांच्या पत्नी तसेच युद्धात अपंगत्व आलेल्या जवानांसाठीच्या कल्याण-निधीत जमा करण्याची सूचना मुंबई हायकोर्टाने ' सारेगामा लिमिटेड ' या संगीत कंपनीला केली आहे.

या गीताच्या रॉयल्टी कराराचा भंग केल्याप्रकरणी दिवंगत कवी प्रदीप यांच्या कन्येने, मितुल प्रदीप यांनी मुंबई हायकोर्टात याचिका केली आहे.

कवी प्रदीप, सारेगामा म्युझिक कंपनी ( तत्कालीन एचएमव्ही) आणि संगीतकार सी. रामचंद यांच्यात झालेल्या करारानुसार या गीताच्या रॉयल्टीची रक्कम शहीद जवानांच्या पत्नी, अपंग झालेले जवान आणि जवानांच्या अनाथ मुलांसाठीच्या कल्याणनिधीत जमा करावयाची होती. मात्र कंपनीने त्यात कसूर केल्याचा आरोप आहे.

या गीतासंदर्भातील 1988 पूवीर्च्या नोंदी नष्ट झाल्या असल्याने किती रॉयल्टी भरली ते सांगणे कठीण आहे. पाच वर्षांत या गीताच्या कॅसेटविक्री-पोटी फक्त 55 हजार रुपये आल्याचा आणि ते केंद सरकारकडे भरणा केल्याचेही कंपनीचे म्हणणे आहे.

 
</text>
</doc>
