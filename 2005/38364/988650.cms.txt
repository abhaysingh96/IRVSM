<doc>
<docno>988650.cms.txt</docno>
<text>
 
अर्थव्यवहार
'ओव्हरड्राईव्ह'चा पुरस्कार 'स्कोडा सुपर्ब'ला
[ Wednesday, January 12, 2005  08:19:50 pm]


म.टा. वृत्तसेवा

औरंगाबाद : ' स्कोडा ऑटो ' च्या ' स्कोडा सुपर्ब ' या कारला ' ओव्हरड्राईव्ह ' या मासिकाचा ' वर्षातील सवोर्त्कृष्ट कार ' हा पुरस्कार मिळाला आहे. नवी दिल्ली येथे हॉटेल ताज पॅलेसमध्ये झालेल्या एका कार्यक्रमात हा पुरस्कार प्रदान करण्यात आला. ' स्कोडा ऑटो इंडिया ' चे व्यवस्थापकीय संचालक इम्रान हसन यांनी सोमवारी येथे पत्रकार परिषदेत सांगितले की, वरील पुरस्काराशिवाय कंपनीने विकसित केलेल्या 5 व्हॉल्व्ह प्रती सिलंेडर टबोर् चार्जड पेट्रोल इंजिनाची निवड सवोर्त्कृष्ट स्वयंचलित तंत्रज्ञान पुरस्कारासाठी झाली आहे. तसेच टी.व्ही. वरील जाहिरातींबद्दलही कंपनीला तिसरे पारितोषिक मिळाले आहे. स्कोडाने शेंदा येथे उत्पादन प्रकल्प सुरू करून एक वर्ष झाले आहे. औरंगाबाद येथील अनुभव चांगला आहे, असे सांगून हसन म्हणाले की, मार्चमध्ये विस्तारीकरणाच्या उद्देशाने बांधकामही सुरू केलेेेेेेेेेे जाणार आहे. अजून लोकांचीही गरज आहे. या वर्षाच्या अखेरीस बांगलादेश येथे कार निर्यात सुरू केली जाणार आहे, अशी माहिती देऊन ते म्हणाले की, नवीन उत्पादन ' ऑक्टाव्हिया- 2' आणि ' सहा सिलेंडर डिझेल सुपर्ब ' ही उत्पादनेही यावषीर् बाजारपेठेत येत आहेत. तसेच वितरकांची संख्याही 42 पर्यंत नेली जाणार आहे. नाशिक, औरंगाबाद, नागपूर, आग्रा, जालंदर इत्यादी ठिकाणी वितरक नेमले जाणार आहेत. 2001 पासून स्कोडाच्या 16,500 कार भारतात विकल्या गेल्या आहेत. 2003 च्या तुलनेत 55 टक्के जास्त गाड्या मागील वषीर् विकल्या गेल्या. या प्रतिसादाने आम्ही उत्साहित झालो असून 2005 साठी 13,200 कार विक्रीचे उद्दिष्ट ठेवण्यात आले आहे. मराठवाड्यातील प्राथमिक शिक्षण आणि आरोग्य सेवेसाठी सामाजिक बांधिलकी म्हणून योगदान देण्याची स्कोडाची इच्छा आहे. युरोपियन दर्जाचे शिक्षण गरिबांच्या मुलांना मिळावे यासाठी प्राथमिक शाळा सुरू करण्याचा विचार आहे.

 
</text>
</doc>
