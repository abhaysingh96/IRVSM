<doc>
<docno>988456.cms.txt</docno>
<text>
 
महामुंबई
सुखोईच्या उड्डाणामुळे...
[ Wednesday, January 12, 2005  05:20:10 pm]


म. टा. प्रतिनिधी

मुंबई : पेण-उरण-खोपोली परिसरात मंगळवारी रात्री आठ साडेआठच्या सुमारास झालेल्या प्रचंड आवाजाचे गुढ आज उकलल्याचे कळत असून ; त्या भागातून सुखोई विमान कमी उंचीवरून गेल्यामुळे आलेल्या ' सॉनिक बूम ' चा तो परिणाम होता, असं सांगण्यात आलं. सुपरसॉनिक विमान हवेतून तुफानी वेगानं गेल्यानं साऊण्ड बॅरिअर ब्रेक करतं. त्याच्यामुळे असं घडू शकतं. हे स्पष्ट होईपर्यंत हा धमाका जागतिक संशोधनाचा विषय मात्र बनला आहे.

पडले ते विमान होते की हेलिकॉप्टर की उल्कापातच झाला, याच्या उलटसुलट चर्चा, तर्कवितर्कांना उधाण आले असताना, या भागात कोणतेही विमान किंवा हेलिकॉप्टर कोसळल्याची नोंद नाही, असे हवाई वाहतूक नियंत्रण कक्षाने मध्यरात्रीच्या सुमारास स्पष्ट केले. वायुसेनेच्या एकाही विमानाने संध्याकाळी पाचच्या नंतर या परिसरातून उड्डाण केले नसल्याचे तेथील अधिकाऱ्यांनी सांगितले होते... आणि या परिसराची कसून पाहणी केल्यानंतरही विमानाचे तुकडे वा कसलेही अवशेष सापडलेले नाहीत.

 
</text>
</doc>
