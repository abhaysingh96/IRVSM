<doc>
<docno>988774.cms.txt</docno>
<text>
 
क्रीडा
मीनल-विद्या अंतिम झुंज
[ Wednesday, January 12, 2005  11:01:34 pm]


शरद कदेकर

मुंबई : तामिळनाडूच्या विद्या पिल्लेने महाराष्ट्राच्या अनुजा ठाकूरचा 53-16, 59-19, 67-32 असा सनसनाटी पराभव करून मोठ्या रुबाबात गोरेगाव स्पोर्ट्स क्लब राष्ट्रीय स्नूकर स्पधेर्च्या अंतिम फेरीत प्रवेेश केला. अंतिम फेरीत तिची गाठ पडेल ती गतविजेत्या मीनल ठाकूरशी. मीनलने उपांत्य फेरीत मध्य प्रदेशाच्या आश्विनी पुराणिकची झुंज 21- 70, 68-25, 17-55, 55-47, 56-18 अशी मोडीत काढली.

जम्मूतील राष्ट्रीय स्पधेर्त विद्याने जेतेपद पटकावले होते ; पण गेल्या वषीर् उपांत्यपूर्व फेरीत तिला मीनल ठाकूरने नमवले होते. बुधवारी मात्र तिने गोरेगाव स्पोर्ट्स क्लबवर कमालच केली. उपांत्यपूर्व लढतीत प्रथम तिने कर्नाटकच्या उमादेवीला 29-62, 71-61, 68-19 असे नमवून उपांत्य फेरी गाठली.

जागतिक स्नूकर रँकिंगमधील तिसऱ्या क्रमांकाच्या अनुजाविरुद्ध खेळताना विद्याने मानसिक कणखरता दाखवली. तिने सावध खेळ करत बाजी मारली. घरच्या प्रेक्षकांसमोर खेळताना अनुजावर दडपण असल्याचं जाणवत होतं. तिलाही थोड्याफार संधी मिळाल्या ; पण तिला त्याचा फायदा उठवता आला नाही.

उपांत्यपूर्व लढतीत उमादेवीने विद्यास छान झुंज दिली होती. पहिली फ्रेम उमादेवीने जिंकली. दुसऱ्या फ्रेममध्येही उमाला छान संधी होती ; पण तिने ती गमावली अन चाणाक्ष विद्याने त्याचा योग्य फायदा उठवून आगेकूच केली.

अनुजावरील सनसनाटी विजयामुळे विद्या खुशीत होती. या वर्षअखेरीस होणाऱ्या जागतिक स्नूकर स्पधेर्मधील तिचा सहभाग राष्ट्रीय स्पधेर्च्या अंतिम फेरीतील प्रवेशामुळे निश्चित झाला आहे. प्रत्येक देशाच्या राष्ट्रीय विजेत्या व उपविजेत्या खेळाडूंना जागतिक स्नूकर स्पधेर्त खेळायची संधी लाभते. दोन वर्षांपूवीर् चीनमधील जागतिक स्नूकर स्पधेर्त ती उतरली होती व उपांत्यपूर्व फेरीत तिने धडक मारली होती.

सकाळी झालेल्या उपांत्यपूर्व लढतीत अश्विनी पुराणिकने कर्नाटकच्या चित्रा मॅगामिराजला नमवून सनसनाटी विजयाची नोंद केली. चित्राला 50-39, 46-28 असे हरवून अश्विनीने उपांत्य फेरीत प्रवेश केला.

गतविजेत्या मीनल ठाकूरने, आपली बहीण अनुजा, तसेच तामिळनाडूच्या विद्या पिल्लेसह उपांत्य फेरीत प्रवेश केला. मीनलने तामिळनाडूच्या नीना प्रर्वतचे आव्हान 36-49, 53-10, 55-14 असे परतवून लावले, तर अनुजाने महाराष्ट्राच्याच हिना खंडेलवालचा 71-27, 56-9 अशी धूळ चारली.

 
</text>
</doc>
