<doc>
<docno>988846.cms.txt</docno>
<text>
 
महामुंबई
'शिट्टीमारो' आंदोलने मंत्रालय दुमदुमले!
[ Wednesday, January 12, 2005  11:52:40 pm]


म. टा. प्रतिनिधी

मुंबई : गेले काही दिवस शहरातील झोपड्या तोडण्याची कारवाई फारशा विरोधाशिवाय सुरू असली तरी बुधवारी दीड-दोनशे झोपडपट्टीवासीयांनी थेट मंत्रालयात धडक मारून मुख्यमंत्री आणि उपमुख्यमंत्र्यांना जाब विचारण्याचा प्रयत्न केला. झोपडपट्टीवासीयांच्या या ' शिट्टीमारो ' आंदोलनाने पोलिसांची धावपळ उडाली होती.

शहराच्या वेगवेगळ्या भागात काम करणाऱ्या संस्था व संघटनांनी ' आपली मुंबई ' नावाने एक व्यासपीठ स्थापन केले आहे. संजय शिंदे, श्रीधर क्षीरसागर, नितीन मोरे आदी त्याचे निमंत्रक आहेत. त्यांच्या नेतृत्वाखालीच हे आंदोलन करण्यात आले.

बुधवार असल्याने दुपारी मंत्रिमंडळाची बैठक अपेक्षित होती. त्यावेळीच मुख्यमंत्र्यांच्या दालनात शिरून त्यांना घेराव घालण्याचा बेत कार्यर्कत्यांनी आखला होता. त्यासाठी दुपारपासूनच एकेक दोनदोन माणसे पास घेऊन मंत्रालयात शिरली होती. तर शंभर-दीडशे कार्यकतेर् मंत्रालयाच्या गार्डन गेटवर जमा झाले होते. साडेतीन-चार वाजण्याच्या सुमारास मंत्रालयाच्या सहाव्या मजल्यावरील मुख्यमंत्री आणि उपमुख्यमंत्री यांच्या कार्यालयांच्या मधल्या जागेत जमून तसेच खाली गेटवर या कार्यर्कत्यांनी एकदम शिट्या फुंकत विलासराव देशमुख व आर. आर. पाटील यांच्या निषेधाच्या घोषणा सुरू केल्या.

आंदोलनामुळे मंत्रालयात एकदम गोंधळ उडाला. थोडावेळ कोण कशासाठी शिट्या फुंकत आहे, तेच समजत नव्हते. पोलिसांचीही त्यामुळे धावपळ उडाली. पण कार्यर्कत्यांनी मुख्यमंत्र्यांना घेराव घालण्याच्या आधीच पोलिसांनी त्यांना घेरून बाहेरच रोखले. यावेळी धक्काबुक्की होऊन रेणुका जाधव नावाची कार्यकतीर् जखमी झाली. त्यानंतर 18 जणांना अटक करण्यात आली.

इकडे खाली गार्डन गेटवरही कार्यर्कत्यांनी शिट्या फुंकत आणि घोषणा देत कल्लोळ केला होता. या कार्यर्कत्यांना बाहेरच रोखले तरी या आवाजाचे करायचे काय, असाच प्रश्ान् पोलिसांसमोर निर्माण झाला होता. अखेर अधिक कुमक मागवून सर्वांना अटक करण्यात आली.

निवडणुकीच्या आधी 2000 सालापर्यंतच्या झोपड्यांना संरक्षण देण्याचे आश्वासन देऊन आमची मते मिळवलीत ; पण निवडून येताच पाठीत खंजीर खुपसण्याचे काम सरकारने चालविले आहे. गरिबांच्या विकासासाठी मंत्रालयात बसून काम करायचे असते. पण नेमके त्याविरोधात सरकारचे वर्तन आहे, त्यामुळेच या सरकारला जाग आणण्यासाठी ' शिट्टीमारो ' आंदोलन करण्यात आल्याचे क्षीरसागर यांनी सांगितले.

मंत्रालयात शिरलेल्या कार्यर्कत्यांवर वेगवेगळे आरोप ठेवण्याचे काम उशिरापर्यंत सुरू होते. तर बाहेर असलेल्या कार्यर्कत्यांची वैयक्तिक जातमुचलक्यावर सुटका करण्यात येणार असल्याचे सांगण्यात आले.

 
</text>
</doc>
