<doc>
<docno>988695.cms.txt</docno>
<text>
 
देश-विदेश
आव्हान लहानग्यांची मने फुलवण्याचे...
[ Wednesday, January 12, 2005  09:25:14 pm]


वृत्तसंस्था

कडलूर : आपल्या लाडक्या भावाला...बहिणीला त्सुनामीने डोळ्यांदेखत ओढून नेल्याच्या धक्क्यातून त्सुनामीग्रस्त भागातील अनेक लहानगे अद्यापही सावरू शकलेले नाहीत. या लहानग्यांची मने पुन्हा एकदा फुलवण्याचे मोठे आव्हानच संबंधितांसमोर उभे ठाकले आहे.

त्सुनामीचा फटका बसलेल्या लोकांना शारीरिक उपचारांची गरज आहेच, पण त्याचबरोबर आवश्यकता आहे ती त्यांच्या मनाला झालेल्या जखमांवर फुंकर घालण्याची. विशेषत: दोन ते पाच या वयोगटातील लहानग्यांसंदर्भात तर ही समस्या प्रकर्षाने जाणवते आहे. त्सुनामीने बसलेल्या मानसिक हादऱ्यांतून ही मुले अद्याप सावरलेली नाहीत.

विविध इस्पितळांत उपचार घेत असलेली अनेक लहान मुले काही बोलत नाहीत...हसत नाहीत...कुणी काही बोलले तर प्रतिसाद देत नाहीत. क्वचित कुणी बोललेच तर त्यात त्यांनी पाहिलेला विद्ध्वंसच डोकावत असतो. या मनस्थितीतून त्यांना बाहेर काढण्यासाठी मानसोपचार तज्ज्ञ, समुपदेशक जिवाचे रान करीत आहेत. या मुलांची मने पुन्हा फुलवण्याचे काम सोपे नाही, मात्र आम्ही ते करून दाखवूच, असा विश्वासही ते व्यक्त करतात.

धर्मभेदाच्या भिंती भुईसपाट

त्सुनामीचा तडाखा बसलेल्या लोकांना मदतीचा हात देताना जातीभेद आडवा आल्याची वृत्ते सतत प्रसिध्द होत असली तरी या तडाख्याने हिंदू व मुस्लिम धमिर्यांमधील धर्मभेदाचे तट तसेच प्रथा-परंपरांच्या भिंती मात्र भुईसपाट झाल्याचे दिसत आहे.

तामिळनाडूतील नागपट्टीणम जिल्ह्यातील नागोर हे त्सुनामीचा फटका बसलेले एक गाव. त्सुनामीच्या तडाख्यानंतर गावात राहण्याजोगी एकच जागा शिल्लक होती...सिलादी दर्गा! या र्दग्यात मुस्लिमांबरोबरच हिंदुंनीही आश्रय घेतला. र्दग्यातील कर्मचाऱ्यांनी मोठ्या प्रमाणात मदत व बचावकार्यही केले...तेही धर्मभेद न जुमानता. या कर्मचाऱ्यांनी चिखलात अडकलेले मृतदेह काढून त्यांवर सामुहिक अंत्यसंस्कारही केले. महत्त्वाचे म्हणजे अनेक हिंदुंनीही गमावलेल्या आप्तांचे दहन न करता मुस्लिम रितीप्रमाणे त्यांचे दफनच केले.

अलिशान हॉटेलात शाळा!

त्सुनामीने केलेल्या वाताहतीमुळे थायलंडमधील फुकेत येथील अलिशान हॉटलचे रूपांतर शाळेत झाले आहे. फुकेत येथील बान कमाला प्राथमिक शाळा त्सुनामीच्या तडाख्यात धुतली गेली. आता या शाळेचे वर्ग भरत आहेत ते कमाला बे गार्डन या अलिशान रेसॉर्टमध्ये.

या हॉटेलच्या काही खोल्यांमधील फनिर्चर हलवण्यात आले असून तेथे आता शाळेतील विद्यार्थ्यांना शिकवण्यात येत आहे. ही नवी ' शाळा ' विद्यार्थ्यांना चांगलीच पसंत पडली आहे. एसी वर्ग, त्यात टीव्ही, स्वीमिंग पूल यामुळे विद्याथीर् मंडळी खुश आहेत.

 
</text>
</doc>
