<doc>
<docno>988538.cms.txt</docno>
<text>
 
महाराष्ट्र
'वर्तमानपत्रातील लिखाण साधं, सोपं असावं'
[ Wednesday, January 12, 2005  06:57:30 pm]


मुंबई टाइम्स टीम

ठाणे : वर्तमानपत्र वाचताना वाचक कोठेही अडखळता कामा नये म्हणूनच लिखाण साधं व सोपं असलं पाहिजे. भाषेतील पांडित्य दाखवण्यासाठी ग्रंथसंपदा निर्माण करता येते. त्याच भाषेचा आग्रह वर्तमानपत्रांमध्ये धरू नये, असं आग्रही प्रतिपादन ' महाराष्ट्र टाइम्स ' चे संपादक भारतकुमार राऊत यांनी केलं.

रामभाऊ म्हाळगी व्याख्यानमालेत सरस्वती सेकंडरी शाळेच्या पटांगणात झालेल्या ' मराठी माणूस आणि मिडिया ' या विषयावरील व्याख्यानात ते बोलत होते. अध्यक्षस्थानी उपमहापौर अॅड. सुभाष काळे होते. त्यांनी वर्तमानपत्र व वृत्तवाहिन्यांनी विश्वासार्हता जपण्याची आवश्यकता व्यक्त केली.

विश्वासार्हतेचा हाच धागा पकडून राऊत यांनी माध्यम

क्रांती, माहितीयुगाची क्रांती आणि सद्यस्थिती असा आढावा घेतला. त्याचबरोबर ' महाराष्ट्र टाइम्स ' मधील स्थित्यंतराबाबतही भाष्य केलं.

एकेकाळी पत्रकारितेला माहिती आणि शिक्षण या दोन्हींची जबाबदारी पार पाडावी लागत होती. वर्तमानपत्रांमुळे जनमत तयार होत असे. सुधारणांचे कार्यक्रम मागीर् लागत असत. आता मात्र ज्ञानाची कवाडं वर्तमानपत्रांच्या पलीकडे गेली आहेत. वर्तमानपत्र दाखवेल त्या खिडकीतून बघण्यास आता वाचक तयार नाही कारण माहितीयुगाच्या क्रांतीमुळे वाचक टेलिव्हिजनकडे वळला आहे. त्यामुळे वर्तमानपत्रांची भूमिका आता माहिती देणं आणि करमणूक करणं अशी झाली असल्याचं राऊत म्हणालं. वर्तमानपत्रांची विश्वासार्हता अजिबात कमी झाली नसल्याचं त्यांनी स्पष्ट केलं.

 
</text>
</doc>
