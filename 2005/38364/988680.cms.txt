<doc>
<docno>988680.cms.txt</docno>
<text>
 
लेख
व्यसन 'सोडवावे' लागते!
[ Wednesday, January 12, 2005  09:03:41 pm]


व्यसन सोडताना त्रास काढावा लागतो. व्यसन जोडण्यासाठी आपण घेतलेले कष्ट, स्वीकारलेले धोके, व्यसन चालू ठेवण्यासाठी दाखवलेली चिकाटी हे सारे गुण आपल्यात आहेतच, ते फक्त आता व्यसन सोडविण्यासाठी वापरायचे आहेत, एवढे लक्षात घ्यावे. व्यसन करताना वाटणाऱ्या अपराधी भावनेपेक्षा व्यसनमुक्ती स्वत्व उजळविणारे समाधान देते.

इच्छामरणाचा पर्याय उपलब्ध व्हावा अशी मागणी जोर धरत असताना दारू विकणाऱ्यांनी आपल्या ग्राहकांसाठी ग्राहकांच्या नकळत मृत्यूचा पर्याय विषारी दारूच्या रूपाने (दरवषीर्च्या प्रथेप्रमाणे!) पुढे केला. असह्य वर्तमान, अर्थशून्य व अंधारलेले भविष्य घेऊन धडधडणारे अनेक जीव कायमचे शांत झाले.

व्यसनामागची नैतिकता अभ्यासणे हे तसे जखमेवर मीठ चोळणे आहे. समाजात जिण्यातली नैतिकता संपवली जात असताना पिण्यामागची अनैतिकता कशी समजून घ्यावी ? अविवेक नाही कुठे ? ' कर ' लो दुनिया मुठ्ठी में ' म्हणत प्रत्येक क्षेत्रात नैतिकता मुठीत चिरडली जाते आहे. मात्र या साऱ्यांत उठून दिसतो तो व्यसनांबाबतचा समाजाचा उदार व सरकारचा व्यापारी दृष्टिकोन. दारू वाईट असते या समजालाच पद्धतशीर छेद देेणे चालू आहे. दारूतही सवर्ण उच्च आरोग्यदायी दारू व दलित, निकृष्ट, घातक दारू असे प्रकार असतात, असे सध्या सांगितले जाते. काही प्रकारच्या दारू वाईट नाहीत, काही वाइन्स ' हेल्थ ड्रिंक ' असतात, संतुलित प्रमाणात दारू पिणे काही वाईट नाही, विषारी दारू वा हातभट्टीपेक्षा देशी दारू बरी, असे अनेक जावईशोध सर्व-सामान्यांच्या मनात घुसडणे चालू आहे. हे शोध समाजातील कुणा जावयांचे आहेत, हे शोधणे कठीण नाही. प्रत्येक दारू मूलत: विषारी असते, कुणी इन्स्टंट जीव घेते, कुणी हळूहळू मारते, एवढाच दारूत फरक. कुठल्याही वैद्यकीय संशोधनाने दारूला ' हेल्थ ड्रिंक ' म्हणून शास्त्रशुद्ध मान्यता दिलेली नाही. हे सत्य बाजारात दारू विकण्याआड येते, म्हणून जनतेची दारूबाबत दिशाभूल केली जाते.

बिनविषारी ( ?) दारू (बीअर असो की स्कॉच), शरीरातल्या सर्व अवयवांवर, मज्जासंस्था व मनावर घातक परिणाम घडवते हे शास्त्रीय सत्य असताना , ' देशी प्या ; विषारी-हातभट्टीची नको ' हे सांगणे कळेनासे झाले आहे. साखर बनविल्यावर उरलेल्या मळीचे काय करावे, हा प्रश्ान् नागरिकांच्या जीवनापेक्षा महत्त्वाचा वाटू लागला की अशी तत्त्वज्ञाने जन्म घेताना दिसतात.

माणसे दारू पितात त्यात प्रमुख कारण ती आवडत असते व तीवर मनाइतकेच शरीरही अवलंबून राहू लागलेले असते, हे आहे. आनुवंशिकतेपोटी, घराण्यात व्यसन आहे म्हणून मी दारू पितो, हे घरंदाज खानदानी अर्धसत्य आहे. वाईट संस्कार मुळात झाल्यामुळे मी पितो, हेही बचावाचे एक साधन म्हणून पुढे केले जाते. परिस्थिती असह्य, मनावर ताण फार म्हणून मी पितो, ही काहींची पळवाट आहे. आनुवंशिकता, संस्कार, प्रतिकूल परिस्थिती, मनावरील ताण ही कारणे काही प्रमाणात व्यसानाकडे वळवितात, याचे खरे कारण माणूस आपली विवेकी विचार-पद्धती वापरीत नाही, हे असते. तसे पाहता, विचारात विवेक यावा ही सुद्धा मुळात मुद्दाम कष्ट घेऊन करण्याची गोष्ट आहे.

उलट व्यसन लागण्यासाठी व्यसनासंबंधी माहिती असावी लागते, व्यसन करण्याचे तंत्र शिकावे लागते, अमली पदार्थ मिळवून तो वापरावा यासाठी कौशल्य लागते, व्यसनाचा सराव करावा लागतो, व्यसन लावणाऱ्या दव्याची सहज उपलब्धता असावी लागते, व्यसनासाठी प्रत्यक्ष-अप्रत्यक्ष उत्तेजन मिळावे लागते. या सर्व बाबतींत व्यसनी माणसाला समाज, प्रसारमाध्यमे, कलाक्षेत्र व सरकार सारेच भरभरून मदत करीत असतात. व्यसनासाठी आवश्यक ती सुमार, सवंग, अविवेकी जीवनदृष्टी तर वर्षानुवषेर् जोपासली जात आहे. व्यसनाकडे पुरुषार्थ (!) म्हणून पाहिले जाते, ही तर फार खंत देणारी गोष्ट! आज पौगंडावस्थेतल्या मुलांच्या बोटात सिगारेट, तोंडात गुटखा, हातात बिअर मोठ्यांकडून खुपसली जात आहे.

व्यसनांवरील उपायही घिसाडघाईने, कडक हुकुमशाहीखाली वा अंधश्ाद्ध पद्धतीने केले जाताना दिसतात. दारू सोडणे महत्त्वाचे आहेच, पण मनात हंसक्षीरविवेक जागा करणे हा खरा उपाय आहे. व्यसन सुटले ; पण अविवेक तसाच मनात टिकला तर व्यसनमुक्तीचा मधला विश्रांतीचा काळ संपला की, माणसे नव्या दमाने व्यसनासक्त होतात. आसक्ती केवळ मनाची असेल, तर ' आजपासून व्यसन सोड ' म्हणण्यात अर्थ आहे. पण अनेक दिवसांच्या व्यसनामुळे त्या अमली दव्यावर शरीर अवलंबून राहत असते, त्या दव्याचा मज्जासंस्थेवर दबाव आलेला असतो, अचानक व्यसन सोडल्यास त्याचे ' विथड्रॉवल ' परिणाम शरीरात अस्वस्थता निर्माण करतात, मनाच्या शांततेसाठी त्या दव्याची मागणी करीत शरीर बंड पुकारते. यासाठी व्यसन सोडण्यापूवीर् शरीर व मनाची तपासणी करणे, शारीरिक अवलंबित्व समजून घेऊन प्रतिबंधात्मक उपचार व दुरुस्त्या करणे आणि नंतर पद्धतशीर व्यसन सोडविणे, अशा पायऱ्या वापरणे हितावह ठरते. केवळ आजच्या जोषात अचानक दारू सोडली व वैद्यकीय देखरेख ठेवली नाही तर काही घातक परिणाम शरीरावर व मनावर होऊ शकतात. मन व शरीराचे संतुलन मिळविणे ही व्यसनमुक्तीच्या मार्गाची प्रमुख पायरी होय.

व्यसन एकट्याने सुटत नाही, त्याला अनेक आधारांची गरज असते. व्यसनी व्यक्तीबद्दल तुच्छता न ठेवता कणव मनात असावी लागते. व्यसनवृद्धी करणारे घटक तसेच व्यक्ती यांना दूर ठेवावे लागते. व्यसन सोडण्याच्या निर्धारास व्यावहारिकता, समयसूचकता, ज्ञान, उत्तेजन व साह्याची जोड द्यावी लागते. निश्चयपूर्वक दिनक्रम ठरवून व्यसनाची आठवण देणाऱ्या जागा व ते ' दिव्य मित्र ( ?)' टाळावे लागतात. चांगल्या मित्रांना, चांगल्या संस्थांना, चांगल्या छंदांना शोधून काढून त्यांना जवळ ठेवावे लागते. ' थोडी नेहमी घेतली तर हरकत नाही ' हा उथळ, घातक सल्ला देणारी मंडळी (यात डॉक्टरही आले!) टाळावी लागतात. व्यसनी दव्याच्या प्रमाणात दर चार दिवसांनी लक्षणीय घट करावी लागते. घेण्यामधला कालावधी हळूहळू वाढवावा लागतो.

व्यसन सोडताना त्रास काढावा लागतो. व्यसन जोडण्यासाठी आपण घेतलेले कष्ट, स्वीकारलेले धोके, व्यसन चालू ठेवण्यासाठी दाखवलेली चिकाटी हे सारे गुण आपल्यात आहेतच, ते फक्त आता व्यसन सोडविण्यासाठी वापरायचे आहेत, एवढे लक्षात घ्यावे. व्यसन करताना वाटणाऱ्या अपराधी भावनेपेक्षा व्यसनमुक्ती स्वत्व उजळविणारे समाधान देते.

पूर्वी, दारू घेतल्यावर विचित्र परिणाम (रिअॅक्शन) येईल, असे औषध सुचविले जाई. डायसल्फिराम (ष्ठद्बह्यह्वद्यद्घद्बह्मड्डद्व) हे औषध दारूचे विघटन विशिष्ट अवस्थेत थांबवून शरीराला अस्वस्थता, मळमळ, चक्कर देई. वर्तन उपचार पद्धतीतील तत्त्व सांगते की, ज्या वर्तनाबद्दल शिक्षा मिळते, ते वर्तन परत परत केले जात नाही. डायसल्फिरामची गोळी रोज घेत असल्यामुळे दारू घेतल्यास , ' किक ' येण्याऐवजी लाथ बसेल असा परिणाम ( घाम फुटणे, उलटी होणे, चक्कर येणे, धडधडणे) घडतो व त्या परिणामांच्या भीतीपोटी दारू टाळली जाते. साधारणत: वर्ष-दोन वषेर् डायसल्फिरामच्या मदतीने दारू टाळण्यास दारूचे व्यसन सुटू शकते, असा हा उपाय. अशा प्रकारची औषधे अंगाऱ्यातून, औषधातून, तीर्थातून रोग्याच्या नकळत देऊन त्याला घाबरवून दारू सोडायला लावणारे अनेक वैद्य, बुवा, महाराजही आहेत. मात्र भीतीपोटी दारू सोडण्याऐवजी औषधच सोडणारी अनेक घरंदाज, अस्सल व्यसनी मंडळीही असतात.

मेंदूच्या विशिष्ट भागांवर परिणाम करून दारूची ओढ कमी करणारी नॅलट्रेक्सॉन, अकॅम्प्रोसेट, टोपीरामेट ही औषधे गेली काही वषेर् भारतात उपलब्ध झाली आहेत. व्यसनविषयीची जैव-रासायनिक ओढच जणू ती कमी करतात, ज्याद्वारे दारू पिण्यातला फारसा आनंद ती देऊ शकत नाहीत. दारूचे प्रमाण ' प्रॉब्लेम ' डिंकिंग ' वरून ' सोशल डिंकिंग ' वर आणणे, दरवेळी घेतले जाणारे दारूचे प्रमाण कमी करणे, दारू घेण्याच्या वेळांमध्ये घट आणणे, दारूशिवाय बराच काळ स्वस्थ राहता येणे, इत्यादी परिणाम या औषधांद्वारे मिळू शकतात. मात्र सध्या ही औषधे महाग आहेत, त्यामुळे त्यांचा वापर मर्यादित स्वरूपात खाजगी मानसोपचार व्यवस्थेत होताना दिसतो. ही औषधे गरिबांना परवडणाऱ्या किमतीत उपलब्ध झाल्यास व्यसनमुक्तीच्या कार्यात प्रगती साधता येईल.

समूह उपचार पद्धती वापरून स्वाधार मदत गट व्यसनमुक्तीच्या कार्यात खूप प्रभावी, उपयुक्त काम करीत आहेत. पायात पाय घालून पाडणारी खूप मंडळी आहेत. पण दरवेळी न कंटाळता, पडलेल्या, घसरलेल्या व्यसनाला मदतीचा हात देऊन पुन्हा उभी करणारी मंडळीदेखील भरपूर आहेत. मज्जातंतू खराब झाल्याने की काय, व्यसनी पुन्हापुन्हा घसरतात, बुद्धिमांद्यामुळे त्यांना घसरल्याचे समजत नाही, विवेकभ्रष्ट झाल्याने ते मदत मागत नाहीत. त्यांचे व्यसन ' सुटत नाही ', ' सोडवावे ' लागते. व्यसनी व्यसनमुक्तीच्या मार्गावर ' येत नाही ,' त्याला ' आणावे लागते '.

जाहिराती गाढवाला चिखल खायला लावू शकणार नाहीत, पण माणसाला काहीही खायला लावू शकतील! राज्यर्कत्यांची एक जाहिरातही अर्धसत्य सांगणारी आहे. ' लोकांचे लोकांसाठी असलेले लोकराज्य ' ही ती जाहिरात आहे. वैज्ञानिक वैद्यकीय दृष्टिकोन सरळ सरळ धुडकावून देशी दारूचे व वाइनचे स्वागत ज्या राज्यात केले जाते, तेथे ही जाहिरात डोळ्यांत धूळ फेकणारी (व अश्रू उभे करणारी) ठरत नाही काय ? खरे लोकराज्य आणायचे असेल तर साखर कारखान्यातली मळी आणि कुबट दाक्षरस विकण्यामागे लागण्यापेक्षा राजर्कत्यांनी वीज, पाणी, धान्यवाटप, जमीन व आरोग्यविषयक प्रश्ानंकडे आपले लक्ष वळवावे, हे उत्तम.

डॉ. प्रदीप पाटकर

मानसोपचारतज्ज्ञ.

 
</text>
</doc>
