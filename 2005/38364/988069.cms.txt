<doc>
<docno>988069.cms.txt</docno>
<text>
 
महामुंबई
अमरीश पुरी यांचे निधन
[ Wednesday, January 12, 2005  11:56:36 am]


म. टा. प्रतिनिधी

मुंबई : मोगॅंबो खुष हुआ....च्या डरकाळीने रुपेरी पडद्याप्रमाणेच अवघ्या जनमानसाला हादरवून सोडणारा आवाज आज काळाच्या पडद्याआड गेला. त्या धीरगंभीर आवाजाचा अनभिषिक्त सम्राट, ज्येष्ठ चित्रपट अभिनेते अमरीश पुरी यांचे आज पहाटे साडेसातच्या सुमारास मुंबईच्या हिंदुजा रुग्णालयात निधन झाले. ते 72 वर्षांचे होते.

गेले काही दिवस त्यांच्या मेंदुतील गाठीच्या विकारामुळे ते अस्वस्थ होते. हिंदुजा रुग्णालयात त्यांच्यावर वैद्यकीय उपचार सुरू होते. नुकतीच त्यांच्या मेंदुची एक महत्त्वाची शस्त्रक्रियाही करण्यात आली होती. त्यांच्या पाठी पत्नी, मुलगा व मुलगी आहे.

आपल्या खलनायकी भूमिकांनी अनेक हिरोंना सळो की पळो करुन सोडणारे अमरीश पुरी, त्यांच्या चरित्र भूमिंकासाठीही लोकप्रिय होते. रंगमंचावरुन आपल्या अभिनयाच्या कारकिदीर्ला सुरुवात करणाऱ्या पुरी यांचे मि. इंडिया, विधाता, दिलवाले दुल्हनिया ले जायेगे, हिरो, चाची 420 हे चित्रपट गाजले होते.

उद्या त्यांच्या पाथिर्वावर मुंबईत अंत्यसंस्कार करण्यात येतील, असे त्यांच्या कुंटुंबियांनी सांगितले.

 
</text>
</doc>
