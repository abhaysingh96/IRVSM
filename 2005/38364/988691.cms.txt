<doc>
<docno>988691.cms.txt</docno>
<text>
 
लेख
निर्मळ अंतरंगाचा घनगंभीर माणूस
[ Wednesday, January 12, 2005  09:21:30 pm]


सत्यदेव दुबे, सुलभा देशपांडे, सरला मेहता आणि अमरीश पुरी साहेब... ही सारी रंगभूमीवरील मोठी नावं सुमारे 30-35 वर्षांपूवीर् मुंबईत ' रंगभवन ' मध्ये ' ययाती ' च्या प्रयोगासाठी एकत्र आली होती. खऱ्या अर्थानं ' राजबिंड ' व्यक्तिमत्त्व म्हणता येईल, अशा अमरीश पुरींशी नाटकाच्या प्रयोगानंतर ' बॅकस्टेज ' वर सर्वप्रथम ओळख झाली अन् तेव्हापासूनच ते ' पुरी साहेब ' झाले. त्यांच्या ' एन्ट्री ' पर्यंत घनगंभीर आवाजाच्या व्यक्तिमत्त्वाची ओळख रंगभूमीलाही नव्हती!

माझ्या रंगभूमीवरील प्रवेशानंतर पुरी साहेबांबरोबर जवळून काम करायला मिळालं, त्यांचा बराच सहवास लाभला. किंबहुना, नाट्यप्रवासाच्या कारकीदीर्त माझ्या जडण-घडणीस कारणीभूत असणाऱ्यांमध्ये त्यांचा मोलाचा वाटा आहे. पुरी साहेबांच्या बाह्यांगानं दिसणाऱ्या व्यक्तिमत्त्वाच्या कवचामध्ये अतिशय प्रेमळ, लाघवी आणि मृदू स्वभावाचा गाभा दडलेला होता!

नाटकाच्या प्रयोगांच्यानिमित्ताने आमचं अनेकदा मुंबईबाहेर जाणं व्हायचं. तेव्हा पुरी साहेब केवळ कलाकार नसायचे, तर व्यवस्थापकाची जबाबदारीही स्वत:हून अंगावर घेत असत. नाटकाच्या टीममधील प्रत्येकाची आवड-निवड, त्यांना जेवणात काय लागतं, जेवणानंतर त्यांना असणारा पानाचा शौक याविषयीची सर्व इत्थंभूत माहिती पुरी साहेबांकडे असे. त्यावेळी कुलाब्यात ते नोकरीला असताना त्यांच्या कार्यालयात गप्पांचा फडही अनेकदा रंगायचा.

' ययाती ' प्रमाणेच मोहन राकेश यांचे ' आधे-अधुरे ', बादल सरकार यांचे ' पगला घोडा ' आणि गिरीश कर्नाड यांच्या ' हयवदन ' या नाटकांमध्ये कलाकार म्हणून पुरी साहेबांचा खऱ्या अर्थानं कस लागला. त्यामुळेच ' आधे-अधुरे ' मधील पाच विविधरंगी भूमिका बाह्यरूपात कोणताही विशेष बदल न करता अन् वेगळ्या मेकअपशिवाय ते सहजरीत्या सादर करायचे. बाह्यरूपातल्या बदलांविना एकाच ताकदीने त्यांनी सादर

केलेल्या पाचही भूमिका केवळ अद्वितीय!

' पगला घोडा ' तील अभिनयदेखील पुरी साहेबांच्या कारकीदीर्तला संस्मरणीय अनुभव आहे. गदीर्मध्ये दुसऱ्यांदा वळून बघण्यासारख्या नसलेल्या माणसाची ' कातिर्क कपांऊंडर ' ही त्यांच्या व्यक्तिमत्त्वाला न शोभणारी भूमिकाही त्यांनी समर्थपणे उभी केली होती. एका भूमिकेतून दुसऱ्या भूमिकेत जाताना त्या भूमिकेनुरूप अभिनयात होणारा आमूलाग्र बदल ही पुरी साहेबांच्या रंगभूमीवरील प्रवासाची थक्क करणारी खासियत होती.

त्यांच्यासारख्या कलाकाराला दिग्दर्शन करण्याचं भाग्य मला ' पगला घोडा ' च्या दरम्यान मिळालं. खरंतर दिग्दर्शक म्हणून ते माझं केवळ दुसरंच नाटक होतं ; पण दिग्दर्शकाच्या हाताखाली शिकणाऱ्या एखाद्या विद्यार्थ्याप्रमाणे ते अतिशय शिस्तीनं काम करायचे. त्यांच्यापेक्षा मी ' ज्युनियर ' असूनही दिग्दर्शक म्हणून त्यांचे मला नेहमीच सहकार्य लाभले. अभ्यासू वृत्ती आणि कामाप्रती असणारी निष्ठा आणि शिस्त या गुणांची दीक्षा मला त्यांच्याकडूनच मिळाली, असं म्हटलं तर वावगं ठरू नये!

काही महिन्यांपूवीर् ' बादल सरकार ' महोत्सव पुण्यात करायचा ठरलं, तेव्हा सगळ्यात पहिला फोन मी पुरी साहेबांना लावला होता. त्यांनी या कल्पनेला उत्स्फूर्त प्रतिसाद दिला ; एवढंच नाही तर महोत्सवाच्या कालावधीत चेन्नईमध्ये असणाऱ्या शूटिंगच्या तारखा ' अॅडजस्ट ' करून ते पुण्यात बादलदांच्या महोत्सवासाठी उपस्थित राहिले. या महोत्सवादरम्यान ' एवम् इंदजित ' या नाटकाचं वाचन आम्ही करणार होतो. त्यातही पुरी साहेबांनी आवर्जून सहभाग घेतला. या नाट्यवाचनाच्या त्यांच्या घरी रीतसर तालमी करण्यापासून ते रंगमंचावर स्क्रिप्ट ठेवण्यासाठी असणारं साहित्य किती उंचीचं हवं, यासारख्या अतिशय बारीक गोष्टींकडेही त्यांचं कटाक्षानं लक्ष असे.

भारतीय रंगभूमीवर मैलाचा दगड ठरलेल्या अन् आमची पिढी घडवणाऱ्या ' एवम् इंदजित ' या नाटकाच्या वाचनातून त्याचं पुनर्सादरीकरण होणार असल्यानं त्यावेळी पुरी साहेब बरेच भारावले होते. त्यातच बादलदा, विजय तेंडुलकर, पं. सत्यदेव दुबे, प्रतिभा अगरवाल ही रंगभूमीशी संबंधित श्ाेष्ठ मंडळी या महोत्सवात उपस्थित असल्याने ञ्जद्धद्बह्य द्बह्य ह्लद्धद्ग द्वश्ाद्वद्गठ्ठह्ल, ह्लद्धड्डह्ल द्ग 1 द्गह्म 4 श्ाठ्ठद्ग ड्डद्य 2 ड्ड 4 ह्य द्यद्ब 1 द्गह्य द्घश्ाह्म...! असं म्हणून नाट्यवाचन संपल्यावर विंगेत येऊन अक्षरश: ढसाढसा रडणारे पुरी साहेब विरळेच!

' हयवदन ' या नाटकात आम्ही एकत्र काम केलं. पुरी साहेब आणि माझ्या अभिनयाची जुगलबंदी असंच वर्णन तेव्हाचे प्रेक्षक या नाटकाविषयी बोलताना करायचे. या नाटकात त्यांच्याबरोबर काम करताना बरीच मजा आली.

गेल्या काही दिवसांमध्ये मात्र ते फारच हळवे झाल्याचं मला सारखं वाटायचं. दोन आठवड्यांपूवीर् काही कामानिमित्त मुंबईला गेलो असताना त्यांनी फोन करून मला त्यांच्याकडे जेवायला बोलावलं. त्यांच्या स्वभावानुसार अतिशय आग्रहाने, विचारपूस करत जेवण झालं. मात्र, त्यानंतर सहज गप्पा सुरू असताना, तुझ्या नव्या चित्रपटात मला काम करायचंय, असं ते म्हणाले होते ; पण ती इच्छा आता कधीच पूर्ण होणार नाही. खोल विहिरीतून एखादा आवाज यावा, तशी ' अमोल ' म्हणून त्यांनी मारलेली हाक आता माझ्या कानापर्यंत पोहोचणार नाही..., तो घनगंभीर आवाज अन् अंतरंगातलं निर्मळ प्रेम... याची उणीव सातत्याने जाणवणार!

अमोल पालेकर

( शब्दांकन: सुनीत भावे)

 
</text>
</doc>
