<doc>
<docno>1006544.cms.txt</docno>
<text>
 
महाराष्ट्र
व्यापाऱ्यास खंडणीसाठी धमकावणारे 6 पैलवान जेरबंद
[ Monday, January 31, 2005  08:12:17 pm]


म. टा. वृत्तसेवा

सांगली : सांगलीतील एका हळद व्यापाऱ्यास दहा लाख रुपयांच्या खंडणीसाठी सतत धमकावणाऱ्या, जीवे मारण्याची धमकी देणाऱ्या सहा पैलवानांना मिरज पोलिसांनी सापळा रचून शनिवारी जेरबंद केले.

काही आखाड्यातील हे मल्ल आता गुन्हेगारीकडे वळले असून ताकदीचा उपयोग सुपाऱ्या घेणे, खंडणी वसूल करणे यांसाठी करू लागले आहेत ही खरी चिंतेची बाब आहे. जिल्ह्यातील काही पैलवानांचाही त्यात अंतर्भाव आहे.

प्रभाकर गजानन शिरगुरकर हे हळद व्यापारी हळद निर्यातीचा व्यवसाय करतात. त्यांची आथिर्क स्थिती चांगली असल्याचे पाहून सांगलीतील एका तालमीतील सहा ' गुंड ' पैलवानांनी त्यांच्याकडून दहा लाख रुपयांची खंडणी वसूल करण्याची योजना आखली. मग साधारणपण दोन महिन्यांपूवीर् त्यांनी शिगुरकर यांना गाठून दहा लाख रुपयांची खंडणी मागितली. त्यासाठी दोनवेळा त्यांना मारहाणही केली आणि जीवे मारण्याची धमकी दिली. या गुंड पैलवानांच्या भीतीने शिगुरकर सांगली सोडून कर्नाटकात परमानंदवाडी येथे रहावयास गेले. तरीही पहेलवानांचा ससेमिरा चालूच राहिला. शिगुरकरांचा मोबाईल नंबर मिळवून त्यावर धमक्या देणे चालू झाले. दोनच दिवसांपूवीर् व्यापाराच्या निमित्ताने ते मिरज येथे आले होते. भीतीपोटी सुरेश कुलकणीर् असे खोटे नाव सांगून ते एका लॉजवर राहिले. पण याचा या गुंड पैलवानांना सुगावा लागला आणि त्यांच्याकडे दहा लाखांची खंडणी पुरी करा, असा लकडा लावला. कंटाळून शिगुरकर यांनी खंडणी देण्याचे मान्य करून मिरज पोलिसांकडे तक्रार केली.

त्यानंतर पोलिसांनी सापळा लावला. ठरल्याप्रमाणे हे सहा गुंड मारुती इस्टिम, स्प्लेंडर, बॉक्सर अशी वाहने घेऊन मिरजेतील अर्बन बँकेजवळ आले. तेव्हा पोलिसांनी या सर्वांना जेरबंद केले. मुख्य संशयित आरोपी शिवभूषण जंगम हा मूळचा कुंडल गावचा आहे. सांगलीतील त्याच्या घरावर छापा टाकला असता त्याच्याकडे खाजगी सावकारीची कागदपत्रेही सापडली. या गुन्ह्यात वापरण्यात आलेली वाहने, मोबाईल्स, कॅमेरा या वस्तू पोलिसांनी जप्त केल्या आहेत. इतर संशयित गुंडांची नावे अशी : श्रीपाद सुतार, राजेंद पाटील, श्रीकांत पवार, विठ्ठल इंगळे, हणमंत वीरकर.

पोलीस उपअधीक्षक अशोक दुधे व सहाय्यक निरीक्षक बाजीराव पाटील यांनी अशी माहिती दिली की, शिवभूषण जंगम याच्यावर यापूवीर् खंडणीचे दोन गुन्हे दाखल आहेत. त्याचा सावकारी व वाळू ठेकेदारीचा व्यवसाय आहे. त्याच्या अटकेमुळे-आपल्या साथीदारांच्या मदतीने- धमक्या देऊन खंडणी गोळा करणे, जमिनी हडप करणे आदी प्रकारचे आणखी काही गुन्हे उघडकीस येण्याची शक्यता आहे. गुन्ह्यातील सर्व आरोपी सांगलीच्या भोसले व्यायामशाळेशी संबंधित आहेत, असेही त्यांनी सांगितले.

 
</text>
</doc>
