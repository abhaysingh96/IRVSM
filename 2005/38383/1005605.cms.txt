<doc>
<docno>1005605.cms.txt</docno>
<text>
 
महामुंबई
तांत्रिक शिक्षकांचे राज्यव्यापी आंदोलन
[ Monday, January 31, 2005  12:13:25 am]


म. टा. प्रतिनिधी

मुंबई : किमान कौशल्यांवर आधारित तसेच द्विलक्षी व तांत्रिक विभागातील शिक्षकांच्या तसेच विद्याथीर् व शिक्षकेतर कर्मचाऱ्यांच्या विभागाला शिक्षण खात्याकडून सापत्न वागणूक मिळत असल्यामुळे हा विभाग शालेय शिक्षण खात्याशी जोडावा, या मागणीसाठी या विभागातील सर्व शिक्षक पाच फेब्रुवारीला राज्यभर धरणे आंदोलन करणार आहेत.

प्रत्येक जिल्हा कार्यालयावर हे आंदोलन होणार असून वांदे येथील उपसंचालकाच्या कार्यालयावर दुपारी दोन ते पाच या वेळात हे आंदोलन होईल, असे पत्रकात नमूद के ले आहे.

या विभागाने आतापर्यंत प्रत्येक अधिवेशनात आपल्या मागण्या पुढे केल्या होत्या पण त्याकडे दुर्लक्ष झाले असल्याचे या विभागाच्या महासंघाचे म्हणणे आहे. त्यामुळे धरण आंदोलनास प्रतिसाद न मिळाल्यास आगामी अर्थसंकल्पीय अधिवेशनात राज्यभरातील शिक्षकांना मुंबईत एकत्रित करून मोर्चा काढण्यात येणार असल्याचा इशारा संघटनेतफेर् देण्यात आला आहे.

 
</text>
</doc>
