<doc>
<docno>1005610.cms.txt</docno>
<text>
 
महामुंबई
तळेकर समर्थकांच्याही चौकशीची मागणी
[ Monday, January 31, 2005  12:15:35 am]


म. टा. प्रतिनिधी

मुंबई : राज्य सहकारी दुध महासंघाचे (महानंद) कार्यकारी संचालक शिवाजी तळेकर यांच्यावरील निलंबनाच्या कारवाईला मान्यता देतानाच त्यांना साथ देणाऱ्या अन्य अधिकाऱ्यांचीही चौकशी करून त्यांच्यावर कारवाई करण्याची मागणी करणारा ठराव संघाच्या वाषिर्क सर्वसाधारण सभेत रविवारी झाला.

महासंघाची 38 वी वाषिर्क सर्वसाधारण सभा रविवारी सकाळी यशवंतराव चव्हाण प्रतिष्ठानच्या सभागृहात पार पडली. यावेळी राज्य सहकारी दुध उत्पादक संघ कृती समितीच्या वतीने विविध मागण्या समितीचे अध्यक्ष तसेच शिवामृत डेरीचे राजसिंह मोहितेपाटील यांनी मांडल्या. त्यांना नंतर ठरावाच्या रुपात मान्यता देण्यात आली. सुप्रिक कोर्टाच्या आदेशाप्रमाणे महासंघाची निवडणूक घेण्याची मागणी करतानाच संचालक मंडळावर सर्व जिल्ह्यांना प्रतिनिधित्व मिळावे व अधिकाऱ्यांचे वर्चस्व कमी करावे, अशी मागणी करणारा ठराव यावेळी मंजूर करण्यात आला.

दूध दरातील फरकाचा प्रतिलिटर 25 पैसे वटाव रोखीत देण्याचा ठरावही यावेळी मंजूर करण्यात आला. आतापर्यंत 10 पैसे रोखीत तर 15 पैसे वस्तू रुपाने त्या-त्या जिल्हासंघाला देण्यात येत होते. मात्र देण्यात येणाऱ्या वस्तू अनेकवेळा अनावश्यक तसेच दुय्यम दर्जाच्या असत. तसेच त्यांच्या खरेदीत भ्रष्टाचार होत असल्याचाही आरोप होता. त्यामुळे या खरेदीच्याही चौकशीची मागणी करण्यात आली.

संघाचे कार्यकारी संचालक तळेकर यांच्यावर झालेल्या कारवाईचे स्वागत करतानाच इतर अधिकाऱ्यांचीही चौकशी करण्याची मागणी सभेत करण्यात आली. महासंघाचे अध्यक्ष आनंदराव देवकाते आजारी असल्याने बैठकीला अनुपस्थित होते. त्यामुळे उपाध्यक्ष व दुग्ध व्यवसाय विकास राज्यमंत्री हसन मुश्रिफ यांनी बैठकीचे अध्यक्षस्थान भुषविले. चचेर्ला उत्तर देताना 1 फेब्रुवारी रोजीच महासंघाची निवडणूक घेण्याबाबत अधिसूचना काढण्यात येईल, अशी ग्वाही त्यांनी दिली.

 
</text>
</doc>
