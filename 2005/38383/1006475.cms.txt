<doc>
<docno>1006475.cms.txt</docno>
<text>
 
प्रगती फास्ट
टाइम टू टाइम
[ Monday, January 31, 2005  07:18:27 pm]


' कल कर सो आज कर, आज करे सो अब ' असे कबीराने एका दोह्यात लिहिलं आहे. पण आपल्यापैकी किती जण काम वेळेत करतात, हाच प्रश्न आम्ही ' आर यू हॅपी ' तफेर् वाचकांना विचारला होता. वाचकांच्या प्रतिक्रियांमधून कळलं की फक्त 47 टक्के व्यक्तींना टाइम मॅनेजमेण्ट करता येतं. उरलेल्या 53 टक्के लोकांना टाइम मॅनेजमेण्ट जमत नाही आणि त्यामुळे काही समस्यांना सामोरं जावं लागतं.

खरंतर यशासाठी वेळेचं व्यवस्थापन किती आवश्यक असतं, हे सगळ्यांना माहीत असूनही ही परिस्थिती असेल, तर काहीतरी नक्कीच चुकतंय. वेळेचं व्यवस्थापन करणं ही एक कला आहे. तुम्हाला ही कला आत्मसात करावीशी वाटत असेल तर मग खालील गोष्टींचा आताच विचार करायला हवा.

आजचं काम उद्यावर ढकलणं, कामाची टाळाटाळ करणं, असं वारंवार घडतं का ?

तुम्ही चंचल मनोवृत्तीचे आहात का ? काम करताना सभोवताली होणाऱ्या गोष्टींनी तुम्ही ' डिस्ट्रॅक्ट ' होता का ?

तुमच्या आवाक्याबाहेरचं काम स्वत:वर ओढवून घ्यायची सवय आहे का ?

इतरांवर काम सोपण्याऐवजी तुम्हीच सगळी कामं करता का ?

कामासाठी आवश्यक असणारं टेक्निकल नॉलेज तुमच्याजवळ आहे का ?

कामाचं ठिकाण, टेबल तुम्ही नीटनेटकं ठेवता का ?

या प्रश्नांच्या उत्तरांवरून तुम्हाला वेळेचं व्यवस्थापन का जमत नाही, याची कारणं लक्षात यायला मदत होईल. अॅडव्हर्टाइजिंग फर्ममध्ये काम करणाऱ्या एका तरुणीने इमेलने कळवलं, की किती प्रयत्न केले तरी ठरवलेलं काम दिवसभरात पूर्णच होत नाही. इमेल चेक करणं, फोन कॉल्स घेणं यात इतका वेळ निघून जातो की, अनेकदा महत्त्वाची कामं राहून जातात.

या इमेलवरून आजच्या युगातील दोन महत्त्वाच्या वेळेचा अपव्यय करणाऱ्या गोष्टी लक्षात येतील. बहुतांश व्यक्ती ऑफिसमध्ये गेल्यावर तात्काळ इमेल चेक करतात. त्यात किती वेळ जातो, हे लक्षातसुद्धा येत नाही. सगळे इमेल कामाचे आणि महत्त्वाचे असतात का, की पर्सनल मेल्सही कामाच्या वेळेत पाहता ? जर तुम्ही अर्ध्या तासापेक्षा जास्त वेळ इमेल पाहण्यात घालवत असाल, तर तुम्हाला त्यात बदल केला पाहिजे.

फोनचंही तसंच आहे. विशेषत: मोबाइलमुळे दिवसभरातील कितीतरी वेळ फोनवर बोलण्यात घालवतो. यातील किती फोन महत्त्वाचे असतात. फोनवरून गप्पा मारण्याच्या वेळात एखादं काम हातावेगळं करता आलं नसतं का ?

वेळ फुकट जाण्याचा अजून एक माध्यम म्हणजे मीटिंग्ज. ऑफिसमध्ये काही महत्त्वाचे निर्णय घेण्यासाठी, नवीन गोष्टींची चर्चा करण्यासाठी मीटिंग्ज होणं अत्यावश्यक असतं. परंतु मीटिंग व्यवस्थित प्लान केलेली नसेल, तर त्यातून काही निष्कर्ष काढता येत नाही आणि तुमचा वेळ वाया जातो.

अमेरिकेतील एका रिसर्चने सिद्ध झालं आहे, की सर्वसाधारणपणे एक मॅनेजर आठवड्यातले सतरा तास मीटिंगमध्ये घालवतो आणि अधिक सहा तास मीटिंगच्या प्लॅनिंगमध्ये. मीटिंगमधला एक तृत्यांश भाग योग्य प्लानिंग आणि मॅनेजमेण्टच्या अभावामुळे वाया जातो. वेळेचं व्यवस्थापन होऊ न देणारी अशी अनेक कारणं आहेत. ती शोधून काढली तर ही कला अवगत करता येईल.

दिवसाचं प्लानिंग करण्यासाठी कमीतकमी दहा मिनिटं किंवा आठवड्यासाठी किमान अर्धा तास काढा. आठवड्यासाठी शॉर्ट टर्म ध्येय असली तर कामाला दिशा मिळते, उत्साह वाढतो आणि कमी वेळात जास्त गोष्टी करता येतात. प्लानिंगप्रमाणे काम होतं आहेत की नाही, यावर लक्ष ठेवण्याची जबाबदारीसुद्धा तुमची आहे. टाइम टेबलमध्ये अचानक होणाऱ्या बदलांसाठी थोडा वेळ राखून ठेवणं जरुरी असतं. टाइम मॅनेजमेण्ट ट्रेनिंगने केलेल्या एका सव्हेर्तून असं सिद्ध झालं की मॅनेजर्सचा 50 टक्के वेळ इन्फमेर्शन प्रोसेसिंगमध्ये जातो. त्यातील ऐंशी टक्के माहिती निरुपयोगी असते. वेळेचं व्यवस्थापन किती महत्त्वाचं आहे, याचा अंदाज आपल्याला यावरून येईल. तसंच वेळेचं व्यवस्थापन केल्याचे फायदेही अनेक आहेत. आर यू हॅपी या सव्हेर्त आलेली दीपक शिंदे यांची प्रतिक्रिया होती, की ' प्रत्येक गोष्ट जर वेळच्या वेळी केली नाही, तर त्याची किंमत शून्य असते. वेळेचं नियोजन केलं नाही तर इतर कामातही लक्ष लागत नाही आणि धड कोणतंच काम होत नाही. वेळेच्या नियोजनाबरोबरच सकारात्मक भूमिका आणि मन:पूर्वक काम केलं तर काम चांगलं आणि वेळेत पूर्ण होईल. '

समिंदरा सावंत

दिशा कौन्सिलिंग सेण्टर

 
</text>
</doc>
