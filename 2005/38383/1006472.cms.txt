<doc>
<docno>1006472.cms.txt</docno>
<text>
 
प्रगती फास्ट
दोषांवर मात करताना...
[ Monday, January 31, 2005  07:16:48 pm]


बिझनेससाठी शक्य असणाऱ्या संकल्पनांचा अभ्यास केल्यानंतर काही पर्याय समोर येतात. एकच पर्याय असेल तर निवडीचा प्रश्न येत नाही. पण ज्यांच्याकडे एकापेक्षा जास्त बिझनेस संकल्पना असतील त्यांना निवड प्रक्रियेतील तिसरी पायरी म्हणजे ' कल्पना आणि वास्तव यांची जोड लावणं ' याचा उपयोग करावा लागतो.

तुमच्याकडे शिल्लक असलेल्या प्रत्येक व्यवसाय कल्पनेला, खालील निकषांवर पडताळून पाहिलं तर योग्य पर्यायाची निवड करता येईल. ' गुण-दोष-संधी-अडथळे ' ( स्.ङ्ख.ह्र.ञ्ज.) या नावाने ही टेस्ट ओळखली जाते.

ससा आणि कासवाची शर्यत आठवते ना! ही शर्यत कासवाने जिंकली. त्यानंतर आळस, सातत्याचा अभाव, हाव, प्रतिर्स्पध्याला कमी लेखणं हे दोष सशाच्या लक्षात आले. त्यानंतर ससा कासवाकडे गेला आणि त्याला परत शर्यतीचं आव्हान दिलं. शर्यतीत सशाने कासवाला खूप मागे टाकलं आणि तो जिंकला. त्याने कासवावरच नाही तर स्वत:चे दोष, अडथळ्यांवर मात केली.

आता बदलण्याची पाळी कासवाची होती. पण हळू चालण्याचा दोष बदलणं शक्य नव्हतं. त्यामुळे सशाला आव्हान देताना शर्यतीचं ठिकाण बदललं. सशाने ठिकाणाकडे दुर्लक्ष केलं. शर्यतीत धावताना त्याच्या लक्षात आलं की वाटेतली नदी पार करता येणार नाही. या वेळी कासव जिंकला होता. कासवाने स्वत:च्या दोषांवर संधींचा योग्य पद्धतीने वापर करून मात केली. व्यवसायाचंसुद्धा असंच असतं.

गुण-दोष हे प्रत्येकात असतात. व्यावसायिक, व्यवसाय पद्धती, प्रोडक्शन, सविर्समध्येही असतात. तर संधी आणि अडथळे हे बाहेरील वातावरणात असतात. जो व्यावसायिक अंतर्गत व बाह्य वातावरणाचा योग्य समन्वय साधतो, त्यालाच यश मिळतं. तुमच्या व्यवसायातील गुण आणि दोष खालील प्रश्नांच्या मदतीने शोधता येतील.

तुमच्या व्यवसायाचा नफा (50 टक्क्यांपेक्षा जास्त) एकाच प्रकारच्या उत्पादन वा सेवेवर अवलंबून असणार का ?

तुमच्या उत्पादन किंवा सेवेची किती पटकन नक्कल केली जाऊ शकते ?

बिझनेस स्ट्रॅटजी (व्यवसायाचं नियोजन आणि पद्धती) तयार आहे का ?

प्रोडक्टची माकेर्ट ट्रायल घेतली आहे का ?

तुमचे स्पर्धक कोणत्या गोष्टींमध्ये ग्राहकांची वाहवा मिळवतात ?

उत्पादन किंवा सविर्सेसची जाहिरात कशी करणार ?

यानंतर संधी आणि अडथळे यांचा वेगळ्या पद्धतीने विचार करायला हवा. त्यासाठी खालील प्रश्नांची उत्तरं शोधण्याचा प्रयत्न करा.

तुमच्या व्यवसायावर भविष्यात तंत्रज्ञानात होणाऱ्या बदलांचा कितपत परिणाम होईल ?

त्यामुळे हा व्यवसाय करणाऱ्या प्रत्येकालाच काही बदल स्वीकारावे लागणार आहेत का ?

भौतिक परिस्थितीचा तुमच्या व्यवसायावर काय परिणाम होऊ शकतो ?

तुमचे प्रत्यक्ष आणि अप्रत्यक्ष प्रतिस्पधीर् किती आहेत ?

त्यांच्या सेल्स पद्धती, नफ्याचं प्रमाण, बिझनेस स्ट्रटजीबद्दल तुम्हाला किती माहिती आहे ?

तुम्ही व्यवसायात पदार्पण केल्यानंतर किती जण इथे येऊ शकतात ?

गुण- दोष-संधी-अडथळे या विश्लेषण पद्धतीचा वापर व्यावसायिकांनाही करता येईल. या प्रश्नांच्या माध्यमातून नवे बदल, सुधारणा करायला मदत होईल. कल्पना करा, की शेवटच्या शर्यतीत, नदीपर्यंत व नदीनंतर, सशाने कासवाला उचलून घेतलं. नदीच्या पाण्यात कासवाने सशाला उचलून घेतलं...तर तीच शर्यत कमी वेळेत पार केली जाऊ शकते.

बिपिन मयेकर

 
</text>
</doc>
