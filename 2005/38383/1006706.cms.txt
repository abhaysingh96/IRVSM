<doc>
<docno>1006706.cms.txt</docno>
<text>
 
क्रीडा
रामन,पौलमी घटक अजिंक्य
[ Monday, January 31, 2005  11:35:55 pm]


चंदशेखर संत

लोधीवली : 21 वर्षांची पौलमी घटक आणि 35 वर्षांचा रामन या पेट्रोलियम क्रीडा मंडळाच्या खेळाडूंनी रिलायन्स पुरस्कृत 5.5 लाख रुपये बक्षिस रकमेच्या राष्ट्रीय टेबल टेनिस स्पधेर्चे एकेरीचे अजिंक्यपद संपादन केले.

पौलमी घटक आणि रामन यांचे हे चौथे राष्ट्रीय विजेतेपद. डावखुऱ्या रामनने आपला संघ सहकारी अरूप बसाकवर 9-11, 11- 1, 11-8, 11-7, 7-11, 11-8 असा सहा गेममध्ये विजय साजरा करून 1 लाख 40 हजार रुपयांचे बक्षिसही पटकावले. उपविजेत्या बसाकला 90 हजार रुपये मिळाले. तर पौलमी घटकने दुहेरीतील आपली सहकारी मौमा दासला अटीतटीच्या लढतीनंतर 11-9, 11-7, 11- 6, 8-11, 7-11, 3-11, 12-10 असे चकवून 70 हजार रुपये मिळवले आणि मौमा दासला 45 हजार रुपये मिळाले.

येथील रिलायन्स वसाहतीतील हॉलमध्ये रंगलेल्या या स्पधेर्च्या अंतिम सामन्यात विशेषत: महिला लढतीत तोडीस तोड लढत बघायला मिळाल्याचे समाधान शाळकरी मुलांसह ददीर् टे. टे. रसिकांनाही लाभले असणार.

मौमा दास ही शेवटपर्यंत जोरदार लढत देते आणि सहजासहजी पराजय मान्य करत नाही हे माहित असल्यामुळे माझ्यावर खूपच दडपण होते पण त्यातून मी स्वत:ला सावरले व शेवटचा गेम जादा गुणांवर घेतला आणि सुटकेचा नि:श्वास टाकला असे पौलमी घटकने सांगितले. सामन्याचे दडपण एवढ्या मोठ्याप्रमाणावर जाणवले की, मी अगदी खाली कोसळलेच आणि मला अश्ाू आवरेनासे झाले असेही ती म्हणाली. जिंकल्यानंतर सर्वप्रथम फोन तिने कोलकात्याला असणाऱ्या आपल्या आईला केला. मला, माझ्या वडिलांना तर आनंद झाला आहेच. परंतु त्याहूनही जास्त आनंद माझ्या आईला झाला असणार हे निश्चित असे तीने सांगितले. आता माझा प्रयत्न इंदू पुरीचा राष्ट्रीय विजेतेपदाचा विक्रम गाठण्याचा राहील असेही ती म्हणाली.

या सामन्यात पहिले तीन गेम घेऊन पौलमीने सुरुवात तर झकासच केली होती. परंतु पौलमीच्या खेळाची पूर्ण कल्पना असणाऱ्या मौमाने चौथ्या गेममपासून जोरदार लढत द्यायला सुरुवात केली आणि दोन गेम घेऊन सामना रंगतदार अवस्थेत आणला. निर्णायक गेममध्ये मात्र पौलमीने 7-4 अशी आघाडी घेतली तेव्हा तिचा विजय निश्चित वाटू लागला. परंतु मौमाने तिला 10-10 असे गाठले. मात्र नंतर ओळीने दोन गुण घेऊन पौलमीने सामना जिंकला. पौलमी आणि मौमा दोघींनीही आपल्या टॉपस्पिन फोरहॅन्डचे छान प्रात्यक्षिक सादर केले.

महिलांच्या मानाने पुरुषांचा सामना एकतफीर्च झाला. पस्तिशी ओलांडलेल्या डावखुऱ्या रामनने पहिला गेम गमावला खरा परंतु दुसरा गेम अवघ्या 4 मिनिटातच घेऊन आपले वर्चस्व प्रस्थापीत करण्याचा प्रयत्न केला. पण अरुप बसाकने तिसऱ्या आणि चौथ्या गेममध्ये चांगली लढती दिली व पाचवा गेम घेऊन सामन्यातील रंगत कायम ठेवण्याचा प्रयत्न केला पण नंतर आपली प्रशिक्षिका पत्नी भुवनेश्वरीच्या मार्गदर्शनाखाली त्याने आपला संयम न गमावता सामना जिंकून विजेतेपद मिळवले. अरुप बसाकची सुरुवात नेहमीच चांगली असते याची मला कल्पना होती आणि आपण संयमाने खेळलो तर हा सामना जिंकू शकू हा माझा विश्वास सार्थ ठरला असे रामनने सांगितले. 1992, 1999, 2002 नंतर आता पुन्हा अजिंक्यपद रामनने संपादन केले आहे. पुरुष टेबल टेनिस स्पधेर्मध्ये भारतात नवोदित युवा खेळाडू कोणी दिसत नाही हेच पस्तिशी ओलांडलेल्या रामनच्या विजेतेपदाने दाखवून दिले आहे ही बाब मात्र चिंताजनक म्हणावी लागेल.

अंतिम फेरीचे इतर निकाल

महिला दुहेरी : इंदू आणि मंटू घोष विजयी वि. पौलमी घटक आणि मौमा दास 5-11, 11-7, 11- 9, 6-11, 11-6.

पुरुष दुहेरी : शरद कमाल आणि रणबीर दास विजयी वि. सौम्यदीप रॉय आणि शुभजीत सहा 11-9, 13-11, 11-13, 12-10.

मिश्ा स्पर्धा : अरुप बसाक आणि नंदिता सहा विजयी वि. राजेश व स्वर्णा 11-8, 13-11, 11-7.

 
</text>
</doc>
