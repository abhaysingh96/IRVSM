<doc>
<docno>1006471.cms.txt</docno>
<text>
 
प्रगती फास्ट
आव्हानात्मक करिअर
[ Monday, January 31, 2005  07:15:27 pm]


कोलंबिया युनिव्हसिर्टीतून बिझनेस अॅडमिनिस्ट्रेशनमध्ये पीएचडी मिळवलेले डॉ. संजीव चौधरी यांनी भारत, मलेशिया, सिंगापूर, यूके आणि यूएसएमध्ये कामाचा अनुभव मिळवला. सध्या ते सोयाबीन प्रोडक्टची नवीन संकल्पना माकेर्टमध्ये यशस्वी करून दाखवणाऱ्या द सोले कंपनीचे साऊथ एशिया आणि कण्ट्री हेड आहेत. त्याचबरोबर त्यांनी जगातील टॉप मॅनेजमेण्ट इन्स्टिट्यूटमध्ये व्हिजिटिंग फॅकल्टी आणि ' व्हॅल्यू एज्युकेशन अॅण्ड मॅनेजमेण्ट ' विषयावर पुस्तकं लिहिण्याची जबाबदारी पार पाडली आहे.

तुम्ही भविष्यात बिझनेस कराल, असं काही वर्षांपूवीर् कुणी मला सांगितलं असतं तर मी विश्वासच ठेवला नसता. यशस्वी व्हायचं, हे माझं ध्येय होतं. पण त्यासाठी बिझनेस करावा हे कधीच ठरवलं नव्हतं. फक्त हाती घेतलेलं प्रत्येक काम मन लावून करायचं आणि यश मिळवायचंच, हे एकमेव उद्दिष्ट घेऊन काम करत राहायचं. कामाचं स्वरूप बदललं, पण माझं उद्दिष्ट कायम आहे.

पंजाबमध्ये कॉलेजपर्यंतच शिक्षण झालं. चंदीगड युनिव्हसिर्टीतून इकॉनॉमिक्समध्ये मास्टर डिग्री घेतली. त्यानंतर अमेरिकेतील कोलंबिया युनिव्हसिर्टीतून बिझनेस अॅडमिनिस्ट्रेशन विषयात पीएचडी केली.

पीएचडी पूर्ण केल्यावर अर्थातच अनुभवासाठी वेगवेगळ्या कंपनीत जॉब केले. इथे देशाचं बंधनही स्वीकारलं नाही. भारत, मलेशिआ, सिंगापूर, यूके आणि यूएसएमध्ये सीईओ आणि मॅनेजमेण्ट प्रोफेशनल म्हणून काम करत अनुभव मिळवत गेलो. साधारण 1996 च्या सुमारास ' द सोले ' कंपनीचा साऊथ एशिया अॅण्ड कण्ट्री हेड इंडिया म्हणून जबाबदारी स्वीकारली. ड्युपॉण्ट आणि बंगे लि. या दोन कंपन्यांनी जॉइण्ट व्हेंचरमध्ये द सोले कंपनी सुरू केली आहे.

द सोले कंपनीत स्थिरावण्याचा एकमेव उद्देश म्हणजे हे काम मला खूपच आव्हानात्मक वाटलं. फारशी मागणी नसणाऱ्या पदार्थापासून बनवण्यात आलेलं एखादं प्रोडक्ट बाजारात आणून ते ग्राहकांना विकणं, हे काम वाटतं तितकं सोपं नाही. नवीन संकल्पनेला ब्रॅण्ड, क्वालिटी, प्रमोशन्स, माकेर्टिंग, डिस्ट्रिब्युशन, टीमवर्क या प्रत्येक पातळीवर यशस्वी करुन दाखवणं यात तुमचं कसब पणाला लागतं. मेहनतीच्या बळावर तुम्हाला यश मिळवता येतं, हे मला सिद्ध करून दाखवण्याची आयती संधी मिळाली.

सोयाबीनपासून वेगवेगळ्या प्रकारची उत्पादननिमिर्ती द सोले कंपनीत केली जाते. करिअर, बिझनेस तर सगळेच करतात, पण त्याचबरोबर दुसऱ्यांसाठी काहीतरी करायची इच्छा होती. त्यामुळे हृदयविकार उपचारपद्धतीत साह्यकारक ठरू शकणाऱ्या सोयाबीनपासून वेगवेगळ्या प्रोडक्टची निमिर्ती करणाऱ्या कंपनीची जबाबदारी स्वीकारली.

सोयाबीनला काही खास चव नसते. त्यामुळे इतर देशांच्या तुलनेत भारतात या पदार्थांना खूपच कमी मागणी आहे. या उत्पादनांची चव अधिकाधिक चांगली होण्यासाठी कंपनीतफेर् सातत्याने रिसर्च केला जातो. उपलब्ध असणाऱ्या इतर पदार्थांचा वापर चवीत आवश्यक बदल करण्यासाठी केला जातो. रिसर्चच्या मदतीने चॉकलेट, मिल्क, फूड प्रोडक्ट्स, स्नॅक्स आयटम्स, डेअरी प्रोडक्ट असे विविध पदार्थ तयार केले आहेत.

प्रोडक्टची विविधता आणि रिसर्चमुळे ग्राहकांना प्रोडक्ट विकण्याच्या पहिल्या आव्हानाला सामोरं जाता आलं. यात माकेर्ट सव्हेर्ची तुम्हाला खूपच मदत होते. त्यातून ग्राहकांच्या अपेक्षा, प्रतिक्रिया कळतात. त्याचा प्रोडक्ट डेव्हलपमेण्टच्या टप्प्यावर खूप उपयोग होतो. प्रोडक्टची किंमत ग्राहकांच्या आवाक्याबाहेर जाणार नाही, यावर खूप लक्ष ठेवावं लागतं. त्यांनी खर्च केलेल्या पैशांचा योग्य मोबदला मिळाला तर ग्राहक निश्चितच तुमचं प्रोडक्ट पुन्हा पुन्हा खरेदी करतात.

बिझनेस सुरू करण्यापूवीर् माकेर्टमधल्या स्पधेर्चा सर्वप्रथम विचार करा. या टप्प्यावर यश मिळवलं की पुढच्या पायऱ्या चढताना तेवढा त्रास जाणवत नाही. माकेर्टवर पकड मिळवण्यासाठी प्रोडक्टमध्ये वैविध्य आणणंही आवश्यक असतं. दजेर्दार प्रोडक्टला आकर्षक पॅकेजिंग, प्रमोशन्सची जोड द्या. कस्टमर केअर हा कॉपोर्रेट सेक्टरमधला नवीन ट्रेण्ड आहे. त्यामुळे ग्राहकांच्या सातत्याने संपर्कात राहून महत्त्वाची माहिती मिळवता येते. यासारख्या ट्रेण्डकडे लक्ष देऊन आवश्यक बदल करत राहावे लागतात. स्टाफला त्याप्रमाणे ट्रेनिंग द्यावं लागतं.

जागतिकीकरणामुळे भारतात परदेशी कंपन्या मोठ्या प्रमाणात प्रवेश करत आहेत. थोडीशी सतर्कता ठेवून करार केला तर भारतातील छोट्या मोठ्या कंपन्यांना खूपच फायदा होईल. त्यांना बाजारपेठ मिळते तर आपल्याला कंपनीच नाव आणि त्यांनी डेव्हलप केलेली टेक्नॉलॉजी मिळते. त्याचा उपयोग करून भविष्यात भारतीय कंपन्यांना परदेशातील बाजारपेठेत प्रवेश मिळवता येईल. जिद्द आणि मेहनत करण्याची तयारी असेल तर कोणत्याही कामात यश मिळवता येतं.

डॉ. संजीव चौधरी

 
</text>
</doc>
