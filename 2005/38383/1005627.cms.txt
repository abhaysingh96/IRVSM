<doc>
<docno>1005627.cms.txt</docno>
<text>
 
देश-विदेश
विवाहोत्तर मागासवगीर्य महिलांना आरक्षण नाही!
[ Monday, January 31, 2005  12:31:55 am]


वृत्तसंस्था

नवी दिल्ली : खुल्या वर्गातील महिलेने मागसवगीर्याशी लग्न केले, तर तिला मागसवगीर्यांच्या राखीव जागेतून निवडणूक लढवता येणार नाही, असा निर्णय सुप्रीम कोर्टाने दिला. खुल्या गटातील महिलेने राखीव जागेवर निवडणूक लढवली, तर आरक्षणाचा मूळ उद्देशच लोप पावेल, असे सरन्यायाधीश आर. सी. लाहोटी यांच्या नेतृत्वाखालील पीठाने म्हटले आहे.

न्या. बालसुब्रह्माण्यम यांनी सांगितले की, खुल्या गटातील महिलेने मागसवगीर्य जमातीत लग्न केले आणि त्या जातीने जरी तिला मागासवगीर्य म्हटले तरी मागासवगीर्यांचे विशेष हक्क तिला लागू होत नाहीत. तिच्या आयुष्याची सुरुवात खुल्या गटातून झाल्याने तिला वैयक्तिक प्रगतीसाठी वेगळ्या हक्कांची गरज नाही. हा नियम नोकरीच्या ठिकाणी पाळला जात असल्याने निवडणुकांमध्ये किंवा संसदेत पाळण्यास हरकत नाही.

 
</text>
</doc>
