<doc>
<docno>1005647.cms.txt</docno>
<text>
 
महाराष्ट्र
करायला मिथुनही सज्ज
[ Monday, January 31, 2005  12:45:14 am]


जयंत पवार

पु. भा. भावे नाट्यनगरी-डोंबिवली : ' बॅकस्टेज आर्टिस्टना मदत करण्यासारखी दुसरी उत्तम गोष्ट नाही. नाट्यपरिषदेने या कलावंतांसाठी जे करायचे ठरवले आहे, ती एक लढाई आहे आणि या लढाईत मीही तुमच्याबरोबर आहे. मला तुमच्यातलाच एक समजा ', असे भावपूर्ण उद्गार प्रसिद्ध चित्रपटअभिनेते मिथुन चक्रवर्ती यांनी 85 व्या अखिल भारतीय मराठी नाट्यसंमेलनाच्या सांगता सोहळ्यात काढले आणि संपूर्ण सोहळ्याला एक अर्थपूर्ण विराम दिला.

उद्घाटन सोहळ्याप्रमाणेच समारोपप्रसंगीही कल्याण-डोंबिवलीकरांनी अमाप गदीर् केली होती. अंदमान-निकोबारचे नायब राज्यपाल प्रा. राम कापसे, राज्याचे सांस्कृतिक कार्यमंत्री अशोक चव्हाण आणि विधान परिषदेतील विरोधी पक्षनेते नितीन गडकरी यांच्या उपस्थितीत झालेल्या या कार्यक्रमाला मिथुन चक्रवतीर् यांच्या असण्याने ग्लॅमर आले होते. अर्थात स्टारपदाची कोणतीही झूल न मिरवता मिथुनदांनी स्वत: बॅकस्टेज आटिर्स्ट युनियनसाठी केलेल्या कामाची आठवण जागवून अंधारातल्या कलावंतांशी असलेल्या नात्यावर नितळ प्रकाश टाकला.

मिथुन चक्रवर्ती म्हणाले , ' चित्रपटाच्या शूटिंगदरम्यान एकदा मी ' मैं गरीबोंके लिए सबका मर्डर करूंगा ' असा संवाद म्हणत असताना तराफ्यावरला लाइटमन हसत होता! तो का हसला, हे त्याने सांगितले नसले, तरी मी त्यावर विचार करू लागलो तेव्हा मनात आले, हा माझ्या संवादाची थट्टा तर उडवत नसेल ? साला ये क्या झूठ बोल रहा है, असे तर म्हणत नसेल ? ही जाणीव झाली आणि मी या कलावंतांची संघटना बांधण्यासाठी कंबर कसली. '

मराठी नाट्यसृष्टीला मदत करण्यासाठी सरकारने नाटकांना नाट्यगृहे अल्पदरात उपलब्ध करून द्यावीत आणि वृत्तपत्रांनीही आपली सांस्कृतिक जबाबदारी ओळखून नाटकांच्या जाहिरातींचे दर कमी करावेत, असे आवाहन नितीन गडकरी यांनी केले. सांस्कृतिक कार्यमंत्री अशोक चव्हाण यांनी गडकरी यांच्या आवाहनाला लगेच प्रतिसाद देऊन रवींद नाट्य मंदिराचे 12 हजार असलेले भाडे यापुढे फक्त सहा हजार रुपये एवढेच राहील, असे घोषित केले.

नाट्यसंमेलनाध्यक्ष सुरेश खरे यांच्या अध्यक्षीय भाषणातील प्रस्तावांचा आपण स्वीकार करीत असल्याचे जाहीर करून चव्हाण यांनी सर्वांनाच आश्चर्याचा धक्का दिला. ते म्हणाले , ' सेन्सॉर बोर्डाचे निकष काय असावेत वा ते असावे की नसावे, हे ठरविण्यासाठी खरे आणि नाट्य परिषदेतील जाणकारांनी आम्हाला मार्गदर्शन करावे. मात्र सेन्सॉर बोर्ड ठेवायचे नसले तर जे स्वयंघोषित सेन्सॉरशिप लादतात त्यांचे काय करायचे, हेही आम्हाला परिषदेने सांगावे. '

 
</text>
</doc>
