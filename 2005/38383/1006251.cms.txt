<doc>
<docno>1006251.cms.txt</docno>
<text>
 
देश-विदेश
जन. जे.जे.सिंग यांनी सुत्रे स्वीकारली
[ Monday, January 31, 2005  04:30:39 pm]


वृत्तसंस्था

नवी दिल्ली : भारताचे नवे लष्करप्रमुख म्हणून जनरल जोगिंदर जसवंत सिंग यांनी आज सुत्रे स्वीकारली. आज येथे झालेल्या एका शानदार सोहळयात मावळते लष्करप्रमुख जनरल एन. सी. विज यांच्याकडून त्यांनी देशाच्या पायदळाचे बाविसावे प्रमुख म्हणून पदभार स्वीकारला.

मराठा लाइट इन्फ्रंट्रीतून आपल्या लष्करी कारकिदीर्ची सुरुवात करणाऱ्या जनरल सिंग यांनी विविध महत्त्वपूर्ण कारवायांमध्ये सैन्याचे नेतृत्त्व केले आहे. पश्चिम विभागाचे नेतृत्त्व करणाऱ्या या शूर सेनापतीने कारगिलच्या लढाईतही पराक्रम गाजविला. त्यांच्या या कतृत्त्वाबद्दल त्यांना परम विशिष्ट, अति विशिष्ट आणि विशिष्ट सेवा पदक देऊन गौरविण्यात आले आहे.

 
</text>
</doc>
