<doc>
<docno>1006735.cms.txt</docno>
<text>
 
देश-विदेश
विद्यार्थ्यांच्या अपहरणाचा प्रार्थनेच्या मार्गाने निषेध
[ Monday, January 31, 2005  11:50:29 pm]


वृत्तसंस्था

पाटणा : बिहारच्या निरनिराळ्या भागातून अपहरण केलेल्या शाळकरी मुलांच्या सुटकेसाठी, विद्याथीर् आणि काही महिलांनी एकत्र येऊन प्रार्थना केली. हा प्रार्थनेचा कार्यक्रम ' ऑक्सिजन ' नावाच्या स्वयंसेवी संघटनेने आयोजित केला होता. गांधींच्या अहिंसेच्या तत्त्वाप्रमाणे प्रार्थनेच्या माध्यमातून त्यांनी अपहरणर्कत्यांचा निषेध नोंदवला.

याआधी मुलांनी डबाबंद आंदोलन केले होते. शाळेत डबाच आणायचा नाही असे त्यांनी ठरवले. पण बहुतेक शाळांच्या वाषिर्क परीक्षा जवळ येत असल्याने मुलांच्या अभ्यासात निषेधाचा अडथळा होऊ नये असे या स्वयंसेवी संघटनेला वाटल्यामुळे, खाऊच्या डब्यांऐवजी मुलांना फळे आणण्याचे आवाहन केले.

या अपहरणप्रकरणी चुन्नू ठाकूर हा प्रमुख आरोपी असून त्याच्या 10 नातेवाईकांना पोलिसांनी हाजीपूर तुरुंगात ठेवले आहे. डीपीएस शाळेचा किश्ले, डीएव्हीचा रविकांत व दीपक कुमार, डायमंड स्कूलचा रंजन कुमार हे अपहृत आहेत.

दहशतवाद्यांची शरणागती

गुवाहाटी : आसाममधील युनायटेड लिबरेशन फ्रंट आणि इतर दहशतवादी संघटनेच्या काही दहशतवाद्यांनी सुरक्षा रक्षकांपुढे शरणागती पत्करली. सुरक्षा रक्षकांनी आयोजित केलेल्या कार्यक्रमात दहशतवाद्यांनी शस्त्रे, स्फोटके सुरक्षा रक्षकांच्या हवाली केली.

 
</text>
</doc>
