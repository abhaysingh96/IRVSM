<doc>
<docno>1006709.cms.txt</docno>
<text>
 
अर्थव्यवहार
एचडीएफसीचा 'सुपर बिल्टअप'ला विरोध
[ Monday, January 31, 2005  11:37:10 pm]


वृत्तसंस्था

कोलकता : गृहकर्जात दबदबा असणाऱ्या ' एचडीएफसी ' या अर्थसंस्थेचे अध्यक्ष दीपक पारीख यांनी ' कापेर्ट ' प्रमाणे मालमत्तेची विक्री करणाऱ्या बिल्डरांना विशेष व्याज दर आकारण्याची घोषणा सोमवारी केली आहे. भारत चेंबर ऑफ कॉमर्स अँड क्रेडीटने आयोजित केलेल्या ' गृहनिर्माण आणि मूलभुत सुविधा ' या परिसंवादात पारीख बोलत होते. हैदराबाद, बँगलोर यांसारख्या शहरांत सुपर बिल्टअप एरिया आणि कापेर्ट यांच्यात 40 ते 50 टक्क्यांचा फरक आहे. बिल्डर ग्राहकांकडून सुपर बिल्टअपची किंमत वसूल करतात. यात ग्राहकांची फसवणूक होत असून बिल्डर लॉबीचे हे रॅकेट उद्ध्वस्त करण्यासाठी एचडीएफसीने पुढाकार घेतला असल्याचे, त्यांनी स्पष्ट केले. नेहमीच्या व्याजदरापेक्षा हे दर अर्धा टक्क्यांनी कमी असतील, असे पारीख यांनी सांगितले.

ग्राहकांनी बाजू मांडताना पारीख यांनी बिल्डरने विकलेल्या मालमत्तेची ' वॉरंटी ' द्यायला हवी, अशी सुचना केली. उत्पादक वस्तू विकताना ग्राहकांना वॉरंटी देतात तर बिल्डरांनीदेखील मालमत्तेची वॉरटी का देऊ नये, असा
प्रश्न त्यांनी उपस्थित केला.

 
</text>
</doc>
