<doc>
<docno>1005588.cms.txt</docno>
<text>
 
देश-विदेश
कोर्टाचे निवाडे की प्रत्यक्ष आकडे?
[ Monday, January 31, 2005  12:01:51 am]


वृत्तसंस्था

पणजी : '40 पैकी 18' ऐवजी '37 पैकी 19' असा हिशेब मांडून गोव्याचे मुख्यमंत्री मनोहर पर्रीकर सत्ता टिकवू पाहात आहेत. सुप्रीम कोर्टाच्या एस्. आर. बोम्मई आणि जगदम्बिका पाल यांच्या खटल्यांतील निकालांचा निर्वाळा देऊन सदतीसचे गणित त्यांनी मांडले आहे.

पर्रीकर यांचे म्हणणे असे आहे की, आपली साथ सोडणाऱ्या तिघांनी आमदारकीही गमावली आहे. शिवाय युनायटेड गोवन्स पाटीर्चे मथानी सालढाणा यांचाही पाठिंबा आपल्याला आहे ; पण ते सध्या राज्यात नाहीत. ते आले की, कधीही बहुमत सिद्ध होऊ शकते.

परीर्कर यांच्या म्हणण्याप्रमाणे, चौथे आमदार पांडुरंग मडकईकर यांनी दबावाखाली राजीनामा दिला आहे. हेच कारण देऊन विधानसभाध्यक्ष विश्वास सातारकर यांनी शनिवारी तो नाकारला. मुख्यमंत्र्यांचाही राजीनामा नाकारून त्यांनी राजकीय चाचपणीची वाट मोकळी केली.

काँग्रेसचे सर्व, तर त्यांना मिळालेले भारतीय जनता पक्षाचे तीन बंडखोर आमदार शनिवारपासून पणजीनजीक पंचतारांकित हॉटेलात आहेत. तेथे पक्षाध्यक्ष सोनिया गांधी यांचा सांगावा घेऊन मार्गारेट अल्वाही पोहोचल्याने दिवसभर चर्चा-खलबते सुरू होती.

भाजपच्या गोटाचे केंद अर्थातच, मुख्यमंत्र्यांचे निवासस्थान हे आहे. भाजपच्या देशपातळीवरील नेत्यांचा कल परीर्कर सत्ता टिकवणार, असाच आहे. मुरलीमनोहर जोशी यांनी तसे बोलूनही दाखवले. पण कोर्टाचे निवाडे की प्रत्यक्ष आकडे, यावर सत्ता कुणाकडे, याचा निर्णय अवलंबून राहील.

मुख्य सचिव बदलले!

राजकीय उलथापालथीचे वेध लागले असताना गोव्याचे मुख्य सचिव देवसिंग नेगी अंदमानकडे निघाले आहेत. त्सुनामी संकटानंतरच्या कार्यासाठी मला गेल्या आठवड्यातच केंदीय गृहखात्याकडून विचारणा झाली आणि मीच हो म्हटले. राजकारणाशी माझ्या बदलीचा संबंध नाही, असे नेगींनी रविवारी सांगितले. त्यांच्या जागी, त्यांच्याच बॅचचे किरण धिंग्रा येत आहेत.

 
</text>
</doc>
