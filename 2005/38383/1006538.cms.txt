<doc>
<docno>1006538.cms.txt</docno>
<text>
 
महाराष्ट्र
निबंधकाच्या घरावरील छाप्यात सापडली 2 कोटींची मालमत्ता
[ Monday, January 31, 2005  08:10:05 pm]


म. टा. वृत्तसेवा

परभणी : नागपूर येथील दुय्यम निबंधक युवराज काशीनाथ दहिवाल यांना कोट्यवधी रुपयांची बेहिशेबी मालमत्ता बाळगल्यावरून अटक करण्यात आली असून, त्यांच्या, नागपूर, आवीर्, परभणी, अंबाजोगाई येथील घरावर लाचलुचपत प्रतिबंधक खात्याच्या अधिकाऱ्यांनी एकाचवेळी टाकलेल्या छाप्यात दोन कोटी रुपयांची बेहिशेबी मालमत्ता सापडली आहे. त्यामध्ये अडीच किलो सोने, पंधरा किलो चांदी, रोख रक्कम, मंगल कार्यालय, जमीन, प्लॉटस व दुकानांचा समावेश आहे.

गुरुवारी नागपुरात युवराज व त्याच्या पत्नीला नेपाळला जात असताना पोलिसांनी अटक केली. परभणीत त्यांच्या मुलाला ताब्यात घेण्यात आले आहे. दहिवाल यांच्याविषयी अनेक तक्रारी आल्यानंतर नागपूरचे अतिरिक्त पोलिस अधीक्षक पी. डी. गवई यांच्या मार्गदर्शनाखाली बुलडाणा, नांदेड, बीड, जालना येथील अधिकाऱ्यांनी या छाप्यात भाग घेतला. दहिवालची मालमत्ता, रोख रक्कम पाहून अधिकारी तर चक्रावूनच गेले. दोन दिवस चाललेल्या कारवाईनंतर पोलिसांनी दहिवालच्या सर्व घरांना व बँक खात्यांना सील ठोकले आहे. परभणीत वसमत रोडवरच्या ' राजछाया ' या त्यांच्या बंगल्यावर पोलिस पहारा आहे.

सिंचनाची तरतूद वाढवा

पाणी, हवा आणि माती या महत्त्वाच्या नैसगिर्क साधनसामुग्रीचे संवर्धन आणि नियोजन करून सरकारने सिंचनावरील तरतूद वाढवावी, असे आवाहन भारतीय कृषी संशोधन परिषदेचे उपमहासंचालक डॉ. जे. एस. सामरा यांनी येथील मराठवाडा कृषी विद्यापीठात आयोजित राष्ट्रीय पातळीवरच्या परिसंवादाच्या उद्घाटनप्रसंगी केले.

' पावसाचे पाणी भूतलावर चार-पाच वषेर् टिकते, भूगर्भात मात्र ते हजारो वषेर् टिकून राहाते. भूगर्भात पाणी साठवण्याची गरज असल्याचे सांगून, डॉ. सामरा म्हणाले , ' देशातील सिंचनासाठीची अर्थसंकल्पातील तरतूद 23 टक्के होती. 1978 नंतर ती कमी कमी होऊन फक्त 6 टक्क्यांवर आल्याने पाण्याच्या टंचाईचे भयानक संकट आपल्यासमोर आहे. या संकटाच्या मुकाबल्यासाठी पुन्हा 23 टक्के तरतूद झाली पाहिजे. हवा व मातीचे महत्त्व सांगून त्यांनी संवर्धनासाठीचे आवाहन केले.

विठ्ठलराव नाईक यांचे निधन

हिंगोरीच्या कळमनुरीचे माजी आमदार व माकपचे नेते, स्वातंत्र्यसैनिक विठ्ठलराव नाईक यांचे हृदयविकाराने निधन झाले. चार वेळा त्यांनी कळमनुरीचे प्रतिनिधीत्त्व केले. मराठवाडा स्वातंत्र्यलढ्यात त्यांचा मोलाचा वाटा होता. निराधार, शेतमजुरांसाठी त्यांनी लढे उभारून ते यशस्वी केले.

 
</text>
</doc>
