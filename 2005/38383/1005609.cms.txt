<doc>
<docno>1005609.cms.txt</docno>
<text>
 
महामुंबई
सालेमला आणल्यास संजूबाबा अडचणीत?
[ Monday, January 31, 2005  12:14:54 am]


सुरेशचंद वैद्य

मुंबई : मुंबई बॉम्बस्फोट खटल्यातील आरोपी व अभिनेता संजय दत्त याला एके- 56 बंदूक देण्यात आली होती की नव्हती आणि बॉम्बस्फोटाच्या कटापैकीच ती होती का, या मुद्यावर फरारी आरोपी अबू सालेम याच्या प्रत्यार्पणामुळे अधिक प्रकाश पडू शकतो. असे झाल्यास संजय दत्त पुन्हा अडचणीत येण्याची शक्यता आहे.

मुंबईत 12 मार्च , 1993 रोजी बॉम्बस्फोट झाला होता. त्या कटाचा भाग म्हणून सालेम याने पाकिस्तानमधून शस्त्रे आणि दारूगोळा पाठविला होता. त्या शस्त्रांपैकी एक एके- 56 बंदूक संजय दत्तला या खटल्यातील आरोपी समीर हिंगोरा व इब्राहीम मुसा चव्हाण यांनी दिल्याचे पोलिस तपासात आढळून आले. मात्र आपल्याला अशी बंदूकच मिळाली नव्हती, असा दावा संजय दत्तने टाडा कोर्टातील सुनावणीच्या काळात केला आहे.

अंडरर्वल्ड डॉन अबू सालेम याला पोतुर्गालच्या सुप्रीम कोर्टाने प्रत्यापिर्त करण्याची परवानगी दिली आहे. त्याला मुंबई आणल्यानंतर त्याच्याविरुद्ध मुंबईतील 1993 चा बॉम्बस्फोट खटला आणि कॅसेटकिंग गुलशनकुमार यांची हत्या हे दोन खटले स्वतंत्र चालविले जाणार आहेत.

मुंबई बॉम्बस्फोट खटल्याची तब्बल 11 वषेर् चालू असलेली नियमित सुनावणी आता अंतिम टप्प्यात असून केवळ निकाल देण्याचेच काम उरले आहे. गुलशनकुमार हत्येचा खटला संपला असून त्याचा निकालही लागला आहे. त्या खटल्यातील एक मारेकरी वगळता अन्य सर्व आरोपी निदोर्ष सुटले आहेत. गुलशनकुमार यांच्या हत्येचा कट रचल्याचा आरोप अबू सालेमवर आहे. अर्थात हा खटला स्वतंत्र चालविला गेला तरी तो कोर्टात कितपत टिकेल, हे सांगणे कठीण आहे, असा मुद्दा काही वकील आणि पोलिसांकडून व्यक्त केला जात आहे.

संजयविरुद्ध ' टाडा ' कायद्यानुसार प्रतिबंधित क्षेत्रात एके- 56 बंदूक बाळगल्याचा आरोप आहे. मात्र बॉम्बस्फोटात अडकलेले आरोपी पडकले जात असल्याचे कळताच संजय दत्त याने ती बंदूक आपले मित्र आणि बॉम्बस्फोट खटल्यातील सहआरोपींकडून नष्ट केली. ती बंदूकच तोडून तिचे सुटे भाग लोहाराच्या भट्टीत वितळविण्यात आले होते. पोलिस तपासात नंतर एक स्प्रिंग आणि एक सळई सापडली होती. हे सुटे भाग नष्ट केलेल्या एके- 56 चेच असल्याचे तपास अधिकाऱ्यांचे म्हणणे आहे. आता हा खटला निकालाच्या टप्प्यात असताना जर अबू सालेमला आणण्यात आले तर निकालही लांबला जाण्याची शक्यता आहे. तथापि सालेमवर स्वतंत्र खटला चालल्यास मूळ खटल्याच्या निकालावर त्याचा परिणाम होणार नाही, असेही काही वकिलांचे म्हणणे आहे. सालेमवर भारतात एकूण नऊ खटले असून त्यात बॉम्बस्फ ोट खटला आणि गुलशनकुमार हत्या हे दोन महत्वाचे खटले आहेत.

 
</text>
</doc>
