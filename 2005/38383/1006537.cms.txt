<doc>
<docno>1006537.cms.txt</docno>
<text>
 
महाराष्ट्र
कोटीचा कापूस खाक
[ Monday, January 31, 2005  08:09:13 pm]


म. टा. वृत्तसेवा

परभणी : हिंगोली जिल्ह्यातील वसमत येथे कापसाच्या सात गंजींना भर दुपारी आग लागून सुमारे 1 कोटीचे नुकसान झाले आहे. आग लागली का लावली, याबद्दल मात्र उलटसुलट चर्चा आहे.

वसमतच्या नवा मोंढा परिसरात बालाजी जीनिंग फॅक्टरी आहे. येथे कापूस पणन महासंघाने खरेदी केलेला हजारो क्विंटल कापूस साठवून ठेवला होता. शुक्रवारी दुपारी सर्व कापसाला अचानक आग लागली. आग एकदम भडकली. सर्व गंजी एकदम पेटल्याने आग लावल्याची चर्चा आहे. अग्निशमन दलाचा बंद दीड तासानंतर घटनास्थळी पोहोचला. तोपर्यंत कापूस जळून खाक झाला होता.

 
</text>
</doc>
