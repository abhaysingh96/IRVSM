<doc>
<docno>1006731.cms.txt</docno>
<text>
 
देश-विदेश
आपत्तीनंतरही अंदमानमध्ये कासवांचे प्रजोत्पादन
[ Monday, January 31, 2005  11:49:29 pm]


वृत्तसंस्था

पोर्ट ब्लेअर : त्सुनामीच्या आपत्तीनंतर तटरक्षक दलाने कॅम्पबेलच्या इंदिरा पॉईंट किनाऱ्यावर पहिल्यांदाच कासवे पाहिली. हेलिकॉप्टरमधून या भागाची पाहणी करताना ही कासवे वैमानिकाला दिसली.

अंदमानच्या किनाऱ्यांवर लेदरबॅक, ग्रीन, हॉसबील आणि ऑलिव्ह रिडले या जातीची कासवे प्रामुख्याने आढळतात. हा मोसम कासवांच्या प्रजोत्पादनाचा काळ म्हणून ओळखला जातो. पण निकोबार बेटांवरील त्यांच्या पुनरुत्पादनाच्या बहुतेक जागा भूकंपात उध्वस्त झाल्या आहेत किंवा समुदाने तिथे आक्रमण केले आहे. तरीही यावषीर् कासवांमध्ये दुमिर्ळ समजल्या जाणाऱ्या लेदरबॅक आणि ऑलिव्ह रिडले या दोन्ही जाती येथे आढळल्याचे पर्यावरण शास्त्रज्ञांनी सांगितले. या कासवांचा अधिक शोध घेतला असता त्यांनी घरटी बांधल्याचे आढळले. यातील काही घरट्यांमध्ये अंडीही घातली होती. पण त्सुनामीमुळे उध्वस्त झालेल्या परिसरात आता कासवांनी अंडी घातल्यामुळे, तेथील ढिगारे उचलण्याचे काम काळजीपूर्वक करावे लागेल. निष्काळजीपणे तिथे काही साफसफाई झाली तर कासवांच्या अंड्यांना धोका पोहचू शकतो.

दरवषीर् 15 ते 20 च्या समूहाने येऊन अंडी घालणारी ही कासवे आता मात्र चार किंवा पाचच्या संख्येतच दिसतात. पण प्रतिकूल परिस्थितीतही ही कासवे पुनरुत्पादनाचे काम करीत असल्याने पर्यावरण शास्त्रज्ञांच्या दृष्टीने मात्र हा संशोधनाचा विषय आहे.

 
</text>
</doc>
