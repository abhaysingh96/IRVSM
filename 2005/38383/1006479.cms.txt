<doc>
<docno>1006479.cms.txt</docno>
<text>
 
महाराष्ट्र
पर्यावरण जतनाचा प्रयत्न
[ Monday, January 31, 2005  07:21:07 pm]


मुंबई टाइम्स टीम

ठाणे : भातसा नदीच्या परिक्रमेची माहिती आता सीडीच्या माध्यमातून उपलब्ध होणार आहे. हरियालीने डिसेंबर 2004 मध्ये आयोजित केलेल्या भातसा नदी परिक्रमेच्या पहिल्या टप्प्यातील निरीक्षणांवर आधारित अहवाल नुकताच सादर केला. प्रमुख पाहुणे म्हणून ' पितांबरी ' चे कार्यकारी संचालक रवींद प्रभुदेसाई उपस्थित होते. ' हरियाली ' चे संस्थापक सदस्य लक्ष्मणराव भोळे यांनी परिक्रमेविषयी माहिती दिली.

संयोजक पूनम सिंगवी यांनी परिक्रमेत सहभागी झालेल्या अठरा वर्षाच्या विद्यार्थ्यांपासून पंचाहत्तर वर्षं वयापर्यंतच्या ज्येष्ठ नागरिकांच्या गौरवपूर्ण उल्लेख केला. परिक्रमेची तयारी करण्यापासून, त्यात आलेले अनुभव, निरीक्षण व रचनात्मक सूचनांची उत्कृष्ट छायाचित्रांच्या मदतीने माहिती दिली. भोळे व रमेश देशपांडे तसंच विद्याथीर् व अध्यापकांचा सहभाग असलेल्या बांदोडकर कॉलेजच्या अध्यापिका डॉ. जोशी यांचा सत्कार करण्यात आला. कार्यक्रमाचा समारोप करताना ' हरियाली ' ची नदी परिक्रमा संकल्पना सर्वदूर पसरवणं आवश्यक असल्याचं संस्थेचे उपाध्यक्ष अशोक टिळक यांनी सांगितलं. या परिसराची माहिती करून घेताना नदी परिक्रमेसारख्या प्रभावी मोहिमा विद्यार्थ्यांपासून ज्येष्ठांपर्यंत पोहोचवण्यावर भर दिला.

या वेळी बांदेकर, प्राचार्य भोळे, मनीष पाटील, विकास मायदेव, सतीश आठल्ये, प्रकाश पिटकर, चंदकांत घंग्राळकर, शशीकांत कोठेकर, शेखर टेमघरे आणि सादरीकरणात सहभागी झालेले हेमकांत गुप्ते यांनी महत्त्वाची भूमिका पार पाडल्याची पुनम सिंगवी यांनी दिली.

या परिक्रमेच्या ध्वनीचित्रफितीचा समावेश असलेली सीडी पूर्वनोंदणी करणाऱ्यांना केवळ पन्नास रुपयांत उपलब्ध होणार आहे. इच्छुकांनी पूनम सिंगवी यांच्याशी 9323291890 वर संपर्क साधावा असं आवाहन या वेळी करण्यात आलं.

 
</text>
</doc>
