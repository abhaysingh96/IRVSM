<doc>
<docno>1006497.cms.txt</docno>
<text>
 
महामुंबई: मुंबई टाइम्स
अंगात स्वेटर, डोक्यावर छत्री!
[ Monday, January 31, 2005  07:35:06 pm]


पुढचे दोन दिवस ऑफिसला निघताना मुंबईकरांना स्वेटर आणि छत्री एकाच वेळी घेऊन घराबाहेर पडावं लागणार आहे. कारण थंडीच्या लाटेबरोबरच पुढचे दोन दिवस रिमझिम पाऊसही मुंबईत येत राहील, असा अंदाज कुलाबा वेधशाळेनं वर्तवला आहे.

' बिन बुलाया मेहमान ' बनून मुंबईत आलेला पाऊस सर्वत्र चचेर्चा विषय बनला आहे. जानेवारीअखेर रस्ते ओले करणारा हा पाऊस म्हणजे चमत्कारच असल्याचा मुद्दा वेधशाळेने मात्र खोडून काढला आहे. गेल्या 50 वर्षांत जानेवारी महिन्यात मुंबईत अधूनमधून रिमझिम पाऊस पडल्याचं वेधशाळेतल्या तज्ज्ञांनी सांगितलं. 22 जानेवारी 1962 मध्ये सर्वात कमी म्हणजेच 7.5 अंश सेल्सिअस इतक्या तापमानाची नोंद वेधशाळेतफेर् करण्यात आली होती. 1926 मध्ये तर जानेवारी महिन्यात 75.6 मि.मी. विक्रमी पावसाची नोंद मुंबईत झाली होती.

इराककडून भारताच्या वायव्येला आलेल्या दमट पावसाळी हवेमुळे दिल्लीसह मुंबईतही अनपेक्षित पाऊस पडत आहे. त्याचबरोबर उत्तरेत वाहणाऱ्या थंड आणि कोरड्या हवेमुळे पावसाबरोबरच थंडीचा अनोखा मिलाफ मुंबईकरांना अनुभवायला मिळत असल्याचं या तज्ज्ञांचं म्हणणं आहे. फेब्रुवारीच्या सुरुवातीला दोन दिवस ऊन- पावसाचा हा खेळ सुरूच राहणार असून, मुंबईतील तापमानाचा पारा पुन्हा 14 अंश सेल्सिअसपेक्षा खाली येण्याची शक्यता कुलाबा वेधशाळेनं वर्तवली आहे. यापूवीर् दोन आणि 20 जानेवारीला मुंबईतील तापमान 15 अंश सेल्सिअसपेक्षा खाली आलं होतं.

ऊन, थंडी आणि पावसाच्या मुंबईत सुरू असलेल्या खेळानं मुंबईकरांची मात्र चांगलीच त्रेधातिरपिट उडवली आहे. ऑफिसची बॅग, जेवणाचा डबा, हेल्मेटबरोबरच आता आकाशाकडे बघत छत्री सांभाळत मुंबईकरांना घराबाहेर पडावं लागतंय. रिमझिम पाऊस मोटारसायकलस्वारांचीही परीक्षा घेतोय. गेल्या दोन दिवसांत पावसामुळे निसरड्या रस्त्यावर मोटारसायकलस्वार घसरून पडण्याच्या 200 पेक्षा जास्त घटना घडल्याचं वाहतूक पोलिसांनी सांगितलं. अवेळी आलेल्या पावसामुळे ट्रॅकवर आलेल्या रेल्वेलाही लेट व्हायला निमित्त मिळालं आहे.

या पावसानं वेधशाळेलाही चकवलं आहे. विदर्भ आणि मराठवाडा वगळता इतर ठिकाणी पुन्हा पावसाची शक्यता नसल्याचा अंदाज शुक्रवारी वेधशाळेनं वर्तवला होता. त्यामुळे शेतकऱ्यांसह फळबागातयदारांनाही दिलासा मिळाला होता. पण पावसाने वेधशाळेचा अंदाज खोटा ठरवला.

आजाराने बेजार

ऊन, पाऊस आणि थंडीच्या खेळानं डॉक्टरांकडे पेशण्ट्सच्या संख्येत वाढ झाली आहे. सदीर्, ताप, खोकला यांनी अनेकांना बेजार केलं आहे. या आजारांना दूर ठेवण्यासाठी थंड तसंच उघड्यावरील पदार्थ खाण्याचं टाळा, पाणी उकळून प्या, रात्री आणि सकाळी लवकर घराबाहेर पडताना स्वेटर वापरा पावसात भिजू नका अशा सूचना डॉक्टरांनी दिल्या आहेत.

 
</text>
</doc>
