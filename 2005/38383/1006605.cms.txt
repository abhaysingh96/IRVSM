<doc>
<docno>1006605.cms.txt</docno>
<text>
 
धावते जग
'अल् जझीरा'ची विक्री
[ Monday, January 31, 2005  09:13:01 pm]


' अल् जझीरा ' हे नाव डोळ्यासमोर आले की लगेचच आठवतात त्या ओसामा बिन लादेनच्या टेप्स. आधी अफगाणिस्तान आणि नंतर इराकविरुद्धचे युद्ध संपून काही काळ लोटला आहे. परंतु, अमेरिकेच्या हातात सद्दाम हुसेन सोडून काहीही सापडले नाही.

ओसामा पकडला गेला नाही. तरीही त्याच्या आवाजातल्या टेप्स नियमितपणे अल् जझीरा या टीव्ही चॅनलवर प्रदशिर्त होत असत. या टेप्स तिथे कशा येत याचे स्पष्टीकरण मिळत नसे. याचा सर्वात जास्त त्रास अमेरिकेला झाला. ओसामाचा आवाज तर येतो, तो टेपवर दिसतोही पण त्याला पकडता मात्र येत नाही, अशी अमेरिकेची अवस्था झाली.

विशेष म्हणजे त्यांच्या ' दहशतवादविरोधी लढ्या ' तला एक सहकारी असलेला कतारसारखा छोटासा देश या टीव्ही चॅनलचा पुरस्कर्ता आहे. एकाच वेळी अमेरिकेला पाठिंबा व दुसऱ्या बाजूने अमेरिकेविरोधात असणाऱ्यांना साह्य करणारा फक्त पाकिस्तानच आहे, असा समज करून घेण्याची गरज नाही. अल् जझीरावरील कार्यक्रम प्रक्षोभक असतात, दिशाभूल करणारे असतात तर काही वेळा सरळसरळ खोटे असतात असे आक्षेप अमेरिकेच्या जवळपास सर्व नेत्यांनी घेतले होते. तरी या पार्श्वभूमीवर हे चॅनलच विकायला काढल्याची बातमी प्रसिद्ध झाली आहे.

अमेरिकेच्या दबावावरूनच कतारने हे पाऊल उचलले असण्याची शक्यता दिसते. हा दबाव इतका वाढला, की कतारच्या सरकारी अधिकाऱ्याने चॅनलविक्रीची प्रक्रिया वेगाने करण्यात येत असल्याची माहिती जाहीरपणे दिली. अमेरिकेला खटकले ते इराकमधून ' अल् जझीरा ' ने केलेले चित्रण. तेथून या चॅनलच्या प्रतिनिधींना हाकलून लावण्यात आले, तेव्हाच ते बंद झाले. याशिवाय पॅलेस्टीन व इस्त्रायल यांच्यातील संघर्षात ' अल् जझीरा ' ने पॅलेस्टीनींची बाजू घेतली, हेही बुश प्रशासनाला खटकतच होते. तरीही आपल्याकडे अमेरिकेकडूनच तक्रारी येत आहेत असे नाही, तर अन्य देशांकडून आणि जाहिरातदारांकडूनही येत आहेत, असे सांगून हे केवळ अमेरिकेमुळे होत नाही, असे सांगण्याचा प्रयत्न होत आहे.

एक बाब ही मानायला हवी की चॅनलची प्रेक्षकसंख्या बरीच मोठी म्हणजे तीन ते पाच कोटी इतकी असली तरी आथिर्कदृष्ट्या ते यशस्वी झालेले नाही. मोठी प्रेक्षकसंख्या लाभण्यातली यशस्विता वेगळी आणि जाहिराती व अन्य स्त्रोतांद्वारे मिळणारी आथिर्क सुबत्ता वेगळी. तरीही हे चॅनल चालू होते ते कतारच्या अर्थसाह्यामुळे. ते किती काळ चालू ठेवायचे हा प्रश्ान् होताच. आता हे चॅनल कोण विकत घेणार हा पहिला प्रश्ान्. वर्षभरात ते विकले जावे अशा दृष्टीने कतार सरकारच्या हालचाली चालू आहेत. चॅनलचे नवे मालक अमेरिकाविरोधी जहरी प्रचार कितपत करू देतील हा दुसरा प्रश्ान् आहे. यासाठी काही काळ थांबावे लागेल.

 
</text>
</doc>
