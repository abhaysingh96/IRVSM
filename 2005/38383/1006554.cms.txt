<doc>
<docno>1006554.cms.txt</docno>
<text>
 
महाराष्ट्र
'राज्यातील दुधाचा दर्जा खालावलेला'
[ Monday, January 31, 2005  08:19:02 pm]


म. टा. वृत्तसेवा

सांगली : महाराष्ट्रातील दुधाचा दर्जा खालावला आहे. सहकारी संस्थांच्या दुधाची तपासणी केली, तर त्यांना कारागृहे पुरणार नाहीत, असा इशारा केंदीय कृषी मंत्री शरद पवार यांनी रविवारी भिलवडी येथे दिला.

चितळे डेअरीचे प्लांट विस्तारीकरण आणि मिल्क पावडर प्लांटचे उद्घाटन त्यांच्या हस्ते झाले. ते म्हणाले की, दूध उत्पादन आणि त्याचा दर्जा सुधारला तरच जगाच्या बाजारपेठेत आपल्या दुधाला किंमत आहे. त्यासाठी या धंद्यातील दोष दूर झाले पाहिजेत. गायी-म्हशींच्या चांगल्या जातीच्या पैदाशीसाठी विदेशी वळूंचे बीज आयात करण्यासाठी बंदी उठविली जाईल, असे आश्वासन त्यांनी दिले.

आर. आर. पाटील, जयंत पाटील, पतंगराव कदम उपस्थित होते.

 
</text>
</doc>
