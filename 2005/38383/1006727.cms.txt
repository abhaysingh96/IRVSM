<doc>
<docno>1006727.cms.txt</docno>
<text>
 
देश-विदेश
'राजद'ला चितपट करण्याचा पप्पूसमर्थकांचा निर्धार
[ Monday, January 31, 2005  11:47:33 pm]


वृत्तसंस्था

माधेपुरा : येथील पाच विधानसभा मतदारसंघांत राजदच्या अधिकृत उमेदवारांना चितपट करण्याचा ठाम निर्धार पप्पू यादव समर्थकांनी केला आहे.

राजेश रंजन उर्फ पप्पू यादवने सुचविलेल्या व्यक्तींना राजदने उमेदवारी न दिल्यामुळे समर्थक चिथावले आहेत. म्हणूनच त्यांनी आता पक्षाला जिल्ह्यातील पाच जागी पराभूत करण्याचे ठरविले आहे.

या बंडखोरांची बैठकही यासंदर्भात पार पडली असून त्याचवेळी हे ठरविण्यात आल्याचे माधेपुरा राजदचे प्रवक्ते विश्वनाथ विवेक यांनी म्हटले आहे. तिकिटवाटपात पक्षाने मोठा गैरव्यवहार केल्याचा आरोप त्यांनी केला.

लोकांपर्यंत पोहोचणाऱ्या कार्यर्कत्यांना डावलून आपल्या माणसांना पक्षनेतृत्वाने तिकिटे दिली, असे ते म्हणाले.

पाटणा : बिहारमधील निवडणुकांवर नक्षलवाद्यांनी घातलेला बहिष्कार लक्षात घेऊन प्रशासन मतदानादरम्यात कडक सुरक्षाव्यवस्था ठेवणार आहे. त्याकरिता समाजकंटकांच्या हालचालींवर हेलिकॉप्टरमधून लक्ष ठेवण्यात येईल.

मतदानाच्या दिवशी दोन हेलिकॉप्टर सातत्याने घिरट्या घालून पहारा देतील, असे पोलिस महासंचालक नारायण मिश्रा यांनी सांगितले. तीन फेब्रुवारी रोजी पहिल्या टप्प्यात 64 मतदारसंघांत मतदान होणार आहे.

गेल्या महिनाभरात राज्यात ठिकठिकाणी नक्षलवाद्यांच्या कारवाया वाढल्या असून त्या पार्श्वभूमीवर पोलिस दलास निमलष्करी दलांचे साह्य मतदानकाळासाठी पुरविण्यात आले आहे.

 
</text>
</doc>
