<doc>
<docno>1006490.cms.txt</docno>
<text>
 
महाराष्ट्र
त्यांचा फसवणुकीचा धंदा
[ Monday, January 31, 2005  07:29:14 pm]


अनेक बँकांना आणि व्यक्तींना फसवण्याचे मार्ग सुरेंद आणि संगीता यांना माहिती होते. कोणाच्या फ्लॅटवर बोगस कागदपत्रांच्या साहाय्याने कर्ज काढ, कोणत्या तरी बँकेकडून कर्ज घ्यायचं, कोणाला नोकरीचं आश्वासन देऊन पैसे उकळायचे असा उद्योग दोघांनी केला. पण पैशाच्या तगाद्यातून सुटण्यासाठी संगीताने पोलिसांची मदत घ्यायचं ठरवलं आणि तिथेच सारं संपलं.

विरारच्या विराटनगरात जागृती इस्टेटच्या नावाखाली सुरेंद आणि संगीता शुक्ला यांनी कार्यालय सुरू केलं होतं. त्या माध्यमातून दोघांनी फ्लॅट खेरदी-विक्री आणि कर्ज मिळवून देण्याचं काम सुरू केलं. विरार-वसई परिसरात बांधकाम व्यवसाय तेजीत असल्याने या दोघांचा धंदाही तेजीत सुरूझाला. पण फसवणूक करून पैसा कमावण्याचं उद्दिष्ट असल्याने दोघांची बनवेगिरी लवकरच उजेडात आली. दोघातिघांनी फसवणुकीची तक्रार केल्यानंतर विरार पोलिसांनी संगीताला गेल्या वषीर् ऑगस्ट महिन्यात अटक केली होती. पण संगीताला लगेचच जामीन मिळाला. या गुन्ह्याचा तपास पोलिस उपनिरीक्षक विलास देशमुख यांच्याकडे होता. संगीता आणि सुरेंद वाटतात तितके साधेभोळे नाहीत याबद्दल देशमुख यांना खात्री होती. म्हणून त्यांनी अधिक खोलात जाऊन तपास सुरू केला.

संगीताला अटक झाल्याची बातमी वाऱ्यासारखी पसरल्यानंतर तक्रारदार पुढे येऊ लागले. देशमुख यांनी सुरेंद काम करत असलेल्या रेल्वे कार्यालयात चौकशी केली. तेव्हा त्यांना धक्काच बसला. पश्चिम रेल्वेत सेक्शन इंजिनीअर असलेल्या सुरेंदला फसवणुकीच्या आरोपामुळे रेल्वेतून काढून टाकण्यात आलं होतं. दोघांविरोधात आता भक्कमपुरावा हाती आला होता. पण तोपर्यंत संगीता आणि सुरेंद विरारमधून गायब झाले होते. सहा महिन्यांपासून देशमुख या दोघांच्या मागावर होते. दोघांनी फसवणूक केलेल्यांची संख्या आणि रकमेचा आकडा दिवसागणिक वाढतच चालला होता. त्यासाठी दोघं हाती लागणं आवश्यक होतं.

सहा महिने गायब असलेली संगीता बोरीवलीतल्या तरुणाने आपल्यााला फसवल्याची तक्रार घेऊन विरार पोलिस ठाण्यात आली. पोलिस आपल्या मागावर आहेत याची तिला कल्पनाच नव्हती. तक्रार नोंदवणारा अंमलदार संगीताचं नाव एकताक्षणीच सावध झाला. त्याने क्षणाचाही विलंब न लावता पोलिस निरीक्षक सुधाकर दातार यांच्याशी संपर्क साधला. गस्तीवर असलेल्या देशमुखांनी ताबडतोब पोलिस ठाणं गाठून संगीताच्या चौकशीला सुरुवात केली. चौकशीत संगीताने सुरेंदही आपल्या धंद्यात बरोबरीने होता, अशी माहिती दिली. पण सुरेंदला शोधणं कठीण काम होतं.

संगीताच्या अटकेनंतर तो राहत असलेल्या मीरा रोड परिसरातून गायब झाला होता. यावेळी सुरेंदचा एक मित्र देशमुखांच्या मदतीला आला. त्या मित्राच्या मदतीने सुरेंदला पकडण्यासाठी सापळा रचण्यात आला. मित्राने कामाच्या बहाण्याने सुरेंदला भेटीला बोलावलं. मीरा रोड स्टेशन परिसरात भेट ठरली. देशमुख यांनी त्यासाठी पोलिस हवालदार रामचंद पाटील आणि ए. पी. मोहिते यांना सोबतीला घेतलं. दोन तास उशीरा का होईना सुरेंद तिथे आला. दबा धरून बसलेल्या पोलिसांनी त्याला ताब्यात घेतलं.

संगीता आणि सुरेंदने अवघ्या दोन वर्षांत फसवणूक करून सुमारे तीस ते चाळीस लाख रुपयांची कमाई केल्याचं समजलं. खोटी कागदपत्र आणि दस्ताऐवजाच्या माध्यमातून त्यांनी विविध बँकांमधून लाखो रुपयांचं कर्ज काढल्याचं निष्पन्न झालं आहे. मराठा मंदिर बँक, ओबीसी बँक, महानगर सहकारी बँक, पीएनबी बँक, आइस लॅण्ड लॅमिग्टन बँक, कॅनरा बँक, महादेश्वर क्रेडिट सोसायटी, वसई विकास बँक, बसीन कॅथॉलिक बँक, सोसायटी बँक आदी बँकांमधून त्यांनी लाखो रुपयांचं कर्ज काढून ते फेडलं नसल्याचं उघडकीस आलं आहे. तर बळवंत परीकर यांच्या नावावर असलेल्या फ्लॅटवर तीन बँकांमधून 11 लाख 43 हजार रुपयांचं कर्ज काढलं आहे. 70 वर्षांच्या शारदाबाई व्होटकर यांची फसवणूक करून त्यांच्या फ्लॅटवर साडेतीन लाख रुपयांचं कर्ज त्यांनी काढलं. पुण्याच्या टाटा फायनान्स या वित्तीय संस्थेक डून विरारचा फ्लॅट दाखवून साडेतीन लाखांचं कर्ज त्यांनी काढलं. संगीता आणि सुरेंद दोघंही बोलण्यात चतुर. त्याचबरोबर खोटी कागदपत्रं बनवण्यात माहिर. संगीता बँक मॅनेजरला मोहीत करत असल्याने त्यांच्या कर्जासाठी असलेल्या कागदपत्रांची छाननी केलीच जात नव्हती. कर्ज हाती पडल्यानंतर हप्ते मात्र ते भरत नसत. बँकेची माणसं आली की त्यांना धाकदपटशा दाखवला जात असे. सुरेंदला शेअर्समधे पैसे गंुतवण्याचा छंद होता. त्यापायी त्याचं लाखो रुपयांचं नुकसान झालं होतं. ते भरून काढण्यासाठी या दोघांनी बँकांना फसवण्याचा उद्योग सुरू केला. मध्यंतरी संगीता अटक केल्यानंतर ती हा उद्योग बंद करील, असं वाटत होतं. पण तिने बोरीवलीतल्या एका तरुणाकडून नोकरी लावतो असं सांगून 45 हजार रुपये घेतले होते. तो तरुण पैशासाठी मागे लागल्यानंतर संगीता त्याच्याच विरोधात खोटी तक्रार करायला विरार पोलिस ठाण्यात आली आणि पोलिसांच्या तावडीत सापडली.

शशी करपे

 
</text>
</doc>
