<doc>
<docno>1006712.cms.txt</docno>
<text>
 
अर्थव्यवहार
'पीएफ'चा प्रभाव
[ Monday, January 31, 2005  11:38:31 pm]


म. टा. बाजार प्रतिनिधी

मुंबई : ' प्रॉव्हिडंट फंड ' ला शेअर आणि म्युच्युअल फंड बाजारात प्रवेश करण्यास सरकारने दिलेल्या मान्यतेमुळे मुंबई शेअर बाजारात अक्षरश: चैतन्य उसळले आणि सेन्सेक्सने 137 अंशांनी झेप घेऊन 6500 चा टप्पा ओलांडला.

बिनासरकारी प्रॉव्हिडंट फंड, ग्रॅच्युअटी फंडांतील 5 टक्के भाग भागभांडवल बाजारात गंुतवू शकतो, या सरकारच्या निर्णयामुळे गेल्या आठवड्याभरात ' बुलिश ' असलेल्या बाजारात दलाल व अर्थसंस्थांनी जोरदार खरेदी केली आणि सेन्सेक्स 136.85 अंशांनी म्हणजेज 2.13 टक्क्यांनी वाढून 6555.94 अंशांवर थांबला. परदेशी वित्त संस्थांनी शुक्रवारी खरेदीसाठी खुली केलेली तिजोरी सोमवारीदेखील खुलीच होती. याचा फायदा स्टेट बँक, भेल, टाटा मोटर्स, रिलायन्स इंडस्ट्रिज, भारती टेलि., सिप्ला, सत्यम कम्प्युटर्स, ओएनजीसी, एचडीएफसी यांचे भाव वधारण्यास झाला.

शुक्रवारी सेन्सेक्स 179.66 अंशांनी वाढला होता. परदेशी वित्त संस्थांनी शुक्रवारी खरेदीसाठी खुली केलेली तिजोरी सोमवारीदेखील खुलीच होती. तीन जानेवारीला 6679.20 अंशांना पोहोचून सेन्सेक्सने उच्चांक केला होता. त्यानंतर मात्र नियमीतपणे पडझड होत होती. या पडझडीला केंदीय अर्थमंत्री पी. चिदंबरम यांनी ' करेक्शन ' असे संबोधले होते. आता शेअर बाजार करेक्शनमधून पुन्हा एकदा सावरत असून सेन्सेक्स 6700 चा टप्पा गाठेल असा तज्ज्ञांचा अंदाज आहे.

 
</text>
</doc>
