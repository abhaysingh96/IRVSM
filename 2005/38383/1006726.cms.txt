<doc>
<docno>1006726.cms.txt</docno>
<text>
 
देश-विदेश
'ब्लॅक फ्रायडे'ची स्थगिती सुप्रीम कोर्टातही कायम
[ Monday, January 31, 2005  11:47:01 pm]


वृत्तसंस्था

नवी दिल्ली : मुंबईत 1993 मध्ये झालेल्या बॉम्बस्फोट मालिकेवर आधारित ' ब्लॅक फ्रायडे ' चित्रपटाला हाय कोर्टाने स्थगिती दिल्यानंतर, चित्रपट निर्मात्यांनी त्याविरोधात सुप्रीम कोर्टात दाखल केलेली याचिका सोमवारी फेटाळून लावली.

पूर्वनियोजित कार्यक्रमानुसार, हा चित्रपट शुक्रवारी चित्रपटगृहात झळकणार होता. पण हायकोर्टाने तीन फेब्रुवारीपर्यंत चित्रपटावर तात्पुरती बंदी घातली आहे. बॉम्बस्फोट प्रकरणी टाडा च्या अंतर्गत दाखल केलेले खटले अजूनही प्रलंबित असल्याने, बॉम्बस्फोट खटल्यातील एक आरोपी मुश्ताक मुसा तरानी याने या चित्रपटाला स्थगिती मिळावी म्हणून याचिका दाखल केली होती. या चित्रपटामुळे त्याच्याबद्दल आणि या खटल्यातील इतर आरोपींबद्दल लोकांच्या मनात पूर्वग्रह निर्माण होईल, असे त्या याचिकेत म्हटले होते.

 
</text>
</doc>
