<doc>
<docno>1005604.cms.txt</docno>
<text>
 
महामुंबई
विदोही साहित्य संमेलन होणारच
[ Monday, January 31, 2005  12:12:47 am]


म. टा. प्रतिनिधी

मुंबई : अखिल भारतीय मराठी साहित्य संमेलन प्रा. केशव मेश्ाामांच्या अध्यक्षतेखाली असल्याने यंदा विदोही साहित्य संमेलन होणार नाही अशी आवई उठवली गेली असली तरी येत्या पाच व सहा फेब्रुवारी रोजी नवी मुंबई येथे विदोही साहित्य संमेलन होणारच असल्याची ग्वाही या संमेलनाच्या आयोजकांनी दिली आहे.

अ. भा. मराठी साहित्य संमेलनाच्या अध्यक्षपदी दलित साहित्यिक केशव मेश्ााम असले तरी ते संमेलन ब्राह्माण्यवादी, भांडवली, साम्राज्यवादी व प्रस्थापित पुरुषसत्ताक मूल्यांचा पुरस्कार करणारे असल्याने विदोही साहित्याचे संदर्भ त्यामुळेच निविर्वाद स्पष्ट झाले असल्याचे आयोजकांतफेर् सुबोध मोरे यांनी म्हटले आहे.

झोपडपट्ट्या उद्ध्वस्त करण्यापासून ते युद्धासारख्या ज्वलंत विषयापर्यंत जनतेच्या कुठल्याही जिव्हाळ्याच्या प्रश्ानवर अ. भा. संमेलनात चर्चा- परिसंवाद जाऊच द्या, पण साधा निषेध वा ठरावही होणार नाही. जनतेशी काही संबंधच नसल्याने यांची संमेलने लोकाश्ायावर नव्हे, तर बड्या धनिकांकडे व सरकारकडे अनुदानाची भीक मागून साजरी होतात. त्सुनामीमुळे बेघर झालेले लोक, मेळघाट व खान्देशात कुपोषणाने पडणारे मृत्यू या पार्श्वभूमीवर नाशिकमध्ये पंचपक्वान्ने, भोजनावळी, रोषणाई करत सव्वा कोटी रुपये उधळण्यात आले, वर संमेलन निविर्घ्न पार पडावे म्हणून बोकडबळी दिले गेले अशी संवेदनहीनता आणि अंधश्ाध्दा जपणाऱ्या या संमेलनाचा अध्यक्ष एका दलित लेखकाला केले म्हणजे झाले अशा समजुतीत कोणी राहू नये असे मोरे यांनी म्हटले आहे.

अ. भा. मराठी साहित्य संमेलनाचे अध्यक्ष प्रा. केशव मेश्ााम यांच्यावरही विदोही संमेलन आयोजकांनी टीका केली आहे. मेश्ााम हे स्वत:ला परिवर्तनवादी म्हणवून घेत असले तरी ते कधीही विदोही चळवळीत सामील नव्हते. धारावी येथे ज्येष्ठ साहित्यिक बाबुराव बागुल यांच्या अध्यक्षतेखाली भरलेल्या पहिल्या विदोही संमेलनास ते फिरकलेही नाहीत, उलट त्याच वेळेस मनोहर जोशी व बाळ ठाकरे यांच्यासारख्यांच्या नेतृत्वाखालील शिवाजीपार्कवरील अ. भा. संमेलनास उपाध्यक्ष या नात्याने संमेलन यशस्वी करण्यासाठी ते राबत होते. मेश्ाामांची ही भूमिका प्रस्थापित आणि ब्राह्माण्यवादी प्रवृत्तीचा पुरस्कार करणारीच असून अ. भा.वाल्यांनी त्यांना हे ' राखीव ' अध्यक्षपद दिल्याची टीका मोरे यांनी केली आहे. उद्घाटनाला शरद पवार आणि समारोपाला विलासराव देशमुख अशा कुबड्या घेऊन राजकारण्यांच्या ताटाखालचे मांजर बनणाऱ्या तथाकथित मराठी साहित्यिकांच्या अभिजन प्रवाहाला आमचा विरोध कायमच असून बहुजनांचे साहित्य आणि सामाजिक न्यायावर आधारलेले लोकांचे साहित्य हा मुख्य प्रवाह असल्याचे ठामपणे पुन्हा पुन्हा सांगण्यासाठी आमची संमेलने होतच राहणार असल्याचेही मोरे यांनी म्हटले आहे.

 
</text>
</doc>
