<doc>
<docno>1005600.cms.txt</docno>
<text>
 
महामुंबई
झोपड्यांसाठी 'आवास समिती'चे आंदोलन
[ Monday, January 31, 2005  12:10:46 am]


म. टा. प्रतिनिधी

मुंबई : शहरातील 1995 नंतरच्या झोपड्यांच्या विरोधात सुरू असलेली कारवाई रोखण्यासाठी डावे पक्ष व विविध संघटनांनी एकत्र येऊन ' आवास अधिकार संयुक्त कृती समिती ' स्थापना केली असून समितीतफेर् तीन फेब्रुवारी रोजी आझाद मैदानावर धरणे धरण्यात येणार आहे.

सरकारच्या धोरणांमुळे राज्यातील अल्पभूधारक शेतकरीही भूमिहीन बनला असून रोजगाराच्या शोधार्थ तो शहरांकडे येत आहे. हे येणे केवळ मुंबई शहरात नसून राज्यातील साऱ्याच जिल्ह्यांमध्ये ही प्रक्रिया सुरू आहे. मात्र शहरात आल्यानंतर घर घेऊन राहणे शक्य नसल्याने गरीब माणूस जागा मिळेल तेथे मुक्काम ठोकतो. शहरांमध्ये सुरू असलेल्या विकास प्रकल्पांवर हेच लोक राबत असून सरकारकडून कसल्याही नागरी सुविधा त्याला मिळत नाहीत, तरीही तो आपले जीवन जगत आहे. त्यामुळे शहराच्या विकासाच्या नावाखाली त्यांची घरे तोडणे बेकायदा असून घर मिळणे हा प्रत्येकाचा हक्कच असल्याचे प्रतिपादन शेतकरी कामगार पक्षाचे प्रा. एस. व्ही. जाधव यांनी केले.

याबाबत भूमिका घेण्यासाठी डाव्या पक्षांनी एकत्र येऊन ' आवास अधिकार संयुक्त कृती समिती ' ची स्थापना केली असल्याचे त्यांनी सांगितले. शेतकरी कामगार पक्षाबरोबरच जनता दल, दोन्ही कम्युनिस्ट तसेच समाजवादी पक्ष व विविध संघटनांचा या समितीत समावेश आहे.

परप्रातीयांच्या वाढत्या लोंढ्यांबाबत विचारले असता, हा प्रश्ान् केवळ मुंबईपुरता मर्यादित नसून राज्यात सर्वच शहरांपुढे हा प्रश्ान् आहे. याबाबत तोडगा काढायचा असेल तर सरकारने पुढाकार घेऊन सर्व पक्षांशी चर्चा करावी तसेच केंद सरकारशीही सल्लामसलत करावी, अशी सूचना प्रा. जाधव यांनी केली.

म्हाडावर आरोप

ओशिवरा येथील खासगी मालकीची 15 एकर जागा म्हाडाने बेकायदा ताब्यात घेऊन ती एका बिल्डरला अवघ्या 15 हजार रुपये भाड्याने दिल्याचा आरोपही त्यांनी केला.

सरकारने 1966 मध्ये ही जागा ताब्यात घेण्याची कार्यवाही सुरू केली होती. मात्र, पुढे काहीच घडले नव्हते. त्यानंतर राज्यात विधानसभा निवडणुकीच्या निमित्ताने आचारसंहिता लागू असताना जमीन वाटप समितीची बैठक घेऊन ही 15 एकर जमीन एकरी 1001 रुपये अशा नाममात्र वाषिर्क भाड्याने एका बिल्डरला देण्यात आली. मूळ मालकाने म्हाडाने जमीन ताब्यात घेतल्यामुळे नियमानुसार 10 एकर जागेचे हस्तांतरणीय विकास हक्क तसेच पाच एकर जागा परत मिळावी अशी मागणी केली असता, त्याला धुडकावून लावण्यात आले.

याबाबत काँग्रेसचे आमदार मधुकर चव्हाण तसेच माजी मंत्री बसवराज पाटील यांनी शिफारसपत्र दिले असता सर्वांच्याच विरोधात गुन्हा दाखल करण्याचा प्रकार म्हाडाच्या अधिकाऱ्यांनी केल्याचा आरोप जाधव यांनी केला.

या प्रकरणी आपण न्यायालयात दाद मागणार असल्याचेही त्यांनी सांगितले.

 
</text>
</doc>
