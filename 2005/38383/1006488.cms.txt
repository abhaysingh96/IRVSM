<doc>
<docno>1006488.cms.txt</docno>
<text>
 
महाराष्ट्र
निवडणुकांनी गाजणार फेब्रुवारी महिना
[ Monday, January 31, 2005  07:26:22 pm]


श्री.वा. नेलेर्कर

ठाणे : फेब्रुवारी महिना महापालिकेच्या दृष्टीने निवडणुकांच्या धामधुमीचा महिना असून सर्व राजकीय पक्षांचे डोळे त्याकडे लागले आहेत. महापौर-उपमहापौर पद आणि स्थायी समिती सदस्यांच्या निवडणुकांनीफेब्रुवारी महिना गाजणार आहे. आयुक्त संजय सेठी यांनी सादर केलेल्या 2005-06 च्या हरित अर्थसंकल्पाचे लोकप्रतिनिधी कसे स्वागत करतात, हे पाहणंही या महिन्यात महत्त्वाचं ठरणार आहे.

ठाणे महापालिकेत 121 सदस्य असून शिवसेना-भाजप युतीचं निविर्वाद बहुमत आहे. राष्ट्रवादी काँग्रेस पक्ष सध्या आक्रमक झाला आहे. राष्ट्रवादी आणि राष्ट्रीय काँग्रेस एकत्र येऊन काम करणार आहेत. या पार्श्वभूमीवर फेब्रुवारी महिन्यात होणाऱ्या निवडणुकांमध्ये काही चमत्कार घडणार का, याबद्दल वायफळ चर्चा सुरू आहे.

ठाणे महापालिका महापौरपदाची निवडणूक येत्या 18 फेब्रुवारी रोजी घेण्याचे आदेश सरकारकडून आल्याने महापालिकेतील लोकप्रतिनिधींचे लक्ष त्याकडे लागले आहे. शिवसेनेतफेर् ज्येष्ठ सदस्य राजन विचारे यांचे नाव महापौरपदासाठी तर अशोक वैती यांचे नाव उपमहापौरपदास यापूवीर्च जाहीर झालं आहे. विरोधी पक्षांचा उमेदवार कोण अशी चर्चा सुरू असली त्याबद्दल अंतिम निर्णय अद्यापि झालेला नाही. महापालिकेत सेना-भाजप युतीचे स्पष्ट बहुमत असल्याने या निवडणुकीचा निकालही स्पष्ट आहे. विरोधी पक्षाचा पराभव अटळ असल्याने ते कुणाला ' बळीचा बकरा ' करणार, असा सवाल शिवसैनिक करत आहेत.

महापौर-उपमहापौर पदासाठी उमेदवारी

अर्ज भरण्याची तारीख 14 फेब्रुवारी जाहीर झाली आहे. 16 फेब्रुवारीपर्यंत अर्ज मागे घेता येणार आहे.

स्थायी समितीचे आठ सदस्य निवृत्त होत आहे. त्या रिक्त होणाऱ्या जागांसाठी येत्या 15 फेब्रुवारी रोजी निवडणूक होणार आहे. स्थायी समितीमध्ये एकूण 16 सदस्य असून तिथेही शिवसेना-भाजपचे स्पष्ट बहुमत आहे. 8 फेब्रुवारी हा उमेदवारी अर्ज भरण्याचा दिवस आहे. 11 फेब्रुवारी ही उमेदवारी अर्ज मागे घेण्याची अंतिम तारीख आहे. सत्तारूढ पक्ष आणि विरोधी पक्षातून कुणाला स्थायी समितीवर जाण्याची संधी मिळते हे पाहावं लागेल.

दरम्यान नवा महापौर स्थानापन्न होण्यापूर्वी ठाणे महापालिकेचं अर्थसंकल्प मंजूर व्हावा लागेल. आयुक्त संजय सेठी यांनी यंदाचा 2005-06 चा पर्यावरणाभिमुख अर्थसंकल्प सादर केला. स्थायी समिती आणि नंतर सर्वसाधारण सभा त्यात काय बदल करतात याकडेही सर्वांचं लक्ष लागलं आहे.

शहराला दोन महापौर ?

विद्यमान महापौर शारदा राऊत यांच्या पदाची मुदत 20 फेब्रुवारीपर्यंत आहे. राज्य सरकारने 18 फेब्रुवारी रोजी महापौरपदाची निवडणूक घेण्याचं आदेश आल्याने निवडणूक त्या दिवशी होणार आहे.

19 फेब्रुवारी रोजी शनिवारी छत्रपती शिवजयंतीची तर 20 फेब्रुवारी रविवार म्हणून महापालिकेला सुटी आहे. त्यामुळे नवीन निवडून येणाऱ्या महापौराला 21 फेब्रुवारी रोजी पदभार स्वीकारावा लागणार आहे. त्यामुळे 18 फेब्रुवारी रोजी निवडणूक आटोपल्यावर शहराला दोन महापौर मिळणार आहेत. सुमारे अडीच ते तीन दिवस शहराला दोन महापौर मिळण्याची घटना महापालिका इतिहासात प्रथमच घडणार आहे.

 
</text>
</doc>
