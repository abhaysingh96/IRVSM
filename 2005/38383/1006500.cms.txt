<doc>
<docno>1006500.cms.txt</docno>
<text>
 
महामुंबई: मुंबई टाइम्स
एन. चंदा हॉलिवूडमध्ये
[ Monday, January 31, 2005  07:36:04 pm]


कल्पना राणे

तेजाब, अंकुशसारखे अस्सल मुंबईकरी बाजाचे चित्रपट ही दिग्दर्शक एन. चंदा यांची ारी ओळख. पण मराठी मातीत मुरलेला हा दिग्दर्शक आता हॉलिवूडमध्ये बाजी मारण्याच्या तयारीत आहे. भारतातल्या मातीतली कथा आणि देशी- विदेशी कलाकारांचा संचाच्या जोरावर ' अ वुमन फ्रॉम जॉजिर्या ' नावाचा हॉलिवूडपट बनवण्याच्या तयारीला ते लागले आहेत. सध्या त्यातल्या भारतीय ' वुमन ' चा शोध जोरात सुरू आहे.

एन. चंदा म्हणजेच चंदशेखर नावेर्कर या अस्सल मराठी नावानं तेजाब, अंकुश, प्रतिघात अशा सामाजिक आशय लाभलेल्या चित्रपटांनी बॉलिवूड गाजवलं. गेल्या दीड वर्षापासून हॉलिवूडमध्ये चित्रपट करावा, असं त्यांच्या मनात घोळत होतं. या वषीर् ते प्रत्यक्षात उतरलंय.

' सर्जनशीलतेला मर्यादा नसतात. तेव्हा हिंदीच्या पुढेही कक्षा रुंदाव्यात, असं प्रामाणिकपणे वाटत होतं. मी तशाच संधीच्या शोधात होतो. अमेरिकन लेखक जॉन होब्रुकचं स्क्रिप्ट हाती पडलं आणि माझ्या पॅशनला हवी असलेली दिशा मिळाली, पुरीमध्ये अमेरिकन पाहुण्यांबरोबर सध्या लोकेशन्स ठरवण्यात बिझी असलेले एन. चंदा ' मंुबई टाइम्स ' शी बोलताना म्हणाले. ' अ वुमन फ्रॉम जॉजिर्या ' चे कॅमेरामन, साऊण्ड रेकॉडिर्स्ट, प्रोडक्शन, ड्रेस डिझायनर्स इत्यादी सगळी तांत्रिक टीम अमेरिकन आणि ब्रिटिश असेल. या चित्रपटाचा हीरो फिलिप रीस ब्रिटिश आहे, तर हीरोइन सुझन मे-प्रॅट ही अमेरिकन आहे.

हा चित्रपट एक सायकॉलॉजिकल थ्रिलर असून याची कथा भारतीय आहे. अमेरिकन माकेर्ट डोळ्यापुढे ठेवूनच हा चित्रपट करायचं, असं आधीपासूनच ठरलं आहे. यातल्या कथेला भारतीय फिलॉसॉफी आणि भगवद्गीतेचा आधार असल्यामुळे मला हा विषय खूप इन्स्पायरिंग वाटला. पण म्हणून त्यात लेक्चरबाजी नाही. यात माझ्या अॅडिशन्सही भरपूर आहेत, असं एन. चंदा यांनी सांगितलं. या बिग बॅनर चित्रपटाचं बजेट मात्र त्यांनी गुलदस्त्यात ठेवलं. चित्रपटाचं बरंचसं शूटिंग भारतातच होणार आहे.

भारतीय दिग्दर्शकांची क्रिएटिविटी विदेशात आजकाल चांगलीच वाखाणली जाते. यापूवीर् शेखर कपूरचा एलिझाबेथ हॉलिवूडमध्ये गाजला होता आणि त्याने ऑस्करपर्यंतही मजल मारली होती. आता एन. चंदा हे दुसरं नाव हॉलिवूडच्या माकेर्टमध्ये पोहोचणार आहे.

 
</text>
</doc>
