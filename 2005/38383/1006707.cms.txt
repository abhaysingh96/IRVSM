<doc>
<docno>1006707.cms.txt</docno>
<text>
 
अर्थव्यवहार
आयओसी भागभांडवल विकण्याचा प्रस्ताव नाही
[ Monday, January 31, 2005  11:36:33 pm]


वृत्तसंस्था

नवी दिल्ली : इंडियन ऑईल कॉपोर्रेशनचे समभाग जगातील सर्वात मोठ्या तेल निमिर्ती क्षेत्रातील सौदी अरामको कंपनीला विकण्याचा कोणताही प्रस्ताव नसल्याचा खुलासा कंपनीचे अध्यक्ष एम. एस. रामचंदन यांनी केला.

गेल्या महिन्यांत सौदी अर्माकोचे अध्यक्ष आणि कार्यकारी अधिकारी यांनी भेट दिली असता इंडियन ऑईल 10 ते 15 टक्के भागभांडवल त्यांना विकणार, अशी जोरदार चर्चा होती. या वृत्ताचा इन्कार करताना असा कोणताही प्रस्ताव कंपनीपुढे नसल्याचे त्यांनी स्पष्ट केले. केवळ ' सौदी अरामको ' च नाही तर इतर कोणत्याही संस्था, कंपनीला समभाग विकण्याचा इंडियन ऑईलचा विचार नाही तसेच या संदर्भात कंपनी आणि सरकार यांच्यात कोणतीही चर्चा झाली नसल्याचे रामचंदन यांनी सांगितले. मात्र सौदी अरामका कंपनीने कच्चा तेलाचा साठा करण्यासाठी भारतात इंडियन ऑईलबरोबर भागीदारी करण्याचा विचार केला होता. दरम्यान, ओरिसातील प्रदिप रिफायनरी या इंडियन ऑईलच्या 15 दशलक्ष टन युनीटमधील काही भागभांडवल सौदी अरामका घेणार आहे, मात्र या बाबत अद्यापी चर्चा झाली नाही.

 
</text>
</doc>
