<doc>
<docno>1006477.cms.txt</docno>
<text>
 
महाराष्ट्र
मनमोहक फुलांचं प्रदर्शन
[ Monday, January 31, 2005  07:20:06 pm]


मंुबई टाइम्स टीम

नवी मंुबई : वेगवेगळ्या प्रकारची विविधरंगी मनमोहक फुलझाडे, शोभिवंत झाडे, सर्व प्रकारचा भाज्या, फळे आणि फळझाडं यांनी वाशी रेल्वे स्टेशनसमोरील मैदान शनिवारी व रविवारी फुलून गेलं होतं. निमित्त होतं महापालिका वृक्ष प्राधिकरणतफेर् आयोजित फुले, फळं, भाजीपाला प्रदर्शन व उद्यान स्पर्धा- 2005 चं. फुले, फळे, शोभिवंत झाडे, इनडोअर-आऊटडोअर प्लॅण्ट्स, कॅक्टस, बोन्साय, औषधी व सुगंधी वनस्पती आदी एकाच ठिकाणी पाहण्याची संधी रहिवाशांना उपलब्ध झाल्याने रहिवाशांनी या प्रदर्शनाला उत्स्फुर्त प्रतिसाद दिला.

उद्घाटन महापौर संजीव नाईक यांनी केलं. महापालिका आयुक्त मधुकर कोकाटे, उपमहापौर रमाकांत म्हात्रे, स्थायी समिती सभापती शामराव महाडीक, सभागृह नेते जयवंत सुतार, विरोधी पक्षनेते नामदेव भगत, समाज कल्याण समिती सभापती सुधाकर सोनवणे, पाणीपुरवठा समिती सभापती सरस्वती पाटील, वृक्ष प्राधिकरण समिती सदस्य अशोक कुंभार, पालिका उपायुक्त ना.ना. आल्हाट, नगरसेवक मनोहर मढवी, राजू शिंदे, नगरसेविका रोहिणी शिंदे, निलम जगताप, विजया ठाकूर आदी या प्रसंगी उपस्थित होते.

नवी मंुबईत नवीन खड्डा नवीन झाड असा उपक्रम राबवण्यात येईल, असं महापौर नाईक यांनी सांगितलं. रहिवाशांमध्ये फुले, वनस्पती, झाडे, भाजीपाला यांची आवड निर्माण व्हावी तसंच शहराच्या पर्यावरणामध्ये व सौंदर्यामध्ये भर पडावी या उद्देशाने या प्रदर्शनाचं आयोजन करण्यात आल्याचं सांगण्यात आलं. अशा प्रकारचं प्रदर्शन दरवषीर् आयोजित करण्यात येईल, अशी ग्वाही आयुक्त कोकाटे यांनी दिली.

प्रदर्शनात गुलाब, गजेनिया, कॉसमॉस, सेव्होसिया, जास्वंद, झेंडू यासारखी फुलं, ब्राह्माी, अश्वगंधा, अडसूळ, दवणा यासारख्या औषधी वनस्पती, विविध जातीची कॅक्टस ठेवण्यात आली होती. अशोक, वड, पिंपळ, अर्जुन आदींची बोन्साय झाडं विक्रीसाठी ठेवण्यात आली होती.

या प्रदर्शनात नवी मंुबईत, पुणे, ठाणे आणि दापोली इथल्या नर्सरी शेतीविषयक विद्यापीठांनी तसंच सिडको व मध्य रेल्वेने सहभाग घेतला होता. फुलझाडांसाठी लागणारी खतं व औषधं, नवीन तांत्रिक पद्धती तसंच घरामध्ये व बागेत ठेवण्यासाठी विविध आकाराच्या प्लास्टिक कुंड्यांचे स्टॉलही होते.

महिला वर्गासाठी फुलांची रांगोळी स्पर्धा, शहरातील फुलविक्रेते, गुच्छ विक्रेते यांच्यासाठी शोभिवंत बुके, शोभिवंत हार, वेणी स्पर्धा, शाळा व कॉलेजच्या विद्यार्थ्यांसाठी झाडे ओळखा शोभिवंत झुडूपं ओळखा स्पर्धा, उद्यान स्पर्धा आणि फुलांचा राजा व फुलांची राणी स्पर्धा आदी स्पर्धांचंही आयोजन केलं होतं.

 
</text>
</doc>
