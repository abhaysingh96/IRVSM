<doc>
<docno>1006491.cms.txt</docno>
<text>
 
महामुंबई: मुंबई टाइम्स
रोबोंना नाचवणाऱ्या मराठी बुद्धिमत्तेची बोस्टनवारी...
[ Monday, January 31, 2005  07:30:26 pm]


मुंबई टाइम्स टीम

ऑपरेशनसाठी चिरफाड न करता अतिसूक्ष्म आकाराचे रोबो मानवी शरीरात शिरून प्रभावी औषधोपचार करू शकतात. अवकाश संशोधनामध्येही हे रोबो महत्त्वाची कामगिरी करू शकतात. कदाचित ही अतिशयोक्ती वाटू शकते, पण परदेशातली अनेक विद्यापीठं अशाच विषयांवरच्या संशोधनात गंुतली आहेत. यात अभिमानाची गोष्ट म्हणजे परदेशी विद्यापीठातफेर् सुरू असलेल्या या संशोधनात भारतीय विद्याथीर् महत्त्वाची भूमिका बजावत आहेत! बोस्टन नॉर्थ इस्टर्न युनिव्हसिर्टीजमध्ये बायो-नॅनो रोबोटिक्समध्ये संशोधनासाठी निवड झालेला ठाण्याचा चिन्मय चिटणीस याचंच एक उदाहरण.

नॅनो रोबोटिक्स या शब्दाचा अर्थही आपल्याकडच्या अनेक विद्यार्थ्यांना माहीत नाहीए. पण वैद्यकीय आणि अवकाश क्षेत्रांतल्या समस्या, आव्हानांशी सूक्ष्म रोबोंच्या मदतीने लढा देण्याच्या संशोधनात गुंतलेल्या प्रा. जेफ रुबेटी या शास्त्रज्ञाला चिन्मयची साथ मिळणार आहे. देशातल्या विविध रोबोटिक्स स्पर्धांमध्ये आपल्या बुद्धीची चमक दाखवणाऱ्या चिन्मयच्या प्रतिभेने प्रभावित झालेल्या प्रो. रुबेटी यांनी अनेक विद्यार्थ्यांमधून चिन्मयची निवड केली. पोस्ट ग्रॅज्युएशनसाठी बोस्टन युनिव्हसिर्टीतून शिष्यवृत्ती मिळवण्यात यशस्वी होणाऱ्या मोजक्या विद्यार्थ्यांपैकी चिन्मय एक आहे. चिन्मयने संशोधनासाठी ' बायो-नॅनो रोबोटिक्स ' हा विषय निवडला आहे. आयआयटी, बीएआरसीसह विविध राष्ट्रीय स्पर्धांमध्ये रोबोंना आपल्या तालावर नाचवणारा चिन्मय या बोस्टनवारीचं श्रेय आपल्या आईवडिलांना देतो.

लहानपणी ' रोबो ' नामक खेळण्याऐवजी चिन्मय त्यातल्या तंत्रज्ञानाच्या प्रेमात पडला. पुढे त्याने करिअर निवडलं तेही रोबोटिक्समध्येच. रिमोटवरून दिलेले आदेश निमूटपणे पाळणारे रोबो असोत किंवा पाण्याचा दाब वापरून बनवलेला वॉटरजेट प्रोजेक्ट असो, चिन्मयने आपल्या रोबोंच्या जोरावर अनेक स्पर्धांमध्ये बाजी मारली. परंतु बोस्टनपर्यंतचा त्याचा हा प्रवास अनेक अडथळ्यांनी भरलेला आहे.

दहावी-बारावीच्या घवघवीत यशाबरोबरच बीई (मॅकेनिकल)मध्ये 70 टक्के गुण, जीआरईमध्ये पैकीच्या पैकी मार्क्स, टोफेलमधलं यश, अशी अनेक शैक्षणिक आव्हानं त्याने पार केली. त्यानंतरच बोस्टनच्या नॉर्थ इस्टर्न युनिव्हसिर्टीची दारं त्याच्यासाठी शिष्यवृत्तीसह खुली झाली. याकामी त्याला व्हीजेटीआयमधले इंजिनीअरिंगचे धडे आणि बीएआरसीतलं प्रोजेक्ट वर्क यांचीही मोठी मदत झाली.

अनेक विद्यार्थी भारतात शिक्षण घेतात आणि स्वप्नं मात्र परदेशी नोकरीची बघतात. पण परदेशात घेतलेल्या नॅनो रोबोटिक्सच्या शिक्षणाचा देशाच्या विकासासाठी कसा वापर करता येईल याचा विचार चिन्मय करतोय. भविष्यात संरक्षण, वैद्यकीय आदी क्षेत्रांत नॅनो रोबोटिक्स हा परवलीचा शब्द असेल. या संशोधनाच्या स्पधेर्त भारत मागे पडू नये म्हणून हे तंत्रज्ञान भारतात आणण्यासाठी प्रयत्न करणं, हा आपला मुख्य उद्देश असल्याचं चिन्मय सांगतो.

 
</text>
</doc>
