<doc>
<docno>1006590.cms.txt</docno>
<text>
 
महाराष्ट्र
अक्कू हत्या प्रकरणी समाजसेविकेला अटक
[ Monday, January 31, 2005  08:42:06 pm]


वृत्तसंस्था

नागपूर : कुख्यात गुंड अक्कू यादव याच्या भर कोर्टातील हत्येप्रकरणी समाजसेविका उषा मधुकर नारायणे यांना शनिवारी पोलिसांनी अटक केली.

अक्कू यादव या गुंडाची संतप्त नागरिकांनी ऑगस्टमध्ये भर कोर्टात हत्या केली होती. या प्रकरणी सीआयडी तपास चालू आहे. पोलिसांनी घटनास्थळावरून महिलांची पादत्राणे, फुटलेल्या बांगड्या, पायाचे ठसे गोळा केले होते.

या पार्श्वभूमीवर दंडाधिकाऱ्यांनी श्रीमती नारायणे यांना पोलिस कोठडीत ठेवण्याचा आदेश दिला. या प्रकरणी आतापर्यंत 14 जणांना अटक करण्यात आली असून पाच महिलांना जामिनावर सोडण्यात आले आहे, तर पाच तरुण न्यायालयीन कोठडीत आहेत.

 
</text>
</doc>
