<doc>
<docno>1006604.cms.txt</docno>
<text>
 
धावते जग
मराठवाडयाच्या मागण्या
[ Monday, January 31, 2005  09:11:29 pm]


महाराष्ट्र हे औद्योगिक आणि आथिर्कदृष्ट्या प्रगत राज्य मानले जात असले तरी ती प्रगती फक्त मुंबई, पुणे, नाशिक या पट्ट्याच्या जोरावरच आहे. विदर्भ, मराठवाडा व कोकण हे विभाग मागासलेलेच राहिले ; कारण या भागातील पायाभूत क्षेत्राकडे राज्य व केंद सरकारचे झालेले दुर्लक्ष.

कोकण रेल्वे सुरू झाल्यावर कोकणच्या विकासाला काही अंशी चालना मिळाली ; पण तेवढ्याने भागणारे नाही. तेथे सडक व बंदर विकास तसेच अन्य औद्योगिक साधनांचा विकास होणे आवश्यक आहे. मराठवाड्याचे तर हे दुखणे बरेच जुने आहे.

विशेषत: या भागातील सडक व रेल्वेमार्गांचा विकास केल्यास देशाच्या विविध भागाशी थेट संपर्क निर्माण होऊन व्यापार-उदिमात वाढ होऊ शकते. पण या भागातून एकही राष्ट्रीय महामार्ग जात नाही तसेच मुंबई- हैदराबाद व पूर्णा-खांडवा असे दोनच मोठे रेल्वेमार्ग मराठवाड्यातून जातात.

मुंबई-हैदराबाद रेल्वेमार्गाचे मोठ्या आंदोलनानंतर ब्रॉडगेज रुपांतर झाले असले, तरी ते अंशत:च आहे. तर पूर्णा- खांडवा हा रेल्वेमार्ग अजूनही मीटरगेजच आहे. त्यामुळे रेल्वे बदलण्याच्या त्रासातून मराठवाड्याची सुटका झालेली नाही. परभणी-परळी मार्ग सोडला तर दुसरा मार्ग बीड जिल्ह्यात नाही.

त्यामुळे बीड-नगर-कल्याण या रेल्वेमार्गाची मागणी दीर्घकाळपासून होत आहे. यामुळे मुंबई आणि पुणे ही महराष्ट्रातील दोन महत्त्वाची शहरे मराठवाड्याजवळ येतील. मिरज-लातूर रेल्वेमार्ग मुदखेड वा नांदेडपर्यंत वाढविणे, सध्याचे सर्व मार्ग दुहेरी करणे, फळांच्या वाहतुकीसाठी महत्त्वाच्या स्टेशनांवर स्वतंत्र यार्ड निर्माण करणे तसेच सर्व रेल्वेमार्ग दक्षिण-मध्य रेल्वेऐवजी मध्य रेल्वेला जोडणे आदी मागण्यांकडे प्रदीर्घ काळ दुर्लक्ष झालेले आहे.

या मागण्या मान्य झाल्यास या भागाच्या विकासाला पोषक वातावरण निर्माण होऊ शकेल. तसेच मुंबई-हैदराबाद-विशाखापट्टणम् असा राष्ट्रीय महामार्ग नाशिक, औरंगाबाद, परभणी, नांदेड या शहरांवरून नेता येतो. त्यामुळे ही शहरे सडकमागेर् थेट मुंबईला जोडता येतात. सध्या परभणी, नांदेड ही दोन प्रमुख शहरे मुंबईशी जोडणारा एकही थेट मार्ग नाही. जो मार्ग आहे तो वाहतुकीस लायक नाही. त्यामुळे महाराष्ट्र सरकारनेच मराठवाड्याच्या या मागण्यांकडे केंदाचे लक्ष वेधणे आवश्यक आहे. मराठवाड्याचा माणूस मुख्यमंत्रीपदी असल्यामुळे त्यांच्या कारकीदीर्त तरी या मागण्यांकडे लक्ष दिले जाईल अशी आशा बाळगता येते.

 
</text>
</doc>
