<doc>
<docno>1006540.cms.txt</docno>
<text>
 
महाराष्ट्र
मराठीचे महत्त्व राखताना इंग्रजीकडे दुर्लक्ष नको
[ Monday, January 31, 2005  08:11:18 pm]


औरंगाबाद : इंग्रजी भाषा हे वैश्विक ज्ञान भांडार उघडण्याचे माध्यम आहे. त्यामुळे मराठीचे महत्त्व कायम ठेवताना आपण इंग्रजीकडे पाठ फिरवता कामा नये. सर्व पदव्युत्तर अभ्यासक्रमांत माहिती-तंत्रज्ञानाचा वापर व इंग्रजीचा स्वीकार करून बदलत्या जगाशी स्पर्धा करता येईल, असे प्रतिपादन केंदीय कृषीमंत्री शरद पवार यांनी येथे केले.

डॉ. बाबासाहेब आंबेडकर मराठवाडा विद्यापीठाच्या 46 व्या वाषिर्क पदवीप्रदान सोहळ्यात ते प्रमुख पाहुणे म्हणून बोलत होते.

जागतिकीकरणाच्या लाटेत टिकून रहायचे असेल, तर आपल्या विद्यापीठांना अध्ययन, अध्यापन व संशोधनात अधिक श्रेष्ठ दर्जा गाठावा लागेल, यावर पवार यांनी भर दिला. विद्यापीठात स्वयंपूर्ण व स्वावलंबी शिक्षणाची सोय हवी. प्रादेशिक पातळीवर विद्यापीठांनी स्थानिक विकास प्रकल्पांना गती देण्यासाठी नवी व्यूहरचना करायला हवी. शेतीवर आधारीत उद्योग प्रस्थापित करून रोजगाराच्या संधी उपलब्ध करून द्यायला हव्यात. 21 व्या शतकात कृषी अर्थशास्त्र, कृषी समाजशास्त्र व कृषी पत्रकारितेला अनन्यसाधारण महत्त्व येईल, असे भाकित त्यांनी वर्तवले.

 
</text>
</doc>
