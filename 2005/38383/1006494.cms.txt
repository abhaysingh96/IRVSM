<doc>
<docno>1006494.cms.txt</docno>
<text>
 
महामुंबई: मुंबई टाइम्स
फ्रान्सच्या कानिर्वलमध्ये प्रभाकर वाईरकरांची कलाकृती
[ Monday, January 31, 2005  07:33:12 pm]


मुंबई टाइम्स टीम

राक्षसी त्सुनामी लाटांचा तडाखा असो, हिमालयातल्या हिमशिखरांचा होणारा ऱ्हास असो, नाहीतर एकूणच सर्व शहरातलं वाढणारं तापमान...ग्लोबल वॉमिर्ंगचा झटका असा जगभर बसत आहे. फ्रान्समध्ये पॅरिसजवळच्या नीस शहरात होणाऱ्या कानिर्वलमध्ये यंदा हाच विषय सर्वांच्या तोंडी आहे आणि त्यासाठी एक चित्ररथ साकारला आहे, एका मराठी चित्रकाराने. व्यंगचित्रकार म्हणून सर्वांना परिचित असलेले प्रभाकर वाईरकर यांची ही कलाकृती यंदा फ्रान्सच्या महोत्सवात सर्वांचं लक्ष वेधून घेणार आहे.

नीस शहरात 12 ते 27 फेब्रुवारी, या कालावधीत हे कानिर्वल होणार आहे. वर्षानुवर्षं वेगवेगळे विषय हाताळणाऱ्या नीस कानिर्वलकडे जगभरातल्या रसिकांचं लक्ष असतं. यंदा चित्ररथासाठी ग्लोबल वॉमिर्ंग विषयावर मागवलेल्या कलाकृतींमध्ये प्रभाकर वाईरकर यांच्या कलाकृतीनं सर्वांची मनं जिंकली आहेत.

पर्यावरणातील बदलांचा परिणाम भौगोलिक घटकांवर होऊन त्यात प्रचंड उलथापालथ झाल्याचं चित्र वाईरकर यांनी रेखाटलंय. उत्तर धुवावरच्या उष्णतेत कमालीची वाढ होऊन हिमनग, हिमनद्या वितळत आहेत. याचं पर्यवसान अखेर वाळवंटात होईल, अशी भाकितं वर्तवण्यात येत आहेत. असं अघटित झाल्यावर तिथले एस्किमो आणि पेंग्विन यांचं काय होणार, असा प्रश्न निर्माण होणं स्वाभाविक आहे. पण र्सव्हायव्हल ऑफ द फिटेस्ट या नियमानुसार तिथल्या वाळवंटात पेंग्विन आणि उंट यांचं संकर असलेला नवा प्राणी पाहायला मिळतो. चेहरामोहरा, आकार पेंग्विनसारखाच पण पाठ, पाय उंटासारखे असं त्याचं स्वरूप. या प्राण्यांच्या जथ्याला वाहून नेणारा एस्किमोसदृश मानव, असं चित्र वाईरकरांनी प्रभावीपणाने चित्ररथात मांडलंय.

कानिर्वलमध्ये वाईरकर यांच्यासह कॅनडा, ब्रिटन, इटली, लेक्झमबर्ग, रशिया, जपान, फ्रान्स आदी देशातील व्यंगचित्रकारांच्या कुंचल्याची कामगिरीही पाहता येईल. कानिर्वलला 135 वर्षांची परंपरा असून त्यात आतापर्यंत सर्कस ते नृत्य, कला ते सिनेमा अशा विविधांगी विषयांना स्थान मिळालं आहे. या वषीर् निसर्गाशी संबंधित विषयाची निवड करून कानिर्वलने आपलं वेगळेपण आणि जागतिक समस्यांविषयीची आस्था पुन्हा एकदा प्रदशिर्त केली आहे.

उत्साहात साजरा केल्या जाणाऱ्या कानिर्वलमध्ये 1876 साली पहिली मिरवणूक निघाली, तेव्हा सजवलेल्या बग्गींमधून फुलांची उधळण झाली होती. आता जगभरातून निवडक कलाकारांना पाचारण केलं जातं आणि त्यांना विषय सुचवले जातात. नंतर त्यातल्या कलाकृती निवडून त्या अनुषंगाने त्यांना चित्ररथात स्थान मिळतं. यातून जागतिक दर्जाच्या कलाकृतींचं खऱ्या अर्थाने कौतुक होतं आणि हाच कलावंताला मिळणारा मोठा मान ठरतो. हा मान यंदा वाईरकरांना मिळाला आहे.

 
</text>
</doc>
