<doc>
<docno>1005633.cms.txt</docno>
<text>
 
देश-विदेश
'सानिया' ब्रँड मोठा!
[ Monday, January 31, 2005  12:35:28 am]


वृत्तसंस्था

नवी दिल्ली : सचिन, सौरव आणि दविडनंतर आता तिचं नाव घेतले जातं... कैफ आणि युवराजपेक्षाही तिच्या ब्रँडसाठी जाहिरातदार जास्त पैसे मोजायला तयार आहेत... ऑस्ट्रेलियन खुल्या टेनिस स्पधेर्त सेरेना विल्यम्सबरोबर सामना गमावूनही 18 वषीर्य सानियाने भारतीयांची मने जिंकली. अशावेळी जाहिरातदार कसे मागे राहणार ?

कोला, मोबाइल हँडसेट, फूड, शूज अशा अनेक कंपन्यांकडून तिला जाहिरातीच्या 18 ऑफर आल्या आहेत. त्याआधीही तिच्याकडे जीव्हीके, सहारा अॅटलास सायकल, टाटा टी, असे मोठे ब्रँड होतेच. पण ऑस्ट्रेलियन टेनिसपर्यंत पोहोचणारी पहिला भारतीय महिला ठरल्याने तिला वेगळं वलय लाभलं आहे. तिच्या ब्रँडची किंमतही तीन ते पाच कोटीपर्यंत मोजायला जाहिरातदार तयार आहेत.

सानिया आता फक्त टेनिसपटू न राहता ' टेनिस ब्रँड ' बनली आहे. त्यामुळे अनेक नावाजलेल्या क्रिकेटपटूंनाही तिने ब्रँडच्या स्पधेर्त मागे टाकले. मुलगी आणि क्रिकेटपटूंपेक्षा वेगळी ओळख या जमेच्या बाजू तिच्याकडे असल्याने जाहिरातदारांचा ओढा सानियाकडे वाढतच आहे. सानियाला जाहिरात कंपन्यांकडून मिळणाऱ्या मोठ्या प्रतिसादामुळे क्रिकेटबद्दलच्या सगळ्या संकल्पना मोडून पडल्याचे, ग्लोबो स्पोर्टचे अध्यक्ष अनिर्बन ब्ला यांनी सांगितले. ग्लोबो स्पोर्ट जनसंपर्काचे काम पाहतात.

ग्लोबो स्पोर्ट तिला आलेल्या ऑफरपैकी फक्त दोन किंवा तीन ऑफर स्वीकारेल. याचा खुलासा देताना ब्ला यांनी सांगितले की, सानियाला जास्तीत जास्त लक्ष खेळावर द्यायचे आहे. त्यामुळे जाहिरातींच्या चित्रीकरणासाठी पाच आठवडे देऊन ती लगेचच प्रशिक्षणासाठी परदेशात जाणार आहे. याकाळात ती टीव्हीसाठी शूटिंग करेल आणि पूवीर् ठरलेल्या करारांसाठी प्रचार करेल. सानियाला आधीचे सामने खेळायला स्पॉन्सरशिप देणाऱ्यांचे करारही ती चालूच ठेवेल. तिचे बहुतेक करार एक वर्षांसाठी असतील तर काही करार तीन वर्षांचेही असतील. लहान वयातच सानियाने उत्कृष्ट कामगिरी केल्याने टॉप 50 खेळाडूंमध्ये तिची गणना होत आहे. त्यामुळे भविष्यात ती टॉप 10 मध्ये पोहोचण्याची शक्यता असल्याने दीर्घकालीन करार करण्यास ती उत्सुक नसल्याचे ग्लोबो स्पोर्टने सांगितले.

 
</text>
</doc>
