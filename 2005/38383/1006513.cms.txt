<doc>
<docno>1006513.cms.txt</docno>
<text>
 
अर्थव्यवहार
निवृत्तीधारकांसाठी 'कोटक रिटायरमेंट इन्कम' योजना
[ Monday, January 31, 2005  07:54:09 pm]


म. टा. व्यापार प्रतिनिधी

मुंबई : निवृत्तीधारकांसाठी कोटक महिंदा ओल्ड म्युच्युअल लाईफ इन्शुरन्स कंपनीने खास युनिट लिंक्ड योजना असलेली ' कोटक रिटायरमेंट इन्कम प्लान ' तयार केला आहे. या योजनेअंतर्गत निवृत्तीनंतरच्या काळात ठराविक रक्कम मिळविणे, गुंतवणूकदाराला शक्य होणार आहे.

यासंदर्भात अधिक माहिती देताना कंपनीचे व्यवस्थापकीय संचालक गौरांग शहा म्हणाले की, या योजनेद्वारे गुंतवणूकदार त्याला हव्या असलेल्या योजनेमध्ये गुंतवणूक करू शकतो. गुंतवणूकदारच्या भविष्याचा विचार करून अत्यंत कल्पकपणे कंपनीतफेर् विविध योजना आखण्यात आल्या आहेत.

योजनेत ठराविक रकमेच्या परताव्याची ग्राहकाला खात्री देण्यात आलेली असल्याने कोणत्याही प्रकारची जोखीम न स्वीकारता या योजनेद्वारे ग्राहक भांडवल बाजारात गुंतवणूक करत असतो. या योजनेत गिल्ट फंड, बाँड फंड, फ्लोटींग रेट फंड आणि बॅलन्स्ड फंड या चार पर्यायांचा समावेश आहे. यातील चार पर्यायांपैकी कोणत्याही एका पर्यायामध्ये किंवा जोड पर्यायामध्ये आपली रक्कम गुंतवू शकतो. तसेच योजनेच्या काळात गुंतवणूकदार कोणत्याही एका योजनेतून दुसऱ्या योजनेत स्थलांतरीत होऊ शकतो.

योजनेमध्ये रक्कम गुंतवलेल्या गुंतवणूकदारांना निवृत्तीनंतर त्यांनी गुंतवलेल्या एकूण रकमेच्या एक तृतीयांश रक्कम एकत्रित मिळते. उरलेली दोन तृतीयांश रक्कम गुंतवणूकदार ठराविक काळानंतर ठराविक रकमेच्या परतावा देणाऱ्या कोटकच्या किंवा इतर कोणत्याही विमा कंपनीच्या योजनांमध्ये गुंतवू शकतात. तसेच ज्यामध्ये मृत्यूनंतर वारसांना मिळणारे फायदे, अपघाती मृत्यू आलेल्यांच्या वारसांना मिळणारे फायदे, त्याचप्रमाणे गुंतवणूकदाराला हप्प्त्याची रक्कम भरण्यात त्रास होऊ नये, यासाठी यामध्ये वेगवेगळ्या सवलती देण्यात येतात.

 
</text>
</doc>
