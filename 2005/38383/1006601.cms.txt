<doc>
<docno>1006601.cms.txt</docno>
<text>
 
बहुतांची अंतरे
आमदार निधीतून अनधिकृत बांधकामे?
[ Monday, January 31, 2005  09:09:20 pm]


आर. आर. पाटील उपमुख्यमंत्री झाल्यापासून त्यांनी मुंबईच्या उपनगरांतील 1995 नंतरच्या (विशेष करून 2004 मध्ये उभारलेल्या) झोपड्या जमीनदोस्त करण्याचा धुमधडाक्याचा कार्यक्रम हाती घेतला आहे. यात चेंबूरच्या सुमननगर वसाहतीजवळील शासकीय भूखंडावर दोनच महिन्यांपूवीर् फ्लाय अॅश व सिमेंट ठोकळ्यांच्या मदतीने बांधलेल्या दुमजली पक्क्या चाळीला अजून हात लागलेला दिसत नाही, याचे आश्चर्य वाटते.

पाच वर्षापूवीर् सुमननगर वसाहत व कुर्ला-माहूल रेल्वेमार्ग यादरम्यान शीव-तुभेर् मार्गाला लागून असलेल्या सरकारी भूखंडावर आमदार प्रमोद शिरवळकर यांच्या आमदार निधीतून 25 फूट 3 325 फूट या आकाराची प्रशस्त खोली बालवाडीसाठी म्हणून बांधण्यात आली. काही दिवस तिथल्या वसाहतीतील 15/20 मुले बालवाडीचा उपयोग करत होती. नंतर त्या खोलीत नगरसेवक शरद कांबळे यांनी आपले कार्यालय थाटले. त्यानंतर त्या खोलीचा उपयोग गोदामासारखा करण्यात येऊ लागला. ऑक्टोबर 2004 मध्ये ही खोली एका झोपडीदादाला काही लाखाला ( ?) विकण्यात आली व त्या जागी दुमजली पक्की चाळ नोव्हेबर 2004 मध्ये बांधण्यात आली आहे. अशीच दुसरी एक चाळ शेजारीच पांच-सहा महिन्यांपूवीर् बांधली आहे. या दोनही चाळी 2004 च्या उत्तरार्धात बांधल्या असून आजवर सुरक्षितपणे उभ्या आहेत हे पाहून आश्चर्य वाटते.

दुसरा प्रश्न असा आहे की अशाप्रकारे आमदार निधीच्या मदतीने बांधलेल्या वास्तूची व्यवस्था व त्यांच्या संबंधात झालेल्या पैशाचा व्यवहार कोण पाहतो ? कुणी याचा खुलासा करील काय ?

बाबूराव तळपे, गोरेगाव, मुंबई.

 
</text>
</doc>
