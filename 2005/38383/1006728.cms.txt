<doc>
<docno>1006728.cms.txt</docno>
<text>
 
देश-विदेश
प्राप्तीकरातून 50 ते 60 हजारचा गट सुटणार?
[ Monday, January 31, 2005  11:48:08 pm]


टाइम्स वृत्तसेवा

नवी दिल्ली : नव्या आथिर्क वर्षात कराद्वारे गोळा होणारा महसूल वाढविण्याच्या दृष्टीने सरकार विचार करत असून त्यासाठी दोन पर्यायांवर भर देण्यात येईल, असे समजते. प्राप्तीकरासाठी उत्पन्नगटांची फेररचना करणे किंवा करसवलतीत कपात, हे ते दोन पर्याय आहेत.

महसूल कमी होऊ नये, हे ध्यानात ठेवून करपात्र उत्पन्नगटांत फेररचना करण्याचे धोरण राबवण्याचे अर्थमंत्रालयाने ठरवले आहे. त्यानुसार, वाषिर्क 50 ते 60 हजार रुपये उत्पन्न असलेल्या गटासाठी सध्याचा 10 टक्के प्राप्तीकराचा भार अन्य उत्पन्नगटांमध्ये विभागला जाईल, अशा प्रकारे प्राप्तीकराची रचना करण्यासंदर्भात विचार सुरू आहे.

कर कपात झाल्यावर महिना साडेचार हजार रुपये खर्च करणाऱ्या गटावर कराचा बोजा लादला जाऊ नये, असा यामागचा विचार आहे.

सध्याचा हा कर कमी केला तर महसुलात सहा हजार कोटींची कमतरता भासणार आहे. पण ती उच्च उत्पन्न गटाचा प्राप्तीकर वाढवून भरून काढता येईल ; सध्या 35 टक्के इतका असलेला कॉपोर्रेट गटासाठीचा कर वाढवला तर महसुलावरचा बोजा जाणवणार नाही, असे याबाबत सांगितले जाते.

केंदातील संयुक्त आघाडी सरकारच्या ' किमान समान कार्यक्रमा ' च्या उद्दिष्टांनुसार समानतेबरोबर विकास साधण्याच्या दृष्टीने हे पाऊल उचलले जाणार असल्याचे समजते.

तज्ज्ञांच्या पातळीवर याला पाठिंबा मिळेल, हा यातला राजकीय फायदा. मात्र साडेआठ लाखांहून अधिक वाषिर्क उत्पन्न असणाऱ्या गटावर गेल्या वषीर् लादण्यात आलेला 10 टक्के अतिरिक्त कर आता कमी करण्यात येणार किंवा कसे, याबाबतही मंत्रालयाला खुलासा करावा लागेल.

सरचार्ज कमी न करता कर 35 टक्क्यांपर्यंत वाढला तर मात्र कर चुकविण्याचा प्रकार वाढण्याची भीती आहे.

परदेशी गुंतवणुकीवर परिणाम होऊ नये म्हणून सरचार्ज कमी न करता करांचा बोजा विशिष्ट उत्पन्न गटावर लादण्याचा प्रकार 1970 आणि 1980 या दोनवषीर् झालेला आहे. गेल्या बजेटमध्ये शिक्षणासाठी सर्वच उत्पन्नगटांवर दोन टक्के प्राप्तीकर लादण्यात आला होता. यात काही सूट मिळावी, अशी यावेळी अपेक्षा आहे.

महसूल कमी होऊ न देण्यासाठी हाती असलेला दुसरा पर्याय म्हणजे, प्राप्तीकरांचे 20 आणि 30 टक्क्यांचे दर पूवीर्प्रमाणेच सुरू ठेवणे. पाच लाख रुपये उत्पन्नगटासाठी 20 टक्के प्राप्तीकर असून पाच लाखांहून अधिक उत्पन्न गटासाठी 30 टक्के प्राप्तीकर आहे.

करप्राप्त उत्पन्न गटाची फेररचना करताना कलम 88 द्वारे करसवलत देण्याच्या नियमात बदल करूनही महसुलात तूट येणार नाही, याबाबत अर्थ मंत्रालय सावधानता बाळगण्याची शक्यता आहे.

तर दुसरा पर्याय, म्हणजे करसवलतीत कपात करावयाच्या झाल्यास केळकर कृतीगटाची शिफारस लक्षात घेऊन 10 टक्के प्राप्तीकर रद्द करण्याबाबत विचार सुरू आहे.

* प्राप्तीकराचे विद्यमान दर

रु. 50 हजारपर्यंत- कर नाही

रु. 50 हजार ते 60 हजार - 10 टक्के

रु. 60 हजार ते दीड लाख - 20 टक्के

रु. दीड लाखहून अधिक - 30 टक्के

* रु. 50 ते 60 हजार उत्पन्नगटाला

रिबेटनंतर कर लागू होणार नाही

* रु. एक लाख उत्पन्न गटाला एकूण

करांत सवलत

* रु. आठ लाखांहून अधिक उत्पन्न

गटासाठी सवलतीनंतर 10 टक्के सरचार्ज

* रु. एक लाखांहून अधिक उत्पन्नगटालाच 2 टक्के शैक्षणिक कर

 
</text>
</doc>
