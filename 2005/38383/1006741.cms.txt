<doc>
<docno>1006741.cms.txt</docno>
<text>
 
देश-विदेश
अर्जुन सिंग यांना जामीन मंजूर
[ Monday, January 31, 2005  11:53:01 pm]


वृत्तसंस्था

यमुनानगर : राष्ट्रीय स्वयंसेवक संघाने दाखल केलेल्या अब्रुनुकसानीच्या दाव्याप्रकरणी मनुष्यबळ विकासमंत्री अर्जुन सिंग यांना सोमवारी कोर्टाने जामीन मंजूर केला.

अर्जुनसिंग यांनी मागच्यावषीर् ऑगस्टमध्ये दिल्ली येथे केलेले भाषण वादग्रस्त ठरले. त्या भाषणावरून रा. स्व. संघाचे हरयाणातील प्रमुख दर्शनलाल जैन यांनी सिंग यांच्यावर अब्रुनुकसानीचा दावा दाखल केला आहे.

न्यायादंडाधिकारी अतुल मार्या यांनी सिंग यांना 10 हजार रुपयांचा जामीन मंजूर केला. तसेच सुनावणी दरम्यान, त्यांना कोर्टात हजर राहण्याचा आदेशही दिला होता.

या प्रकरणी ' द हिंदू ' वृत्तपत्राचे संपादक एन. राम, मुदक बाला चंदन, प्रकाशक कस्तुरी अॅन्ड सन्स यांनाही सुनावणी दरम्यान उपस्थित राहण्याविषयी आदेश दिले होते. पण ते हजर राहिले नाहीत. सिंग यांनीही वकीलामार्फत अर्ज करून कोर्टात हजर न राहण्याची परवानगी देण्याविषयी विनंती केली होती.

 
</text>
</doc>
