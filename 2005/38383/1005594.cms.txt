<doc>
<docno>1005594.cms.txt</docno>
<text>
 
देश-विदेश
'बाबरी बैठकी'चा पुस्तकात गौप्यस्फोट
[ Monday, January 31, 2005  12:05:13 am]


वृत्तसंस्था

नवी दिल्ली : बाबरी मशीद पाडण्यासाठी संघ परिवारातील भाजपसह सर्व संघटनांनी एकत्रित कृती करण्याचा निर्णय फेब्रुवारी 1992 मध्येच, म्हणजे ती पडण्याच्या दहा महिने आधीच झाला होता ; पण तत्कालीन पंतप्रधान पी. व्ही. नरसिंह राव आणि गृहमंत्री शंकरराव चव्हाण यांनी काही केले नाही. राजीव गांधी यांच्या कार्यर्कत्यांनीच विश्वनाथ प्रताप सिंग यांचे सरकार पाडण्यासाठी मंडल आयोगाचे आंदोलन उभे केले. या आंदोलनाला राजीवनिष्ठांनी, तर गृहमंत्री बूटासिंग यांना पाडण्यासाठी राजीव यांनी पैसा पुरवला होता!...

... या कुण्या राजकारण्याने झाडलेल्या आरोपांच्या फैरी नव्हेत... गुप्तचर विभागाचे (आयबी) माजी सहसंचालक मलयकृष्ण धार यांनी लिहिलेल्या ' ओपन सिक्रेटस : इंडियाज् इंटलिजन्स अन्व्हेल्ड ' या पुस्तकातील प्रकरणांचे हे गोषवारे आहेत. संघ परिवाराच्या ' त्या ' बैठकीची माहिती धार यांनीच टिपली होती. तिचा यच्चयावत् तपशील पुस्तकात आहे. या बैठकीचा अहवाल ध्वनिफिती-चित्रफितींसकट आपण वरिष्ठांना धाडल्यावर त्यांनी तो राव- चव्हाण यांना सांगितला असणार, पण काहीच का घडले नाही, या सवालाचे उत्तरही, राव हे स्वप्ने अधिक पाहणारे पण कृतीशून्य नेते होते, अशा शब्दांत धार यांनी दिले आहे.

कारकीदीर्त जमवलेल्या माहितीची नाट्यमय उकल, भरपूर तपशील आणि देशाचा इतिहास कसा वेगळा झाला असता याचे जणू मुक्तचिंतन करत राजकारणाचाही बुरखा फाडणारे निष्कर्ष, अशी या पुस्तकाची वैशिष्ट्ये आहेत. पुस्तकामुळे वाद होतील का, या प्रश्ानवर धार उत्तरले : मी खूप विचारांतीच लिहिले आहे.

 
</text>
</doc>
