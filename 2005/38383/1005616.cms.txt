<doc>
<docno>1005616.cms.txt</docno>
<text>
 
महामुंबई
विद्यार्थ्यांच्या दणक्याने वसतीगृहाला 4 लाख
[ Monday, January 31, 2005  12:18:26 am]


म. टा. प्रतिनिधी

मंुबई : राज्यातील मागासवगीर्य विद्यार्थ्यांसाठीच्या वसतीगृहांतील दैन्यावस्थांचे रोज धिंडवडे निघत असून पुण्याच्या वसतीगृहाची अवस्था तर पार दयनीय असल्याने तेथील विद्यार्थ्यांनी त्याविरोधात आवाज काढला आहे. तर मुंबईत विद्याथीर् आंदोलनाचा दणका बसल्यानंतर सामाजिक न्याय विभागाने वरळी येथील डॉ. बाबासाहेब आंबेडकर वसतीगृहात आवश्यक त्या सुविधा तात्काळ उपलब्ध करून देण्याचे व चार लाख रुपये तातडीने देण्याचे आदेश दिले आहेत.

वरळीच्या वसतीगृहाच्या दूरव्यवस्थेसंदर्भात समतावादी छात्रभारतीने नुकतेच आंदोलन छेडले होते. वसतीगृहातील जुनाट कॉट, गाद्या तसेच इतर फनिर्चर यांच्या बकाल अवस्थेचे प्रदर्शनच संघटनेच्या कार्यकत्यांंनी वसतीगृहाच्या बाहेर मांडले होते. परिस्थितीत सुधारणा होत नाही, तोपर्यंत उपोषण सुरूच ठेवण्याचा इशारा संघटनेचे गजानन काळे यांनी दिला होता. सत्यशोधक विद्याथीर् संघटनेनेही हा प्रश्ान् छेडला असून राज्यांतील 271 वसतीगृहांची अवस्था सरकारसमोर मांडण्याचा निर्धार केला असल्याचे या संघटनेचे बाबुराव म्हस्के यांनी सांगितले.

पुण्यातही डॉ. बाबासाहेब आंबेडकर मुलांच्या वसतीगृहाच्या दैन्यावस्थेबाबत युवक क्रांती दलाच्या गोपाळ गुणाले यांनी आंदोलनाचा पवित्रा घेतला आहे. या वसतीगृहात जीवनोपयोगी वस्तूंचा ठणठणाट तर आहेच, पण विद्यार्थ्यांना साधे जेवणही मिळत नाही. खाजगी खाणावळीत दोन-तीन मुलांत एक ताट घेऊन मुले कसेबसे अर्धपोटी जीवन जगत आहेत. शिक्षण अधिकारी मळगे यांच्या म्हणण्याप्रमाणे सरकारकडून वर्षाला केवळ 1 लाख 75 हजार रुपये येतात व ते प्रशासकीय बाबीवरच खर्च होतात.

सामाजिक न्याय विभागाचे मंत्री चंदकांत हंडोरे यांनी विद्यार्थ्यांच्या उपोषणानंतर वरळी येथील वसतीगृहाला भेट देऊन संबंधितांना चांगलेच खडसावले होते. तर या पार्श्वभूमीवर सामाजिक न्याय खात्याचे सचिव मुन्शिलाल गौतम यांनी शुक्रवारी तातडीची बैठक मंत्रालयात बोलाविली होती. वसतीगृहासाठी निधी देऊनही सुविधा का उपलब्ध झाल्या नाहीत, याचा जाब त्यांनी या बैठकीत संबंधितांना विचारल्याचे कळते. यासंदर्भातील अहवाल तातडीने देण्याचा आदेशही त्यांनी दिला.

मंत्र्यांना ' फोन लावा ' आंदोलन

राज्य सरकारच्या सामाजिक न्याय विभागाने मागासवगीर्य विद्यार्थ्यांसाठी शिष्यवृत्ती योजना जाहीर केली असून वसतीगृहांत जीवनावश्यक सोयी पुरविण्याची आश्वासने दिली आहेत. मात्र त्याच्या अमलबजावणीत चालढकल होत असल्याने समतावादी छात्रभारती या विद्याथीर् संघटनेने मंत्री व अधिकारी यांना जाब विचारण्यासाठी ' फोन लावा ' आंदोलन पुकारले आहे. या योजनांपासून वंचित राहिलेले शेकडो विद्याथीर् मुख्यमंत्री, उपमुख्यमंत्री, सामाजिक न्यायमंत्री व अधिकाऱ्यांना मागण्यांची तड लागेपर्यंत लँडलाइन व माोबाइलवर सतत फोन लावत राहतील असे संघटनेने जाहीर केले आहे.

 
</text>
</doc>
