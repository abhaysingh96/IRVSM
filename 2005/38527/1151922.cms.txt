<doc>
<docno>1151922.cms.txt</docno>
<text>
 
महाराष्ट्र
सातारा-60.30 टक्के निकाल
[ Friday, June 24, 2005  11:11:10 pm]


सातारा (म. टा. वृत्तसेवा) : सातारा जिल्ह्यातील 25 विद्याथीर् सर्वसाधारण गुणवत्ता यादीत चमकले असून जिल्ह्यातील 42 हजार 442 विद्यार्थ्यांपैकी 25,591 विद्याथीर् उत्तीर्ण झाले आहेत. सातारा जिल्ह्यातील खटाव तालुक्यातील वडूजच्या छ. शिवाजी हायस्कूलच्या अमोल अशोक मांडवे याने 94.93 टक्के गुणांसह कोल्हापूर विभागात दुसरा तर जिल्ह्यात पहिला येण्याचा मान मिळवला आहे.

न्यू इंग्लिश स्कूल, साताराच्या कु. शर्वरी संजीव देशपांडे हिने 94.26 टक्के गुण मिळवून कोल्हापूर विभागात मुलींमध्ये दुसरा क्रमांक मिळविला. सातारच्या आण्णासाहेब कल्याणी विद्यालयाच्या स्मिता शेवाळेने 94 टक्के गुण मिळवून विभागात सातवा व जिल्ह्यात तिसरा क्रमांक मिळवला. वडूजच्याच छ. शिवाजी हायस्कूलचा स्वप्नील अमृत भोकरे 93.33 टक्के गुण मिळवून विभागात मागासवगीर्यांत तिसरा आला आहे. अण्णासाहेब कल्याणी विद्यालयाचा राहुल श्रीकांत महामुनी संस्कृतमध्ये 98 गुण विषयात पहिला आला.

शहरातील गुणवंत

सातारा शहरातील गुणवंत : श्रद्धा सबनीस (अनंत इंग्लिश स्कूल) 17वी, तेजश्री म्हेत्रे 19वी, राहुल महामुनीने 19वा, नेहा पाटील 21वी (तिघे कल्याणी विद्यालय), गायत्री कलमकर (न्यू इंग्लिश स्कूल) 23वी, दिव्यांगना काकडे (कन्याशाळा) 24वी, सागर पवार (सयाजीराव विद्यालय) 12वा, नीलेश साठे 22वा, नीलेश फडतरे 23वा, रमीझ कय्युम मोमीन 25वा हे आहेत.

 
</text>
</doc>
