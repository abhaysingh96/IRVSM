<doc>
<docno>1150981.cms.txt</docno>
<text>
 
लेख
'स्वतंत्र शालांत मंडळा'साठी संघर्ष
[ Friday, June 24, 2005  12:18:27 am]


महाराष्ट्र राज्य माध्यमिक आणि उच्च माध्यमिक शिक्षण मंडळाचा (शालांत शिक्षण मंडळाचा) कोकणासाठी स्वतंत्र विभाग स्थापन करण्यात यावा, ही मागणी आता रत्नागिरी तसेच सिंधुदुर्ग जिल्ह्यांत जोर धरू लागली आहे. प्रशासकीय कारणास्तव राज्यस्तरीय मंडळाची विभागीय पूनर्रचना करताना राज्य सरकारने कोल्हापूर विभागाची नव्याने स्थापना करून त्यात कोल्हापूर, सांगली, साताऱ्यासह रत्नागिरी आणि सिंधुदुर्ग जिल्ह्याचा समावेश केला. (ठाणे आणि रायगड हे जिल्हे मुंबई विभागात मोडतात) या नव्या विभागीय मंडळाकडून गेल्या तीन वर्षांत विद्यार्थ्यांची गुणवत्ता यादी तयार करताना कोल्हापूर आणि सांगली जिल्ह्यांना, विशेषत: तेथील ठराविक महाविद्यालयांनाच, झुकते माप दिले जाते अशी जाहीर तक्रार, रत्नागिरी आणि सिंधुदुर्ग जिल्ह्याच्या शैक्षणिक क्षेत्रातील, अनेक मान्यवरांकडून केली गेली आहे.

गुणवत्ता यादीमध्ये 'निर्माण केलेला' हा असमतोल कोकणच्या शैक्षणिक हिताला मारक ठरेल असे या मान्यवरांचे म्हणणे आहे.

यंदा कोल्हापूर विभागातून बारावीच्या परीक्षेला बसलेल्या 1,01,011 विद्यार्थ्यांपैकी 72,910 उत्तीर्ण झाले. रत्नागिरी जिल्ह्यातून 9,891 विद्याथीर् बसले त्यापैकी 7,618 उत्तीर्ण झाले. सिंधुदुर्ग जिल्ह्यातून 7,645 विद्याथीर् बसले आणि 5936 विद्याथीर् उत्तीर्ण झाले. या दोन जिल्ह्यांची एकत्रित टक्केवारी 77 टक्के, कोल्हापूरची 68.58, सांगलीची 72.77 आणि साताऱ्याची 72.73 आहे. ही टक्केवारी रत्नागिरी आणि सिंधुदुर्गपेक्षा बरीच कमी असून त्या मानाने गुणवत्ता यादीतील विद्यार्थ्यांचे प्रमाण मोठे आहे, असा संबंधितांचा आक्षेप आहे. रत्नागिरी जिल्ह्यातून या वषीर् 12वीच्या परीक्षेमध्ये एकच विद्याथीर् गुणवत्ता यादीत आला आहे. तर कोल्हापूर येथील विवेकानंद कॉलेजमधून 45 विद्याथीर् तर सांगलीच्या विलींग्टन कॉलेजचे 11 विद्याथीर् गुणवत्ता यादीत आले आहेत.

रत्नागिरी जिल्ह्यातील 7,618 उत्तीर्ण विद्यार्थ्यांपैकी 213 विशेष प्राविण्यप्राप्त (80 टक्क्यांच्यावर) विद्याथीर्, 2,107 प्रथम श्रेणीर्, 4,374 द्वितीय श्रेणी आणि 944 तृतीय श्रेणीतील विद्याथीर् आहेत. तर सिंधुदुर्गात 59,363 उत्तीर्ण विद्यार्थ्यांपैकी 163 विशेष प्राविण्यप्राप्त, 1,808 प्रथम श्रेणी, 3,337 द्वितीय श्रेणी आणि 628 तृतीय श्रेणीतील विद्याथीर् आहेत. तर कोल्हापुरात 23,378 विद्यार्थ्यांपैकी, 1,166 विशेष प्राविण्यप्राप्त, 6,657 प्रथम श्रेणी, 12,092 द्वितीय श्रेणी आणि 3,263 तृतीय श्रेणीत आहेत. सांगलीत 526, तर साताऱ्यात 569 विद्याथीर् विशेष प्राविण्यप्राप्त आहेत.

दोन वर्षांपूवीर् मंडळाने 'बार कोड पद्धती' अंमलात आणली. त्यामुळे त्या वषीर् रत्नागिरी जिल्ह्यातून 20 विद्यार्थ्यांचा गुणवत्ता यादीत समावेश होऊ शकला. त्यानंतर परीक्षेतील गुण देण्याच्या कामात पुन:श्च 'हेराफेरी' सुरू झाल्याचा आरोपही काही प्राध्यापक मंडळींकडून केला जातो. या संदर्भात आणखीहीे आरोप केले जात आहेत. ते असे : 1) गुणवत्ता धारकांच्या यादीवर पश्चिम महाराष्ट्राचा अवाजवी प्रभाव आहे 2) त्यात गुणवत्तेपेक्षा अवैध मार्गांचा लाभ घेण्याची प्रवृत्ती आहे 3) पश्चिम महाराष्ट्रामध्ये सामुहिक कॉपी चालते. या सर्व आरोपांचे निराकरण होण्यासाठी या निकालाची योग्य छाननी झाली पाहिजे. तसेच या संदर्भात आणखीही जी कुजबूज आहे; तिचीही सखोल चौकशी झाली पाहिजे अशा या प्राध्यापकांच्या मागण्या आहेत. कोकणातील विद्यार्थ्यांकडे गुणवत्ताच नाही की काय असा प्रश्नही त्यांनी उपस्थित केला गेला आहे.

कोकणासाठी स्वतंत्र शालांत परीक्षा मंडळ असावे ही मागणी पाच वर्षांपूवीर्च करण्यात आली होती. त्याकरिता राज्यभरातील विभागीय शिक्षण मंडळांच्या संयुक्त सभेत एक ठरावही मंजूर केला गेला होता, अशी माहिती रत्नागिरी येथील गोगटे महाविद्यालयाचे प्राचार्य डॉ. सुभाष देव यांच्याकडून देण्यात येते. या स्वतंत्र शालांत मंडळासाठी लोकप्रतिनिधींनी खंबीर भूमिका घ्यावी, असा आग्रहही शैक्षणिक संस्थांच्या अनेक चालकांकडून केला जात आहे. गुणवत्ता यादीच्या प्रश्नावरून शिक्षक, विद्याथीर् आणि त्यांचे पालक यांच्यामध्ये धुमसणाऱ्या असंतोषाची दखल रत्नागिरी जिल्ह्याच्या सर्वपक्षीय नेत्यांनी घेतलेली दिसून येते. आजचा दहावी परीक्षेचा निकाल सदर संघर्ष वाढवितो की क्षमवितो हे सायंकाळपर्यंत कळेलच!

कुमार कदम

 
</text>
</doc>
