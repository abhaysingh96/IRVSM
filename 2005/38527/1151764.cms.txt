<doc>
<docno>1151764.cms.txt</docno>
<text>
 
मायाबाजार
बोले प्रिया...
[ Friday, June 24, 2005  07:09:38 pm]


पुण्यातून मनसोक्त भटकणारी, कायनॅटिक किंवा तत्सम कोणत्याही वाहनावर स्वार होऊन भटकणारी... अशी प्रिया खोपकर तिने तिच्या केवळ मनात साठवून ठेवलीय. आज लोकलच्या धक्क्यातून स्वत:ला सावरत, हा ऊनपावसाचा खेळ तिला वेगळा भासू लागलाय.

तशी ती अजून मंुबईला सरावलेली नाही, पण मंुबईच्या लोकलमधून प्रवास करायला हळूहळू शिकलीय. तिच्यासाठी ही केवळ मायानगरी नाही, तर प्रचंड मोठ्या ऊजेर्चं शहर आहे. केवळ मीठ-भाकरीसाठी या शहराचा मार्ग धरणाऱ्यांना पोटाशी कवटाळणारं आणि तितक्याच 'प्रोफेशनल'पणे साऱ्यांना वागवणारं हे शहर आहे... आयुष्यातील ऊन-पाऊस अनुभवण्यासाठी आता पुणे सोडून प्रिया मुंबईत दाखल झालीय. मंुबईत पाऊलखुणा उमटवण्यासाठी आता तिचा स्ट्रगल सुरू झालाय.

तिच्या मनात अभिनयाबद्दल काहीसा किंतु होता, पण आता हळूहळू त्याबद्दलच्या नवनव्या संकल्पनांनी ती भारून गेलीय. मॉडेलिंगच्या क्षेत्राची परिभाषा तिला चांगलीच ठाऊक होती, पण आता या कॅमेऱ्यासमोर उभं राहताना काहीसं दडपण जाणवतं कारण सेटवरचे सारे जण आपल्याला लहान मुलासारखं समजावतात, ते काहीसं सुखावणारं असलं तरीही मनात घालमेल सुरू असते. कारण मॉडेलिंगमध्ये चेहऱ्यावरचे एक्सप्रेशन्सच बदलावे लागतात. कारण आतातपर्यंत असंख्य प्रिण्ट अॅड्स केल्या, पण कॅमेऱ्यासमोर उभं राहिले ते 'उत्तरायण'च्या बिपीन नाडकणीर्ंचं बोट पकडून... प्रिया सांगत असते.

' उत्तरायण'साठी निवड झाल्यावर चक्क सांगितलं की, अभिनय कशाशी खातात, हे मला माहीत नाही. स्वत:शीच एक स्ट्रगल सुरू झाला. आपल्याला परफॉर्म करायचंय, असं मनाला सांगत राहिले. सुरुवातीला सगळं आदेशानुसार करत राहिले. त्यावेळी प्रयोगशीलता दाखवण्याची संधी शोधत नव्हते. कारण वेगळंच दडपण जाणवायचं. हळूहळू त्या वातावरणाचीही सवय झाली... प्रिया मनमोकळेपणे सांगत असते.

आतापर्यंत मंुबईत केवळ सुटीत मामाकडे फिरायला यायचे. त्यावेळी चौपाटी, शॉपिंग अशी मंुबई डोळ्यासमोर होती. प्रिण्ट अॅड आणि निवडणुकीच्या धामधुमीत एका राजकीय पक्षाच्या प्रचारकीच्या व्हिडिओमध्ये काम केलं होतं. त्यावेळी संजय सूरकरशी ओळख झाली होती. 'अस्मिता चित्र'च्या बॅनरचा दबदबा होताच. 'अवंतिका'साठी कास्टिंग सुरू असल्याचं अनेकदा कानावर आलं होतं, पण त्यावेळी मात्र स्वत: जाऊन स्क्रीन टेस्ट द्यायचा धीर झाला नव्हता. पण ऊन-पाऊसच्या वेळी मात्र सारं बळ एकवटून गेले आणि 'मुक्ता' मला भेटली.

अनेक वळणांच्या वाटेवरून चालताना नेहमी प्रश्न पडतो की, कधीही ठरवून या क्षेत्रात आली नाही. कॉलेजमध्ये असताना जाहिरात केली आणि आता अभिनय.

पुण्यातून मनसोक्त भटकणारी, कायनॅटिक किंवा तत्सम कोणत्याही वाहनावर स्वार होऊन भटकणारी... अशी प्रिया आज तिच्या केवळ मनात साठवलीय. आता लोकलच्या धक्क्यातून स्वत:ला सावरताना तिला कुठेतरी हा पाऊस वेगळा भासू लागलाय.

कॅमेऱ्यामागे असणारी प्रिया स्क्रीनवर जितकी शांत वाटते, त्याच्या दुप्पट ती बडबडी आहे. घरचं कुणीही या क्षेत्राशी दूरान्वयानेही संबंधित नसताना इथे पाऊल टाकताना कुठेही अडचण आली नाही. किंबहुना घरच्यांनीही खूप पाठिंबा दिला. आज त्यांच्या पाठिंब्याशिवाय कोणतीही गोष्ट करता आली नसती, असं नेहमीच गोगोड गुलाबी वाक्य ती बोलते, पण त्यामध्ये आईबाबांनी दाखवलेला विश्वास सार्थ ठरविण्यातील एक इर्ष्या असते.

अमित भंडारी

 
</text>
</doc>
