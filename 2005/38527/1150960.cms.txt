<doc>
<docno>1150960.cms.txt</docno>
<text>
 
देश-विदेश
राजस्थान-पाणी योजनेला केंदाची मदत
[ Friday, June 24, 2005  12:05:19 am]


टोंक (वृत्तसंस्था) : राजस्थानमध्ये पाणी मागणाऱ्या शेतकऱ्यांवर टोंक येथे पोलिसांनी केलेल्या गोळीबारात मरण पावलेल्या शेतकऱ्यांच्या नातेवाईकांना दोन लाख रुपये तर जखमींना दहा हजार रुपयांचे तातडीचे अर्थसाह्य देण्याची घोषणा काँग्रेस अध्यक्ष सोनिया गांधी यांनी टोंक येथे केली.

टंचाईग्रस्त भागासाठी राज्य सरकारने योजना आखल्यास केंद सरकारकडून भरीव अर्थसाह्य दिले जाईल, अशी घोषणाही सोनिया गांधी यांनी केली. शेतकऱ्यांवर झालेल्या गोळीबारानंतर उद्भवलेल्या परिस्थितीची पहाणी करण्यसाठी सोनिया गांधी यांनी गुरुवारी टोंक गावाला भेट दिली, त्यावेळी त्यांनी हे आश्वासन दिले.

शेतीला पाणी मागणाऱ्या शेतकऱ्यांवर सोहेला खेड्यात पोलिसांनी 13 जूनला गोळीबार केला असता एका महिलेसह पाचजण ठार झाले होते. या पोलिसांविरोधात कारवाई करावी आणि बिसालपूर धरणातून तोडीर्सागर पाणलोट क्षेत्रात शेतीसाठी पाणी सोडण्यात यावे, अशा मागण्यांचे निवेदनही सोनियांना देण्यात आले. त्यावेळी पाणी प्रश्ानवर मात करण्यासाठी राजस्थान सरकारला केंदाकडून सर्वतोपरी मदत मिळेल, असे आश्वासन त्यांनी दिले.

मृत शेतकऱ्यांच्या कुटुंबियांचे सांत्वन करण्यासाठी सोनिया गांधी यांनी भवारी आणि जिऱ्हाणा जिल्ह्याचा गुरुवारी दौरा केला. जखमींची त्यांनी आस्थेने चौकशी केली. 'जाट महासभे'तफेर् पाण्यासाठी आंदोलन करणाऱ्या आणि मृत शेतकऱ्यांविरुद्ध दाखल 49 खटले मागे घेण्याचे निवेदनही सोनियांना देण्यात आले. सोनिया गांधींबरोबर या दौऱ्यात ज्येष्ठ नेते शीशराम ओला, केंदीय खाणकाम मंत्री, नमोनारायण मीना, केंदीय पर्यावरण आणि वन राज्यमंत्री अशोक गेहलोत हे होते. सोनिया गांधी यांचे टोंक येथे आगमन झाले त्यावेळी पावसाला सुरुवात झाल्याने लोकांनी आनंदून सोनिया गांधी यांच्या नावाने घोषणा दिल्या.

 
</text>
</doc>
