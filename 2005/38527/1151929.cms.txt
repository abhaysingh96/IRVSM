<doc>
<docno>1151929.cms.txt</docno>
<text>
 
लेख: एअरमेल
मदत करा पदवीधरांना!
[ Friday, June 24, 2005  11:20:28 pm]


पदवी घेणाऱ्यांना नोकरी मिळायला वेळ लागतो. पगारही समाधानकारक नसतो. शिक्षणाचं असं अवमूल्यन कधीच झालं नव्हतं. कला शाखेची निवड करणाऱ्यांना तर विज्ञान शाखेतील सहकाऱ्यांपेक्षा कमी पगार मिळतो. पुढच्या महिन्यात ब्रिटनमधील सहा लाख विद्याथीर् पदवीधर होत आहेत. पण त्यांच्या पालकांना आनंद वाटण्याऐवजी काळजीच वाटतेय...

पदवी घेतली पुढे काय असा प्रश्न फक्त भारतातल्या तरुणांसमोर आहे, असं तुम्हाला वाटत असेल तर ते चूक आहे. हा प्रश्न सहा लाख ब्रिटीश पालकांसमोरही आहे.

बिल मॉर्गनच्या पालकांचं मुलाला ऑक्सफर्डला पाठवण्याचं स्वप्न भंगलं. त्यावेळी त्यांना माहिती नव्हतं की त्याने पदवी घेतल्यानंतर त्याला आठवड्याला 190 पौंड एवढ्या पगारावर काम करावं लागेल. बॅलिओल कॉलेजमधून बाहेर पडून दोन वर्षं झाल्यानंतर त्याला पहिला पगार मिळवून देणारी नोकरी करण्याची संधी मिळाली. अगदी कमी पगारावर त्याला काम करावं लागलं. पगार दुकानात काम करणाऱ्या मदतनीसाला मिळतो, त्याहीपेक्षा कमी. तो सध्या 'हाऊस ऑफ कॉमन्स'मध्ये काम करतोय. त्याचे रूममेटही त्याच शहरात नोकरी करतात. पण त्यांचा पगार बिलच्या पगाराच्या दुप्पट. त्याने फिलॉसॉफी, पॉलिटिक्स आणि अर्थशास्त्र विषय घेऊन पदवी मिळवली. मार्क्स चांगले होते. त्या तुलनेत त्याला मिळणारा पगार कमीच. त्याच्या आईलाही त्याचा पगार कमी असल्याचं वाटतंय. पण त्या आधी तो जिथे काम करायचा तिथे त्याला पगारही दिला जात नव्हता. त्या तुलनेत ही परिस्थिती बरीच, असा विचार तिने केला. याच पगारावर आणखी किती काळ काम करायचं, अशी खंत असणारा बिल हा एकटाच नाही. इंग्लंडमध्ये अनेक पदवीधर अशाच स्थितीत आहेत.

एका पाहणीनुसार जे विद्याथीर् ए-लेव्हलनंतर थेट काम करण्यास सुरूवात करतात त्यांना सरासरी एक लाख चाळीस हजार ते चाळीस लाख पौंड वर्षाला मिळतात. पण पदवी घेणाऱ्यांना नोकरी मिळायला वेळ लागतो. पगारही समाधानकारक नसतो. अशाप्रकारे शिक्षणाचं अवमूल्यन कधीच झालं नव्हतं. कला शाखेची निवड करणाऱ्यांना तर विज्ञान शाखेतील सहकाऱ्यांपेक्षा कमी पगार मिळतो. पुढच्या महिन्यात ब्रिटनमधील सहा लाख विद्याथीर् पदवीधर होत आहेत. पण त्यांच्या पालकांना आनंद वाटण्याऐवजी काळजीच वाटतेय.

दहा वर्षांपूवीर्पर्यंत पदवीधरांची परिस्थिती आथिर्कदृष्ट्या चंागली होती. त्यांना विद्यापीठातून पदवी घेऊन बाहेर पडताच नोकरी मिळत होती. शिवाय इतका पगार मिळत होता की ज्यातून त्यांना काही वर्षांतच घर खरेदी करता येत होतं. शिवाय कंपनीकडून मिळणाऱ्या पेन्शन योजनेचा लाभ त्यांना लवकरच मिळू लागत असे. आज मात्र तशी परिस्थिती राहिली नाही. खरेदी क्रेडिट कार्डावरच करावी लागते. शिक्षणासाठी काढलेलं कर्ज फेडण्यात इतका कालावधी जातो की घर किंवा फ्लॅॅट घेणं अनेक वर्ष शक्यही होत नाही.

पदवीपर्यंतच्या शिक्षणासाठी साधारणत: 13,500 पौंड इतकं कर्ज काढावं लागतं. कर्जफेडीसाठी सव्वा सात वर्षं लागतात. तर दरमहा दीडशे पौंडचा हप्ता द्यावा लागतो. सध्याच्या विद्यार्थ्यांना त्यांच्या पालकांपेक्षा अधिक काळ काम करावं लागतं. जेणेकरून त्यांना पेन्शन मिळू शकेल. शिवाय त्यांच्या राहणीमानाचा खर्चही मोठा आहे.

पदवीच्या शिक्षणासाठी आकारण्यात येणारी फी वाढत चालली आहे. 1995मध्ये शिक्षणाचा खर्च वर्षाला तीन हजार पौंड होता. तर हा खर्च आता चार लाखांच्या घरात गेला आहे. ब्रिटनच्या पार्लमेण्टमध्येही त्याची चर्चा झाली. स्वान्सी विद्यापीठाचे प्राध्यापक पीटर स्लोन आणि निगेल ओलिरी यांनी केलेल्या संशोधनानुसार पदवीधरांची संख्या मोठ्या प्रमाणावर वाढल्यामुळे त्यांच्या उत्पन्नात घट होत गेली आहे. त्यामुळेच त्यांना अगदी कमी पगारावर काम करावं लागतं. वर्षाला तीन हजार पौंड कमवणाऱ्या पदवीधरांचा अभ्यास त्यांनी केला. त्यानुसार पदवीधर होऊन नोकरी करणाऱ्यांना ए-लेव्हलनंतर नोकरी करण्याऱ्यांपेक्षा कमी पगार असतो.

हीच परिस्थिती लक्षात घेऊन काही विद्याथीर् अधिक उत्पन्न मिळवून देणाऱ्या विषयांची निवड करतात. विद्याथीर् आर्ट्सपेक्षा इंजिनीअरिंग किंवा विज्ञान शाखेची पदवी मिळवण्याचा विचार करायला लागले आहेत. गणित किंवा अन्य विषयांत पदवी घेतल्यास त्यांना अन्य विषयातील पदवीधरांपेक्षा 22,2000 पौंड अधिक मिळू शकतात. मॅथ्यू रोझचे पदवीचे विषय होते प्राणी आणि वनस्पतीशास्त्र. 1998 मध्ये पदवी मिळवूनही त्याला चांगली नोकरी मिळत नव्हती. 28 वर्षांच्या रोझला वर्षाला एकोणीस हजार पौंड पगार आज मिळतो. त्यासाठी मधली महत्त्वाची वर्षं फुकट गेली. शिवाय त्यातून आज मिळणारा पगार समाधानकारक नाहीच.

पदवीच्या अवमूल्यनाचा परिणाम म्हणून पदवीधरांची संख्या कमी होत आहे. 1995च्या तुलनेत 1999मध्ये पदवी घेतलेल्यांची संख्या कमी होत गेली आहे, असं निरीक्षण वॉरविक युनिव्हसिर्टीचे प्रा. पीटर एलियास यांनी नोंदवलं आहे. आथिर्कदृष्ट्या पदवी घेणं कमी फायदेशीर ठरल्यानेच ही परिस्थिती ओढवली आहे. दरम्यानच्या काळात पदवी शिक्षणाच्या फायद्यांचीही चर्चा होऊ लागली. इंग्लंडच्या हायर एज्युकेशन फंडिंग काउन्सिलचे चीफ एक्झिक्युटिव सर हॉवर्ड न्यूबाय यांच्या मते, पदवीमुळेच तुम्हाला चांगला पगार मिळू शकतो इतकंच नव्हे तर शिक्षित असलेल्या व्यक्तीला एक विशिष्ट दर्जा पदवीमुळेच मिळतो. शिवाय पदवी घेतल्यामुळेच कोणता कोर्स करावा किंवा कोणतं क्षेत्र निवडावं, याचं भान येतं. ग्रॅज्युएटस् रिक्रुटमेण्ट संघटनेचे चीफ एक्झिक्युटिव कार्ल गिलिएर्ड यांच्या मते, अकाउण्टन्सी, इन्व्हेस्टमेण्ट बँक्स, लॉ र्फम्स, इंजिनीअरिंग किंवा इण्डस्ट्रीअल कंपन्या, रिटेल आणि सार्वजनिक क्षेत्रात या वर्षांत मोठ्या प्रमाणावर नोकऱ्या उपलब्ध आहेत. तर अकाउण्टन्सी फर्म, सार्वजनिक क्षेत्र, ट्रान्सपोर्ट क्षेत्रात पगारातही चांगली वाढ झाली आहे. सध्या पदवीधरांची बावीस हजार पौंडपासून पगार मिळण्याची शक्यताही त्यांनी व्यक्त केली आहे. पण तरीही पदवीधरांचं जे अवमूल्यन होतं ते पाहून पालक धास्तावले. कारण अनेक अशा व्यक्ती आहेत ज्यांनी पदवीही मिळवलेली नाही पण ते कोट्यधीश आहेत. त्या यादीत सर क्लाइव्ह सिनक्लेअर, सर रिचर्ड ब्रॅन्सन, लॉर्ड हॅन्सन, चार्ल्स सात्ची, सर राल्फ हॅल्पर्न आणि अॅलन शुगर यांची नावं आहेत. अशावेळी आपल्या मुलांना खरंच पदवी घेण्यासाठी विद्यापीठात पाठवायचं काय, असा प्रश्न पडतो.

डेनिस रॉअलेज यांचा मुलगा मॅट याने रात्री सुपरमाकेर्टमध्ये काम करून पदवीपर्यंतचं शिक्षण घेतलं. बायोकेमिस्ट्री विषयातून नॉटींगहॅम युनिव्हसिर्टीतून पदवी घेतली. पदवी मिळाल्यानंतर एखादा चमत्कार घडेल, अशी अपेक्षा त्याला नव्हती पण त्याला चांगल्या नोकरीसाठी बरीच वाट पाहावी लागली. खरं तर शिक्षण घेत असताना ज्या बौद्धिक विकासाची अपेक्षा आपण करतो तो होतो. पण पदवीचा उपयोग पगार किंवा करिअरसाठी फारसा होत नाही, हे विद्यार्थ्यांना जाणवलं आहे. त्यामुळेच पदवी घेताना नेमका कोणता अभ्यासक्रम निवडायचा यावर आता विद्याथीर् जास्त लक्ष देत आहेत. तर ओ लिएरी यांच्या मते, तुम्ही जर चांगले विद्याथीर् असतील तर तुम्ही नेहमीच सवोर्त्तम राहाल. तुम्ही शिक्षण घेण्यासाठी जी गुंतवणूक कराल त्यांचं फळ तुम्हाला निश्चित मिळेलच. अर्थात तुम्ही कोणत्या विषयाची निवड करता यावर सारं काही अवलंबून असेल, हे मात्र नक्की.

अपर्णा पाटील
रूपांतर

 
</text>
</doc>
