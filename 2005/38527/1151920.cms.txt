<doc>
<docno>1151920.cms.txt</docno>
<text>
 
महाराष्ट्र
औरंगाबाद : अनिल सुलाखे प्रथम
[ Friday, June 24, 2005  11:09:52 pm]


औरंगाबाद (म. टा. वृत्तसेवा) : औरंगाबाद विभागात सरस्वती भुवन हायस्कूलचा अमोल अनिल सुलाखे गुणवत्ता यादीत सर्वप्रथम आला. बीडच्या संस्कार विद्यालयाची ऋतुजा राजीव उन्हाळे ही विद्याथिर्नींमध्ये विभागात सर्वप्रथम आली. औरंगाबादच्या सर्वसाधारण गुणवत्ता यादीत तिचा दुसरा क्रमांक असून ती राज्यात मुलींमध्ये तिसरी आली.

परळीच्या भेल सेकंडरी स्कूलची ऋचा रामकृष्ण चव्हाण ही मागासवगीर्यात तर मुस्तफा उर्दू रात्र शाळेची महेराज फातेमा रात्रशाळा प्रवर्गात प्रथम आली. अंपग विद्यार्थ्यांमध्ये गुरुदेव समंत भद विद्यामंदिर, वेरूळ येथील कमलेश कचरूदास वैष्णव प्रथम आला.

या विभागातही मुलींचे उत्तीर्णतेचे प्रमाण 68 टक्क्यांहून जास्त व मुलांचे प्रमाण 59 टक्के आहे. विभागात सर्वप्रथम आलेल्या अमोल सुलाखेने 95.46 टक्के गुण प्राप्त केले. आयआयटीला प्रवेश घेण्याची त्याची इच्छा आहे. ऋतुजा उन्हाळेने कोठेही शिकवणी न लावता केवळ स्वयंअभ्यासावर यश मिळवले. वैद्यकीय क्षेत्रात संशोधन करण्याचा मानस तिने व्यक्त केला. ऋचाला डॉक्टर व्हायचे आहे.

जालन्यात एकमेव विद्याथीर् गुणवत्ता यादीत

जालना : गुणवत्ता यादीतील 105 विद्यार्थ्यांत जालना जिल्ह्यातील केवळ एकाच विद्यार्थ्याचा समावेश आहे. तौसिफ अहमद अब्दुल गनी हा उर्दू हायस्कूलचा विद्याथीर् असून त्याच्या यशाने यादीत जिल्ह्याचे खाते उघडले. मुली उत्तीर्ण होण्याची टक्केवारी जिल्ह्यातील आठही तालुक्यांत मुलांपेक्षा अधिक आहे. एका शाळेचा निकाल शून्य टक्के तर एका शाळेचा निकाल शंभर टक्के लागला आहे. जिल्ह्यात सर्वाधिक निकाल (58 टक्के) जालना तालुक्याचा आहे.

 
</text>
</doc>
