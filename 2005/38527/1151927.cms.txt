<doc>
<docno>1151927.cms.txt</docno>
<text>
 
लेख: नोंद
मयुरेश मराठे
[ Friday, June 24, 2005  11:17:32 pm]


ग्रहतारे निरीक्षणाच्या वेडापोटी इंटरनेटवर मुशाफिरी करताना मयुरेश मराठेचे डोळे नासाच्या साइटवर दिसणाऱ्या एका योजनेकडे गेले. त्यातील आवाहनानुसार त्याने विक्रोळीत वेचलेला एक दगड मंगळावरच्या जीवसृष्टीचा वेध घेण्यासाठी सज्ज झाला आहे. आकाशात फिरणारे असंख्य तारेतारका आणि ग्रह हा माणसाच्या दृष्टीने नेहमीच कुतूहलाचा विषय ठरला आहे. खगोलशास्त्रात रूची असणाऱ्या शास्त्रज्ञांना परग्रहावरच्या जीवसृष्टीचाही वेध घ्यावासा वाटतो.

मंगळावर जीवसृष्टी आहे का, हे असेच एक कोडे उलगडण्याच्या प्रयत्नात गेली काही वषेर् खगोलशास्त्रज्ञ गुंतले आहेत. मंगळावरील संशोधनासाठी पाठविण्यात आलेल्या रोव्हर यानाच्या मोहिमेमध्ये महत्त्वाचा वाटा असलेले भारतीय वंशाचे शास्त्रज्ञ डॉ. अमिताभ घोष हे नुकतेच मुंबईत आले होते. त्यात त्यांनी मयुरेश मराठे आणि अनमोल नथानी यांच्या प्रयत्नांचे कौतुक केले. दादरच्या मॉडर्न इंग्लिश स्कूलमध्ये शिक्षण घेतल्यानंतर मयुरेशने कीतीर् कॉलेजमधून फिजिक्समध्ये पदवी घेतली. खगोलशास्त्राची आवड मात्र त्याला लहानपणापासूनच होती.

वरळीच्या नेहरू तारांगणात जतीन राठोड यांचे त्याला नेहमी मार्गदर्शन असायचे. मयुरेश आज आयटीक्यू या फर्ममध्ये काम करतो. करिअरची वाट वेगळी झाली, तरी त्याने आपल्या खगोलशास्त्र आणि अंतराळविज्ञानाचा छंद कायम जोपासला. त्यामुळेच तर 'रॉक अराऊन्ड द र्वल्ड' या नासाच्या योजनेवर त्याचे लक्ष गेले. विज्ञान-तंत्रज्ञानाचा प्रसार करायचा, तर तरुणांना त्यात सहभागी करून घ्यायला हवे, या हेतूनेच नासाने हा उपक्रम राबविला होता. साइटवरची माहिती वाचल्यावर प्रथम लोणार किंवा पुण्याजवळचा एखादा दगड पाठवायचा, त्याचा बेत होता.

नंतर विक्रोळीतच एक वेगळा दगड त्याला दिसला आणि त्याने तो पोस्टाने नासाकडे पाठविला. नासामध्ये त्यावर संशोधन केल्यावर मंगळावर सापडणारे दगड आणि हा दगड यांच्या गुणधर्मात सार्धम्य आढळले. याबद्दलचे पत्र वाचून मयुरेशला खूप आनंद झाला. हा बहुमान कॉलेजमध्ये मिळाला असता, तर आणखी आनंद झाला असता, असेही आज मयुरेशला वाटते. मयुरेश त्यात सहभागी झाला, हे विशेष आहे. आज मयुरेशसारख्या अनेक मुलांना या विषयाची ओढ आहे, आवड आहे. त्यांच्यात संशोधनाची क्षमताही भरपूर आहे. त्याला योग्य प्रवाहामध्ये आणण्याची आज गरज आहे.

 
</text>
</doc>
