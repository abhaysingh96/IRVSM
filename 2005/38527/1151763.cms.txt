<doc>
<docno>1151763.cms.txt</docno>
<text>
 
छोटा पडदा
डायलॉग मास्टर???
[ Friday, June 24, 2005  07:09:06 pm]


नाही नाही, तुमच्या टीव्हीच्या साऊण्ड इफेक्टमध्ये अजिबात प्रॉब्लेम नाहीये. उगीच व्हॉल्युम वाढवून शेजाऱ्यांच्या भिंतींना सद्गदित करू नका. काही कलाकारांचे संवाद ऐकताना शब्द नीटसे कळत नाहीतच. अॅक्टिंगचा अर्थ आधी समजतोच किती मोजक्या जणांना! त्यात डायलॉग डिलिवरी चाबूक नसेल, तर फारच प्रॉब्लेम होतो. तुमचा राग त्या बिचाऱ्या टीव्हीच्या नाजूकशा बटणावर निघतो...

तुम्ही असं करा, विचित्र आवाजाचे कलाकार शोधून काढा. त्यांच्या उच्चारशास्त्राच्या स्टाइलचं निरीक्षण करा. त्यातल्या स्पष्ट कळणाऱ्या शब्दांची संख्या किती, यावर फ्रेण्ड्समध्ये मस्त पैज लावा. जो हरेल, त्याला त्याच कलाकाराच्या सीरिअलचं रिपिट टेलिकास्ट बघायला लावायचं!

पहिली बेट गिरीश ओकसाठी लावता येईल. ते बोलायला लागले, की साऊण्ड सिस्टममध्ये हमखास काहीतरी गडबड होते. कसं कोण जाणे, पण त्यांचे शब्दच ऐकू येत नाहीत. गिरीश ओकच्या संवादांमध्ये किती शब्द स्पष्ट कळतात, यावर मित्रांमध्ये पैज लावून टाका.

बेट लावायला दुसरी एक संधी आहे. नीना कुळकणीर् आणि मनोज जोशी एका वाक्यात किती उसासे टाकतात, ते मोजायचे. दोष त्यांचा नाही. विचारपूर्वक अभिनय करता करता, असं होत असावं.

' आभाळमाया' सीरिअल तुम्हाला आठवत असेलच. सुकन्या कुलकणीर्-मोने हिचा अभिनयही आठवत असेल. तिला डोळ्यातून उत्तम व्यक्त होता येत होतं. रडणंबिडणंही बऱ्यापैकी. तरीदेखील मधूनच अस्पष्ट शब्दोच्चार निसटायचेच. 'आभाळमाया' ऐन भरात असताना ऐकण्यात आलेला हा किस्सा. 'ज्ञानवधिर्नी'चा उच्चार सुकन्या चुकून 'न्यानवधिर्नी' असा करायची. एका सीनसाठी दिग्दर्शक विनय आपटेला बरेच रिटेक घ्यावे लागले होते म्हणे! एका शोच्या वेळी भर स्टेजवर 'ध्वनिफित'चा 'ध्वध्वीफित' असा केलेला उच्चारही बराच गाजला होता.

डायलॉग कोणताही असो, संजय मोनेचं मनगटापासून खांद्यापर्यंत हात हलवणं आणि जरा काही झालं, की अविनाश नारकरचं हाताचा पंजा थरथरवणं याच्या मागचा अर्थ त्यांनाच ठाऊक! अंगविक्षेप करण्याच्या नादात आवाजातला चढ-उतार मेण्टेन करणं हल्ली ते पार विसरून गेल्यासारखे वाटतात.

आवाजाचा विषय निघालाच आहे, तर हर्षदा खानविलकरचं नाव घ्यायलाच हवं. ही आवाजाचं सीरिअसली काहीच का करत नाही? बरं, तिला राणी मुखजीर्चं उदाहरणही देता येत नाही. राणी दिसायला गोड असल्यामुळे स्क्रीनवर तिचा आवाज खटकत नाही. पण हर्षदा..!

ऋजुता देशमुखविषयी काय सांगणार? रडक्या आवाजात ती संवाद बोलत असते. गोड चेहऱ्याच्या बळावर हिला कामं मिळतात. मग गोड गोड बोलताना इतकं रडू का बरं येत असावं? तशीच ती राणी गुणाजी. अनुनासिक स्वरांवर इतकं प्रभुत्व आणखी कोण गाजवणार? सर्वात हास्यास्पद गोष्ट म्हणजे, दोघी करतात काय, तर निवेदन!

पुुरुषी आवाजासाठी वंदना गुप्ते, शुभांगी गोखले आणि अश्विनी काळसेकर यांच्यात एकीकडे वेगळीच स्पर्धा सुरू आहे.

दंतव्य, ओष्ठव्य आणि तालव्य नावाचे उच्चाराचे प्रकार असू शकतात, हे किती जणांना माहीत आहे, ते विचारा. श्वेता भोसले आणि पूनम गुलाटी या तर उच्चारशास्त्रापासून मैलोन्मैल दूर आहेत. इंग्रजाळलेलं बोलायला काही हरकत नाही, पण मोडकंतोडकं बोलून अगदीच स्वत:ची शोभा होऊ देऊ नये ना!

उच्चारांवर प्रभुत्व नसलेले यापैकी काही कलाकार शब्द बोलायला शिकवण्याचे अभिनयाचे क्लासेस घेतात, हे ऐकल्यावर अधिकच काळजी वाटायला लागते. पण कोण म्हणतं, की अभिनयाबरोबर आवाजातील चढउतार शिकणं महत्त्वाचं? छे छे, असं काही नसतं. खोटं वाटत असेल, तर प्रिया खोपकर, अनिकेत विश्वासराव (ऊन-पाऊस), राजेश शृृंगारपुरे (भाग्यविधाता) यांना विचारा.

किन्नऱ्या आवाजाविषयी प्रिया खोपकर चांगलं मार्गदर्शन करू शकते. अनिकेत विश्वासरावच्या खांद्यावर खरंतर केवढं मोठं ओझं आहे. पण भलत्या स्टाइलच्या आहारी गेल्यामुळे ओढूनताणून संवाद बोलून वेळ मारून न्यावी लागतेय. राजेश शृृंगारपुरेची व्यथा जास्त जेन्युइन आहे. कशी? 'भाग्यविधाता'मध्ये त्याला एक सोडून दोन नायिका. त्याला संकोच नाही वाटणार, तर काय होईल? तो साधाभोळा मुलगा कसा लाजल्यासारखा, घुसमटल्यासारखा संवाद रेटत असतो. व्हॉइस मॉड्युलेशन वगैरे गोष्टी लक्षात राहतात कुठे अशा वेळी? तर आता तुम्ही ठरवा, की टाइमपास कसा करायचा?

संशोधन करण्यासाठी, बेट लावण्यासाठी चिक्कार पर्याय तुम्हाला उपलब्ध करून दिलेत. सांगायचा मुद्दा असा, की या लोकांच्या संवादाचे निस्तरता न येणारे घोळ, उच्चारांच्या अजब लकबी आणि आवाजाचे इरसाल नमुने जरा लक्ष देऊन ऐका. यंदाच्या कॉलनीतल्या नाटकात उपयोग होईल.

मिस अॅण्टेना

 
</text>
</doc>
