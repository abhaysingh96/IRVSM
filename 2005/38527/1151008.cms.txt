<doc>
<docno>1151008.cms.txt</docno>
<text>
 
देश-विदेश
'कौटुंबिक' छळापासून महिलांना संरक्षण
[ Friday, June 24, 2005  12:43:35 am]


नवी दिल्ली (म. टा. विशेष प्रतिनिधी) : घरातील महिलांशी वादावादी करताना पुरुषांना यापुढे दहादा विचार करावा लागेल. नातेवाईक महिलांना शिवीगाळ, मारहाण करणाऱ्या, त्यांचा शारीरिक, लैंगिक, मानसिक किंवा आथिर्क छळ करणाऱ्या किंवा असा छळ करण्याची धमकी देणाऱ्यांना यापुढे तुरुंगाची हवा खावी लागेल.

केंदीय मंत्रिमंडळाच्या गुरुवारी झालेल्या बैठकीत 'कौटुंबिक हिंसे'ची व्यापक व्याख्या करणारे 'महिला संरक्षण विधेयक' संसदेत मांडण्याचा निर्णय घेण्यात आला. हुंड्यासाठी महिला किंवा तिच्या नातेवाइकांचा छळ करणाऱ्यांना शिक्षा करण्याची तरतूदही त्यात आहे.

परस्परसहमतीने लग्नाशिवाय एकत्र राहणारे, एकत्र कुटुंब, दत्तकविधान, अविवाहित बहीण, कुटुंबातील दिवंगत व्यक्तीची पत्नी अथवा विधवा यांनाही या तरतुदी लागू होतील.

विधेयक मंजूर झाल्यानंतर घर पत्नीच्या नावावर असो की नसो, पतीच्या घरात राहण्याचा कायदेशीर अधिकार तिला मिळेल. कौटुंबिक हिंसेपासून महिलांचे कायदेशीर संरक्षण करण्याचा अधिकार मॅजिस्ट्रेट दर्जाच्या अधिकाऱ्याला असेल. अत्याचारित महिलांच्या संरक्षणासाठी विशेष अधिकाऱ्याच्या नियुक्तीचा तसेच या स्वरूपाचे काम करणाऱ्या स्वयंसेवी संस्थांची नोंदणी करण्याची तरतूदही या विधेयकात आहे.

कौटुंबिक हिंसेपासून महिलांचे संरक्षण करण्यात सध्याचे कायदे अपुरे पडत असल्याने हा नवा कायदा करण्यात येणार आहे, असे संरक्षणमंत्री प्रणव मुखजीर् यांनी या बैठकीनंतर सांगितले.

सर्वसामान्यांना औषधे माफक दरात उपलब्ध होण्यासाठी आयुवेर्द, सिद्ध सायन्स, युनानी आणि होमिओपथीचे शिक्षण तसेच उपचारांना मान्यता देण्यासाठी केंदीय परिषद स्थापण्याचा प्रस्तावही मंत्रिमंडळाने मांडला. रेल्वे कर्मचाऱ्यांना मिळणारी मोफत रेल्वेप्रवासाची सवलत रद्द करण्याची रेल्वे पॅनलची शिफारस मंत्रिमंडळाने फेटाळली. ही सवलत यापुढेही सुरूच राहणार आहे.

अफगाणिस्तानात पायाभूत सुधारणांच्या पुननिर्मिर्ती प्रकल्पांतर्गत काबूल ते उझबेकिस्तान दरम्यान वीजपुरवठा पूर्ववत करण्यासाठी 220 केव्हीची दुहेरी लाइन टाकण्याचा आणि नव्या वीज उपकेंदाची निमिर्ती करण्याच्या प्रस्तावालाही मंत्रिमंडळाने मान्यता दिली. या दोन प्रकल्पांसाठी सरकारतफेर् अनुदानाच्या स्वरूपात 478.72 कोटी रुपये खर्च होणार आहेत.

 
</text>
</doc>
