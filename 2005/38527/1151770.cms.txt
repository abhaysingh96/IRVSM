<doc>
<docno>1151770.cms.txt</docno>
<text>
 
सदर
अॅडभिनय
[ Friday, June 24, 2005  07:11:46 pm]


वडील ' रमेश' आणि आई 'सीमा' अशी केवळ चार शब्दांमध्ये संपूर्ण महाराष्ट्राला पटणारी ओळख असूनही स्वत:च्या कर्तृत्वावर जाहिरात क्षेत्रात येऊन 'अभिनय देव'ने अल्पावधीतच एक तडफदार व कुशल अॅड फिल्म मेकर म्हणून नाव कमावलं आहे.

आईवडिलांकडून कलेचा मिळालेला वारसा म्हणा किंवा कलेच्या वृक्षाची मुळं घरातच असल्यामुळे म्हणा अभिनयला लहानपणासूनच चित्रकलेची आवड होती. 'चित्रपट क्षेत्रात यायचं असेल, तर जरूर या, मात्र आधी शिक्षण पूर्ण करा असं आईबाबा आम्हा मुलांना नेहमीच सांगत. शिक्षण असं घ्या की, त्यामुळे तुम्ही स्वत:च्या पायावर समर्थपणे उभे राहू शकाल. म्हणूनच मी जे.जे. स्कूलमधून कमशिर्अल आर्टसाठी नव्हे तर आकिर्टेक्चरसाठी अॅडमिशन घेतलं. आकिर्टेक्ट झालो आणि पुण्यात चक्क एका फर्ममध्ये नोकरी पत्करली. तिथे जवळपास एक वर्ष मी नोकरी केली. आकिर्टेक्चरच्या कामात बऱ्यापैकी रुळलोही. मात्र 1992 मध्ये बाबांना हार्टअॅटॅक आल्यामुळे मला पुणे सोडून मंुबईला यावं लागलं.' अभिनय सांगत होता.

मंुबईत आल्यावर अभिनयवर रमेश देव दूरदर्शनसाठी बनवत असलेल्या 'चतुराई' या सिरिअलचे बाकी राहिलेले एपीसोड पूर्ण करण्याची जबाबदारी पडली. त्यातूनच एका आकिर्टेक्टचा फिल्ममेकरमध्ये रूपांतर झालं. जाहिरात विश्वातील आपल्या करिअरची सुरुवात अभिनयने 'ओ अॅण्ड एम' या जाहिरात एजन्सीमधून केली. कॅडबरी चॉकलेटच्या खरेदीबरोबर एक ग्रिटिंग कार्ड फ्री अशी स्कीम असलेली जाहिरात ही त्याची पहिली असाइनमेण्ट होती. या जाहिरातीत ग्रिटिंग कार्डच्या आत लहानमुलांसाठी चालतीबोलती प्रभावी चित्रं होती जी बच्चे कंपनीमध्ये खूप पॉप्युलर झाली होती.

ओ अॅण्ड एममध्ये जवळपास पाच वषेर् काम केल्यानंतर तिथे अभिनयला क्रिएटिव्ह डिरेक्टर-फिल्म डिपार्टमेण्ट अशी बढती मिळाली. त्यानंतर त्याने हायलाइट प्रॉडक्शन्स या कंपनीसाठी अनेक अॅड फिल्म्स बनवल्या. अशाप्रकारे पाचसहा वर्षात सुमारे 100-150 अॅड फिल्मस् बनवल्यानंतर त्याने स्वत:च अॅड फिल्मची निमिर्ती करायचं ठरवलं. रमेश देव प्रॉडक्शन्स ही घरची कंपनी होतीच आणि स्वतंत्रपणे अॅड फिल्म निमिर्तीची धुरा त्याने हाती घेतली.

अभिनयने दिग्दशिर्त केेलेल्या इंडियन एअरलाइन्सच्या जाहिरातीत विमानातून प्रवास करणारी एक लहान मुलगी सहप्रवाशाला सीटबेल्ट कसा बांधावा, खाण्यासाठी असलेला ट्रे कसा लावावा, सीट मागे कशी करावी, याचं प्रात्यक्षिक दाखवतेय, अशी होती. त्या लहान मुलीला वाटणारा तो नवखा सहप्रवासी प्रत्यक्षात त्याच विमानाचा पायलट असतो. लहान मुलांनासुद्धा या विमानांमधल्या सोयी हाताळता येऊ शकतात आणि सहजपणे प्रवास करता येऊ शकतो, हा त्यामागचा आशय इतक्या निरागसपणे त्याने मांडला होता की पाहणारा नकळतपणे त्या जाहिरातीमध्ये गुंतून पडत असे आणि त्याच्या ओठावर स्मितहास्य येत असे.

' कछुआ' छाप मच्छर अगरबत्तीच्या अभिनयने केलेल्या जाहिराती सध्या टीव्हीवर गाजत आहेत. भारती आचरेकरने मच्छरला केवळ डोळ्यांनीच दटावणं, झोपलेल्या माणसाने कानावर गुणगुणणाऱ्या मच्छरला कानाच्या पाळीनेच फटकावणं, या त्याने बनवलेल्या जाहिराती निश्तिच दाद देण्याजोग्या आहेत. नॅशनल असोसिएशन ऑफ ब्लाइण्डसाठी अभिनयने बनवलेल्या जाहिरातीला 2002 सालचं कान फेस्टिव्हलमध्ये फायनलिस्टचं, एशियापॅसिफिक स्पधेर्त ब्रॉन्झ व अॅबी अॅवॉर्ड्समध्ये सिल्व्हर मेडल असे तीन सन्मान मिळाले होते. याशिवाय टॉरटॉइज कॉइल्ससाठी कॅम्पेन ऑफ द इयर 2005, सिल्व्हर मेडल आणि अॅबी अॅवॉर्ड मिळालं होतं. टाटा सुमो व्हिक्टासाठी सिल्व्हर मेडल, इंडियन एअरलाइन्ससाठी सिल्व्हर मेडल, बजाज फॅन्ससाठी 2002 सालचं एशिया पॅसिफिकचं फायनलिस्ट असे अवॉर्ड मिळाले आहेत. अन्नपूर्णा सॉल्टच्या जाहिरातीत प्रशांत दामले झाडावर बसून फांदी तोडतोय असं दाखवलं होतं. या जाहिरातीला गेल्या वषीर्चं रापा अॅवॉर्ड मिळालं. अभिनयने बनवलेल्या टाटा एआयजी लाइफ, फिलिप्स टीव्ही, मॅनहटन क्रेडिट कार्ड, ओपेल कॉर्सा, रॉयल चॅलेन्ज, फियाट पॅलिओ, लिव्ह इन शर्ट्स, पेप्सोडेण्ट टूथ ब्रश, टोयोटा क्वॉलिस, सुप्रीम सनफ्लॉवर ऑइल, कॅडबरीज टेम्पटेशन इत्यादी जाहिराती आणि त्यांना मिळालेल्या अॅवॉर्ड्सवर नुसती नजर टाकली तरी अभिनयच्या अफाट स्पीडचा आणि क्रिएटिव्हिटीचा अंदाज येतो.

प्लॅटिनम ज्वेलरीला आपल्या देशात फारशी मागणी नाही. महिला वर्गाला आकषिर्त करेल अशा जाहिरातीचं अक्षरश: एका ओळीचं स्क्रिप्ट हाती आल्यावर अभिनयने स्वत: व्हिज्युअलाइज करून स्क्रिप्ट लिहिलं आणि केवळ एकच स्त्री मॉडेल घेऊन जाहिरात बनवली. डिप्रेस स्त्रीचं प्लॅटिनम ज्वेलरी घातल्यावर इंप्रेसिव्ह बनण्याची थीम होती. या जाहिरातीने अपेक्षित परिणाम साधला. किमान एकदा तरी प्लॅटिनम ज्वेलरी घालण्याचा मोह स्त्री वर्गाला आवरता आला नाही. या जाहिरातीला आंतरराष्ट्रीय स्तरावर एवढा प्रतिसाद मिळाला, की अमेरिका आणि ऑस्ट्रेलियासारख्या देशातून अभिनयला ऑफर्स आल्या होत्या.

' आडातच नाही तर पोहऱ्यात कुठून येणार?' या म्हणीच्या उलट जर म्हण तयार केली तर ती अशी असेल. 'मुळात आडातच भरपूर तर पोहऱ्यात काय विचारता? तिथे तर धो धो...' जी अभिनयच्याबाबतीत एकदम फिट्ट बसतेय.

महेश पावसकर

 
</text>
</doc>
