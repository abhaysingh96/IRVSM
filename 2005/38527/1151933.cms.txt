<doc>
<docno>1151933.cms.txt</docno>
<text>
 
लेख
ये 'इयू इयू' क्या है...
[ Friday, June 24, 2005  11:23:34 pm]


युरोपीय समुदायाच्या ज्या नव्या घटनेवरून वादळ होत आहे, ती नेमकी आहे तरी काय? समुदायाने काय करावे आणि काय करू नये हे ही घटना सांगतेच; पण समुदायाची राजकीय उद्दिष्टे कोणती आहेत, हेही सांगते. सध्या या समुदायात 25 देश आहेत. या देशांमधली निर्णयप्रक्रिया एकाच विचाराने व्हावी, असा प्रयत्न आहे. काही क्षेत्रांतील निर्णय एकमतानेच घ्यायला हवेत, अशी तरतूद आहे. या क्षेत्रांची संख्या कमी करून निर्णय अधिक वेगाने होतील, असे पाहिले जाईल. त्याचवेळी समुदाय अधिक एकसंध होईल आणि निर्णयाची प्रक्रिया अधिक केंदीभूत पद्धतीने होईल, असेही ठरविले गेले आहे. परंतु बऱ्याच देशांचा यालाच विरोध आहे.

सुमारे तीस वर्षांपूवीर् ब्रिटिश मतदारांनी युरोपीय आथिर्क समुदायात राहणे चालू ठेवण्याचा निर्णय बहुमताने घेतला. देशातली ही या प्रकारची पहिली जनमत चाचणी होती. तेव्हाच्या मजूर पक्षाच्या सरकारने घेतलेल्या या पाहणीत 67 टक्के मतदारांनी या समुदायात, म्हणजेच एकाच बाजारात, राहण्याचा निर्णय घेतला. त्यावेळी अनेक केंदीय मंत्री ब्रिटनने या समुदायातून बाहेर पडावे या मताचे होते. त्यांनी तशी जाहीर भूमिकाही घेतली होती. तरीही जनतेने वेगळा कौल दिला. तेव्हाचे पंतप्रधान हॅरॉल्ड विल्सन यांना हा 'ऐतिहासिक निर्णय' असल्याचे मान्य करावे लागले. त्याआधी काही महिने झालेल्या सार्वत्रिक निवडणुकीच्यावेळी पक्षाने जो जाहीरनामा प्रसिद्ध केला होता, त्यात अशी जनमत चाचणी घेण्याचे आश्वासन देण्यात आले होते. ते पूर्ण करण्यात आले. पण लोकांचा कौल मानताना विल्सन यांना स्वत:च्या सरकारातील ज्येष्ठांचा राग ओढवून घ्यावा लागला. तेवीसपैकी सात मंत्र्यांचा समुदायात राहण्यास विरोध होता. त्याचवेळी विरोधी पक्ष या प्रश्नावर सत्ताधारी पक्षाला साथ देत असल्याचे चित्र दिसले.

चाचणीच्या काही महिने आधीच हुजूर पक्षाच्या नेतेपदी मार्गारेट थॅचर यांची निवड झाली होती. विरोधी पक्षांच्या पाठिंब्यामुळेच सरकारला हा विजय मिळाला, असे ठणकावून सांगण्यास त्या विसरल्या नाहीत. त्यावेळेचे गृहमंत्री पंतप्रधानांच्या बाजूचे असले, तरी उद्योगमंत्री, रोजगारमंत्री आणि कामगार संघटना या मात्र ठाम विरोधात होत्या. मुळात 1973मध्ये रोम येथे युरोपीय आथिर्क समुदायाचा करार झाला, तेव्हा पंतप्रधान एडवर्ड हीथ यांच्या नेतृत्वाखाली ब्रिटन त्यात सहभागी झाला. तेव्हापासून सुमारे 23 वषेर्, म्हणजे 1996पर्यंत, याबाबतीत फार मोठ्या घडामोडी घडल्या नाहीत. परंतु, 1996मध्ये अब्जाधीश उद्योगपती सर जेम्स गोल्डस्मिथ यांनी युरोपीय समुदायात राहायचे की नाही हे ठरविण्यासाठी पुन्हा जनमतचाचणी घ्यावी, अशी मागणी केली. एवढेच नव्हे, तर त्या मागणीसाठी 'रेफरेंडम पाटीर्' नावाचा वेगळा पक्षही स्थापन केला. 1997च्या सार्वत्रिक निवडणुकीत त्यांनी सुमारे दोन कोटी पौंड (सुमारे 160 कोटी रुपये) जनमत चाचणीच्या मागणीचा प्रचार करण्यासाठी खर्च केले. तरीही जनमत त्यांच्या बाजूने वळले नाही आणि त्यांना तीन टक्के मते मिळाली.

यानंतर आता पुलाखालून बरेच पाणी वाहून गेले आहे. नवी जनमत चाचणी होणार असतानाच ती बेमुदत पुढे ढकलत असल्याचे सध्याचे पंतप्रधान टोनी ब्लेअर यांनी जाहीर केले आहे. त्याचवेळी सध्या या समुदायाच्या अध्यक्षपदी सहा महिन्यांसाठी का असेना; पण ब्रिटन आहे आणि त्यांच्या सहभागाविषयीचे प्रश्नचिन्ह कायम आहे, असे विरोधाभासी चित्र आहे. आता वाद चालू आहे, तो समुदायाच्या बजेटविषयी.

फ्रान्स आणि हॉलंडच्या जनतेने समुदायाची नवी घटना बहुमताने फेटाळून लावल्याने समुदायात मोठ्या प्रमाणावर नाराजी आहे, असे सांगायला ब्लेअर विसरले नाहीत. त्याचवेळी स्वत:च्या देशातला या प्रश्नावरचा घोळ सांगणे त्यांना साहजिकच अडचणीचे वाटले. गेल्या आठवड्यात समुदायाची बैठक झाली, तेव्हा ब्लेअर 'मी अगदी सच्चा युरोपीयनवादी' आहे, असे म्हणाले; तेव्हा उपस्थितांपैकी काहींनी टाळ्या वाजवल्या, पण अनेकांना उपहासात्मक हास्यच फुटले.

समुदायाच्या ज्या नव्या घटनेवरून वादळ होत आहे, ती नेमकी आहे तरी काय? समुदायाने काय करावे आणि काय करू नये हे ही घटना सांगतेच; पण समुदायाची राजकीय उद्दिष्टे कोणती आहेत, हेही सांगते. सध्या या समुदायात 25 देश आहेत. या देशांमधली निर्णयप्रक्रिया एकाच विचाराने व्हावी, असा प्रयत्न आहे. युरोपीय परिषदेत जे निर्णय घेतले जातात, त्यासाठी विशिष्ट टक्क्यांचे बहुमत लागते. तो आकडा कमी करून निव्वळ बहुमताने निर्णय घेण्याचा प्रयत्न आहे. काही क्षेत्रांतील निर्णय एकमतानेच घ्यायला हवेत, अशी तरतूद आहे. या क्षेत्रांची संख्या कमी करून निर्णय अधिक वेगाने होतील, असे पाहिले जाईल. त्याचवेळी समुदाय अधिक एकसंध होईल आणि निर्णयाची प्रक्रिया अधिक केंदीभूत पद्धतीने होईल, असेही ठरविले गेले आहे. परंतु बऱ्याच देशांचा यालाच विरोध आहे.

ब्रिटनपुरते बोलायचे, तर स्वत: टोनी ब्लेअर, लिबरल डेमॉक्रॅटिक पक्ष आणि हुजूर पक्षातील काही खासदार या घटनेच्या बाजूने आहेत. माजी अर्थमंत्री आणि हुजूर पक्षाच्या नेतेपदासाठीचे दावेदार केन क्लार्क यांचाही त्यात समावेश आहे. विरोध करणाऱ्यांत हुजूर पक्षाचे नेते मायकेल हॉवर्ड आणि त्यांचे बहुसंख्य खासदार आहेत, यात नवल नाही. पण सत्ताधारी पक्षाचे 70 खासदार त्यात आहेत, ही विशेष बाब आहे. या सर्वांनीच ब्रिटनमध्ये 'नो कँपेन' म्हणजे 'समुदायाच्या घटनेला नकार द्या', अशी मागणी करणारी मोहीम सुरू केली. आपल्याला राजकारणी, अर्थतज्ज्ञ, व्यापारी आणि सनदी अधिकारी आणि मुख्य म्हणजे आम जनता यांचा पाठिंबा आहे, असा त्यांचा दावा आहे. या पार्श्वभूमीवर जनमत चाचणी पुढे ढकलण्याचा निर्णय ब्लेअर यांना घ्यावा लागला, यात नवल नाही.

नव्या घटनेला स्पेनने जनमत चाचणीद्वारे प्रथम संमती दिली. तीही 77 टक्के वि. 17 टक्के अशा भरघोस बहुमताने. यानंतर ऑस्ट्रिया, जर्मनी, ग्रीस, हंगेरी, इटली, लाटव्हिया, लिथुआनिया, स्लोव्हाकिया आणि स्लोवेनिया या नऊ देशांनी नव्या घटनेला मान्यता दिली आहे. या प्रक्रियेला खीळ बसली, ती फ्रान्स आणि हॉलंडच्या जनतेने नकारात्मक मत दिल्याने.

मग ब्रिटनची नेमकी बाजू काय आहे? त्यासाठी अर्थसंकल्पाच्या रचनेचा विचार करावा लागेल. समुदायाचे असे एक बजेट असते. त्यात तीन प्रकारे पैसा येतो. एक म्हणजे समुदायातील देशांमध्ये येणाऱ्या वस्तू आणि उत्पादनांवरील कस्टम ड्युटी आणि कृषी क्षेत्रावरील करांवरून. दुसरा मार्ग म्हणजे व्हॅटचा. प्रत्येक देशाने व्हॅटपोटी किती पैसे द्यायचे ते ठरलेले आहे. तिसरा मार्ग म्हणजे प्रत्येक देशाने त्याच्या एकूण राष्ट्रीय उत्पन्नाच्या प्रमाणात ठराविक रक्कम समुदायाला द्यायची. यातल्या शेवटच्या मार्गानेच समुदायाला जास्त, म्हणजे 60 टक्के रक्कम मिळते. अर्थात हे जमा झालेले पैसे सदस्य देशांनाच परत वाटून दिले जातात. प्रामुख्याने कृषी क्षेत्र आणि अन्य सामाजिक क्षेत्रांसाठीचे अनुदान म्हणून. ही रक्कम प्रत्येक देशाला वेगवेगळी मिळते. या सर्वांपोटी ब्रिटन जेवढी रक्कम समुदायाच्या बजेटसाठी देते, त्यापेक्षा बरीच कमी रक्कम त्यांना परत मिळते. हीच स्थिती जर्मनी, हॉलंड, स्वीडन, ऑस्ट्रियाची आहे. पण ब्रिटनची पैशांची तफावत अधिक असल्याने तेथे अधिक राग आहे. हे कृषी धोरण बदलावे म्हणजेच ब्रिटनला जास्त पैसे परत मिळावेत, अशी ब्रिटनची मागणी आहे. त्याला फ्रान्ससह जवळपास सर्व देशांचा विरोध आहे.

या मतभेदांमुळे युरोपीय समुदाय सध्या वादाच्या भोवऱ्यात सापडला असला, तरी याचा अर्थ तो संपला असे म्हणता येणार नाही. जागतिक व्यापार संघटनेत एक ताकद म्हणून हा समुदाय एकत्रच असतो.

अशोक पानवलकर

 
</text>
</doc>
