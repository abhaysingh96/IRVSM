<doc>
<docno>1151906.cms.txt</docno>
<text>
 
अर्थव्यवहार
'चाइल्ड'हट्ट!
[ Friday, June 24, 2005  10:55:44 pm]


जगातील सर्व पुरुष इथूनतिथून सारखेच या (स्त्रियांच्या) मतात तथ्य असावं. स्त्रियांना खरेदीचा सोस आणि पुरुषांना कंटाळा! परंतु फनिर्चरसारखी खरेदी ही सर्व कुटुंबाने मिळून करावयाची गोष्ट. त्यामुळे फनिर्चरची 20 ते 30 टक्के विक्री रविवारीच होते. 'आर. सी. विली होम फनिर्ंशिंग'ची साखळी दुकानं मात्र रविवारी बंद असतात. या कंपनीचे अध्यक्ष स्वत: बिल चाइल्ड (वय वषेर् 69) आणि कंपनीचा अधिकारीवर्गही धामिर्क! चर्च आणि विश्रांतीकरिता रविवार राखून ठेवणारा. अन्य दिवशी मात्र त्यांची दुकानं उशीरापर्यंत चालू असतात. व्यवहारात प्रामाणिकपणा, उत्कृष्ट सेवा हे ब्रीद. रविवारी मात्र बंद म्हणजे बंद!

चाइल्ड यांच्या काही उद्योगांत गुंतवणूक गुरू वॉरेन बफे यांची गुंतवणूक आहे. लास निगास या वेगाने वाढत जाणाऱ्या शहरातील साखळी दुकानातही बफे यांनीं गुंतवणूक करण्याची तयारी दर्शविली. परंतु बफे पडले अज्ञेयवादी! ते रविवारी बंदचा 'चाइल्डहट्ट' मान्य करायला तयार होईनात. अशा शहरात रविवारी दुकानं बंद ठेवल्यास लोक तिकडे कधीच फिरकणार नाहीत, अशी बफे यांची धारणा. मग चाइल्ड यांनी विगासलगतच्या बॉइस भागात स्वखर्चाने 'होम फनिर्ंशिंग' चालू करायचं आणि तिथे 'रविवारी बंद' चा प्रयोग यशस्वी झाला तर ते दुकान बफे यांनी मूळ किमतीला विकत घ्यायचं असं ठरलं. चाइल्ड यशस्वी झाले. पुढे लास विगासबाबत त्यांनी काय ठरवलं ठाऊक नाही, पण मिस्टर चाइल्ड (गुंतवणूक) गुरूचे गुरू ठरले!

चाइल्ड इज फादर ऑफ मॅन ही म्हण या 'चाइल्ड'वरून पडलेली नसली तरी त्यांचं निरीक्षण बरोबर आहे. पुरुष खरेदीस कंटाळतात आणि रविवारी ते जरा अधिकच कंटाळतात. त्यामुळेच फनिर्चरच्या खपावर 'रविवार बंद'चा काहीही परिणाम होत नाही.

सुधीर सुखठणकर

 
</text>
</doc>
