<doc>
<docno>1150982.cms.txt</docno>
<text>
 
लेख
'अ'राजकीय इच्छाशक्ती!
[ Friday, June 24, 2005  12:19:15 am]


इच्छा तेथे मार्ग असतो म्हणतात. खरं तर मार्ग असतोच. एकच कशाला, अनेक मार्गही असू शकतात. ते शोधण्याची, त्यांवरून चालण्याची इच्छा आणि हिंमत मात्र असावी लागते. आणि मार्ग नसेलच तर प्रतिकूलतेशी टक्कर घेत, झाडझाडोरे नि सर्व अडथळे कापून काढत नव्यानं मार्ग तयार करावे लागतात.

ज्ञानी माणसं अशा नव्या वाटा निर्माण करतात. उद्योगी माणसं या वाटा मोकळ्या करतात. ज्यांच्याकडं ताकद आहे ते या वाटा आपल्या हद्दीतून जातील याची काळजी घेतात. आणि पोटाच्या मागं असलेली सामान्य माणसं त्यावरून चालायचा प्रयत्न करतात. पोटाला मिळेल तिथं जायचं. दिवसभराच्या कष्टांनंतर ओंजळीत पडेल ते खायचं. डोकं टेकता येईल तिथं राह्यचं. कोणी हाकललंच तर दुसरी वाट, दुसरा गाव. पाय नेतील तिथं, वाट जाईल तिथं...

गावातून तालुक्याकडं. तालुक्याकडून जिल्ह्याकडं. तिथून शहराकडं. आणि अखेर रिकाम्यापोटी महानगराकडं!

महानगरात जीव जगवता येतो. काम मिळतं. भुकेनं तुटणाऱ्या आतड्यांना चार शितं मिळतात. चार पत्रे मारून ऊन-पावसापासून संरक्षण केलं की भागलं. गावाकडं परतीच्या वाटा बुजलेल्या असतात. त्यांच्यावर बेकारीची आणि दारिद्याची झाडोरी उगवलेली असतात. डसणाऱ्या सर्पासारखी नागमोडी वळणं घेत त्या वाटा पुन: पुन्हा उलटून महानगरांच्या चक्रव्युहातच आणून सोडतात.

शहरांमध्ये उंच इमारतींबरोबर मग अठराविश्वे दारिद्यानं माखलेल्या झोपड्या पसरतात. दुसरा पर्यायच नसतो. जाणार कुठं? खाणार काय?

आजघडीला जगभरात एक अब्ज लोक झोपडपट्ट्यांत राहत आहेत. झोपड्या आफ्रिकेत आहेत, आफ्रिकेलगतच्या मध्य आशियात आहेत, दक्षिण आणि पूर्व आशियात आहेत, लॅटिन अमेरिकेतही आहेत. हे सर्व प्रांत, त्यातले देश अविकसित किंवा जरा सकारात्मक भाषेत बोलायचं तर विकसनशील आहेत. संयुक्त राष्ट्रसंघानं येत्या 30 वर्षांत त्यांची संख्या दोन अब्जांवर जाईल असा अंदाज वर्तवला आहे.

या अंदाजामागं काही निश्चित कारणं आहेत. ही कारणं नाहीशी करणं किंवा त्यांची तीव्रता कमी करणं त्या देशांतली केंद आणि राज्य सरकारं, शहरां-तल्या महा-पालिका आणि त्या-त्या देशांतली विचार करू शकणारी शहाणी नि जाणकार माणसं यांच्या हातात आहे. राजकीय इच्छा-शक्ती असेल, तर 2020पर्यंत म्हणजे, येत्या 15 वर्षांत या एक अब्ज लोकांपैकी किमान 10 कोटी लोकांचा निवारा आपण सुसह्य करू शकू आणि भविष्यकाळातला झोपडपट्ट्यांचा गुणाकार रोखून धरू शकू असं गणित राष्ट्रसंघाचे अध्यक्ष कोफी अन्नान यांनी मांडलं आहे.

पण खरी गोम तर तिथंच आहे. प्रश्ान् राजकीय इच्छाशक्तीचाच तर आहे. किंवा थोडं स्पष्टच बोलायचं तर राजकीय समजशक्तीचा आहे.

अन्नान म्हणतात की झोपड्यांचा प्रश्ान् हा झोपड्यांचा नाहीच मुळी; तो शहरी गरिबीचा प्रश्ान् आहे. वाढत्या दारिद्याचा प्रश्ान् आहे. सामाजिक विषमतेचा प्रश्ान् आहे. संपत्तीच्या असमान वाटपाचा प्रश्ान् आहे. सत्ताधारी आथिर्क सुधारणांच्या नावाखाली जी धोरणं राबवतात, त्यांच्या व्यवहार्यतेचा आहे.

अन्नान असंही म्हणतात की, आज ज्यांना अतिप्रगत आणि विकसित म्हटलं जातं, अशा देशांत पाच-पन्नास वर्षांपूवीर्पर्यंत असेच प्रश्ान् आणि अशीच स्थिती होती. सर्व थरांतल्या माणसांचा जगण्याचा स्तर उंचावण्याचा आणि प्रादेशिक असमतोल टाळून विकास सार्वत्रिक करण्याचा प्रयत्न या देशांनी केला, तेव्हा बकालपणाच्या विळख्यातून हे देश सुटले. पाणी, दिवाबत्ती, संडास, रस्ते यांच्याबरोबरच सर्वसामान्यांच्या अवाक्यातली स्वस्त घरं आणि झोपड्यांचे अद्ययावतीकरण ही आपली जबाबदारी आहे, असंही या देशांच्या सरकारांनी मान्य केलं. ते श्ाीमंतच देश होते, असं म्हणून आपल्याला हात झटकता येणार नाहीत; कारण या यादीत चीन, जपान, इसायल नि जॉर्डनसारखे देशही आहेत.

मात्र येत्या 30 वर्षार्ंत ज्या देशांत झोपडपट्ट्या दुप्पट होण्याची भीती आहे, त्यातील बहुसंख्य देशांनी आजतागायत शहर नियोजन, नागरी व्यवस्थापन आणि झोपडपट्टी सुधार यांना आपल्या नियोजनात काही जागाच ठेवलेली नाही. राष्ट्रसंघाच्या यूएन-हॅबिटाटच्या कार्यकारी संचालक अॅना टिबाईजुका तर म्हणतात की झोपड्या निर्माणच होऊ नयेत, अशी परिस्थिती निर्माण करणं ही आपली जबाबदारी आणि राजकीय कर्तव्य आहे, हे तर या देशांना अजूनही पटलेलं नाही. आथिर्क सुधारणांच्या नावाखाली या देशांमध्ये जागतिकीकरणाचा नकारात्मक ठसा उमटला आहे. आधीच नानाविध प्रकारच्या विषमतेनं ग्रासलेल्या या देशांत जागतिकीकरणामुळे जी संपत्ती नव्यानं निर्माण झाली, तिची वाटणीही विषमच झाली. परिणामी गरिबांच्या संख्येत वाढ झाली. परिणामी रोजगाराच्या शोधात आलेल्यांचा तुटपुंजा निवारा असणाऱ्या झोपड्यांच्या संख्येत वाढ झाली.

झोपड्या अव्वाच्या सव्वा वाढल्या म्हणून आपण त्या पाडण्याचा सपाटा लावला. अॅनाबाई सांगतात की पाडण्यानं झोपड्या नाहीशा होतात हा भ्रम आहे. आणि नवीन घरं बांधून ती झोपडीवासीयांना राहायला दिली की प्रश्ान् सुटला असं वाटणं हा आणखी मोठा भ्रम आहे. ही नवी घरं लोकांना परवडत नाहीत. मग ते परवडतील अशा घरांत म्हणजे परत झोपड्यांतच राहाणं पसंत करतात. त्यापेक्षा आहेत त्या झोपड्या अद्ययावत करणं, त्यात प्राथमिक सुविधांची सोय करणं केव्हाही योग्य. आपल्याकडं एसआरए योजनेखाली लिफ्टसह बांधलेल्या सहासहा मजली इमारतींचं असंच नाही का झालंय?

झोपड्यांचा प्रश्ान् मोठा आहे. तो विक्राळ होऊ नये यासाठी वेळीच पावलं उचलली नाहीत तर श्ाीमंतीची बेटं त्याखाली बुडून जातील. मुंबईचं शांघाय व्हायचं तर त्यासाठी देशातली किमान 50 शहरं तरी मुंबईच्या स्तरावर आली पाहिजेत आणि गावाकडं परतण्याच्या बुजलेल्या वाटा पुन्हा मोकळ्या केल्या पाहिजेत. पण आपल्याकडं आहेत आश्वासनं आणि प्रतिज्ञापत्रं! इच्छाशक्ती?

प्रतिमा जोशी

 
</text>
</doc>
