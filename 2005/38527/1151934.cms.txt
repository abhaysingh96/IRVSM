<doc>
<docno>1151934.cms.txt</docno>
<text>
 
अग्रलेख
नापासांची शाळा!
[ Friday, June 24, 2005  11:26:10 pm]


जीवन ही अशी एक शाळा आहे की, जेथे आधी परीक्षा होते आणि नंतर शिक्षण मिळते, असे एक सुभाषित आहे. पण अशा उलट्या क्रमाने अनुभवाधिष्ठित शिक्षण घेत मोठे होत असतानाच, दुसरीकडे व्यावहारिक पातळीवर मात्र आपल्याला आधी शिक्षण आणि मग परीक्षा या चक्रातून जावेच लागते. या शिक्षणपद्धतीचा पहिला टप्पा म्हणजे दहावी! पौगंडावस्थेच्या उंबरठ्यावर उभ्या असलेल्या कोवळ्या मुलामुलींचे भवितव्य ठरविणाऱ्या या परीक्षेचा निकाल शुक्रवारी जाहीर झाला असून, गुणवंत आणि यशवंत विद्यार्थ्यांचे आम्ही 'म. टा.'तर्फे अभिनंदन करतो.

राज्यभरातून पहिला येण्याचा मान पुण्याच्या वैभव विठ्ठल गोरडे याने पटकविला असून त्यामुळे पुणे हेच विद्येचे माहेरघर आहे, यावर पुन्हा एकदा शिक्कामोर्तब झाले आहे. मात्र राज्याच्या विविध विभागांत उत्तीर्णांचे सर्वाधिक प्रमाण हे मागासलेल्या मराठवाड्यातील लातूर बोर्डात आहे. तर राज्याची उपराजधानी असलेल्या नागपूर विभागात अनुत्तीर्णांचे प्रमाण सर्वाधिक आहे. कॉपीच्या बाबतीतही या दोन विभागांनी हीच परंपरा कायम राखली आहे. लातूर विभागात यंदा कॉपीची अवघी 66 प्रकरणे आढळली, तर नागपूर बोर्डात सर्वाधिक म्हणजे 615 विद्याथीर् कॉपी करताना आढळून आले.

कॉपीच्या मानकऱ्यांमध्ये दुसरा क्रमांक पुणे विभागाने पटकविला असून, त्यासाठी बोर्डास 558 विद्यार्थ्यांनी 'साह्य' केले! पण या आनुषंगिक आकडेवारीच्या पलीकडे जाऊन एकूण महाराष्ट्राचा विचार करता चित्र निदान गतवषीर्च्या तुलनेत तरी निराशाजनकच दिसत आहे. गतवषीर् या परीक्षेत 66.79 टक्के विद्याथीर् उत्तीर्ण झाले होते. यंदा मात्र उत्तीर्णांच्या प्रमाणात मोठी घसरण झाली असून निकाल अवघा 57.31 टक्के लागला आहे. जीवनात नेमके काय करावयाचे याचा निर्णय घेण्यासाठी या विद्यार्थ्यांना यापुढे आणखी अनेक परीक्षा द्याव्या लागणार असल्या, तरी दहावीची परीक्षा या सर्व लढायांतील पहिली पायरी असते.

ती पार केल्याशिवाय पुढे कोणाताही निर्णय घेता येत नाही. त्यामुळेच राज्यभरातून या परीक्षेस बसलेल्या 14 लाख 98 हजार 719 विद्यार्थ्यांपैकी 6 लाख 39 हजार 897 विद्याथीर् अनुत्तीर्ण झाल्याचे वृत्त जितके क्लेषदायक तितकेच सध्याच्या शिक्षण-व्यवस्थेतील दोष दाखविणारेही आहेे. राज्यभरातून अवघे 57.31 टक्के विद्याथीर् उत्तीर्ण झाल्यामुळे राज्यभरात 'नापासांच्या शाळा'च सुरू आहेत की काय, असा प्रश्ान् पडतो.

नापास झालेल्या या सहा लाख मुलांपैकी अनेकांच्या पुढच्या प्रवासाची दारे आता कदाचित कायमची बंद होऊ शकतील आणि तसे झाल्यास त्याची जबाबदारी राज्यातील शिक्षणविषयक धोरण निश्चित करणारे राजकारणी, त्यांचे सल्लागार तसेच तमाम शिक्षकवर्गाला स्वीकारावीच लागेल. यंदा या परीक्षेस 2 लाख, 30 हजार 105 'रिपीटर्स' बसले होते. त्यातील उत्तीर्णांचे प्रमाण तर अंगावर काटे उभे करणारे म्हणजे 23.92 टक्के आहे. गतवषीर् हेच प्रमाण 30.71 टक्के होते, ही बाब लक्षात घेतल्यास नापासांच्या भवितव्याची 'खात्री' पटू शकते.

निकालातून बाहेर आलेली माहिती आणि संबंधितांनी केलेली टक्केवारी ही निकालापेक्षाही भयावह आहे. यंदा प्रथमच गणित आणि इंग्लिश या दोन विषयांसाठी प्रायोगिक तत्त्वावर बहुसंची प्रश्ान्पत्रिका पद्धतीचा वापर केला गेला. त्यामुळे मागच्यापुढच्या बाकांवरच्या विद्यार्थ्यांच्या हातात वेगवेगळ्या प्रश्ान्पत्रिका आल्या आणि कॉपीस मोठ्या प्रमाणावर आळा बसला. पण नेमकी हीच बाब नापासांची टक्केवारी वाढविण्यासही कारणीभूत ठरली आहे. याचा अर्थ गतवषीर् किमान 10 टक्के विद्याथीर् कॉपीच्या जोरावर उत्तीर्ण होऊ शकले होते, असा होतो, एवढेही भान हे विश्लेषण करणाऱ्यांना राहिलेले नाही. त्यामुळेच यंदा अनुत्तीर्ण झालेल्या सहा लाखांबरोबरच त्यांचे गुरूजन आणि शिक्षणव्यवस्थाही या परीक्षेत 'फेल' झाली, असाच निराशाजनक निष्कर्ष या निकालातून निघू शकतो.

 
</text>
</doc>
