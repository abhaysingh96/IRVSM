<doc>
<docno>1151769.cms.txt</docno>
<text>
 
मायाबाजार
हॉट बॉड
[ Friday, June 24, 2005  07:10:58 pm]


बोल्ड किंवा निगेटिव भूमिका न करताही छोट्या पडद्यावर श्वेता साळवेचं परफेक्ट फिगर किंवा हॉट बॉडी म्हणून आकर्षण ठरणं तिच्यातल्या सेक्स अपीलला एक आव्हान असतं. 'दर्या किनारे एक बंगलो गो पोरी...' या गाण्याच्या व्हिडीओमधलं श्वेताचं फटाकडं रूप तिच्या चाहत्यांवर जादू करून गेलं होतं. नंतर 'लिपस्टिक', 'किटी पाटीर्' आणि 'सरकार'ने तिला अॅक्ट्रेस म्हणून ओळख मिळवून दिली.

टपोऱ्या डोळ्यातून तिचं सहज पाहणं समोरच्याचा श्वास रोखून ठेवतो. नाजुक जिवणीची हालचाल जान लेकेही रहेगी वाटायला लावते. सावळी पण तजेलदार कांती गोऱ्या रंगाला कॉम्प्लेक्स देत असते आणि तिची ओळख पटायला लागते... छोट्या पडद्यावरची 'हॉट बॉडी' म्हणून प्रसिद्ध असलेली श्वता साळवे! 'लिपस्टिक', 'किटी पाटीर्' आणि आता 'सरकार'! मोजक्याच सीरिअलमधून कामं करूनसुद्धा श्वेताने प्रेक्षकांशी जवळीक साधल्याचं तिच्या वाढत्या चाहतावर्गावरून लक्षात यायला लागलं आहे. 'बेस्ट फिगर ऑन स्मॉल स्क्रीन असं कुणी ठरवलं किंवा ही उपाधी मला कशी चिकटली, हे आजपर्यंत मलाच न उलगडलेलं कोडं आहे. तसं पाहिलं तर मी बोल्ड किंवा निगेटिव शेडच्या भूमिका केलेल्याच नाहीत. हॉट बॉड किंवा बेस्ट फिगर असं कोणी म्हटलं की मन सुखावतं. पण पहिल्यापासून मी अशीच होते आणि तशीच राहिले आहे. त्यासाठी खास काही प्रयत्न केले नव्हते. प्रयत्न केले ते स्वत:चं व्यक्तिमत्त्व ग्रूम करण्यासाठी. कारण शाळेत असेपर्यंत माझं राहणं दोन घट्ट वेण्यांमधल्या एका साध्या मुलीसारखं होतं. नखं वाढवणं, आयब्रोज करणं तर दूरच. कारण आईला फॅशन केलेली आवडायची नाही. सोफिया कॉलेजमध्ये गेल्यावर मला खरा एक्स्पोजर मिळाला. इतरांकडे पाहून मी स्मार्ट राहायला शिकले. मुळात माझं कपड्यांमधलं चॉइस चांगलं होतं. म्हणून शिकायला वेळ लागला नाही. आजही मी एक उत्तम स्टायलिस्ट होऊ शकते.' तिचं बोलणं आत्मविश्वासपूर्ण असतं. 'माझे आईवडील दोघे एअरइंडियामध्ये. आई एअरहोस्टेस! म्हणजे तिच्याकडे मेकअपच्या वस्तूंचा स्टॉक! स्वत:वर भरपूर प्रयोग करून पाहिले आहेत. तिचं निरीक्षण करत सुरुवात केली आणि मग मला हवं असलेल्या विदेशी मेकअपच्या गोष्टींची फर्माइशसुद्धा तिच्याकडूनच पूर्ण करून घेतली.'

कॉलेजमध्ये गेल्यावर श्वेेताची ग्लॅमरर्वल्डशी ओळख झाली. मॉडेलिंगसाठी व्यवस्थित व्यक्तिमत्त्व असल्यामुळे ती सुरुवातही पटकन झाली. 1999 साली ग्लॅडरॅग्ज स्पधेर्त तिसरं बक्षीस पटकावलं होतं. पण त्यानंतर रॅम्पवॉकच्या फंदात न पडता तिने प्रायोगिक रंगभूमीला आपलंसं केलं. 'अभिनयात इण्टरेस्ट निर्माण होण्याचा तोच क्षण होता. काही नाटकांमधून काम केल्यावर टीव्हीच्या ऑफर्स यायला लागल्या. 'हिप हिप हुयेर्' या सीरिअलमधून मला पहिला ब्रेक मिळाला.' थोडंसं भूतकाळात जाऊन श्वेता बोलत असते. 'करिअरच्या सुरुवातीला ओळख मिळावी म्हणून ज्या ऑफर्स आल्या त्या मी घेतल्या. पण इथून पुढे मात्र मला सेन्सिबल भूमिकाच करायच्या आहेत आणि लोकांच्या लक्षात राहील असं चांगलं काम करायचं आहे. एक अॅक्टर होण्याचं समाधान टीव्हीमध्ये आहे. हिंदी चित्रपटातही काम करण्याची इच्छा आहे. पण स्वत:हून जाऊन काम मागणं मला जमत नाही. पीआर शिकण्याचा आणि वाढवण्याचा प्रयत्न सध्या चालू आहे. दरम्यान चांगली नाटकं मिळाली, तर तीसुद्धा करायला आवडतील.' श्वेताची पॅशन शब्दागणिक स्पष्ट होत असतं.

कथ्थक नृत्य आणि शास्त्रीय संगीतात प्रावीण्य मिळवलेल्या श्वेताला उत्तम स्वैपाक करता येतो. 'माझी आई कोळी आहे. तिच्याकडूनच मी माशाचे सगळे प्रकार कसे करायचे ते शिकले आहे. म्हणून माझ्याकडे पाहुणे सतत असतात.'

छोट्या पडद्याच्या कामाच्या वेळा अजिबात आवडत नाहीत. सकाळी नऊ ते रात्री नऊ-दहा वाजेपर्यंत चालणारं काम, सोशलाइज करायला वेळ मिळतच नाही. 'गॉसिप ऐकायला मिळालं, की त्या लोकांचं मला कौतुक वाटतं. त्यांना वेळ मिळतो तरी कसा? दहा वाजेपर्यंत मी थकून गेलेली असते.' श्वेता पटकन मत व्यक्त करते. आजच्या युगातली ती मुलगी असल्यामुळे बदलत्या लाइफस्टाइलचा आणि ती वावरत असलेल्या ग्लॅमर र्वल्डचा प्रभाव तिच्यावर कितपत पडला आहे? 'आईवडिलांच्या प्रोफेशनमुळे तशी मी मॉडर्न वातावरणात वाढले. गेल्या दहा वर्षांतच आपल्या लाइफस्टाइलमध्ये किती फरक पडला आहे. विचारांमध्ये बदल घडला आहे. लिव्हिंग रिलेशनशिपबद्दल बोलायचं झालं, तर ते त्या दोन व्यक्तींवर अवलंबून आहे. त्यांना कम्फटेर्बल वाटत असेल, तर त्यांनी त्यात पडावं. त्यात मला तरी काहीच गैर वाटत नाही. लग्न करून नंतर जमणार नसेल, तर त्याला अर्थ नाही. उगीच हातात असलेला आनंदाचा काळ नैतिक-अनैतिकतेच्या वादात का घालवायचा?' स्वतंत्र विचारांची असल्याचं तिच्या बोलण्यातून जाणवत राहतं.

टीव्हीने तिला ओळख दिली. पण त्याच टीव्हीवर चालणाऱ्या रटाळवाण्या आणि निरर्थक सीरिअलविषयी एक प्रेक्षक म्हणून तिला काय वाटतं? 'लोकांना तोच तो सास-बहू ड्रामा आवडत असले, तर त्याला कोणीच काही करू शकत नाही. मलासुद्धा ते कंटाळवाणं वाटतं. आज जेवायला काय करायचं? अशा निरर्थक सीनवर अर्धा एपिसोड खचीर् घालण्याची गरज आहे का? ते वगळण्यासाठी मी दिग्दर्शकाशी अनेक वेळा वादही घातले आहेत. लोकांना असं आवडतं कारण टीव्ही टीआरपीवर चालतो.' श्वेता मनापासून बोलत असते. 'काही कार्यक्रम असेही आहेत की, ते मुलांना पाहण्यालायक नाहीत. तसंच पडद्यावरचं स्मोकिंग बॅन करून प्रॉब्लेम कमी होणार नाहीत. त्यासाठी आईवडिलांनी चॅनल्सवर कंट्रोल ठेवावा आणि मुलांशी ओपन डायलॉग ठेवावा म्हणजे जनरेशन गॅप कमी व्हायला मदत होईल.'

कल्पना राणे

 
</text>
</doc>
