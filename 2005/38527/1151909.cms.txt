<doc>
<docno>1151909.cms.txt</docno>
<text>
 
देश-विदेश
दाभोळ प्रकल्प :2006 अखेर वीजनिमिर्ती?
[ Friday, June 24, 2005  10:57:41 pm]


नवी दिल्ली (म. टा. विशेष प्रतिनिधी) : एन्रॉनचा दाभोळ वीज प्रकल्प लवकरच कार्यान्वित होण्याची शक्यता निर्माण झाली असून येत्या दहा दिवसांत सारे काही सुरळीतपणे पार पडले, तर 2006 अखेर दाभोळ प्रकल्पात प्रत्यक्ष वीजनिमिर्तीला प्रारंभ होईल आणि भीषण वीजटंचाईचा सामना करणाऱ्या महाराष्ट्रासह नजिकच्या राज्यांना, दोन टप्प्यांत 2164 मेगावॅट वीज उपलब्ध होईल, अशी माहिती गेलचे व्यवस्थापकीय संचालक प्रशांतो बॅनर्जींनी दिली.

अमेरिकन कंपनी एन्रॉनने अर्धवट सोडलेल्या दाभोळ वीज प्रकल्पाला पुनजीर्वित करण्यासाठी ऊर्जा क्षेत्रातल्या काही भारतीय कंपन्या एकत्र आल्या आहेत. गेल अन् एनटीपीसीची प्रमुख हिस्सेदारी असलेली एक नवी कंपनी (एसपीव्ही) येत्या दहा दिवसांत निर्माण होत असून, यात 15 टक्के भागीदारी महाराष्ट्र राज्य वीज मंडळाचीही आहे. गेलचे प्रशांतो बॅनजीर् नव्या कंपनीविषयी माहिती देताना म्हणाले. एमएसईबीच्या 15 टक्के भागीदारी व्यतिरिक्त उर्वरित 85 टक्क्यांमध्ये गेल, एनटीपीसी आणि काही वित्तीय संस्थांचा सहभाग असेल. दाभोळ वीज प्रकल्पात दोन टप्प्यांत 2184 मेगावॅट वीजनिमिर्ती होणार असून, त्यासाठी जवळपास 13 हजार कोटींचा भांडवली खर्च उभा करावा लागणार आहे. प्रकल्पासाठी आवश्यक असलेल्या आधुनिक उपकरणांसाठी भेल तसेच जीई (जनरल इलेक्ट्रिक) एनजीर्ने संयुक्तरित्या प्रयत्न सुरू केले आहेत. दाभोळ प्रकल्पाची सद्य:स्थिती, संपत्ती व देणेकऱ्यांच्या रकमेच्या अंदाजाचे आकलन सध्या सुरू असून, त्यासाठी तीन ते चार महिन्यांचा कालावधी लागेल, असे स्पष्ट करीत बॅनजीर् म्हणाले, विजेचा विक्री दर प्रती युनिट शक्यतो 2.30 राहिल, असा नव्या कंपनीचा प्रयत्न असेल.

 
</text>
</doc>
