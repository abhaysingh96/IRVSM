<doc>
<docno>1150997.cms.txt</docno>
<text>
 
महामुंबई
लेनप्रकरणी ऑक्सफर्डची याचिका फेटाळली
[ Friday, June 24, 2005  12:31:50 am]


मुंबई (म. टा. प्रतिनिधी) : छत्रपती शिवाजी महाराजांविषयी कथित बदनामीकारक मजकूर असलेल्या जेम्स लेन या ब्रिटिश संशोधकाच्या पुस्तकाच्या प्रकाशकाची याचिका मुंबई हायकोर्टाने निकाली काढली आहे. उदयनराजे भोसले यांनी गुदरलेल्या खटल्यात आपल्यावर सेशन्स कोर्टाने बजावलेले समन्स रद्द करावे यासाठी ऑक्सफर्ड प्रेसचे मंझर खान यांनी ही याचिका केली होती.

आपल्याला दोषमुक्त केले जावे, यासाठी मंझर खान स्वतंत्र अर्ज करू शकतात, तसेच समन्स रद्द करण्यासारखे सबळ कारण नाही, असे सांगत हायकोर्टाने त्यांचा अर्ज निकालात काढला. ऑक्सफर्ड प्रेसने प्रकाशित केलेले 'शिवाजी : अ हिंदू किंग इन इस्लामिक इंडिया' या पुस्तकात शिवाजी महाराजांसदर्भात बदनामीकारक मजकूर असल्याने लेखक व प्रकाशक यांच्या विरोधात उदयनराजे भोसले यांनी खटला भरला आहे.

 
</text>
</doc>
