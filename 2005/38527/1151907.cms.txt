<doc>
<docno>1151907.cms.txt</docno>
<text>
 
अर्थव्यवहार
शेवटी सारे पैशावरच येऊन ठेपते
[ Friday, June 24, 2005  10:56:07 pm]


माजी 'मिस इंडिया' सेलिना जेटली हे एक शांत, संतुलित, व्यवहारी आणि बोलके व्यक्तिमत्व आहे. 'टाइम्स ऑफ इंडिया'ला नुकत्याच दिलेल्या एका मुलाखतीत तिने कर, पैसा, आथिर्क व्यवहार या विषयांवरील आपली मते व्यक्त केली. जीवनाकडे पाहण्याचा तिचा दृष्टिकोन आणि एक व्यावसायिक म्हणून तिचे कौशल्य, काटेकोरपणा व निर्णयक्षमता या मुलाखतीतून प्रकट होते.

तुझ्या स्वकर्तृत्वावर पैसे मिळविण्याचा प्रारंभ केव्हा झाला?

कॉलेजात असतानापासूनच. त्यानंतर थोडे पैसे मिळवण्यासाठी 'कमांड सेलफोन नेटवर्क'मध्ये 'चीफ सेल्स पर्सन' म्हणून मी काही काळ काम केले.

पैसा तुझ्या दृष्टीने कितपत महत्त्वाचा आहे?

पैसा खूप महत्वाचा आहे आणि दुदैर्वाने प्रत्येक गोष्ट शेवटी पैशावरच येऊन ठेपते. याचा अर्थ पैशापुढे मी सर्व काही विसरते, गौण समजते, असा मात्र होत नाही. तरीही मला पैसा महत्वाचा वाटतो, त्यातून आपल्याला हव्या त्या जीवनशैलीप्रमाणे जगता येते, जिची मला लहानपणापासून सवय आहे.

पैसा आणि आनंद यांचा संबंध आहे असे वाटते का?

काही मर्यादेपर्यंत. होय. चांगले आयुष्य जगण्यासाठी ठराविक पैशांची आवश्यकता असते. प्रतिष्ठेने जगण्यासाठी तुम्हाला विशिष्ट प्रमाणात पैसा लागतो. त्यापुढील पैसा हा तुमच्या कष्टाबद्दल मिळणारा 'पर्क' असतो.

म्युच्युअल फंडांच्या योजना, शेअर्स, स्थावर मालमत्ता, विमा योजना इत्यादींमध्ये तू गुंतवणूक केलेली आहे का?

मी 'एलआयसी'च्या पॉलिसीजमध्ये गुंतवणूक केली आहे. मी खूपच कमी जोखीम घेणारी, खरे तर 'शून्य जोखीम' धोरणाचीच गुंतवणूकदार आहे. म्युच्युअल फंड आणि भारतीय रिर्झव्ह बँकेच्या रोख्यांत ('आयबीआय बाँड्स') मी गुंतवणूक केली आहे, परंतु शेअर बाजारात नाही. काही ठिकाणी रियल इस्टेटमध्येही इथेतिथे गंुतवणूक केली आहे. बस्स.

तुम्ही 'खचिर्क' आहेस काय? कोणकोणत्या त्या बाबींवर खर्च करतेस?

नाही, मी खचिर्क नाही. अधूनमधून पैसे खर्च करते. कधीतरी मुलींना लागणाऱ्या वस्तूंवर ('गलीर् थिंग्ज') मी चांगलाच खर्च करते. तुमच्या माहितीसाठी म्हणून सांगते, मला 'शूज'ची खूप आवड, आकर्षण आहे. आजवर खरेदी केलेले 850 पादत्राणांचे जोड माझ्या संग्रही आहेत.

किती पैसा मिळवायचा याचं काही उद्दिष्ट स्वत:साठी ठरवलं आहेस का?

काही मर्यादेपर्यंत, होय. खरं तर असं उद्दिष्ट ठरवणं योग्य नाही. कारण, तुम्ही असं काही उद्दिष्ट तुमच्यासाठी ठरवता आणि नंतर कालांतराने तुम्हाला ते दुपटीनं किंवा तिपटीनंही वाढवावंसं वाटायला लागतं.

तुझ्या जीवनाचा असा काही पैलू आहे का, ज्यामुळे अधिक पैसा मिळाला तर त्यामुळे खूप फरक पडू शकेल?

नाही. नाही. मी पूर्णत: संतुष्ट आहे. मला अधिक पैसा मिळवावासा वाटेल, पण तो स्वकष्टातून. कारण अन्य मार्गाने मिळणाऱ्या पैशात सुख नसते. मी खूप कष्ट करून पैसे मिळविले तर ते माझ्या हक्काचे असतील.

तू आवर्जून, वेळच्या वेळी कर भरतेस काय?

होय, मी एक प्रामाणिकपणे कर भरणारी व्यक्ती आहे.

आपल्या देशातील करव्यवस्थेबद्दल तुझं काय मत आहे?

आपली करव्यवस्था आमच्यासारख्या लोकांबाबत (जे उच्च उत्पन्न गटात मोडतात) मला वाटतं हे 'स्टार' असण्याची किंमत मोजणं असावं. करदात्या महिलांसाठी तशा बऱ्याच तरतुदी आहेत. पण, माझ्या पातळीचं उत्पन्न असलेल्या महिलांसाठी क्वचितच करसवलती असतात. पण, ठीक आहे. मी एवढीच आशा बाळगते की, आमच्याकडून वसूल करण्यात आलेल्या कराच्या पैशांचा चांगल्या कामांसाठी वापर व्हावा.

 
</text>
</doc>
