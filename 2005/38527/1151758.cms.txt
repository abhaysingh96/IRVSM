<doc>
<docno>1151758.cms.txt</docno>
<text>
 
मायाबाजार
अस्से दागिने सुरेख बाई!
[ Friday, June 24, 2005  07:07:27 pm]


राजाराणीच्या गोष्टी ऐकताना, रणसंग्राम, त्याग, प्रेम, मत्सर, द्वेष, शौर्य या सगळ्यांचं ग्रॅण्डजर मनाला दिपवणारं असतं. इतकं की ते डोळ्यासमोर मूतिर्मंत उभं राहायला लागतं. राणीचं सौंदर्य, तिचे वस्त्रालंकार हासुद्धा एक कुतूहलाचा भाग असतो. अर्थात तो स्त्रीवर्गासाठी असला तरी त्या अलंकारामुळेच राणीचं सौंदर्य खुलून दिसतं हेही नाकारता येण्यासारखं नाही. हीच वस्त्राभूषणांनी नटलेली कहाणी जेव्हा मोठ्या पडद्यावर साकारली जाते तेव्हा नजरेसाठी ती एक पर्वणी ठरते. लवकरच अमोल पालेकर 'पहेली'मधून अशाच एका राजाराणीची गोष्ट सांगणार आहेत.

साधारणपणे चित्रपटांमधून कॉश्च्युम ज्वेलरीला जास्त प्राधान्य दिलं जातं. पण पहिल्यांदाच 'पहेली'मधून खऱ्याखुऱ्या सोन्याचे अलंकार पाहायला मिळणार आहेत. शाहरूख खानसारखा बडा निर्माताच ते करून दाखवू शकतो. दागिन्यांमधलं सुप्रसिद्ध ब्रॅण्ड 'तनिष्क'ला डिझायनिंगसाठी पाचारण करणं शाहरूखसाठी अजिबात अवघड नव्हतं. 'तनिष्क'ची प्रमुख डिझायनर तुषीता कुरियनने आपली कल्पकता पणाला लावून त्याला दृश्यरूप दिलं आहे. 'पहिल्यांदाच बॉलीवूड प्रोजेक्टमध्ये सहभागी होण्याचा योग आला. याआधी मिलानमध्ये फॅशन डिझायनर सब्यासाची मुखजीर्च्या फॅशनशोसाठी ज्वेलरी डिझाइन केली होती.' गेली चार वर्ष ज्वेलरी डिझायनर म्हणून काम करणारी तुषीता स्वत:च्या अनुभवाबद्दल बोलत होती. 'राणी मुखजीर्, जुही चावला तसंच नृत्याच्या सीनमधल्या ज्युनिअर आटिर्स्टचे दागिनेसुद्धा डिझाइन करण्यात आले आहेत. एवढंच नाही तर शाहरूख खानसाठीसुद्धा खास रेंज तयार करण्यात आली. पुरुषांसाठी आमच्याकडे कलेक्शन मर्यादित होतं. आता त्यात नवी भर पडली आहे.'

पालेकरांची 'पहेली' अठराव्या शतकातली राजस्थानात घडणारी कथा आहे. त्याप्रमाणे तुषीताने त्याकाळी मारवाड्यांमध्ये वापरण्यात येणारे कपडे आणि दागिन्यांची माहिती जमवली. मग सुरू झाला कपड्यांच्या गडद रंगसंगतीबरोबर वेगवेगळ्या रंगातल्या रत्नांचा अनोखा आणि मनमोहक खेळ. मारवाडच्या एकंदर जीवनशैलीवर गडद रंगांचा प्रभाव आढळतो. म्हणून मीनाकारी आणि कुंदन हे तर आहेच पण तुषीताने माणिक आणि पाचूचा वापर करून लाल आणि हिरव्या रंगांना अजून उठाव देण्याच प्रयत्न केला आहे. बाजूबंद, कमरपट्टा, पैंजण, नेकलेस, इअरिंग्ज यांच्या विविधतेने लच्छीच्या (राणी मुखजीर्) रूप अजून खुललंय हे प्रोमोजमधून दिसतंय. तिने हिरव्या रंगातल्या जेड आणि लाल मरुन रंगांच्या तुर्मालिन या रत्नांचासुद्धा वापर केला आहे. तुर्मालिन माणकापेक्षा किंमतीला कमी असतं. टरकॉइजचा (आकाशी रंगाच्या या स्टोनला परदेशात खूप मागणी आहे) निळ्या रंगाशी संगती जुळवण्यासाठी वापर करण्यात आला आहे. 'राजस्थानी लोकांमध्ये भांगेत घातला जाणारा 'बोरला' मी प्रथमच ऐकला. मी उत्तरेत राहिल्यामुळे मला मांग टिक्काची माहिती होती. आकाराने गोल असल्यामुळे मला या बोरल्यासाठी बाजूने चेन्स लावायला लागले. त्याने त्याला वेगळेपण मिळालं.' तुषीता तिच्या ज्ञानात भर पडलेल्या या नव्या दागिन्याविषयी बोलत होती. 'पहेली'मधले हे कमीजास्त वजनाचं 22 कॅरेटमध्ये घडवलेलं दागिन्यांचं आकर्षक कलेक्शन 'तनिष्क'च्या सगळ्या शोरुममधून पाहायला मिळेल.

' देवदास'ने दागिन्यांमध्ये नाजुक नक्षीचे गळाभर नेकलेस व इअरिंग्जची फॅशन पुन्हा आणली. आता 'पहेली'सुद्धा विविध रंगाच्या रत्नांचा वापर करून दागिन्यांमध्ये नवा ट्रेण्ड स्थापन करेल असं नक्की वाटायला लागलं आहे.

मॉस टीम

 
</text>
</doc>
