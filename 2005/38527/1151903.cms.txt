<doc>
<docno>1151903.cms.txt</docno>
<text>
 
क्रीडा
पाचवा सीडेड साफिन गारद
[ Friday, June 24, 2005  10:53:05 pm]


विम्बल्डन, लंडन (वृत्तसंस्था) : रशियाच्या पाचव्या सीडेड मरात साफिन याला विम्बल्डन टेनिस स्पधेर्त तिसऱ्या फेरीत पराभूत व्हावे लागल्यामुळे एकच खळबळ उडाली. टिम हेन्मन, राफल नदालनंतर साफिनच्या रूपाने सीडेड खेळाडूंच्या पराभूत पंक्तीत आणखी एका अव्वल टेनिसपटूची भर पडली आहे.

स्पेनच्या फेलसिआनो लोपेझ याने सव्हिर्स व व्हॉलीजचा छान समन्वय साधत वेगाने सव्हिर्स करणाऱ्या साफिनचा 6-4, 7-6, 6-3 असा पराभव केला. ऑस्ट्रेलियन विजेत्या साफिनचा या सामन्यात अपेक्षित असा प्रभाव पडला नाही. फक्त 1 तास व 49 मिनिटे झालेल्या या लढतीत लोपेझने 14 बिनतोड सव्हिर्स करण्याची करामत केली. याउलट सव्हिर्सचा हुकमी एक्का समजल्या जाणाऱ्या साफिनला अपेक्षित वेगाने आणि अचूकतेने सव्हिर्स करता आल्या नाहीत.

लोपेझची आता चौथ्या फेरीत गाठ पडेल ती मॅरिओ अॅनसिस वि. गेल मोनफिल्स यांच्यामधील विजेत्याशी. फिलिपोसिस व श्ाीचफन या खेळाडूंना नमवण्याची करामत करणाऱ्या सॅफिनला लोपेझचा काही अडथळा पार करता आला नाही.

पहिल्याच सेटच्या तिसऱ्या गेममध्ये त्याला आपली सव्हिर्स गमवावी लागली. यानंतर त्याचा गेम काही उंचावता आला नाही. लोपेझने सुरूवातीला मिळालेल्या वर्चस्वाचा फायदा मिळवत सामन्यावरील पकड ढिली होऊ दिली नाही.

दरम्यान सानिया मिर्झाला हरवून तिसरी फेरी गाठणाऱ्या अमेरिकन विजेत्या स्वेतलाना कुझनेत्सोवाला आणखी एका अडथळ्याचा मुकाबला करावा लागला. निकोल विदीसोवाचा पराभव करण्यासाठी तिला तीन सेटपर्यंत झुंजावे लागले. अखेर ती हा सामना 7-5, 6-7, 6-2 असा जिंकण्यात यशस्वी ठरली.

 
</text>
</doc>
