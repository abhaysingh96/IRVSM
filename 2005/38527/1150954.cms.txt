<doc>
<docno>1150954.cms.txt</docno>
<text>
 
अर्थव्यवहार
महाराष्ट्रात गुंतवणुकीसाठी 'बोइंग'ला आवाहन
[ Friday, June 24, 2005  12:02:11 am]


मुंबई (म. टा. व्यापार प्रतिनिधी) : महाराष्ट्रात वाहन उद्योगाला प्रोत्साहन देण्याचे सरकारचे धोरण आहे. त्याप्रमाणे 'स्कोडा' कारचे उत्पादन सुरू झाले. लवकरच नाशिकला महिंद आणि रेनॉल्ट यांच्या 'लोगान' कारची निमिर्ती सुरू होईल, असे अमेरिकेच्या दौऱ्यावर असलेले राज्याचे मुख्यमंत्री विलासराव देशमुख यांनी न्यूयॉर्क येथे 'एनडीटीव्ही प्रॉफिट'ला मुलाखत देताना सांगितले.

' एन्रॉन'चा वीज प्रकल्प बंद झाला असला तरी त्याचा राज्याच्या प्रगतीवर विशेष परिणाम झाला नाही. आता तर केंद सरकारने दाभोळ ऊर्जा प्रकल्पाच्या प्रश्ान्ी मार्ग काढला असून, ही वीज खरेदी करण्याचा राज्याने निर्णय घेतला आहे. त्यामुळे भविष्यात विजेची समस्याही दूर होईल, असे देशमुख यांनी सांगितले.

परकीय गुंतवणूकदारांनी गुंतवणूक करण्यासाठी नेहमीच महाराष्ट्राला प्राधान्य दिले आहे. काळ बदलत असल्यामुळे राज्यांच्या धोरणात बदल करणे, गुंतवणुकीच्या नव्या योजना आखणे, त्यांची माहिती गुंतवणूकदारांना देणे हे आलेच. हेच या दौऱ्याचे कारण असल्याचे, त्यांनी सांगितले. भारतात विशेषत: महाराष्ट्रात विमानसेवेचे जाळे पसरले आहे. ही बाब लक्षात घेऊन 'बोइंग' विमान कंपनीबरोबर होणाऱ्या चचेर्त त्यांनी राज्यात गुंतवणूक करावी, असा आग्रह करणार असल्याचे देशमुख सांगितले.

या दौऱ्यात मॅनहॅटनला भेट दिल्यानंतर मुख्यमंत्र्यांनी हे शहर मुंबईशी खूप मिळतेजुळते असल्याचे सांगितले. गेल्या 5-10 वर्षांत मॅनहॅटनने त्यांच्या समस्यांवर मात केली. तशीच मात आम्हीसुद्धा मुंबईच्या विविध समस्यांवर करू, असा विश्वास देशमुख यांनी व्यक्त केला.

 
</text>
</doc>
