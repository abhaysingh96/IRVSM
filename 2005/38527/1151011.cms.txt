<doc>
<docno>1151011.cms.txt</docno>
<text>
 
महामुंबई
वीजचोरी केल्यास 5 वर्षे कारावास
[ Friday, June 24, 2005  12:46:59 am]


मुंबई (म. टा. प्रतिनिधी) : वीजचोरीच्या विरोधात गुन्हा नोंदवण्याचा अधिकार पोलिसांना देतानाच चोरी सिद्ध झाल्यास त्यासाठी पाच वर्षे कारावासाची तरतूद असलेल्या वटहुकुमाला राज्यपाल एस. एम. कृष्णा यांनी मंजुरी दिली. यामुळे वीजचोरीच्या विरोधात मोठ्या प्रमाणावर कारवाई करता येईल.

राज्यात वीजगळतीचे म्हणजेच वीजचोरीचे प्रमाण सुमारे 36 टक्यांपर्र्यंत आहे. या विरोधात प्रभावी कारवाईची तरतूद नसल्याने वीज कायद्यात बदल करून सश्ाम कारावासाची शिक्षा असलेला अध्यादेश जारी करण्यात आला आहे. हा अध्यादेश जारी करण्याचा निर्णय राज्य सरकारने दोन वर्षापूवीर्च घेतला होता. पण पोलिसांना वीजचोरीचा गुन्हा नोंदवण्याचा अधिकार आहे अथवा नाही, याबद्दल वाद असल्याने त्याची अंमलबजावणी होऊ शकली नाही. या वटहुकुमातील तरतुदींनुसार वीजचोरी करताना पकडल्यास समेटाचीही तरतूद आहे. मात्र समेटाचा पर्याय एकदाच उपलब्ध आहे. पुन्हा वीजचोरी केल्यास कारावासाची शिक्षा होऊ शकते.

 
</text>
</doc>
