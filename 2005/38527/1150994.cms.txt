<doc>
<docno>1150994.cms.txt</docno>
<text>
 
महामुंबई
परदेशस्थांचा वैवाहिक वाद फॅमिली कोर्टात
[ Friday, June 24, 2005  12:30:38 am]


मुंबई (म. टा. प्रतिनिधी) : भारतात राहणाऱ्यांनी लग्नानंतर परदेशी नागरिकत्व घेतले असल्यास त्यांच्या घटस्फोटाचा अर्ज भारतातील फॅमिली कोर्टांना ऐकण्याचा अधिकार आहे का, याविषयीचा वाद मुंबई हायकोर्टात आला असता कोर्टाने त्यावर होकाराथीर् उत्तर दिल्याने परदेशस्थ भारतीयांच्या दृष्टीने हा महत्त्वाचा निर्णय मानला जात आहे.

हिंदू विवाह कायद्यानुसार भारतात विवाह झाला असेल तर घटस्फोटाच्या वादावर निर्णय देण्याचा येथील फॅमिली कोर्टाला पूर्ण अधिकार आहे. दोघांपैकी एकजण बराच काळ परदेशात राहिला असला तरी त्याचा परिणाम कोर्टाच्या अधिकार क्षेत्रावर पडत नसल्याचेही न्या. एस. बी. म्हसे आणि न्या. दिलीप भोसले यांच्या खंडपीठाने स्पष्ट केले आहे.

या प्रकरणातील एक जोडपे स्वीडनमध्ये राहात होते. त्यांनी 1989 मध्ये बंगलोर येथे विवाह केला होता. तब्बल 15 वर्षांच्या वैवाहिक जीवनानंतर पत्नीने घटस्फोट, मुलाचा ताबा आणि पोटगी या तीन मुद्यांवर गेल्या वषीर् वांदे येथील फॅमिली कोर्टात अर्ज केला होता. हा अर्ज फेटाळण्याची विनंती पतीने केली होती. पत्नीने येथील कोर्टात अर्ज केला तेव्हा या जोडप्याचे वास्तव्य प्रमाणपत्र भारतातील नव्हते, असा युक्तिवाद पतीतफेर् करण्यात आला आणि तो मुद्दा फॅमिली कोर्टाने ग्राह्य मानून पत्नीचा अर्ज फेटाळून लावला. तसेच, पत्नीला या संदर्भात हायकोर्टात जाण्याचेही सुचविले.

हायकोर्टाने फॅमिली कोर्टाचा निर्णय फेटाळून पत्नीचा घटस्फोटाचा अर्ज वैध असल्याचे स्पष्ट केले. मात्र, पतीच्या विनंतीमुळे हायकोर्टाने आपल्याच आदेशाच्या अमलबजावणीला स्थगिती दिली आहे. पतीने हायकोर्टाच्या निर्णयाविरुद्ध सुप्रीम कोर्टात धाव घेतली असून तेथे अद्याप त्याला कोणताही स्थगिती आदेश मिळालेला नाही.

बंगलोरमध्ये विवाह झाल्यानंतर पत्नी स्वीडनला गेली होती, तर पती त्या ठिकाणी अगोदरच नोकरी करीत होता. स्वीडनमध्ये या जोडप्याने एक घरही विकत घेतले आणि 1997 मध्ये स्वीडनचे नागरिकत्वही स्वीकारले. सिडनी आणि स्वीडन येथील वास्तव्यात वाद झाल्याने पत्नी डिसेंबर, 2003 मध्ये मुंबईत आपल्या आईवडिलांकडे आली.

पत्नीच्या म्हणण्यानुसार, त्यांनी कधीही भारतीय नागरिकत्व सोडून दिले नव्हते. मात्र, लग्नानंतर स्वीडनहून ऑस्ट्रेलियात गेल्याने स्वीडनच्या वास्तव्याचा त्याग केल्याचे पतीचे म्हणणे होते. तथापि, हायकोर्टाने पतीचा हा मुद्दा अमान्य केला. ज्या देशाचे वास्तव्य संबंधित व्यक्तीने घेतले असेल त्याला त्या देशात कायम वास्तव्य करण्याची त्याची इच्छा असल्याचे सिद्ध करणे आवश्यक आहे, असे मत हायकोर्टाने व्यक्त केले. या प्रकरणात पतीने पत्नीला लिहिलेल्या पत्रात भारतात परतण्याची इच्छा व्यक्त केली होती. त्यावरून पतीचा ऑस्टेलियात कायमस्वरूपी राहण्याचा हेतू नसल्याचेच स्पष्ट होत असल्याचेही हायकोर्टाने निकालात नमूद केले.

हिंदू विवाह कायद्यातील तरतुदींचा विवाहाच्यावेळी अंगिकार केला की घटस्फोटाच्या प्रक्रियेसाठीसुद्धा हाच कायदा लागू होतो, असे हायकोर्टाने म्हटले आहे.

 
</text>
</doc>
