<doc>
<docno>1151910.cms.txt</docno>
<text>
 
देश-विदेश
शॉपिंगसाठी अमेरिकेला निघालेलो नाही!
[ Friday, June 24, 2005  10:58:34 pm]


नवी दिल्ली (वृत्तसंस्था) : काय काय खरेदी करायचे, याची यादी घेऊन मी अमेरिकेला निघालेलो नाही...भारत-अमेरिका संबंध अधिक दृढ करण्याचा हेतू या भेटीमागे आहे, असे उद्गार संरक्षणमंत्री प्रणब मुखर्जी यांनी गुरुवारी येथे काढले.

चार दिवसांच्या अमेरिका दौऱ्यावर मुखजीर् शनिवारी रवाना होत आहेत. त्या पार्श्वभूमीवर पंतप्रधान मनमोहन सिंग यांच्या अध्यक्षतेखाली संरक्षणविषयक मंत्रिमंडळ समितीची गुरुवारी येथे बैठक झाली. त्यानंतर मुखजीर् पत्रकारांशी बोलत होते.

अमेरिकेने भारताला एफ-16 लढाऊ विमाने देण्याची तयारी दर्शवली आहे. त्या संदर्भात तुमच्या या दौऱ्यात चर्चा होईल का, असे विचारता 'मी काही शॉपिंगची यादी घेऊन तिकडे निघालो नाही' असे मुखजीर् उद्गारले आणि लगेचच 'संरक्षण खरेदीबाबत कुठलाही निर्णय या दौऱ्यात घेतला जाण्याची शक्यता कमीच आहे' अशी जोड त्यास दिली. संरक्षणमंत्री या नात्याने मी तेथे चाललो आहे... भारताचा संरक्षणमंत्री अमेरिका दौऱ्यावर जाण्याची घडी प्रदीर्घ काळाने आली आहे, याचे स्मरणही दिले.

पंतप्रधान मनमोहन सिंग पुढील महिन्यात अमेरिकेला जाणार असून, त्या पार्श्वभूमीवर मुखजीर्ंचा दौरा महत्त्वाचा मानला जात आहे.

 
</text>
</doc>
