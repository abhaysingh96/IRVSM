<doc>
<docno>1150991.cms.txt</docno>
<text>
 
महामुंबई
मुंबईतही हवी केंदीय प्रवेश पद्धती
[ Friday, June 24, 2005  12:28:27 am]


मुंबई (म. टा. प्रतिनिधी) : मुंबईतील कॉलेजांमध्ये असलेल्या प्रवेश पद्धतीमुळे विद्याथीर् व पालक बरीच पायपीट करतात आणि काहीवेळा आवडीचे कॉलेज न मिळाल्याने अखेर मिळेल त्या ठिकाणी समाधान मानावे लागते. पुणे व दिल्लीत असलेल्या केंदीय प्रवेश पद्धतीमुळे तेथील विद्याथीर् व पालकांना एवढा त्रास सहन करावा लागत नसल्याने हीच पद्धती मुंबईतही लागू का करू नये, अशी चर्चा सुरू झाली आहे.

मुंबईतील कॉलेजांमध्ये प्रवेश याद्यांच्या फेऱ्या चालू असतात आणि त्या याद्या पाहण्यासाठी दरवेळी विद्याथी व त्याचे पालक यांनाही त्रास सहन करावा लागतो. हे दृश्य टाळण्यासाठी उपाययोजना करण्याची गरज असल्याचा विद्याथीर् व पालक यांचा सूर आहे. मात्र, केंदीय प्रवेश पद्धतीबाबत मुंबईतील काही कॉलेजांचे प्रमुख आणि त्यांच्या प्राचार्यांमध्येच मतभेद असल्याचे उघड झाले आहे. प्रवेश प्रक्रिया सुरू झाल्याच्या काळातच कॉलेजांमध्ये गदीर् होत असल्याने कॉलेजचे प्रमुख प्रस्थापित पद्धती सोडणार नाहीत, असे शालेय शिक्षण खात्याच्या काही अधिकाऱ्यांचे म्हणणे आहे.

जयहिंद कॉलेजचे प्राचार्य गोविंद सहानी यांच्या मते सध्याची प्रवेशपद्धती सुरळीत सुरू असून त्या विरोधात कुणाचीही तक्रार नाही. सध्याच्या पद्धतीबाबत पालक व विद्याथीर् यांचाच आक्षेप नाही, तर त्याविरोधात एवढा काहूर माजवण्याची गरजच काय, असाही सवाल त्यांनी केला आहे. मात्र, पुणे व दिल्लीत केंदीय प्रवेशपद्धती लागू होऊ शकते तर मुंबईत का नको, असा काही कॉलेजांच्या प्रमुखांचा सवाल आहे. केंदीय प्रवेश पद्धती नियोजनबद्ध असली तर तिचा विद्यार्थ्यांना फायदा होईल, असा दावा वझे कॉलेजचे डॉ. गोविंद पारटकर यांनी केला आहे. रुपारेल कॉलेजचे प्रा. पी. एम. सुळे यांनीही केंदीय प्रवेश पद्धती विद्यार्थ्यांसाठी लाभदायक ठरणार असल्याचे मत व्यक्त केले.

दहावीचा निकाल शुक्रवार, 24 जूनला लागणार असल्याने आता विद्याथीर् व त्यांच्या पालकांवरील दडपण वाढले आहे. कोणत्या कॉलेजात जायचे, याबद्दल विद्यार्थ्यांमध्ये गोंधळ असू नये, पाच ते सहा कॉलेजांचे प्रवेश अर्ज घेऊन ठेवावेत, त्यामुळे किमान कोणत्यातरी एका कॉलेजात निश्चित प्रवेश मिळू शकेल, असे डॉ. पारटकर यांनी सुचवले.

मुलांना अनुकरण करण्याची सवय असल्याने आपल्या मित्रानुसार वागण्याकडे त्यांचा कल असतो. काही कॉलेजमध्ये विद्यार्थ्यांच्या आवडीचे विषयच नसतात, असे मानसोपचार तज्ज्ञ परवीन शेख यांनी निदर्शनास आणून दिले. अलेक्झांड्रिया र्गल्स इंग्लिश इन्स्टिट्यूटचे प्रा. फ्रेनी मेहता यांनीही, परीक्षेअगोदर आम्ही विद्यार्थ्यांची क्षमता व त्यांच्यातील त्रुटी दूर करण्यासाठी चाचणी घेतो, असे सांगितले. मात्र, विद्यार्थ्यांनी दूरच्या कॉलेजांमध्ये प्रवेश घेण्याऐवजी जवळच्या कॉलेजांमध्येच प्रवेश घ्यावा, असे काही प्राचार्यांचे म्हणणे आहे.

अकरावीसाठी सरकारी कोट्यातील

प्रवेशप्रक्रिया शनिवारपासून

येत्या शैक्षणिक वर्षातील सरकारी कोट्यातून 11 वी प्रवेशप्रक्रियेचे काम 25 जून पासून सुरू होत असून प्रवेशासाठी उपलब्ध असलेल्या जागांवर विद्यार्थ्यांना प्रवेश देण्यासाठी प्रवेश प्रक्रियेचे वेळापत्रक व कार्यपद्धती मुंबई विभागाच्या शिक्षण उपसंचालकांनी जाहीर केली आहे.

25 आणि 27 ते 29 जूनला अर्जांचे वितरण करण्यात येईल. 27 ते 30 जून या काळात अर्ज स्वीकारले जातील. तर 1 जुलैला दुपारी दोन वाजता प्रवेशपात्र विद्यार्थ्यांची पहिली यादी जाहीर होणार असून 2, 4 व 5 जुलैला प्रवेश मिळेल.

दुसरी यादी 6 जुलैला जाहीर होणार असून 6 ते 8 जुलै या काळात या विद्यार्थ्यांना प्रवेश दिला जाईल. 8 जुलैला तिसरी यादी जाहीर होणार असून 9 जुलैला प्रवेश पार पडतील. चौथी यादी याच दिवशी सायंकाळी 5 वाजता जाहीर होईल. 11 जुलैला या विद्यार्थ्यांचे प्रवेश पूर्ण होतील. अखेरची पाचवी यादी याच दिवशी जाहीर होणार असून दुसऱ्या दिवशी या विद्यार्थ्यांचे प्रवेश पूर्ण होतील.

15 जुलै रोजी प्रवेशाचे कामकाज कार्यालयीन वेळेपुवीर् बंद करू नये, अशा सूचनाही शिक्षण विभागाने दिल्या आहेत.

 
</text>
</doc>
