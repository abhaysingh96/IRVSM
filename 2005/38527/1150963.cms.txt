<doc>
<docno>1150963.cms.txt</docno>
<text>
 
देश-विदेश
महिला आरक्षण लवकरच मंजूर होईल
[ Friday, June 24, 2005  12:07:04 am]


नवी दिल्ली (म. टा. विशेष प्रतिनिधी) : महिला आरक्षण विधेयक सरकारने गांभीर्याने घेतले असून, सध्या कृतीशील चचेर्त असलेले हे विधेयक लवकरच संसदेत मंजूर होईल आणि दिवंगत पंतप्रधान इंदिरा गांधींनी पाहिलेले महिला सशक्तिकरणाचे स्वप्न खऱ्या अर्थाने साकार होईल, असे प्रतिपादन पंतप्रधान मनमोहन सिंग यांनी केले. केंदीय समाजकल्याण बोर्डाच्या अध्यक्षा रजनी पाटील यांच्या नेतृत्वाखाली 33 राज्यांच्या समाजकल्याण बोर्डाच्या अध्यक्षांच्या शिष्टमंडळाने पंतप्रधानांची भेट घेतली, त्यावेळी ते बोलत होते.

पं. नेहरूंच्या कारकिदीर्त डॉ. दुर्गाबाई देशमुखांच्या अध्यक्षतेखाली स्थापन झालेल्या केंदीय समाज कल्याण बोर्डाचा आजवरचा इतिहास, वैभवशाली परंपरांचा आहे, याचा गौरवपूर्ण उल्लेख करीत पंतप्रधान म्हणाले, सामाजिक स्तरावरील लैंगिक विषमतेमुळे आणि प्रचलित कायद्याच्या काही तरतुदींमुळे, अनेकदा महिलांची संधी डावलली जाते, याची सरकारला कल्पना आहे. यासाठीच महिला आणि बालकल्याणासाठी आखलेला प्रत्येक उपक्रम हा युपीए सरकारचा अग्रक्रम आहे. बोर्डाने आखलेल्या विविध उपक्रमांना आथिर्क चणचण कधीही भासणार नाही, असे आश्वासनही याप्रसंगी पंतप्रधानांनी दिले. शिष्टमंडळाने विविध मागण्यांसाठी दिलेल्या निवेदनाचाही पंतप्रधानांनी यावेळी स्वीकार केला.

पंतप्रधानांच्या भेटीपूवीर् शिष्टमंडळाने युपीए अध्यक्ष सोनिया गांधींचीही भेट घेतली. महिलांच्या ग्रामीण स्वयंरोजगाराचे बचत गट, देशातल्या सामाजिक परिवर्तनाचे महत्त्वाचे माध्यम ठरू शकतात, याचा उल्लेख करीत गांधी शिष्टमंडळाला उद्देशून म्हणाल्या, महिला आणि बालकल्याणासाठी देशात प्रामाणिकपणे काम करणाऱ्या स्वयंसेवी संस्थांना शोधून बोर्डाने त्यांना मजबूत केले पाहिजे.

दिल्लीच्या समाज कल्याण भवनात राज्य समाज कल्याण बोर्डाच्या अध्यक्षांचे दोन दिवसांचे संमेलन आयोजित करण्यात आले होते. मनुष्यबळ रोजगार मंत्री अर्जुनसिंगांनी या संमेलनाचे उद्घाटन केले.

राज्यमंत्री कांती सिंह आणि केंदीय बोर्डाच्या अध्यक्ष रजनी पाटील यांनी संमेलनाला मार्गदर्शन केले. देशातल्या 33 राज्यांच्या राज्यस्तरीय बोर्डाचे अध्यक्ष या संमेलनाला उपस्थित होते.

 
</text>
</doc>
