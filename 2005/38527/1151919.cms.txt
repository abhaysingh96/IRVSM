<doc>
<docno>1151919.cms.txt</docno>
<text>
 
महाराष्ट्र
धुळ्याची श्रद्घा शिंदे अव्वल
[ Friday, June 24, 2005  11:09:30 pm]


नाशिक (म. टा. प्रतिनिधी) : माध्यमिक शालान्त परीक्षेत नाशिक विभागात गुणवत्ता यादीत प्रथम येण्याचा सन्मान धुळ्याच्या कमलाबाई शंकरलाल कन्या शाळेतील श्रद्घा सुनिल शिंदे हिने 92.40 टक्के गुण मिळवून पटकावला. ती अर्थातच मुलींमध्येही सर्वप्रथम ठरली.

नाशिक, धुळे, जळगाव, नंदुरबार या चार जिल्ह्यांचा समावेश असलेल्या नाशिक विभागात गतवषीर्प्रमाणेच यंदाही विद्याथीर्नींनी आघाडी राखलीे. मागासवगीर्यांत प्रथम येण्याचा मान जळगावच्या रावसाहेब रूपचंद विद्यालयाच्या अपिर्ता भास्कर पानपाटील हिने 90.40 टक्के गुणांनी तर अपंग विद्यार्थ्यांमध्ये नाशिकरोड येथील पुरुषोत्तम इंग्लिश स्कूलचा अमित अनिल चोरडिया 82.66 टक्के गुण मिळवून पहिला ठरला. मालेगावच्या उर्दू नाईट हायस्कूलची विद्याथिर्नी यास्मिन बानो अनिस अहमद 78.40 टक्के गुण मिळवून रात्रशाला प्रवर्गात प्रथम ठरली.

विभागात उत्तीर्णतेची जिल्हानिहाय टक्केवारी नाशिक (61.14), धुळे (66.45), जळगाव (59.85), नंदुरबार (63.18) अशी आहे. गुणवत्ता यादीत एकूण 103 जणांचा समावेश असून त्यात 43 विद्यार्थ्ानिी आहेत. यात नाशिक जिल्ह्यातील 39, धुळ्याच्या 15, जळगावच्या 49 जणांनी स्थान मिळविले आहे.

नंदुरबार जिल्हा गुणवत्ता यादीत खातेही उघडू शकलेला नाही. नाशिक जिल्ह्यातून मराठा हायस्कूलचे सर्वाधिक म्हणजे आठ विद्याथीर् गुणवत्ता यादीत चमकले आहेत. धुळ्यातून कनोसा कॉन्व्हेंट हायस्कूलचे चार, जळगाव जिल्ह्यातून सेंट जोसेफ हायस्कूल आणि रावसाहेब रूपचंद विद्यालय यांचे प्रत्येकी सात विद्याथीर् गुणवत्ता यादीत चमकले.

शून्य टक्के निकाल लागलेल्या शाळा नाशिकमध्ये पाच, जळगावमध्ये एक आणि नंदुरबारमध्ये दोन आहेत. 100 टक्के निकाल फक्त 28 शाळांचा असून त्यात नाशिकच्या 16, धुळ्याच्या चार, जळगावच्या सात आणि नंदुरबारची एका शाळा आहे.

विभागात अव्वल ठरलेल्या श्रद्घा शिंदेची टक्केवारी राज्यातील आठही विभागांमधील अव्वल विद्यार्थ्यांच्या तुलनेत कमी आहे.

गुणवंतांची मनोगते

सर्वसामान्य गुणवत्ता यादीत सर्वप्रथम येण्याचा मान मिळविलेल्या श्रद्घा शिंदेला पुढे वैद्यकीय शिक्षण घेण्याची इच्छा आहे. 'गुणवत्ता यादीत येणारच याची खात्री होती', असे ती म्हणाली. मागासवगीर्यांत प्रथम ठरलेली अपिर्ता पानपाटील आयएएस अधिकारी होण्याची मनीषा बाळगून आहे. तर अपंगांत सर्वप्रथम आलेल्या अमित चोरडीयाला आजोबा आणि वडिलांप्रमाणेच इंजिनीअर व्हायचे आहे. यास्मिन बानोने कला शाखेद्वारे शिक्षिका होण्याचे लक्ष्य ठेवले आहे.

 
</text>
</doc>
