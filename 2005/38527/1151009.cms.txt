<doc>
<docno>1151009.cms.txt</docno>
<text>
 
महाराष्ट्र
कोठेवाडी प्रकरणी 5 आरोपींना जन्मठेप
[ Friday, June 24, 2005  12:44:37 am]


नंदकुमार सातपुते/ताराचंद म्हस्के

अहमदनगर : चार वर्षांपूवीर् महाराष्ट्र हादरवून सोडणाऱ्या कोठेवाडी येथील दरोडा आणि सामूहिक बलात्कार प्रकरणातील 15पैकी पाच आरोपींना आमरण जन्मठेप आणि सातजणांना प्रत्येकी 23 वषेर् सक्तमजुरी ठोठावण्यात आली आहे. दोघांची पुराव्याअभावी निदोर्ष मुक्तता झाली, तर अन्य एक आरोपी फरारी आहे.

आरोपींना शिक्षेत कुठलीही सवलत न देण्याचा आदेश सरकारला देण्याची विनंती विशेष सरकारी वकील उज्ज्वल निकम यांनी केली होती. ती कोर्टाने मान्य केली. संपूर्ण राज्याचे लक्ष लागून राहिलेल्या या खटल्याची सुनावणी गुरुवारी अतिरिक्त सत्र न्यायाधीश शालिनी फणसळकर यांच्यापुढे झाली.

मुख्य आरोपी मारुती भोसले ऊर्फ दारासिंग (26), रमेश ऊर्फ रेंज्या काळे (28), बंड्या काळे (28), हब्या भोसले ऊर्फ हबीब (26) आणि गारमळ्या चव्हाण (35) यांना आमरण जन्मठेप सुनावली. या सर्वांना प्रत्येकी दहा हजार रुपये दंडही ठोठावण्यात आला आहे. दंड न भरल्यास आणखी तीन वषेर् शिक्षा भोगावी लागेल.

उंबऱ्या भोसेले (35), अज्ञान ऊर्फ राजू भोसले (24), सुरेश ऊर्फ तिरळ्या ऊर्फ तिनताश्या ऊर्फ चिंतामण काळे (29), हनुमंत्या भोसले (28), रसाळ्या भोसले (24), संतोष ऊर्फ हरी ऊर्फ बाप्या काळे (23) आणि चिक्या भोसले (35) यांना 23 वषेर् सक्तमजुरी आणि प्रत्येकी 13 हजार रुपये दंड ठोठावण्यात आला. या दंडाच्या रकमेतून बलात्कारित महिलांना प्रत्येकी दहा हजार, तर मारहाण झालेल्यांना प्रत्येकी तीन हजार रुपये देण्याचा आदेश कोर्टाने दिला. संपत जाधव आणि सुभाष देसाई या आरोपांची पुराव्याअभावी निदोर्ष मुक्तता झाली. करंड्या ऊर्फ गंड्या काळे हा आरोपी फरारी आहे.

या खटल्याचा निकाल ऐकण्यासाठी सकाळी दहापासूनच कोर्टाच्या बाहेर गदीर् होऊ लागली होती. आरोपींना घेऊन येणारी पोलिसांची व्हॅन कोर्टाच्या आवारात शिरताच 'आरोपींना फाशी झालीच पाहिजे' अशी घोषणा गदीर्तून उमटली. स्त्री आधार केंदाच्या अध्यक्ष आमदार नीलम गोऱ्हे आणि अत्याचारित महिलाही निकाल ऐकण्यासाठी उपस्थित होत्या.

निकाल जाहीर होताच कोर्टाबाहेर जमलेल्या महिलांनी जोरदार घोषणा दिल्या. अत्याचारित महिला तर उज्ज्वल निकम यांच्या अक्षरश: पाया पडल्या, तर आरोपींच्या नातेवाइकांनी 'आम्हालाही मारून टाका', असे सांगत टाहो फोडला. यावेळी चोख पोलिस बंदोबस्त होता.

 
</text>
</doc>
