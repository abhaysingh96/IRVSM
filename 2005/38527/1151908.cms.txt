<doc>
<docno>1151908.cms.txt</docno>
<text>
 
अर्थव्यवहार
नवा उच्चांक! 7148.62!
[ Friday, June 24, 2005  10:57:20 pm]


मुंबई (म. टा. बाजार प्रतिनिधी) : मुंबई शेअर बाजाराच्या 'सेन्सेक्स'ने शुक्रवारी 7148.62 अंशांचा आजवरचा आणखी एक उच्चांक प्रस्थापित केला! दलाल आणि परकीय संस्थात्मक गुंतवणूकदारांनी जोरदार खरेदी केल्यामुळे 'सेन्सेक्स'मध्ये 28.86 अंशांनी वाढ झाली.

विशेष म्हणजे रिलायन्स कॅपिटलच्या प्रेफरन्स शेअर्सना परकीय अर्थसंस्थानी जोरदार मागणी नोंदवल्याचा प्रभाव आजही टिकून होता. त्यामुळे 'कॅपिटल'च्या समभागांचे भाव 32.95 रुपयांनी वधारले.

शुक्रवारी शेअर बाजार सुरू झाल्यानंतर तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा 'सेन्सेक्स' 7,104.43 अंशांवर होता. त्या अगोदर म्हणजे गुरुवारी निदेर्शांक 7119.76 अंशांवर बंद झाला होता. त्यानंतर निदेर्शांकाने आजवरच्या 7178 अंशांच्या उच्चांकाला स्पर्श करून शेवटी तो 7148.62 अंशांवर बंद झाला. गुरुवारी निदेर्शांक 25.58 अंशांनी उतरला होता.

आयटीसी, टीसीएस, ओएनजीसी, हिंदाल्को, हिरो होंडा, लार्सन, रिलायन्स इंडस्ट्रीज, बजाज ऑटो, टाटा मोटर्स या कंपन्यांच्या समभागांचे भाव वधारले. गुजरात अंबुजा, इन्फोसिस, सत्यम, स्टेट बँक ऑफ इंडिया, एसीसी, डॉ. रेड्डीज, विप्रो आदी कंपन्यांच्या शेअर्सचे भाव उतरले.

 
</text>
</doc>
