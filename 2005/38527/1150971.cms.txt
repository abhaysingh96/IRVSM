<doc>
<docno>1150971.cms.txt</docno>
<text>
 
महाराष्ट्र
1.53 लाखांच्या बनावट नोटा
[ Friday, June 24, 2005  12:10:35 am]


सांगली (म. टा. वृत्तसेवा): येथील गुन्हा अन्वेषण विभागाच्या पथकाने पलूस तालुक्यातील तुपारी फाटा येथे बुधवारी छापा टाकून बनावट नोटा तयार करणारे मशीन व 1 लाख 53 हजार 400 रुपयांच्या बनावट नोटा जप्त केल्या. याप्रकरणी दोघांना अटकही झाली.

तासगाव-कराड रस्त्यावरील हॉटेल किनाराच्या दुसऱ्या मजल्यावर परमिट रूमच्या खोलीत या बनावट नोटा तयार केल्या जात होत्या. हजार, पाचशे, शंभर अशा या बनावट नोटा आहेत. नोटांची छपाई करण्यासाठी वापरण्यात येणारे सर्व साहित्य, मोबाइल पोलिसांनी जप्त केला. या प्रकरणी अटक झालेल्यांची नांवे अशी: सचिन ऊर्फ राहुल धोंडीराम पाटील (वय 22, रा.तुपारी), संतोष गोविंद घाडगे (वय 23, रा.तुपारी फाटा). त्यांच्यामागे बनावट नोटा तयार करणारी टोळी असावी असा पोलिसांचा कयास असून त्यादृष्टीने तपास सुरू आहे. या टोळीच्या सूत्रधाराला लवकरच अटक केली जाईल, असे पोलिसांनी सांगितले.

सांगली-कराड भागात पूवीर्ही 'बनावट नोटा बनवणारी टोळी' सापडली होती.

 
</text>
</doc>
