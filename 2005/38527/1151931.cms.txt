<doc>
<docno>1151931.cms.txt</docno>
<text>
 
लेख: आयफेल टॉवर
एड्सप्रतिबंधासाठी चिम्पान्झी
[ Friday, June 24, 2005  11:22:24 pm]


1980 च्या दशकात मानवी शरीरात शिरलेल्या एड्सच्या विषाणुंनी गेल्या 25 वर्षांत धुमाकूळ घातला. या रोगावर रामबाण उपाय आणि प्रतिबंधक लस सापडत नसल्याने शास्त्रज्ञांची झोप उडाली. एड्सप्रतिबंधक लस तयार करण्यातील सर्वात मोठी अडचण आहे, ती ही लस मानवी शरीरात सोडायची कशी ही. एखाद्याच्या विषाणुच्या साह्याने लस तयार केल्यावर ती मानवी शरीरात सोडताच शरीरातील रोगप्रतिकारक शक्ती त्यावर हल्ला करून ती लस प्रभावहीन करून टाकतात. अनेक चाचण्या होऊनही आतापर्यंत तरी यशाने हुलकावणीच दिली आहे.

' इंटरनॅशनल एड्स व्हॅक्सिन इनिशिएटीव्ह' आणि 'ग्लॅक्सो स्मिथलाइन'ने आता एड्सविरुद्धच्या लढाईसाठी हातमिळवणी केली आहे. आतापर्यंतच्या प्रयत्नांत लस तयार करण्यासाठी मानवी विषाणुंचा उपयोग केला जात होता. आता मात्र, मानवी शरीर नष्ट करू शकणार नाही, अशा विषाणुंच्या माध्यमातून ही लस तयार करण्यात येत आहे. हे विषाणु आहेत चिंम्पान्झीचे.

' नॉन ह्युमन प्रायमेट एडेनोव्हायरस व्हॅक्सिन व्हेक्टर' या तंत्रज्ञानाचा वापर ही लस तयार करण्यासाठी होत आहे. आतापर्यंत या लशीची चाचणी सुरू झाली नसली तरी हे तंत्रज्ञान यश मिळवून देईल, अशी दोन्ही संस्थांना आशा आहे. सार्वजनिक आणि खासगी क्षेत्राचा हा भागीदारी प्रकल्प संशोधनाला चांगलीच गती देईल, अशी चिन्हे आहेत.

एड्सबाबतच्या चिंतेने सध्या जगाला ग्रासून टाकले आहे. 'इंटरनॅशनल डेव्हलपमेंट'च्या सचिव हिलरी बेन म्हणतात, अविकसित देशात एड्सचा प्रचंड वेगाने फैलाव होत आहे. तो जर रोखायचा असेल तर लस तयार होणे अत्यावश्यक ठरले आहे. हा संयुक्त प्रकल्प संशोधनाच्या विकासासाठी अत्यंत महत्त्वपूर्ण आहे.

 
</text>
</doc>
