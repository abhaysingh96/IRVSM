<doc>
<docno>1065527.cms.txt</docno>
<text>
 
महाराष्ट्र
कोपरगाव कारखान्याचा गळीत हंगाम एप्रिलपासूनच
[ Wednesday, March 30, 2005  10:25:35 pm]


म. टा. वृत्तसेवा

शिर्डी : ऊस टंचाईमुळे राज्यातील सहकारी साखर उद्योगाचा या वषीर्चा गळीतहंगाम रडत खडत दोनएक महिने चालून संपला असला तरी, नगर जिल्ह्यातील कोपरगाव सहकारी कारखान्याने त्यावर उत्तम तोडगा काढला आहे. राज्य सरकारची परवानगी मिळताच एप्रिल पासूनच, कारखाना परिसरात खास मोहिम राबवून दहा महिन्यांपूवीर् लागवड केलेला ऊस व त्याच्या जोडीला परदेशातून आयात केलेली कच्ची साखर यांच्या मदतीने साखर कारखान्याचा गळीत हंगाम सुरू करण्याचा निर्णय घेतला आहे. कारखान्याचे अध्यक्ष व माजी खासदार शंकरराव काळे यांनी ही घोषणा केली.

कारखान्याची 51 वी वाषिर्क सभा काळे यांच्या अध्यक्षतेखाली मंगळवारी झाली. त्यावेळी त्यांनी ही घोषणा केली. या सभेस कोपरगावचे आमदार अशोकराव काळे यांचेसह कारखान्याचे संचालक मंडळ, सभासद शेतकरी, उपस्थित होते.

किमान एक एकर लागवड करण्याचे आवाहन मानून उत्पादकांनी एकसाली ऊसाची लागवड केली. त्यामुळे जुलै अखेरपर्यंत लागवड केलेला ऊस आता दहा महिन्यांत पक्व झाला आहे. 570 हेक्टरवर ऊस गळीतास उपलब्ध आहे. याशिवाय परदेशातून एक लाख टन कच्ची साखर आयात केली आहे. त्या जोरावर एकाच वर्षात दोनदा गळीत हंगाम घेण्याचा निर्णय कारखान्याने घेतला आहे. अशा प्रकारे एकाच वर्षात दोनदा गळीत हंगाम करणारा कोपरगाव हा राज्यातील पहिलाच साखर कारखाना असेल.

नगर जिल्हा सहकारी बँकेचा फौंडर मेंबर आम्ही असतांना या बँकेनेही आमचा कारखाना सुरुच होऊ नये म्हणून अडथळे आणले, अशी टीका काळे यांनी केली. त्यांनी बँकेचे संचालक आणि राज्य सहकारी साखर संघाचे अध्यक्ष प्रसाद तनपुरे यांचे नाव न घेता त्यांच्यावरही टीका केली.

कारखान्याच्या व्यथा मांडतांना शंकरराव काळे हे भावनिक झाल्याचे दिसले. मी एक हजार रुपये टनाप्रमाणे भाव देणार आहे. कामगारांना, सभासदांना चार पैसे मिळावेत कारखानाही वाचला पाहिजे तरच माझ्या आत्म्याला समाधान मिळेल. मी हयात असे पर्यंत या कारखान्याला कुलूप लागू नये एवढीच माझी अपेक्षा आहे, असे ते म्हणाले.

केंदाने साखर उद्योगासाठी जाहीर केलेल्या पॅकेजबाबत त्यांनी साशंकता व्यक्त केली. 2002 - 03 असे गळीत हंगामाचे वर्ष गृहीत धरून पॅकेज जाहीर झाले आहे. पूवीर् मध्यम मुदतकर्ज दोन हप्त्यांत फेडत असे ते आता बारा हप्त्यांत फेडावयाचे आहे. प्रत्येक वषीर् पोत्यामागे 14 रुपये शुगर सेस भरावा लागतो व तो केंदाच्या तिजोरीत जातो त्यावर पूवीर् सहा टक्के व्याजाने कर्ज मिळत होते ते आता 9 टक्के केले आहे. पॅकेजच्या नावाखाली आमचेच पैसे तुम्ही देत आहात आणि वरून आमची समजूत घालता काय, असा सवाल काळे यांनी केला.

यावेळी त्यांनी साखर उद्योगाबाबत नेमलेल्या तुतेजा समितीवर टीका केली. केंद सरकारने मळीवर केंदीय उत्पादन शुल्क वाढविले मात्र तीच मळी आयात केली तर उत्पादन शुल्क कमी केले. देशी मळीवर कर लावावयाचा व परदेशातील मळीवर कमी करावयाचा हा कुठला न्याय ? ऊस वाहतुकीवरील सेवा करामुळे उत्पादन खर्च वाढेल त्याचा फटका ऊस उत्पादकांना भाव कमी देण्यात होईल. याचा विचार केंदाने केलेला दिसत नाही, असे ते म्हणाले.

यावेळी शिवसेना आमदार अशोक काळे यांनी सहकारी साखर कारखाने डबघाईला आणण्यास दोन्ही काँग्रेसच जबाबदार आहेत असा आरोप केला. कोपरगाव व श्रीरामपूर हे तालुके एकेकाळी देशातील साखरेेेेचे प्रमुख आगर होते. पाणी गेले, व ऊस घटला त्यातून कारखाने अडचणीत आले. मागणीप्रमाणे कोपरगाव तालुक्याला पाणी मिळत नाही. याला यापूवीर्चे निष्क्रिय लोकप्रतिनिधीच जबाबदार आहेत. पाणीप्रश्न न सोडविल्यामुळे शंकरराव कोल्हे यांनी तालुक्यातील दोन पिढया उद्ध्वस्त केल्या, असा आरोपही काळे यांनी केला.

 
</text>
</doc>
