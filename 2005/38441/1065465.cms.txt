<doc>
<docno>1065465.cms.txt</docno>
<text>
 
बहुतांची अंतरे
कर्मचाऱ्यांचे वेतन कार्यक्षमतेनुसार हवे
[ Wednesday, March 30, 2005  09:10:13 pm]


सरकारी कर्मचाऱ्यांचा वेतनाचा भार करदात्यावर पडत असतो. रजा, वेतनवाढ, निवृत्तिवेतन या बाबतीत कर्मचारी व त्यांच्या संघटना जागरूक असतात. वेतनवाढीसाठी संप-आंदोलने करणे हा तर त्यांच्या हातचा मळ आहे.

सरकारी कर्मचाऱ्यांची कार्यक्षमता सुधारण्यासाठी वेतनाची सांगड कार्यक्षमतेशी घालण्याची गरज आहे. ज्यांना काम झेपत नाही अशा व्यक्तींना कोणतेही फायदे न देता घरी बसविण्याची गरज आहे. त्यांना पोसण्याची जबाबदारी करदात्यांनी का घ्यायची ?

सध्या बेकारी मोठ्या प्रमाणात आहे. कार्यक्षम तरुण अल्प वेतनावर राबत आहेत, हे ध्यानात ठेवून कर्मचारी व त्यांच्या संघटनांनी कार्यक्षमता वाढविण्याकडे लक्ष द्यावे. अन्यथा कर्मचाऱ्यांचे वेतन कार्यक्षमतेवर निश्चित करावे, यासाठी करदात्यांवर आंदोलन करण्याची वेळ येईल.

मंदाकिनी परब, वांदे, मुंबई.

 
</text>
</doc>
