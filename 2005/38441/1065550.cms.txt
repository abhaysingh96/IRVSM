<doc>
<docno>1065550.cms.txt</docno>
<text>
 
महामुंबई: मुंबई टाइम्स
'व्हजिर्न' बिझनेस टायकून
[ Wednesday, March 30, 2005  11:06:40 pm]


सिद्धार्थ खांडेकर

शाळेत शब्दही ओळखणं जड जाणारा मुलगा.. आयक्यू चाचण्यांनी त्याला ढ ठरवून टाकला. शाळा म्हणजे तुरुंगवास होता. रिचर्ड ब्रॅन्सनला त्या वेळी शालेय सिस्टिमनं ढ ठरवला. पण प्रत्यक्षात कित्येक हुशार मुलांनाही जे जमलं नाही, ते त्याने करून दाखवलं. सतराव्या वषीर् स्वत:चं वृत्तपत्र.. पुढे स्वत:ची म्युझिक कंपनी. मग रेल्वे, सॉफ्ट ड्रिंक्स.. शेवटी थेट विमान कंपनी. आज रिचर्ड ब्रॅन्सन दीडशे कंपन्यांचा आणि 300 कोटी डॉलर्सचा धनी आहे. या अत्यंत तऱ्हेवाईक बिझनेस टायकूनवरची पुस्तकं बेस्ट सेलर्स ठरताहेत. ब्रॅन्सनची आठवण होण्याचं कारण ? स्वारी गुरुवारी मुंबईत येतेय!

ब्रॅन्सनच्या तऱ्हेवाईकपणाचे आणि साहसाचे किस्से धमाल आहेत. ' व्हजिर्न ' हे सूचक बिरूद त्याच्या सर्व ब्रॅण्ड्सचं अविभाज्य अंग आहे. व्हजिर्न कोलाच्या प्रमोशनसाठी त्याने काय करावं ? चक्क रणगाडा घेऊन टाइम स्क्वेअरमध्ये गेला आणि कोकच्या आयकॉनच्या दिशेने (लुटुपुटीचा का होईना) गोळा डागला. अमेरिकेसारख्या कोकच्या साम्राज्यात अशी कल्पना ब्रॅन्सनच करू जाणे. त्याच्या व्हजिर्न एअरलाइन्सनं एअर इंडियाशी करार केला. करारनाम्यावर सह्या करण्यासाठी ब्रॅन्सनसाहेब महाराज बनून हत्तीवरून आले! आणखी एका प्रॉडक्ट लाँचसाठी रस्त्यातून विवस्त्र धावत सुटला. अटलांटिक महासागर निव्वळ एका बोटीतून सर्वाधिक वेगाने पार करण्याचा मान त्याने पटकावलाय. लवकरच तो बलूनमधून पृथ्वी प्रदक्षिणा करणार आहे आणि 2008 मध्ये पर्यटकांना घेऊन अंतराळातही जाणार आहे!

त्याची पहिली कंपनी व्हजिर्न म्युझिकची कहाणीही मजेशीर. शाळेत रिचर्डने ' स्टुडण्ट ' हे वृत्तपत्र सुरू केलं. सात्विकपणा न बाळगता सुरुवातीपासूनच त्याने जाहिराती मिळवण्याचे प्रयत्न सुरू केले होते. सत्तरचं दशक म्हणजे संगीताचं सुवर्णयुग. कॅसेट्सच्या डिलिव्हरी ऑर्डरच्या जाहिराती त्याने ' स्टुडण्ट ' च्या युवा वाचकांपर्यंत पोहोचवल्या. खपही वाढला नि उत्पन्नही. म्युझिक इकॉनॉमी कॅशइन करण्यासाठी त्याने एका बुटांच्या दुकानाच्या वरच्या मजल्यावर म्युझिक कंपनी सुरू केली. त्या वेळी त्याच्या एका मैत्रिणीने कंपनीचं नाव सुचवलं.. व्हजिर्न!

व्हजिर्न आणि ब्रॅन्सनचं साम्राज्य पसरतच गेलंय. त्याच्या ऑफिसमध्ये कॉपोर्रेट कल्चर नसतं. कुणालाही, केव्हाही भेटण्यास तो तयार. अगदी रिचर्ड ब्रॅन्सनचा सर रिचर्ड ब्रॅन्सन होऊनही! त्याच्या पाच हजारांच्या स्टाफला दर महिन्यात स्वहस्ताक्षरात एक पत्र पाठवतो. त्यांनाही पत्र लिहायला उद्युक्त करतो. आयडिया सादर करण्यासाठी प्रोत्साहन देतो. मुंबईहून व्हजिर्न अटलाण्टिक कंपनीच्या फ्लाइट्स सुरू करण्यासाठी तो येतोय. त्याचे नवे कारनामे या निमित्ताने माहीत होतीलच!

 
</text>
</doc>
