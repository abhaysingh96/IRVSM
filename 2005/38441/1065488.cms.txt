<doc>
<docno>1065488.cms.txt</docno>
<text>
 
अर्थव्यवहार
महाराष्ट्राचा अर्थसंकल्प म्हणजे वास्तवाची जाण
[ Wednesday, March 30, 2005  09:38:23 pm]


म. टा. व्यापार प्रतिनिधी

मुंबई : अर्थमंत्री जयंत पाटील यांनी सादर केलेला महाराष्ट्राचा 2005-06 आथिर्क वर्षाचा अर्थसंकल्प म्हणजे ' वास्तवाची जाण, स्वप्नांची खाण, पण उपायांची वाण ' असल्याचे प्रतिपादन करसल्लागार व अर्थतज्ज्ञ डॉ. विनायक गोविलकर यांनी या विषयावर आयोजित परिसंवादात बोलताना केले.

महाराष्ट्राच्या सन 2005-06 वर्षाच्या अर्थसंकल्पाचे विश्लेषण करण्यासाठी युनायटेड वेस्टर्न बँकेतफेर् आयोजित परिसंवादात ते बोलत होते. भारतीय रिर्झव्ह बँकेचे प्रमुख आथिर्क सल्लागार डॉ. नरेंद जाधव , ' महाराष्ट्र टाइम्स ' चे संपादक भारतकुमार राऊत व डॉ. गोविलकर यांनी आपले विचार मांडले. माटुंग्याच्या वेलिंगकर इन्स्टिट्यूट ऑफ मॅनेजमेंट रिसर्चच्या सभागृहात बँकेचे अध्यक्ष सतीश मराठे यांच्या अध्यक्षतेखाली झालेल्या या परिसंवादाला जिज्ञासूंचा उत्तम प्रतिसाद लाभला होता.

आकडेवारीसह राज्याच्या अर्थसंकल्पाचे ' विच्छेदन ' करताना श्री. गोविलकर यांनी सांगितले की, राज्याची आथिर्क घडी बसविण्याची एक चांगली संधी अर्थमंत्र्यांनी गमावली आहे. महाराष्ट्राचा आथिर्क पाहणी अहवाल आणि अर्थमंत्र्यांनी या बजेटमध्ये रंगविलेले ' गुलाबी चित्र ' यात मेळ दिसत नाही. अर्थसंकल्पाला ' ग्रुप फोटो ' ची उपमा देऊन ते म्हणाले: अशा फोटोत प्रत्येकजण आधी आपला चेहरा शोधतो. नंतर दुसऱ्यांचे चेहरे न्याहळू लागतो. या बजेटबद्दल सांगायचे तर ' ग्रुप फोटो चांगला आलाय ' म्हणणाऱ्यांची संख्या वाढली आहे. अनेक कर सवलती दिल्या गेल्या आहेत, पण त्यामुळे होणारा तोटा भरून कसा काढणार, पैसा येणार कुठून याचा पटणारा तपशील नाही. उद्योग क्षेत्राच्या विकासासाठी बरेच काही करता आले असते. अतिमहत्त्वाच्या प्रश्ानंना शिताफीने बगल दिली आहे. तुरळक उल्लेख, पण उपायांबाबत काहीच नाही. राज्यातील 111 साखरे कारखाने आजारी आहेत. राज्य सरकारच्या 65 महामंडळांपैकी 50 तोट्यात आहेत. आजारी उद्योगांच्या प्रश्ानंबाबत उल्लेख नाही.

डॉ. नरेंद जाधव यांनी आपल्या खुसखुशीत शैलीत अर्थसंकल्पाचे विश्लेषण केले. शिलकी अर्थसंकल्प मांडण्यात काही गैर नाही, असे स्पष्ट करून यावेळी महाराष्ट्राच्या अर्थमंत्र्यांवर फारशी दडपणे नव्हती, पण त्यानी मिळालेल्या संधीचा पुरेपूर वापर केला नाही. अर्थसंकल्पातील त्रुटींकडे निदेर्श करून त्यांनी अर्थमंत्र्यांच्या कौशल्याचे, राज्यावरील कर्जाचा बोजा कमी करण्याच्या प्रयत्नाचे कौतुक केले. वारंवार कोसळलेली दुष्काळाची आपत्ती हा राज्याच्या दुदैर्वाचाच भाग असल्याचे सांगून ते म्हणाले: महाराष्ट्राचा आथिर्क वाढीचा दर वाढविण्यासाठी राज्यातील शेतीचे, उद्योग क्षेत्राचे उत्पन्न वाढले पाहिजे. संकल्प आणि सिद्धी यात परमेश्वरी इच्छा दडलेली असते, त्यातच राजकीय इच्छाशक्ती आणि नोकरशाहीही दडलेली असते, अशी टिपणी करून डॉ. जाधव म्हणाले: केंदीय अर्थसंकल्पात देशाच्या एकूण आथिर्क धोरणाची दिशा ठरते, तर राज्यांचा अर्थसंकल्प तितकासा उत्कंठा वाढविणारा नसतो. राज्यांचे करआकारणीचे, खर्चाचे अधिकार कमी असतात.

' मटा ' चे संपादक भारतकुमार राऊत यांनी प्रारंभी बोलताना निवडणुका अजून चार वर्षांनी असताना अर्थमंत्र्यांनी वास्तववादी, कठोर अर्थसंकल्प तयार करण्याचे टाळून अपेक्षाभंग केला असल्याचे सांगून या बजेटमध्ये शब्दांचे बुडबुडे फार, पण अर्थ मात्र कमी असल्याची टीका केली. ते म्हणाले: अर्थमंत्री जयंत पाटील हे व्यासंगी, सुसंस्कृत व तज्ज्ञ आहेत, पण आणखी पाच वर्षांनी राज्याची आथिर्क स्थिती कशी असेल याचे चित्र त्यांनी आखायला हवे होते. राज्यातील शेतकऱ्यांसाठी, उद्योगांसाठी या बजेटमध्ये काय आहे, हे जाहीर करावे. ' शिलकी अर्थसंकल्प ' दिला म्हणून पाठ थोपटून घेण्यात अर्थ नाही, उत्पन्न कोणकोणत्या मार्गांनी, कसे येणार याचा तपशील देणेही आवश्यक होते. मुुंबईच्या विकासासाठी एक हजार कोटींची तरतूद केली हे ठीक, पण मुंबईतील 80 टक्के वाहतूक सार्वजनिक वाहतूक यंत्रणेद्वारे होत असताना वाहतुकीवरील एकूण खर्चापैकी 90 टक्के खर्च आपण फ्लायओव्हर्सवर केला आहे. वित्तीय जबाबदारीच्या विधेयकाची तयारी, स्टॅम्प ड्युटीच्या व्याप्तीत वाढ अशा काही चांगल्या गोष्टीही अर्थसंकल्पात आहेत. महाराष्ट्रात काही दशकांपूवीर्पासून राबविण्यात येत असलेल्या रोजगार हमी योजनेतून राज्याचे किती ' अॅसेट्स ' निर्माण झाले याची माहिती सरकारने देणे आवश्यक आहे. राज्याच्या अर्थसंकल्पावर पहिल्यांदाच अशी चर्चा घडवून आणल्याबद्दल युनायटेड वेस्टर्न बँकेचे कौतुक करून श्री. राऊत यांनी या अर्थसंकल्पावर अधिकाधिक चर्चा व्हावी, अशी अपेक्षा व्यक्त केली.

 
</text>
</doc>
