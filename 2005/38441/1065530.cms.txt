<doc>
<docno>1065530.cms.txt</docno>
<text>
 
महाराष्ट्र
पंढरीचा दर्शनमंडप वादात
[ Wednesday, March 30, 2005  10:26:31 pm]


म. टा. वृत्तसेवा

पंढरपूर : दोन कोटी रुपये खर्चून भाविकांच्या सोयीसाठी उभारण्यात येणारा नवा दर्शन मंडप वादाच्या भोवऱ्यात सापडला आहे. या मंडपाची जागा विठ्ठल मंदिरापासून दूर असल्याने, त्याला भाविकांचा विरोध होत आहे. पण हा विरोध न जुमानता बांधकाम सुरूच ठेवण्याचा हट्ट करणाऱ्या केंदीय सार्वजनिक बांधकाम खात्याच्या अधिकाऱ्यांविरुद्ध आंदोलन करण्याचा इशारा खासदार रामदास आठवले यांनी दिला आहे.

केंदीय पर्यटन विभागाने येथे दर्शनमंडप उभारण्यासाठी दोन कोटींचा निधी केंदीय सार्वजनिक बांधकाम खात्याला दिला. पण नगर परिषदेने यासाठी शहरापासून दूर वैकंूठ स्मशानभूमी लगतची जागा दिली. वास्तविक पाहता फक्त आषाढी आणि कातिर्की यात्रांमध्येच दर्शनाची बारी एवढ्या लांब जाते. एरव्ही भाविकांना इतक्या दूर जाण्याची इच्छा नसते. मंडपात होत असलेली राहण्याची व्यवस्थेचा फायदा भाविकांना घेता येणार नाही. असे आक्षेप आठवले यांनी मांडले आहेत.

दर्शनमंडपासाठी मंदिर आणि चंदभागेला जवळ जागा मिळवण्याचे प्रयत्न सुरू असतानाच, अधिकाऱ्यांनी मिळालेला निधी 31 मार्चपूवीर् खर्च करण्याचा सपाटा लावला आहे. दोन कोटी रुपयांचा निधी वर्षातून फक्त दोन दिवसांसाठी करायचा की वर्षभर येणाऱ्या भाविकांसाठी करायचा, याचा निर्णय पर्यटन खात्याने लवकरात लवकर करावा, असे आवाहन आठवले यांनी केले आहे. तरीही गैरसोयीच्या जागेवर बांधकाम सुरूच ठेवले, तर आंदोलन करून बांधकाम बंद पाडले जाईल, असा इशारा आठवलेंनी दिला आहे.

' पावसाचा प्रत्येक थेंब साठवा ' किंवा ' पाणी वाचवण्यासाठी चळवळ हवी '

भूजलाचे प्रमाण दिवसेंदिवस कमी होत असल्यामुळे पावसाचा प्रत्येक थेंब साठवण्यासाठी चळवळ उभारण्याची गरज आहे, असे मत केंदीय भूजल परिषदेचे विभागिय व्यवस्थापक के. कीतीर्सिलन यांनी व्यक्त केले आहे. केंदीय भूजल परिषद, केंदीय भूजल प्राधिकरण आणि जलसंधारण खात्याने एकत्र येऊन ' पाण्याचे व्यवस्थापन आणि साठा ' या विषयावर आयोजित केलेल्या जनजागृती कार्यक्रमात ते बोलत होते. खासदार रामदास आठवले यांनी या कार्यक्रमाचे उद्घाटन केले. त्यांनी सोलापूर जिल्ह्यात फ्लोराईडचे प्रमाण धोक्याच्या पातळीपेक्षाही अधिक असल्याची माहिती दिली.

 
</text>
</doc>
