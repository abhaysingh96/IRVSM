<doc>
<docno>1065477.cms.txt</docno>
<text>
 
लेख
शहाणपण येणार कधी?
[ Wednesday, March 30, 2005  09:23:19 pm]


दि. 22 मार्चचा जागतिक जलदिन मंगळवारी राज्यभर दणक्यात साजरा झाला. संयुक्त राष्ट्र संघटनेने आपल्या सर्व सदस्य देशांना या जलदिनापासून 2005 ते 2015 ही दहा वषेर् पाण्याचे कृती दशक म्हणून साजरे केले जावे असे निदेर्शित केले. त्यानुसार केंदीय जलसंधारण मंत्री प्रियरंजनदास मुन्शी यांनी सर्व मंत्र्यांना व्यक्तिगत पत्रे लिहून प्रत्येक राज्याच्या राजधानीत जलदिनाचा समारंभ घ्यावा व या दशकाचा आरंभ म्हणून या कार्यक्रमाचे अध्यक्षस्थान मुख्यमंत्र्यानी भूषवावे, असे आवाहन केले. त्यानुसार मुंबईत यशवंतराव चव्हाण सभागृहात जलतज्ज्ञ आणि स्टॉकहोम पुरस्कार विजेते डॉ. माधवराव चितळे यांचे अभ्यासपूर्ण भाषण झाले. विधानसभा चालू असल्यामुळे मुख्यमंत्री 10 मिनिटासाठी म्हणून आले, पण पाण्याच्या प्रश्ानवर 35 मिनिटे बोलले. स्टॉकहोम पुरस्काराच्या धतीर्वर राज्यामध्ये पाण्याच्या क्षेत्रामध्ये काम करणाऱ्या व्यक्ती अथवा संस्था यांना पुढील जलदिनापासून पुरस्कार देण्यात येणार असल्याची घोषणाही त्यांनी केली.

जलदिनाच्या दिवशी औरंगाबादसकट राज्यात सहा ठिकाणी प्रथमच भूजलाच्या पाण्याला केंदस्थानी मानून ' जलधर पाणी व्यवस्थापन प्रकल्प ' सुरू झाला. तर अमेरिकेतील इंटरनॅशनल डेव्हलपमेंट एंटरप्रायझेस या आंतराष्ट्रीय संस्थेने पाण्याच्या बहुविध वापर पद्धतीने अर्थकारण करण्याच्या अभिनव पद्धतीचा शुभारंभ औरंगाबाद येथे केला.

जागतिक बँकेच्या अर्थसहाय्याने औरंगाबाद जिल्ह्यात जलस्वराज्य प्रकल्पाचा शुभारंभ जिल्हा परिषदेचे मुख्य कार्यकारी अधिकारी आणि या प्रकल्पाच्या जिल्हा तांत्रिक समितीचे अध्यक्ष नवीन सोना यांनी केला. या कार्यशाळेत भूजल सवेर्क्षण यंत्रणेसह पाटबंधारे, कृषी, सामाजिक वनिकरण, वन, आरोग्य या विभागाच्या प्रमुखांची एकत्रितपणे गठीत करण्यात आलेली जिल्हा तांत्रिक समिती व तांत्रिक सहाय्य सल्लागार समिती यांची आंरभिक बैठक घेऊन जलधर पाणी व्यवस्थापन या प्रकल्पाची सविस्तर माहिती देण्यात आली. यावेळी भूजल सवेर्क्षण यंत्रणेचे वरिष्ठ भूवैज्ञानिक व तांत्रिक सहाय्य सल्लागार समितीचे प्रमुख मनोहर दुपारे यांनी ' जीपी 9' या जलधर प्रकल्पाच्या आतापर्यंत झालेल्या भूशास्त्रीय अभ्यासाचे सादरीकरण केले.

जागतिक बँक प्रकल्पाच्या भारतातील श्ाीमती मीना मुन्शी यांनी महाराष्ट्रातील भौगोलिक परिसराचा अभ्यास करून हा जलधर पाणी व्यवस्थापन प्रकल्प उभे करण्याचे ठामपणे ठरविले आहे. वॉशिंग्टन डी.सी. येथील जागतिक बँकेच्या कार्यालयातून त्यांचे महाराष्ट्रातील या अभिनव प्रकल्पाकडे विशेष करून लक्ष आहेच व त्यांना हा प्रकल्प महाराष्ट्रातच विशेष करून यशस्वी होऊ शकतो अशा अपेक्षादेखील आहेतच.

औरंगाबाद येथील इंडियन वॉटर र्वक्स असोसिएशन, इन्स्टिट्यूशन ऑफ इंजिनीअर्स आणि जलसंवाद मासिकातफेर् संयुक्तपणे आयोजित कार्यक्रमाच्या अध्यक्षस्थानावरून बोलताना डॉ. माधवराव चितळे म्हणाले की , ' पाण्याचा प्रश्न सोडविण्यासाठी अभियांत्रिकी माध्यमातून प्रयत्न झाले. मात्र, पाण्याचे मूल्य समजावून सांगण्यात आपल्याला यश आले नाही. पाण्याला सामाजिक, आथिर्क मूल्य आहे. ' या कार्यक्रमात इंडियन वॉटर र्वक्स असोसिएशनचे औरंगाबाद केंदाचे अध्यक्ष व महाराष्ट्र जीवन प्राधिकरणाचे मुख्यअभियंता दोमकांेडवार म्हणाले की , ' पाण्याची किंमत दुप्पट केल्यावरच त्याचा काटकसरीने वापर होईल '. यावेळी त्यांनी औरंगाबाद येथील एक हजार लिटर पाण्याला महापालिकेला सहा रुपये पडतात ; पण महापालिका तीन रु. आकारते. म्हणून समाजाच्या प्रज्ञेचाच विकास व्हायला हवा, याचा स्पष्ट उल्लेख केला.

' महाराष्ट्रामध्ये जलजागरणाची मोहीमच आकाराला येत आहे. महाराष्ट्रात पाण्याच्या राजकारणापेक्षा त्याचा अर्थकारणासाठी उपयोग करता येईल ', असे ठाम उद्गार अमेरिकेतील कोलोरॅडो येथील आयडीई संस्थेतील पाणीपुरवठा अभियंता बॉब यॉडर यांनी त्यांच्या औरंगाबाद भेटीच्या वेळी काढले. जागतिक जलदिनाचे निमित्त साधून औरंगाबाद येथे बॉब यांनी पाणी व्यवस्थापनाकडे अर्थकारणाच्या दृष्टीने बघण्यासाठीच्या नवीन प्रकल्पाचा शुभारंभ केला. आयडीई ही आंतरराष्ट्रीय ख्यातीची संस्था असून भारतासह सहा देशांमध्ये त्यांची कार्यालये आहेत. पाण्याचा योग्य वापर करून आपण निश्चितच गरिबी निर्मूलन करू शकतो, असा ठाम विश्वास या संस्थेचे प्रमुख डॉ. पॉल पोलॉक यांना वाटतो.

पाण्याच्या क्षेत्रामधील नोबेल पुरस्कार समजला जाणारा मानाचा स्टॉकहोम पुरस्कार सीएसईला मिळाला ही घटना निश्चितच भूषणावह आहे. आज आपल्याकडे जलदशकाची सुरुवात झाली असताना, महाराष्ट्राने हे जलदशक साजरे करण्यापेक्षा ठोस कृतीकार्यक्रमाद्वारे पाण्याचे व्यवस्थापन करून हा वस्तुपाठ जगाला घालून देण्याची गरज आहे. पाणलोट क्षेत्र विकासाच्या कामामध्ये इतर राज्यांपेक्षा महाराष्ट्र नेहमीच अगेसर राहिला आहे. सिंचनाच्या क्षेत्रामध्येदेखील महाराष्ट्राने नेहमीच पथदर्शकाची भूमिका बजावलेली आहे.

पाण्याची मुबलकता कायमस्वरूपी आहेच, असे समजून त्याचा बेसुमार वापर करण्यापेक्षा पाणी ही संपत्ती म्हणून पाहण्याचा दृष्टिकोन निर्माण होणे अत्यावश्यक आहे. पाण्यामुळे जगभर तंटे चालू आहेत. पाण्यामुळे तिसरे महायुद्ध होईल, अशी टोकाची भूमिका घेण्यापेक्षा गरिबी निर्मूलनात पाणी किती महत्त्वाचा सोत आहे, हे बघण्याची गरज आहे. पाण्यातून अर्थकारणाकडे असा सकारात्मक दृष्टिकोन ठेवून गरिबी हटविण्यासाठी या नैसगिर्क संपत्तीचे व्यवस्थापन करणे हे खरोखरच आवाहन आहे ; परंतु ते अवघड निश्चितच नाही. गरज आहे ती लोकाभिमुख, योग्य तंत्रज्ञानातून प्रभावी जलव्यवस्थापनाची.

संजीव उन्हाळे

 
</text>
</doc>
