<doc>
<docno>1065474.cms.txt</docno>
<text>
 
लेख: जाता जाता
धाडस आणि गुण
[ Wednesday, March 30, 2005  09:21:39 pm]


' वाचा! ' असं म्हणत चकोरीने म. टा. ज्युनियर कंपनीच्या पुढ्यात टाकला आणि ती चहा करण्यासाठी वळली.

अचानक आलेल्या या आदेशामुळे ज्यु. कंपनी गोंधळली. इंडस्ट्रीयालिस्ट विजयपत सिंघानिया यांच्या फुग्याची बातमी आपण वाचावी हे आईच्या मनात असणार असं ठरवून त्यांनी ती नीट वाचली.

दोघेही चक्क भारावले होते. या वयात इतका उत्साह दाखवायचा आणि जीवावर उदार होण्याइतकंसाहस पत्करायचं याचं त्यांना अप्रूप वाटलं.

दरम्यान चकोरचं कुतूहल जागृत झालं होतं. त्यामुळे त्याने, मुलांनी पेपर बाजूला सरकवल्यावर ताबडतोब ताब्यात घेतला.

' वाचलंत! ' चकोरीने शांतपणे विचारलं.

' ग्रेट ना ममा! ' मुलीच्या बोलण्यात सिंघानियांविषयी कौतुक आणि आदर होता.

' नो डाऊट! या वयात इतकं डेअरिंग दाखवायचं हीच कमाल आहे. आरामात फिरायचं, नातू, पणतू यांच्यात रमायचं सोडून.... ' चकोरने वाक्य अर्धवट सोडलं कारण त्याला काही सुचेना.

' बाबा, तुम्हाला आरामाशिवाय काही सुचत नाही. ' मुलीने तक्रार केली.

' मी माझ्या आरामाविषयी बोलत नाही. सिंघानियांचं सांगतो आहे. ' चकोरने घाईघाईने खुलासा केला.

' ते कळलं आम्हाला! ' मुलीने हसतहसत पित्याची समजूत काढली. चकोरीपण या संवादावर हसू आवरेना.

' सिघांनियांच्या बातमीशी संबंधित आणखी काही मजकूर पेपरात आहे. तो वाचला का ?' चकोरीने तिघांची विकेट काढली.

हे काय संकट उभं राहीलं असे भाव ज्युनियर कंपनीच्या चेहऱ्यावर पसरले. त्यांनी घाईघाईने म. टा. चाळायला सुरुवात केली.

मुलीने खुणेने आईला सांगितलं की आम्हाला काही सापडत नाही.

' आजचा विचार वाचा. ' धाडस नसेल तर इतर सगळे गुण वापरण्याची संधीच कधी मिळत नाही ' असं म्हटलं आहे. ' चकोरीने ' विचारा ' वर बोट ठेवून मुलांचं लक्ष वेधलं.

' व्हेरी ट्रू! ' मुलाने विचाराशी सहमती दर्शवली.

' सिंघानियांना लागू होतं की नाही हे! ' आईने ज्यु. कंपनीला विचारलं, पण उत्तर तिच्या बोलण्यात दिसत होतंच.

मुलीने होकाराथीर् मान हलवली.

चकोरनेही कौतुकाने चकोरीकडे बघितलं.

' धाडस दाखवायचं म्हणजे काय करायचं ?' मुलीने विचारलं.

' या प्रश्ानचं उत्तर देणं कठीण आहे. प्रत्येकाने ते ठरवायचं असतं. पण धाडस दाखवतानाही विचार असायला हवं. ' चकोर आता चचेर्त उतरला.

' माझं तुम्हाला इतकंच सांगणं आहे की तुम्ही तुमच्यातील गुण आणि धाडस यांना एकत्र आणा. आम्हाला नाही जमलं, पण तुम्ही मागे राहू नका. ' चकोरीच्या बोलण्यात खंत होती आणि मुलांना दिलासाही.

चकोर

 
</text>
</doc>
