<doc>
<docno>1065491.cms.txt</docno>
<text>
 
देश-विदेश
सुमात्राला अद्यापही भूकंपाचे धक्के
[ Wednesday, March 30, 2005  09:41:59 pm]


वृत्तसंस्था

नवी दिल्ली : भूकंपाचा मोठा धक्का बसल्यानंतर सुमात्राची भूमी शांत झालेली नसून तिला अद्याप लहानमोठे धक्के बसतच आहेत. मंगळवार शांत गेल्यानंतर बुधवारी पहाटेपूवीर् दोन वाजून 12 मिनिटांच्या सुमारास 5.1 रिश्टरचा धक्का बसला तर तेथून पूवेर्ला सकाळी पावणेसातच्या सुमारास 5.1 रिश्टरचा धक्का जाणवला.

सोमवारच्या 8.7 रिश्टरच्या भूकंपाचे एक हजार बळी नोंदविले गेल्याचे इंडोनेशियन अधिकाऱ्यांनी जाहीर केले आहे. तीन महिन्यांत दुसऱ्यांदा आलेल्या या संकटानंतर परदेशांकडून लष्करी मदत आल्यास आपण त्याचे स्वागतच करू, असे त्यांचे म्हणणे आहे. मदतकार्याचा वेग खराब हवामानामुळे मंदावला आहे.

जपानमधून मदतीसाठी वैद्यकीय तुकडी आणि एक लाख 40 हजार डॉलर किमतीची साधनसामुग्री रवाना झाली असून त्यात औषधे, तंबू, ब्लँकेटे आहेत.

भूकंपाचा सर्वाधिक फटका बसलेल्या निआस बेटांसाठी जागतिक आरोग्य संघटनेने 10 हजार डॉलरची मदत देऊ केली. यात वैद्यकीय मदतीव्यतिरिक्त अन्न तसेच स्वच्छ पाण्याचा समावेश आहे.

 
</text>
</doc>
