<doc>
<docno>1065476.cms.txt</docno>
<text>
 
लेख
'अप्रगत' मुले आणि मूल्यमापन पद्धती
[ Wednesday, March 30, 2005  09:22:39 pm]


समान संधी उपलब्ध नाही, तोवर गुणवत्तेचे मोजमाप करताच येणार नाही. असमान परिस्थितीमधील दोन व्यक्तींची तुलना करताना वेगळे निकष वापरावे लागतील. त्या त्या मुलाच्या कुटुंबाचा सामाजिक, आथिर्क दर्जा व त्याच्या शाळेचा दर्जा निश्चित करून बुद्धिमत्तेचे मूल्यमापन केले पाहिजे. आज बौद्धिक कुवत मोजून जो दर्जा ठरविला जातो आहे, तो त्या मुलांचा खरा बौद्धिक दर्जा नाही.

गेल्या काही वर्षांत शालेय स्तरावरील ' अप्रगत ' मुलांचा प्रश्ान् चिंताजनक बनला आहे. पण त्याचे उत्तरदायित्व केवळ शिक्षकांवर ढकलून चालणार नाही. ही जबाबदारी काही प्रमाणात शिक्षकांचीही असली, तरी ' अप्रगत ' मुले हा गुंतागुंतीचा प्रश्ान् आहे. मुलांची शाळेत नियमित उपस्थिती नसणे ; शिक्षक, पालक आणि समाज यांच्याकडून अशा मुलांना मिळणारी वागणूक अशीही त्याची काही कारणे आहेत. शैक्षणिक, सामाजिक आणि आथिर्क अंगानी या प्रश्ानकडे पाहावे लागेल. मुलांना लिहिता-वाचता येत नाही, याचा अर्थ त्यांची बौद्धिक कुवत कमी आहे, असे म्हणता येणार नाही. याचे कारण लिहिणे-वाचणे आत्मसात करण्यासाठी सातत्याने सरावाची आवश्यकता असते. हा सराव कमी पडला तर लिहिण्या-वाचण्यात अडचणी येतात. यात बौद्धिक कुवतीचा सबंध नाही. एखाद्या आदिवासी मुलास जंगलातील वनस्पतीची नावे सांगता येत असतील आणि लिहिण्या-वाचण्याचा सराव नसल्याने त्या मुलास लिहिता- वाचता येत नसेल तर त्या मुलावर ' अप्रगत ' असा शिक्का मारता येणार नाही. आज ज्या मुलांवर अप्रगत मुले म्हणून आपण शिक्का मारत आहोत, त्या मुलांना दारिद्यामुळे नियमितपणे शालेय अभ्यास करणे कठीण आहे, अगर शालेय अभ्यासात त्याचे लक्ष नाही ; एवढाच त्याचा अर्थ आहे. इतर व्यावसायिक कौशल्ये अशा कष्टकरी मुलांनी आत्मसात केलेली असतात. पाठ्यक्रम आणि त्यांचे दैनंदिन जीवन यात विसंगतीही आहे. म्हणून शालेय पातळीवर ज्यांना ' अप्रगत ' मानले जात आहे, त्यांची बौद्धिक कुवत कमी आहे, असे समजणे अशैक्षणिक आहे.

खरा प्रश्ान् मुलांचे अनुभवविश्व आणि त्यांना दिले जाणारे शिक्षण हे, त्यांची जीवन जगण्याची कुवत आणि प्रत उंचावण्यासाठी किती उपयोगी पडणार, हा आहे. शिक्षणाचे सार्वत्रिकीकरण करतानाच गुणवत्तेचेही सार्वत्रिकीकरण करावे लागते. प्रत्येक इयत्तेत किमान क्षमता मुलांनी संपादित केल्या पाहिजेत. प्रत्येक मुल हे त्याच्या गतीने शिकत असते. शिक्षकाची भूमिका ही सहाय्यकाची आहे. शाळांचे स्वरूप हे कोंडवाड्यासारखे असून चालणार नाही, या बाबी लक्षात घेऊन या प्रश्ानंकडे बघावे लागेल.

शिक्षणातील गळतीची जी कारणे सांगितली जातात, त्यात आपले शिक्षण आनंददायी नाही, हे प्रमुख आहे. शैक्षणिक सुविधा पुरविल्याने शिक्षणाचा दर्जा सुधारतो ; पण त्या सुविधा म्हणजे साधने आहेत. त्या शैक्षणिक साधनांचा वापर करून दजेर्दार शिक्षणाचे साध्य गाठावयाचे आहे. आज ही साधने म्हणजेच दजेर्दार शिक्षण असे मानले जाऊ लागले आहे. ज्यांच्याकडे ही साधने आहेत, त्याच शाळा चांगल्या आहेत, असे समजले जाऊ लागले आहे. परंतु शिक्षक शैक्षणिक साधनांचा योग्य प्रकारे वापर करीत नसेल, तर दजेर्दार शिक्षण बनणार नाही.

आज सरकारी योजनांमधून विविध शैक्षणिक साधने शाळांना पुरविली जातात ; तरीही शिक्षणाचा दर्जा सुधारत का नाही, याचे उत्तर शिक्षक-प्रशिक्षणाचा किती उपयोग होतो आहे, या दुसऱ्या प्रश्ानत आहे. आज तळागाळाच्या मुलांनाही मुख्य प्रवाहात सामावून घेण्याचा प्रयत्न सुरू आहे. त्यातील अनेकांना एकवेळचे अन्नही मिळत नाही. सभोवतालच्या परिस्थितीमुळे हीच मुले ' अप्रगत ' राहतात. शिक्षणाच्या सार्वत्रिकीरणातील सर्वात मोठी अडचण दारिद्याचे निर्मूलन ही आहे. दारिद्य-निर्मूलन कार्यक्रमांना आलेले अपयश हेच शिक्षणाच्या सार्वत्रिकीकरणाच्या अपयशाचे कारण आहे. म्हणून जीवनावश्यक कौशल्ये संपादन करता येतील, अशाच शिक्षण पद्धतीची गरज आहे.

शालेय स्तरावरील 80 टक्के मुले आजही जिल्हा परिषद, महापालिका आणि नगर- परिषदांच्या शाळांतून शिक्षण घेतात. ज्याच्या घरी शैक्षणिक वातावरण नाही, अशा कुटुंबातील मुलेही सरकारी शाळांतून बहुसंख्येने असतात. खाजगी शाळांतून अनेकदा दिले जाणारे वेतन समाधानकारक नसूनही तेथे शिक्षकांकडून सरकारी शाळांतील शिक्षकाहून अधिक काम करून घेतले जाते. सर्वच खाजगी शाळांतील शैक्षणिक दर्जा चांगला आहे, असेही नाही. तरीही खाजगी शाळांकडे पालकांचा ओढा आहे. भारतीय घटनेने प्रत्येक सहा ते 14 वर्षांपर्यंतच्या मुलास शिक्षणाचा मूलभूत हक्क दिला आहे. परंतु सामाजिक विषमतेमुळे आज शिक्षणाची संधी दिली असली तरी सर्वांना समान संधी दिलेली नाही. घटनेच्या 47 व 48 व्या कलमांत, कोणत्याही मुलाची आथिर्क आणि सामाजिक परिस्थिती त्याच्या विकासाच्या आड येता कामा नये, असे म्हटले आहे. संसदेने 45 व्या कलमामध्ये 14 वषेर् वयापर्यंतच्या मुलांना मोफत आणि सक्तीच्या शिक्षणाची राज्याने सोय करावी, असे म्हटले होते. या 45 व्या कलमाच्या 93 व्या घटना दुरुस्तीने सहा ते 14 या वयोगटातील मुलांना सक्तीच्या व मोफत शिक्षणाच्या मूलभूत हक्कात सामावून घेण्यात आले. पण कोणत्याही मुलाची आथिर्क आणि सामाजिक परिस्थिती ही त्याच्या विकासाच्या आड येता कामा नये, या मार्गदर्शक तत्त्वाचे मूलभूत हक्कामध्ये रूपांतर करणे आवश्यक होते. शिक्षणाची समान संधी नाकारून गुणवत्तेची चर्चा सुरू करणे चुकीचे आहे. समान संधी उपलब्ध नाही, तोवर गुणवत्तेचे मोजमाप करताच येणार नाही. असमान परिस्थितीमधील दोन व्यक्तींची तुलना करताना वेगळे निकष वापरावे लागतील. त्या त्या मुलाच्या कुटुंबाचा सामाजिक, आथिर्क दर्जा व त्याच्या शाळेचा दर्जा निश्चित करून बुद्धिमत्तेचे मूल्यमापन केले पाहिजे. आज बौद्धिक कुवत मोजून जो दर्जा ठरविला जातोे, तो त्या मुलांचा खरा बौद्धिक दर्जा नाही. त्यामुळे शैक्षणिकदृष्ट्या ज्या मुलांना ' अप्रगत ' शिक्का मारून बाद केले जाते, ती बौद्धिकदृष्ट्या कमकुवत आहेत, हे सत्य नाही.

सर्व मुलांची आकलनशक्ती समान नसली, तरी प्रत्येकाचा कल भिन्न असू शकतो आणि त्या मुलांचे खरे प्रश्ान् काय आहेत, हे अध्यापन करणाऱ्या शिक्षकांना कळणे आवश्यक आहे. त्यासाठी मानसशास्त्रीय कसोट्या वापरून अशा मुलांचे प्रश्ान् समजून घ्यायला हवेत. योग्य मार्गदर्शनाच्या अभावी त्यांचे काही प्रश्ान् निर्माण झालेले असतात. योग्य वयात मुलांमध्ये आपण बदल घडवू शकतो. आज मुलांचे अनेक प्रश्ान् निर्माण झाले आहेत. ज्यांना ' अप्रगत ' म्हणतो, त्यांचेच प्रश्ान् महत्त्वाचे असतात असे नाही ; तर जी बुद्धिमान मुले आहेत, त्यांचे प्रश्ान् अधिक गंभीर असू शकतात. अशा मुलांना ' भवितव्याची चिंता ' हा रोग जडण्याची मोठी शक्यता असते. अनावश्यक स्पर्धा हे त्याचे एक कारण असू शकेल. या दृष्टिकोनातून शैक्षणिक प्रश्ान् समजून घेऊन मार्गदर्शन करणाऱ्या शिक्षकाची खरी गरज आहे. प्रत्येक शिक्षकाला मानसशास्त्रीयदृष्ट्या समुपदेशन करता यावे, यासाठी सर्व शिक्षकांना आज प्रशिक्षणाची गरज आहे. असे प्रशिक्षित तज्ज्ञ मोठ्या प्रमाणात निर्माण केल्याखेरीज नव्या काळातील आव्हानांना सामोरी जाणारी पिढी निर्माण होणार नाही. शालेय स्तरावरील प्रत्येक मुलाची अध्ययनक्षमता सतत तपासून उपचारात्मक अध्यापनाची गरज आहे.

सध्याच्या मूल्यमापन पद्धतीत मुलांच्या शैक्षणिक क्षमतेवर अधिक लक्ष केंदित झाले आहे. आधुनिक मूल्यमापन पद्धतीत शिक्षणपूरक क्षमतेकडेही लक्ष दिले जाते. त्यासाठी समस्या निराकरण व निमिर्तीक्षम विचारक्षमता आवश्यक आहे. याकडे दुर्लक्ष करून मुलाचे खरे मूल्यमापन होणार नाही. त्यामुळे प्रभावी पाठ्यक्रमासाठी वर्गातील कार्यपद्धती आणि विद्यार्थ्यांच्या उन्नतीचे सतत मापन करावे लागेल. मूल्यमापनाच्या पद्धतीत वास्तववादी पारदर्शकतेची जशी गरज आहे, त्याचबरोबर लवचिकताही असली पाहिजे. तरच त्याचा वापर गुणात्मक शालेय शिक्षणावर एक प्रभावी साधन म्हणूनही करता येईल. आज वस्तुनिष्ठ पाठांतरावरच अधिक भर दिला जात आहे. यातून मुलांच्या खऱ्या क्षमतांचे मूल्यमापन होत नाही. त्यासाठी मुलांच्या शैक्षणिक आणि शिक्षणपूरक क्षेत्रातील क्षमता पडताळणीसाठी आकारात्मक आणि संकल्पनात्मक अशा दोन्ही मूल्यमापन पद्धतींचा वापर करावा लागेल. या मूल्यमापन धोरणाच्या अंमलबजावणीसाठी सर्व समाजात योग्य वातावरणनिमिर्तीचीही गरज आहे. या सर्वांसाठी विविध संकल्पनांशी निगडित विविध प्रकारचे साहित्य शिक्षकाकडून निर्माण करून घेतले पाहिजे. हे साहित्य, मूल्यमापनाची साधने व नव्या दृष्टिकोनासंबंधी साहित्य संबधित लोकांना उपलब्ध करून देणे आवश्यक आहे. सर्व कृतिप्रणव घटक, शिक्षक व शालेय व्यवस्थापक यांना अत्याधुनिक दृष्टिकोनाची जाणीव करून देणे आवश्यक आहे. अशा प्रकारच्या धोरणाचे यश हे अखेर अभ्यासक्रम तयार करणारे तज्ज्ञ, अध्यापन करणारे शिक्षक, अध्यापन साहित्यनिमिर्ती करणारे आणि मूल्यमापन तज्ज्ञ यांच्या स्तरावरील सुनिश्चित अशा कार्यपद्धतीवरच अवलंबून आहे. स्वयंअभिप्राय, निकष व मानक यावर आधारित चांगल्या मूल्यमापनाचे अंतिम उद्दिष्ट हे विद्यार्थ्याच्या व्यक्तिमत्त्वाचा सर्वांगीण विकास हेच असते. आधुनिक शिक्षण हे काळाशी सुसंगत असावे लागते. म्हणून प्रत्येक मुलावर शिक्का मारताना सावधानता हवी.

इरगोंडा पाटील

 
</text>
</doc>
