<doc>
<docno>1065552.cms.txt</docno>
<text>
 
महामुंबई: मुंबई टाइम्स
सीईटी...एक 'कॅश' कोर्स!
[ Wednesday, March 30, 2005  11:09:44 pm]


रेश्मा मुरकर

एका ' सीइटी ' चा भाव काय ?... गोंधळात पडलात ना ? वेगवेगळ्या कोसेर्सच्या ' सीईटी ' परीक्षांच्या भाऊगदीर्त पालकांना प्रत्येक ' सीईटी ' वर होणाऱ्या खर्चाचाही विचार करावा लागतोय. परीक्षेचा फॉर्म भरण्यापासून प्रत्यक्ष अभ्यासासाठी क्लासेस, पुस्तकं हा सगळा खर्च पाहता पालकांच्या खिशाला हजारो रुपयांचा खार लागला असून दहावी आणि बारावीपेक्षाही सीईटीच्या खर्चाचं बजेट हाताबाहेर गेल्याचं त्यांना जाणवतंय.

बारावीला मिळणारं नाहक महत्त्व टाळण्यासाठी सुरू झालेल्या कॉमन एन्ट्रन्स टेस्ट (सीईटी) मुळे बारावीच्या क्लासेसची ' दुकानंा ' ना लगाम बसेल आणि हुशार विद्यार्थ्यांना संधी मिळेल, असा अंदाज शिक्षणतज्ज्ञ व्यक्त करत होते. पण आता ' सीईटी ' साठीच क्लासेस काढून विद्यार्थ्यांकडून हजारो रुपये उकळण्याचा नवा मार्ग क्लासवाल्यांनी शोधलाय.

केवळ इंजिनीअरिंगचं उदारहरण घेतलं, तरी ही गोष्ट सहज लक्षात येईल. इंजिनीअरिंगला प्रवेश घेऊ इच्छिणाऱ्या विद्यार्थ्यांना सध्या ' आयआयटी ', एआय ट्रिपल ई, आणि राज्य सरकारची ' सीईटी ' या परीक्षा प्रामुख्यानं द्याव्या लागतात. सर्वच विद्याथीर् या तिन्ही परीक्षा देतातच, असंही नाही. मुख्य म्हणजे या तिन्ही परीक्षा बारावीच्या अभ्यासक्रमावर आधारित असल्या तरी प्रवेश परीक्षेच्या वेगळ्या पॅटर्नमुळे विद्यार्थ्यांना प्रत्येक परीक्षेचा अभ्यास वेगळ्या पद्धतीने करावा लागतो.

यातील सर्वाधिक महागडा कोर्स म्हणजे आयआयटी सीईटी! या सीईटीच्या क्रॅश कोर्ससाठी विद्यार्थ्यांना 18 ते 50 हजार रूपये मोजावे लागत आहेत. या क्लासेसमध्ये प्रवेश घेण्यासाठीही विद्यार्थ्यांमध्ये चढाओढ असते. यात दहावीला सर्वाधिक मार्क मिळविणाऱ्या विद्यार्थ्यांना शहरातील नामांकित क्लासेसमधून प्रवेश मिळतो. कित्येकदा ही चढाओढ एकदोन मार्कांवरूनही असते. इतके मार्क मिळवूनही क्लासेससाठी हजारों रुपये भरावेच लागतात.

एआय ट्रिपल ई या परीक्षेच्या बाबतीतही हेच त्रांगडं आहे. या अभ्यासक्रमासाठी 7 हजारांच्या क्रॅश कोर्सपासून 11 ते 12 हजारांचे वाषिर्क कोसेर्स चालवले जातात. हे आकडे पाहून डोकं गरगरत असलं तरी, ते सर्वाधिक स्वस्तातले कोर्स आहेत. ' पेस ' सारख्या महागड्या क्लासेसमध्ये हे आकडे यापेक्षा चौपट असतात. राज्य सरकारच्या सीईटीसाठी क्लासेसची फी थोड्याफार फरकाने अशीच आहे.

हे झालं क्लासेस करणाऱ्यांचं पण, क्लास न करता घरच्याघरी अभ्यास करून परीक्षा देणाऱ्या विद्यार्थ्यांनाही खर्च करावाच लागतो. केवळ बारावीच्या अभ्यासक्रमाच्या आधारावर अभ्यास करून सीईटीत यश मिळवता येत नाही, असं राज्य सरकारची ' सीईटी ' देणारी मनिषा गुप्ते सांगते. सीईटीवर आधारित पुस्तकंच मुळी 350 ते हजार रूपयांपर्यंत असतात. मेडिकलच्या सीईटीच्या संदर्भातही हाच प्रकार आहे. मेडिकलच्या विद्यार्थ्यांना अनेक प्रकारच्या सीईटी द्याव्या लागत नसल्या तरी राज्य सरकारच्या सीईटीसाठी हे विद्याथीर् हजारों रुपयांचे क्लासेस लावत असतात. त्यात पुन्हा खासगी संस्थाचालकांची वेगळी सीईटी आहेच. कॉलेजच्या प्रोफेसर्सकडून घेतल्या जाणाऱ्या प्रायव्हेट ट्यूशनसाठीही प्रत्येक विषयाला 10 हजार रुपये फी घेतली जाते. सीईटीच्या या वाढत्या बजेटमुळे बारावीच्या विद्यार्थ्यांच्या पालकांना तोंडाला फेस येत आहे.

 
</text>
</doc>
