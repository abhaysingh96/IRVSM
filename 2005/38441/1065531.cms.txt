<doc>
<docno>1065531.cms.txt</docno>
<text>
 
महाराष्ट्र
मोहीम माती परीक्षणाची!
[ Wednesday, March 30, 2005  10:28:00 pm]


कोल्हापूर : भरघोस उत्पादनाकरिता शेतकरी मोठ्या प्रमाणावर खताचा वापर करीत आहेत. त्यामुळे जमिनीची सुपीकता खालावत आहे. यासाठी शेतकऱ्यांनी मातीचे परीक्षण करून घ्यावे, असे आवाहन कृषी विभागाने केले आहे.

शेतातील माती परीक्षण करून आवश्यक ती खते समतोल प्रमाणात दिल्याने जमिनीची सुपीकता टिकून तिची उत्पादनक्षमता वाढते. पिकांना आवश्यक असलेल्या अन्नदवाचा समतोलपणा टिकून राहतो. खतांच्या खर्चात बचत होऊन अधिक फायदा होतो आम्ल जमिनी सुधारून त्या पीकवाढीस योग्य करता येतात. चांगल्या जमिनीत मातीचे प्रमाण 45 टक्के असते. संेदीय पदार्थांचे प्रमाण पाच टक्के, हवा अडीच टक्के व पाणी अडीच टक्के असते. अलीकडे जलसिंचनाचा मोठ्या प्रमाणावर वापर वाढल्यामुळे जमिनीत क्षाराचे प्रमाणही वाढत असून, जमिनीच्या सुपीकतेवरही त्याचा मोठा परिणाम होत आहे.

पिकांना लागणारे अन्न दव योग्य प्रमाणात द्यावे लागतात. एखादा अन्न दव कमी अगर जास्त असेल तर त्याचे पिकाच्या वाढीवर परिणाम होतात. याकरिता जमिनीत असणाऱ्या अन्न दवाचे प्रमाण आजमावणे व त्यावरून खताच्या मात्रा देणे फायदेशीर ठरते. यासाठीच मातीचे परीक्षण करणे महत्त्वाचे आहे.

माती परीक्षणाचा नमुना साधारपणे पिकाची काढणी झाल्यावर परंतु नागंरपणीपूवीर् घ्यावा. तो घेताना मातीचा रंग, जमिनीचा खडकाळपणा उंच, सखलपणा, बागायत व जिरायत स्थिती लक्षात घेऊन घ्यावा. शेतावरील जनावरे बसण्याची जागा, खते, कचरा टाकण्याच्या जागा, विहिरीशेजारी किंवा शेताच्या बांधावरील जागेवरचे नमुने घेऊ नयेत.

वेगवेगळ्या पिकांकरिता मातीचा नमुना पुढील खोलीचा घ्यावा. लांबी-रुंदी सोयीप्रमाणे घ्यावी. जिरायती किंवा हंगामी पिके 20 सेें. मी. खोलीची घ्यावी. बागायती पिके 30 सें. मी. खोलीची घ्यावी. फळबागांसाठी 100 सें. मी. खोली घ्यावी. मिळालेल्या शेताच्या मध्यरेषेच्या दोन्ही बाजूस 5 ते 6 वळणे असलेल्या रेषा काढून त्या प्रत्यक्ष वळणावर खुणेसाठी दगड ठेवावा. प्रत्येक खुणेभोवती व्ही आकाराचा खड्डा घेऊन खड्ड्यातील माती बाहेर घेऊन खड्डा मोकळा करावा. खड्ड्याच्या सर्व बाजूंनी सारख्या जाडीची माती वरपासून खालपर्यंत तपासावी आणि ती स्वच्छ घमेल्यात गोळा करून गोणपाटावर ठेवावी. अशा पद्धतीने प्रत्येक ठिकाणी खड्डा घेऊन एका शेतातून गोळा झालेली माती एकत्र चांगली मिसळावी. तिचे सारखे चार भाग करावेत आणि पुन्हा समोरासमोरचे दोन भाग वगळावेत. अशा तऱ्हेने शेवटी 500 ग्रॅम माती शिल्लक असेपर्यंत करावे. माती बारीक करावी. ओली असल्यास सावलीत वाळवावी. अशा रीतीने गोळा केलेली माती कापडी पिशवीत भरावी आणि पुढील माहिती द्यावी.

शेतकऱ्याचे नाव, पत्ता, गट नंबर, जमिनीचा प्रकार, बागायत- कोरडवाहू, जमिनीचा निचरा (चांगला, मध्यम, वाईट), ओलिताचे साधन (विहिर), कालवा, नदी), जमिनीचा उतारा (जास्त, मध्यम, सपाट), जमिनीचा प्रकार (वाळू, चिकणमाती, क्षारयुक्त, पोयटा), जमिनीची खोली व हंगामातील पिके आदी माहिती भरून माती परीक्षणासाठी शासकीय प्रयोगशाळेत द्यावी. त्यासाठी साध्या नमुन्यासाठी 15 रुपये फी, विशेष नमूना तपासणी फी 250 रुपये, सूक्ष्म अन्न दव तपासणी फी 200 रुपये भरावी लागते.

शेतकऱ्यांनी आपल्या शेतातील मातीचे परीक्षण करण्यासाठी आणि अधिक माहितीसाठी तालुका पातळीवर तालुका कृषि अधिकारी, जिल्हा पातळीवर जिल्हा कृषि विकास अधिकारी कार्यालयाशी संपर्क साधावा, असे आवाहन करण्यात आले आहे.

 
</text>
</doc>
