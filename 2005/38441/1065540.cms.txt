<doc>
<docno>1065540.cms.txt</docno>
<text>
 
महाराष्ट्र
विद्यापीठात सरस्वतीची प्रतिमा उभारण्यावरुन वाद
[ Wednesday, March 30, 2005  10:39:39 pm]


म. टा. वृत्तसेवा

जळगाव : उत्तर महाराष्ट्र विद्यापीठाच्या मुख्य प्रशासकीय इमारतीच्या प्रवेशद्वाराजवळ सरस्वती देवीची प्रतिमा उभारण्यास काही संघटनांनी दर्शवलेला विरोध तर ' ही प्रतिमा बसवली गेलीच पाहिजे ' असा इतर काही संघटनांचा आग्रह यामुळे नवाच वाद उद्भवला असून या गदारोळामुळे प्रतिमा उभारणीचे काम कुलगुरू डॉ. आर. एस. माळी यांनी थांबवले आहे. त्याचवेळी ही प्रतिमा उभारण्यामागे ' धामिर्क हेतू ' नसल्याची भूमिकाही त्यांनी मांडली आहे.

उत्तर महाराष्ट्र विद्यापीठाच्या मुख्य प्रशासकीय उमारतीच्या प्रवेशद्वाराजवळ सरस्वती देवीची प्रतिमा उभारण्याचे काम सुरु होते. ही प्रतिमा उभारण्यास विरोध असलेल्या विविध पुरोगामी संघटनांच्या प्रतिनिधींनी रविवारी शहरात एक सभा घेतली. ही प्रतिमा उभारण्याचे काम कुलगुरुंनी थांबवावे, अन्यथा निदर्शने, मोचेर्, उपोषण आदी मार्गांनी तीव्र आंदोलन करण्यात येईल, असा इशारा त्यात देण्यात आला. सरस्वतीची प्रतिमा उभारून विद्यापीठात ' धामिर्क वातावरण ' निर्माण केले जात असल्याचा आरोपही करण्यात आला.

या सभेनंतर विविध संघटनांच्या प्रतिनिधींनी कुलगुरु डॉ. आर. एस. माळी यांची त्यांच्या निवासस्थानी भेट घेऊन त्यांची भूमिका मांडली. कुलगुरुंनी सरस्वतीची प्रतिमा बसवण्यासाठी जिल्हाधिकाऱ्यांमार्फत सरकारकडे प्रस्ताव पाठवला आहे काय, इतर धर्माच्या नागरिकांनी मागणी केल्यास त्यानुसारही प्रतिमा, पुतळे बसविणार काय, असे सवालही कुलगुरुंना करण्यात आले. त्यानंतर प्रतिमा उभारणीच्या कामास कुलगुरुंनी स्थगिती दिली.

प्रतिमा उभारण्याचे काम थांबवण्यात आल्याचे वृत्त प्रसिध्द होताच शहरातील अनेक हिंदुत्ववादी संघटना तसेच अखिल भारतीय विद्याथीर् परिषदेने आक्रमक भूमिका घेत कुलगुरुंना पाठींबा जाहीर केला व सरस्वतीची प्रतिमा विद्यापीठाच्या प्रवेशव्द्वाराजवळ बसवलीच पाहिजे, अशी मागणी केली. मंगळवारी सिनेटच्या बैठकीत या साऱ्या प्रकाराचे पडसाद उमटले. या बैठकीच्या वेळी अभाविपच्या कार्यर्कत्यांनी कुलसचिवांना एक निवेदन देऊन प्रतिमा उभारण्यास पाठिंबा व्यक्त केला.

विद्यापीठात मंगळवारी सिनेटची सभा सुुरु असताना काही उत्साही कार्यर्कत्यांनी प्रवेशद्वाराजवळ झाकून ठेवलेल्या सरस्वतीच्या प्रतिमेवरील आवरण काढून टाकले व त्यास एक हार घालून प्रतिमेचे अनावरण झाल्याचे परस्पर जाहीर करून टाकले! हा प्रकार लक्षात आल्यानंतर विद्यापीठात प्रचंड खळबळ उडाली होती.

 
</text>
</doc>
