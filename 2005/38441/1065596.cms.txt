<doc>
<docno>1065596.cms.txt</docno>
<text>
 
महामुंबई
'व्हॅट'मुळे फायदाच!
[ Wednesday, March 30, 2005  11:50:00 pm]


म. टा. प्रतिनिधी

मुंबई : ' व्हॅट ' मुळे विक्रीकी पाच टक्क्यांनी कमी होणार असल्याने ग्राहकांना तर फायदा होईलच शिवाय व्यापाऱ्यांनाही व्यवसायवाढीस मदत होईल, असा दावा अर्थमंत्री जयंत पाटील यांनी बुधवारी विधानसभेत केला.

' व्हॅट ' लागू करताना व्यापाऱ्यांना विश्वासात घेतले जाईल. त्यांनी गोंधळून जाण्याचे कारण नाही. व्यापार वाढणे हेच राज्याचे धोरण असल्याने व्यापाऱ्यांचा समस्या सोडवल्या जातील, अशी ग्वाही त्यांनी दिली.

' व्हॅट ' बाबतचे सुधारणा विधेयक जयंत पाटील यांनी सभागृहात मांडले. भाजपचे ज्येष्ठ नेते एकनाथ खडसे यांनी त्यावर काही आक्षेप घेतले. मात्र, अर्थमंत्र्यांच्या खुलाशानंतर विधेयक मंजूर झाले.

मावळत्या विक्रीकर कायद्याखाली वादग्रस्त असलेल्या सहा लाख प्रलंबित प्रकरणांना पाच वषेर् मुदतवाढ देण्याची तरतूद या विधेयकात आहे. यामुळे ' व्हॅट ' लागू झाला, तरी या प्रकरणांचा फेरविचार करता येईल. सरकारच्या निर्णयाविरुद्ध व्यापारी लवादाकडे दाद मागत असे.

या लवादाचा निर्णय न पटल्यास त्याला हायकोर्टात आव्हान देण्यासाठी पुन्हा लवादाचीच परवानगी लागत असे. नव्या फेरबदलात अशा परवानगीची गरज राहणार नाही. तसेच प्रवेशकराबाबतची तिसरी सुधारणा विधेयकात करण्यात आली आहे.

 
</text>
</doc>
