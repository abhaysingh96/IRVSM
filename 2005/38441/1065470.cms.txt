<doc>
<docno>1065470.cms.txt</docno>
<text>
 
बहुतांची अंतरे
लोकशाही-राज्यघटना यांना मारक वाटचाल
[ Wednesday, March 30, 2005  09:15:09 pm]


भारतीय राज्यघटनेत संसद- विधानमंडळे कार्यपालिका (श्व 3 द्गष्ह्वह्लद्ब 1 द्ग) व न्यायपालिका यांच्या अधिकारांची योग्य ती फारकत करून घटनाकारांनी योग्य व लोकशाहीला पोषक असा समतोल साधलेला आहे. साठ व सत्तरच्या दशकांत घटनादुरुस्तीच्या प्रश्ानवर संसद विरुद्ध सवोर्च्च न्यायालय असा संघर्ष झाला व राज्यघटनेच्या मूलभूत ढाच्याची संकल्पना सवोर्च्च न्यायालयाने मांडली. भारताच्या संसदेनेही ती मान्य केली. अशाप्रकारे एक सुवर्णमध्य साधून घटनात्मक तरतुदींचे पालन होईल व आपल्या कार्यक्षेत्राच्याबाहेर पाऊल टाकायचे नाही, अशी शिस्त संसदेने व सवोर्च्च न्यायालयाने पाळली.

न्यायालयीन सक्रियतेच्या नावाखाली सुप्रीम कोर्ट व हायकोर्टांनी त्यांची कार्यक्षेत्राची हद्द केव्हाच ओलांडली असून, कार्यपालिका व कायदेमंळडाच्या कार्यक्षेत्रांतील त्यांचा हस्तक्षेप दिवसेंदिवस वाढतच चालला आहे. भारतीय लोकशाहीला व राज्यघटनेला मारक अशी ही वाटचाल असून, यातूनच घटनात्मक संघर्ष व त्यानंतर घटनात्मक पेचप्रसंगच नव्हे, तर अराजक उद्भवण्याचा धोका आहे.

झारखंड राज्यातील राजकीय घडामोडींनंतर भारतीय जनता पक्षाने, सर्वाेच्च न्यायालयाच्या अखत्यारीत नसलेला विषय याचिकेद्वारे सुप्रीम कोर्टात पक्षीय स्वार्थासाठी नेला व कोर्टानेही घटनात्मक मर्यादा ओलांडून ( कलम 212 चा सरळ भंग करून) राज्यपालांच्या अधिकारांत व विधानसभेच्या कामकाजात सरळ-सरळ हस्तक्षेप केला. कोर्टाचा 9 मार्चचा अंतरिम आदेश (ढ्ढठ्ठह्लद्गह्मद्बद्व ह्रह्मस्त्रद्गह्म) पाळणे विधानसभेच्या अध्यक्षांवर बंधनकारक नव्हते ; परंतु सुप्रीम कोेर्टाविषयीच्या अनाठायी भीतीतून व घटनात्मक पेचप्रसंग टाळण्यासाठीच 11 मार्चला विधानसभेचे अधिवेशन झाले.

लोकसभेचे अध्यक्ष सोमनाथ चटजीर् यांनी या प्रकरणानंतर घटनात्मक तरतुदींच्या बाजूने खंबीर व योग्य भूमिका घेतली असून, सुप्रीम कोर्टाला त्याच्या घटनात्मक मर्यादेची आठवण करून दिली आहे. भाजप व त्यांचे काही मित्रपक्ष सोडून इतर सर्व राजकीय पक्ष लोकसभा अध्यक्षांच्या भूमिकेवर ठाम असून, यातून भाजपची आपल्या राज्यघटनेप्रती असलेली अनास्था व तिरस्कारच दिसून येतो.

सर्व विधानसभांच्या अध्यक्षांची बैठक बोलावून चटजीर् यांनी या प्रश्ानवर वेळीच योग्य पाऊल उचलले असून, सर्व पक्षांनी पक्षअभिनिवेश विसरून त्यांची भूमिका उचलून धरली पाहिजे व वेळीच ही वाटचाल रोखली पाहिजे.

अॅड. संघराज रूपवते, मुंबई.

 
</text>
</doc>
