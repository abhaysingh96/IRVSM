<doc>
<docno>1065589.cms.txt</docno>
<text>
 
महामुंबई
व्यापाऱ्यांचा देशव्यापी बंद सुरू
[ Wednesday, March 30, 2005  11:46:59 pm]


म. टा. व्यापार प्रतिनिधी, वृत्तसंस्था

मुंबई/दिल्ली : देशातील 21 राज्यांत शुक्रवारपासून लागू होणाऱ्या ' व्हॅट ' ला विरोध करण्यासाठी बुधवारपासून व्यापाऱ्यांचा तीन दिवसांचा देशव्यापी बंद सुरू झाला. या बंदला दिल्ली, उत्तर प्रदेश, पश्चिम बंगाल, आंध्र प्रदेश, बिहार, केरळ या राज्यांत संमिश्र, आसाम, ओरिसा, पंजाबमध्ये अंशत:, तर महाराष्ट्र, झारखंड, जम्मू- काश्मीरमध्ये उत्तम प्रतिसाद मिळाल्याचे वृत्त आहे.

' कॉन्फेडरेशन ऑफ ऑल इंडिया ट्रेडर्स ' च्या आवाहनानुसार महाराष्ट्रातील एक कोटीहून अधिक दुकाने बुधवारी बंद राहिल्याचा दावा राज्यातील सुमारे 800 व्यापारी संघटनांचे प्रतिनिधित्व करणाऱ्या ' फेडरेशन ऑफ असोसिएशन्स ऑफ महाराष्ट्र ' (' फाम ') या महासंघाचे अध्यक्ष मोहन गुरनानी यांनी केला.

' फाम ' तफेर् मुंबईत गुरुवारी आझाद मैदानावर धरणे धरण्यात येणार असल्याचे त्यांनी ' मटा ' शी बोलताना सांगितले.

या बंदमुळे विविध वस्तूंची भाववाढ होणार नाही, कारण व्यापाऱ्यांकडे तीन दिवस पुरेल इतका साठा आहे व मुंबईतील किरकोळ व्यापारी शुक्रवारपासून बंदमध्ये सहभागी होतील, असे ते म्हणाले.

देशभरातील पाच हजारांहून अधिक व्यापारी संघटना व चेंबर्स ' कॉन्फेडरेशन ' शी संलग्न असल्याचे सांगितले जाते. त्रिपुरा, कर्नाटक व अन्य काही राज्यांतील व्यापारी गुरुवारी बंदमध्ये सहभागी होणार आहेत.

औरंगाबादेत मोर्चा

औरंगाबाद (म. टा. वृत्तसेवा) : येथे मराठवाड्यातील विविध व्यापारी संघटनांच्या 50 हजार सदस्य व्यापाऱ्यांनी ' व्हॅट ' च्या विरोधात मोर्चा काढून विभागीय आयुक्तांना निवेदन सादर करण्यात आल्याची माहिती ' महाराष्ट्र चेंबर ऑफ कॉमर्स अॅण्ड इंडस्ट्री अॅण्ड अग्रिकल्चर ' तफेर् देण्यात आली.

 
</text>
</doc>
