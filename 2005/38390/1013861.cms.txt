<doc>
<docno>1013861.cms.txt</docno>
<text>
 
महाराष्ट्र
वाशीत सार्वजनिक रुग्णालयाला मान्यता मिळणार
[ Monday, February 07, 2005  04:55:46 pm]


टाइम्स टीम

नवी मंुबई : वाशी सेक्टर- 5 मधील राज्य कामगार विमा योजना रुग्णालयाचं सार्वजनिक रुग्णालयात रूपांतर करण्याची तयारी राज्याचे मुख्य अतिरिक्त सचिव ( आरोग्य विभाग) नवीन कुमार यांनी दाखवली आहे. तसंच लवकरच त्याचं उद्घाटन करण्यात येईल. या रुग्णालयाचं सार्वजनिक रुग्णालयात रूपांतर होण्याचा प्रश्न मागीर् लागल्याने परिसरातील 74 हजार 413 विमाधारकांना दिलासा मिळाला आहे.

13 ऑगस्ट 1976 रोजी सुरू झालेल्या वाशीतील राज्य कामगार विमा योजना रुग्णालयात विमाधारकांचं सार्वजनिक रुग्णालय म्हणून राज्य सरकारची मान्यता आहे. मात्र ते क्षयरोगाचं रुग्णालय केल्याने विमाधारकांना उपचारांसाठी मुलुंड, ठाणे, वरळी इथे जावं लागतं. शिवाय दोन लाख 25 हजार लाभाथीर् कुटुंबियांना औषधोपचारापासून वंचित राहावं लागत आहे. तसंच प्रशासनाच्या निष्क्रियतेमुळे आणि चुकीची माहिती पुरवल्याने ते क्षयरोग रुग्णालय करण्यात आलं. त्यामुळे या रुग्णालयात येणाऱ्या रुग्णांची संख्या कमी झाली. याच कारणावरून रुग्णालय बंद करण्याचे प्रयत्न सरकारकडून गेल्या चार-पाच वर्षांपासून सुरू होते. रुग्णालय बंद करण्यात आले तर 480 कामगारांना उपासमारीला सामोरं जाण्याची वेळ आली असती, असं नगरसेवक दत्तात्रय घरत यांनी सांगितलं.

वाशीतील राज्य कामगार विमा योजना रुग्णालयाचं सार्वजनिक रुग्णालयात रूपांतर करण्यात यावं, यासाठी घरत यांनी 13 ऑगस्ट 2001 ते 29, 29 डिसेंबर 2004 या कालावधीत एकूण 19 वेळा पत्रव्यवहार करून राज्य सरकारकडे पाठपुरावा सुरू ठेवला होता. त्याची दखल घेऊन राज्य उत्पादन शुल्क मंत्री तथा पालकमंत्री गणेश नाईक यांनी 18 जानेवारी रोजी मंत्रालयातील त्यांच्या दालनात रुग्णालयाबाबत निर्णय घेण्यासाठी एका विशेष बैठकीचं आयोजन केलं होतं. या बैठकीत राज्याचे मुख्य अतिरिक्त सचिव (आरोग्य विभाग) नवीनकुमार यांनी वाशीतील राज्य कामगार विमायोजना रुग्णालय बंद न करता त्याचे रूपांतर महिन्याभरात विमाधारक व सर्वसाधारण रुग्णांसाठी सार्वजनिक रुग्णालयात करण्याची घोषणा केली.

 
</text>
</doc>
