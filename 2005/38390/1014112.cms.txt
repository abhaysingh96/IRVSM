<doc>
<docno>1014112.cms.txt</docno>
<text>
 
बहुतांची अंतरे
दयामरण देता येत नाही, तर...
[ Monday, February 07, 2005  08:28:26 pm]


दयामरण देणे कायदेशीर करण्याबाबत सरकारने त्वरेने हालचाली कराव्यात, अशी मागणी भाकपचे खासदार एस. रेड्डी यांनी लोकसभेत केल्याचे वाचले.

माझी एक नातेवाईक आहे. तिचे वय 85 वषेर् आहे. तिचे पती काही वर्षांपूवीर् वारले. तिचे दोन्ही पाय निकामी झाले आहेत. तिला धड चालताही येत नाही. ती एका लहानशा खोलीत राहते. सर्व व्यवहार खोलीतच करावे लागतात. त्यामुळे खोली गलिच्छ असते. तिचे नातेवाईक दोन वेळा तिला मोजके जेवण देतात, पण तिच्याशी कुणीही बोलत नाही. संबंध दिवस व रात्र छताकडे बघत ती जीवन जगते. तिच्यासाठी बाई ठेवणे परवडण्यासारखे नाही. मी ज्या ज्या वेळी तिला भेटावयास जातो, त्या त्या वेळी ती मला सांगते '' देव मला मरण का देत नाही. ''

सरकारला अशा रुग्णांना दु:खमुक्त करण्याकरिता कायदा करता येत नसेल तर निदान त्याचे आयुष्य सुसह्य करण्याकरिता काहीतरी यंत्रणा उभी करण्यास काय हरकत आहे ? त्यांच्यासाठी हॉस्पिटल सुरू करून औषधोपचार करावेत. त्यासाठी त्यांच्या नातेवाईकांकडून वाजवी पैसे घ्यावेत. निदान इतर रुग्णांच्या सहवासात त्यांना एकटेपणाचे दु:ख जाणवणार नाही.

सेवाभावी संस्थांनी धडधाकट सभासदांना अशा हॉस्पिटलला भेट देऊन अगतिक व असहाय्य रुग्णांची विचारपूस करण्याची विनंती करावी. त्यांच्या वाढदिवसानिमित्त त्यांना लहानसे फूल द्यावे. आपल्यासाठी कुणालातरी जिव्हाळा वाटतो, आस्था वाटते या भावनेने त्यांना जगण्याची इच्छा निर्माण होईल. कदाचित ते दयामरणाची भीकसुद्धा मागणार नाहीत.

दत्ता म्हात्रे, विरार.

 
</text>
</doc>
