<doc>
<docno>1014252.cms.txt</docno>
<text>
 
महाराष्ट्र
पुण्याच्या कॉस्मॉपॉलिटियन चेहऱ्यामागचा इतिहास ...
[ Monday, February 07, 2005  10:53:40 pm]


विवेक सबनीस

पुणे : पालिका स्थापन झाल्यापासून पाच दशकांतील पुण्याची झपाट्याने झालेली वाढ आणि आजचे कॉस्मोपोलिटन ते आयटी सेंटर बनलेले पुणे याचा आढावा डॉ. मा. पं. मंगुडकरांनी त्यांच्या महापालिकेच्या इतिहासावरील दुसऱ्या खंडात घेतला आहे.

डॉ. मंगुडकराच्या या ' पुणे नगरसंस्था शताब्दी ग्रंथा ' बद्दल गौरवोद्गार काढताना डॉ. सी. डी. देशमुख म्हणाले की, हिंदुस्थानातल्या प्रत्येक मराठी भाषिकाने हा ग्रंथ विकत घेऊन वाचला पाहिजे!

दुसरा खंडही त्याच तोडीचा करण्याचा माझा प्रयत्न राहिला आहे, असे डॉ. मंगुडकर यांनी ' महाराष्ट्र टाइम्स ' शी बोलताना सांगितले. ते म्हणाले की , 1818 मध्ये पेशवाईच्या अस्तानंतर शहराच्या शाही वैभवाचाही अस्त झाला. पण 1950 नंतर नव्या जाणिवांतून शिक्षण प्रसार , 1855 साली पोस्ट ऑफिस पुढच्या वषीर् पुणे-मुंबई रेल्वे मार्ग, आणि 1858 मध्ये नगरपालिका स्थापन झाली!

1880 ते 1892 या काळात शिक्षणाचे केंद बनलेल्या पुण्यात न्यू इंग्लिश स्कूल, तसेच ' केसरी ' आणि ' सुधारक ' ही वृत्तपत्रे , 1892 मध्ये राजाबहादुर मिल होऊन काही प्रमाणात औद्योगिकरणासही आरंभ झाला. डॉ. मंगुडकर म्हणाले की , 20 व्या शतकाच्या सुरुवातीला पुणे पुन्हा प्रगतीपथाकडे जाऊ लागले. शहराच्या दोन्ही बाजूंना वाहणारी उघडी गटारे जाऊन तेथे ' भूमिगत ' गटारे आली. 1919 च्या सुमारास रस्त्यांवरील घासलेटचे दिवे जाऊन विजेचे दिवे आले. पुढे 1949 मध्ये राष्ट्रीय रासायनिक प्रयोगशाळा (एनसीएल) आणि पुढच्या वषीर् राष्ट्रीय संरक्षण प्रबोधिनी (एनडीए)मुळे शहराचे महत्त्व आणखी वाढले.

1952 च्या निवडणुकीत 21 वषेर् वयाला मतदानाचा हक्क मिळाल्यामुळे शहरातील 42 टक्के पुणेकरांना मतदानाचा हक्क प्राप्त झाला. त्यातूनच सामान्य माणसांमधून नेतृत्त्व निर्माण झाले. डॉ. मंगुडकर म्हणाले की, पुणे महापालिकेस आयसीएस झालेले स. गो. बवेर्, ए. एस. नाईक आणि एल. एम. नाडकणीर् तसेच भुजंगराव कुलकणीर् यांच्यासारखे कर्तव्यदक्ष आयुक्त सुरूवातीसच लाभले. पहिले महापौर बाबूराव सणस झाले. याकाळात संभाजी आणि पेशवे उद्यान त्यानंतर साठच्या बालगंधर्व रंगमंदिर आणि सारसबाग सारखी आकर्षक ठिकाणे पुण्यात झाली. फिल्टर पाण्याची व्यवस्थाही याच काळात झाली.

महापालिकेच्या पहिल्या दोन वर्षांमध्ये 40 मैल डांबरी रस्ते बांधण्यात आले. जंगली महाराज रस्ता 80 फूट रुंद झाला, तर 1908 आणि 1922 पासून रखडलेल्या लक्ष्मी आणि टिळक रस्त्यांच्या कामांना खरी गती मिळाली.

1961 साली आलेल्या पानशेत पुरानंतर मात्र पुण्याची उपनगरातील झपाट्याने झालेली वाढीमुळे पूवीर्चे ' पेन्शनरांचे शहर ' म्हणून हळूहळू नाहीसे होऊ लागले. एरंडवणा, कोथरूड, सातारा रोड, अहमदनगर रोड असे सहाबाजूंनी पुणे बसुमार वाढू लागले, त्याच बरोबर बेकायदा पद्धतीने बांधकामे आणि त्याला अनुलक्षून नियम तोडण्यासही वेग झाला.

1970 नंतर मात्र वाढीचा वेग आणखी वाढला, तशी विकासकामांनाही गती आली पण महापालिकेचा प्रशासनावरचा खर्चही वाढला. डॉ. मंगूडकर म्हणाले की , 1950 मध्ये प्रशासनावर होणारा 33 टक्के खर्च आज 80 टक्क्यांपर्यंत गेला आहे. 21 व्या शतकातील सुरुवातीच्या 25 वर्षार्त शहरातील वाढती रहदारी आणि प्रदुषणाच्या प्रश्ानला प्राधान्य द्यावे लागणार आहे. (समाप्त)

 
</text>
</doc>
