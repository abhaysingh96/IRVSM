<doc>
<docno>1014181.cms.txt</docno>
<text>
 
महामुंबई
विकासाभिमुख सरकारला दुर्घटनांचे ग्रहण
[ Monday, February 07, 2005  09:46:23 pm]


म. टा. विशेष प्रतिनिधी

मुंबई : मुंबईच्या विकासाची 31 हजार कोटी रुपयांची योजना, एक कोटी शेतकऱ्यांची अपघात विमा योजना, वीज मंडळाचे त्रिभाजीकरण, मागासवगीर्य विद्यार्थ्यांच्या शिष्यवृत्तीत वाढ, असे काही निर्णय लोकशाही आघाडी सरकारने घेतले असले तरी राजवटीच्या पहिल्या शंभर दिवसांत विषारी दारूचे शंभर बळी, मांढरदेव यात्रेतील 258 मृत्यू, नागपूर येथे लेव्हल क्रॉसिंगमध्ये वऱ्हाडाला झालेला अपघात , 84 हजार अनधिकृत झोपड्यांविरोधातील मोहीम, या घटनांनी शंभर दिवसांच्या राजवटीला मान खाली घालायला लावणारे प्रकारही घडले आहेत.

पंतप्रधान मनमोहन सिंग यांना सादर केलेला मुंबई शहराच्या विकासाचा 31 हजार कोटी रुपयांचा आराखडा हा या शहराला आंतरराष्ट्रीय दर्जाचे शहर बनविण्याच्या दृष्टीने आघाडी सरकारने उचललेले महत्त्वाचे पाऊल मानले जाते. या विकासाच्या योजनेला केंद सरकारने दरवषीर् 1800 कोटी रु. द्यावेत, अशी सरकारची अपेक्षा असली तरी ती कितपत सफल होईल याबाबत अनेकांना शंका आहेत. मुंबईच्या विकासाच्या प्रकल्पांच्या आड येणाऱ्यांचे पुनर्वसन करण्यासाठी 10 हजार घरे बांधून तयार ठेवण्यात आली असून या प्रकारची 50 हजार घरे बांधण्यात येतील, असे सरकारचे म्हणणे आहे.

कुपोषणाच्या बाबतीत सरकारने डॉ. अभय बंग यांचा अहवाल स्वीकारला असून कुपोषण निर्मूलनासाठी माता बाल संगोपनाचा कार्यक्रम मिशनच्या स्वरुपात राबविण्यात येईल, असे आश्वासन दिले आहे. दुष्काळावर मात करण्यासाठी पाण्याचा प्रत्येक थेंब अडविण्यासाठी जलसंधारणाचा कार्यक्रम राबविण्यात येईल, असे म्हटले आहे. येत्या पाच वर्षांत संपूर्ण महाराष्ट्र हगनदारीमुक्त करण्याचा निर्धार सरकारने व्यक्त केला आहे. सर्व शिक्षा अभियानाद्वारे पाचवीतील गळतीचे प्रमाण 15 टक्क्यांनी कमी करण्याचा प्रयत्न आहे.

मुंबईत 95 नंतर झालेल्या 84 हजार अनधिकृत झोपड्या हटविण्यात आल्या असून रिकाम्या झालेल्या जागेवर झोपड्या उभारल्या गेल्या तर संबंधित अधिकाऱ्यांना जबाबदार धरण्याचा इशारा सरकारने दिला आहे. 84 हजार झोपड्या पाडल्याने झोपडपट्ट्यांत मोठा असंतोष निर्माण झाला आहे. तथापि, या वादग्रस्त निर्णयाचे समाजाच्या उच्चभ्रू घटकांमार्फत स्वागतही होत आहे.

त्सुनामीग्रस्तांना मदत म्हणून राज्य सरकारने पाच कोटी रु.ची मदत धाडली असून पाँडेचरी येथे 400 चौ. फुटाची दोन हजार पक्की घरे बांधून देण्यासाठी राज्यातफेर् 60 कोटी रुपयांचा खर्च केला जाणार आहे. शंभर दिवसांच्या कालावधीत शेतकऱ्यांच्या मदतीसाठी तोटा सहन करून सरकारने 2307 कोटी रुपयांचा कापूस खरेदी केला आहे. यंदा राज्याच्या 22 जिल्ह्यांतील 9 हजार 397 गावांत टंचाई जाहीर करून सवलती देण्यास सुरुवात केली आहे. मांढरदेव दुर्घटनेतील मृतांच्या नातेवाईकांना सुमारे पावणे दोन कोटी रुपयांची मदत करण्यात आली आहे.

अंत्योदय योजनेचा केंद सरकारने विस्तार केल्याने त्यात पावणे पाच लाख लाभार्थ्यांची भर पडली असून 19 लाख लोकांना दोन रुपये किलो दराने गहू व तीन रु. दराने तांदूळ दिला जात आहे. शेतकऱ्याला अपघात झाल्यास त्याला 50 हजार ते एक लाख मदत देण्यासाठी सरकारने दीड कोटी रुपयांच्या विम्याच्या हप्त्याची रक्कम भरली आहे.

यंत्रमागांना सवलतीच्या दरात वीज, महापालिका प्रशासनात सुदूर संवेदन तंत्रज्ञानाचा वापर, ग्रंथालय अनुदानात वाढ, श्वास चित्रपटास प्रोत्साहन म्हणून 46 लाखांची मदत, मागावसवगीर्य विद्यार्थ्यांच्या शिष्यवृत्तीत वाढ, असे निर्णय सरकारने घेतले आहेत.

या शंभर दिवसांच्या कारभारात विजेच्या लोडशेडिंगचा प्रश्ान्, जाहीरनाम्यात दिलेली आश्वासनने न पाळणे, विषारी दारुचे बळी, अपघातात झालेले मोठ्याप्रमाणात मृत्यू यामुळे सरकारच्या विरोधात नाराजीचा सूरही लोकांत आहे.

 
</text>
</doc>
