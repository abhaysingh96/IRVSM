<doc>
<docno>1013873.cms.txt</docno>
<text>
 
प्रगती फास्ट
धाडसी निर्णयातून साकारलेलं स्वप्न
[ Monday, February 07, 2005  05:02:38 pm]


पवनचक्कीपासून वीजनिमिर्ती या क्षेत्रात पहिल्या खाजगी कंपनीची स्थापना करणारे राकेश बक्षी यांना सोलार एनर्जी सोसायटी ऑफ इंडियाने नुकतंच लाइफटाइम अचिव्हमेण्ट अॅवॉर्ड दिलं. चाकोरीबाहेरच्या त्यांच्या या बिझनेस संकल्पनेला आयएसओ सटिर्फिकेट तर मिळालंच आहे. शिवाय पद्मश्री, विण्ड एनजीर् पायोनिअर, बेस्ट इण्डस्ट्रिअलिस्ट पुरस्कार देऊन विविध पातळ्यांवर त्यांच्या कामाचा गौरव करण्यात आला आहे.

आत्मविश्वास आणि सातत्याने प्रयत्न करण्याची तयारी असेल तरच यश मिळतं, हे व्हेस्टास आरआरबी इंडिया लि.चे मॅनेजिंग डायरेक्टर राकेश बक्षी यांनी सिद्ध करून दाखवलं आहे. समाजासाठी काहीतरी करण्याच्या उद्देशातून राकेश बक्षी यांनी विण्ड इलेक्ट्रिक जनरेटर्स म्हणजेच पवनचक्कीपासून वीजनिमिर्ती करणाऱ्या भारतातील पहिल्या खाजगी कंपनीची स्थापना केली. त्यांनी मेकॅनिकल इंजिनीअरिंग आणि कम्प्युटर सायन्स, फॉरेन ट्रेडमध्ये स्पेशलायझेशन केलं आहे. शिक्षण आणि अनुभवातून साकारणाऱ्या या नव्या सेक्टरची त्यांनी दिलेली माहिती...

मेकॅनिकल इंजिनीअरिंगची डिग्री घेतली. तिथे कॉलेजमधल्या शिक्षणाचा टप्पा पार केला, तरी मला अजूनही खूप शिकायचं होतं. बिझनेस करायचा हे त्याच वेळी नक्की ठरवलं होतं. स्वत:चं करिअर तर करायचं पण सामाजिक बांधिलकी म्हणूनही काम केलं पाहिजे, याचीही जाणीव होती. या जाणिवेतूनच 1987 मध्ये ' व्हेस्टास आरआरबी इंडिया लि. ' ची स्थापना केली.

बिझनेस करायचा पण नेहमीच्या वाटेवरचा नसावा. बाजारात सर्रास आढळणारी प्रोडक्ट बनवणं किंवा सविर्सेस पुरवणं, इतकं मर्यादित बिझनेसचं स्वरूप नसावं. चाकोरीबाहेरचं आयुष्य हवं असेल तर त्यासाठी तशा प्रकारचा विचार करावा लागतो. सामाजिक बांधिलकी आणि वेगळ्या सेक्टरमधील बिझनेस या दोन्ही संकल्पनांच्या माध्यमातून पवनचक्कीपासून वीजनिमिर्ती करणाऱ्या व्हेस्टास आरआरबीची स्थापना केली.

हवेपासून वीजनिमिर्ती करण्यासाठी बरीच मोठी प्रक्रिया असते. कित्येक इंजिनीअर्स त्यासाठी काम करतात. सर्वच इंजिनीअरिंग प्रकाराचा वापर विण्ड जनरेटिंग इण्डस्ट्रीमध्ये करावा लागतो. आम्ही निर्माण करत असलेली वीज तसं म्हटलं तर प्रोडक्ट किंवा सविर्स कॅटेगरीत येत नाही. त्यामुळे याची जाहिरात करून लोकांपर्यंत पोहोचणं अवघडच आहे. पण तरीही आम्ही निव्वळ ग्राहकांपर्यंत पोहोचलो नाही, तर आमच्या कामाची नोंद भारत सरकारसह आंतरराष्ट्रीय पातळीवरही घेण्यात आली.

कंपनीला 1995 मध्ये ब्रिटिश विण्ड एनजीर् असोसिएशनचा ' विण्ड एनजीर् पायोनिअर ', 2000 मध्ये र्वल्ड रिन्युएबल एनजीर् नेटवर्कचा ' द 2000 मिलेनियम अॅवॉर्ड ', ' बेस्ट इण्डस्ट्रिअलिस्ट ' असे अनेक पुरस्कार मिळाले आहेत. कंपनीला मिळणाऱ्या पुरस्कारांव्यतिरिक्त माझ्या कामगिरीची दखलही सरकारकडून घेण्यात आली आहे. सर्वात मानाचा असा पद्मश्री पुरस्कार आणि लाफइटाइम अचिव्हमेण्ट अॅवॉर्डही मला मिळालं आहे.

इंजिनीअरिंगबरोबरच बिझनेस सांभाळण्यासाठी माकेर्टिंग, सेल्स, अॅडव्हार्टायझिंग अशा इतर अनेक क्षेत्रांमधील व्यक्तींची आवश्यकताही असते. बिझनेसचं यश आणि विस्तार या काही एक-दोन दिवसांत पार पाडणाऱ्या गोष्टी नाहीत. तुमच्याकडे असलेल्या टॅलण्टला संयमी स्वभावाची जोड हवी. बिझनेस सांभाळताना तुमच्याकडील जोखीम घेण्याची तयारी, संयम आणि एखाद्या गोष्टीचा पाठपुरावा करण्याच्या कौशल्याची प्रत्येक पातळीवर कसोटी लागते. या गुणांच्या साह्यानेच तुम्हाला धाडसी निर्णय घेऊन बिझनेसमध्ये नवीन ट्रेण्ड आणता येतो. बिझनेसमधले चढ उतार सहन करण्याची मानसिक तयारी अनुभवातून होते. नेतृत्व, आत्मविश्वास या गुणांचा वापर पदोपदी करावा लागतो.

कंपनीमध्ये तयार होणारं प्रोडक्ट किंवा कंपनीतफेर् पुरवण्यात येणारी सविर्स, लोकेशन, माकेर्टिंग, प्रोजेक्ट रिपोर्ट, फायनान्स, प्लानिंग, ह्युमन रिसोर्स अशा अनेक बाबींचा विचार बिझनेस सुरू करताना करावा लागतो. माकेर्ट सव्हेर्तून तुम्हाला या गोष्टींसाठी आवश्यक असणारा डेटा मिळू शकतो.

' हाय एम, हाय थिंकिंग ' हे बिझेनसमधीलच नाही, तर आयुष्यातील एक सत्य आहे. त्यासाठी तुमचं शिक्षण आणि अनुभवाचा वापर होतो. स्वत:च्या विकासाबरोबर स्टाफला सांभाळण्याचं कौशल्य अंगी असणंही तेवढंच आवश्यक आहे. ग्राहकांच्या मनात कंपनीची चांगली इमेज तयार करणं, हे स्टाफच्या हातात असतं. त्यामुळे त्यांच्या ट्रेनिंगवर लक्ष केंदित करावं लागतं. कारण यश मिळवणं हे फक्त टीमवर्कच्या मदतीनेच शक्य आहे.

राकेश बक्षी

 
</text>
</doc>
