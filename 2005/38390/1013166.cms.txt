<doc>
<docno>1013166.cms.txt</docno>
<text>
 
महाराष्ट्र
अखेरचा हा तुला दंडवत!
[ Monday, February 07, 2005  12:03:27 am]


नरेंद पाटील

पालघर : शंभर-दीडशे वर्षांपूवीर्पासून अनेक पिढ्यांचे आयुष्य घडताना, आकारताना, संपताना पाहिलेली ती घरे सोडताना रहिवाशांचा आकांत इतका हृदयदावक होता की, ती ओकीबोकी घरेही गदगदली असतील... गावाचा निसर्गरम्य समुदकिनारा आता पुन्हा कधीही पाहायला मिळणार नाही, या जाणीवेने शहारलेल्या अनेकांनी किनाऱ्यावरूनच समुदाला हात जोडले... गावकऱ्यांनी ग्रामदेवीचे दर्शनही घेतले आणि घरांच्या उंबरठ्यांवर नतमस्तक होऊन अश्रूंना वाट मोकळी करून दिली...

... ही रविवारची कहाणी होती पोफरण गावांतली... तारापूर अणुऊर्जा प्रकल्प तीन आणि चारमुळे इथल्या आणि अक्करपट्टी या गावातल्या रहिवाशांवर विस्थापित होण्याची पाळी आली. पुनर्वसनाची कोणतीही सुविधा झालेली नसताना राज्य सरकार आणि पोलिसांच्या दडपशाहीपुढे हताश रहिवाशांनी अखेर रविवारी सकाळी दु:खद अंत:करणाने घरे रिकामी केली. एक हजार पोलिस पाठवून रविवारी सकाळी सात वाजताच ही कारवाई करण्यात आली. कारवाईच्या वेळी एकही लोकप्रतिनिधी, राजकीय पक्षाचा प्रतिनिधी किंवा पदाधिकारी इकडे फिरकला नाही.

' आधी पुनर्वसन मगच स्थलांतर ' असा आग्रह धरणारे माजी खासदार राम नाईक यांनी ' राष्ट्रीय प्रकल्पासाठी सहकार्य करा ' अशी भूमिका घेऊन घूमजाव केल्याने त्यांना शुक्रवारी पोफरणच्या गावकऱ्यांनी हुसकावूनच लावले. या गावांतील 1167 कुटुंबांना विस्थपित व्हावे लागले असून त्यांचे पुनर्वसन 10 किलोमीटर अंतरावरील दहिसर गावाशेजारी केले आहे. 1154 कुटुंबांसाठी जमिनीचे प्लॉट पाडून झाले आहेत. उर्वरितांसाठी मात्र कोणतीच व्यवस्था केलेली नाही. तरीही रविवारी साऱ्यांना हुसकावून लावण्यात आले. दोन्ही गावांतील मिळून आदिवासी आणि 80 हून अधिक गरीब कुटुंबियांची नावेच पुनर्वसन योजनेत नसल्याने त्यांच्या पुनवर्सनाची जबाबदारी कोणीच घेतलेली नाही आणि आता तर त्यांना गावच सोडावे लागलेले आहे.

अक्करपट्टी गाव आठवडाभरापूवीर्च तेथील गावकऱ्यांनी रिकामे केले होते. पोफरणच्या नागरिकांना मात्र माजी खासदार राम नाईक, विधानसभेचे पराभूत उमेदवार राजेंद गावीत, विद्यमान खासदार गोविंदा, विद्यमान आमदार मनिषा निमकर हे आपल्यासाठी नक्कीच काहीतरी करतील अशी अपेक्षा होती. पण ती फोल ठरल्याचे मच्छिमार स्त्रीपुरुष आबालवृद्ध अश्रू ढाळत सांगत होते. ' या गावात आमच्या पिढ्यान्पिढ्या गेल्या. मासेमारी, टोपली विणणे, जाळी विणणे, हा आमचा पारंपरिक व्यवसाय. आता प्रकल्पामुळे तो संपुष्टात आला आहे. यापुढचे जीवन कसे ढकलायचे हीच काळजी आम्हाला सतावते आहे ', असे अनेकजणांनी सांगितले.

 
</text>
</doc>
