<doc>
<docno>1014281.cms.txt</docno>
<text>
 
महामुंबई
एड्सजागृतीसाठी भारतभ्रमण
[ Monday, February 07, 2005  11:21:08 pm]


म. टा. प्रतिनिधी

मुंबई : एडसच्या धोक्यांबाबत जनजागृती करण्यासाठी सात दांपत्ये ' मिशन एड्स फ्री इंडिया ' या मोहिमेवर मोटारसायकलवरून 436 दिवसांच्या भारतभ्रमणाला निघाले आहेत.

प्रबोधन संस्थेच्या वतीने सोमवारपासून या मोहिमेला मुंबईतून सुरुवात झाली. शिवांगी व अश्विन मोरे, गायत्री व डॉ. पी. के. पाटील, निता व संजय चौधरी, मेघना व विश्वजीत देशमुख, शीतल व संतोष पाटील, वैशाली व निलेश पाटील आणि फरहत व नासीम मीर ही दांपत्ये मोटारसायकलवरून देशभ्रमण करणार आहेत.

या सफरीत भारतातील 90 हजारांपेक्षा जास्त खेडी , 4 हजार 953 तालुके , 962 शहरे आणि 65 महानगरांना भेट देणार आहेत. ' माफी फाउंडेशन ' चे अध्यक्ष अश्विन मोरे यांच्या मागदर्शनाखाली हे अभियान राबविले जाणार आहे. देशातल्या विविध प्रदेशात ही दांपत्ये फिरतील, त्यावेळी तेथील प्रतिष्ठित यामध्ये सहभागी होणार आहेत.

 
</text>
</doc>
