<doc>
<docno>1014174.cms.txt</docno>
<text>
 
महामुंबई
आमी वनवासी नाय! वाघ, माकडं, कोल्हे वनवासी...
[ Monday, February 07, 2005  09:42:42 pm]


म. टा. सांस्कृतिक प्रतिनिधी

मुंबई : ' आमी वनवासी नाय. वाघ, माकडं, कोल्ले ह्ये वनवासी. आमी मूळ निवासी हौत. आमचे देव येगळे. आमी हिंदू नाई न् कोनच्याच धर्माचे नाई... ' धुळ्याहून आलेल्या साजूबाई गाबीत खड्या आवाजात ठणकावत होत्या , ' सरकार जंगलं तोडतं न् आदिवासी झोपड्यांसाटी तोडतं, असं सांगतं. ह््ये लाकूड शेरात इमारतींसाटी जातं. जंगल तोडल्यानं आमाला अवषदी मूळं, साली मिळत नाईत. त्येच्यानी आमाला अवषदं मिळत नाईत... '

वाशी येथे भरलेल्या सातव्या विदोही साहित्य संमेलनाच्या दुसऱ्या दिवशी झालेल्या विविध विषयांवरील गटचर्चांमध्ये संमेलनाला आलेले शेकडो प्रतिनिधी, कार्यकतेर् व साहित्य रसिकांनी उत्स्फूर्तपणे भाग घेऊन मते व्यक्त केली. रसिक म्हणून आलेल्यांनाही सक्रिय करून घेणाऱ्या, त्यांच्याही मतांचा आदर करणाऱ्या या चर्चांनी संमेलनाचे वेगळेपण सिद्ध केले. नऊ विविध विषयांवरील गटचर्चांचा सारांश प्रत्येक गटाच्या प्रमुख प्रतिनिधीने सूत्रबद्ध करून मांडला. ' जल जंगल जमिनींचे प्रश्ान् आणि भूमिहीन आदिवासी ' यावरील चचेर्चे संचलन सत्यशोधक संघटनेच्या महिला सभेच्या अध्यक्षा साजूबाई गाबीत यांनी केले आणि नंतर आपले व चर्चकांचे म्हणणे संमेलनाच्या मुख्य कार्यक्रमात मांडले.

' कष्टकरी जनतेच्या संदर्भातील आरोग्याच्या प्रश्ानं ' वरच्या चचेर्चा सारांश मांडताना डॉ. श्ाीधर पवार म्हणाले , ' काही वर्षांपूवीर्पर्यंत आरोग्याच्या सोयीसुविधा सर्वांना मिळाल्या पाहिजेत, असं मानलं जात होतं. पण आता आरोग्य ही वैयक्तिक जबाबदारी आहे, असं मानलं जातं. सार्वजनिक आरोग्यावरचा खर्च कमी करून या सेवांचं खाजगीकरण केलं जातंय. ऐंशी टक्के आरोग्य सेवांचं खाजगीकरण झालं असून सरकारी हॉस्पिटल्समध्येही जनतेकडून उपचारांचा किमान खर्च वसूल केला जातो. सरकार जो काही एक टक्का खर्च गरीब जनतेच्या आरोग्यावर खर्च करते त्यातलीही निम्मी रक्कम केवळ कुटुंब नियोजनावर खर्च होेते. '

रेशनिंग कृती समितीचे निमंत्रक सुरेश सावंत म्हणाले , '52 टक्के कामगार असंघटित असून 8 टक्के कामगारच संघटित आहेत. भाजप सरकारने नेमलेल्या दुसऱ्या श्ाम आयोगाच्या बऱ्याचशा शिफारशी मालकधाजिर्ण्या असल्या तरी त्यात असंघटित कामगारांसाठीच्या कायद्याचं जे प्रारूप मांडलं आहे, त्याचा फायदा घेता येईल व त्यांच्यासाठी स्वतंत्र बोर्ड निर्माण करता येईल. '

जागतिकीकरण, शिक्षणाचे बाजारीकरण, कष्टकऱ्यांच्या संदर्भातील प्रस्थापित माध्यमांची भूमिका आदि परिसंवादही रंगले. झोपडपट्ट्यांवरील सरकारी आक्रमणाविरोधी निषेधाचाही तीव्र सूर उमटला.

 
</text>
</doc>
