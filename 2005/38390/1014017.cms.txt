<doc>
<docno>1014017.cms.txt</docno>
<text>
 
महाराष्ट्र
चतुरंगला भरघोस प्रतिसाद
[ Monday, February 07, 2005  06:55:00 pm]


म. टा. वृत्तसेवा

चिपळूण : पुण्याच्या ' प्रोग्रेसिव्ह ड्रॅमॅटिक असोसिएश ' ने सादर केलेल्या ' मनोमीलन ' या एकांकिकेने चिपळूणच्या चतुरंग-रंगोत्सव '05 ची सांगता झाली ती तृप्त झालेल्या प्रेक्षकांनी वाजवलेल्या टाळ्यांच्या कडकडाटानं! ' चतुरंग ' च्या एकांकिका रंगोत्सवाला प्रेक्षकांनी आणि सभासदांनी अपूर्व गदीर् केली होती.

भालचंद पंडीत यांची ' एडिज् लाईव्ह शो ' ही एकांकिका ' जागर ' पुणे यांनी सादर केल्यानंतर विजय तेंडुलकरांच्या ' काळोख ' एकांकिकेचे सादरीकरण मुंबईच्या रुपारेल महाविद्यालयातफेर् करण्यात आले. दोन्ही एकांकिकांना प्रेक्षकांनी उत्स्फूर्त दाद दिली.

' काळोख ' साठी मध्यातंरातला बराच काळा कंटाळून गेलेल्या प्रेक्षकांनी परतायला सुरुवात केली होती ; परंतु अनेक पारितोषिके मिळालेली ' मनोसीलन ' पाचच मिनिटाला सादर होत आहे, अशी सूचना आल्यावर प्रेक्षक थांबले आणि ' मनोमीलन ' शी अक्षरश: एकरूप होऊन गेले.

सुंदर सादरीकरण व साधा सोपा विषय ; परंतु कसदार लेखन आणि उत्कृष्ट संवाद यामुळे प्रारंभीपासूनच प्रेक्षकांनी ही एकांकिका डोक्यावर उचलून घेतली. किरण यज्ञोपवित यांचे लेखन, दिग्दर्शन लाभलेली ही एकांकिका पुण्याच्या प्रोग्रेसिव्ह ड्रॅमॅटिक असोसिएशनने नेटक्या नेपथ्यानिशी आणि उत्कृष्ट कलावंतांच्या संचात सादर केली. शशांक भेंडे, मोहित टाकळकर, रुपाली भावे आणि ओंकार गोवर्धन यांच्या भूमिका इतकी सरस वठली की एकांकिका संपल्यावरही प्रेक्षकांनी उठून दोन मिनिटे टाळ्यांचा कडकटाट केला.

 
</text>
</doc>
