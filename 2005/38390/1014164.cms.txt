<doc>
<docno>1014164.cms.txt</docno>
<text>
 
क्रीडा
पाकने अहमदाबादला खेळावे किंवा दौरा रद्द करावा
[ Monday, February 07, 2005  09:37:16 pm]


अहमदाबाद : पाकिस्तानने अहमदाबाद येथे भारताबरोबर कसोटी सामना खेळावा अन्यथा दौरा रद्द करावा अशी स्पष्टोक्ती गुजरात क्रिकेट असोसिएशनचे अध्यक्ष नरहरी अमिन यांनी दिली आहे.

भारतीय क्रिकेट नियामक मंडळाच्या 16 फेबुवारीला होणाऱ्या बैठकीत आपण हा विषय जोरदारपणे मांडू असे अमिन म्हणाले. गुजरात क्रिके ट असोसिएशनला याबाबत अजून अधिकृतपणे काही माहिती मिळालेली नाही असेही त्यांनी स्पष्ट केले. पाकिस्तान क्रिकेट मंडळाचे अध्यक्ष शहरयार खान यांनी राजकीय कारणास्तव अहमदाबाद येथे खेळण्यास नकार दिला आहे पण याबाबत तीव्र संताप व्यक्त करत अमिन म्हणाले कसली राजकीय कारणे देताहेत. जर का गोध्रातील जातीय दंगलीची कारणं ते देत असतील तर मी सवाल विचारू इच्छितो की किती वर्षांनी गुजरातला माफ करणार आहेत. पाकिस्तान सरकारला गुजरातचे मुख्यमंत्री नरेंद मोदी यांच्याशी काही वैयक्ति क हिसाबकिताब मांडायचा आहे काय कारण परवेझ मुशर्रफ यांनी नेहमीच मोदींवर टीका केलीय असे विचारले असता अमिन म्हणाले, होय कदाचित तसे असू शकेल.

 
</text>
</doc>
