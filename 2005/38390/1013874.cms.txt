<doc>
<docno>1013874.cms.txt</docno>
<text>
 
प्रगती फास्ट
नो मोअर टेन्शन्स
[ Monday, February 07, 2005  05:03:53 pm]


अमेरिकेत 1992 साली झालेल्या नॉर्थ वेस्टर्न लाइफ इन्शुरन्स सव्हेर्ने सिद्ध केलं की , 10 पैकी 7 व्यक्तींना कामाच्या तणावामुळे शारीरिक समस्या जाणवतात. याचा परिणाम त्यांच्या कामावर होतो. 34 टक्के लोक तणावामुळे नोकरी सोडण्याचा विचार करतात. असंच काही स्टॅटिस्टिक्स आपल्या सव्हेर्तूनही दिसून येतं. इथे 92 टक्के व्यक्तींना काम करताना स्ट्रेस जाणवतो.

स्ट्रेस कमी करण्याच्या अनेक पद्धती आहेत. व्यक्तिमत्त्व आणि परिस्थिती लक्षात घेऊन त्यातील पद्धत निवडायला हवी. तसंच अनेक पद्धतींची माहिती तुम्हाला हवी. त्यामुळे तुम्हाला हवी ती पद्धत निवडण्याचं स्वातंत्र्य मिळेल. प्रत्येक वेळेला एक ठराविक पद्धत उपयोगी पडतेच असं काही नाही.

स्ट्रेसचं प्रमाण वाढलं की बहुतांश व्यक्तींची प्रतिक्रिया खालीलपैकी एका प्रकाराची असते.

कृती : समस्येला सामोरं जाऊन त्यावर उत्तरं शोधणं.

भावनात्मक : परिस्थिती बदलणं शक्य नसतं म्हणून त्यातून उद्भवणाऱ्या भावना हाताळण्याचा प्रयत्न करणं.

स्वीकारात्मक : काही वेळा परिस्थिती आणि आपल्या भावना दोन्हीवर ताबा मिळवता येत नाही. अशा वेळी वेळ निभावून नेण्यावर लक्षकेंदित होतं.

दैनंदिन जीवनात येणारे ताणतणाव हाताळण्याच्या कलेला ' स्ट्रेस मॅनेजमेण्ट ' असं म्हणतात. पण कधीकधी टेशन्स हाताळणं त्या व्यक्तीच्या आटोक्याबाहेर जातं. असं वारंवार होऊ लागलं की अनेक समस्या निर्माण होतात. उदा. चिंता वाढणं, आत्मविश्वास खचतो, भावनिकता आणि चुकीचा निर्णय घेण्याची शक्यताही वाढते. स्ट्रेसमुळे होणाऱ्या परिणामांपासून दूर राहायचं असेल तर खालील टिप्सचा उपयोग होऊ शकतो.

तणावात्मक परिस्थितीचा शांतपणे विचार करा. त्यातून स्ट्रेस निर्माण होण्याची कारणं, उपाय यासारख्या गोष्टी लक्षात येऊ शकतात.

स्ट्रेसबद्दल इतरांशी चर्चा करायला संकोचू नका. या सव्हेर्त इमेलने भाग घेणाऱ्या एका वाचकाच्या मते ' अनेक वेळा स्ट्रेस इतरांबरोबर सुसंवाद न साधता आल्यामुळे निर्माण होतो. अशा वेळी मी इतरांचं मत शांतपणे समजून घेण्याचा प्रयत्न करतो. स्ट्रेस तर कमी होतोच पण त्याचबरोबर हितसंबंधही सुधारतात. '

कामात ठराविक वेळेनंतर ब्रेक घेतला पाहिजे. कॉपोर्रेट रिलेशन्ससारख्या स्पर्धात्मक क्षेत्रात काम करणारी श्ाद्धा साने म्हणते की , ' कस्टमर्स आणि वेळ यात समतोल साधताना खूप स्ट्रेस जाणवतो. काम करताना अगदी पाच मिनिटांचा ' टी ब्रेक ' घेतला तरी लगेच खूप फरक पडतो. त्यावेळी कामाव्यतिरिक्त एखादा इमेल वाचणं, एसएमएस पाठवणं यातून पटकन रिलॅक्स व्हायला मदत होते. मग त्याच कामाकडे पाहण्याचा नवा दृष्टिकोन मिळतो. ' ब्रेक घेतला की रिलॅक्स वाटतं म्हणून वारंवार विश्रांती घेऊ नका. ब्रेक म्हणजे काही क्षणाचा विरंगुळा आहे. त्याचा कालावधी वाढत गेला तर कामातला इण्टरेस्ट निघून जाईल.

खाजगी जीवन परिपूर्ण ठेवण्याचा प्रयत्न करा. कुटुंबीय, मित्र-मैत्रिणी यांच्याबरोबर भावनिक बंध जुळले की स्ट्रेसवर नक्कीच मात करता येते. मानसिक आधाराची स्ट्रेस मॅनेजमेण्टमध्ये खूप महत्त्वाची भूमिका असते, हे रिसर्चने सिद्ध करून दाखवलं आहे. आपल्या सव्हेर्तूनही दिसून आलं आहे की, बहुतांश व्यक्तींना आपला जोडीदार किंवा मुलांबरोबर वेळ घालवल्यावर तणाव कमी झाल्याचं जाणवतं. एका सीनिअर आयटी कन्सल्टण्टच्या मते ' पत्नीबरोबर गप्पा मारल्या, मुलीबरोबर खेळलं किंवा मित्रांबरोबरच्या भेटीगाठीतून स्ट्रेस तात्काळ दूर होतो. '

वेळेत कामं करा. सव्हेर्मध्ये भाग घेतलेल्या एका इंजिनीअरने सांगितलं, की ' अनेक वेळा कामाची टाळाटाळ होते आणि मग डेडलाइन जवळ आली, की प्रचंड ताण जाणवतो. म्हणून जाणीवपूर्वक वेळच्या वेळी कामं पार पाडतो. '

शारीरिक स्वास्थ्याकडे दुर्लक्ष करू नका. आहार, झोप, विश्रांती यांना विशेष महत्त्व दिलं पाहिजे. शारीरिक स्वास्थ्य स्टेसमुळे बिघडतं आणि त्यातून अनेक आजार तुमचा पिच्छा पुरवतात. त्याचा परिणाम म्हणजे आयुष्यात अधिक टेन्शन्स निर्माण होतात. आजारावर वेळीच उपाय करा. कामाच्या ओघात अनेकदा स्वत:कडे दुर्लक्ष होतं. पण त्यामुळे आपल्याला अधिक त्रास होतो हे लक्षात घ्या.

टाइम मॅनेजमेण्टची कला अवगत करा. वेळ आणि कामाचं व्यवस्थापन जर नीट केलं तर बराच ताण कमी झाल्याचं जाणवेल. कोणतं काम स्वत: करायला हवं किंवा कोणतं काम इतरांकडे सोपवलं तर होऊ शकेल, तात्काळ लक्ष कोणत्या गोष्टीकडे दिलं पाहिजे, याचे निर्णय अचूकपणे घेता आले पाहिजेत.

प्रत्येकाच्या स्ट्रेस हाताळण्याच्या पद्धती वेगळ्या असतात. पण परिस्थिती आटोक्याबाहेर जात असेल तर सायकॉलॉजिस्टचा सल्ला घ्यायला काहीच हरकत नाही.

मेडिटेशन, योगसाधना, व्यायाम किंवा रोज सकाळी दहा मिनिटं फिरणं तुम्हाला दिवसभर टेन्शन्सशी लढा देण्याची एनजीर् देतं. शारीरिक आणि मानसिक स्वास्थ्याच्या दृष्टिकोनातून या गोष्टी खूप महत्त्वाच्या असतात.

स्ट्रेस हा व्यावसायिक जीवनाचा अविभाज्य भाग आहे. कोणत्याही परिस्थितीत तो टाळता येणार नाही. यावर एकच उपाय म्हणजे स्ट्रेस मॅनेजमेण्ट करणं आणि जास्तीतजास्त तणावमुक्त आयुष्य जगणं.

समिंदरा सावंत

दिशा कौन्सिलिंग सेण्टर

 
</text>
</doc>
