<doc>
<docno>1014110.cms.txt</docno>
<text>
 
बहुतांची अंतरे
दंड रेल्वेकडून वसूल करायला हवा
[ Monday, February 07, 2005  08:26:24 pm]


नुकतेच रेल्वे पोलिसांनी लोकल गाड्यांच्या दरवाजात उभ्याने प्रवास करणाऱ्या प्रवाशांना पकडून त्यांच्याकडून दंड वसूल करण्याचे सत्र सुरू केले आहे. वास्तविक पाहता अशा लोकांनी प्रवास करण्यासाठी भाड्यापोटी पैसे भरून तिकीट काढलेले असताना, त्यांना त्याच्या मोबदल्यात सुखाने नाही तरी समाधानाने प्रवास करण्याची सुविधा पुरविणे, हे रेल्वेचे आद्य कर्तव्य आहे आणि अशी सुविधा ती देत नसेल व त्यामुळे प्रवाशांवर दाटीदाटीने वा दरवाजाजवळ उभे राहून प्रवास करण्याची पाळी आली तर प्रवाशांनी संघटित होऊन रेल्वेकडूनच दंड वसूल करावयास हवा!

दुसऱ्या वर्गाच्या प्रवाशांची ही अवस्था तर प्रथम वर्गाच्या प्रवाशांचे हाल विचारायला नकोत. त्यांच्याकडून चौपट भाडे घेऊनसुद्धा गदीर्च्या वेळेस 50 टक्के प्रवाशांचा चर्चगेट ते बोरीवलीपर्यंत उभ्याने प्रवास करावा लागतो. नवीन येणाऱ्या बोगीत बसण्याच्या सुविधा कमी करून जास्तीत जास्त प्रवासी (आरामात) उभे राहावेत, असा बदल केला आहे, असे बोलले जाते.

एकंदर अतोनात गदीर्मुळे 350 प्रवाशांच्या बोगीत दीड हजारांवर प्रवासी जात असल्यामुळे रेल्वेला अव्वाच्या सव्वा फायदा मिळतो. उलट प्रवाशांना वेळेवर पोचण्यासाठी दाटीवाटीने प्रवास करावा लागतो. तरीही दंड मात्र प्रवाशांनाच केला जातो. हा अजब न्याय झाला.

नाना परळकर, अंधेरी, मुंबई

 
</text>
</doc>
