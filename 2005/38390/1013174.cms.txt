<doc>
<docno>1013174.cms.txt</docno>
<text>
 
महामुंबई
मुंबईतील अंडरवॉटर अक्वेरियमला गती
[ Monday, February 07, 2005  12:07:36 am]


म. टा. प्रतिनिधी

मुंबई : मुंबईच्या आबालवृद्धांचे आकर्षणाचे केंद असणाऱ्या तारापोरवाला मत्स्यालयाचे ' अंडरवॉटर अक्वेरियम ' मध्ये रूपांतर करण्याचा निर्णय अनेक वर्षांपूवीर्च झालेला असून त्यादृष्टीने काहीच हालचाल झाली नव्हती. शेवटी या महिन्यात आंतरराष्ट्रीय कंपन्यांकडून निविदा मागवण्यात आल्यामुळे आता या प्रश्ानला चालना मिळाली असून अंतिम निर्णय राज्य मंत्रिमंडळाच्या बैठकीत होईल, असे समजते.

सिंगापूर आणि ऑस्ट्रेलियातील मत्स्यालयांच्या धतीर्वर, मत्स्यालयाला भेट देणाऱ्यांना थेट समुदात उतरवून सागरी जीवसृष्टीचे थेट आणि जवळून दर्शन घडवणारे नैसगिर्क मत्स्यालय बनवण्याची सरकारची योजना असून तिला 100 कोटी रु. खर्च अपेक्षित आहे.

राज्य सरकारने मुंबईच्या कायापालटाची 56 हजार कोटी रुपयांची योजना आखली असून तीत पर्यटनस्थळांच्या विकासावर भर आहे. याच योजनेत मत्स्यालयाचा विकास करण्यात येणार आहे. खासगीकरणाच्या माध्यमातून, अद्ययावत तंत्रज्ञानाच्या आधारे समुदात खास अॅक्रलिक पाइप टाकून ' बांधा, वापरा, हस्तांतरित करा ' या तत्त्वावर हा प्रकल्प उभारला जाणार आहे. तारापोरवाला मत्स्यालयातून खाली उतरून, मरीन ड्राइव्हखालून समुदतळावर उतरून, असंख्य रंगीत मासे, इतर जलचर आणि वनस्पतींच्या मधून, समुदातून चालत जाण्याचा थरारक अनुभव देणाऱ्या या प्रकल्पाचा आराखडा तयार करण्यासाठी बड्या सल्लागार कंपन्यांची नियुक्ती करण्यात आली आहे. प्रकल्प आथिर्कदृष्ट्या व्यवहार्य बनवण्यासाठी खासगी कंपन्यांना जादा सवलती देण्यात येणार आहेत.

यासंदर्भात दोन वेळा जागतिक पातळीवर निविदा मागवण्यात आल्या असून तिसऱ्या आंतरराष्ट्रीय निविदेची मुदत गेल्याच आठवड्यात संपली आहे. या प्रकरणी मत्स्योद्योग विभाग राज्य मंत्रिमंडळाच्या मंजुरीनंतर अंतिम निर्णय घेईल, असे सांगण्यात आले.

शिवसेना-भाजप युती सरकारच्या काळात ही योजना आखण्यात आली होती. पण आथिर्कदृष्ट्या फायदेशीर ठरत नसल्याने तिला अंतिम स्वरूप मिळाले नाही. सुरुवातीला या प्रकल्पासाठी सिंगापूरची अलायन्स टेक्नॉलॉजी डेव्हलपमेंट कंपनी पुढे आली होती. पण काही कारणाने त्याला मूर्त स्वरूप येऊ शकले नाही. मधल्या काळात राजकीय स्थित्यंतरामुळे प्रकल्प रखडला. आता खासगीकरणच्या माध्यमातून हा प्रकल्प पूर्ण करण्याचे राज्य सरकारने ठरवले आहे. या प्रकल्पाच्या तपशिलासाठी खात्याचे सचिव जे. पी. डांगे यांच्याशी अनेकदा प्रयत्न करूनही संपर्क होऊ शकला नाही. या प्रकल्पाला किती आंतरराष्ट्रीय कंपन्यांनी प्रतिसाद दिला याबाबतही गोपनीयता पाळली जात आहे.

सध्याच्या तारापोरवाला मत्सालयात 16 खाऱ्या पाण्याच्या, नऊ गोड्या पाण्याच्या आणि मौसमी वनस्पतीच्या 40 ते 50 टाक्या आहेत. सध्या पर्यटक मत्सालयाला भेट द्यायला येत असले तरी त्यात बहुतेक बाहेरगावच्या पर्यटकांचाच भरणा असतो. अंडरवॉटर अॅक्वेरियम मात्र आंतरराष्ट्रीय पातळीवरचे आकर्षण ठरू शकेल.

 
</text>
</doc>
