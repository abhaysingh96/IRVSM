<doc>
<docno>1014061.cms.txt</docno>
<text>
 
देश-विदेश
राहुल आणि प्रियांका आता सोनियांचे 'कारभारी'
[ Monday, February 07, 2005  07:36:04 pm]


म. टा. विशेष प्रतिनिधी

नवी दिल्ली : राहुल गांधी आणि प्रियांका राजकारणात कोणती भूमिका वठवणार, या सस्पेन्सचा पडदा काही महिन्यांतच दूर होण्याची शक्यता आहे. सत्ताधारी आघाडीसह काँग्रेस पक्षाचे अध्यक्षपद सांभाळणाऱ्या सोनिया गांधी आपल्या कामाचे विभाजन करू इच्छितात.

राहुल गांधी यांचा अ. भा. काँग्रेसच्या पदाधिकाऱ्यांमध्ये समावेश करून तर प्रियांकाकडे राजीव गांधी फाऊंडेशनसारख्या बिगरसरकारी स्वयंसेवी संस्थांच्या कामकाजाची जबाबदारी सोपवून सोनिया गांधी आपला कार्यभार काही प्रमाणात हलका करू इच्छितात, या चचेर्ला काँग्रेसच्या उच्चपदस्थांनी दुजोरा दिला आहे.

केंदातली संयुक्त पुरोगामी आघाडी आणि काँग्रेसचे अध्यक्षपद सांभाळण्या व्यतिरिक्त सोनिया गांधी यांच्याकडे अनेक स्वयंसेवी संस्थांचीही जबाबदारी आहे. राजीव गांधी फाऊंडेशनच्या त्या अध्यक्षा आहेत. याखेरीज इंदिरा गांधी मेमोरियल ट्रस्ट, जवाहरलाल नेहरू मेमोरियल ट्रस्ट, कमला नेहरू मेमोरियल म्युझियम अँड लायब्ररी, इंडियन कौन्सिल फॉर चाइल्ड वेल्फेअर ट्रस्ट आणि स्वराज भवन ट्रस्टचे प्रमुखपदही श्ाीमती गांधींकडेच आहे. तमाम विश्वस्थ निधींचे कामकाज प्रत्यक्षात अन्य विश्वस्थ चालवत असले तरी राजीव गांधी फाऊंडेशनविषयी त्यांना विशेष आस्था अन् आपुलकी आहे.

केंदात पुरोगामी आघाडी सरकार सत्तेवर आल्यापासून सोनिया गांधी यांच्या जबाबदाऱ्यांमध्ये अनेक पटींनी वाढ झाली. निवासस्थानी भेटायला येणाऱ्यांची संख्याही दिवसेंदिवस वाढतेच आहे. आघाडीच्या घटक पक्षांमध्ये समन्वय साधण्याखेरीज, किमान समान कार्यक्रमाच्या अंमलबजावणीतही त्या मन:पूर्वक लक्ष घालतात. काँग्रेस मुख्यालयातल्या अध्यक्षांच्या दालनाचा वापर त्या क्वचितच करतात. केंदातील आघाडी आणि काँग्रेस पक्षासाठी पुरेसा वेळ मिळावा अशा व्यवस्थेची निमिर्ती करण्याच्या खटपटीत सध्या सोनिया गांधी आहेत.

राहुल गांधी यांच्याकडे नेमकी कोणती जबाबदारी सोपवली जाईल, याविषयी स्पष्टपणे कोणी बोलत नाही. पक्षाचे महासचिवपद सोपवून अध्यक्षांशी निगडीत असलेला कार्यभार अथवा पक्षाच्या युवक काँग्रेससारख्या फ्रंटल संघटनांचा कार्यभार बहुदा राहुल गांधींकडे सोपवला जाऊ शकतो. (याच जबाबदाऱ्या राजीव गांधींकडे इंदिरा गांधींनी कधीकाळी सोपवल्या होत्या.) राहुल गांधींनी अमेथीचा परिघ सोडून मध्यंतरी चित्रकूटमध्ये पक्षाच्या शिबीरात आपली चमक दाखवली, मार्चच्या सुरूवातीला असेच एक शिबीर गोरखपूरमध्येही आयोजित करण्यात आले आहे. बंगलोर आणि आसामच्या जनसंपर्क दौऱ्यातही यापूवीर् राहुलनी हजेरी लावली. त्यांच्या लोकसंपर्काचा अन् कार्यकक्षेचा विस्तार नियोजनपूर्वक सुरू आहे. प्रियांकाला स्वयंसेवी संस्थांच्या कामकाजात पूवीर्पासून रस आहे. राजीव गांधी फाऊंडेशनमध्ये व्यवस्थापक मंडळाची ती सदस्या आहे. बहुदा फाऊंडेशनसह काही बिगरसरकारी संस्थांचा कार्यभार प्रियंकाकडे सोपवला जाण्याची शक्यता वर्तवली जात आहे.

 
</text>
</doc>
