<doc>
<docno>1014241.cms.txt</docno>
<text>
 
अर्थव्यवहार
'नेटवर्क माकेर्टिंग'ची दखल घेण्याची गरज
[ Monday, February 07, 2005  10:43:55 pm]


गेल्या काही वर्षांत ' नेटवर्क माकेर्टिंग ' कल्पनेने भारतात मूळ धरले आहे. पण अर्थसंकल्पामध्ये या वाढत्या उद्योगाबाबत अद्यापतरी काही पावले उचलल्याचे जाणवत नाही. आता जागतिकीकरणाच्या रेट्याचे प्रतिबिंब बजेटमध्ये पडत असल्यामुळे या उद्योगाचा विचार व्हावा असे वाटते.

सगळ्या प्रमुख देशांच्या अर्थव्यवस्थेत आता नेटवर्क माकेर्टिंग कंपन्यांना वेगळे स्थान आहे. अशा कंपन्यांच्या नियंत्रणासाठी वेगळी नियमावली आखण्यात आली आहे. या उद्योगाच्या वाढीसाठी प्रत्येक सरकार उत्तेजन देते.

या क्षेत्रात आता परदेेशी कंपन्या मोठ्या प्रमाणात येत आहेत. अशा वेळी भारतीय कंपन्यांना संरक्षण देण्यासाठी कर आकारणीत सवलत मिळावी असे मला वाटते. विशेषत: खाद्यपदार्थ तयार करण्याच्या क्षेत्रात परदेेशी कंपन्या संपूर्ण ताकदीने उतरल्या आहेत. या पार्श्वभूमीवर भारतीय कंपन्यांना टिकाव धरणे कठीण जाईल याचा विचार बजेटमध्ये केला जावा. वेफर्स, लोणची, पापड यासारखे पदार्थ तयार करण्यासाठी फारसे तंत्रज्ञान लागत नाही. भारतात दीर्घकाळ छोटे उद्योग या झीरो टेक्नॉलॉजीची आवश्यकता असणाऱ्या व्यवसायात आहेत. पण प्रचंड आथिर्क पाठबळ असलेल्या परदेशी कंपन्या, जाहिरात आणि माकेर्टिंगच्या जोरावर छोट्या कंपन्यांना शह देत आहेत याचा विचार बजेटमध्ये व्हायला हवा.

किंबहुना परदेशी कंपनी कोणती आणि भारतीय कोणती हे ग्राहकाला समजणे कठीण जाते. प्रत्येक कंपनीच्या नावापुढे ती भारतीय आहे की परदेशी हे स्पष्ट करणारी नोंद आहे. अनेक परदेशी कंपन्या भारतीय वाटतात हे लक्षात घेता, अशी दक्षता बाळगणे आवश्यक आहे. अशावेळी परदेेशी कंपनी आहे हे ग्राहकाला चटकन स्पष्ट होईल, अशी यंत्रणा सरकारने उभारण्याची घोषणा बजेटमध्ये झाल्यास सर्वत्र तिचे स्वागत होईल. आमच्यासारख्या फक्त भारतीय वस्तुंचे माकेर्टिंग करणाऱ्या कंपन्यांना अशा धोरणाचा बराच फायदा होईल. ' स्टॅटिस्टिकल सव्हेर् ऑफ इंडिया ' सारख्या संस्थेेने दर ठराविक काळाने देशी आणि परदेशी कंपन्यांची माहिती जाहीर केल्यास ग्राहकालाही त्याचा फायदा होईल.

केवळ वस्तू माकेर्टिंग करण्याच्या क्षेत्रात परदेशी कंपन्या येत आहेत असे नव्हे. तर सेवा क्षेत्रामध्ये म्हणजे वकील, चार्टर्ड अकाउंटन्सी फर्म, जाहिरात संस्था अशा क्षेत्रांतही परदेशी कंपन्यांचे अस्तित्व जाणवू लागले आहे. अशा कंपन्यांची माहितीदेखील ग्राहकाला देण्याची गरज आहे.

' नेटवर्क माकेर्टिंग ' मध्ये असणाऱ्या रोजगार निमिर्ती क्षमतेचा विचारही सरकारने करायला हवा. मॅन्युफॅक्चरींगपासून सेवाक्षेत्राकडे आपण वळत असताना या आपल्याकडील तुलनेने नवीन संकल्पनेची दखल बजेटमध्ये घ्यावी असे मला वाटते.

 
</text>
</doc>
