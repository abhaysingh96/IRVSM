<doc>
<docno>1014163.cms.txt</docno>
<text>
 
क्रीडा
हर्शल गिब्स मधल्या फळीतच खेळण्याची शक्यता
[ Monday, February 07, 2005  09:36:33 pm]


केपटाऊन : दक्षिण आफ्रिकेचा धडाकेबाज फलंदाज आणि चपळ क्षेत्ररक्षक हर्शल गिब्स पूवीर् सलामीला खेळायचा खरा परंतु आता यापुढे बहुदा तो मधल्या फळीतच खेळण्याची शक्यता दिसून लागली आहे. याबाबत विचारले असता हर्शल गिब्स म्हणाला : चौथ्या क्रमांकावर फलंदाजी करणे मला आवडू लागले आहे. मधल्या फळीत माझी कामगिरी उठावदार होत आहे याचे मला समाधान वाटते. नवीन चेंडूला इतर कोणीतरी सामोरे जाताना बघताना माझ्यावरचा ताण कमी झाला आहे. चौथ्या क्रमांकाच्या माझ्यासारख्या फलंदाजाला संधी कधी मिळणार याची वाट मी शांतपणे बघत असतो.

हर्शल गिब्सने मधल्या फळीत खेळताना इंग्लंडविरुद्ध 78, 50 आणि 100 अशा धावा फटकवताना छानच सातत्य दाखवले आहे. सलामीला खेळणे वेगळे आणि मधल्या फळीत खेळणे वेगळे याची मला संपूर्ण जाणीव आहे असे सांगून तो म्हणाला : मला प्रयोग करणे आवडते. चौथ्या क्रमांकावर मी अधिक मनमोकळी फटकेबाजी करू शकतो याचा मला आनंद वाटत आहे.

डिव्हिलीयर्सच्या आगमनामुळे हर्शल गिब्सला दक्षिण आफ्रिकेचा कर्णधार ग्रॅम स्मिथ चौथा क्रमांका देत आहे. अर्थात हर्शल गिब्सशी बोलणी करूनच मी हा निर्णय घेतला आहे हे स्मिथने स्पष्ट केले आहे. हर्शल गिब्स म्हणाला : डिव्हिलियर्स हा एक अतिशय गुणी आणि युवा फलंदाज आहे त्याला सलामीच्या जोडीत जास्तीत जास्त संधी मिळावी या उद्देशाने मी चौथ्या क्रमांकावर फलंदाजी करणे पसंत केले आहे.

दक्षिण आफ्रिकेचा कर्णधार ग्रॅम स्मिथ म्हणाला : चौथ्या क्रमांकावर त्याने आपल्या धडाकेबाज फलंदाजीचे सुरेख प्रात्यक्षिक दाखवून दिले आहे.

 
</text>
</doc>
