<doc>
<docno>1014054.cms.txt</docno>
<text>
 
देश-विदेश
खण्डगिरी-उदयगिरीला 'वारशा'ची आकांक्षा!
[ Monday, February 07, 2005  07:32:10 pm]


वृत्तसंस्था

भुवनेश्वर : ख्रिस्तपूर्व दीडशे वर्षांपूवीर् खोदली गेलेली खण्डगिरी व उदयगिरी लेणी आता युनेस्कोच्या जागतिक वास्तुवारशात जाण्याची आकांक्षा बाळगून आहेत. यासंदर्भात पुरातत्त्व सवेर्क्षण विभागाकडून सुरू असलेला पाठपुरावा फलदूप झाल्यास कोणार्कच्या सूर्यमंदिरानंतर ओरिसातले हे दुसरे आणि भारतातले 20 वे जागतिक वारसास्थळ ठरेल.

ओरिसाचे पर्यटन व सांस्कृतिक संचालक मधुसूदन पढी यांनीच, ही लेणी पर्यटकांची लाडकी करण्यासाठी येत्या 13 रोजीपासून तेथील राजरानी गुंफेच्या परिसरात होणाऱ्या ' राजरानी संगीत- नृत्य महोत्सवा ' ची माहिती देताना ही आशा बोलून दाखवली. जैनांचा प्रभाव कलिंगदेशातही होता, किंबहुना कलिंग राजवटीखेरीज, छेदी वंशाची राजवट येथे होती आणि त्या वंशावळीतील खरवेल राजाने खण्डगिरीच्या 14 आणि उदयगिरीच्या 11 गुंफा ' करवियल्या ', हा सारा इतिहास येथील दगड सांगतात. मुरमाड जमिनीवर जांभ्या दगडात खोदलेल्या या गुंफा भुवनेश्वर शहरापासून अवघ्या सहा किलोमीटरवर असल्याने तेथे स्थानिक पर्यटकांची ददात नसते ; पण सध्यातरी गुंफांपेक्षा, खण्डगिरीच्या वर असलेले गेल्याच शतकातले जैनमंदिर पर्यटकप्रिय आहे. त्याखालोखाल ' राजारानी गुंफा ' म्हणून ओळखली जाणारी येथील गुंफा अधिक परिचित आहे.

मंजिरी असनारे-केळकर (जयपूर घराण्याच्या गायक) तसेच विश्वमोहन भट्ट, शाहिद परवेज़्ा हे वादक यांच्यासह नऊ कलावंतांचा समावेश 13 रोजीपासूनच्या ' राजारानी महोत्सवा ' त आहे.

 
</text>
</doc>
