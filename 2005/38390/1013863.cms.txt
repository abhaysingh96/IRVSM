<doc>
<docno>1013863.cms.txt</docno>
<text>
 
महाराष्ट्र
डोंबिवलीत आशा भोसले यांचं 'नक्षत्रांचे देणे'
[ Monday, February 07, 2005  04:57:13 pm]


मुंबई टाइम्स टीम

डोंबिवली : कौटिल्य प्रतिष्ठान या संस्थेच्या वतीने विख्यात गायिका आशा भोसले यांच्या ' नक्षत्रांचे देणे ' या मराठी संगीत रजनीच्या कार्यक्रमाचं आयोजन शनिवार , 19 फेब्रुवारी रोजी इथल्या स्पोर्ट कॉम्प्लेक्समध्ये करण्यात आलं आहे.

आशा भोसले या कार्यक्रमाच्या निमित्ताने जवळजवळ तब्बल आठ-नऊ वर्षांनी डोंबिवलीत कार्यक्रमासाठी येत आहेत. केवळ डोंबिवली-कल्याण नव्हे तर दादर, ठाणे, मुलुंडपासून टिटवाळा, बदलापूर व नवी मुंबई इथल्या रसिकही उपस्थित राहण्याची शक्यता आहे. त्याही ठिकाणी तिकीटविक्रीची सोय करण्यात आली आहे, असंही त्यांनी सांगितलं.

तिकीट विक्रीला चांगला प्रतिसाद मिळत असून साडेपाच हजार तिकिटांची विक्री नाट्यसंमेलनातच झाली, असं संस्थेचे सचिव मंगेश देशमुख यांनी सांगितलं. सुमारे पंधरा हजार रसिकांची उपस्थिती लाभेल, असा विश्वास त्यांनी व्यक्त केला. रसिकांना आत-बाहेर जाणं सुलभ व्हावं यासाठी आठ-दहा प्रवेशद्वार ठेवण्यात येणार असल्यामुळे गदीर्वर नियंत्रण राहिल, असं त्यांनी सांगितलं.

डोंबिवलीकर रसिकांसमोर गानसेवेसाठी त्यांनी वेगळी रिहर्सल सुरू केली असल्याचं संस्थेचे सहसचिव डॉ. संजीव पेटकर यांनी सांगितले. कार्यक्रमाचे निवेदन सुधीर गाडगीळ करणार आहेत. या कार्यक्रमाची अंतर्गत सजावट ख्यातनाम चित्रपट कलादिग्दर्शक संजय धबडे करणार आहेत. उपनगरातील रसिकांना दजेर्दार मैफलीची आस्वाद घेता यावा, यासाठी या कार्यक्रमाचं आयोजन करण्यात आलं आहे, असं संस्थेचे अध्यक्ष मनोज चौधरी यांनी सांगितलं.

' अक्षरवेल ' ला पारितोषिक

कोकण विभागातील इंटरकॉलेजिएट वाषिर्क अंकाच्या स्पधेर्त इथल्या के.वि. पेंढरकर कॉलेजच्या ' अक्षरवेल ' या वाषिर्क अंकास दुसऱ्या क्रमांकाचं पारितोषिक मिळालं आहे. गेल्या दोन वर्षांपासून हा अंक स्पधेर्तील पारितोषिकांचा मानकरी ठरला आहे.

ठाणे, रायगड, रत्नागिरी व सिंधुदुर्ग या विभागातील कॉलेजेचा कोकण विभागात समावेश आहे. देवरूख इथल्या न्या. तात्यासाहेब आठल्ये आणि वे. शं. रा. सप्रे कॉमर्स कालेजतफेर् राजा राजवाडे स्मृतिप्रीत्यर्थ ही वाषिर्कांची स्पर्धा दरवषीर् आयोजित करण्यात येते. देवरूख इथे पार पडलेल्या एका शानदार समारंभात मुंबईचे शिक्षण सहसंचालक डॉ. मुनावर अली यांच्या हस्ते ' अक्षरवेल 2004' ला पारितोषिक प्रदान करण्यात आला. पेंढरकर कॉलेजचे प्रिन्सिपल वि.ना. कुलकणीर् अक्षरवेलचे प्रमुख संपादक असून उपप्राचार्य रमेश कोकाटे हे कार्यकारी संपादक आहेत.

 
</text>
</doc>
