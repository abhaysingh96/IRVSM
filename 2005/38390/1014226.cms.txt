<doc>
<docno>1014226.cms.txt</docno>
<text>
 
क्रीडा
मरगळलेली स्पर्धा
[ Monday, February 07, 2005  10:35:50 pm]


चंदशेखर संत

सचिन तेंडुलकर नाही, धड पुरस्कर्ता नाही, खेळाडूंचा आणि प्रेक्षकांचाही उत्साह यथातथाच. त्यात वेळेवर कपडे न आल्याने सोमवारी सलामीचा सामनाच तब्बल अर्धा तास उशीरा सुरु झाल्याचा प्रकार यामुळे चॅलेंजर क्रिकेट स्पधेर्तील सलामीचा दिवस पार मरगळल्यासारखा वाटला.

स्पधेर्तील सामन्यांसाठी मुंबई क्रिकेट असोसिएशनने माफक दरात तिकीटे विकायची ठरवली, पण तरीही तिकीट विक्रीला फारसा प्रतिसाद मिळाल्याचे दिसत नाही. खराखुरा ददीर् प्रेक्षक असतो तो नॉर्थ स्टँडमध्ये. जेव्हा तो स्टँड ओकाबोका वाटतो तेव्हा समजावे की जाणकार क्रिकेट रसिकांनी सामन्याकडे पाठ फिरवली आहे. कारण गरवारे स्टँडमध्ये महागडी तिकीटे काढून येणारे खेळाची मजा लुटायला येण्यापेक्षा लाईट बघायला किंवा आम्ही त्या सामन्याला वानखेडे स्टेडियममध्ये होतो एवढेच जणू सांगण्यासाठी येणारे किंवा पासधारक. या स्पधेर्तील खेळाडूंसाठीचे कपडे बंगलोरहून मागवण्यात आले होते. परंतु ते वेळेवर मुंबापुरीत येऊ शकले नाहीत आणि मग त्यासाठी सामना उशीरा सुरू झाला. गल्लीबोळातील कबड्डी स्पर्धा सामन्यांनाही लाजवेल असा हा प्रकार म्हणावा लागेल. या प्रकाराबाबत नामवंत बुजुर्ग कसेाटीवीर खेळाडूंनीही स्पष्ट शब्दात नाराजी व्यक्त केली. या स्पधेर्चे थेट प्रक्षेपण टीव्हीवर नसले तरी तिसऱ्या पंचाची नेमणूक मात्र करण्यात आलेली आहे हे आणखी एक आश्चर्य म्हणावे लागेल. या स्पधेर्चे थेट प्रक्षेपण होणार अशी जणू खात्रीच भारतीय क्रिकेट नियामक मंडळाला वाटत असावी.

 
</text>
</doc>
