<doc>
<docno>1014165.cms.txt</docno>
<text>
 
क्रीडा
सुरक्षेच्या कारणास्तव पाकचा अहमदाबादला नकार
[ Monday, February 07, 2005  09:37:57 pm]


इस्लामाबाद : अहमदाबादबाबत पाकिस्तान क्रिकेट मंडळाने आपल्या भूमिकेत आता बदल केला आहे, राजकीय नव्हे तर सुरक्षिततेच्या कारणास्तव आगामी भारत दौऱ्यात अहमदबादला कसोटी खेळण्यास त्यांनी नकार दर्शविला.

राजकीय कारणास्तव आपण अहमदाबादला खेळण्यास नकार दिला हा केवळ अंदाज आहे. हा निर्णय आम्ही घेतला तो आमच्या सुरक्षा समितीच्या अहवालानुसार, असे पाकिस्तान क्रिकेट मंडळाने आपल्या पत्रकात म्हटले आहे. अलीकडे त्यांनी भारताचा दौरा करून सामन्यांच्या ठिकाणांची पाहणी केली आणि अहमदाबादऐवजी दुसऱ्या ठिकाणाची निवड करावी असे सुचविले. उभय क्रिकेट मंडळांनी चर्चा करून हा तिढा मिटवावा आणि यजमान क्रिकेट मंडळाने याबाबत अंतिम निर्णय घेणे अपेक्षित आहे असे शहरयार खान यांनी म्हटले होते.

 
</text>
</doc>
