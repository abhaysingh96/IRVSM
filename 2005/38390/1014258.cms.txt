<doc>
<docno>1014258.cms.txt</docno>
<text>
 
महाराष्ट्र
पीएमटी-पीसीएमटी विलीनीकरण अहवालासाठी...
[ Monday, February 07, 2005  10:57:42 pm]


म. टा. प्रतिनिधी

पुणे : पीएमटी- पीसीएमटी विलीनीकरणाच्या प्रस्तावाला पुणे आणि पिंपरी- चिंचवड पालिकांनी हिरवा कंदील दाखवला असला तरी, राज्यसरकारला त्याबाबतचा अहवाल पूर्वनियोजित मुदतीत पाठवण्यास त्या असमर्थ ठरत आहेत. त्यामुळे या अहवालाच्या प्रतीक्षेत असलेल्या सरकारकडे आणखी एक महिन्याची मुदतवाढ मागण्याचा निर्णय समितीने घेतला असल्याचे पुणे पालिका आयुक्त नितीन करीर यांनी सांगितले.

राज्य सरकारने नेमलेल्या पाच सदस्यीय समितीचे सदस्य नितीन करीर आणि राधेश्याम मोपलवार यांच्यावर बिहार निवडणूक नियोजनाची जबाबदारी सोपवल्याने विलिनीकरणाचा अहवाल तयार करणे शक्य झालेले नाही.

मात्र, अहवाल तयार करण्याची मुदत लवकरच संपत असल्याने मुदतवाढ मिळणे अपरिहार्य आहे. तरीही पुढील आठवड्यामध्ये समितीबरोबर बैठक घेऊन त्याबाबतचा कच्चा अहवाल सरकारला पाठवण्यात येईल. तर पक्का अहवाल तयार करण्यासाठी एक महिन्याची मुदतवाढ मागितली जाईल, असेही करीर यांनी सांगितले.

 
</text>
</doc>
