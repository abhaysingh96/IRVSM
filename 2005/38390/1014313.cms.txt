<doc>
<docno>1014313.cms.txt</docno>
<text>
 
महामुंबई
नाबाद 100
[ Monday, February 07, 2005  11:52:38 pm]


म. टा. प्रतिनिधी

मुंबई : महाराष्ट्रात विलासराव देशमुख यांच्या नेतृत्वाखालील काँग्रेस आघाडी सरकार मंगळवारी दुसऱ्या डावाचे 100 दिवस पूर्ण करत आहे. या ' नाबाद शतका ' त सरकारने षटकार मारले की वारंवार त्याचे झेल उडाले, याबाबत विविध क्षेत्रांतील नामवंत अम्पायर्सनी दिलेला हा निकाल... याच अम्पायर्सनी सरकारच्या कामगिरीबद्दल मत व्यक्त करताना विलासराव आणि आर. आर. आबा यांना दहापैकी गुणही दिले!

अजित वाडेकर

मुंबईचे शांघाय व्हायला वेळ लागणार नाही. झोपडपट्ट्यांबाबत स्वीकारलेले धोरण आक्रमक आणि अतिशय स्वागतार्ह.

9/10

महेश मांजरेकर

विलासराव देशमुख हे मला नेहमीच सक्षम नेता वाटत आले आहेत. गेल्यावेळी मुख्यमंत्रीपदावरून ते गेले ते का, हेच मला कळलं नाही.

8/10

पुष्पा भावे

देशमुख सरकार यावेळी अधिक आत्मविश्वासाने काम करताना दिसतंय. पण अंधश्रद्धाळू प्रकार या सरकारने टाळावे.

4/10

सदाशिव तिनईकर

सरकार म्हणून निश्चित धोरण जाहीर करण्यासाठी 100 दिवस पुरेसे असतात. पण अनेक प्रश्नांवर ठोस निर्णय नाही. सरकारचे अस्तित्व नाही अशा सरकारला काय गुण देणार ?

वंदना गुप्ते

झोपडपट्ट्यांच्या आणि बेकायदा बांधकामांच्या विरोधात देशमुख सरकारने उचललेल्या खंबीर पावलांचं कौतुक वाटतं.

7/10

डॉ. श्रीराम लागू

हे सरकार आमच्या प्रश्नंकडे दुर्लक्ष करत आहे, त्यामुळे आम्हालाच आमचे प्रश्र सोडवावे लागतील. तरीही या सरकारला आमच्या शुभेच्छा!

मात्र गुण देत नाही.

प्रेमा पुरव

या सरकारबद्दल मत व्यक्त करावे, असे अजून खास काहीच घडलेले नाही. त्यांच्या घोषणा प्रत्यक्षात उतरण्याची वाट पहातोय.

5/10

मोहन जोशी

शेतकऱ्यांना वीज माफी न देण्याच्या संदर्भात मुख्यमंत्र्यांनी घेतलेली भूमिका योग्य आहे. हे स्थिर सरकार आहे.

8/10

दत्ता इस्वलकर

' शंभर दिवसांत या सरकारने सर्वसामान्य जनता, गिरणी कामगार, झोपडीधारक अशा सर्वांचा भ्रमनिरास केला आहे.

1/10

निळू फुले

70 टक्के ग्रामीण माणसाच्या प्रश्नबाबत या सरकारने मनापासून काम केले तरच ते पूर्ण टिकू शकेल. ही त्यांना शेवटची संधी आहे!

अंजली भागवत

मुंबई स्वच्छता अभियान हा अतिशय सुरेख उपक्रम या सरकारनं सुरू केलाय. मुंबईचं स्वरूप हळूहळू बदलतंय.

7/10

 
</text>
</doc>
