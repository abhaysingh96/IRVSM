<doc>
<docno>1013173.cms.txt</docno>
<text>
 
महाराष्ट्र
एकाचा मृत्यू; पुन्हा उदेक
[ Monday, February 07, 2005  12:06:27 am]


म. टा. प्रतिनिधी

पुणे : पीएमटीच्या मागील चाकाखाली सापडून मुंढव्याजवळ मोटारसायकलस्वार तरुण ठार झाल्याने रविवारी सायंकाळी संतप्त रहिवाशांनी एक बस जाळली, तर काही बसेसवर दगडफेक केली.

परंतु मोटारसायकलस्वाराच्या बेदरकार वागण्यामुळेच हा अपघात झाला असून संबंधितांविरुद्ध पीएमटीतफेर्च गुन्हा दाखल करण्यात येणार असल्याचे पीएमटी अधिकाऱ्यांनी सांगितले. पप्पू उर्फ दीपक शंकर अळकुटे (वय 20) असे मृत्युमुखी पडलेल्या तरुणाचे नाव आहे. वाघोली-हडपसर मार्गावरील ही बस मंुढव्याजवळील पुलावरून जात असताना दोन-तीन मोटारसायकलवरून काही तरुण दंगामस्ती करीत चालले होते. एका मोटारसायकलवर तिघेजण होते. त्यांची पीएमटीशी धडक होऊन दीपक मागच्या चाकाखाली सापडून जागीच ठार झाला. त्यामुळे संतप्त रहिवाशांनी आक्रमक होत पीएमटीवर हल्ला चढवला आणि ती जाळली.

मृत्युमुखी पडलेला तरुण हडपसरमधील वैदूवाडी येथे राहणारा होता. अपघाताची बातमी त्या भागात समजताच तेथेही एका पीएमटीवर दगडफेक करण्यात आली. यामुळे तेथील परिसरात काही काळ तणावाचे वातावरण होते. दोन्ही भागांमध्ये पोलिस तैनात करण्यात आले होते.

दरम्यान, बसचालक संजय पंढरीनाथ कुदळे (वय 40) याला अटक करण्यात आली आहे. पीएमटीखाली सापडून प्राण गमवावे लागल्याची ही गेल्या पंधरा दिवसांतील तिसरी दुर्घटना आहे. यापूवीर् कोथरूड येथे तरुणी आणि हडपसरला एका वृद्ध महिलेला प्राणास मुकावे लागले आहे.

 
</text>
</doc>
