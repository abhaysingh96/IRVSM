<doc>
<docno>1014307.cms.txt</docno>
<text>
 
महामुंबई
कोर्टाचा मागासवगीर्य कर्मचाऱ्यांच्या पदोनतीला चाप
[ Monday, February 07, 2005  11:50:16 pm]


म. टा. प्रतिनिधी

मुंबई : अनुसूचित जाती व जमाती, भटक्या विमुक्त या मागासवगीर्य वर्गाच्या सरकारी कर्मचाऱ्यांना पदोन्नती देण्याबाबत राज्य सरकारने काढलेल्या आदेशाला मुंबई हायकोर्टात आव्हान देण्यात आल्याने ' जैसे थे ' स्थिती ठेवण्याचे आदेश देण्यात आले आहेत.

सरकारी खात्यातील इंजिनिअर विजय घोगरे यांनी केलेल्या याचिकेची न्या. पळशीकर आणि न्या. म्हात्रे यांच्या खंडपीठापुढे सुनावणी झाली. या संदर्भात राज्य सरकारला 22 फेब्रुवारीपर्यंत उत्तर द्यायचे आहे.

सरकारने 24 मे 2004 रोजी काढलेल्या एका आदेशान्वये मागासवगीर्य सरकारी कर्मचाऱ्यांना पदोन्नती देण्याची तरतूद करण्यात आली होती. हा आदेश सुप्रीम कोर्टाच्या मार्गदर्शक तत्त्वांशी विसंगत असल्याचा दावा अर्जदाराने केला. त्यामुळे या आदेशानुसार पदोन्नती देण्याला स्थगिती द्यावी व हा आदेशच बेकायदा ठरवून रद्द करण्यात यावा, अशी मागणी अर्जदाराने केली.

 
</text>
</doc>
