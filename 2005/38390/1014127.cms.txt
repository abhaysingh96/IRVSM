<doc>
<docno>1014127.cms.txt</docno>
<text>
 
लेख
बँकिंग क्षेत्रातील मालकीचा प्रश्न
[ Monday, February 07, 2005  08:38:04 pm]


बँक व्यवसायात प्रचंड भांडवलाची गरज असल्याने स्पर्धा वाढवायची तर परकीय गुंतवणूकदारांसह खाजगी गुंतवणूकदारांना जादा मोकळीक देण्याचा विचार करावा लागतो. बँक क्षेत्रात कमाल परकीय गुंतवणुकीची मर्यादा काय असावी व बँक शेअरधारकंाच्या मताधिकारावर मर्यादा असावी का हे दोन महत्त्वाचे प्रश्न आहेत. या प्रश्नांच्या उत्तरावर बँक क्षेत्रात किती परकीय गुंतवणूक होते हे अवलंबून राहील.

यंदा 28 फेब्रुवारीला सादर होणा-या केन्दीय अर्थसंकल्पात सालाबाद प्रमाणे करव्यवस्थेत कोणते बदल होतील याबाबत अंदाज वर्तवणे सुरू असले तरी यंदा अर्थमंत्री बँक क्षेत्राबाबत कोणती धोरणे जाहीर करतात याबाबत विशेष कुतुहल व अपेक्षा आहेत. अलीकडच्या काळांत बँकाची स्थिती सुधारली आहे. व्याजदर कमी झाल्याने सरकारी रोख्यांतील गुंतवणुकीवर भांडवली लाभ झाला. त्यामुळे बँकाचे नफे गेल्या वषीर् प्रचंड फुगले व नोंदणीकृत बँकांच्या रोख्यांचे भाव मोठ्या प्रमाणात वाढले. याचा फायदा घेऊन काही बँकानी नवीन भागभांडवल उभारले आणि आता आणखी बऱ्याच बँका बाजारपेठेत प्रवेश करण्याच्या प्रतीक्षेत आहेत. त्यामुळे सरकार बँकाबाबत कोणते धोरणात्मक बदल जाहीर करते याकडे बँक व्यावसायिकाप्रमाणेच शेअरबाजाराचेही बारीक लक्ष असावे यात नवल नाही .

केन्दात संयुक्त आघाडीचे सरकार आल्यानंतर अर्थमत्री पी. चिदंबरम यांनी सार्वजनिक क्षेत्रातील बँकांत पुर्नरचना होण्याची आवश्यकता आहे, असे जाहीर प्रतिपादन केल्यानंतर बँक व्यवसायाबाबत सरकारच्या धोरणांत बदल होईल हे स्पष्ट झाले. शिवाय ङ्खञ्जह्र मधील कराराप्रमाणे वित्तीय क्षेत्रात व्यापक स्पधेर्ेर्ला परवानगी देणे, परकीय भांडवलाला अधिक वाव देणे, या गोष्टी महत्त्वाच्या बनणार आहेत. त्यामुळे विमा, म्युचुअल फंड, बिगर बँक वित्त कंपन्यांप्रमाणेच बँक व्यवसायातही परकीय गुंतवणूक व स्पर्धा या गोष्टींना महत्त्व येईल. या व्यवसायात खाजगी व परकीय बँका कार्यरत असल्या तरी सार्वजनिक बँकाचा मोठा वाटा असल्याने बँक व्यवसायातील संभाव्य बदल सार्वजनिक क्षेत्रातील बँकाशी निगडित बनतात. बँकांवर देखरेख ठेवण्याचे काम रिझर्व बँकेचे असले तरी सार्वजनिक क्षेत्रातील बँकाची मालकी केन्द सरकार कडे असल्याने बँकिंग क्षेत्रातील बदल मुख्यत: केन्द सरकारच्या धोरणाशी निगडित बनतात. त्यातून नव्या सरकारात डाव्या पक्षांचा महत्त्वपूर्ण सहभाग असल्याने सरकारी बँकाचे व्यवस्थापन व नियंत्रण यांत नक्की काय बदल होतील, हा प्रश्न सार्वजनिक चचेर्चा विषय बनला. बँकाबाबतचे धोरण नव्या वर्षांच्या सुरुवातीला जाहीर होईल अशी घोषणा होऊनही प्रत्यक्षात ते न झाल्याने आता अर्थसंकल्पात हे धोरण जाहीर होईल, अशी अपेक्षा आहे.

सार्वजनिक बँकाचा कारभार सुधारणे व परकीय भांडवलाला बँक व्यवसायात किती स्थान असावे हे या धोेरणातील महत्त्वाचे मुद्दे असतील. सार्वजनिक क्षेत्रातील बँकांचा कारभार सुधारण्याच्या संदर्भात भारतीय बँका मोठ्या व मजबूत बनवण्यासाठी बँकाचे एकत्रीकरण, सार्वजनिक बँकातील व्यवस्थापनास स्वायत्तता ; सरकारी बँकात सरकारचे भाग भांडवल किमान किती प्रमाणात असावे हे प्रश्न महत्त्वाचे बनतात. तसे बँकात, खाजगी विशेषत: परकीय भांडवलाला किती वाव असावा, बँक शेअर धारकांचा मताधिकार नियंत्रित असावा का हे प्रश्न सरकारची मालकी किती असावी यांच्याशी संबधितच आहेत.

बँकाबाबतच्या धोरणात बदल होण्याची गरज भासण्यामागे जागतिक संदर्भही आहेत. जागतिकीकरणामुळे परकीय कंपन्या भारतात येतात व भारतीय कंपन्या इतर देशात व्यापार करतात. अशा आंतरराष्ट्रीय कंपन्यांशी व्यवहार करण्यास भारतीय बँकांना परदेशी बँकाशी स्पर्धा करावी लागते. त्यासाठी परदेशी बँकाच्या तोडीस तोड ठरेल अशी सेवा, तंत्रज्ञान व किमती भारतीय बँकानी द्यायला हव्यात. हे करण्यात भारतीय बँकाचा परदेशी बँकाच्या तुलनेत असलेला लहान आकार ही बाब अडचणीची ठरते. त्यामुळे बँकांच्या एकत्रीकरणाची कल्पना पुढे आली. आजवर बँकाचे विलीनीकरण वा एकत्रीकरण या गोष्टी एखादी बँक घोटाळ्यात अडकली म्हणजे तिची सुटका करण्याचा उपाय म्हणून रिझर्व बँक वा सरकार यांच्या सुचनेनुसार होत असत. आता बाजारपेठेत स्पर्धात्मकता वाढविण्यासाठी एकत्रीकरणाचा विचार होत आहे विलीनीकरण वा एकत्रीकरणाद्वारे सरकारी बँकांची पुर्नरचना करून 2/3 आंतरराष्ट्रीय दर्जाच्या बँका, मोजक्या राष्ट्रीय पातळीवरील बँका व उर्वरित ठराविक प्रदेशांत काम करणाऱ्या क्षेत्रीय बँका निर्माण कराव्यात अशी शिफारस नरसिंहम समितीने केली होती पण त्याबाबत कार्यवाही होत नव्हती. आता याची निकड जाणवत आहे कारण आंतरष्ट्रीय बँकाचे नियमन करण्याची नवी प्रणाली (क्चड्डह्यद्गद्य ढ्ढढ्ढ) जानेवारी 2007 पासून अंमलात येत आहे. ही नियमावली आतराष्ट्रीय बँकांसाठी असली तरी स्पधेर्च्या रेट्यामुळे क्रमाने ती सर्व बँकांना लागू होईल. या नियमांचा परिणाम बँक व्यवसाय करण्यासाठी जे किमान भांडवल आवश्यक असते (सध्या हे आंतरराष्ट्रीय पातळीवर 8 तर भारतीय बँकासाठी 9 टक्के आहे) त्यात वाढ होण्याची शक्यता आहे. विशेषत: तिसऱ्या जगातील बँकांत अद्ययावत तंत्रज्ञान वापरले जात नसल्याने त्यांना जास्त भांडवल बाळगावे लागेल किंवा अद्ययावत तंत्रज्ञानाचा उपयोग करून किमान भांडवल कमी करता येईल पण उच्च तंत्रज्ञानाचा उपयोग करणेही खचिर्कच आहे. या नवीन नियमावलीमुळेही बँक व्यवसायात एकत्रीकरणाची गरज भासेल अशी सार्वत्रिक अपेक्षा आहे. शिवाय बॅसलप्रणीत नव्या नियमावलीत जोखीम व्यवस्थापनास खूप महत्त्व प्राप्त झाल्याने बँकाचा अंतर्गत कारभार कशा रीतीने चालतो, व्यवस्थापनाचे कौशल्य कसे आहे व व्यावसायिक उद्दिष्टानुसार त्यांचा कारभार चालतो किंवा नाही या गोष्टी महत्त्वाच्या ठरतात. या बाबी खाजगी बँकाच्या बाबत महत्त्वाच्या आहेतच. पण सार्वजनिक क्षेत्रातील बँकाचे वर्चस्व लक्षात घेता सरकारी बँकात किती व कसे बदल होतात याला जास्त महत्त्व प्राप्त झाले आहे.

पहिला मुद्दा अर्थात विलीनीकरणाचा आहे. नोदणीकृत बँकांपुरता विचार करता कोणती बँक कोणत्या बँकेबरोबर विलीन होणार यात अर्थातच गुंतवणुकदारांना रस आहे. हा निर्णय घेताना दोन बँकाचा व्यवसाय व शाखा विस्तार लक्षात घेतले जातील का केवळ सरकारच्या निर्णयावर हे अवलंबून राहील ? एकत्रीकरणाचे फायदे मिळवण्यासाठी शाखांचे एकत्रीकरण केले की कर्मचाऱ्यांची संख्या कमी होईल. स्पर्धात्मकता वाढविण्यासाठी तंत्रज्ञान अद्ययावत करायचे तर ज्या प्रकारचे कौशल्य गरजेचे आहे त्यात पारंगत असलेले कर्मचारी भरती करणे व त्यांना कामावर टिकवून ठेवणे स्पर्धात्मक वातावरणात कठीण होते. सरकारी क्षेत्रातील बँकांचे एकत्रीकरण होताना कर्मचारी, तंत्रज्ञान व व्यवसाय याबाबत व्यवस्थापनास कितपत स्वायत्तता मिळेल हा प्रश्न आहे. कर्मचाऱ्यांच्या वेतनाचा संबंध त्यांच्या कामाशी जोडायचा म्हणजे सरकारी क्षेत्रातील कित्येक पूर्वापार रुढी व परंपरा यांना सोडचिठ्ठी द्यावी लागेल. त्याला सरकार, कामगार संघटना तयार होतील का ? सरकारी बँकांनी नफा मिळवण्याच्या उद्देशाने व्यवसाय करावा का सामाजिक समतेची धुरा वहावी हा खरा प्रश्न आहे. इतर बँकांशी स्पर्धा करायची तर नफा मिळवण्याचे उद्दिष्ट आवश्यक ठरते. शिवाय सार्वजनिक क्षेत्रातील बँकांनी नफाच मिळवायचा तर बँकांत सरकारची मालकी असावी काय, हा प्रश्नही निर्माण होतो.

गेल्या काही वर्षांत खुली भांडवल विक्री केल्यामुळे सरकारची मालकी आता 100 त्न पेक्षा कमी झालेली आहे. ही मालकी 51 त्न पेक्षाही कमी असावी का ? भाजपप्रणीत सरकारने सार्वजनिक क्षेत्रातील बँकांमधील गुंतवणूक 33 टक्क्यांनी कमी करण्याची तरतूद असलेले विधेयक संसदेत मांडले होते. सरकारी मालकी कमी झाली तरी बँकाचे सार्वजनिक क्षेत्र हे स्वरूप बदलणार नाही, असा खुलासा तत्कालिन अर्थमंत्र्यांनी केला होता. पण सरकारी बँकाच्या कार्यपध्दतीत काहीही बदल होणार नसेल, तर सरकारची मालकी कमी करण्याचा उद्देश फक्त निर्र्गंुतवणुकीद्वारे निधी उभारणे एवढाच उरतो. खाजगी गुंतवणूकदारांना बँक व्यवस्थापनात काहीच अधिकार मिळणार नसतील तर त्यांनी बँक क्षेत्रात गुंतवणूक का करायची हा प्रश्नही आहेच.

बँक व्यवसायात प्रचंड भांडवलाची गरज असल्याने स्पर्धा वाढवायची तर परकीय गुंतवणूकदारांसह खाजगी गुंतवणूकदारांना जादा मोकळीक देण्याचा विचार करावा लागतो. बँक क्षेत्रात कमाल परकीय गुंतवणुकीची मर्यादा काय असावी व बँक शेअरधारकंाच्या मताधिकारावर मर्यादा असावी का हे दोन महत्त्वाचे प्रश्न आहेत. या प्रश्नांची उत्तरे काय मिळतात त्यावर बँक क्षेत्रात किती परकीय गुंतवणूक होते हे अवलंबून राहील. या प्रश्नावर सरकार व रिझर्व बँक यांच्यात मतभेद आहेत असा समज आहे. या सर्व गोष्टींचा खुलासा अर्थसंकल्पीय भाषणात मिळेल अशी अपेक्षा आहे.

मोठ्या व्यापारी बँकांप्रमाणेच सहकारी क्षेत्रातील छोट्या बँकांचे प्रश्नही महत्त्वाचे आहेत. अलीकडच्या काळात सहकारी बँका विविध घोटाळ्यांमुळे गाजल्या व ठेवीधारकांचे नुकसान होऊ नये म्हणून केन्द सरकारला हस्ते परहस्ते मदत द्यावी लागली. इथेही या बँका व्यावसायिक तत्वावर कशा चालवायच्या हाच कळीचा मुद्दा आहे. सरकारच्या मालकीमुळे बँका स्थिर रहाण्यास मदत होत असेल पण दरथोड्या वर्षांनी सरकारने मदतीचे पॅकेज जाहीर करणे थांबायचे असेल तर बँक उद्योगात सरकारी मालकी व व्यावसायिकता यांच्यातील सहजीवनाचा नव्याने विचार करायला हवा. त्याची सुरुवात यंदाच्या अर्थसंकल्पात होते का याकडे सर्वांचे लक्ष असेल.

माधव दातार

 
</text>
</doc>
