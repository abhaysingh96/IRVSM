<doc>
<docno>1014009.cms.txt</docno>
<text>
 
महाराष्ट्र
कार्यर्कत्यांना क्रियाशील बनविण्याचा माने यांचा विश्वास
[ Monday, February 07, 2005  06:52:09 pm]


म. टा. वृत्तसेवा

रत्नागिरी : जिल्ह्यातील पंचायत समित्यांचे सभापतींसह अन्य पदाधिकाऱ्यांच्या संदर्भात तळातील कार्यर्कत्यांची मने व मत आजमावल्यानंतरच निवड करण्याचा, शिफारस करण्याचा माझा प्रयत्न राहील, अशी नि:संदीग्ध ग्वाही नव्याने जिल्हाप्रमुख म्हणून नियुक्त झालेले माजी आमदार रवींद माने यांनी रत्नागिरीत दिली.

मुंबईत शिवसेना प्रमुखांचे आशीर्वाद घेऊन आल्यावर माने यांनी खेडपासून रत्नागिरीपर्यंतच्या विविध पदाधिकारी, कार्यकतेर् व चाहत्यांशी थेट संवाद साधण्यास आले असता विश्राम गृहात पत्रकारांशी बोलत होते.

सत्ता मिळाल्यानंतर मूळचा कार्यकर्ता शिथिल बनला पूवीर्चे क्रियाशील कार्यकतेर् कामापासून दूर राहिले. परिणामी संघटनात्मक पेच आणि गट वाढले. त्यामुळे शिवसेना राजकीयदृष्ट्या वरचढ असूनही कमी पडत असल्याची भावना निर्माण झाली.

मरगळ झटकण्याचे काम मी करत असून तळागाळातील सर्वसामान्य कार्यर्कत्याला क्रियाशील बनवणार असल्याचे ते म्हणाले.

शिवसेना संघटनेत काम करणाऱ्यांमध्ये बदल करणार का ? यावर तूर्त काहीही नाही एवढेच सांगून प्रत्येक पदाधिकाऱ्याचे काम व कार्य आताची त्याची क्रियाशीलता तपासल्यानंतरच आवश्यक तेथे फेरबदलाचा ' निर्णय ' घेणार असल्याचे रवींद मानेंनी सांगितले.

चिपळूणात बंडखोरी करणारे आपले तत्कालीन विधान सभेतील सहकारी भास्करराव जाधव यांच्या संदर्भात वरिष्ठ पातळीवरचे नेते सांगतील. पंचायत समिती निवडणुकांच्यावेळी गुहागर व चिपळूण वगळता कुठेही अडचण नसल्याचे सांगताना चिपळूणच्या पंचायत व पक्ष सदस्यांशी चर्चा होईल. तेव्हा त्याबाबत मी बोलेन तूर्त काहीही सांगता येणार नाही.

रत्नागिरी विधानसभा मतदारसंघात समन्वय राखता आला नाही, तसेच अती आत्मविश्वासातील गाफीलपणामुळे पराभव चाखावा लागला, अशी प्रतिक्रिया त्यांनी दिली. पक्षात काम करणाऱ्याला महत्त्व असून गटातटाचे राजकारण करणाऱ्याला अजिबात थारा मिळणार नाही किंवा तालुक्यात कुठल्याही खासगी ' सेना ' तयार करण्यास मिळणार नाही, असे माने म्हणाले.

 
</text>
</doc>
