<doc>
<docno>1014279.cms.txt</docno>
<text>
 
महामुंबई
गोध्राकांडातील आरोपींना सोडण्याची मागणी
[ Monday, February 07, 2005  11:19:02 pm]


म. टा. प्रतिनिधी

मुंबई : गोध्रामध्ये साबरमती एक्सप्रेसच्या डब्याला आतूनच आग लागल्याचे जस्टीस बॅनजीर् यांच्या अंतरिम अहवालात नमूद करण्यात आल्यामुळे गोध्राकांडात ' पोटा ' अंतर्गत अटक करण्यात आलेल्या 135 जणांची मुक्तता करण्याची मागणी ' इंडिया सेंटर फॉर ह्युमन राईट्स अँड लॉ ' या संस्थेने सोमवारी केली.

बॅनर्जी समितीचा अहवाल संस्थेच्या वतीने मुंबईत प्रसिद्ध करण्यात आला. त्यानिमित्त आयोजित करण्यात आलेल्या पत्रकार परिषदेत मानवाधिकार कार्यकतेर् डॉ. राम पुनियानी म्हणाले की, साबरमती एक्स्प्रेसला 27 फेब्रुवारी 2002 रोजी अंतरिम अहवालात साबरमती एक्सप्रेसच्या एस- 6 या बोगीला आतून आग लागल्याचे नमूद केले आहे. या बोगीत बाहेरून 140 लिटर्स पेट्रोल टाकण्यात आल्यामुळे 69 कारसेवकांचा मृत्यू झाल्याचा आरोप करण्यात आला होता. पण गुजरातच्या न्यायसहाय्यक प्रयोगशाळेचा अहवाल आणि या दुर्घटनेतून बचावलेल्यांच्या जबान्यांनंतर त्या बोगीत आतूनच आग लागल्याचे स्पष्ट झाले आहे. त्यामुळे पोटाअंतर्गत अटक करण्यात आलेल्या 135 जणांची सुटका करण्याची मागणी संघटनेच्या वतीने डॉ. पुनियानी यांनी केली.

 
</text>
</doc>
