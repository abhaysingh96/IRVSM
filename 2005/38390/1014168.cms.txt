<doc>
<docno>1014168.cms.txt</docno>
<text>
 
क्रीडा
झटपट क्रिकेटमुळे खेळाडू जास्त दमतात
[ Monday, February 07, 2005  09:40:30 pm]


सिडनी : झटपट क्रिकेट सामन्यांमुळे खेळाडू जास्त दमतात, असे मत ऑस्ट्रेलियन क्रिकेट संघाचे प्रशिक्षक जॉन बुकानन यांनी व्यक्त केले आहे.सध्याच्या 50-50 षटकांच्या सामन्यांपेक्षा जास्त लोकप्रियता 20-20 षटकांच्या सामन्यांनी मिळवली असली तरी मला मात्र ते पसंत नाही असे मतही त्यांनी दर्शविले. अर्थात सध्याच्या झटपट क्रिकेट सामन्यांचे नियम थोडे बदलायला हवे हेही खरेच असेही ते म्हणाले.

50-50 षटकांचे झटपट सामने सुरू होऊनही बरीच वषेर् झाली आहे अणि त्या ढाच्यात बदल करण्याची वेळ येऊन ठेपली आहे असे सांगून ते म्हणाले, याबाबत मीही विचार करती आहे.

सध्या ऑस्ट्रेलियन संघाबाहेर फेकला गेलेला सलामीवीर मॅथ्यू हेडन हा लवकरच पुनरागमन करणार किंवा काय या विषयी काहीही मत व्यक्त करण्यास त्यांनी नकार दिला. ते म्हणाले : हे सारे निवड समितीचे सदस्यच ठरवतील. परंतु हेडनला लवकरच सूर गवसेल याविषयी मी आशावादी आहे. तो आपल्या चुका सुधारेल हे निश्चित.

 
</text>
</doc>
