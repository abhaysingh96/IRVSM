<doc>
<docno>999125.cms.txt</docno>
<text>
 
क्रीडा
आता लक्ष्य 'अव्वल 50'चे...
[ Sunday, January 23, 2005  10:48:53 pm]


मटा क्रीडा प्रतिनिधी

मुंबई : ऑस्ट्रेलियन स्पधेर्आधी रँकिंगमध्ये अव्वल 100 जणांत स्थान पटकावण्याची मनीषा मी बाळगून होते. पण या वर्षअखेरीस अव्वल 50 जणात स्थान पटकावण्याचे लक्ष्य ठेवले आहे, असे सानिया मिर्झा हिने रविवारी सांगितले.

सध्या सुरू असलेल्या ऑस्ट्रेलियन खुल्या टेनिस स्पधेर्त एकेरीच्या तिसऱ्या फेरीत धडक मारणारी सानिया ही पहिलीच महिला टेनिसपटू. युवकांसाठी स्फूतिर्स्थान ठरावं, अशीही सानियाची इच्छा आहे.

माझ्याप्रमाणेच इतर भारतीय मुलींनीही प्रगती करावी अशी इच्छा तिने प्रकट केली. ऑस्ट्रेलियाहून रविवारी तिचे मायदेशी आगमन झाले, त्याप्रसंगी ती पत्रकारांशी बातचीत करत होती. भारतात अनेक गुणी, होतकरू खेळाडू असून आंतरराष्ट्रीय स्पर्धांमध्ये चांगली कामगिरी करण्याची स्फूतीर् त्यांना आता मिळू शकेल असे छत्रपती शिवाजी आंतरराष्ट्रीय विमानतळावर पत्रकारांशी बातचीत करताना तिने सांगितले.

आपल्या कुटंुबियांचे तसेच प्रशिक्षकांचे आभार मानताना तिने सर्वसामान्य जनतेचेही आवर्जून आभार मानले. या साऱ्यांच्या पाठिंब्यामुळेच आपण इथवर मजल मारू शकलो असे तिने बोलून दाखवलेे. सेरेनाबरोबर खेळताना पहिल्या सेटमध्ये आपणावर दडपण होते व आपण चेंडू नीट फटकावत नव्हतो अशी कबुली तिने दिली. सेरेनाने हा सामना 6-1, 6-4 असा जिंकला. दुसऱ्या सेटमध्ये मात्र सेरेनाला लढत देऊ शकू असा विश्वास वाटू लागला पहिला गेम जिंकल्यावर आत्मविश्वास दुणावला आणि सामना संपल्यावर सेरेनाने माझ्याबद्दल कौतुकोद्गार काढल्यामुळे मला बरे वाटले असेही तिने नमूद केले.

सानियाबद्दल मला काही ठाऊक नाही, असं वक्तव्य सेरेनाने सानियाविरूध्दच्या सामन्याआधी केलं होतं. याबाबत छेडलं असता सानिया म्हणाली, मी याचा फारसा विचार केला नाही मी खेळावरच लक्ष केंदीत केलं होतं. तिच्याविरूध्द चांगला खेळ करण्याची तयारी मी केली होती अन माझ्या कामगिरीवर मी समाधानी आहे असेही तिने बोलून दाखवले.

आता थोडी विश्ाांती घेऊन आगामी स्पर्धांबाबत विचार करेन असे तिने सांगितले पण आता घरच्यांसोबत काही वेळ घालवण्याचा आपला इरादा तिने स्पष्ट केला.

 
</text>
</doc>
