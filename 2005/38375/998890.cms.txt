<doc>
<docno>998890.cms.txt</docno>
<text>
 
प्रगती फास्ट
हॉट करिअर हॉटेलिंगचं
[ Sunday, January 23, 2005  05:58:28 pm]


हॉटेल मॅनेजमेण्टमध्ये करिअर करायचं असेल, तर विद्यार्थ्यांना प्रोफेशनल कोर्स करावा लागतो. ' बॅचलर ऑफ सायन्स इन हॉस्पिटॅलिटी अॅण्ड हॉटेल अॅडमिनिस्ट्रेशन ' हा असाच एक कोर्स आहे. या कोर्सची प्रवेश परीक्षा 24 एप्रिलला होणार आहे. या परीक्षेत स्कोअर करण्यासाठी तुम्हाला आत्तापासून तयारी करावी लागेल.

नॅशनल कौन्सिल फॉर हॉटेल मॅनेजमेण्ट अॅण्ड कॅटरिंग टेक्नॉलॉजी, पुसा, नवी दिल्ली आणि इंदिरा गांधी नॅशनल ओपन युनिव्हसिर्टी यांच्यातफेर् हॉटेल मॅनेजमेण्ट कोर्ससाठी प्रवेश परीक्षा ( छ्वश्ाद्बठ्ठह्ल श्वठ्ठह्लह्मड्डठ्ठष्द्ग श्व 3 ड्डद्व- 2005) घेतली जाणार आहे. ही प्रवेशपरीक्षा तीन वर्षं कालावधीच्या ' बॅचलर ऑफ सायन्स इन हॉस्पिटॅलिटी अॅण्ड हॉटेल अॅडमिनिस्ट्रेशन ' या कोर्सच्या पहिल्या वर्षात प्रवेश मिळवण्यासाठी घेतली जाते. 2005 ते 2006 या शैक्षणिक वर्षाच्या 24 सरकारमान्य हॉटेल मॅनेजमेण्ट इन्स्टिट्यूटमधील 3000 जागांसाठी ही प्रवेशपरीक्षा दरवषीर् घेण्यात येते. कोणत्याही शाखेच्या बारावी उत्तीर्ण विद्यार्थ्यांना ही परीक्षा देता येईल. यावषीर् बारावीची परीक्षा देणाऱ्या विद्यार्थ्यांनाही परीक्षेला बसता येईल. ओपन कॅटेगरीतील विद्यार्थ्यांसाठी वयोमर्यादा 22 वर्षं असून, अनुसूचित जातीजमातीतील विद्यार्थ्यांसाठी ही वयोमर्यादा 25 वर्षं राहील.

परीक्षेच्या पहिल्या टप्प्यात दोन तासांच्या लेखी परीक्षेचा समावेश असतो. पेपरमध्ये इंग्रजी, मॅथ्स, लॉजिक, सायन्स हे चार विभाग असतात. प्रत्येक विभागावर 50 मार्कांचे प्रश्न विचारले जातात. ही परीक्षा इंग्रजी किंवा हिंदी माध्यमातून देता येते. लेखी परीक्षेत उत्तीर्ण झालेल्या विद्यार्थ्यांना ग्रुप डिस्क्शन (जीडी) आणि इण्टरव्ह्यू हा परीक्षेचा दुसरा टप्पा गाठता येतो. यात विद्यार्थ्यांचं व्यक्तिमत्त्व आणि जनरल नॉलेज पडताळून पाहिलं जातं.

सातत्याने बोलत राहिलं म्हणजे जीडीमध्ये पास होतो, ही चुकीची समजूत आहे. इथे विद्यार्थ्यांचे नेतृत्त्व गुण, आत्मविश्वास, इतरांबरोबर वागण्याची पद्धत, जीडीमधील सहभागाची पातळी, मुद्दे पटवून देण्याची क्षमता पाहिली जाते. त्यामुळे विद्यार्थ्यांनी जीडीमध्ये काळजीपूर्वक इतरांचं बोलणं ऐकणं, त्यातील महत्त्वाच्या गोष्टींची नोंद करणं आणि योग्य वेळी आपलं मत कसं मांडता येईल, याचा सराव केला पाहिजे. जीडीमध्ये स्कोअर करायचा असेल, तर मुद्दे थोडक्यात मांडा.वादविवादात अडकू नका, इतरांना मुद्दे मांडण्यासाठी मदत करा. जीडी हे वादविवाद करण्याचं व्यासपीठ नसून चर्चा करण्याचं माध्यम आहे. इथे तुम्ही जिंकण्यापेक्षा त्या विषयावर एकमत होणं आवश्यक असतं.

इण्टरव्ह्यू म्हणजे प्रवेशपरीक्षेतील सगळ्यात महत्त्वाची पायरी. हा टप्पा तुम्हाला घाबरवण्यासाठी नसून विद्यार्थ्यांमधले गुण, त्यांच्या क्षमता वैयक्तिक पातळीवर पडताळून पाहण्याचा असतो. आत्मविश्वासाने सामोरं जाऊन तुम्हाला इथे स्कोअर करता येतो.

पूर्वतयारीसाठी काही टिप्स :

प्रश्नाचं उत्तर येत नसेल, तर प्रामाणिकपणे सांगा.

जनरल नॉलेज, आवडीनिवडी, छंद यावर प्रश्न विचारले जातात.

हा करिअर किंवा कोर्सचा पर्याय का निवडला, यावर तुम्ही करिअरचं नियोजन कसं केलं आहे, हे सांगणं अपेक्षित असतं.

इकॉनॉमिक्स, कॉपोर्रेटशी संबंधित माहिती गोळा करा.

तुमचं बाह्य व्यक्तिमत्त्व आणि अपिअरन्सवर मेहनत घ्या.

वाक्यरचना सोपी, सहज असायला हवी.

काही महत्त्वाच्या तारखा :

माहितीपत्रक उपलब्ध : 21 फेब्रुवारीपर्यंत

प्रवेश परीक्षेचा फॉर्म देण्याची अंतिम तारीख : 21 फेब्रुवारी

प्रवेशपरीक्षा : 24 एप्रिल ( 2.30 ते 5.30)

कोर्स सुरू : 18 जुलै 2005

माहितीपत्रक आणि फॉर्म इन्स्टिट्यूट ऑफ हॉटेल मॅनेजमेण्ट, फुड क्राफ्ट्स इन्स्टिट्यूट्स आणि सिण्डिकेट बँकेच्या शाखांमध्ये उपलब्ध आहेत. ओपन कॅटेगरी आणि शारीरिक अपंगत्व असणाऱ्या विद्यार्थ्यांसाठी हा फॉर्म 800 रुपयात उपलब्ध असेल, तर अनुसूचित जाती/जमातीतील विद्यार्थ्यांसाठी त्याची किंमत 400 रुपये आहे.

माहितीपत्रक किंवा फॉर्म पोस्टाने मागवायचा असेल, तर विद्यार्थ्यांनी जेईई सेल, चौथा मजला, एनसीएचआमसीटी, लायब्ररी एव्हेन्यू, पुसा, नवी दिल्ली - 110012 या पत्त्यावर विनंतीपत्र पाठवावं. त्याबरोबर ओपन कॅटेगरी आणि शारीरिक अपंगत्त्व असणाऱ्या विद्यार्थ्यांनी 850 रुपये आणि अनुसूचित जातीजमातीच्या विद्यार्थ्यांनी 450 रुपयांचा डीडी पाठवावा. हा डिमाण्ड ड्राफ्ट हृड्डह्लद्बश्ाठ्ठड्डद्य ष्टश्ाह्वठ्ठष्द्बद्य द्घश्ाह्म ।।श्ाह्लद्गद्य रूड्डठ्ठड्डद्दद्गद्वद्गठ्ठह्ल न्ठ्ठस्त्र ष्टड्डह्लद्गह्मद्बठ्ठद्द ञ्जद्गष्द्धठ्ठश्ाद्यश्ाद्द 4 श्चड्ड 4 ड्डड्ढद्यद्ग ड्डह्ल हृद्ग 2 ष्ठद्गद्यद्धद्ब या नावाने काढा. विद्यार्थ्यांनी आपलं नाव आणि पत्ता डिमाण्ड ड्राफ्टच्या मागे लिहून पाठवावा. अधिक माहितीसाठी 222. ठ्ठष्द्धद्वष्ह्ल.श्ाह्मद्द या वेबसाइटचा वापर करावा.

मुग्धा बवरे

 
</text>
</doc>
