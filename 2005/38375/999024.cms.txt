<doc>
<docno>999024.cms.txt</docno>
<text>
 
महाराष्ट्र
या कापसाचे करायचे काय?
[ Sunday, January 23, 2005  08:27:51 pm]


वर्धा : कापूस एकाधिकार योजनेंतर्गत राज्यभरात खरेदी केलेल्या सुमारे सव्वा लाख क्विंटल कापूस चुकाऱ्यांची 75 टक्के उधारी थकली आहे. सुमारे 2100 कोटी रुपये अद्याप शेतकऱ्यांना मिळालेले नाहीत. अशा परिस्थितीत चुकाऱ्यांचे हे दुष्टचक्र थांबाण्याचे सर्व मार्ग खुंटले आहेत, असे शेतकरी निराशेने म्हणत आहेत. सरकार उच्च प्रतीचा कापूस खरेदी करण्याचा निकष तंतोतंत पाळत असल्यामुळे आता पणन महासंघाची खरेदी केंदे बंद होण्याच्या तयारीत असून शेतकऱ्यांच्या सर्वसाधारण कापसाला वाली कोण, असा नवा प्रश्ान् निर्माण झाला आहे.

कापूस चुकाऱ्याच्या 2,800 कोटींपैकी फक्त 700 कोटी रुपये रकमेचा चुकारा देण्यात आला आहे. बाकीची रक्कम कशी उभारायची याची विवंचना आघाडी सरकारला पडला आहे. राज्य सहकारी बँकेने 1600 कोटी रुपये देण्याचे आश्वासन दिले असले तरी एवढी रक्कम एकदम देणे अवघड होऊन बसल्याचे सांगण्यात येते. बँक आतापर्यंत 700 कोटी रुपयेच देऊ शकली आहे.

या पार्श्वभूमीवर जानेवारी महिन्यात कापूस खरेदीसाठी व चुकाऱ्यासाठी जिल्ह्यात पैसा नाही आणि शेतकऱ्यांचा 75 हजार ते एक लाख क्विंटल कापूस खरेदीसाठी ताटकळत आहे, असे दृश्य आहे. वाढत्या दबावामुळे कापूस खरेदीसाठी 31 जानेवारीपर्यंत मुदत वाढवण्यात आली असून, त्यामुळे सरकारवर आणखी 2500 कोटी रुपयांचा बोजा पडणार आहे. आधीच्या चुकाऱ्याच्या रकमेत या रकमेची भर पडून आथिर्क ताळमेळ, संपूर्णपणे कोसळेल, असे तज्ज्ञ सांगतात. यातून 4600 कोटी रुपयांची, म्हणजेच एका वाषिर्क योजनेएवढी तरतूद करताना सरकारच्या नाकी नऊ येतील, तसे ते म्हणतात.

आतंरराष्ट्रीय बाजारपेठेतील मंदी आणि व्यापारी यंत्रणा खरेदीला राजी नसणे यातून राज्य सरकारला दर क्विंटलमागे किमान 700 रुपये तोटा होणार आहे. मात्र त्याचा परिणाम शेवटी कापूस उत्पादक शेतकऱ्यांना भोगावा लागणार आहे. दरवषीर् याची पुनरावृत्ती होते, आमच्या सहनशक्तीलाही अंत आहे, असे ते म्हणत आहेत.

 
</text>
</doc>
