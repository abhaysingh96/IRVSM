<doc>
<docno>998692.cms.txt</docno>
<text>
 
महाराष्ट्र
ठाकरे 'राष्ट्रवादी' झाले, तर एकत्र येऊ!
[ Sunday, January 23, 2005  12:19:08 am]


म. टा. प्रतिनिधी

पुणे : राष्ट्रवादी काँगेसची विचारधारा स्पष्ट असून जर ' कोणाला ' एकत्र यायचे असेल तर त्यांना आमची विचारधारा स्वीकारावी लागेल, अशी भूमिका उपमुख्यमंत्री आर. आर. पाटील यांनी शिवसेनाप्रमुख बाळासाहेब ठाकरे यांच्या ठाकरे-पवार एकत्रीकरण प्रस्तावावर शनिवारी मांडली.

महाराष्ट्राने देशाचे नेतृत्त्व करण्यासाठी राष्ट्रवादी काँगेसचे अध्यक्ष शरद पवार यांनी बरोबर येण्याच्या वक्तव्याचा ठाकरे यांनी ' सामना ' या मुखपत्राला दिलेल्या मुलाखतीत रविवारी पुनरुच्चार केला. त्यावर पाटील यांनी ही सूचना केली. एकत्र येण्याचे

प्रस्ताव नेहमीच येत असतात. त्यामुळे ज्यांना आमचे विचार मान्य असतील, ते येऊ शकतील, असे त्यांनी नमूद केले.

येरवडा मध्यवर्ती तुरुंगात कैद्यांसाठी बांधण्यात येणाऱ्या ग्रंथालयाचे भूमिपूजन आणि आमदार चंदकांत छाजेड यांच्या आमदार निधीतून सुरू झालेल्या कॉम्युटर ट्रेनिंग सेंटरचे उद्घाटन पाटील यांच्या उपस्थितीत झाले. कार्यक्रमाला

भय्यू महाराज, तुरुंग महानिरीक्षक श्रीकांत सावरकर, जिल्हाधिकारी प्रभाकर देशमुख, आमदार छाजेड, तुरुंग अधीक्षक विजय बेंदे हजर होते. भय्यू महाराज यांच्या श्री दत्त धामिर्क व पारमाथिर्क ट्रस्टच्या वतीने कैद्यांसाठी 10 कॉम्युटर देण्यात आले. तसेच कैद्यांच्या मुलांसाठी पाचशे रुपये शिष्यवृत्ती देण्यात येणार असल्याचे जाहीर करण्यात आले.

राज्यात नवीन तुरुंग बांधण्यात येणार असल्याची घोषणा पाटील यांनी केली. सध्या असलेल्या कैद्यांपैकी अवघ्या तीन हजार कैद्यांना तुरुंगात काम मिळते. त्यातून मिळणाऱ्या रक्कमेचा उपयोग त्यांना शिक्षा भोगून बाहेर पडल्यावर होतो. त्यामुळे दहा हजार कैद्यांना काम मिळण्यासाठी आथिर्क तरतूद करण्याचे आश्वासन पाटील यांनी दिले.

राज्यात नवीन पोलिस ठाणी सुरू करण्याबाबत येत्या कॅबिनेटच्या बैठकीत निर्णय घेतला जाणार असल्याचे त्यांनी सांगितले.

शिक्षामाफीची योजना

राज्यातील तुरुंगांमध्ये 35 हजार कैदी आहेत. हे प्रमाण क्षमतेच्या दीडपट जास्त आहे. कैद्यांचे प्रमाण कमी करण्यासाठी चांगल्या वर्तनाच्या कैद्यांना शिक्षेत सूट देण्याबाबत योजना आखण्यात येत असल्याचे पाटील यांनी जाहीर केले. वागणूक चांगली असलेले आणि ज्यांच्यापासून समाजाला धोका होणार नाही, अशा कैद्यांना मुक्त

करण्यासाठी ही योजना असेल. मात्र, त्यांना सोडल्यावर बाहेर गुन्हे वाढू नयेत, यासाठी काय करता येईल, याचा विचारही या योजनेत केला जाणार असल्याचे त्यांनी स्पष्ट केले.

 
</text>
</doc>
