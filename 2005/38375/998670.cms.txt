<doc>
<docno>998670.cms.txt</docno>
<text>
 
महामुंबई
प्रजासत्ताक दिनी झोपड्यांसाठी गोलमेज
[ Sunday, January 23, 2005  12:00:38 am]


म. टा. प्रतिनिधी

मुंबई: मुंबईतील 2000 सालापर्यंतच्या झोपड्यांना कायद्याने संरक्षण देण्याच्या आश्वासनाला काँग्रेसच्या आघाडी सरकारने हरताळ फासून, गरीबांचा विश्वासघात केल्याचा आरोप पीपल्स रिपब्लिकन पाटीर्चे अध्यक्ष प्रा. जोगेंद कवाडे यांनी केला आहे. आता या प्रश्ानवर 26 जानेवारी रोजी आझाद मैदानात ' निवारा बचाव: जाहीर गोलमेज परिषद आयोजिण्यात आल्याचे त्यांनी सांगितले.

हे सरकार धनदांडग्या बिल्डर लॉबीच्या हातातील बाहुले बनल्याचा आरोप प्रा. कवाडे यांनी केला.

आझाद मैदानातील गोलमेज परिषदेस माजी न्यायमूतीर् पी. बी. सावंत, न्या. बी. जे. कोळसे पाटील, न्या. होस्बेट सुरेश, न्या. नरेंद चपळगावकर, अरूंधती रॉय, श्ाीमती अहिल्याताई रांगणेकर, प्रा, लक्ष्मण ढोबळे, तिस्ता सेटलवाड, मेधा पाटकर, नागनाथअण्णा नायकवाडी, कुमार सप्तषीर्, जावेद अख्तर, आदींना आमंत्रित केल्याचे ते म्हणाले.

चव्हाणांचे आश्वासन

मुंबईत मोठ्या प्रमाणावर चाललेल्या झोपड्यांच्या मोडतोडीसंदर्भात तात्काळ लक्ष घालून राज्य सरकारशी बोलण्याचे आश्वासन केंदीय राज्यमंत्री पृथ्वीराज चव्हाण यांनी अलीकडेच दिल्ली येथे सामाजिक संस्थांच्या शिष्टमंडळास दिले.

काँग्रेस व राष्ट्रवादी काँग्रेसने विधानसभा निवडणुकीत 2000 पर्यंतच्या झोपड्यांना संरक्षण देण्याचे आश्वासन देऊनही मुंबईत झोपड्या पाडण्याच्या धडक कारवाईत आतापर्यंत एकूण 70 हजार झोपडपट्ट्या तोडण्यात आल्या असून सुमारे साडेतीन लाख लोक बेघर झाले आहेत. दीड लाख मुले शाळेला वंचित झाली आहेत. या वास्तवाकडे लक्ष वेधण्यासाठी गिरणगाव रोजगार हक्क समितीतफेर् प्रवीण घाग, युवा संस्थेचे राजेंद भिसे, नेताजी नगर रहिवासी संघाच्या लक्ष्मी ठाकूर, शहर विकास मंचाचे मोहन चव्हाण आणि अण्णाभाऊ साठे रहिवासी संघाच्या जयश्ाी नरवणे यांनी पृथ्वीराज चव्हाण, मार्क्सवादी कम्युनिस्ट पक्षाचे नेते सीताराम येचुर आणि कम्युनिस्ट पक्षाचे नेते डी. राजा यांची भेट घेतली. यावेळी रिपब्लिकन खासदार रामदास आठवले हेही हजर होते. येचुरी यांनी काँग्रेस अध्यक्ष सोनिया गांधी यांना याप्रश्ान्ी लक्ष घालावे अशी विनंती करणारे पत्रही लिहिले आहे.

 
</text>
</doc>
