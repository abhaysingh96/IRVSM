<doc>
<docno>998895.cms.txt</docno>
<text>
 
हेल्थ
एक नवी नेत्रज्योत
[ Sunday, January 23, 2005  06:02:38 pm]


डोळे हा आपल्या शरीराचा अत्यंत नाजूक अवयव. डोळ्यांच्या बाबतीत अनेक समस्या उद्भवताना दिसतात. अगदी लहान वयात मुलांना चष्मा येतो. मध्यमवयीन व्यक्तीला मोतिबिंदूसारखी समस्या भेडसावते, तर अचानक कसलं तरी इन्फेक्शनदेखील निर्माण होऊ शकतं. अशावेळी एकाच हॉस्पिटलमध्ये डोळ्यांच्या सर्व समस्यांवर उपचार करण्याची सोय होऊ शकली तर ? याच विचारातून डॉ. एस. नटराजन यांची ' आदित्यज्योत आय हॉस्पिटल ' ची कल्पना जन्माला आली.

गेली वीस वर्षं ऑप्थॅल्मॉलॉजी विषयाचा व्यापक अनुभव असणारे डॉ. एस. नटराजन यांची ' आदित्यज्योत आय हॉस्पिटल ' ही अभिनव संकल्पना आहे. डॉ. एस. नटराजन यांनी राष्ट्रीय व आंतरराष्ट्रीय स्तरावर सुमारे 120 वैज्ञानिक सादरीकरणात सक्रीय सहभाग घेतला आहे. अॅण्टवर्प, बेल्जिअम इथे प्रगत व्हॅट्रिओ-रेटिनल सर्जरी कोर्स या विषयावर मार्गदर्शन करण्यासाठी तीनदा आमंत्रित केलेले आशिया खंडातील एकमेव भारतीय म्हणून डॉ. एस. नटराजन यांचा उल्लेख करता येईल. ऑप्थॅल्मॉलॉजी या विषयात त्यांना ' इण्टरनॅशनल ग्रॅण्डमास्टर ' या पुरस्काराने सन्मानित करण्यात आलं आहे.

हे डोळ्यांचं हॉस्पिटल चार मजली असून, त्यात चार ऑपरेशन थिएटर्स आहेत. याविषयी डॉ. नटराजन म्हणाले , ' रेटिना ऑपरेशनसाठी प्रगत असा मायक्रोस्कोप आम्ही सर्वप्रथम आणला आहे. आमच्याकडे मॅक्युलर डी. जनरेशनवर ट्रिटमेण्ट दिली जाते. वय वाढत जातं, तसतशी दृष्टीची क्षमता कमी होत जाते. कित्येकदा हे लक्षात येत नाही. मॅक्युलर डी. जनरेशनची चाचणी करण्यासाठी संपूर्ण आशियासाठी पीएचपी तंत्रज्ञान आणलं आहे. त्यानुसार माणसाच्या दृष्टीवर किती परिणाम झाला आहे, हे कळून उपचार केले जाऊ शकतात. डायबिटिस झालेल्या पेशण्ट्सच्या डोळ्यांसाठी दिली जाणारी स्पेशल ट्रिटमेण्ट आमच्या हॉस्पिटलमध्ये उपलब्ध आहे. याच बरोबर मोतिबिंदूसाठी आयओएच ऑप्टिकल टोपोग्राफी, इलेक्ट्रोरेटिनो ग्राफ, मल्टिफोकल इआरजी अशा कित्येक सुविधा इथे उपलब्ध आहेत. '

आदित्यज्योत आय रिसर्च इन्स्टिट्यूट या विभागात ऑपरेशनसाठी परदेशातले नामवंत डॉक्टर्स येतात. ' नॅशनल बोर्ड ऑफ एक्झॅमिनेशनफेर् ' तीन वर्षांचा ऑप्थॅल्मॉलॉजी विषयातील कोर्स आणि रेटिना अॅण्ड व्हॅट्रिओरेटिनल सर्जरीचा दोन वर्षांचा डिप्लोमा कोर्स इथे चालवला जातो.

आदित्यज्योत आय हॉस्पिटलमध्ये सत्तरपेक्षा अधिक जणांचा स्टाफ कार्यरत असतो. चोवीस तासांत कोणत्याही वेळेला डोळ्यांची समस्या उद्भवली, तर हॉस्पिटलमध्ये दाखल करून घेतलं जातं. या संदर्भात तुम्ही अधिक माहितीसाठी 222. ड्डस्त्रद्बह्ल 4 ड्डद्भ 4 श्ाह्ल.श्ाह्मद्द आणि 222. स्त्रह्मह्यठ्ठड्डह्लड्डह्मड्डद्भड्डठ्ठ.ष्श्ाद्व या वेबसाइट्सवर संपर्क साधू शकता.

मुंबई टाइम्स टीम

 
</text>
</doc>
