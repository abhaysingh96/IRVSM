<doc>
<docno>998904.cms.txt</docno>
<text>
 
महामुंबई: मुंबई टाइम्स
'नेटस्कोप'ला तुफान प्रतिसाद!
[ Sunday, January 23, 2005  06:10:31 pm]


मुंबई टाइम्स टीम

कसा असतो कम्प्यूटर, काय काय करता येतं कम्प्यूटरच्या साह्यानं, आम्हालाही सहजगत्या तो घरी आणता येईल का, खरोखरच आमच्या आयुष्यात कम्प्यूटर बदल घडवून आणू शकतो का, उज्ज्वल भवितव्य घडवण्यासाठी कम्प्यूटरची मदत कशी होते... असे विविध प्रश्ान् मनात असणाऱ्या अनेकांचे पाय शनिवारी दुपारी माटुंग्याच्या रुईया कॉलेजच्या ऑडिटोरियमकडे वळत होते. निमित्त होतं मुंबई टाइम्स आणि इन्टेलतफेर् आयोजित केलेल्या ' नेटस्कोप ' या उपक्रमातल्या प्रेझेन्टेशनचं. ' खचाखच ' गदीर् फक्त क्रिकेट मॅचलाच नाही, तर अशा अत्यंत उपयुक्त ठरू शकणाऱ्या इव्हेन्टलाही होऊ शकते, हेच या गदीर्मुळे सिद्ध झालं!

कम्प्यूटरबद्दल माहिती घेऊ इच्छिणाऱ्या आबालवृद्धांनी इथे जी गदीर् केली होती, ती पाहिल्यावर ' ईडियट बॉक्स ' पेक्षा या ' इन्टेलिजन्ट बॉक्स ' ची उपयुक्तता किती मोठी आहे, याची चुणूक मिळत होती. मुंबई टाइम्सनं दोन महिन्यांपूवीर् सुरू केलेल्या ' नेटस्कोप ' उपक्रमाअंतर्गत ज्या यशस्वी पत्रलेखकांचे अनुभव प्रसिद्ध झाले, ते तर हजर होतेच, पण कम्प्यूटरबद्दल वाढत्या उत्सुकतेमुळे अगदी वसई-विरारपासून डोंबिवली, कल्याण आणि बदलापूरपासून आलेली मंडळी ऑडिटोरियममध्ये जागा शोधताना दिसत होती.

कार्यक्रमात यशस्वी पत्रलेखकांचा महाराष्ट्र टाइम्सचे संपादक भरतकुमार राऊत यांच्या हस्ते गौरव करण्यात आला. कम्प्यूटरनं केवळ मीडिया किंवा त्याच्याशी संबंधित काम करणाऱ्या व्यक्तिच नव्हेत, तर सामान्यांच्या जीवनातही बदल घडवला आहे. त्यामुळे कम्प्यूटर म्हणजे भारतीयांच्या दृष्टीने ' इंडिया इनसाइड ' असाच आहे, असं सांगत राऊत यांनी या उपक्रमाचं महत्त्व विशद केलं.

कम्प्यूटरच्या विविध उपयोगांबद्दल ' इन्टेल ' च्या एक्सपर्ट्सतफेर् उपस्थितांना मार्गदर्शन करण्यात आलं. माऊस कसा दिसतो आणि कीबोर्ड म्हणजे काय, अशा बेसिक गोष्टींपासून ते कम्प्यूटरवर इन्टरनेटद्वारे रेल्वे रिझव्हेर्शनपासून ते इलेक्ट्रिसिटी बील भरण्यापर्यंत विविध कामं कशी होऊ शकतात, याचं प्रात्यक्षिक यावेळी देण्यात आलं. या सेशनदरम्यान उपस्थितांच्या प्रश्ानंची उत्तरं देण्यात आली. निवडक प्रश्ार्न्कत्यांना बक्षिसंही देण्यात आली. इन्टेलच्या दक्षिण आशिया सेल्स आणि माकेर्टिंग विभागाचे संचालक अमर बाबू यांनी उपस्थितांना कम्प्यूटर विकत घेण्याच्या विविध पर्यायांबाबत मार्गदर्शन केलं.

कार्यक्रमातला उत्कंठावर्धक क्षण होता उपस्थितांपैकी पाच भाग्यवंतांना खास बक्षिसं आणि दोन बम्पर प्राइजेस ' लकी ड्रॉ ' करून निवडण्याचा! प्रेक्षकांपैकी प्रवीण रणवरे, समीर शिवलकर, वैभव सावंत, अभिषेक तोडणकर आणि सुरेश कुलकणीर् हे स्पेशल बक्षिसांचे भाग्यवान विजेते ठरले. प्रेक्षकांमधल्या एकाला आणि 13 पत्रलेखकांपैकी एकाला मिळणार होता एक पेन्टियम फोर कम्प्यूटर! प्रेक्षकांतल्या 11 वीतल्या भांडूपच्या मिलिंद बोबडेला कम्प्यूटर मिळाल्याचं जाहीर झालं आणि त्याच्या चेहऱ्यावरचा आनंद केवळ अवर्णनीय होता. पत्रलेखकांपैकी कम्प्यूटर जिंकायचा मान मिळाला सोनल कोचळेला. दोन वर्षांपासून कम्प्यूटर विकत घेण्यासाठी मी प्रयत्न करतेय. पण ' मटा ' मुळे मला कम्प्यूटर मिळालाय, हे सांगताना सोनलला शद्बच सुचत नव्हते.

कार्यक्रम यशस्वी करण्यासाठी रूईयाच्या प्राध्यापक वर्ग आणि विद्याथीर् प्रतिनिधी मंडळाच्या व्हॉलेन्टिअर्सची मोलाची मदत झाली.

 
</text>
</doc>
