<doc>
<docno>998893.cms.txt</docno>
<text>
 
हेल्थ
स्थूलतेचे दुष्परिणाम
[ Sunday, January 23, 2005  06:00:49 pm]


एखादी व्यक्ती स्थूल आहे असं कधी ठरवता येईल ?

स्थूलता ठरवण्यासाठी वेगवेगळी परिमाणं आहेत. बॉडी मास इण्डेक्स हे त्यातील सर्वात महत्त्वाचं परिमाण आहे. बॉडी मास इण्डेक्स = वजन (किग्रॅ)/उंची 2 ( मीटर 2)

मोठ्या व्यक्तीमध्ये हे नॉर्मल परिमाण 19 ते 26 किग्रॅ/मी. 2 असं आहे.

स्थूलतेचा बॉडी मास इण्डेक्स 30 किग्रॅ/मी. 2

अतिस्थूलतेचा बॉडी मास इण्डेक्स 27 ते 30 किग्रॅ/मी. 2

अॅन्थ्रोपोमेट्री ( त्वचेच्या वळ्यांचा जाडपणा), डेन्सीटोमेट्री (पाण्याच्या खालचं मोजमाप), कम्प्युटर टोमोग्राफी (सीटी) किंवा एमआरआय अॅण्ड इलेक्ट्रिकल इम्पेडन्स या मोजमापाच्या इतर प्रक्रिया आहेत. &gt; 1.0 ( स्त्रियांमध्ये) आणि &gt; 1.0 ( पुरुषांमध्ये) हा वेस्ट हिप रेशियोसुद्धा स्थूलता ठरवण्यात मदत करू शकतो.

स्थूलता होण्याचं कारण काय असतं ?

आनुवंशिकता हे स्थूलतेचं प्रमुख कारण आहे. स्थूलता ही कुटुंबात दीर्घकाळ चालत आल्याचं लक्षात येतं. ओबी नावाच्या जीन्स मनुष्याच्या शरीरात वास्तव्य करतात आणि त्याच स्थूलतेला कारणीभूत असतात, असं आढळून आलं आहे. पीओएमसीमधील काही जिनेटिक अॅबनॉर्मलिटिजमुळे स्थूलता निर्माण होते. प्राडर विली सिण्ड्रोम, लॉॅरेन्स मून बाडेर्ट बिडल सिण्ड्रोम यांसारखे गुंतागुंतीचे सिण्ड्रोम पेशण्ट्समध्ये आढळून येतात. कशिंग सिण्ड्रोम, हायपोथायरॉडाइजम, इन्सुलिनोमा या गोष्टीसुद्धा स्थूलता निर्माण करण्यास कारणीभूत ठरतात. याशिवाय खाण्याच्या चुकीच्या आणि अॅबनॉर्मल सवयी स्थूलतेला आमंत्रण देतात.

हृदय विकार आणि स्थूलता यांचा एकमेकांशी काही संबंध आहे का ?

कोरोनरी हार्ट डिसीजमध्ये स्थूलता हा महत्त्वाचा घटक असल्याचं लक्षात आलं आहे. वेस्ट/हिप रेशियो ही या संदर्भात पूर्वसूचना देणारी गोष्ट ठरू शकते. हायपरटेन्शन (बीपी वाढणं), पोटाशी संबंधित स्थूलता (सेण्ट्रल ओबेसिटी) हे अथेरोजेनिक लिपिड प्रोफाइल (वाढलेलं कोलेस्टेरॉल आणि ट्रिग्लिसेराइड्स) याच्याशी संबंधित आहे. हे कोरोनरी हार्ट डिसीजकडे निदेर्श करतं.

स्थॅलतेमुळे इन्फटिर्लीटी संभवते का ?

होय. स्थूलतेमुळे पुरुषांमध्ये शुक्राणूंचं प्रमाण कमी होऊन हामोर्नल बदल घडण्याची शक्यता असते. स्त्रियांमध्ये मासिक पाळीतील अनियमितपणा, ऑलिगोमेनोरिया, पॉली सायटिक ओव्हेरियन सिण्ड्रोम ( पीसीओज) संभवतात.

घोरणं आणि स्थूलता यांचा एकमेकांशी काही संबंध आहे का ?

घोरणं आणि स्थूलता यांचा फारच जवळचा संबंध आहे. लॅक्स फारिन्जिअल मसल्समुळे स्थूल व्यक्ती घोरण्याची शक्यता वाढते. अॅप्नोइया आणि ओबेसिटी हायपोव्हेण्टिलेशन सिण्ड्रोम यासारख्या गुंतागुंतीच्या परिस्थितीत डॉक्टरांचा सल्ला घेणं फायदेशीर ठरतं.

अतिस्थूल व्यक्तींमध्यंे गॉल स्टोन होण्याची शक्यता वाढते का ?

होय. अतिस्थूल व्यक्तींमध्ये गॉल स्टोन होण्याची सर्वाधिक शक्यता असते. आवश्यक वजनाच्या पन्नास टक्के जास्त वजन असणाऱ्यांना हा धोका अधिक संभवतो. चार एफ म्हणजे फॅट, फर्टाइल, फिमेल ऑफ फोटीर् इयर्स असं याचं वर्णन करता येतं.

स्थॅलतेमुळे कॅन्सर होऊ शकतो का ?

होय. स्थूल पुरुषांमध्ये कोलोन, रेक्टम आणि प्रोस्टेटचा कॅन्सर होण्याची शक्यता असते. स्थूल स्त्रियांमध्ये गॉल ब्लॅडर, बिल्ड डक्ट, बेस्ट, सेविर्क्स यांचा कॅन्सर होऊ शकतो.

स्थूलतेमुळे हाडांचे प्रॉब्लेम्स होतात का ?

होय. अधिक प्रमाणात वजन वाढल्याने आस्टिओअर्थरायटिस होण्याचा संभव असतो. युरिक अॅसिड लेवल वाढल्याने गाऊट होण्याचीही शक्यता असते.

डॉ. दीपक नामजोशी

 
</text>
</doc>
