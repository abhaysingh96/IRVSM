<doc>
<docno>998959.cms.txt</docno>
<text>
 
अर्थव्यवहार
मूळ खरेदी किंमत लक्षात घ्यावी
[ Sunday, January 23, 2005  07:32:06 pm]


प्रफुल्ल छाजेड

मला वारसा हक्काने मिळालेल्या मालमत्तेची खरेदी किंमत शून्य आहे, असे मला वाटते. ही मालमत्ता विकल्यानंतर मिळणाऱ्या रक्कमेवर कर भरावा लागेल काय ? ( संजय कुलकणीर्, ठाणे)

उत्तर : भांडवली मालमत्ता विकतांना जी रक्कम मिळते, त्यावर नफा झाल्यास कर द्यावा लागतो. ज्या ठिकाणी मालमत्ता दुसऱ्या कोणाकडून मिळालेली असते तेव्हा त्या व्यक्तींची खरेदी किंमत विचारात घ्यायची असते. तुमच्या वडिलांनी किंवा ज्यांनी मालमत्ता आपल्या नावाने केली त्यांच्या खरेदीची किंमत शोधावी. जुनी मालमत्ता असल्यास 1 एप्रिल 1981 रोजीचे मुल्यांकन लक्षात घ्यावे.

मी दरवषीर् विवरणपत्र भरत होतो. या वषीर् नोकरीचा राजीनामा दिल्यामुळे उत्पन्न एकदम कमी झाले आहे. मला विवरणपत्र भरणे जरूरी आहे काय ? ( विवेक पाटील, सांगली)

उत्तर : जेव्हा उत्पन्न 50 हजार रुपयांपेक्षा जास्त असते किंवा ' वन बाय सिक्स ' योजनेखालील काही बाबी लागू होतात, तेव्हा विवरणपत्र भरणे गरजेचे असते. मागील वषीर् विवरणपत्र भरले म्हणून या वषीर्देखील भरावे अशी सक्ती नाही.

सध्या अज्ञान असलेल्या मुलीच्या नावाने दीर्घ मुदतीची गुंतवणुक करावयची आहे. हे पैसे तिलाच सज्ञान झाल्यावर मिळणार आहेत. या गंुतवणुकीवर दरवषीर् मिळणाऱ्या व्याजापोटी मला कर भरावाला लागेल काय ?

अरविंद देशपांडे, मुलंुड

उत्तर : गुंतवणूकीच्या बाबतीत प्राप्तीकर तरतुदीनुसार आपण जी हिशोबाची पद्धत अवलंबतो त्यानुसार उत्पन्नाची आकारणी होते. जर आपण रोखीची पद्धत हिशोबासाठी अवलंबली तर मिळणारे व्याज हे एकदम रक्कम मिळतांना हिशोबात येतील व त्यावर आपणाला कर द्यावे लागणार नाही. ते सज्ञान मुलीचे उत्पन्न समजले जाईल.

 
</text>
</doc>
