<doc>
<docno>999069.cms.txt</docno>
<text>
 
महामुंबई
परवीन बाबीचा मृत्यू नैसगिर्कच
[ Sunday, January 23, 2005  09:04:59 pm]


म. टा. प्रतिनिधी

मंुबई : अभिनेत्री परवीन बाबीच्या गुजरातहून आलेल्या चुलत बहिणीकडे पोलिसांनी तिच्या मृतदेहाचा ताबा दिल्यानंतर रविवारी सायंकाळी बाबी हिचे सांताक्रूझ येथील दफनभूमीत दफन करण्यात आले. बाबी हिचा मृत्यूू संशयास्पद नसल्याचे शवविच्छेदन अहवालात स्पष्ट झाले आहे.

परवीन बाबी शनिवारी जुहू येथील निवासस्थानी मृतावस्थेत आढळली होती. तिच्या घराबाहेरील वृत्तपत्रे आणि दुधाची पाकिटे दोन दिवस झाले तरी तशीच पडून राहिल्यामुळे शेजाऱ्यांना संशय आला. त्यानंतर हा प्रकार उघडकीस आल्यानंतर तिच्या या ' गूढ ' मृत्यूबाबत अनेक तर्कवितर्क वर्तविले जात होते.

तिच्या मृतदेहाचा ताबा घेण्यासही कोणीच पुढे आले नव्हते. तिचा मानलेला भाऊ चित्रपट निर्माता अन्वर अली तसेच मित्र महेश भट्ट यांनी मृतदेह ताब्यात घेण्याची तयारी दर्शविली होती. दरम्यान, गुजरातमध्ये राहणारी तिची चुलत बहिण सुलतान फरहद बाबी हिने मृतदेह ताब्यात घेण्यासाठी आपण मंुबईत येत असल्याचे कळविले. रविवारी दुपारी ती मंुबईत दाखल झाली. आवश्यक कागदपत्रांची तपासणी केल्यानंतर फरदीनकडे बाबीचे पाथिर्व सोपविण्यात आले, असे पोलिस उपायुक्त अमिताव गुप्ता यांनी सांगितले. सायंकाळी सांताक्रूझच्या दफनभूमीत आईच्या कबरीशेजारी परवीनचे दफन करण्यात आले.

शवविच्छेदन अहवालात पोलिसांना संशयास्पद असे काही आढळले नाही तसेच तिच्या फ्लॅटमध्येही संशयास्पद काही नव्हते, असे अशी माहिती जुहू पोलिस ठाण्याचे वरिष्ठ पोलिस निरीक्षक श्याम जोशी यांनी दिली. परवीनला मधुमेह होता आणि तिच्या डाव्या पायाला गँगरिनही झाले होते.

 
</text>
</doc>
