<doc>
<docno>999140.cms.txt</docno>
<text>
 
महाराष्ट्र
मुक्तीचे आंदोलन संपलेले नाही
[ Sunday, January 23, 2005  10:54:44 pm]


म. टा. प्रतिनिधी

पुणे : मुक्तीचे आंदोलन अजूनी संपलेले नाही याचे भान सर्वांनी ठेवावे, असे प्रतिपादन न्यायमूतीर् चंदशेखर धर्माधिकारी यांनी केले.

राष्ट्रीय सामाजिक परिषदेतफेर् देण्यात येणारा न्यायमूतीर् म. गो. रानडे पुरस्कार धर्माधिकारी यांना ' वनराई ' चे मोहन धारिया यांच्या हस्ते देण्यात आला. त्यावेळी सत्काराला उत्तर देताना ते बोलत होते. ज्येष्ठ विचारवंत डॉ. मा. पं. मंगुडकर, ज्येष्ठ पत्रकार अरूण टिकेकर यावेळी उपस्थित होते.

सध्याच्या न्यायप्रक्रियेला मनी, मसल आणि मिडीया अशी समांतर शक्ती निर्माण होत असल्याची खंत व्यक्त करून धर्माधिकारी म्हणाले की, गरीबांच्या बाबतीतील संवेदना संपल्या आहेत. व्यसनांचा व्यापार वाढतो आहे. दारुबंदी उठवावी अशी मागणी खुद्द सरकारच करीत आहे. सज्जन निष्क्रिय झाल्याने दुर्जनांची सक्रियता वाढली आहे. त्यामुळेच मुक्तीचे आंदोलन अजूनही संपलेले नाही. या पार्श्वभूमीवर न्यायमूतीर् रानडेंचे समतेचे विचार समजावून सांगण्याची गरज आहे.

न्यायमूर्ती रानडेंना समाजाची नस सापडली होती. त्यांनी सांगितलेला उदारमतवाद परत समजावून सांगण्याची गरज टिकेकर यांनी व्यक्त केली. इतिहासामध्ये ठसा उमटून गेलेल्या व्यक्तिंचे स्मरण करण्याने समाजाला मार्गदर्शन होते. त्यादृष्टीने या कार्यक्रमाचे महत्त्व मोठे असल्याचे धारिया यांनी नमूद केले.

सामाजिक, राजकीय जीवनाला नैतिक अधिष्ठान हवे, या रानडेंच्या विचाराची कधी नव्हे एवढी आज गरज निर्माण झाली असल्याचे मंगुडकर यांनी प्रास्ताविक भाषणात नमूद केले. प्रा. देसाई यांनी सूत्रसंचालन केले.

 
</text>
</doc>
