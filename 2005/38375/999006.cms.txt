<doc>
<docno>999006.cms.txt</docno>
<text>
 
देश-विदेश
सांस्कृतिक मंत्रालयाने तयार केली लोकगीतांची सीडी
[ Sunday, January 23, 2005  08:19:31 pm]


वृत्तसंस्था

नवी दिल्ली : राष्ट्रीय एकात्मतेसाठी भारतातील विविध धर्मांमध्ये, संस्कृतींमध्ये, उत्सवांमध्ये म्हटल्या जाणाऱ्या लोकगीतांचा संग्रह केंदीय सांस्कृतिक मंत्रालयाने नुकताच सीडीबद्ध केला आहे. ' लोकतरंग ' या राष्ट्रीय नृत्य स्पधेर्त राष्ट्रपती एपीजे अब्दुल कलाम या सीडीचे सोमवारी प्रकाशन करणार आहेत.

भारतातील विविध प्रकारचे संगीत लोकांपर्यंत पोहोचावे आणि त्या माध्यमातून त्याचे पुनर्वसन व्हावे या उद्देशाने 14 निवडक गाण्यांचा संग्रह या सीडीत ध्वनिमुदित करण्यात आला आहे. ' स्वरांजली ' असे त्या सीडीचे नाव असून, बंगालची ' भाटीयाली ', आसामचे ' बिहू ', उत्तर प्रदेशचे ' सोहर ', बिहारचे ' कजरी ' आणि पंजाबची ' जुग्नी ' अशी लोकप्रिये गीते त्यात समाविष्ट केलेली आहेत. ही सीडी एकूण 74 मिनिटांची आहे. लोकगीतांना माध्यम उपलब्ध करून देण्याचा सांस्कृतिक मंत्रालयाचा असा हा पहिलाच प्रयत्न आहे.

चित्रपट गीते आणि अल्बमची क्रेझ असणाऱ्या मुलांमध्ये अस्सल भारतील संगीत नक्कीच लोकप्रिय होईल, असा विश्वासही मंत्रालयाला वाटतो. त्यासाठी त्या सीडीची किंमतही अगदी स्वस्त म्हणजे 40 ते 50 रुपये ठेवण्यात आली आहे. त्यामुळे खालच्या थरातल्या लोकांपर्यंत ती पोहोचू शकेल. या सीडीचे कॅसेटमध्येही रूपांतर लवकरच करण्यात येईल, असे मंत्रालयाने सांगितले.

प्रत्येक गाण्याच्या सुरुवातीला त्या गाण्याचे वैशिष्ट्य, त्यामागचा इतिहास किंवा एखादी गोष्ट हिंदी आणि इंग्रजी निवेदनातून सांगण्यात आली आहे. इंग्रजी निवेदन प्रसिद्ध अभिनेते विक्टर बॅनजीर् यांनी केले असून, हिंदी निवेदन वृत्तनिवेदिका शाश्वती गुहा-थाकुर्ता यांनी केले आहे. या सीडीचा प्रयत्न यशस्वी ठरला तर सांस्कृतिक मंत्रालयातफेर् अशा आणखी सीडी उपलब्ध करून देण्यात येतील, असे माहिती आणि प्रसारण मंत्री एस. जयपाल रेड्डी यांनी सांगितले. यामुळे खाजगी संगीत कंपन्यांना मात्र एकप्रकारची स्पर्धा निर्माण झाली आहे.

 
</text>
</doc>
