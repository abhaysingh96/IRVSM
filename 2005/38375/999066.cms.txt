<doc>
<docno>999066.cms.txt</docno>
<text>
 
महामुंबई
सीएसटीचे वैभव 'जपण्या'साठी 15 कोटींची योजना
[ Sunday, January 23, 2005  09:03:52 pm]


म. टा. प्रतिनिधी

मुंबई : जागतिक सांस्कृतिक वारशाचा बहुमान लाभलेल्या छत्रपती शिवाजी टमिर्नसच्या ऐतहासिक वास्तूचे वैभव जतन करण्यासाठी सुमारे 15 कोटी रुपयांची ' जतन योजना ' आखण्यात आली असून त्याचे काम मार्चपासून सुरू होणार आहे. ही वास्तू पर्यटकांना पाहण्यासाठी प्रत्येक शनिवार व रविवारी खुली करण्याचा मानस असून त्याबाबतचा निर्णय लवकरच जाहीर होईल, असे सांगण्यात आले.

मुंबईतील अनेक महत्त्वाच्या घडामोडींची साक्षीदार असलेल्या, व्हिक्टोरियन गॉथिक व भारतीय वास्तुकला शैलीतील 117 वषेर् वयाच्या या दिमाखदार वास्तूच्या काही भागात भिंतीला ओरखडे तर काही ठिकाणी तडे गेले आहेत. या वास्तूवर नागरी सुुविधांच्या सेवेसाठी सांडपाण्याच्या नलिका दिसतात ; तर कुठे एअरकंडिशन्ड संचांमुळे त्या मूळ वास्तूची रयाच जाते.

जागतिक वारसा दर्जा लाभल्यानंतर रेल्वेने वास्तूच्या संरक्षणासाठी कराव्या लागणाऱ्या विविध उपायांच्या आराखड्यासाठी 15 कोटी रुपयांच्या योजनेस तत्वत: मान्यता दिली. त्यानुसार पाच कोटी रुपयांची रक्कमही मंजूर झाली आहे, असे मध्य रेल्वेचे प्रिन्सिपल चीफ इंजिनिअर सी. के. नरसिंहन यांनी सांगितले. उर्वरित दहा कोटींची रक्कम रेल्वेच्या आगामी अर्थसंकल्पातून मिळेल, अशी अपेक्षा आहे. वास्तूच्या दैनंदिन देखभालीच्या कामावर लक्ष ठेवण्यासाठी मध्य रेल्वेचे विभागीय रेल्वे व्यवस्थापक व प्रिन्सिपल चीफ इंजिनिअर यांच्या नेतृत्वाखाली 32 सदस्यांची समिती स्थापन करण्यात आली आहे. वास्तूचे जतन करण्याच्या कामी या क्षेत्रातील तज्ज्ञ संस्थांची मदत घेण्यात येणार असून निविदा मागविण्यात आल्या आहेत.

या वास्तूचे वैभव कायम राहावे, यासाठी करण्यात येणारे काम आंतरराष्ट्रीय दर्जाचे होईल, यावर आमचा कटाक्ष आहे, असे मध्य रेल्वेचे महाव्यवस्थापक एस. बी. घोष दस्तीदार यांनी सांगितले. या कामात अडचणी येऊ नये म्हणून पहिल्या व दुसऱ्या मजल्याच्या व्हरांड्यातील कक्ष अन्यत्र हलविण्यात आले. तसेच, मुख्य प्रवेशद्वाराच्या आतील वाहनांचे गॅरेजही मोडीत काढण्यात आले.

 
</text>
</doc>
