<doc>
<docno>999130.cms.txt</docno>
<text>
 
महाराष्ट्र
नेत्रदानाबद्दल जागृती करण्यासाठी...
[ Sunday, January 23, 2005  10:52:14 pm]


म. टा. प्रतिनिधी

पुणे : मृत्यूनंतर नेत्रदान करण्यामुळे दुसऱ्या अंध व्यक्तीला दृष्टी देता येते! पण आपल्याकडील गैरसमज आणि अंधश्रद्धांमुळे अजूनही हे महान मानवी कार्य करायला फारसे कुणी पुढे सरसावताना दिसत नाहीत. ऐश्वर्या राय आणि नबाब पतौडी यांनी नेत्रदानाचा प्रचार केला, तर उद्योगमहषीर् शंतनुराव किलोर्स्करांनी मरणोत्तर देहदानही केले!

लोकजागृती आणि प्रियजनांचे डोळे मृत्यूनंतर दान करण्यास आवाहन करण्यासाठी प्रशिक्षणाचे काम सध्या रूबी हॉल क्लिनिकने हाती घेतले आहे. तसेच अमेरिकेतील प्रसिद्ध नेत्रतज्ज्ञ डॉ. टी. रॉबर्ट एलांडर यांच्या मार्गदर्शनाखाली डोळ्यातील कॉनिर्या (नेत्रपटलावरील पात्तळ पारदर्शक पापुदा) रोपणाच्या शस्त्रक्रिया अलिकडेच झाल्या.

एक कोटी दहा लाख अंधांना संपूर्ण देशात केवळ 20 हजार नेत्रदान झाले आहे, ही दरी भरून काढण्यासाठी पुण्यातही अनेक संस्था मोठ्या प्रमाणावर प्रयत्न करत आहेत. डोळे काढल्यानंतर मृताचा चेहरा भेसूर दिसतो, पुढच्या जन्मात त्याला अंधत्त्व येते इत्यादी अनेक प्रकारचे गैरसमज आहेत. ते मृतांच्या कुटुंबियांना समजावून सागण्याच काम रूबी हॉलमध्येही चालू आहेत.

राज्यात अशा प्रकारची पहिलीच कार्यशाळा होत असून त्याचे उद्घाटन ग्रॅन्ट मेडिकल फौंडेशनचे व्यवस्थापकीय विश्वस्त डॉ. के. बी. ग्रांट यांच्या हस्ते झाले. पुणे नेत्रतज्ज्ञ संस्थेच्या अध्यक्षा डॉ. वैजयंती देवधर यावेळी उपस्थित होत्या.

रूबी हॉलमधील कार्यशाळेत डॉ. एलांडर हे कॉनिर्या नेत्रभिंगाबाबत सविस्तर माहिती देणार असून भारतातील लहान मुलांमधील अंधत्त्वाच्या समस्येबाबत कोणती उपाययोजना करायला हवी यावर मार्गदर्शनही करणार आहेत. कानिर्या इम्प्लान्ट करण्याची दररोज चार पाच ऑपरेशन होतात. 2000 मध्ये ऑरबिस इंटरनॅशनल संस्थेने आय बँक असोसिएशन ऑफ इंडियाच्या सहकार्याने कॉनिर्या रिन्यूव्हल हॉस्पिटल प्रकल्पही भारतात प्रथमच आणला आहे.

इंटरनॅशनल फेडरेशन ऑफ आय बँकेच्या वैद्यकीय संचालिका डॉ. संगीता वाघ म्हणाल्या की, नेत्रदानासाठी लोकांना कसे तयार करायच यावर सध्या रूबी हॉलमध्ये प्रशिक्षण दिले जात आहे. मरणसन्न आवस्थेतील रुग्णांच्या आप्तांना सुरूवातीला ही कल्पना चटकन मान्य होत नाही. पण हळूहळू त्याचे सामाजिक महत्त्व पटवून दिल्यास ते तयारही होतात! कॉनिर्यातील बिघाडामुळे डोळ्यात फूल पडणे तसेच अधूदृष्टी निर्माण होण्यापर्यंत अनेक दृष्टीदोष निर्माण होऊ शकतात.

जन्मापासून अंधत्त्व येणाऱ्या बालकांचे आपल्याकडील प्रमाण सुमारे दोन हजार आहे. एक प्रकारे आथिर्क भार समजल्या जाणाऱ्या या मुलांवर यशस्वी नेत्ररोपण होऊ शकते, असे डॉ. वाघ म्हणाल्या. मुलांमधील दृष्टीदोष तपासण्यासाठी विविध शाळांमधील शिक्षकांनाच प्रशिक्षित करण्याचे काम सध्या चालू आहे. देशात सध्या 430 आय-बँक असून त्यातील 150 खऱ्या अर्थाने कार्यरत आहेत. रुग्णाची तातडीची गरज उपलब्ध डोळे आणि त्यातील समायोजन करण्याचे काम करावे लागते.

कॉनिर्या ऑपरेशनमध्ये आपल्याकडे त्याचे जतन जास्तीत जास्त 72 तासांपर्यंत करता येते, तर अमेरिकेत आठ ते दहा दिवसांपर्यंत. गरजेनुसार तीन आठवड्यापर्यंतही कॉनिर्या आहे त्या स्थितीत ठेवता येतो.

 
</text>
</doc>
