<doc>
<docno>998898.cms.txt</docno>
<text>
 
महाराष्ट्र
जमीन विक्री व्यवहारावर जिल्हाधिकाऱ्यांचा आक्षेप
[ Sunday, January 23, 2005  06:05:57 pm]


मुंबई टाइम्स टीम

वसई : जिल्हा परिषदेच्या माध्यमातून ग्रामपंचायतीच्या हद्दीत झालेल्या सरकारी जमीन विक्री व्यवहारावर ताशेरे उडवत जिल्हाधिकाऱ्यांनी त्या जमिनीची किंमत बाजारभावाप्रमाणे व्याजासहित वसूल करण्याचे आदेश दिले आहेत. त्याचबरोबर भविष्यात या जमिनीच्या खरेदी-विक्री प्रकरणासाठीही अटी लादल्या आहेत.

वसईतील वालीव ग्रामपंचायत हद्दीतील स. नं. 14 मधील सव्वातीन एकर जमीन सरकारने ग्रामपंचायतीकडे गुरचरण म्हणून जमा केली होती. तसंच जिल्हाधिकाऱ्यांच्या परवानगीशिवाय या जमिनीची विक्री अथवा भाडेभट्टीवर देण्यास मनाई करण्यात आली होती. तरीही जिल्हा परिषदेच्या मुख्य कार्यकारी अधिकाऱ्यांनी बॅसीन ड्रग्ज अॅण्ड फार्मास्युटीकल कंपनीला विकण्याची परवानगी दिली होती. तसंच विक्री करताना कंपनीकडून अनजिर्त रक्कम आकारण्यात आली नव्हती. तसंच मंजुरी आदेशात योग्य त्या शतीर् घालून परवानगी दिली गेली नव्हती, असा ठपका जिल्हाधिकाऱ्यांनी ठेऊन या व्यवहाराबाबत संशय व्यक्त केला होता.

गेल्या वर्षी ही जमीन बॅसीन फार्मास्युटीकलने वरुण कॉण्टीनेण्टल लिमिटेड या कंपनीला 3 कोटी 24 लाख रुपयांना विकली. त्याच्या हस्तांतरणासाठी जिल्हाधिकाऱ्यांकडे परवानगी घेण्यासाठी दावा दाखल केल्यानंतर हा प्रकार उघडकीस आला आहे. करोडो रुपयांची किंमत असलेल्या सरकारी जमिनीचा व्यवहार करताना जिल्हा परिषदेने अनजिर्त रक्कम आकारली नाही आणि कोणत्याही अटी अथवा शतीर् ठेवण्यात न आल्याचा ठपका जिल्हाधिकाऱ्यांनी ठेवला आहे.

आता वरुण कॉण्टीनेण्टलकडून हस्तांतरणापूवीर् 20 लाख ताबडतोब जमा करण्याचे आदेश जिल्हाधिकाऱ्यांनी दिले आहेत. त्याचबरोबर या जमिनीची किंमत ठाणे नगररचना विभागाचे सहाय्यक संचालकांकडून ठरवून त्याप्रमाणे रक्कम बॅसिन फार्मास्युटीकल्सकडून वसूल करण्याचे आदेशही जिल्हाधिकाऱ्यांनी दिले आहेत. जमिनीची मूळ किंमत वसूल झाल्यानंतरच हस्तांतरणाचा व्यवहार कायदेशीर होणार आहे.

तसंच नव्या शतीर्नुसार अटी लादल्या जाणार आहेत. नव्या व्यवहारात जमीन मंजुरीच्या मूळ आदेशातील अथवा नव्या आदेशातील शतीर्ंचा भंग झाल्यास ही जमीन आणि त्यावरील इमारती बांधकामासह सरकार जमा करण्यात येतील अशी सक्त ताकीद जिल्हाधिकाऱ्यांनी आदेशात दिली आहे. त्यामुळे सरकारला जमिनीची सर्वच्या सर्व किंमत मिळणार आहे.

 
</text>
</doc>
