<doc>
<docno>999118.cms.txt</docno>
<text>
 
क्रीडा
क्रीडा पुरस्कारांबाबत काळजी घ्यायलाच हवी!
[ Sunday, January 23, 2005  10:44:05 pm]


चंदशेखर संत

शिवजयंती जवळ आली की चर्चा सुरू होते ती शिवछत्रपती, दादोजी कोंडदेव आणि नव्याने सुरू झालेल्या जीवन गौरव पुरस्कारांची. शिवछत्रपती पुरस्कारांच्या कार्यर्कत्यांसाठी असणाऱ्या पुरस्कारांबाबत कोणतेही ठोस निकष नसल्याने त्यांची चर्चा नेहमी होत असतेच. पण शिवछत्रपतींचे गुरुवर्य दादोजी कोंडदेव यांच्या नावाने देण्यात येणाऱ्या पुरस्कारांबाबतही वाद निर्माण झाल्याचे चित्र यापूवीर् अनेकदा दिसून आलेले आहे. यातील गैरप्रकार टाळण्यासाठी पावले टाकली गेल्याचे काही दिसत नाही.

दादोजी कोंडदेव पुरस्कारांसाठी इच्छुक प्रशिक्षक आपल्या खेळाडू चेल्यांच्या नावांची यादी सादर करतात आणि हे खेळाडू चेले तशा आशयांची पत्रेही देत असतात. वरवर पाहता हे सारे ठीकच वाटते. पण यातच मेख दडलेली असते. बरेच वेळा खेळाडू दरवषीर् नव्या इच्छुकाला सह्या देताना दिसतात. शिवाजी महाराजांना घडवणारे एकच दादोजी कोंडदेव. पण आपल्या राज्य शासनाच्या वतीने गौरवण्यात येणाऱ्या पुरस्कारांबाबतचे चित्र मात्र अगदीच निराळे. आपल्या एका आधुनिक शिवाजीचे अनेक दादोजी कोंडदेव आणि तेही प्रत्येक वषीर् बदलणारे. त्यामुळे आदल्या वषीर् क्ष व्यक्ती आपले गुरु असल्याचे पत्र देणारे खेळाडू पुढच्या वषीर् य व्यक्ति आपले गुरु असल्याचे प्रशस्तीपत्र देतात आणि त्यातूनच मग गैरप्रकार घडत असतात. खेळाडूंच्या आधीच्या वर्षांची यादी जर तपासण्यात आली तर हा प्रकार आपोआप उघडकीस येऊ शकेल. मात्र तसे काही होताना दिसत नाही. त्यामुळेच असा गैरप्रकार सर्रास चालूच आहे. याबाबत खेळाडूंना जरब बसण्यासाठी काहीतरी करायला हवे. निदान अशा गैरप्रकारांना आळा कसा बसेल याचा तरी विचार व्हायला हवा.

शिव छत्रपती पुरस्कार काय किंवा दादोजी कोंडदेव पुरस्कार काय हे पुरस्कार वादातीत असायला हवेत अशी सर्वसामान्य क्रीडाप्रेमीची अपेक्षा असली तरी प्रत्यक्षात घडते मात्र उलटेच. हा नेहमीचा कटु अनुभव निदान यावषीर् तरी येऊ नये आणि यासाठी आवश्यक ती काळजी घ्यायला हवी हीच अपेक्षा. आता लवकरच जाहीर होणाऱ्या या पुरस्कारांबाबत तरी काही गोलमाल होणार नाही याची काळजी ही घ्यायलाच हवी.

त्या त्या खेळात राबणाऱ्या, झटणाऱ्या व्यक्तिंनाच असे पुरस्कार मिळायला हवे. शिवछत्रपती, दादोजी कोंडदेव पुरस्कारांची शान राखायला हवी. पुरस्कारांची यादी पत्रकार परिषद न घेता कोणालातरी द्यायची वृत्तीही बदलायला हवी. कारण ही यादी एकाचवेळी सर्व वृत्तपत्रात येणेच श्ाेयस्कर असते. क्रीडामंत्र्यांनी याची दखल घायलाच हवी.

 
</text>
</doc>
