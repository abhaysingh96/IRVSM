<doc>
<docno>999133.cms.txt</docno>
<text>
 
महाराष्ट्र
वाहन सुरक्षिततेच्या चाचण्या देशभरात घेतल्या जाणार
[ Sunday, January 23, 2005  10:53:00 pm]


विवेक सबनीस

पुणे : रस्त्यावरील अपघातांमध्ये देशात दर सहा मिनिटाला एक मृत्यू होतो. त्यामुळेच वाहनांमुळे होणाऱ्या हवा प्रदूषणाबरोबरच सुरक्षिततेविषयी विशेष चाचण्याही घेण्यात येणार आहेत, असे आश्वासन केंदीय रस्ते वाहतूक अणि महामार्ग विभागाचे सचिव धीरेंद कुमार यांनी दिले.

automotive रिसर्च असोसिएशन ऑफ इंडिया (एआरएआय) आणि एसआयईइंडियातफेर् चार दिवस आयोजित केलेल्या ' सियाट 2005' च्या समारोपप्रसंगी त्यांनी हे धोरण जाहीर केले. यावेळी एआरएआयचे संचालक डॉ. बलराज भानोत, अध्यक्ष डॉ. व्ही. सुमंत्रन, मारूती उद्योगाचे उपाध्यक्ष जगदीश खट्टर इत्यादी मान्यवर उपस्थित होते. धीरेंद कुमार यांच्या हस्ते एआरएआयमधील एमिशन सटिर्फिकेशन देणाऱ्या नियोजित इमारतीच्या पायाभरणीचा, तर नियोजित वाहन इंजिन विकास प्रयोगशाळेचा पायाभरणीचा दगड कट्टर यांच्या हस्ते बसवण्यात आला.

महामार्गावरील सुरक्षिततेत वाढ होण्यासाठी अवजड वाहनांमधील ब्रेक लावण्यासाठी असणारी यंत्रणा, तसेच वाहनांच्या हेड लॅम्पच्या दिव्यांबाबतही कसून तपासणी केली जाईल, असे धीरेंद कुमार यांनी सांगितले. ते म्हणाले की, जड समाना नेणाऱ्या ट्रकच्या हेड लॅम्पचा प्रकाश रस्त्यावर न पडता तो समोरुन येणाऱ्या वाहनचालकाच्या डोळ्यावर पडतो. अशावेळी त्या ट्रकमधील जड मालामुळे दिव्याच्या प्रकाशाची दिशा बदलणार नाही ना, याची कसून तपासणी केली जाईल. यासाठी एक विशेष आदेशही जारी करण्यात आला आहे.

याशिवाय पर्यावरणाला अनुकूल असणारी विजेवर चालणाऱ्या वाहनांची इलेक्ट्रीक यंत्रणाही कसून तपासण्यात येणार आहे. त्यामध्ये नवीन निघालेल्या रेवा कंपनीसारख्या छोट्या आकारातील मोटारी, तसेच बजाज ऑटोन काढलेल्या तिनचाली इकोफ्रेंडली ऑटोरिक्षा यांचा समावेश असेल असे धीरेंद कुमार यांनी सांगितले.

महाराष्ट्रात हेल्मेट सक्ती होत असल्याच्या पार्श्वभूमीवर एआरएआयमध्ये सध्या विविध हेल्मेट तयार करणाऱ्या कंपनीच्या हेल्मेट्सची तपासणी केली जात आहे. सियाट 2005 च्या परिसंवादांमधून वाहनातील तांत्रिक सुधारणेतून वाहनसुरक्षा यावर प्रामुख्याने विचार करण्यात आला.

 
</text>
</doc>
