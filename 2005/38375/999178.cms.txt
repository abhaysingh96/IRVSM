<doc>
<docno>999178.cms.txt</docno>
<text>
 
महामुंबई
'संस्थांसाठीच्या नाट्यप्रयोगांना जास्त भाडे आकारण्यात गैर काय?'
[ Sunday, January 23, 2005  11:16:53 pm]


म. टा. सांस्कृतिक प्रतिनिधी

मुंबई : ' प्रबोधनकार ठाकरे नाट्यगृहाच्या तारखा वाटपात घोळ ?' या 18 जानेवारी रोजी म. टा. मध्ये प्रसिध्द झालेल्या बातमीतील आपल्या उल्लेखाबाबत ' नादब्रह्मा ' आणि ' सेतू को ऑपरेटिव्ह क्रेडिट सोसायटी ' या संस्थांनी खुलासा केला असून आपण नाट्य निर्मात्यांच्याच दराने कार्यक्रमाची तिकीट विक्री करीत असल्याचे म्हटले आहे. मात्र नाट्यगृहाचे नाट्यसंस्थांपेक्षा चारपट ज्यादा भाडे भरणाऱ्या संस्थांनी रु. 200 व रु. 300 देणगी मूल्य म्हणून घेतले तर त्यात गैर काय, असा सवाल ' नादब्रह्मा ' च्या पदाधिकाऱ्यांनी केला आहे.

नाट्यसंस्था मंदीच्या खाईत गोते खात असल्या तरी बॅंकेच्या मुदतीच्या ठेवीवरील व्याजदर कमी झाल्याने विश्वस्त संस्थांनाही नाट्यगृहाची भाडेवाढ गतेर्तच लोटते आहे, असे ' नादब्रह्मा ' च्या खुलाशात म्हटले आहे. डी. एम. सी. मिटींगमध्ये तारखा वाटपाबाबतचे धोरण ठरत असते. हे धोरण ठरवताना नाट्यसंस्थांबरोबरच विश्वस्त संस्थांनाही डी. एम. सी. ने विश्वासात घेतले पाहिजे, अशी मागणी करून, विश्वस्त संस्थांवर अन्याय झाल्यासत्या स्वस्थ बसतील असे मानू नये, असाही इशारा दिला आहे.

वर्षातून एकदाच आणि तेही सकाळच्या सत्रात वाषिर्क स्नेहसंमेलन आयोजित करणाऱ्या आपल्या संस्थेला मराठी नाट्य व्यावसायिक संघाने लक्ष्य करण्याआधी संस्थेकडे विचारणा केली असती तर अनेक गैरसमज टळले असते, असे ' सेतू को ऑप. क्रे. सोसायटी ' च्या खुलाशात म्हटले आहे.

 
</text>
</doc>
