<doc>
<docno>998925.cms.txt</docno>
<text>
 
लेख
बाकी कुछ बचा तो...
[ Sunday, January 23, 2005  06:52:57 pm]


महिन्याभराने केंदीय अर्थसंकल्प मांडला जाईल. अर्थमंत्री चिदंबरम यांनी अर्थ-संकल्पपूर्व विचारविनिमय बैठकांना प्रारंभ केला आहे. नियोजन आयोगाच्या मॉन्टेकसिंग अहलुवालियांनी, कठोर उपाययोजनांच्या अंमलबजावणीचा आग्रह धरला आहे. याखेरीज पंतप्रधान आंतरराष्ट्रीय कीतीर्चे अर्थतज्ज्ञ आहेत, तरीही महागाई वाढते आहे.

महागाई वाढते आहे...वाढतच चालली आहे. दक्षिणेतल्या त्सुनामी लाटा ओसरल्या, आता देशभरातल्या सामान्यजनांना महागाईच्या आक्रमणाने वेढले आहे. साखर, गूळ, तेल, किराणा, भाजीपाला यासारख्या जीवनावश्यक वस्तूंचे बाजारभाव कडाडले आहेत. पेट्रोल, डिझेल उतरायला तयार नाही, त्याचा परिणाम तमाम वस्तूंवर होतोच आहे. स्टील, सिमेंट अन् प्लॅस्टिकही महागले आहे. प्रत्येक भाववाढीची कारणे भिन्न आहेत, मात्र त्याच्या दाहक झळा, केंद सरकारला प्रिय असलेल्या आम आदमीला सोसाव्या लागत आहेत.

साखरेच्या कृत्रिम भाववाढीला नियंत्रणमुक्त वायदेबाजारातील उलाढालीची तेजी भोवली आहे. तेलबियांचे उत्पादन कमी झाल्याचा परिणाम खाद्यतेलाच्या भाववाढीवर आहे. सेवाकर विरोधी व्यापारी संपाचे दबावतंत्र मुंबई- कोकणातल्या किराणा मालाच्या भाववाढीला कारणीभूत ठरले, तर मागणी अधिक अन् पुरवठा कमीचा सिद्घांत स्टील, सिमेंट अन् प्लॅस्टिकला लागू झाला आहे. महागाईला नियंत्रण घालण्याचे सरकारी प्रयत्न फोल ठरले आहेत.

महिन्याभराने केंदीय अर्थसंकल्प मांडला जाईल. अर्थमंत्री चिदंबरम यांनी अर्थ-संकल्पपूर्व विचारविनिमय बैठकांना प्रारंभ केला आहे. नियोजन आयोगाच्या मॉन्टेकसिंग अहलुवालियांनी, कठोर उपाययोजनांच्या अंमलबजावणीचा आग्रह धरला आहे. याखेरीज पंतप्रधान आंतरराष्ट्रीय कीतीर्चे अर्थतज्ज्ञ आहेत, तरीही महागाई वाढते आहे.

तीन वर्षांपूवीर् देशात साखरेचा साठा कुठे ठेवावा, असा कारखान्यांपुढे प्रश्न होता. साठेबाजीवरील तमाम नियंत्रणे त्या वेळी उठवण्यात आली अन् वायदेबाजाराचे मध्यवतीर् केंद, नॅशनल कमॉडिटी अॅण्ड डेरिव्हेटिव्ह एक्सचेंजच्या (एनसीडेक्स) सूचीत साखरेचा समावेश झाला. देशात दरवषीर् 180 लाख टन साखर खपते. कारखान्यांकडे 85 लाख टनांचा मागील साठा शिल्लक असल्याचे सरकारचे म्हणणे आहे. अपुऱ्या उसामुळे गतवषीर् 140 लक्ष टन साखरेचे उत्पादन झाले तर यंदा 120 लक्ष टन उत्पादन अपेक्षित आहे. मागणी पुरवठ्याचे तंत्र सुरळीत चालले असते, तर भाववाढीचे कारण नव्हते. मात्र कमी उत्पादनाचा फायदा साठेबाजांनी उचलला अन् डिसेंबरात वायदेबाजारात अचानक तेजी आली. कोट्यवधींची उलाढाल झाली. परिणामी खुल्या बाजारपेठेत कृत्रिम टंचाई निर्माण करून भाववाढ घडवली गेली. साखरेचे भाव 23 रुपयांपर्यंत पोचल्यावर सरकार जागे झाले.

कृषीमंत्री शरद पवारांनी पहिल्या तिमाहीसाठीच्या 40 लक्ष 50 हजार टनांच्या कोट्यात, आणखी 4 लाख टनांची वाढ केली. दर महिन्याचा कोटा प्रत्येक कारखान्याने खुल्या बाजारपेठेत वेळेवर न विकल्यास, महिनाअखेर त्याचे लेव्ही साखरेत रूपांतर होईल, असा निर्णय घेतला. एक्झिम पॉलिसीनुसार कारखान्यांना कच्च्या ( खांडसरी) साखरेच्या आयातीची परवानगी देण्याबरोबरच, प्रक्रिया केलेल्या साखरेच्या पुननिर्र्यातीचा कालावधी 24 ऐवजी 36 महिने करण्यात आला. या तीन निर्णयांच्या अंमलबजावणीनंतरही भाववाढ खाली न आल्यास, नाईलाजाने सरकारला साखर आयात करावी लागेल, असेही पवारांनी स्पष्ट केले. सरकारी प्रयत्नांमुळे क्विंटलमागे दीडशे रुपये भाव उतरले. बाजारात आलेली अतिरिक्त चार लाख टन साखर खरेदी कोणी करावी, यावर जसे बंधन नाही, त्याचप्रमाणे साठेबाजीवरही सरकारचे नियंत्रण नाही. त्यामुळे साखरेचे भाव पुन्हा वाढणारच नाहीत, याची खात्री पवारही देऊ शकणार नाहीत. गरज पडल्यास साखरेची आयात करायला निघालेले सरकार, वायदेबाजारात साखरेला बंदी घालण्याचा सोपा उपाय का करीत नाही ? साठेबाजीवर नियंत्रण घालण्यासाठी शिवसेनेचे आमदार कन्हैयालाल गिडवानींनी प्रत्येक तालुकास्तरावर 250 क्विंटल, जिल्हा- स्तरावर 500, महानगरात 1000 तर साखर उत्पादक नसलेल्या पश्चिम बंगाल-सारख्या राज्यात 2000 क्विंटलपेक्षा अधिक साठा करण्यास बंदी घालण्याची अन् मंजूर साठा प्राप्त झाल्यापासून सात दिवसांत त्याच्या विक्रीचे बंधन घालण्याची मागणी पवारांकडे केली. सरकार या सूचनांचा विचार का करीत नाही, याचे कोडे अद्याप उलगडलेले नाही. जाणकारांनी दिलेल्या माहितीनुसार भारत, पाकिस्तान, बांगलादेश व नेपाळमध्ये साखरेच्या मागणी व पुरवठ्याचे प्रमाण सध्या व्यस्त आहे. आंतरराष्ट्रीय बाजार-पेठेतही कच्च्या साखरेच्या भावात तीन महिन्यांत 40 डॉलर्सची वृद्घी झाली आहे. साखर कारखान्यांनाच खांडसरी 16 रुपये प्रतिकिलोने मिळते आहे. प्रक्रिया करून शुद्घ साखरेत त्याचे रूपांतर करण्यास दोन रुपये प्रतिकिलो खर्च येतो. अशा वेळी 20 रुपयांच्या आत साखर स्थिर कशी होणार ?

खाद्यतेल 44 रुपयांवरून 64 रुपयांवर पोचल्यावर देशात तेलबिया आयात करण्याची भाषा सुरू झाली. तेलबियांचे उत्पादन कमी का झाले, त्यावर उपाययोजना काय, याविषयी कोणी बोलत नाही. नव्या मुंबईत सेवाकराच्या विरोधात धान्य व्यापाऱ्यांनी केलेल्या बेमुदत संपामुळे मुंबईत किराणा मालाच्या भावात 25 ते 30 टक्क्यांनी वाढ झाली. या आंदोलनाशी सुतराम संबंध नसलेल्या भाजीपाल्याचे भावही दरम्यान भडकले. कराडमध्ये गूळ पडून राहिल्याने त्याची अन्यत्र भाववाढ झाली. हे सारे प्रश्न कृषीमंत्री पवारांनीच सोडवावेत, अशी संबंधितांची अपेक्षा असते. सामान्य ग्राहक मात्र हवालदिल आहे. गतवषीर्ची भाववाढ मुख्यत्वे आंतरराष्ट्रीय बाजारातल्या कच्च्या तेलाच्या किमती वाढल्यामुळे झाली होती. सामान्य- जनांनी अशावेळी सरकारी हस्तक्षेपाची अपेक्षा केली तर ती रास्तच आहे.

जीवनावश्यक वस्तूंखेरीज बाजारपेठेत स्टील, सिमेंट अन् प्लॅस्टिकच्या भावाची घोडदौड झाली. स्टील 14 हजार रुपये टनावरून 27 हजार रुपयांवर गेले. सिमेंट गोणीमागे 30 ते 35 रुपयांनी वाढले. प्लॅस्टिकच्या भावात 25 ते 30 टक्क्यांची तेजी आली. दरम्यान कोळशाचे भावही 16 ते 17 टक्क्यांनी वाढले. बीजिंगमध्ये 2008 सालच्या ऑलिंपिकसाठी प्रचंड बांधकामे सुरू आहेत. चीनने त्यासाठी मोठ्या प्रमाणात स्टील अन् सिमेंटची खरेदी भारतातून सुरू केली. कमी व्याजदराने कर्ज उपलब्ध झाल्याने, देशभर गृहबांधणीच्या व्यवसायातही अचानक तेजी आली. याखेरीज नवे राष्ट्रीय महामार्ग, पंतप्रधान ग्रामसडक योजना अन् बीओटी तत्त्वावर उभारल्या जाणाऱ्या प्रकल्पांची कामे वेगाने सुरू आहेत. साहजिकच सिमेंट अन् स्टीलची मागणी वाढली. रेल्वेच्या मालवाहतुकीचे भाडेही वाढलेले आहेच. याचा एकत्रित परिणाम भाववाढीत झाला. बांधकाम खर्चात 10 टक्क्यांनी वाढ होण्याची चिन्हे दिसत आहेत. गेल्या चार वर्षांत प्लॅस्टिकचे दर 30 ते 35 टक्क्यांनी वाढले. फ्रीज, कार, सायकल, मोटारसायकलच्या उत्पादनांमध्ये मुख्यत्वे स्टील अन् प्लॅस्टिकचा वापर होतो. अपरिहार्यपणे या वस्तूंचेही भाव वाढणारच आहेत. अर्थमंत्री चिदंबरम यांनी आगामी अर्थसंकल्पात कितीही जादूचे प्रयोग केले तरी अर्थसंकल्पापूवीर्च झालेली भाववाढ टाळता येणे अशक्य आहे.

जपान अन् जर्मनी वगळता फारच थोडे देश असे आहेत की जे महागाई रोखण्यात आजवर यशस्वी झाले आहेत. प्रत्येक देश आपला विकासदर वाढवण्याचा प्रयत्न करीतच असतो. अर्थशास्त्राच्या दृष्टीने विकासाचे महागाईशी कोणतेही नाते नाही. महागाईचा विकासावर दुष्परिणाम होतोच असेही नाही. असलेच तर महागाई अन् विकास हे परस्परांचे सहप्रवासी आहेत. स्वप्नांकित भारताचे पूर्ण विकसित देशात रूपांतर झाले तरी महागाई थांबेल हे खरे नाही. महागाई वाढू नये, यासाठी केंद सरकार प्रयत्न करीतच नाही, असे म्हणता येणार नाही, मात्र महागाईला रोखण्याचे कोणतेही विशिष्ट सूत्र नाही. वेळोवेळी येणाऱ्या या अपरिहार्य आपत्तीवर तात्कालिक उपाय- योजनांनीच मात करावी लागते. सामान्य जनतेला अर्थशास्त्रीय सिद्धांतात रस नाही. महागाईपासून स्वत:चा बचाव करण्यासाठी, त्याला सरकारच्याच जागरुकतेची अपेक्षा आहे.

सुरेश भटेवरा

 
</text>
</doc>
