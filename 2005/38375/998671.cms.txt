<doc>
<docno>998671.cms.txt</docno>
<text>
 
महामुंबई
कांदिवलीचा भूखंड एमसीएला स्टेडिअमला देण्याचा प्रस्ताव मंजूर
[ Sunday, January 23, 2005  12:01:10 am]


म. टा. प्रतिनिधी

मुंबई : कांदिवली येथील क्रीडांगणासाठी आरक्षित भूखंड शरद पवार अध्यक्ष असलेल्या मुंबई क्रिकेट असोसिएशनला स्टेडिअमसाठी देण्याचा बहुचचिर्त प्रस्ताव गुरुवारी मुंबई महापालिकेच्या सभागृहात कोणताही विरोध व चर्चा न होता एकमताने मंजूर झाला.

काँग्रेसचे नेते राजहंस सिंह व समीर देसाई यांनी या प्रस्तावास पालिका सभागृहात उघडउघड विरोध केल्याने काँग्रेस-राष्ट्रवादीतील पेल्यातील वादळ चव्हाट्यावर आले होते.

पालिकेने क्रीडांगणासाठी आरक्षित भूखंड कोणत्याही संस्थेस विकासाकरिता देण्यापूवीर् सरसकट अशी नियमावली बनविण्यापूवीर् केवळ मुंबई क्रिकेट असोसिएशनला अपवाद का करण्यात आला, असा सवाल त्यावेळी या सदस्यांनी केला होता.

शिवाय एमसीएने स्टेडिअमच्या जागेवर पीच बनविणे सुरू केल्याने घुसखोरी केली आहे व त्याबद्दल त्यांच्यावर एमपीडीए कायद्याखाली कारवाई का करण्यात येऊ नये, असा खडा सवालच राजहंस सिंह यांनी विचारला होता.

त्यामुळे राजहंस सिंह अडचणीत आले. त्यांच्या कार्यालयावर राष्ट्रवादी काँग्रेसच्या काही स्थानिक नेत्यांनी हल्लाही केला होता. मात्र गेल्या काही दिवसात हे प्रकरण निवळले. त्यामुळे काँग्रेसचे सर्व आरोप- प्रत्यारोप मागे पडले.

आश्चर्य म्हणजे शिवसेना-भाजपला हा प्रस्ताव मंजूर करण्याचे फार पूवीर्पासूनच पटले होते. गुरुवारी कोणतीही चर्चा व अर्थातच विरोध न होता हा प्रस्ताव मंजूर होऊन गेला.

 
</text>
</doc>
