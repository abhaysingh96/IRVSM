<doc>
<docno>999013.cms.txt</docno>
<text>
 
महाराष्ट्र
...मंत्र्यांमध्ये मतमतांतर?
[ Sunday, January 23, 2005  08:22:58 pm]


ताराचंद म्हस्के

शिर्डी : कोयना वीज प्रकल्प बंद ठेवून आपल्याला पाणी द्यावे, या आंध्र प्रदेश सरकारच्या मागणीवर महाराष्ट्राच्या मंत्रिमंडळात दोन भिन्न मतप्रवाह असल्याचे रविवारी उघड झाले. वीज प्रकल्प बंद ठेवणे शक्य नाही, त्यामुळे पाण्यासंदर्भात आंध्रने अव्यवहार्य सल्ला देऊ नये, अशा शब्दांत श्रीरामपूरमध्ये अर्थमंत्री जयंत पाटील यांनी आंध्रच्या मागणीला विरोध दर्शवला, तर संगमनेर तालुक्याच्या दौऱ्यावर असलेले ऊर्जामंत्री दिलीप वळसे पाटील यांनी, यावर अद्याप काहीच चर्चा झाली नाही , ' नो कॉमेन्ट्स ' म्हणून अधिक काही बोलायचे टाळले. रविवारी, एकाच दिवशी अहमदनगर जिल्ह्याच्या दौऱ्यावर आलेले अर्थमंत्री जयंत पाटील आणि ऊर्जामंत्री दिलीप वळसे पाटील यांनी वेगवगळी मते व्यक्त केली.

कोयना वीजप्रकल्प बंद ठेवून त्यातून उपलब्ध होणारे 40 टीएमसी पाणी आंध्र प्रदेशात उपलब्ध करून द्यावे, वाटल्यास यामुळे होणाऱ्या नुकसानाची भरपाई आंध्र सरकार महाराष्ट्राला देईल, असे आंध्रप्रदेशातील काँग्रेस सरकारनेे दोनच दिवसांपूवीर् केली आहे. यासंदर्भात राज्याचे अर्थमंत्री जयंत पाटील यांना श्रीरामपुरात विचारले असता, त्यांनी तत्काळ याला विरोध असल्याचे सांगितले. कोयना प्रकल्पात वीज निमिर्तीसाठी कमी खर्च येतो शिवाय मोठ्या प्रमाणात विजेची निमिर्ती केली जाते. त्यामुळे वीज निमिर्ती प्रकल्प बंद करणे शक्य नाही. कोयना प्रकल्पाचे पाणी व वीजे बाबत लवादाने काही बंधने टाकली आहेत. त्या निर्णयाला डावलून वेगळे काही करता येणे शक्य नाही. वीज प्रकल्प बंद ठेवल्यानंतर येणाऱ्या नुकसान भरपाई महाराष्ट्राला देण्याची भाषा आंध्र सरकार करत असेल तर अशी भरपाई देण्याची आथिर्क कुवत त्या राज्याकडे आहे का ? असा टोलाही अर्थमंत्र्यांनी आंध्र सरकारला लगावला.

मात्र ऊर्जामंत्री असलेले दिलीप वळसे पाटील यांनी या विषयी बोलण्याचे टाळले. कोयना वीज प्रकल्प बंद ठेवून आम्हाला पाणी सोडावे ही आंध्र सरकारची मागणी फेटाळणार का ? असे विचारता ते म्हणाले, यावर अद्याप चर्चा झालेली नाही. त्यामुळे आंध्रची मागणी फेटाळणे किंवा धुडकावणे असे लगेचच सांगणे योग्य नाही. अर्थ व उर्जा या दोन महत्वपूर्ण खात्याच्या कॅबेनेट मंत्र्यांनी कोयना प्रकल्पाच्या पाण्याविषयी वेगवेगळी मते मांडली हे विशेष.

 
</text>
</doc>
