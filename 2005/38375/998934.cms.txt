<doc>
<docno>998934.cms.txt</docno>
<text>
 
लेख
'अबकड'चा संगीत महोत्सव
[ Sunday, January 23, 2005  07:08:53 pm]


सांगलीच्या अ ब क ड कल्चरल ग्रुपतफेर् 17 ते 20 जानेवारीपर्यंत आयोजित करण्यात आलेला 13 वा मास्टर दीनानाथ मंगेशकर संगीत महोत्सव चांगलाच रंगला, पण कडाक्याच्या थंडीचा परिणाम मात्र रसिकांच्या उपस्थितीवर कांहीसा झालेला दिसून आला.

या संगीत महोत्सवाचा शुभारंभ ' श्रीनिवास खळे संगीत रजनी ' ने झाला. संस्थेचे मार्गदर्शक अर्थमंत्री जयंत पाटील यांच्या हस्ते ज्येष्ठ संगीत दिग्दर्शक श्रीनिवास खळे याना मानपत्र देण्यात येऊन त्यांचा सत्कार करण्यात आला. मंगेश पाडगांवकर यांनी संगीत दिग्दर्शक म्हणून खळे यांचे मोठेपण नेमके कशात दडले आहे, हे विस्ताराने सांगितले. खासदार श्रीनिवास पाटील यांनीही खळेंच्या संगीताची कांही वैशिष्ट्ये सांगितली. खळे यांनी मात्र फारसे न बोलता यावेळी या सत्काराबद्दल कृतज्ञता व्यक्त केली. ख्यातनाम बासरी वादक पन्नालाल घोष यांचे शिष्य, सांगलीचे सुपुत्र प्रसिध्द बासरी वादक हरिश्चंद कोकरे यांचाही यावेळी सत्कार झाला.

या रजनीची सुरूवातच ' गर्जा महाराष्ट्र माझा.. ' या देशभक्तीपर गीताने झाली. निवेदक होते राहुल सोलापूरकर. त्यांनी खळे यांच्या एकूणच संगीत प्रवासाचा जणू धावता आढावा घेतला. अतुल पटवर्धन निमिर्त या रजनीत अजित परब, अमृता खाडीलकर-नातू, योगीता गोडबोले, अर्चना फाटक यांनी स्वरसाथ केली. सध्याच्या रिमिक्सच्या धांगडधिंग्यात- 50 वर्षाहून अधिक काळ मराठी रसिकांची अभिरूची वृद्धींगत करणाऱ्या खळेंनी संगीतबध्द केलेली अवीट गोडीची ही जुनी गाणी कानावर पडल्याने रसिक वर्ग आनंदून गेला नाही तरच नवल.

दुसरा दिवस गाजला तो राहुल शर्मा यांचे संतूरवादन, भवानीशंकर यांचे पखवाजवादन आणि आदित्य कल्याणपूरकर यांचा तबला... यांच्यातील जुगलबंदीने. ही जुगलबंदी एवढी रंगली कीं थंडीचाही रसिकांना विसर पडला.

तिसऱ्या दिवशी संजीव अभ्यंकरांच्या अभंगांनी रसिकांची मने जिंकली. त्यांनी पेश केलेल्या विविध रागांतील चिजा, अभंग रसिकांना चांगलेच भावले. त्यांनी ' सखी ये री ' ही चीज सदर करून आपल्या मैफलीची सुरूवात केली, ज्याला रसिकांनी भरभरून दाद दिली. त्यांना हामोर्नियमची साथ सांगलीच्या मिलिंद कुलकणीर् यांनी, तर तबला साथ मिलिंद पोटे, अरूण गवई यांनी केली. तानपुरा साथ मश्चिदभाई सतारमेकर यांनी केली.

चौथ्या दिवशी प्रसिध्द पार्श्वगायक सुदेश भोसले यांच्या संगीत रजनी कार्यक्रमाने रसिकांची सर्वात जास्त गदीर् खेचली. सुदेश भोसले यांच्या ग्रुपमधील टी.व्ही.स्टार माधव मोघे यांनी आपल्या अनेक विनोदानी रसिकांना पोटभरून हसवून सोडले. उत्पलदत्त यांची त्यांनी केलेली नक्कल तर रसिकांची उत्स्फूर्त दाद मिळवून गेली. यावेळी संस्थेतफेर् अर्थमंत्री जयंत पाटील यांनी सुदेश भोसले यांचा सत्कार केला.

संस्थेचे अध्यक्ष शरद मगदुम आणि त्यांचे सर्व सहकारी यांच्या अविश्रांत श्रमामुळे यंदाचा संगीत महोत्सवही यशस्वीपणे पार पडला. पुण्याच्या सवाई संगीत महोत्सवापाठोपाठ महाराष्ट्रात अखंडपणे संगीत परंपरा जपणारा महोत्सव म्हणून नाट्यपंढरीतील अ ब क ड च्या या संगीत महोत्सवाकडे पाहिले जाते. संस्थेचा नांवलौकिक आज सर्वदूर पसरला आहे. सांगलीच्या सांस्कृतिक परंपरेत या संस्थेचे मोलाचे योगदान आहे.

रवींद दप्तरदार

 
</text>
</doc>
