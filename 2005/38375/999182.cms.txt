<doc>
<docno>999182.cms.txt</docno>
<text>
 
महामुंबई
सीएनजी रिक्षांना भाडेवाढच हवी
[ Sunday, January 23, 2005  11:19:25 pm]


म. टा. प्रतिनिधी

मुंबई : रिक्षांना सीएनजी इंधन बसविल्यामुळे भाडेकपातीची मागणी ग्राहक संरक्षण क्षेत्रातील कार्यर्कत्यांकडून होत असली, तरी कामगार नेते शरद राव यांना ते मान्य नाही. त्यांच्या मते सीएनजी भरण्याची परिस्थिती पाहिली, तर भाडेकपात कसली, भाडेवाढच करायची आवश्यकता आहे, असे त्यांचे मत आहे.

राव यांच्या मते सीएनजीचा भरणा करण्यासाठी रिक्षावाल्यांना चार- चार तास रांगेत उभे रहावे लागते. त्यात सीएनजी वजनावर दिला जात असल्याने तिप्पटीने पैसे भरावे लागतात. महानगर गॅसने जर आम्हाला कमी दराने सीएनजी दिला, तर दर कमी करता येतील. रिक्षावाल्यांचे दर ठरविताना प्रवाशांची ने-आण करताना होणाऱ्या रिकाम्या फेऱ्यांचीही मोजणी केली जाते. मात्र, सीएनजी भरण्यासाठी जाताना होणाऱ्या रिकाम्या फेरीचा व वेळेच्या अपव्ययाचा विचार केला जात नाही. पूवीर् एक रिक्षा 55 हजार रुपयांना पडायची, तिची किंमत आता सीएनजीमुळे दीड लाखांपर्यंत तिपटीने वाढली आहे. शिवाय रस्त्यांवरील गतिरोधक व वाहतूक कोंडीमुळे वाढणारा खर्च वेगळाच असतो. या सगळ्याचा विचार करता भाडेकपात सोडा, भाडेवाढच करावी लागेल, असे राव म्हणाले.

 
</text>
</doc>
