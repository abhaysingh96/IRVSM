<doc>
<docno>999139.cms.txt</docno>
<text>
 
महाराष्ट्र
दक्षिण विभागाचा निसटता रोमहर्षक विजय
[ Sunday, January 23, 2005  10:54:06 pm]


सुधीर साबळे

पुणे : अखेरच्या क्षणापर्यंत रंगलेल्या एकदिवसीय देवधर करंडक क्रिकेट स्पधेर्त दक्षिण विभागाने मध्य विभागावर सात धावांनी निसटता विजय मिळवत चार गुणांची कमाई केली.

नेहरू स्टेडियमवर झालेल्या सामन्यात दक्षिण विभागाने नाणेफेक जिंकून प्रथम फलंदाजी करण्याचा निर्णय घेतला. दक्षिण विभागाची सुरूवात अडखळत झाली. चौथ्या षटकाच्या दुसऱ्या चेंडूवर रूदप्रतापसिंगच्या गोलंदाजीवर विद्युत शिवरामाकृष्णन झेलबाद झाला तेव्हा संघाची धावसंख्या नऊ होती. त्यानंतर स्वप्नील असनोडकर आणि कर्णधार लक्ष्मण यांनी 81 धावांची भागीदारी केली. 17 व्या षटकात रूद प्रतापसिंगच्या गोलंदाजीवर लक्ष्मण त्रिफळाचित झाला. लक्ष्मणने 63 मिनिटाच्या खेळीत 41 चेंडूंचा सामना करत आठ चौकारांसह 41 धावा केल्या. दक्षिण विभागाकडून वेणूगोपाल रावने 79 मिनिटाच्या खेळात 67 चेंडूचा सामना करत 10 चौकारांसह 69 धावा फटकावल्या. दिनेश कातीर्कने आठ चेंडूचा सामना करीत तीन धावा केल्या. दक्षिण विभागाने 50 षटकात नऊ गडी गमावून 269 धावा केल्या. मध्य विभागाच्या रूदप्रताप सिंगने 10 षटकात 58 धावा देऊन पाच गडी बाद केले.

मध्यविभागाची सुरूवात खराब झाली धावसंख्या 12 असताना टिनू योहाननच्या गोलंदाजीवर नमन ओझा त्रिफळाचित झाला. त्यानंतर कर्णधार महंमद कैफ फलंदाजीस आला 53 मिनिटाच्या खेळीत 36 चेंडूचा सामना करत सहा चौकाराच्या साह्याने त्याने 31 धावा केल्या. 10 व्या षटकात अय्यापाच्या गोलंदाजीवर कैफ झेलबाद झाला. मध्य विभागाकडून सर्वाधिक सुरेश रैनाने केल्या. 117 मिनिटाच्या 95 चेंडूमध्ये नऊ चौकार आणि दोन षटकाराच्या मारून 94 धावा केल्या. 42 व्या षटकात अय्यापाच्या गोलंदाजीवर रैना त्रिफळाचित झाला. सामना जिंकण्यासाठी दिनेश कातिर्कने 37 धावांची नाबाद खेळी केली. अखेरच्या 10 षटकात मात्र मध्य विभागाची संघाची फलंदाजी गडगडली. मध्य विभागाचा डाव 49 षटकात 262 धावांवर आटोपला. दक्षिण विभागाकडून टिनू योहानन, जेसू राज, अय्यापा आणि श्ाीराम या गोलंदाजांनी प्रत्येकी दोन गडी तर वेणूगोपाल राव याने एक गडी बाद केला.

 
</text>
</doc>
