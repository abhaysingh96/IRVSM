<doc>
<docno>998918.cms.txt</docno>
<text>
 
धावते जग
हिरवे ठाणे!
[ Sunday, January 23, 2005  06:47:16 pm]


सर्वसाधारणपणे महापालिकांचा अर्थसंकल्प हा एकसुरी असतो. पाणीपुरवठा, रस्ते, कचऱ्याची विल्हेवाट अशा काही बाबींबाबत बरेच काही त्यात नमूद केलेले असते.

थोडीफार करवाढ, नागरिकांना सुविधा देण्याची वचने या आणखी काही बाबी त्यात असतात. शहरीकरणाबरोबर पर्यावरणाचा होणारा ऱ्हास, माणसाला निसर्गापासून तोडण्याचे कळत नकळत होणारे प्रयत्न याबाबत उल्लेख असला तर असतो.

या आघाडीवर काही ठोस उपाय करण्याच्या योजना जवळपास नसतातच. पण ठाणे महापालिकेचे आयुक्त संजय सेठी यांनी यंदाच्या वाषिर्क उपक्रमास ' हरित अर्थसंकल्प ' असे नाव देऊन काही तरी वेगळे करण्याचा प्रयत्न केला आहे, असे दिसते आहे.

पर्यावरणाभिमुख असणाऱ्या नवीन प्रकल्पांची कल्पना त्यांनी मांडली आहे. असा विचार ते करत आहेत हे कौतुकास्पद आहे.

प्रत्येक प्रकल्पाचा विचार पर्यावरणाच्या दृष्टीतून करण्याचा विचार त्यांनी मांडला आहे. ज्या योजना हाती घेण्यात आल्या आहेत, त्यांचाही विचार पर्यावरणाच्या पैलूतून करणे, हे निश्चित वेगळेपण आहे.

घनकचऱ्याचे शास्त्रोक्त पद्धतीने व्यवस्थापन, तलावांची देखभाल, शहरातील तबेले हलवणे अशा योजना पर्यावरणाच्या दृष्टिकोनातून तपासणे सर्वच शहरांत आवश्यक झाले आहे.

कचऱ्याची विल्हेवाट लावताना होणारे प्रदूषण ही चिंतेची बाब बनली आहे. त्याच्या त्रासामुळे नागरिक आता रस्त्यावर येऊ लागले आहेत. यावर उपाय शोधणे गरजेचे झाले आहे.

एकेकाळी ठाण्यात अनेक तळी होती. पण बांधकामांच्या बुलडोझरपुढे ती बुजली. नवीन निर्माण करण्याचा प्रयत्नच झाला नाही. शहराच्या मध्यवतीर् भागात असलेल्या तळ्यांनादेखील फेरीवाल्यांनी वेढले,

तळ्यात पडणाऱ्या सततच्या घाणीमुळे ती बकाल बनत चालली. शहरातील अनेक वृक्ष कुऱ्हाडी चालवून नष्ट केले गेले. असे चित्र असताना सेठी यांनी पहिले पाऊल टाकले आहे.

ठाण्यात निसर्गप्रेमी संस्था आणि व्यक्ती बऱ्याच आहेत. प्रशासनाशी सहकार्य करण्याची त्यांची मानसिकता आहे. त्यांना विश्वासात घेणे आवश्यक आहे. राजकारण्यांनीदेखील आपल्या मजीर्तील कोणालातरी अशा कामांत गुंतवण्याचे प्रयत्न करण्यापेक्षा गुणवत्ता आणि शहरासाठी काहीतरी करण्याची तळमळ करणाऱ्यांनाच प्राधान्य द्यावे.

सेठी यांनी शहराला नैसगिर्क हिरवे बनवण्याचे स्वप्न पाहिले आहे. ते प्रत्यक्षात आणण्यासाठी सगळ्यांनी हात पुढे करणे आवश्यक आहे.

 
</text>
</doc>
