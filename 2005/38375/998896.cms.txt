<doc>
<docno>998896.cms.txt</docno>
<text>
 
महाराष्ट्र
महाराष्ट्र लोककला उत्सव ठाण्यात
[ Sunday, January 23, 2005  06:04:15 pm]


मुंबई टाइम्स टीम

ठाणे : संतांचे अभंग आणि गवळणींमध्ये उगम असलेल्या लावणीचा रूपेरी पडदा ते रिमिक्सपर्यंतचा प्रवास दाखवणारा आणि महाराष्ट्रातील लोककलांचा आविष्कार दाखवणारा ' महाराष्ट्र लोककला उत्सव ' येत्या बुधवारी प्रजासत्ताक दिनाचं औचित्य साधून ' संघर्ष ' या सेवाभावी संस्थेने आयोजित केला आहे. गडकरी रंगायतनमध्ये हा कार्यक्रम होणार आहे. याच समारंभात राज्याचे उपमुख्यमंत्री आर. आर. पाटील यांच्या हस्ते युवा संघर्ष पुरस्काराचं वितरणही करण्यात येणार आहे.

लोककला आणि त्यातही लावणीला आता पुन्हा लोकमान्यता प्राप्त होत आहे. लोकमान्यतेचा शिरपेच लावणी कलेच्या मस्तकावर ठेवताना अन्य लोककला प्रकार आणि लावणीचा नातेसंबध शोधणारा कार्यक्रम ठाणेकरांना पाहायला मिळेल, असा विश्वास ' संघर्ष ' चे अध्यक्ष आमदार जीतेंद आव्हाड यांनी व्यक्त केला आहे.

या उत्सवात लावणीतील नृत्य, अदाकारी आणि गायन यांचं समग्र दर्शन होणार आहे. महाराष्ट्र शाहीर कृष्णराव साबळे, लावणी सम्राट ज्ञानोबा उत्पात, लावणीसम्राज्ञी सुलोचना चव्हाण, राजश्री-भारती नगरकर, प्रियंका शेट्टी, वर्षा संगमनेरकर, पराग चौधरी आदी मान्यवर कलावंत या लोककला उत्सवात सहभागी होत आहेत. या उत्सवाच्या संयोजनात शैला खांडगे, नरेंद बेडेकर, मीनल चिगकर यांनीही मोलाचा हातभार लावला आहे.

लोककला उत्सवात दाम्पत्ये आणि ज्येष्ठ नागरिकांसाठी काही आसनं आरक्षित ठेवण्यात येणार आहेत. प्रवेशिका व अधिक माहितीसाठी संघर्षच्या कार्यालयात 25346969 किंवा 25348282 इथे संपर्क साधावा.

 
</text>
</doc>
