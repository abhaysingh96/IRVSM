<doc>
<docno>999052.cms.txt</docno>
<text>
 
देश-विदेश
भारतात त्सुनामी पूर्वसूचना यंत्रणा बनविण्याचे प्रयत्न सुरू
[ Sunday, January 23, 2005  08:50:52 pm]


वृत्तसंस्था

नवी दिल्ली : त्सुनामीसारख्या संकटांची भविष्यात पूर्वसूचना मिळावी म्हणून ' ओशन डेव्हलपमेंट ' विभागाकडून अशा प्रकारची यंत्रणा तयार करण्याचे प्रयत्न चालू असल्याची माहिती विज्ञान आणि तंत्रज्ञान मंत्री कपिल सिब्बल यांनी दिली.

नैसगिर्क आपत्ती टाळता येत नाहीत. त्यांना तोंड देणेही मुश्किल असते. पण त्यांची पूर्वसूचना मिळाली तर होणारी हानी काही प्रमाणात तरी टाळता येईल, याच हेतूने ही यंत्रणा बनवण्याचा प्रयत्न चालू असल्याचे त्यांनी सांगितले. भारताबरोबरच म्यानमार, इंडोनेशिया आणि श्रीलंकेसारख्या देशांनाही ही यंत्रणा उपयोगी पडू शकेल.

कम्प्युटर संचलित ही 125 कोटी रु. खर्चाची यंत्रणा दोन ते अडीच वर्षांत बनवून पूर्ण होईल. भूकंपाविषयी पूर्वसूचना द्यायला देशात असलेली जुनी यंत्रणाही सुधारण्यात येईल. पॅसिफिक समुदाला त्सुनामींचे तडाखे नवीन नाहीत. वर्षातून आठ धक्के सहज बसतात. त्सुनामीचा पहिलाच मोठा धक्का भारताच्या संपूर्ण पूर्व किनारपट्टीला बसल्याने भविष्यात सावधनता बाळगणे गरजेचे आहे.

पूर्वसूचनेसाठी बनवण्यात येणाऱ्या यंत्रणेचे नाव ' त्सुनामी अॅन्ड स्टॉर्म सजेर्स-दि इनिशिएटिव्ह ' असून, त्याची अनेक वैशिष्ट्ये आहेत. समुदात नेटवर्क बनवण्यात येऊन समुदातील पाण्यात होणारे बदल, पाण्याचा दाब यांचे सतत निरीक्षण केले जाईल. निरीक्षणांमध्ये काही फरक आढळला, तर वेळीच योग्य ठिकाणी सूचना देण्यात येतील. अनेकदा नैसगिर्क आपत्तींमध्ये विजेची सुविधा बंद पडते. अशावेळी उपग्रहांचा वापर करून रेडिओमार्फत सूचना प्रसारित करता येऊ शकतात. यावेळी इंडोनेशिया आणि थायलंडला त्सुनामीची पूर्वसूचना मिळूनही योग्य उपाययोजना करता आली नाही. त्यामुळे याची दक्षता घेणेही गरजेचे आहे.

 
</text>
</doc>
