<doc>
<docno>999186.cms.txt</docno>
<text>
 
महामुंबई
महानेत्याचा महावाढदिवस!
[ Sunday, January 23, 2005  11:21:57 pm]


म. टा. प्रतिनिधी

मुंबई : शिवसेनाप्रमुख बाळासाहेब ठाकरे... महाराष्ट्राचा महानेता... या नेत्याची असंख्या रुपे... बिनधास्त वक्तव्याने देशात गदारोळ उडवून देणारा नेता... महाराष्ट्रातील राजकारणाचा केंदबिंदू असणारा नेता... संयुक्त महाराष्ट्रासाठी शरद पवारांबरोबर एका व्यासपीठावर आलेला नेता... त्याचवेळी नातवांची काळजी घेणारा, मुलाला गोल्फचे धडे देणारा पिता, बंधुप्रेम जपणारा, आधुनिक जगात संगणकाचे धडे गिरवणारा नेता अशी बाळासाहेबांच्या जीवनातील असंख्य रूपे त्यांच्या वाढदिवसानिमित्त रविवारी कलानगरच्या समोरच 82 फूट लांबीच्या भव्य होर्डिंगवर साकारली आहेत...

शिवसेनाप्रमुखांच्या 78 व्या वाढदिवसानिमित्त रविवारी मुंबईत शिवसेनेच्या शाखांच्या वतीने असंख्य कार्यक्रम आयोजित करण्यात आले होते. रक्तदान शिबिरांपासून ज्येष्ठ नागरिकांचा सत्कार, मृत्युंजय यज्ञ असे असंख्य कार्यक्रम झाले. वांद्यातील मातोश्री निवासस्थान असलेल्या कलानगरासमोरच्या फुटपाथवरच 82 फूट लांबीचे महाकाय होडिर्ंग मात्र सर्वांचे लक्ष वेधून घेत होते, किंबहुना चचेर्चा विषय झाले होते. ठाकरे यांच्या जीवनातील महत्त्वाचे मोजके क्षण भव्य छायाचित्रांच्या रूपाने साकारले आहेत. त्यातही संयुक्त महाराष्ट्र चळवळीतील एका सभेत एस. एम. जोशी, शरद पवार व ठाकरे एका व्यासपीठावर असलेले छायाचित्र विशेष लक्षवेधी ठरले होते. ठाकरे यांनी पवारांना महाराष्ट्रासाठी शिवसेनेला साथ देण्याचे आवाहन केल्याच्या पार्श्वभूमीवर हे छायाचित्र झळकल्याने शिवसैनिकांच्या भुवया आश्चर्याने उंचावल्या. मात्र, शिवसेनाप्रमुखांच्या जीवनातील मोजक्या घटनांमुळे अनेकांच्या आठवणींना उजळा मिळाला.

क्रिकेट मॅचचा आनंद...

ठाकरे यांनी रविवारी सकाळी क्रिकेट मॅचचा आनंद लुटला. कलानगरमधील रहिवाशांनी मातोश्री निवासस्थानाच्या मागील मोकळ्या जागेत सामने आयोजित केले होते. उद्धव व त्यांचा मुलगा आदित्य ठाकरे मॅच खेळले.

विक्रोळीतील शिवसेना शाखा क्रमांक 210, 211 आणि 212 च्या शनिवारी मध्यरात्री मातोश्री निवासस्थानी मध्यरात्री बारावाजता फटाक्यांची आतषबाजी करण्यात आली. तसेच, विक्रोळीत मृत्युंजय यज्ञ करण्यात आला. विषारी दारू पिऊन मृत्यमुखी पडलेल्यांच्या कटुंबियांना धान्याचे वाटप करण्यात आले. नगरसेवक रवींद वायकर व शाखा क्रमांक 100 च्या वतीने जोगेश्वरी परिसरातील 78 वयोवृद्ध नागरिकांचा सत्कार व रक्तदान शिबीर आयोजित केले होते. शिवसेना अपंग साह्य सेनेच्या वतीने दादरच्या कमला मेहता अंध शाळेतील अंध विद्याथिर्नींना भोजन व फळांचे वाटप करण्यात आले.

 
</text>
</doc>
