<doc>
<docno>998892.cms.txt</docno>
<text>
 
प्रगती फास्ट
प्रगत शिक्षणाची परंपरा
[ Sunday, January 23, 2005  05:59:39 pm]


टेक्निकल विषयात वेगळ्या पद्धतीने करिअर करण्याचा मार्ग दाखवला, तो रिनेट या इन्स्टिट्यूटने. लॅमिंग्टन रोड इथली ही संस्था पाच लॅब्स, दोन क्लासरूम्स अशी छोटेखानी वाटत असली, तरी तिचा व्याप मात्र मोठा आहे. लायब्ररी, ऑडिओ-व्हिडीओ प्रोजेक्टर, कम्प्युटर अशा सर्व आधुनिक सोयी इथे उपलब्ध आहेत. लाखो विद्यार्थ्यांचं जॉब आणि बिझनेसचं उद्दिष्ट्य पूर्ण करणारी ही संस्था 70 वर्षांनंतरही त्याच उमेदीने कार्यरत आहे. प्रगत शिक्षणाची परंपरा या संस्थेत विशेषत्त्वाने जपली जाते.

दहावीनंतर काय करायचं, हा प्रश्न अनेक विद्यार्थ्यांना भेडसावत असतो. दहावी, मग दोन वर्षं सायन्स आणि त्यानंतर इंजिनीअरिंग किंवा मेडिकल असा मार्ग वर्षानुवर्षं चालत आला आहे. पण त्या पलीकडे जाऊन करिअर घडवण्याचा पर्याय विद्यार्थ्यांना उपलब्ध आहे, हे दाखवून दिलंय लॅमिंग्टन रोड इथल्या रिनेट इन्स्टिट्यूटने.

या इन्स्टिट्यूटचं पूवीर्चं नाव होतं, रेडिओ इलेक्ट्रिक इन्स्टिट्यूट. 1934 साली आरईआयची स्थापना झाली आणि 1936 साली महाराष्ट्र शासनाकडून त्याला मान्यता मिळाली. धोंडीराज हरी मराठे यांनी टेक्नॉलॉजिकल शिक्षण देण्याच्या हेतूने या संस्थेची स्थापना केली. भारतात रेडिओ सविर्सिंगचं व्यावसायिक ट्रेनिंग देणारी पहिली इन्स्टिट्यूट म्हणून आरईआयचा उल्लेख करता येईल. भारताला स्वातंत्र्य मिळाल्यानंतरच्या काळात महाराष्ट्र शासनाने रेडिओ, टीव्हीशी संबंधित विविध कोर्स आणि डिप्लोमा कोसेर्स सुरू करण्यास इन्स्टिट्यूटला मान्यता दिली.

इन्स्टिट्यूटचा भर हा प्रामुख्याने व्यावसायिक कोर्स शिकवण्यावर होता आणि आजही आहे. मुंबईत 1972 मध्ये दूरदर्शनच्या प्रसारणाला सुरुवात झाली. पण त्याआधीच एक वर्ष आरईआयने टीव्ही सविर्सिंग कोर्स सुरू केला.

या इन्स्टिटयूटमध्ये सरकारमान्य डिप्लोमा, इलेक्ट्रॉनिक्स, हार्डवेअर, सॉफ्टवेअर आणि नेटवकिर्ंग अशा प्रामुख्याने चार क्षेत्रातील, तसंच ऑटोनॉमस आणि कण्टिन्युइंग एज्युकेशन प्रोग्रॅम कोर्स चालवले जातात. पोस्ट ग्रॅज्युएट डिप्लोमा इन कम्प्युटर मेण्टेनन्स, सॉफ्टवेअर पोस्ट ग्रॅज्युएट डिप्लोमा कोर्स, कम्प्युटर हार्डवेअर कोर्स, वेब टेक्नॉलॉजी, पेरिफेरल मेण्टेनन्स डिप्लोमा असे कित्येक कोसेर्स इथे उपलब्ध आहेत. 1996 पासून इथे एनसीएसटीशी संलग्न सॉफ्टवेअर कोसेर्स सुरू करण्यात आले.

दहावी पास झाल्यावर विद्यार्थ्यांना इलेक्ट्रॉनिक्स आणि व्हिडीओ इंजिनीअरिंगमधील डिप्लोमा करता येतो. हा कोर्स केल्यावर विद्यार्थ्याला इंजिनीअरिंग कॉलेजच्या दुसऱ्या वर्षाला किंवा बीएस्सी आयटी कोर्सच्या दुसऱ्या वर्षाला प्रवेश घेता येतो. या संदर्भात रिनेटच्या संचालिका शीला चिटणीस म्हणतात, की विद्याथीर् आणि पालक उगाचच डिप्लोमाला कमी लेखतात. डिप्लोमा करून जो विद्याथीर् बीएस्सी आयटीच्या किंवा इंजिनीअरिंगच्या दुसऱ्या वर्षाला जातो, त्याला दुहेरी फायदा होतो. डी. जे. संघवी, फादर अॅग्नेल अशा प्रतिष्ठित कॉलेजमध्येही त्यांना प्रवेश मिळू शकतो. तीन वर्षांच्या या डिप्लोमात त्यांच्या ज्ञानाची कक्षा अधिक विकसित होते. डिप्लोमा होल्डर आणि नंतर बीई ही त्यांची शैक्षणिक अर्हता होते. तो विद्याथीर् या ज्ञानावर स्वत:चा व्यवसायही सुरू करू शकतो. पण पालक आणि विद्याथीर् यांच्या चुकीच्या मानसिकतेमुळे डिप्लोमाला प्रवेश घेणाऱ्यांची संख्या सर्वच ठिकाणी तुलनेने कमी दिसते. ही पॉलिटेक्निक इन्स्टिट्यूटची खरी समस्या म्हणायला हवी.

रिनेटचं आणखी एक वैशिष्ट्य म्हणजे मायक्रोसॉफ्ट आणि सिस्कोच्या ऑनलाइन परीक्षा. 2000 साली महाराष्ट्र शासनाच्या तंत्रशिक्षण मंडळाने रिनेटची निवड प्रकल्प संस्था म्हणून केली. प्रकल्प संस्था हा दर्जा रिनेटला मिळाल्याने इलेक्ट्रॉनिक्स व्हिडीओ इंजिनीअरिंग या शाखेतील कोर्समध्ये पुनर्रचना करण्याचे अधिकारही रिनेटला प्राप्त झाले आहेत. डोंबिवली, कल्याण, अंधेरी, ठाणे या ठिकाणीही हार्डवेअर आणि नेटवकिर्ंग शाखांसाठी रिनेट फ्रँचाईजी सेण्टर्स सुरू झाली आहेत.

सिटी अॅण्ड गिल्ड्स यांच्याबरोबर सहकार्य करून टेलिकम्युनिकेशन क्षेत्राचे विविध कोसेर्सही संस्थेने सुरू केले आहेत. एम्बडेड सिस्टिमचा कोर्स सध्या विशेष लोकप्रिय होत आहे. कोर्स पूर्ण केल्यानंतर विद्यार्थ्यांना प्लेसमेण्ट असिस्टन्स दिलं जातं. त्यासाठी खास डिपार्टमेण्ट इथे कार्यरत आहे. इण्टरव्ह्यूच्या तंत्राची खास सेशन्स घेतली जातात. इथल्या यशस्वी विद्यार्थ्यांना एचडीएफसी, एलअॅण्डटी इन्फोटेक, ह्युजेस इस्पॅट, लिपी डेटा, रिलायन्स अशा कित्येक नामवंत संस्थांमध्ये नोकऱ्या मिळाल्या आहेत. अनेक विद्यार्थ्यांनी कम्प्युटर क्षेत्राशी संबंधित व्यवसायही सुरू केला आहे. मॉरिशस इथे रिनेटचे आंतरराष्ट्रीय फ्रँचाइजी सेण्टर आहे. श्रीलंकेतही रिनेटचं केंद आहे. आत्तापर्यंत लाखो विद्यार्थ्यांचं करिअर घडवणारी 70 वर्षांची ही संस्था एक प्रगत तंत्रशिक्षण संस्था म्हणून ओळखली जाते. शीला चिटणीस, उमेश आणि संजीवनी मराठे हे कुटुंब आणि त्यांचा सर्व स्टाफ यांचा या वाटचालीत महत्त्वाचा वाटा आहे.

संपर्क : लॅमिंग्टन चेम्बर्स, लॅमिंग्टन रोड, मुंबई 400004.

फोन नंबर : 23864102, 23864119.

गणेश आचवल

 
</text>
</doc>
