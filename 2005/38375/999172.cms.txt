<doc>
<docno>999172.cms.txt</docno>
<text>
 
देश-विदेश
जवानांनी धावत्या गाडीतून 5 जणांना ढकलले
[ Sunday, January 23, 2005  11:12:12 pm]


वृत्तसंस्था

शिकोहाबाद : बसण्याच्या जागेवरून झालेल्या किरकोळ वादानंतर लष्कराच्या काही मुजोर जवानांनी एका ट्रेनमधून ढकलून दिल्यावर, बाजूने भरधाव जाणाऱ्या दुसऱ्या ट्रेनने उडवल्यामुळे येथील स्टेशनवर रविवारी पाच प्रवाशांचा मृत्यू ओढवला. चार जवानांना या प्रकरणी अटक झाली.

शिकोहाबाद स्टेशनमध्ये रविवारी पहाटे आलेल्या फराक्का एक्स्प्रेसच्या एका डब्यात काही जवान आणि प्रवाशांमध्ये बाचाबाची झाली. तो डबा लष्करासाठी राखीव असल्याने प्रवाशांनी उतरून दुसरीकडे बसावे, अशी जवानांची मागणी होती. गाडी थांबल्यावर त्यांनी सात प्रवाशांना गाडीच्या दुसऱ्या बाजूस डब्याबाहेर ढकलून दिले.

त्याचवेळी विरुद्ध दिशेने जाणाऱ्या संपूर्ण क्रांती एक्स्प्रेसने सात जणांना उडवले. पाच जण जागीच ठार झाले, दोघे गंभीर जखमी झाले. अटक झालेल्यांपैकी एक जवान सीमा सुरक्षा दलाचा आहे.

 
</text>
</doc>
