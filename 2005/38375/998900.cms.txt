<doc>
<docno>998900.cms.txt</docno>
<text>
 
महाराष्ट्र
खर्चाचं गणित बिघडू नये!
[ Sunday, January 23, 2005  06:07:28 pm]


ठाणे महापालिकेच्या अर्थसंकल्पाबरोबरच शिक्षण मंडळाचा अर्थसंकल्पही गेल्या आठवड्यात मंडळाचे अध्यक्ष संजय मोरे यांनी स्थायी समिती सभापती प्रकाश नरसाणा यांच्याकडे सादर केला. सन 2005-06 चा मूळ अर्थसंकल्प हा सुमारे 45 कोटी रुपयांचा आहे. त्यापैकी अंदाजे साडेतेरा कोटी रुपये सरकारकडून अनुदानापोटी तर सुमारे 32 कोटी रुपये ठाणे महापालिकेकडून मंडळाला मिळणं अपेक्षित आहे.

शिक्षण मंडळाच्या 128 शाळांतून सुमारे 50 हजार विद्याथीर् प्राथमिक शिक्षण घेत आहेत. समाजाच्या तळागाळातील, गरीबी ही एकमेव समस्या असलेली मुले गुुणात्मकदृष्ट्या इतर सर्वसामान्य विद्यार्थ्यांसारखीच आहेत. त्यांच्यातील गुणी, हुशार विद्यार्थ्यांनी गेल्या काही वर्षांत शैक्षणिक, सांस्कृतिक आणि क्रीडा क्षेत्रात केलेल्या चमकदार कामगिरीमुळे ही गोष्ट प्रकर्षाने जाणवते.

महापालिकेच्या 128 शाळा एकूण 78 इमारतींमध्ये भरतात. त्या इमारतींपैकी 68 इमारती महापालिकेच्या व दहा इमारती भाडेतत्त्वावर घेतल्या आहेत. त्यापैकी सहा इमारतींना सरकारकडून 50 टक्के अनुदान मिळतं. उरलेल्या 62 शाळांचं अनुदान प्रस्तावही शिक्षण संचालकांकडे पाठवण्यात आले आहेत. त्यापैकी 15 इमारतींचं भाडं प्रस्ताव मंजूर झाले असले तरी शिक्षण मंडळाला ही रक्कम मिळालेली नाही. उरलेल्या शाळांचे प्रस्तावही मंजूर झाले तर शिक्षण मंडळाच्या विविध उपक्रमांसाठी त्या निधीचा वापर करता येईल आणि पर्यायाने महापालिकेवरील भार कमी होईल. अशी रास्त अपेक्षा शिक्षण मंडळाच्या अध्यक्षांनी व्यक्त केली आहे. सर्वपक्षीय सदस्यांनी वरिष्ठ नेत्यांशी बोलून मंत्रालयपातळीवर या संदर्भात तातडीने हालचाल केल्यास शिक्षण मंडळ आथिर्कदृष्ट्या सक्षम होऊ शकेल.

राज्य आणि केंद सरकारच्या विविध उपक्रमांचे पालन या शाळांमधून होत असतं. त्याशिवाय एक मध्यवतीर् सांस्कृतिक महोत्सवही दरवषीर् होतो. त्यात सगळ्याच मुलांना भाग घेता येत नाही. त्यामुळे प्रत्येक शाळेस स्वत:चा एक महोत्सव करण्याची संधी मिळाल्यास त्याचा निश्चितच फायदा होईल. त्या दृष्टीने अर्थसंकल्पात काही सूचना प्रस्तावित करण्यात आल्या आहेत. त्याचबरोबर जिल्हा आणि राज्यस्तरीय स्पर्धांमध्ये महापालिका शाळांतील खेळाडूंना जाता यावं, यासाठी क्रीडा शिक्षक नेमण्याचा प्रस्तावही आहे. हे दोन्ही उपक्रम वरकरणी तरी चांगले वाटतात. परंतु त्यांचा उद्देश सफल होण्यासाठी शिक्षण मंडळ सदस्यांनी त्यावर बारीक लक्ष ठेवण्याची गरज आहे.

संधी मिळाली की या मुलांमधील गुण कसे चमकून दिसतात त्याचा अंदाज शाळा क्रमांक दोनमधील दोन विद्यार्थ्यांनी आणून दिला आहे. ' बर्फाचा गोळा आजारावर डोळा ' हा त्यांनी सादर केलेला प्रकल्प चचेर्चा विषय ठरला. त्याचबरोबर गुवाहाटी इथे झालेल्या राष्ट्रीय स्तरावरील प्रदर्शनात त्या प्रकल्पाला सुवर्णपदकही देण्यात आलं. शिक्षण मंडळाचे माजी अध्यक्ष चिंतामणी कारखानीस यांनी त्यासाठी नियमित दिलेलं उत्तेजन आणि त्यांच्या शिक्षक मंडळींची मेहनत यामुळे हे यश महापालिका शाळेच्या वाट्याला आले. सुदैवाने नवे अध्यक्ष संजय मोरे यांनीही हे उपक्रम आणि प्रोत्साहनाचं धोरण पुढे चालू ठेवण्याचा इरादा दाखवला आहे.

पुणे महापालिका शाळांतील विद्यार्थ्यांना कम्प्युटर वापरण्यास देण्यात येतो. या अभिनव योजनेस खूप चांगला प्रतिसाद मिळाला. त्यामुळे त्याच धतीर्वर ठाणे महापालिका शाळांतील मुलांनाही तसाच उपक्रम देण्याचा विचार सुरू आहे. त्याचबरोबर विद्यार्थ्यांची पटसंख्या वाढावी यासाठी शाळाबाह्य मुलांचं सवेर्क्षण सुरू करण्यात आलं आहे. त्यासाठी ठिकठिकाणी पालक मेळावेही घेतले जात आहेत.

कल्पना चावला योजना याही वषीर् सुरू ठेऊन मंडळाने दूरदृष्टी दाखवली आहे. प्रस्तावित खर्चाच्या अंदाजानुसार शिक्षण मंडळाकडून 1533 शिक्षक व शिक्षकेतर कर्मचाऱ्यांवर सुमारे 30 कोटी रुपये खर्च होणार आहे. त्यात सरकारी अनुदान अंदाजे 11 कोटींचं असल्यामुळे महापालिकेचा हिस्सा सुमारे 20 कोटींचा आहे. त्याशिवाय आदर्श स्वच्छ व सुंदर शाळा या योजनेंतर्गत पाच निवडक शाळांना आथिर्क मदत केली जाते. त्यासाठी 25 हजारांची तरतूद करण्यात आली आहे. तर वसंतविहार इथल्या शाळेत शिक्षक प्रशिक्षण केंदासाठी एक लाख रुपयांची तरतूद करण्यात आली आहे. त्याशिवाय शिक्षण मंडळाच्या कार्यालयाचं कम्प्युटरायझेशन करण्यासाठीही 20 लाख रुपये सुचवण्यात आले आहेत. या 20 लाखांत कर्मचाऱ्यांच्या प्रशिक्षणाचा अतंर्भाव असल्याचा उल्लेख नाही. त्यामुळे कम्प्युटरायझेशन झालं तरी ते योग्य रितीने वापरता येणारा कर्मचारीवर्गही असायला हवा, त्याचा विचार हा खर्च मंजूर होताना होईल, अशी अपेक्षा आहे. पाठोपाठ मंडळाच्या कार्यालयाचे सभागृह दुरुस्ती आणि क्युबिक सिस्टीम करण्यासाठीही पन्नास लाख रुपयांची तरतूद दाखवली केली आहे. आधी संगणकीकरण की आधी सौंदयीर्करण याचा या निमित्ताने विचार व्हायला हवा.

येत्या वर्षांत पाच नवीन शाळा शिक्षण मंडळाच्या ताब्यात मिळणार असून त्या शाळांच्या फनिर्चरादी गोष्टींचा खर्चही आहेच. शिवाय, शिक्षण मंडळाच्या सहा गटात इंग्रजी माध्यमाच्या शाळा सुरू करण्याची मंडळाची इच्छा स्तुत्य असली तरी व्यवहार्य आहे का, याच्याबद्दल चर्चा होणं गरजेचं आहे.

सरतेशेवटी वह्या ( 50 लाख रुपये), दप्तर व वॉटर बॅग ( 60 लाख रुपये), चप्पल ( 60 लाख रुपये), गणवेश ( 1 कोटी 35 लाख रुपये) यांच्यावरही शिक्षण मंडळ खर्च करणार आहे. या सर्व वस्तूंचा दर्जा आणि त्या योग्य वेळी विद्यार्थ्यांना मिळाव्यात यावर महापालिकेच्या गुणवत्ता मापन यंत्रणेचे आणि पर्यवेक्षकांचं संपूर्ण लक्ष असायला हवं. त्याचबरोबर खर्चाचं गणित बिघडू नये, यासाठीही सदस्यांनी दक्ष राहायला हवं. त्यासाठी शिक्षण मंडळ ही केवळ राजकीय सोय लावण्यापुरतीची व्यवस्था नसून समाजातील मोठ्या वर्गाचं भवितव्य घडवण्याची संधी आहे, हे ध्यानात असू द्यावं.

रवींद मांजरेकर

 
</text>
</doc>
