<doc>
<docno>998957.cms.txt</docno>
<text>
 
अर्थव्यवहार
इच्छा हवी!
[ Sunday, January 23, 2005  07:31:13 pm]


मी 38 वर्षांच्या माझ्या पोस्टातील प्रदीर्घ सेवेनंतर जून 1989 मध्ये सेवानिवृत्त झालो. त्या सेवेतील सिग्नलर व पोस्टमास्तर या जबाबदारीच्या पदावरील कामामुळे रविवारची आठवड्याची सुट्टीही बरेच वेळा दुमिर्ळच मिळायची. त्यामुळे मनात असूनही त्या धावपळीच्या जीवनामुळे ज्या इच्छा अपुऱ्या राहिल्या त्या निवृत्तीनंतर छंद व सामाजिक सेवा या दृष्टिकोनातून पुऱ्या करावयाचे ठरवले.

सेवानिवृत्तीनंतर दोन्ही डोळ्यांतील मोतीबिंदूच्या शस्त्रक्रिया करून घ्याव्या लागल्या. नंतर केवळ तीन महिन्यांत प्रजापिता ब्रह्मााकुमारी ईश्वरीय विद्यालय या संस्थेचा परिचय मिळाला व त्यातून राजयोगाचे मार्गदर्शन मिळाले व पूवीर्च्या आध्यात्मातील जीवनास गती मिळाली. यापूवीर् नोकरीत असताना रामकृष्ण सेवा मंडळाचे साधक होतोच. पहाटे साडेतीनपासून राजयोगांतून ध्यानधारणा व इतर आध्यात्मिक ग्रंथांचे वाचनातून आत्मिक शक्ती व मनोबळ वाढू लागले. प्रजापिता ब्रह्मााकुमारी ईश्वरीय विद्यालयाच्या दक्षिणेतील शाखांमधील कन्नड भाषेमधील ज्ञान प्राप्त करून घेण्यासाठी दोन वषेर् कन्नड भाषा शिकून घेतली. तसेच दुपारचा वेळ रिकामा होता, त्यामुळे दोन वषेर् ज्योतिषफल शास्त्राचा अभ्यास करून पुण्यातील ज्योतिविर्शारद पदवी प्राप्त करून घेतली. हे सर्व करत असताना छंद म्हणून दोन वषेर् सतार शिकून घेत असताना उजव्या पायाला सायटिकाचा अॅटॅक आला, मांडी घालून बसणे अशक्य झाले. त्यामुळे ते शिक्षण अर्धवट सोडून त्या ऐवजी हामोर्नियम- कॅसिओची प्रॅक्टिस सुरू केली.

दूरदर्शनवरील वादसंवाद कार्यक्रमात व ' रेकी ' विषयी (हस्तस्पर्शाने व्याधिनिवारण) कार्यक्रम पाहून ' रेकी ' ची प्रथम डिग्री शिकून घेतली व ' रेकी ' नियमीत सरावाने इतर कोणतेही औषधोपचार न घेता पाय पूर्ण बरा झाल्याने ' रेकी ' ची दुसरी व तिसरी डिग्री शिकून रेकी ग्रँडमास्टर झालो. त्याबरोबरच '' प्राणिक हिलींग '' ही व्याधीनिवारणासाठी चिनी उपचार पद्धतीदेखील शिकून घेतली. त्यातून कलर थेरपी व सायकोथेरपी ( मानसोपचार) यांचे पण ज्ञान प्राप्त झाले. सातारा येथे लोहचुंबक चिकित्सा शिबीरे होत असताना त्यांच्याकडून मार्गदर्शन मिळवून त्यांच्या साहित्याची पण प्रसार म्हणून विक्री केली. शिवांबू चिकित्सा पद्धतीचे ज्ञान पाप्त करून व्याधीनिवारणासाठी मार्गदर्शन करतो.

' बहुगुणी रेकी ' हे पुस्तक मी व माझ्या पत्नीने लिहिले आहे व फावल्या वेळात इच्छुक व्यक्ती व व्याधीग्रस्त रुग्णांना प्रथम ते तृतीय डिग्रीचे प्रशिक्षण देऊन वा त्यांच्यावर उपचार करून त्यांचे व्याधीनिवारणास यथाशक्ती मदत करतो. अशा रीतीने सहज राजयोग, ज्योतिष, लोहचुंबक चिकित्सा, रेकी, प्राणिक हिलींग, मानसोपचार, मेडिकल अॅस्ट्रालॉजी, यातून मिळविलेल्या ज्ञानानुसार गरीब, गरजू इच्छुकांना, सामाजिक बांधिलकीच्या जाणीवेतून यथाशक्ती प्रशिक्षण, मार्गदर्शन, उपचार करून त्यांच्या वैयक्तिक समस्या व व्याधी निवारण्याचा प्रयत्न करीत आहे आणि त्यात बऱ्याच अंशी यश आलेले पाहून मनाला सात्त्विक समाधान होते.

माझे सेवानिवृत्तीनंतरचे जीवन यशस्वी होण्यात माझी दोन्ही मुले, स्नुषा, पत्नी यांचा मोलाचा वाटा आहे. विशेषत: पत्नी विजया हिचा सिंहाचा वाटा आहे. विजया ज्योतिविर्शारद, रेकी ग्रँडमास्टर, राजयोगी साधक असल्याने मला तिची बहुमोल मदत होत असते.

एकंदरीत मन सदाकाल चिरतरुण, चैतन्यमय, आनंदी ठेवल्यास व्याधीमुक्त राहता येते, वृद्धत्व कोणत्याही छंदाचे आड येत नाही, स्वत: आनंदी राहून इतरांच्या जीवनातील आनंद द्विगुणीत करता येतो.

श्री. द. कोटणीस

61, शुक्रवार पेठ

अनंत इंग्लिश स्कूलजवळ,

सातारा 415002.

फोन : 952162-281290.

 
</text>
</doc>
