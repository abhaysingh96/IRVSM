<doc>
<docno>1026479.cms.txt</docno>
<text>
 
महामुंबई
नेत्रपेढ्यांचे लवकरच बळकटीकरण
[ Sunday, February 20, 2005  11:48:35 pm]


म. टा. प्रतिनिधी

मंुबई : राज्यात सात ते आठ हजार रुग्णांवर नेत्रारोपण शस्त्रक्रिया करणे आवश्यक असते. त्यामुळे या रुग्णांना दृष्टी प्राप्त होण्यासाठी अधिकाधिक लोकांनी मरणोत्तर नेत्रदान करावे, असे आवाहन करतानाच राज्यातील सर्व सरकारी व बिगरसरकारी स्वयंसेवी नेत्रपेढ्यांची बळकटीकरण केले जाणार आहे, अशी माहिती आरोग्यमंत्री डॉ. विमल मुंदडा यांनी दिली.

महाराष्ट्र राज्य अंधत्व नियंत्रण सोसायटी, राज्यातील सरकारी-निमसरकारी स्वयंसेवी क्षेत्रातील नेत्रपेढ्यांनी ' नेत्रदान व नेत्रपेढींचे कार्य ' याविषयावरील कार्यशाळेत त्या बोलत होत्या. आरोग्य खात्याचे अतिरिक्त मुख्य सचिव नविनकुमार कार्यक्रमाच्या अध्यक्षतेखालील या कार्यशाळेस आरोग्य खात्याचे महासंचालक डॉ. सुभाष साळंुके, मेडिकल शिक्षण व संशोधन विभागाचे संचालक डॉ. वासुदेव तायडे, केंद सरकारच्या नेत्र कार्यक्रमाच्या प्रमुख डॉ. आर जोस, डॉ. राठोड उपस्थित होते.

जनजागरणाच्या माध्यमातून नेत्रदानाचे महत्त्व पटवून मरणोत्तर नेत्रदान करण्यासाठी जनतेला प्रवृत्त करावे तसेच नेत्रदानाची प्रक्रिया सुलभा व्हावी, यासाठी नियमांमध्ये आवश्यक त्या सुधारणा करण्यात येईल, असे डॉ. मंुदडा यांनी सांगितले.

नवीन कुमार म्हणाले की , ' अ ' जीवनसत्व, डोळ्यांच्या इजेवर त्वरित उपचार, केल्यास अंधत्वाच्या प्रमाणात बरीच घट होईल, यासाठी सरकारी व स्वयंसेवी संघटनांनी प्रयत्न करावेत. डॉ. साळुंखे यांनी , 15 फेब्रुवारी 1985 या विभागाचा कार्यभार स्वीकारला त्यावेळी 60 हजार मोतिबिंदू शस्त्रक्रियेचे राज्याचे उद्दीष्ट होते. आता केंद सरकारने दिलेल्या पाच लाख मोतिबिंदू शस्त्रक्रियेच्या उद्दिष्टाची 95 टक्के पूतीर् झाली आहे, असे सांगितले. डॉ. तायडे यांनी मोतिबिंदू शस्त्रक्रियेकरिता आवश्यक ती यंत्रसामग्री व औषधे संचालनालयातफेर् तात्काळ पुरविण्यात येतात, असे सांगितले.

कार्यान्वित नसलेल्या नोंदणीकृत नेत्रपेढ्या त्वरित सुरू कराव्यात, अशी सूचना डॉ. जोस यांनी केली.

 
</text>
</doc>
