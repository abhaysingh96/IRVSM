<doc>
<docno>1026374.cms.txt</docno>
<text>
 
अर्थव्यवहार
आता बोला!
[ Sunday, February 20, 2005  08:53:24 pm]


आपण भारतीय फार बुवा बडबडतो! नाही! प्रवासात , ( काम सोडून) कार्यालयात, राजकारण, क्रिकेट, महागाई, सिनेमे वगैरेंवर जी चर्चा चालते त्याबद्दल नाही म्हणत मी! ती चालायलाच हवी. त्याखेरीज ' प्रत्येक बाबतीतलं आपल्याला समजतं ' हे इतरांना कसं कळणार ? पण फोनवर बोलण्याचे पैसे मोजावे लागतात. काही चतुरजन (प्रसंगी ' मिस्ड कॉल ' देऊन) ' इनकमिंग फ्री ' चा लाभ उठवतात, त्यांची गोष्ट वेगळी. परंतु कालांतराने ही सवयदेखील सर्वांनाच महाग पडणार आहे.

दूरसंभाषणामध्ये भारताचा क्रमांक जगात पाचवा लागतो. आम्ही भारतीय दर महिन्याला सरासरी 309 मिनिटं बोलतो. म्हणजे दररोज फक्त दहाच मिन्टं की! म्हणजे काही फार नाही. पण ही ' सरासरी ' आहे. आजही काही शिष्टजन , ' ठीक ', ' पाठवतो ', ' नंतर ' इतकच बोलून फोन ठेवून देतात. सरासरी कमी झालीय ती त्यांच्यामुळे! एरव्ही आता कॉर्डलेस आणि ' सेल ' मुळे काम करताकरतादेखील बोलायची सोय झाली आहे. त्यामुळे , ' क्रियेवीण वाचाळता व्यर्थ आहे ' हा ठपका चुकत असला तरी एकंदर हे प्रकरण खचिर्क आहे. फोनसंवादाबाबत विकसित देशातील फक्त अमेरिका ( 619 मिनिटं) आणि कॅनडा ( 344 मिनिटं) आपल्या पुढे आहेत. फोनच्या वेगवान प्रसार असलेल्या चीनची सरासरी आहे 261 मिनिटं.

आपल्या बोलघेवड्यापणाचं मुख्य कारण आपली फोनस्वस्ताई. हो, इतरांच्या मानाने आपले कॉल चाजेर्स (दर मिनिटाला रु. 1.74) कमीच आहेत. चाळीस मोठ्या देशांचे सरासरी कॉल चाजेर्स पडतात रु. 5.67. जर्मनीत तर हा दर रु. 14.40 इतका आहे. मागणी-पुरवठा या तत्त्वाने, आपण जितके जास्त बोलू, तितके हे चाजेर्स वाढत जाणार. दुसरं असं, अमेरिकेत टेलिफोन कंपन्यांना फोनधारकामागे रु. 2,400/- मिळतात. आपण आपल्या कंपन्यांच्या नावाने ओरडतोे ; पण त्यांना मिळतात फक्त रु. 470/-. आता बोला! किंवा खरं तर बोलूच नका!

सुधीर सुखटणकर

 
</text>
</doc>
