<doc>
<docno>1026444.cms.txt</docno>
<text>
 
महाराष्ट्र
स्पधेर्त टिकण्यासाठी विद्यार्थ्यांत आवश्यक क्षमता निर्माण करा
[ Sunday, February 20, 2005  10:56:49 pm]


म. टा. प्रतिनिधी

पुणे : जागतिकीकरणाच्या स्पधेर्त टिकून राहण्यासाठी आवश्यक असणारी क्षमता विद्यार्थ्यांत निर्माण करण्यावर शिक्षण संस्थांनी भर द्यावा, असे आवाहन केंदीय कृषीमंत्री शरद पवार यांनी केले.

पुणे जिल्हा शिक्षण मंडळाचे संस्थापक बाबूराव घोलप यांच्या जन्मशताब्दी वर्षाची सांगता आणि मामासाहेब मोहोळ यांच्या जन्मशताब्दी वर्षाचा प्रारंभ त्यांच्या हस्ते रविवारी झाला. त्यावेळी ते बोलत होते. सांगवीतील घोलप विद्यालयात झालेल्या या कार्यक्रमास ऊर्जामंत्री दिलीप वळसे- पाटील, पालकमंत्री अजित पवार, डॉ राम ताकवले आदी मान्यवर उपस्थित होते. यावेळी घोलप यांच्या पुतळ्याचे अनावरणही पवार यांच्या हस्ते करण्यात आले.

माहिती-तंत्रज्ञानामुळे निर्माण झालेल्या आव्हानांना जागतिकीकरणामुळे वेगळे परिमाण निर्माण होणार आहेत. त्याला तोंड देण्यासाठी विशेषत: ग्रामीण भागातील विद्याथीर् सक्षम झाला पाहिजे. ग्रामीण भागात शिक्षण प्रसाराचे कार्य करणाऱ्या संस्थांवर त्यादृष्टीने वेगळी जबाबदारी येणार आल्याचे नमूद करून पवार म्हणाले की, पैशांपेक्षा ज्ञान हेच भांडवल अशी समाजव्यवस्था निर्माण होत आहे. त्यामुळे अत्याधुनिक तंत्रज्ञानाला मोठे महत्त्व निर्माण झाले असून त्याला अनुसरून शिक्षण घेण्यास ग्रामीण भागातील विद्यार्थ्यांना सक्षम करणे हे नजिकच्या काळात मोठे आव्हान असणार आहे.

शेतीमधील आधुनिक तंत्रज्ञान आत्मसात करणाऱ्यावर ग्रामीण भागातील विद्यार्थ्यांनी भर द्यावा, असे आवाहन वळसे-पाटील यांनी केले. संस्थेचे अध्यक्ष अशोक मोहोळ यांनी प्रास्ताविकात संस्थेच्या प्रगतीची माहिती दिली. विद्यार्थ्यांनी लिहिलेल्या हस्तलिखितांचे प्रकाशन यावेळी करण्यात आले.

दरम्यान, अखिल भारतीय मराठी शिक्षण परिषदेच्या यशवंतराव चव्हाण विधीमहाविद्यालय इमारतीचे उद्घाटन आणि श्रीमंत दगडूशेठ हलवाई भवन असा नामकरण समारंभही पवार यांच्या हस्ते पार पडला.

 
</text>
</doc>
