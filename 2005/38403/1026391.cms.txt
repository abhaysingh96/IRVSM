<doc>
<docno>1026391.cms.txt</docno>
<text>
 
महामुंबई
धारीवाल, जोशीबाबत सीबीआयचे म्हणणे आज
[ Sunday, February 20, 2005  09:16:55 pm]


वृत्तसंस्था

मुंबई : गुटखा उत्पादक रसिकलाल धारिवाल आणि जगदीश जोशी यांचे गुन्हेगारी जगताशी असलेले संबंध लक्षात घेता त्यांच्यावरील अजामीनपात्र वॉरंटे रद्द केली जाऊ नयेत, यासाठी सीबीआय व मुंबई पोलिस सोमवारी हायकोर्टात म्हणणे सविस्तर मांडणार आहेत. या दोघांनी आपल्यावरील वॉरंटे रद्द करण्याची अशी विनंती कोर्टाला केली असून वॉरंटांच्या अमलबजावणीस हायकोर्टाने सोमवारपर्यंत स्थगिती दिली आहे.

आपण परदेशस्थ भारतीय असल्याने तो दर्जा राखण्यासाठी परदेशात विशिष्ट दिवसांचे वास्तव्य असावे लागते. त्यामुळे आपण भारतात येऊ शकत नाही, असे ' माणिकचंद ' चे मालक धारिवाल व ' गोवा ' चे जोशी यांचे म्हणणे आहे. तपासासाठी मदत करण्यासाठी आपल्याला बोलावण्यास हरकत नाही, पण फरारी घोषित ठरवून आपल्यावर गुन्हेगारी दंडसंहितेखाली वॉरंट निघू शकत नाही, असा त्यांचा दावा आहे. बोलावल्यावर त्वरित हजर होण्याचे आश्वासनही त्यांनी दिले आहे.

 
</text>
</doc>
