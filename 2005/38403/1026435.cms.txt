<doc>
<docno>1026435.cms.txt</docno>
<text>
 
क्रीडा
सीसीआयचा सात धावांनी निसटता विजय
[ Sunday, February 20, 2005  10:49:42 pm]


म.टा. क्रीडा प्रतिनिधी

मुंबई : सीसीआयने नॅशनलचा कडव्या लढतीत सात धावांनी पराभव करून 88 व्या पुरूषोत्तम ढाल क्रिकेट स्पधेर्त जेतेपद पटकावले. यंदाच्या मोसमातील त्यांचे हे दुसरे जेतेपद. पोलिस ढाल स्पधेर्तही त्यांनीच जेतेपद पटकावले होते.

हिंदू जिमखान्यावर झालेल्या या लढतीत नॅशनलला विजयासाठी 70 षटकात 358 धावांची गरज होती. मंंुबईचा रणजीपटू अमोल मुजुमदारने 133 धावांची झकास खेळी केल्यावर चहापानानंतर राजेश वर्माच्या षटकात तो बाद झाल्यावर सामना सीसीआयच्या बाजूने झुकला. शेवटी शतकवीर अमोल सामन्यात सवोर्त्तम ठरला. अमित दाणीने 57 धावा फटकावल्या. शेवटच्या षटकात नॅशनलला तेरा धावांची गरज होती व त्यांची शेवटची जोडी मैदानात होती पण स्वप्नील हजारेच्या षटकात त्यांना सात धावाच करता आल्या.

सीसीआयच्या खेळाडूंनीच सवोर्त्तम खेळाडूंची बक्षिसे पटकावली. जतीन परांजपे सवोर्त्तम फलंदाज, राजेश वर्मा सवोर्त्तम गोलंदाज आणि अनिकेत रेडकर सवोर्त्तम क्षेत्ररक्षक ठरला. जलद फलंदाजीचे बक्षिस पटकावले ते मात्र नॅशनलनेच.

धावफलक : सीसीआय 9 बाद 278 व 243 विजयी वि. नॅशनल 164 व 9 बाद 350 ( अमोल मुजुमदार 143, अमित दाणी 57, विजयसिंग 47, सुनील मेहेर 39, विल्कीन मोटा 64 धावात 3 बळी).

 
</text>
</doc>
