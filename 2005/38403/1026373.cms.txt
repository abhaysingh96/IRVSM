<doc>
<docno>1026373.cms.txt</docno>
<text>
 
अर्थव्यवहार
निवृत्तीनंतर संगीत सेवेची इनिंग
[ Sunday, February 20, 2005  08:52:49 pm]


पोस्टासारख्या रुक्ष खात्यात तब्बल तीन तपं काढल्यानंतरही माझे वडील राजा उपाध्ये यांच्यातील रसिक करपून गेला नाही. म्हणूनच निवृत्तीनंतर ते आपली संगीत सेवेची इनिंग मोठ्या जोमाने सुरू करू शकले. अलिकडेच त्यांनी ' सुधीर फडके-राजा उपाध्ये संगीत रजनी ' हा कार्यक्रम घडवून आणला. खूपच नावाजलेल्या कलाकारांनी त्यांच्याकरिता सर्व कामे बाजूला सारून हजेरी लावली होती.

याचे कारण एकच की, या ना त्या कारणाने राजाभाऊंचा त्यांच्या जडणघडणीमध्ये हात आहे. ' बाबूजीं ' बद्दलचा नितांत आदर त्यांना स्वस्थ बसू देत नाही. म्हणूनच मुलाच्या, उदयकुमारच्या आवाजामध्ये बाबुजींच्या आवाजाचे सार्धम्य लक्षात येताच त्या दृष्टिकोनातून प्रचंड मेहनत घेऊन त्यांनी ' सुधीर फडके गीत रजनीची ' निमिर्ती केली आणि आजपर्यंत सुमारे 250 प्रयोग सादर केले. आज उपाध्येंंची 75 वषेर् उलटून गेली तरी कार्यक्रम सादर करताना त्यांना भरपूर उत्साह असतो. त्याप्रमाणेच अध्यात्मामध्येही त्यांची खूपच गती आहे, हे आम्हा कुटुंबियांनाच माहीत आहे. कारण त्यांनी त्याला ' व्यापारी ' स्वरूप दिलेले नाही.

हे सगळे पूर्णत्वाला नेण्यामध्ये त्यांच्या सहधर्मचारिणीचा (माझ्या आईचा) मोठा सहभाग आहे. 50 वर्षांपेक्षा जास्त वषेर् जीवनाची एकत्र वाटचाल केल्यामुळे साखर दुधात मिसळून गेली आहे. कार्यक्रम सादर करण्यापूवीर् गाण्यांचे संच तयार करण्यापासून कलाकारांच्या मानधनाची पाकिटे भरण्यापर्यंतची सर्व कामे पडद्यामागे ती यशस्वीपणे पार पाडते. त्यामध्ये स्वत:च्या प्रसिद्धीचा थोडासुद्धा हव्यास नसतो ; कारण तिनेसुद्धा ' र्फस्ट इनिंग ' मध्ये पाच मुलांपासून एक शाळा स्थापन केली. आज त्या शाळेत 1,100 विद्याथीर् शिक्षण घेत आहेत.

शाळा व स्वत:चा संसार सांभाळून एम.ए., बी.एड्.पर्यंत शिक्षण घेऊन शाळेची जबाबदारी यशस्वीपणे पार पाडून 1989 मध्ये मुख्याध्यापिका म्हणून आई निवृत्त झाली. आपणास विदित आहेच की, कलावंत हा आथिर्क व्यवहाराला कमी महत्त्व देतो. सर्व लक्ष कलेकडे, कार्यक्रमांकडे असते. ही आथिर्क बाजू आईने समर्थपणे पेलली. थोडीथोडकी नाही तर 50 वषेर् सांभाळली.

हे सर्व या वयात यशस्वीपणे पार पाडण्यासाठी त्यांच्यामागे त्यांच्या गुरूंचे पाठबळ आहे. त्यांची श्ाद्धा अढळ आहे, याबाबत आम्हा कुटुंबियांना मुळीच संदेह नाही. यशाने हुरळून जाऊ नका, अपयशाने कधीच खचू नका, असा संदेश त्यांनी आम्हा मुलांना दिला आहे. मी स्वत: आता निवृत्त होण्याच्या म्हणजेच ' सेकंड इनिंग ' च्या जवळ आहे. पण मोठा आदर्श घरचाच असल्याने पुढे काय, याची भ्रांत मला नक्कीच नाही.

सत्कार्य करत राहणे व परमेश्वराचे चिंतन करणे, अढळ श्ाद्धा असणे म्हणजेच ' अधिष्ठान पाहिजे निष्ठेचे. ' या सर्व गोष्टी आपल्याला जगण्यामधून स्वेच्छेने निवृत्त होऊ देणार नाहीत, असा त्यांचा संदेश आहे.

वदनं प्रसादसदनं सदयंहृदयं सुधा मुचो वाच:।

करणं परोपकरणं येषां केषां न ते वन्घा:।।

सौ. विद्या शेवडे,

अंधेरी, मुंबई.

 
</text>
</doc>
