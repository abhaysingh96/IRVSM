<doc>
<docno>1026199.cms.txt</docno>
<text>
 
महाराष्ट्र
लांडगे आणि म्हस्के यांच्यावर उपजिल्हाप्रमुखपदाची जबाबदारी
[ Sunday, February 20, 2005  06:06:58 pm]


मुंबई टाइम्स टीम

ठाणे : शिवसेनेत सध्या पदाधिकाऱ्यांच्या नेमणुकांचा काळ सुरू आहे. आमदार एकनाथ शिंदे यांची जिल्हाप्रमुखपदी नेमणूक केल्यानंतर शिवसेनाप्रमुख बाळासाहेब ठाकरे यांनी गोपाळ लांडगे आणि नरेश म्हस्के या दोन नवीन उपजिल्हाप्रमुखांची नेमणूक जाहीर केली आहे. तसंच महापालिकेतील सभागृहनेतेपदी राजन किणे यांची आणि स्थायी समितीच्या सभापतीपदासाठी निवड करण्यात आली आहे.

गोपाळ लांडगे हे शिवसेनेतील ज्येष्ठ नगरसेवक असून सामोपचाराने काम करण्याविषयी त्यांची ख्याती आहे. महापालिकेत पदाधिकारी म्हणून त्यांनी विविध पदांवर काम केलं आहे. त्यात स्थायी समिती अध्यक्षपद आणि वृक्षप्राधिकरणाचे सदस्य ही पदं अलीकडच्या काळात त्यांच्याकडे होती. त्यांच्यासह सेनेचे पालिकेतील आणखी एक आक्रमक नगरसेवक नरेश म्हस्के यांचीही उपजिल्हाप्रमुखपदी नेमणूक करण्यात आली आहे. म्हस्के सध्या भारतीय विद्याथीर् सेनेच्या जिल्हाप्रमुखपदाचीही जबाबदारी सांभाळत आहेत. विविध नागरी प्रश्नांवर शिवसेना शैलीतील आक्रमक आंदोलनं करण्यात त्यांचा सहभाग असतो. खासदार प्रकाश परांजपे आणि आमदार एकनाथ शिंदे यांच्या निवडणूक प्रचारातही ते सर्वाधिक सक्रीय होते.

त्याचबरोबर महापालिकेतील सभागृहनेतेपदी आमदार एकनाथ शिंदे यांच्या जागी शिवसेनापुरस्कृत अपक्ष नगरसेवक राजन किणे यांची निवड करण्यात आली आहे. राजन किणे हे महापालिकेच्या दोन निवडणुकांमध्ये मुंब्रा विभागातून शिवसेना पुरस्कृत नगरसेवक म्हणून निवडून आले आहेत. याच वषीर् ते स्थायी समिती सदस्य म्हणून निवृत्त झाले.

ठाणे महापालिकेच्या स्थायी समिती सभापतीपदाच्या निवडणुकीसाठी शिवसेनेचे रवींद फाटक यांची उमेदवारी जाहीर करण्यात आली आहे. वागळे इस्टेट प्रभागातून निवडून आलेल्या फाटक यांनी गेल्या वषीर् स्थानिक स्वराज्य मतदारसंघात वसंत डावखरे यांच्या विरोधात विधान परिषदेची निवडणूक लढवली होती.

 
</text>
</doc>
