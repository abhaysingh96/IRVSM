<doc>
<docno>1026453.cms.txt</docno>
<text>
 
हेल्थ
परीक्षेचा ताण
[ Sunday, February 20, 2005  11:20:44 pm]


जसजशी परीक्षा जवळ येते तसतसा विद्यार्थ्यांच्या मनावरील ताण वाढत जातो. संपूर्ण वर्षाचा अभ्यास एवढ्या थोड्या दिवसात पूर्ण होईल का ? मला परीक्षेत सगळे आठवेल का ? असे न्यूनगंडात्मक प्रश्ान् त्यांच्या मनात येऊ लागतात.

परीक्षा जवळ आली असताना अभ्यास कसा करावा याबद्दल आपण थोडक्यात माहिती करून घेऊ या.

परीक्षा जवळ आली की सर्वच विद्यार्थ्यांना टेन्शन येते, पण या टेन्शनमुळेच आपल्याकडून जास्त अभ्यास होतो. प्रमाणाबाहेर टेन्शन घेतले तर मात्र त्याचा अभ्यासावर दुष्परिणाम होतो.

सर्वप्रथम वेळेचे योग्य नियोजन करा. सकाळ, दुपार, संध्याकाळ व रात्र असे चार भाग पाडून दोन-तीन तासांचा एक भाग बनवा. नाष्टा, जेवण इ.साठी वेगळा वेळ ठेवाच ; परंतु त्याचबरोबर विरंगुळ्यासाठी टी.व्ही., खेळ यासाठीही थोडा वेळ राखून ठेवा. या ब्रेक्समुळे अभ्यासाचा थकवा कमी हातो व मूड चांगला रहातो. परंतु हे ब्रेक्स फार मोठे होणार नाहीत याची काळजी घ्या.

एखाद्या दिवशी काही वेळ वाया गेल्यास निराश होऊ नका. उरलेल्या दिवसात आपण काय अभ्यास करू शकतो याचा विचार करा व तो अंमलात आणा.

कमीत कमी सात-आठ तास झोप घ्यावी, त्याने तुम्हाला दिवसभर ताजेतवाने वाटून जास्त चांगला अभ्यास होतो.

सकाळी लवकर उठून अभ्यास करणे केव्हाही चांगले, पण रात्री जागून अभ्यास करायची सवय असेल तरी हरकत नाही. पण योग्य प्रमाणात झोप ही हवीच.

राजशेखर सिंहासन

 
</text>
</doc>
