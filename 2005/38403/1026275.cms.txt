<doc>
<docno>1026275.cms.txt</docno>
<text>
 
बहुतांची अंतरे
पाकिस्तानला पराभूत करण्याची संधी सोडू नये
[ Sunday, February 20, 2005  07:13:56 pm]


भारत-पाकिस्तान क्रिकेट कसोटी सामने सुरू व्हायच्या आधी नेहमीप्रमाणे एक भीतीचे वातावरण तयार होते. त्याची कारणेही सर्वश्रुत आहेत. परंतु गेल्या काही वर्षांपासून मॅचचा निषेध म्हणून क्रिकेटचे पिच खोदण्याची मोहीम सुरू झाली आहे. पाकिस्तानच्या दहशतवादाला असलेल्या आशीर्वादाचा निषेध करण्याची ही प्रक्रिया कितपत सयुक्तिक आहे, यावर विचार करायला हवा.

आपल्या घरात आपल्याच वस्तूंची तोडफोड केल्याने शेवटी नुकसान आपलेच होते. पाकिस्तानचे त्यात काय नुकसान झाले ? पाकिस्तानचा निषेध करायचा आणखी कोणता मार्ग नाही का ? त्या निजीर्व पिचवर घाव का घालावा ? यात पिचचा काय दोष ? सुप्रसिद्ध कर्णधार कपिल देव याने तर पिच म्हणजे क्रिकेट खेळाडूचे मंदिर आहे, असे म्हटले आहे. ते मंदिर उद्ध्वस्त करण्यात काय हशील आहे ?

तसे बघितले तर आज दोन्ही देशांमध्ये व्यापारी प्रतिनिधी मंडळे आपसात भेटतात. दोन्ही देशांचे कलावंत, सामाजिक कार्यकतेर् भेटी देतात. नेते, मंत्री, सेनेचे अधिकारी हेदेखील परस्पर चचेर्द्वारे संबंध सामान्य करण्याचा प्रयत्न करत आहेत. हे सर्व चालत असताना फक्त क्रिकेटनेच काय घोडे मारलेे ? शंभर कोटी लोकांच्या देशात क्रीडा-जगतात आपले काय स्थान आहे, हे माहितीच आहे. फक्त क्रिकेटमध्ये जे आपले महत्त्वाचे स्थान आहे, ते तरी कायम राहायला पाहिजे. हातची संधी घालवण्यात काय अर्थ आहे ? दहशतवादाचा निषेध अन्य मार्गानेही होऊ शकतो. पाकिस्तानला हरवायला हीदेखील एक संधी आहे. ती सोडू नये.

सुरेश आपटे, मुंबई.

 
</text>
</doc>
