<doc>
<docno>1026485.cms.txt</docno>
<text>
 
महामुंबई
मुंबईत मोहरमच्या मिरवणुका शांततेत
[ Sunday, February 20, 2005  11:51:36 pm]


म. टा. प्रतिनिधी

मुंबई : इस्लाम धर्माचे संस्थापक हजरत महंमद पैगंबर यांचे नातू हजरत इमाम हुसेन यांच्या बलिदानाच्या स्मृत्यर्थ मुंबई परिसरातील मुस्लिमबहुल इलाख्यांत शिया व सुन्नी पंथियांनी रविवारी मोहरम पाळला. मुंबईसह राज्याच्या विविध भागांत ताबूत विसर्जनाच्या मिरवणुका शांततेत पार पडल्याचे सांगण्यात आले.

हजरत इमाम हुसेन यांनी धर्मासाठी दिलेल्या बलिदानाचे महत्त्व भावी पिढीला सांगण्यासाठी गेले दहा दिवस मुस्लिमबहुल इलाख्यांत मुस्लिम मौलवींनी तकरीर (धामिर्क प्रवचने) केली. इमाम हुसेन यांच्या स्मृत्यर्थ निघालेल्या या मिरवणुकांमध्ये मुस्लिम समाजातील व्यक्तींनी मातम (शोक) व्यक्त करून मोहरम पाळला.

दक्षिण मुंबईतील पाकमोडिया स्ट्रीटपासून निघालेला जुलूस याकुब स्ट्रीट, इब्राहीम रहिमतुल्ला रोड, जे. जे. जंक्शन, रामचंद भट मार्ग, नूरबाग जंक्शन, हाँगकाँग पुलावरून माझगावजवळील रहमताबाद कबरस्ताननजीक ताबूत विसजिर्त झाला. यामुळे दक्षिण मुंबईतील वाहतूक अन्यत्र वळवण्यात आली.

 
</text>
</doc>
