<doc>
<docno>1026483.cms.txt</docno>
<text>
 
महामुंबई
90 हजार झोपड्यांचे पुनर्वसन त्याच जागी हवे
[ Sunday, February 20, 2005  11:50:53 pm]


म. टा. प्रतिनिधी

मुंबई : मुंबईतील झोपड्यांच्या प्रश्ानवर काँग्रेस अध्यक्षा सोनिया गांधी यांनी घेतलेल्या भूमिकेस छेद देणारे वक्तव्ये मुख्यमंत्री विलासराव देशमुख करत असल्याचा आरोप करून, गेल्या दोन महिन्यात पाडण्यात आलेल्या सुमारे 90 हजार झोपड्यांचे पुनवर्सन त्याच जागी करावे, अशी मागणी डावे, पुरोगामी पक्ष व स्वयंसेवी संघटनांच्या ' आवास अधिकार संयुक्त कृती समिती ' तफेर् करण्यात आली आहे.

राज्य सरकार व मुंबई महापालिकेने दोन हजार सालानंतरच्या झोपड्या पाडण्याचा कार्यक्रम चालूच ठेवला तर त्याविरूध्द पुन्हा तीव्र संघर्ष केला जाईल, असा इशारा रविवारी पुन्हा देण्यात आला. कृती समितीची ही मागणी पुढे रेटण्यासाठी तसेच मुंबईतील झोपडीधारकांच्या प्रश्ानच्या आंदोलनाची भविष्यातील दिशा ठरविण्यासाठी कृती समितीतफेर् येत्या बुधवारी सायंकाळी पाच वाजता दादरच्या वनमाळी हॉलमध्ये आवास अधिकार परिषद भरवण्यात येईल. त्यास मार्क्सवादी कम्युनिस्ट पक्षाचे नेते सीताराम येचुरी प्रमुख मार्गदर्शन करतील, असे समितीचे निमंत्रक ए. डी. गोलंदाज यांनी सांगितले.

मार्क्सवादी कम्युनिस्ट पक्षाचे महेंदसिंह, भारतीय कम्युनिस्ट पक्षाचे गोविंद पानसरे, शेतकरी कामगार पक्षाचे प्रा. एस. व्ही. जाधव, जनता दलाच्या श्ाीमती मृणाल गोरे, समाजवादी पक्षाचे प्रा. जालिंदर अडसुळे, आयटकचे ए. डी. गोलंदाज, युटीयुसीचे डॉ. उदय मेहता, लाल निशाण पक्षाचे यशवंत चव्हाण, भाकप (माले) संजय सिंगवी मार्गदर्शन करतील, असे ते म्हणाले.

सोनिया गांधी यांच्या हस्तक्षेपामुळे मुंबईतील दोन हजार सालापर्यंतच्या झोपड्यांना संरक्षण मिळाले ही बाब अंशत: समाधानकारक आहे. पण त्याचवेळी दोन हजार सालानंतरच्या झोपड्या तोडण्याची कारवाई चालूच ठेवण्याची मुख्यमंत्री विलासराव देशमुख यांनी घेतलेली भूमिका अयोग्य आहे, असे समितीचे म्हणणे आहे. कोणतीही झोपडी तोडण्यापूवीर् पर्यायी व्यवस्था करण्याची जबाबदारी कायद्याने बंधनकारक होण्यासाठी केंदाने नवीन कायदा करावा, असा समितीचा आग्रह आहे.

 
</text>
</doc>
