<doc>
<docno>1026443.cms.txt</docno>
<text>
 
महाराष्ट्र
हस्तलिखितांचे जतन करण्यासाठी अत्याधुनिक तंत्रज्ञानाचे प्रशिक्षण
[ Sunday, February 20, 2005  10:55:44 pm]


म. टा. प्रतिनिधी

पुणे : प्राचीन भारतीय ज्ञान आणि परंपरा यांचे महत्त्व सांगणारी हस्तलिखिते हीच देशाची खरी संपत्ती आहे आणि म्हणूनच ती जतन केली पाहिजे, या भूमिकेतून भांडारकर प्राच्यविद्या संशोधन संस्था आणि हस्तलिखित जतन केंद यांनी मिळून उद्या सोमवारपासून सहा दिवसांचे अभ्यास शिबिर आयोजित केले आहे.

संपूर्ण राज्यात अशा प्रकारचे हे पहिलेच शिबिर असून त्यामध्ये एकंदर 30 अभ्यासक आणि ग्रंथपालांना प्रशिक्षित करण्यात येणार आहे. तसेच हस्तलिखित जतन करण्यासंबंधीचे अत्याधुनिक तंत्रज्ञानावर आधारित विशेष प्रशिक्षण देण्यात येणार आहे.

भांडारकर संस्थेच्या मानद सचिव आणि या प्रकल्पाच्या समन्वयक असणाऱ्या डॉ. सरोजा भाटे यासंबंधी माहिती देताना म्हणाल्या की, महाराष्ट्रात अनेक ठिकाणी विखुरलेल्या आणि दिवसेंदिवस अधिकाधिक जीर्णशीर्ण होत असणाऱ्या हस्तलिखितांचा हा समृद्ध खजिना कमीत कमी खर्चात कसा जतन करायचा यासाठीच या अभ्यासशिबिराचे प्रयोजन आहे.

देशपातळीवर याविषयावर जागृती व्हावी यासाठी केंद सरकारने दोन वर्षांपूवीर् नॅशनल मिशन फॉर मॅन्युस्क्रिप्टस् (हस्तलिखित स्त्रोत आणि जतन) हा प्रकल्प स्थापन केला. त्यातूनच भांडारकर संस्थेसह देशात ठिकठिकाणी हस्तलिखितांचे संकलन आणि जतन याबाबत जाणीवपूर्वक प्रयत्न सुरू झाले आहेत.

या भुवनेश्ववरच्या मल्लिका मित्रा, तिरुअनंतपुरमचे पी. पेरुमल तसेच भांडारकर संस्थेचे हस्तलिखित जतन विभागाचे प्रमुख श्रीनंद बापट मार्गदर्शन करणार आहेत. तज्ज्ञांची व्याख्याने, कार्यानुभव आणि हस्तलिखितांचा संग्रह असणाऱ्या व्यक्ती आणि संस्थांना भेटींचा कार्यक्रम या अभ्यासशिबिरात समाविष्ट केला आहे. या शिबिरात पुण्यासह नागपूर, मुंबई, धुळे, यवतमाळ आणि नाशिक परिसरातील अभ्यासक आणि ग्रंथपाल यांना मोफत प्रशिक्षण तसेच प्रवास आणि राहण्याची सुविधा पुरवण्यात येत आहे, असे डॉ. भाटे यांनी सांगितले.

भांडारकर संस्थेतील हस्तलिखित स्त्रोत आणि जतन केंदाचे सहाय्यक नरेश बेलेकर यासंबंधी अधिक माहिती सांगताना म्हणाले की, या शिबिरासाठी केंद सरकारतफेर् 75 हजार रुपये खर्च करण्यात येणार आहेत. तसेच भांडारकर संस्थेत यासंबंधी एक प्रयोगशाळा यापूवीर्च सुरू करण्यात आली आहे. त्यामध्ये जुनी हस्तलिखिते आणि पोथ्या यांचे जतन करण्यासाठी लायनिंग, फ्युमिगेशन, ब्रशिंग आणि डीअॅसिडीफिकेशन अशा शास्त्रशुद्ध प्रक्रिया शिकवण्यात येणार आहे. तसेच भूर्जापत्रावर लिहिलेले लिखाण अस्पष्ट होते, ते रिइंकिंग या पद्धतीने पुन्हा सुस्पष्ट करण्याचे तंत्रही समजावून सांगितले जाईल.

 
</text>
</doc>
