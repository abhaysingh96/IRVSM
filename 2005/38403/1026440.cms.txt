<doc>
<docno>1026440.cms.txt</docno>
<text>
 
महाराष्ट्र
मायक्रोसॉफ्टचे मराठी विंडो, इंग्रजी विंडोपेक्षा 30 टक्क्यांनी स्वस्त
[ Sunday, February 20, 2005  10:54:08 pm]


म. टा. प्रतिनिधी

पुणे : मायक्रोसॉफ्टच्या इंग्रजी विंडो सॉफ्टवेअरपेक्षा मराठीसह 14 भारतीय भाषांचे विंडो ऑफिस सॉफ्टवेअर इंग्रजीपेक्षा 25 ते 30 टक्के कमी दरात उपलब्ध होणार आहे, असे मायक्रोसॉफ्ट कापोर्रेशन इंडिया प्रायव्हेट लिमिटेडचे अध्यक्ष रवी व्यंकटेशन यांनी जाहीर केले आहे.

महाराष्ट्र राज्य शैक्षणिक प्रशिक्षण परिषदेच्या आवारात महाराष्ट्र सरकारबरोबर भागीदारी करून पहिल्या आयटी अॅकॅडमीची सुरुवात मुख्यमंत्री विलासराव देशमुख यांच्या हस्ते झाली. त्यानंतर पत्रकारांशी बोलताना ते म्हणाले की, देशातील गरीब जनतेपर्यंत आयटी शिक्षण आणि संगणक साक्षरता पोचण्यासाठी मायक्रोसॉफ्टची यंत्रणा अथिर्क दृष्ट्या परवडेल अशी करण्याचा प्रयत्न राहिल असे त्यांनी सांगितले. त्यामध्ये युपीएस, जोडणी, हार्डवेअर, सॉफ्टवेअर यासाठी येणारे सर्व प्रकारचे खर्च जास्तीत जास्त कमी करण्याची कंपनीची योजना आहे. त्यामुळेच ती सर्वसामान्यांना परवडेल अशा दरात देण्याची यामागची भूमिका आहे.

यातूनच ' लो कॉस्ट पीसी ' चे स्वप्न साकार होऊ शकेल, असे सांगून व्यंकटेशन म्हणाले की, ज्ञानाबरोबरच मनोरंजन तसेच संज्ञापन यासाठी पीसीटीव्हीटी (पर्सनल कम्प्युटर, टेलिव्हीजन आणि टेलिफोन एकत्र असणारे युनिट) हे ग्रामीण भागात परवडेल अशी सुविधाही मायक्रोसॉफ्टतफेर् विकसित होत आहे. शेतकऱ्याला यातूनच समृद्धीचा मार्ग सपडेल, असा विश्वास त्यांनी व्यक्त केला.

माहितीतंत्रज्ञान आणि कम्प्युटरचा ज्ञानार्जनसाठी वापर हा बालवाडी ते पीएचडीपर्यंत एक कालबद्ध कार्यक्रम आखला असल्याचे सांगून व्यंकटेशन म्हणाले की , ' इमॅजिनर्स ' सारख्या स्पधेर्तून लोकजीवनात फरक पडतील अशा नव्या कल्पनांना उत्तेजन, विद्यापीठे तसेच शैक्षणिक संस्थांच्या सहकार्यातून आयटी क्षेत्रातील संशोधन, महिलांना इंजिनियरींग आणि आयटीमध्ये करिअर करण्यासाठी प्रोत्साहन अशा विविध योजना त्यातून राबवण्यात येणार आहेत.

भारतात आयटीमध्ये असणारी आथिर्क गुंतवणूक कमी असून ती वाढायला हवी तसेच सॉफ्टवेअरच्या बाबतीतही वाढलेली चाचेगिरी थोपवणे हे एक मोठे आव्हान बनू लागले आहे, असे त्यांनी सांगितले. तसेच प्रादेशिक भाषांमध्ये आयटी अॅकेडमीचा अभ्यासक्रम तयार करण्यासाठी एनआयआयटीसारख्या कंपन्यांबरोबर काम सुरू आहे. तसेच प्रत्येक राज्याच्या गरजेनुसार त्या राज्याच्या भाषेतील अभ्यासक्रम तयार करण्याचे काम चालू आहे. मराठीतील अभ्यासक्रम पूर्णत्वाच्या मार्गावर असून त्याची अंमलबजावणीही होईल, असे आश्वासन व्यंकटेशन यांनी दिले.

 
</text>
</doc>
