<doc>
<docno>1026231.cms.txt</docno>
<text>
 
महाराष्ट्र
काँग्रेसच्या आगरात राष्ट्रवादीचे नगर!
[ Sunday, February 20, 2005  06:36:42 pm]


ताराचंद म्हस्के

शिर्डी: काँग्रेसच्या कुबड्या न घेता आपण आपल्या पायावर उभे राहू शकतो, असा आत्मविश्वास राजकारण्यांचे ' आगर ' असलेल्या अहमदनगर जिल्ह्यात राष्ट्रवादी काँग्रेसने कमावला आहे. जिल्हा परिषद अध्यक्ष, उपाध्यक्ष पदाच्या नुकत्याच झालेल्या निवडणुकीत काँग्रेसच्या नाकावर टिच्चून जिल्हा परिषदेची सत्ता राष्ट्रवादीने आपल्या ताब्यात कायम ठेवली. अर्थात, यासाठी मदत भाजपची झाली!

काँग्रेस पक्षाला 150 वर्षाची परंपरा आहे आणि सर्व देशभर आमच्या पक्षाची पाळेमुळे रुजलेली आहेत. त्यामुळे आम्ही इतरांचा फारसा विचार करत नाही. असे प्रदेश काँग्रेसच्या अध्यक्ष प्रभा राव यांनी पद स्वीकारल्यापासून जी शेरे बाजी केली ती राष्ट्रवादीला हिणवणारी होती. तेव्हापासून उभय पक्षांतील रस्सीखेच स्पष्ट होत गेली.

जिल्हा परिषद निवडणुकीत अहमदनगर जिल्ह्यात राष्ट्रवादीने शिवसेना-भाजपच्या मदतीने जिल्हापरिषदेची सत्ता हस्त करताना काँग्रेसला सत्तेपासून दूर ठेवण्यात मोठे यश मिळविले. जिल्हा परिषदेची सत्ता हस्त करतांना काँग्रेसला सत्तेपासुन बाजुला ठेवण्यात मोठे यश मिळविले. जिल्हा परिषदेच्या सत्तेत मिळालेल्या दणक्यामुळेे कॉग्रेस चांगलीच अस्वस्थ आहे. त्यानंतर विधानसभा निवडणुकीत दोन्ही काँग्रेस एकत्र लढली व राज्याची सत्ताही हस्तगत केली. त्यानंतर ज्या ज्या ठिकाणी शिवसेना-भाजपच्या सहकार्याने जि.प. ची सत्ता राष्ट्रवादीकडे आहे, तेथील युती तोडून ती काँग्रेसबरोबर करावी व दोन्ही काँग्रेस मिळून जिल्हा परिषदेत 50-50 सत्ता स्थापन करू असा बराच प्रयत्न काँग्रेसतफेर् करण्यात आला ; पण राष्ट्रवादी त्यास बधली नाही असे दिसते.

अहमदनगर जिल्हा परिषदेत राष्ट्रवादीने यंदा शिवसेना-भाजपशी युती तोडली असली ; तरी काँग्रेसला सत्तेत सहभागी करून न घेता दूरच ठेवले. शुक्रवारी झालेल्या जिल्हा परिषद अध्यक्ष- उपाध्यक्ष पदाज्च्या निवडीत दोन्ही पदे काँग्रेसच्या कुबड्या न घेता बिनविरोध निवडून आणली विशेष म्हणजे शिवसेना-भाजपच्या उमेदवारांनीही राष्ट्रवादीच्या उमेदवारांना पाठिंबा दर्शविला. राहुरीचे जि.प. सदस्य बाबासाहेब भिटे यांची अध्यक्षपदी तर कर्जत जामखेड चे राजेंद फाळके यांची उपाध्यक्ष म्हणून निवड करण्यात आली.

जि.प. ची सत्ता आपल्याच ताब्यात ठेवण्यासाठी राष्ट्रवादीच्या 36 सदस्यांची बैठक मुळा डॅमच्या गेस्ट हाऊसवर गुरुवारी रात्री झाली होती... त्यात काँग्रेसला आपण वेळोवळी मदत करूनही त्यांनी आपल्याला फसवण्याचेच काम केले ; विधानसभा निवडणुकीत कोपरगांव, राहुरी, पारनेर येथील राष्ट्रवादीचे उमेदवार काँग्रेसनेच पाडले, शिवाय नाशिक जिल्हा पदवीधर मतदारसंघातही काँग्रेसने जाणीवपूर्वक उमेदवार उभा केल्याने तेथेही राष्ट्रवादीला हार खावी लागली. त्यामुळे जिल्ह्यात तरी काँग्रेसला धडा शिकवलाच पाहिजे. अशी आग्रही मागणी ह्या बैठकीत राष्ट्रवादीच्या सर्वच नेत्यांनी बैठकीत केल्याचे समजते.

निदान काँग्रेसला उपाध्यक्षपद मिळेल अशी अटकळ बांधून कृषीमंत्री बाळासाहेब थोरात आणि कोपरगावचे खासदार बाळासाहेब विखे पाटील यांनी जोरदार प्रयत्न करूनही त्यांच्या पदरी निराशाच आली. मोचेर्बांधणीसाठी या दोन्ही नेत्यांनी अहमदनगरात तळही ठोकला होता. परंतू राष्ट्रवादीने त्यांची डाळ शिजू दिली नाही.

विशेष म्हणजे काँग्रेसऐवजी भाजपला एखादी कमिटी देऊन जिल्हा पातळीवर सत्तेत सहभागी करून घेण्याची खेळी राष्ट्रवादीतफेर् खेळली जाणार असल्याचे विश्वसनीय गोटातून समजले. त्यामुळे दोन्ही काँग्रेसची युती असली तरी जिल्हा परिषदेच्या सत्तेत काँग्रेसची भागी राहणार नाही असेच चित्र आहे. कृषीमंत्री बाळासाहेब थोरात, काँग्रेसचे जेष्ठ नेते गोंविदराव आदिक, बाळासाहेब विखे, यशवंतराव गडाख, या काँग्रेज दिग्गजांच्या या जिल्ह्यात राष्ट्रवादीने बाजी मारल्याने काँग्रेसची अवस्था शोचनीय झाली आहे.

 
</text>
</doc>
