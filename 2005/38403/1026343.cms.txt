<doc>
<docno>1026343.cms.txt</docno>
<text>
 
लेख
सहकारी बँका ऑक्सिजनवर?
[ Sunday, February 20, 2005  08:11:32 pm]


रिर्झव्ह बॅंकेने कडक धोरण अवलंबिण्यास सुरुवात केली असल्याने नागरी सहकारी बँकांमध्ये सध्या अस्वस्थता आहे. सहकारी बँकिंग व्यवसाय बंद पाडणारी रिर्झव्ह बॅंकेची ही धोरणे मागे घेतली जावीत यासाठी ' नागरी सहकारी बँकस् असोसिएशन ' च्यावतीने धडपड सुरू आहे. केंद सरकारमदाील संबंधित खात्याच्या मंत्र्यांना सविस्तर निवदने दिली जात आहेत. बँकिंग रेग्युलेश अॅक्टची अंमलबजावणी पुढे ढकलली गेली असली तरी रिर्झव्ह बँकेने वेगळ्या मार्गाने ही कडक धोरणे राबविणे चालूच ठेवले आहे. त्यामुळे या बँकांचे चालक भीतीपोटी गारठलेले दिसतात.

केंदीय कृषी मंत्री शरद पवार नुकतेच भिलवडी येथे आले होते. नागरी बँकस् असोसिएशनतफेर्, असोसिएशनचे एक नेते बापूसाहेब पुजारी यांच्या नेतृत्वाखालील एक शिष्टमंडळ त्यांनाही भेटले. त्यावेळी पवार यांनी सांगितले की, या बँकांच्या संदर्भातील नवीन आदेश किंवा हालचाली रिर्झव्ह बँकेने करू नयेत असे सुचविण्यात आले आहे. केंदीय अर्थसंकल्प मंजुरीनंतर केंदीय अर्थमंत्र्यांच्या उपस्थितीत नवी दिल्ली येथे एक बैठक होईल. त्यावेळी नागरी सहकारी बँकांच्या प्रतिनिधींनाही बोलविले जाईल. या बैठकीत चर्चा होऊन जो तोडगा निघेल त्याची अंमलबजावणी केली जाईल. तथापी प्रत्यक्षात रिर्झव्ह बँकेच्या धोरणात बदल दिसत नाही, असे पुजारी म्हणतात.

या बँकांच्यावतीने शरद पवार यांना जे निवेदन देण्यात आले त्यात म्हटले आहे की, व्हीजन डॉक्युमेंट व एम.ओ.यू. यांच्यामुळे होणाऱ्या बदलास नागरी सहकारी बँकांच्या प्रतिनिधींनी मान्यता दिली आहे. तसेच प्रवर्ग 4 मधील मल्टी स्टेट आणि शेड्यूल्ड बँकांना नागरी सहकारी बँक म्हणून कोणतीही सवलत राहणार नाही, त्यांना व्यापारी बँकांच्या निकषांप्रमाणेच बँकिंग करावे लागेल, असे ठरविण्यात आले आहे. त्याला आमचा विरोध आहे. कारण यामुळे रिर्झव्ह बँकेकडे सर्वंकष सत्तता जाणार आहे. ते आम्हास मान्य नाही.

नागरी बँकांची अ ब क ड अशा चार विभागात विभागणी करून, त्यातील ' क ' व ' ड ' या प्रभागातील बँकांना सक्तीने कमशिर्यल बँकांच्या क्षेत्रात ढकलले जाणार आहे, त्यालाही आमचा विरोध आहे. रिर्झव्ह बँक व ' नाबार्ड ' ने जिल्हा सहकारी बँकांना 11- सी कलमाखाली त्यांच्या एकूण ठेवी व उलाढाल यासंदर्भात स्वत:चे भांडवल कमी असलेल्या महाराष्ट्रातील 13 बँकांना नोटिसा लागू केल्या आहेत. ही इक्वीटी पुरी करू शकणार नाहीत अशा स्थितीत राज्यातील 13 जिल्हा मध्यवतीर् बँका असून त्यांना व्यवहार बंद ठेवण्याच्या आदेशाची पूर्व तयारी चालली आहे असेही समजते.

मोठ्या प्रमाणावर बँकिंग करणाऱ्या व प्रभावी असलेल्या अर्बन बँकांना, सहकारी चळवळीच्या कक्षेबाहेर काढायचे आणि निरनिराळे निकष लावून जिल्हा बँका बंद पडतील अशाही हालचाली चालू आहेत. सहकारी बँकिंग व्यवसायाचे हे दोन खांब ढासळले तर, आणखी एक- दोन वर्षात राज्य सहकारी बँकही बंद पडणार, हे उघड आहे. त्यातून त्या टिकून राहिल्या तर प्रभावशून्य असतील. पर्यायाने देशातील सहकारी बँकिंग व्यवसायच संपणार आहे, असेही निवेदनात म्हटले आहे.

निवेदनात पुढे नमूद केले आहे की सहकारी बँकांतून काही आथिर्क घोटाळे झाले हे आम्हाला मान्य आहे. पण देशांत 2300 अर्बन बँका असताना , 50 बँकांतून घोटाळे झाले तर त्या घोटाळ्याचा एवढा ढोल का पिटला जात आहे ? 2250 बँका चांगल्या चालतात हे नजरेआड का केले जाते ? राष्ट्रीयीकृत व कमशिर्यल बँकांतून झालेले आथिर्क घोटाळे व बुडालेली कजेर् इतक्या प्रचंड प्रमाणात आहेत की, त्यासंदर्भात केंद सरकारने अंदाजपत्रकात तरतूद करून त्या बँकांना पैसे दिले आहेत. या सर्व गोष्टींवरून रिर्झव्ह बँक, केंद सरकार यांचा सहकारी बँकांकडे पाहण्याचा दृष्टिकोन चुकीचा आहे, असे वाटते.

या पार्श्वभूमीवर नागरी बँकांच्या मागण्या अशा- व्हीजन डॉक्युमेंटची अंमलबजावणी ताबडतोब थांबवावी असा आदेश रिर्झव्ह बँकेला देण्यात यावा. अर्बन बँकांची चार गटात केली जाणारी वर्गवारी व त्यांना लावले जाणारे वेगळे निकष ही कारवाईही त्वरित थांबविण्यात यावी. ' अर्बन बँका ' म्हणून त्यांची सध्या आहे तशीच वर्गवारी रहावी.

नागरी सहकारी बँका व जिल्हा मध्यवतीर् बँका यांचे सहकारी बँक म्हणून आज जे स्वरूप आहे व त्यांना सहकारी बँक म्हणून जे संरक्षण आहे ते -व्हीजनच्या व एम.ओ.यू.च्या- नावाखाली रद्द केले जाऊ नये. जागतिकीकरणामुळे नागरी सहकारी बँकांना जे बदल करावे लागणार आहेत, ते कसे असतील ? बदल कोणते असतील ? त्याची ध्येयधोरणे व नीतीनियम कोणते ? ही धोरणे समाजाला कशी उपयोगी पडणार आहेत ? असा व्यापक व उद्याच्या भविष्याचा वेध घेणारा एक व्हाईट पेपर भारत सरकारने जाहीर करावा. देशभर त्याची चर्चा व्हावी. याचा कसलाही विचार न करता नागरी बँकांचे 56 कलमाचे संरक्षण मागील दाराने काढून घेणे हा लोकशाहीला धोका आहे. समाजजीवनातील स्वास्थ्य त्यामुळे नाहीसे होण्याची भीती आहे.

भारत सरकारने सहकारी चळवळ व सहकारी बँकिंग व्यवसाय यांची नव्याने कशी मांडणी करावी यासाठी ' दुसरी रुरल क्रेडिट सव्हेर् कमिटी ' नियुक्त करावी आणि या समितीचे निष्कर्ष बाहेर येईतोपर्यंत सहकारी बँकांमध्ये जैसे थे परिस्थिती राखली जावी, तसे आदेश रिर्झव्ह बँकेला देण्यात यावेत अशा बऱ्याच गोष्टी या निवेदनात समाविष्ट करण्यात आल्या आहेत.

एकीकडे नागरी सहकारी बँकांची, स्वत:चे अस्तित्व आहे तसे राखण्यासाठी ही धडपड चालू असतानाच केंद सरकार, अर्थ खाते आणि रिर्झव्ह बँक यांनी मात्र या बँकांचे ग्राहक, ठेवीदार यांचे हित लक्षात घेऊन काही कडक पावले उचलण्यास सुरुवात केली आहे, ज्याचे सर्वसामान्य जनतेकडून स्वागत होतानाच दिसते. कारण, भ्रष्टाचारामुळे ज्या बँका डुबल्या त्यांचे ठेवीदार, ग्राहक यांना रस्त्यावर येण्याची पाळी आली हेही सत्य आहे. काही नागरी सहकारी बँका आणि पतसंस्था सध्या ' धुमाकूळ ' घालताना दिसतात. त्यांच्यावर कडक निर्बंध घातले गेलेच पाहिजेत असे या क्षेत्रातील जाणकार व तज्ज्ञ व्यक्तींचे मत दिसते. आता शरद पवार व महाराष्ट्राचे इतर नेते काय भूमिका घेतात ते पहायचे!

एक गोष्ट खरी ; अलीकडे नागरी सहकारी बँकांची ' विश्वासार्हता ' कमी झाली आहे. या भागातील काही नागरी सहकारी बँकांचे ' एनपीए ' चे प्रमाण तर 25 ते 30 टक्क्यापेक्षाही जास्त आहे. पण त्यांचे उधळपट्टीचे धोरण चालूच आहे! प्रसिद्धी माध्यमांचाही वापर करून घेतला जातो आणि मूळ समस्यांपासून ग्राहक, सभासदांचे लक्ष विचलित करण्याचा प्रयत्न केला जातो. याबाबत या क्षेत्रातील कांही तज्ज्ञ व्यक्तींशी चर्चा करता, या बँका अडचणीत येण्याची प्रमुख कारणे अशी सांगितली जातात- त्यांचे मर्यादित भागभांडवल, बँक चालविण्यासाठी आवश्यक असणारा व्यावसायिक अनुभवाचा अभाव, कर्जाचे ' खिरापतीसारखे ' वाटप करताना निकषांकडे दुर्लक्ष , ' एनपीए ' मध्ये दरवषीर् होत जाणारी वाढ, व्याजाचे घटते दर व त्यामुळे ठेवींचे दरवषीर् कमी होत चाललेले प्रमाण, घटत चाललेले नफ्याचे प्रमाण, बहुतेक सर्व बँकांचे ऑडिट वर्ग ' क ' आहेत, जिल्हा मध्यवतीर् सहकारी बँकेच्या ठेवींमध्ये व नफ्यांमध्ये लक्षणीय घट, त्याचा विपरीत परिणाम सहकारी बँकांवर होतात, बहुतेक सर्व बँका कागदोपत्री वसुली (विंडो ड्रेसिंग) दाखवतात, पतसंस्थांची स्थिती त्याहून गंभीर आहे.

या परिस्थितीमुळे सर्वसामान्य बँक ग्राहकांना, ठेवीदारांना आणि सभासदांना ' संरक्षण ' मिळालेच पाहिजे, त्यासाठी रिर्झव्ह बँकेने कडक धोरण अवलंबिलेच पाहिजे, पण तेहीे ' व्यवहार्य ' असावे असा एकूण सूर कानी पडतो.

रवींद दप्तरदार

 
</text>
</doc>
