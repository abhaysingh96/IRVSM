<doc>
<docno>1026379.cms.txt</docno>
<text>
 
अर्थव्यवहार
बॉण्ड्स विक्रीद्वारे चार हजार कोटी उभारण्याची स्टेट बँकेची योजना
[ Sunday, February 20, 2005  08:56:24 pm]


वृत्तसंस्था

नवी दिल्ली : व्यावसायिक गरजांच्या पूर्ततेसाठी सरकारी क्षेत्रातील भारतीय स्टेट बँकेची बॉण्ड्सच्या विक्रीतून तीन ते चार हजार कोटी रु. उभारण्याची योजना आहे. बँकेचे अध्यक्ष ए. के. पुरवार यांनी येथे एका कार्यक्रमात पत्रकारांशी अनौपचारिक बोलताना सांगितले की, या भांडवल उभारणीमध्ये खुल्या विक्रीची (पब्लिक ऑफर) शक्यता नाकारता येत नाही.

पण आमचे प्राधान्य दुय्यम कर्जउभारणीला (टियर टू कॅपिटल) असेल. बँक या आथिर्क वर्षात ' सबॉडिर्नेटेड डेट ' द्वारे चार हजार कोटींपर्यंतची रक्कम उभारू इच्छित असून, त्यासाठी आंतरराष्ट्रीय बाजारातूनही निधी उभारला जाऊ शकेल.

कर्जांना वाढती मागणी

स्टेट बँक ऑफ इंडियाला अशी निधी उभारणी करण्याची गरज पडण्याचे कारण देशात उद्योग क्षेत्राकडून कर्जांसाठी येत असलेली वाढती मागणी. शिवाय बँकेला स्वत:च्या व्यवसायाच्या गरजांच्या पूर्ततेसाठीही निधीची गरज आहे. तिसऱ्या तिमाहीत स्टेट बँकेच्या कर्जव्यवहारात 26 टक्के वाढ झाली असून, चालू आथिर्क वर्षात एकंदर 20 टक्के वाढीची अपेक्षा आहे.

 
</text>
</doc>
