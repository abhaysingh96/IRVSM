<doc>
<docno>1026193.cms.txt</docno>
<text>
 
प्रगती फास्ट
करिअर केमिस्ट्री
[ Sunday, February 20, 2005  06:01:00 pm]


हल्ली फक्त ग्रॅज्युएट होऊन चालत नाही. करिअर करायचं असेल, तर एखाद्या वेगळ्या विषयाचा कोर्स करावा लागतो. केमिस्ट्रीमध्ये बीएस्सी झाल्यानंतर तुम्हाला पुढे काय करायचं, हा प्रश्न पडला असेल, तर मुळीच चिंता करू नका. इथे लॉ, फिशरी सायन्स, मेडिकल लॅब टेक्नॉलॉजी, फूड टेक्नॉलॉजी, टेक्स्टाइल, केमिकल टेक्नॉलॉजी यासारखे असंख्य पर्याय उपलब्ध आहेत.

केमिस्ट्री विषयातून ग्रॅज्युएट झालेल्या विद्यार्थ्यांना करिअरसाठी विविध क्षेत्रं उपलब्ध आहेत. बहुतांश विद्याथीर् केमिस्ट्रीमध्ये बीएस्सी झाल्यानंतर त्याच विषयात मास्टर्स डिग्री मिळवण्याला प्राधान्य देतात. परंतु एन्व्हार्यन्मेण्टल सायन्स, बायोकेमिस्ट्री आणि बायोटेक्नॉलॉजी या शाखाही उपलब्ध आहेत. तसंच पोल्युशन कण्ट्रोल, अॅनालिटिकल केमिस्ट्री, मेडिकल, लॅबोरेटरी, टेक्नॉलॉजी, क्वालिटी कण्ट्रोल अॅण्ड अशुअरन्स ट्रेनिंग इत्यादी अनेक डिप्लोमा कोसेर्सही आहेत.

लॉ

सध्या फार्मसी सेक्टरमधील कंपन्याच्या संदर्भात नवीन कायदे तयार होत आहेत. त्यामुळे या क्षेत्रात कायद्याचं ज्ञान असणाऱ्या प्रोफेशनल्सची गरज भासते. निव्वळ कायद्याचं ज्ञान असलेल्या व्यक्तींना कंपनीच्या टेक्निकल गोष्टींचं ज्ञान आवश्यक त्या प्रमाणात नसतं. केमिस्ट्रीमध्ये एमएस्सी करून कायद्याची पदवी घेतलेल्या उमेदवारांना इथे चांगल्या संधी उपलब्ध आहेत. कंपनीमध्ये कामाचा अनुभव मिळाल्यानंतर तुम्हाला पेटण्टविषयी सल्ला देणारी स्वतंत्र कन्सल्टन्सी फर्म सुरू करता येईल.

फिशरी सायन्स

मत्स्यउद्योगाचा विकास इथल्या टेक्नॉलॉजीवर अवलंबून असतो. या सेक्टरमधल्या कंपन्यांना टेक्नॉलॉजी डेव्हलपमेण्टसाठी योग्य व्यक्तींची गरज असते. त्यामुळे केमिस्ट्री घेऊन बीएस्सी केल्यानंतर फिशरी सायन्समध्ये डिप्लोमा करता येतो.

मेडिकल लॅब टेक्नॉलॉजी

लॅब टेक्नॉलॉजिस्ट शरीरातील दव आणि पेशींचं पृथक्करण करतात. ते शरीरातील अतिसूक्ष्म जीवांचा अभ्यास करतात. रक्तदान करताना किंवा रक्त बदलताना मॅचिंग टेस्ट त्यांना कराव्या लागतात. रक्ताच्या माध्यमातून औषधाचा परिणाम पेशण्टवर किती होतो, हे पाहण्याची जबाबदारी त्यांची असते. योग्य रिपोर्ट त्यांना पॅथॉलॉजिस्ट किंवा हॉस्पिटलकडे पाठवावा लागतो. रिसर्च आणि टेस्टिंगमध्ये इण्टरेस्ट असेल, तर हा पर्याय विद्यार्थ्यांना चांगला आहे.

फूड टेक्नॉलॉजी

फूड टेक्नॉलॉजीमध्ये करिअर करायचं असेल, तर पोस्ट ग्रॅज्युएट डिप्लोमा इन अॅनालिटिकल केमिस्ट्री आणि डिप्लोमा इन फूड टेक्नॉलजी हा कोर्स करता येतो. हा कोर्स एसएनडीटी युनिव्हसिर्टी, मुंबई आणि सोफाया कॉलेज इथे करता येईल.

एसएनडीटी युनिव्हसिर्टी, मुंबई

टेलिफोन नंबर : 22031879/22072691. एक्स्टेन्शन नंबर : 229

सोफाया कॉलेज, मुंबई

टेलिफोन नंबर : 23630157 / 23631913 / 23632147.

न्यूट्रिशिअन अॅण्ड डाएटिक्स

आहारात पोषणाच्या दृष्टीने अन्नपदार्थाचा समावेश कसा करावा, हे ठरवण्याचं काम न्यूट्रिशिअन अॅण्ड डाएटिक्स यांचं असतं. त्यांचं काम हे आजारी व्यक्तींना सल्ला देण्यापुरतं मर्यादित नसतं. फिट अॅण्ड फाइन राहू इच्छिणाऱ्या प्रत्येक व्यक्तीला या कन्सल्टण्टची गरज पडते. डिप्लोमा इन डाएटिक्स हा कोर्स उपलब्ध असलेल्या काही इन्स्टिट्यूट खालीलप्रमाणे आहेत -

इन्स्टिट्यूट ऑफ हॉटेल मॅनेजमेण्ट केटरिंग टेक्नॉलॉजी, वीर सावरकर मार्ग, दादर, मुंबई. टेलिफोन नंबर : 24457241/24457242.

निर्मला निकेतन मुंबई.

टेलिफोन नंबर : 22067345/22002615

टेक्स्टाइल

टेक्स्टाइलमध्ये सायन्स शाखेतील विद्यार्थ्यांना खूप संधी उपलब्ध आहेत. केमिस्ट्रीमध्ये बीएस्सी असलेल्यांना डिप्लोमा इन टेक्स्टाइल ड्रॉईंग अॅण्ड ब्लिचिंग कोर्स करता येईल. हा कोर्स उपलब्ध असणाऱ्या इन्स्टिट्यूट्स :

व्हीजेटीआय कॉलेज

टेलिफोन नंबर : 24146975/24146972/ 24186347/24151585.

सस्मिरा डॉ. ए. बसंत रोड वरळी, मुंबई : 400025. टेलिफोन नंबर : 24935351.

केमिकल टेक्नॉलॉजी

डिप्लोमा इन केमिकल टेक्नॉलॉजी (फूड अॅण्ड कॉस्मेटिक अॅनालिसेस)मध्ये विद्यार्थ्यांना औषध, सौंदर्यप्रसाधनं तसंच अन्नपदार्थांचं विश्लेषण करून त्यात नवीन सुधारणा करणं, दर्जा सुधारणं आदी गोष्टींचं ट्रेनिंग दिलं जातं. हा कोर्स व्हीजेटीआय कॉलेजमध्ये उपलब्ध आहे.

डिप्लोमा इन केमिकल टेक्नॉलॉजी (ऑईल अॅण्ड पेण्ट्स) कोर्स रुईया कॉलेजमधून करता येईल. टेलिफोन नंबर : 24143098/24143119.

डिप्लोमा इन अॅनालिटिकल केमिस्ट्री हा कोर्स बॉम्बे इन्स्टिट्यूट ऑफ टेक्नॉलॉजी, मुंबई इथे उपलब्ध आहे. टेलिफोन नंबर : 22840095.

एन्व्हायन्मेर्ण्टल सायन्स

इण्डस्ट्रिअल सेक्टरपासून टुरिझमपर्यंत पर्यावरण हा महत्त्वाचा विषय आहे. इथे रिसर्च ते कन्सल्टन्सी यापैकी कोणत्याही प्रकारचा जॉब तुम्हाला निवडता येईल. परदेशात जाऊन करिअर करण्यासाठी हा उत्तम पर्याय आहे. त्यासाठी खालीलपैकी एक पोस्ट ग्रॅज्युएट डिप्लोमा करावा लागेल.

एन्व्हायन्मेर्ण्टल सायन्स विषयात एमएस्सी

एन्व्हायन्मेर्ण्टल मॅनेजमेण्ट

पोल्युशन कण्ट्रोल एन्व्हायन्मेर्ण्टल अॅण्ड इकॉलॉजी

पॅकेजिंग टेक्नॉलॉजी

प्रोडक्टचं उत्तम माकेर्टिंग करण्यासाठी सर्वप्रथम पॅकेजिंगकडे लक्ष द्यावं लागतं. दर्जा आणि फ्लेवर कायम राखण्यासाठी विशेष टेक्नॉलॉजी डेव्हलप करावी लागते. पॅकेजिंग टेक्नॉलॉजीमध्ये करिअर करण्यासाठी तुम्हाला प्रिण्टिंग, कलरिंग, माकेर्टिंग, आदी गोष्टींचा अभ्यास करावा लागणारा पोस्ट ग्रॅज्युएट डिप्लोमा करावा लागतो.

शिवाय केमिस्ट्रीमध्ये बीएस्सी केल्यानंतर आवडीप्रमाणे आकिर्ऑलॉजी, सिविल सविर्सेस, डिफेन्स सविर्स, डिझायनिंग, मॅनेजमेण्ट स्टडीज, सोशल वर्क, हॉस्पिटल अॅडमिनिस्ट्रेशन, आदी क्षेत्रात करिअर करता येईल

मुग्धा बवरे

 
</text>
</doc>
