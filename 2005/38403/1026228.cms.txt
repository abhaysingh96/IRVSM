<doc>
<docno>1026228.cms.txt</docno>
<text>
 
महाराष्ट्र
हवी भाविकांच्या शिस्तीची कृपा
[ Sunday, February 20, 2005  06:33:34 pm]


कणकवली : आंगणेवाडी येथील भराडी देवीच्या 22 रोजी असलेल्या जत्रेची तयारी आता पूर्ण झाली आहे. दुर्घटनेची पुनरावृत्ती टाळण्यासाठी दोन अग्निशामक बंब आणि दोन जनरेटरही येथे तयार ठेवण्यात आले असून, गदीर्चे नियोजन बसस्टँडपासूनच करण्यात येणार आहे!

यंदा सुरक्षेच्या आणि गर्दी टाळण्याच्या कारणांसाठी भाविकांना देवीचे दर्शन समोरून घेता येणार नाही. दोन्ही बाजूंनी रांगा सोडण्यात येतील, त्यामुळे उजवीकडून वा डावीकडून दर्शन मिळेल. देवीचे दर्शन पहाटे चार ते सकाळी 10 पर्यंत आणि दुसऱ्या दिवशी पहाटे दोन ते सहापर्यंतच दिले जाणार आहे. ' मोबाइल फोन कॅमेऱ्यां ' ना गाभाऱ्यात बंदी करण्यात आली आहे. शिस्तीची अपेक्षा भाविकांनी पूर्ण केल्यास ही जत्रा केवळ यशस्वीच होईल असे नव्हे ; तर ग्रामस्थांनी सरकारी खात्यांच्या सहकार्याने केलेल्या नियोजनाचा तो वस्तुपाठ ठरेल!

अलीकडेच मांढरादेवीच्या जत्रेत घडलेल्या दुर्घटनेनंतर सरकारने सर्व मोठ्या जत्रांमध्ये खबरदारी घेण्याचे आदेश दिले होते. त्याप्रमाणे भराडी देवीच्या जत्रेचे नियोजन यंदा आंगणेवाडी ग्रामविकास मंडळ आणि समस्त आंगणेवाडी ग्रामस्थ यांनी केले आहे. या जत्रेच्या ठिकाणी स्टॉल लावणाऱ्या सर्व दुकानदारांनाही, आग विझवण्याची पुरेशी व्यवस्था ठेवण्यास सांगण्यात आले आहे. हातात वॉकीटॉकी घेतलेले ' सुरक्षा व्यवस्थापक ' जत्रेत फिरत राहून परिस्थितीवर लक्ष ठेवतील. मालवण आणि कणकवली पालिकांच्या अग्निशामक दलाचे दोन बंब मोठे संकट आल्यास तयार आहेत ; तसेच वीज गेल्यास घबराट पसरू नये म्हणून दोन जनरेटरही तयार ठेवण्यात आले आहेत. विजेचा तिसरा ट्रान्स्फॉर्मर बसवण्यात आला आहे आणि प्रत्येक वीजखांबाला संरक्षण कठडेही बांधण्यात आले आहेत. तरीही काही झाल्यास हिवाळे आणि मसुरे आरोग्यकेंदांच्या रुग्णवाहिका, स्वयंसेवक आणि डॉक्टरांचे पथक तयार आहे.

चेंगराचेंगरी होऊच नये, यासाठी भाविकांना शिस्तीचे आवाहन करण्यात येईल. बसस्थानकातही गदीर् आणि चेंगराचेंगरी टाळण्यासाठी रांगा लावून देण्याचे काम कार्यकतेर् करतील. मालवण रेल्वेस्टेशनापासून देवळाकडे, मसुरे गावात येण्यासाठी 150 मीटर लांबीचा भक्कम पूल तयार झाला आहे. प्रत्यक्ष देवळाच्या परिसरात, सात प्रमुख प्रवेशद्वारांबरोबरच आणखी दोन प्रवेशदारांतून भाविकांना येता येईल. गाभाऱ्यासाठी मात्र भाविकांसाठी दोन रांगा, अतिमहत्त्वाच्या व्यक्तींसाठी खास रांग आणि वृद्ध- अपंग व्यक्तींसाठीही विशेष रांग अशी व्यवस्था आहे.

सेवाभावी चाकरमानी

मुंबईतील कांजुरमार्गची ' विघ्नहर्ता संस्था ' मोतिबिंदू ऑपरेशनचे शिबिर जत्रेच्या वेळी भरवणार आहे. अशाच प्रकारचे नेत्रचिकित्सा शिबिर भांडुपच्या ' विजय क्रीडा मंडळा ' तफेर् भरणार आहे. खरारे (पेंडूर, मालवण) येथील ' सिद्धेश्वर ग्रामोन्नती मंडळा ' ने महाराष्ट्र राज्य एडस् नियंत्रण सोसायटीच्या सहकार्याने एडस् जागृती लोकनाट्य आणि मोफत वैद्यकीय शिबिर भरवण्यात येईल.

 
</text>
</doc>
