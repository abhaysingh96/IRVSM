<doc>
<docno>1026230.cms.txt</docno>
<text>
 
महाराष्ट्र
देशमुखांना एमइएसतर्फे मानपत्र
[ Sunday, February 20, 2005  06:34:29 pm]


विवेक सबनीस

पुणे : एमइएस कॉलेजमध्ये 1961 ते 65 या कालावधीत विज्ञान शाखेत शिकणारे विलासराव देशमुख हे त्यावेळीही लोकप्रिय होते. कॉलेजातील व्हॉलिबॉलच्या टीमचे कप्तान असणाऱ्या देशमुखांनी नंतर दोन वषेर् कॉलेजातील भौतिकशास्त्राच्या प्रयोगशाळेत पार्ट टाइम ट्यूटर म्हणून नोकरीही केली...

या आठवणी आहेत एमईएस आबासाहेब गरवारे आर्टस् अँड सायन्स कॉलेजचे प्राचार्य डॉ. अरविंद इनामदार यांच्या. एमइएसचा लाडका माजी विद्याथीर् दुसऱ्यांदा महाराष्ट्राचा मुख्यमंत्री होतो, याबद्दलचा अभिमान आणि आनंद जाहीर करण्यासाठी देशमुख यांना रविवारी मानपत्र देण्यात येणार आहे.

आबासाहेब गरवारे कॉलेजच्या हीरक महोत्सवी वर्षानिमित्त हा सत्कार समारंभ आयोजित केला आहे. पोलिस आयुक्त आणि कॉलेजचे विज्ञान शाखेचे माजी विद्याथीर् धनंजय जाधव यांचाही शनिवारी सत्कार झाला.

1962 ते 65 या काळात विलासराव कॉलेजातील वसतिगृहात होते. तेव्हाही सर्वांशी मनमोकळेपणाने हसतमुखाने वागणारे मुख्यमंत्री कॉलेजमध्ये अतिशय लोकप्रिय होते. प्रसिद्ध अभिनेते विक्रम गोखले हेही त्या काळात त्यांच्याबरोबर शिकायला होते, अशी माहिती इनामदार यांनी दिली.

अतिशय सुरेल गाणी म्हणण्याबद्दल विलासरावांचा तेव्हा लौकिक होता, असे सांगून डॉ. इनामदार म्हणाले की, त्यांच्याबद्दलच्या कॉलेजातील आठवणी अत्यंत हृद्य असल्यामुळे माजी विद्यार्थ्यांच्या आग्रहाखातर मानपत्र देण्याचा हा सोहळा आयोजित करण्यात येत आहे. या सोहळ्यासाठी त्यांच्या बॅचचे विद्याथीर् तसेच त्यांच्यावेळचे शिक्षक प्राध्यापक आणि इतर कर्मचारीही आवर्जून उपस्थित राहाणार आहेत.

माजी विद्यार्थ्यांच्या दिवसभर चालणाऱ्या या मेळाव्यात सकाळी 11 ते दुपारी एक वाजेपर्यंत मुख्यमंत्री उपस्थित राहाणार असून मित्रमंडळींबरोबर गप्पा मारत सहभोजनाचा आस्वादही घेणार आहेत. यादिवशी विविध माजी विद्यार्थ्यांच्या विविध गुणदर्शनाचा कार्यक्रम होणार आहे, जुन्या आठवणी जाग्या होऊन कदाचित मुख्यमंत्री एखादे गाणेही सादर करतील, अशी आशा इनामदार यांना आहे.

मुख्यमंत्र्यांच्या गुणगुणण्याचा अनुभव नुकताच पुणेकरांनी घेतला आहे. तिसऱ्या पुणे आंतरराष्ट्रीय चित्रपट महोत्सवात ज्येष्ठ अभिनेत्री वहिदा रेहमान यांना जीवनगौरव पुरस्कार देताना वहिदाजींचे वर्णन करताना त्यांनी ' चौदवीका चाँद हो.. ' या गाण्याचे मुखडा ऐकवून सर्वांना चकित करून सोडले होते.

हीरक महोत्सवानिमित्त ग्रंथप्रदर्शन आणि सवलतीच्या दरात विक्री, प्राणिशास्त्र, इतिहास आणि हिंदी विभागांतफेर् राष्ट्रीय चर्चासत्रे आयोजित करण्यात आली. तसेच विज्ञानशाखा आणि इतिहास विभागातफेर् प्रदर्शनांचेही आयोजन केले होते. खगोलशास्त्राच्या अभ्यासकांसाठी लवकरच कॉलेजमध्ये एक प्रयोगशाळा सुरू होणार आहे.

 
</text>
</doc>
