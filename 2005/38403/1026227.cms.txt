<doc>
<docno>1026227.cms.txt</docno>
<text>
 
महाराष्ट्र
'हा पुरस्कार म्हणजे कामगारवर्गाचा गौरव'
[ Sunday, February 20, 2005  06:32:32 pm]


कणकवली : ' कुसुमाग्रज मला दत्तक पुत्र मानायचे. त्यामुळे त्यांनी स्थापन केलेल्या संस्थेचा मराठी साहित्यातील प्रतिष्ठित समजला जाणारा ' जनस्थान पुरस्कार ' मला जाहीर झाल्याने अत्यानंदच झाला आहे ', असे भावपूर्ण उद्गार कविवर्य नारायण सुर्वे यांनी येथे मंगळवारी काढले. मराठी साहित्य क्षेत्रातील अतुलनील योगदानाबद्दल नाशिकच्या कुसुमाग्रज प्रतिष्ठानातर्फे जनस्थान पुरस्काराच्या घोषणेनंतर ते बोलत होते. एक लाख रुपये, सन्मानचिन्ह व मानपत्र असे त्या पुरस्काराचे स्वरूप आहे.

एखाद्या क्षेत्रातील विशेषत: कला क्षेत्रातील तुमच्या महत्त्वपूर्ण योगदानाबद्दल प्रतिष्ठीत पुरस्काराते गौरवण्यात येते तेव्हा ती घटना कलावंताच्या दृष्टीने निश्चितच अभिमानास्पद गोष्ट असते, असे सुवेर् यांनी सांगितले. मला जाहीर झालेल्या पुरस्काराला माझ्या दृष्टीने अनेक आनंदाच्या छटा आहेत. कुसुमाग्रजांनी स्थापन केलेल्या जनस्थान संस्थेचा हा पुरस्कार आहे आणि मी कुसुमाग्रजांच्या साहित्याचा, त्यांच्या व्यक्तीमत्त्वाचा चाहता आहे. ते मला दत्तक पुत्र मानायचे. त्यांच्या घरी माझे येणे जाणे असल्याने त्यांचा पुष्कळ सहवास मला लाभला. त्यामुळेच हा पुरस्कार माझ्यासाठी गौरव ठरला आहे.

आपल्या पहिल्या पुस्तकाची आठवण सांगताना सुवेर् म्हणाले , ' एसा गा मी ब्रह्मा ' या माझ्या पहिल्या काव्यसंग्रहाला त्यांनी आपलेपणाने प्रस्तावना लिहिली. त्या घटनेची आठवण या पुरस्काराच्यानिमित्ताने तीव्रतेने होत आहे. पुरस्काराच्या माध्यमातून त्यांचे हात माझ्या पाठीवर पुन्हा ठेवले गेल्याचे मला वाटते.

त्यांच्या कवितेतील एक ओळ ' मी कामगार आहे, तळपती तलवार आहे... ' उधृत करत सुवेर् म्हणाले, मी कामगार वर्गाचे प्रतिनिधीत्व करणारा कवी आहे. कामगारांचे दु:ख, दारिद्य आणि त्यांच्या व्यथा मी कवितेतून मांडल्या. त्याचबरोबर कामगार वर्गाला प्रतिष्ठा कशी प्राप्त होईल याचेच भावविश्व मी कवितेते रेखाटले. त्यामुळे हा पुरस्कार म्हणजे समस्त कामगार वर्गाचाच गौरव असल्याचे मी मानतो.

नवीन लेखक कवींच्या लेखनाबद्दल त्यांनी समाधान व्यक्त केले व भविष्यात त्यांच्याकडून आणखी अपेक्षा असल्याचे सांगितले. मराठी विश्वात नवे लेखक व कवी खूप जबाबदारीने लिहीत आहेत. परंतु ज्यांना आपल्या लेखनाविषयी पुरेसे भान आलेले नाही त्यांनी कविता लेखनाविषयी आधी आत्मचिंतन करावे. कविता लिहिणे ही जोखमीची गोष्ट आहे. व्यासांच्या दोन ओळींवर सबंध महाभारत उभं राहिलं, आपल्या कवितेते सबंध जग उभं करायची इच्छा बाळगून, विचार करावा. लिखाणातून आपण काय मांडतो, समाजाला त्यातून काय मिळते हे महत्त्वाचे!

यावेळी सुर्वे यांनी पुरस्कार समितीचे आभार मानले व त्यांची आगामी दोन पुस्तके ' कहानी कवितेची ' आणि ' एक लेख संग्रह ' लवकरच प्रकाशित होतील असे सांगितले.

 
</text>
</doc>
