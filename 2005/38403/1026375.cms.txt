<doc>
<docno>1026375.cms.txt</docno>
<text>
 
अर्थव्यवहार
ग्रामीण रोजगार योजनेसाठी नवा कर लागू होण्याची भीती!
[ Sunday, February 20, 2005  08:53:51 pm]


देशातील उद्योग क्षेत्राच्या येत्या अर्थसंकल्पाकडून काय अपेक्षा आणि अंदाज आहेत ? असोसिएशन ऑफ चेंबर्स ऑफ कॉमर्स अॅण्ड इंडस्ट्रीजने (' असोचेम ') नुकतीच देशभरातील 250 प्रमुख कंपन्यांचे मुख्य कार्यकारी अधिकारी, अध्यक्ष व व्यवस्थापकीय संचालकांची मते अजमावून एक पाहणी ( असोचेम बिझनेस बॅरोमीटर- ' एबीबी '- सव्हेर्) केली. तीतून उद्योग क्षेत्र अर्थात ' इंडिया इन्कॉपोर्रेटड ' च्या प्रतिनिधींनी अर्थसंकल्पाकडून अशा अपेक्षा/ अंदाज व्यक्त केले आहेत.

बड्या कंपन्यांच्या या प्रमुखांना वाटते की, अर्थसंकल्पाने पायाभूत सोयीनिमिर्ती क्षेत्राला मोठ्या प्रमाणावर उत्तेेजन द्यावे आणि शेअर बाजारालाही सवलती द्याव्यात. शिवाय अधिकाधिक सेवांना करांच्या जाळ्यात आणण्यात यावे. ' एबीबी सव्हेर् ' अंतर्गत ज्यांच्या मुलाखती घेण्यात आल्या त्यांतील बहुतेकांनी वैयक्तिक आयकरासाठीची मर्यादा वाढविली जाईल व दरसाल एक लाख रु.पर्यंतच्या उत्पन्नाला करातून पूर्ण सूट दिली जाईल, अशी आशा व्यक्त केली असून, ज्यांचे उत्पन्न एक ते तीन लाख रु. आहे त्यांना फक्त 10 टक्केच आयकर लागू व्हावा, अशी अपेक्षा व्यक्त केली आहे. सामान्य माणसाला अधिक क्रयशक्ती (पचेर्ेसिंग पॉवर) मिळण्यासाठी आयकर आकारणीच्या उत्पन्न गटांमध्ये (पर्सनल इन्कम टॅक्स स्लॅब्स) सुधारणा, बदल होणे आवश्यक आहे, असे या कंपन्यांच्या चालकांना, मालकांना वाटते, असे ' असोचेम ' चे अध्यक्ष महेंद के. सांघी यांनी सांगितले.

पाहणीनुसार , 250 ' सीईओ '-' सीएमडीं ' च्या मते अर्थसंकल्पात पायाभूत सोयीनिमिर्ती क्षेत्राबरोबरच ऊर्जा क्षेत्रालाही बऱ्याच सवलती दिल्या जाव्यात. त्या दिल्या जातील, असा त्यांचा अंदाज आहे. त्याबरोबरच बंदरे व विमानतळांच्या विकासालाही उत्तेजनपर करसवलती मिळाव्यात. उत्पादन (मॅन्युफॅक्चरिंग) क्षेत्रात अन्नपदार्थ प्रक्रिया, औषधनिमिर्ती आणि वाहन उद्योगालाही करसवलती मिळाल्या पाहिजेत. त्या मिळण्याची त्यांना अपेक्षा आहे.

आगामी अर्थसंकल्पाबद्दल उद्योग क्षेत्रातील या धुरिणांना एकच भीती वाटत आहे, ती म्हणजे राष्ट्रीय ग्रामीण रोजगार कार्यक्रमावर (नॅशनल रूरल एम्प्लॉयमेंट प्रोग्रॅम) होणाऱ्या खर्चासाठी मागील अर्थसंकल्पात लागू करण्यात आलेल्या ' एज्युकेशन सेस ' प्रमाणेच नवा कर लागू केला जाण्याची.

ज्यांना प्रश्न् विचारणयात आले त्यातील 62 टक्के कंपनी प्रमुखांनी आयकर सूट मर्यादेत सुधारणा करण्यात येऊन ज्यांचे उत्पन्न दरसाल पाच लाख रु.पेक्षा अधिक आहे, त्यांनाच 30 टक्के दराने आयकर लागू व्हावा, अशी अपेक्षा व्यक्त केली आहे. 52 टक्के कंपनी प्रमुखांना परकीय अर्थसंस्थांना आकषिर्त करण्यासाठी अर्थसंकल्पात भांडवल बाजाराला आणखी कर सवलती देण्यात याव्यात, असे वाटते.

 
</text>
</doc>
