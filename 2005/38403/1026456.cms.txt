<doc>
<docno>1026456.cms.txt</docno>
<text>
 
महाराष्ट्र
चंदभागा वाळवंटात अपघात; महिला ठार
[ Sunday, February 20, 2005  11:24:22 pm]


म. टा. वृत्तसेवा

पंढरपूर : चंदभागा वाळवंटामध्ये प्रशासनाने स्वच्छतेसाठी नेमलेल्या ट्रॅक्टरचे ब्रेक निकामी होऊन झालेल्या अपघातामध्ये एक महिला जागीच ठार झाली आणि 20 जण जखमी झाले.

वाळवंटातील कचरा गोळा करण्यासाठी चाललेल्या ट्रॅक्टरचे ब्रेक उतारावरच निकामी झाले आणि ट्रॅक्टर भक्तांमधून अनियंत्रितपणे निघाला. अनेक भक्तांना जखमी करीत तो औसेकर महाराजांच्या फडावरील एका जीपला जाऊन धडकल्यावर थांबला. जखमींमध्ये ट्रॅक्टर येत असताना पळून आपला बचाव न करू शकलेल्या वृद्ध महिलांची संख्या जास्त आहे. औसा येथील रुक्मिणी विठोबा हवालदार ( 65) ही महिला जागीच ठार झाली.

जखमींवर रुग्णालयात उपचार सुरू असून, त्यापैकी तीन वृद्धांची प्रकृती चिंताजनक असल्याचे सांगण्यात आले.

 
</text>
</doc>
