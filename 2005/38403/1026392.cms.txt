<doc>
<docno>1026392.cms.txt</docno>
<text>
 
महामुंबई
पुलावर गायी-म्हशी अन् 'अवघडलेले' प्रवासी
[ Sunday, February 20, 2005  09:17:32 pm]


जयंत होवाळ

मुंबई: मध्य रेल्वेची सदासर्वकाळ गदीर्ने ओसंडून वाहणारी जी काही ' पॅक ' स्टेशने आहेत, त्यात घाटकोपरचे स्थान ' बळकट ' आहे. कुर्ला-ठाणे पाचवा रेल्वेमार्ग, पूर्व-पश्चिमेला जोडणारा पूल आदी विकासकामे पूर्ण झाली की हे स्टेशन मोकळा श्वास घेऊ शकेल. परंतु सध्या तरी त्याची आणि प्रवाशांची ' अवघडल्या ' सारखी स्थिती झाली आहे.

कुर्ला-ठाणे पाचव्या रेल्वे मार्गासह एकूणच विकासकामे सुरू झाल्यामुळे सध्या हे स्टेशन आणखीनच व्यस्त झाले आहे. रेल्वेचे स्लिपर्स, पिलर्स अशी बांधकामाची विविध सामग्री येऊन पडली आहे आणि कामेही सुरू आहेत. त्यामुळे प्लॅटफॉर्म नंबर चारवरील तिकीट खिडकी तसेच आरक्षण केंद तात्पुरते दुसरीकडे हलवण्यात आले आहे. प्लॅटफॉर्म नंबर एक व चारला जोडणाऱ्या पुलाचे कामही सुरू आहे.

पूवेर्पेक्षा घाटकोपर पश्चिमेचा भाग अधिक गजबजलेला आहे. बाहेरच्या अरुंद रस्तावर फेरीवाले व रिक्षांच्या आडव्या-तिडव्या ' रांगा ', स्टेशनलगतच्या बससस्टॉपवरील गदीर्, एसएनडीटी आणि झुनझुनवाला कॉलेजातील मुलांची वर्दळ या सगळ्यांतून वाट काढत स्टेशनात प्रवेश करणे दिव्य असते.

फेरीवाले हटवण्यात आले असले, तरी रिक्षावाल्यांपुढे मात्र प्रवाशांनी हात टेकले आहेत. या स्टेशनाच्या प्लॅटफॉर्म नंबर एकवरील दोन प्रवेशद्वारे (खरेतर भगदाडे) आणि बाहेरील रस्ता जणू एकमेकांत सामावून गेल्यासारखे आहेत. पूवेर्कडे दिसते तीही रिक्षा, बस व जनावरांची गदीर्.

पश्चिमेकडील प्लॅटफॉर्मच्या दोन्ही टोकांना असलेल्या तिकिट खिडक्यांच्या अपुऱ्या जागेमुळे रांगेतील प्रवाशांना आपण रस्त्यावर कधी आलो तेच कळत नाही. चिंचोळ्या जागेतील ही तिकिट खिडकी शोधेपर्यंत नवख्या प्रवाशाच्या दोन-तीन लोकल निघून गेलेल्या असतात. प्रशासकीय इमारतीच्या तळमजल्यावरील ही खिडकी, प्रशासकीय इमारत लवकरच स्थलांतरीत होणार असल्याने प्रशस्त होईल व जागाही मोकळी होईल, असे विकासकामातील कलमे सांगतात. या कलमांना पालवी लवकर फुटावी अशीच प्रवाशांची इच्छा असणार!

याच प्लॅटफॉर्मवरील ' व्ही.टी.एण्ड ' कडील महिलांचा डबा जिथे येतो ती जागाही खूपच अरुंद आहे. गदीर्च्या वेळी त्या अपुऱ्या जागेत महिलांना खूपच त्रास होतो. तिकिट खिडकीजवळील अरुंद बोळातून असंख्य प्रवासी येत असतात. त्यामुळे ही जागा आणखीनच तोकडी पडते.

गदीर्चे स्टेशन असल्याने घाटकोपर लोकलची संख्या वाढवावी, अशी येथील प्रवाशांची मुख्य आणि रास्त मागणी आहे. सीएसटी ते कुर्ला दरम्यान किमान 18 लोकल धावत असताना घाटकोपरच्या सेवेला सकाळी एकच लोकल आहे. बहुतेक सर्वच जलद लोकल या स्टेशनावर थांबतात. शिवाय विक्रोळी व विद्याविहारचे प्रवासीही काहीवेळा जलद लोकलसाठी याच स्टेशनावर येतात. त्यामुळे गदीर्त भरच पडते. घाटकोपर लोकलची संख्या वाढली, तर गदीर् विभागली जाईल.

पूर्व-पश्चिमेला जोडणाऱ्या पादचारी पुलांची विदारक अवस्था हे या स्टेशनचे आणखी एक दुखणे! झुनझुनवाला कॉलेजच्या बाजूला असणाऱ्या पुलाचे लोकेशन रामसे बंधंुच्या ' हॉररपटा ' स एकदम योग्य! सध्या पादचाऱ्यांसाठी हा पूल बंद असला, तरी घाटकोपरचे दर्शन घेता यावे यासाठी भिकारी, गर्दुल्ले आणि गाई- म्हशींसाठी मात्र तो खुला आहे. प्रवाशांसाठी असलेले इतर ' स्लोपिंग ब्रिज ' म्हणजे खरोखरच घसरगंुडीसारखे असून त्यावरून जरा वेगात उतरायचे म्हटले तर, धावतच खाली येतो. त्यामुळे वृद्ध, अपंग यांना जपून पावले टाकण्याशिवाय गत्यंतर नसते. पूवेर्कडे असणाऱ्या पुलाप्रमाणे कमी उंचीच्या पायऱ्या असलेले पूल हवेत.

पाचव्या रेल्वे मार्गासाठी घाटकोपर- विद्याविहार दरम्यान पाच-सहा जुन्या इमारतींचे स्थलांतर आवश्यक होते. पण, अनेक अडचणींमुळे ते रखडले. आता हा प्रश्ान् सुटल्याचे रेल्वे सांगते. त्यामुळे रखडलेली कामे मागीर् लागून सोयी- सुविधांनी युक्त स्टेशन प्रवाशांच्या सेवेसाठी सज्ज होईल. पण, त्यासाठी विकासकामांत ' मेगा ब्लॉक ' मात्र नको!

 
</text>
</doc>
