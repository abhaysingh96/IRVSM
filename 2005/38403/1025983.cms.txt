<doc>
<docno>1025983.cms.txt</docno>
<text>
 
महामुंबई
झोपडवासियांचे पुनर्वसन कल्याण, भिवंडी, पनवेलला
[ Sunday, February 20, 2005  12:04:06 am]


म. टा. प्रतिनिधी

मुंबई : 2000 पर्यंतच्या झोपडपट्ट्यांना संरक्षण देण्याच्या काँग्रेस अध्यक्षा सोनिया गांधी यांच्या सुचना मुख्यमंत्री विलासराव देशमुख यांनी मान्य केली असली तरी त्याची अंमलबजावणी करताना या लोकांचे पुनर्वसन मुंबई शहर व उपनगरात करता येणार नाही तर मुंबई पासून लांब भिवंडी, कल्याण आणि पनवेल सारख्या ठिकाणी त्यांची पर्यायी व्यवस्था करावी लागेल, असे प्रशासकीय अधिकाऱ्यांबरोबर निवारा तज्ज्ञांचे मत आहे.

मुंबईत जागेचा तुटवडा नसून झोपडपट्टीत राहणाऱ्या 60 टक्के लोकांना जेमतेम 13 टक्के जागेवर अनधिकृत झोपडपट्ट्या उभारण्यात आल्या असून धनिक बिल्डरांच्या फायद्यासाठी या झोपडपट्ट्या हलविण्यात येत असल्याचा आरोप केला जातो. पण त्यात फारसे तथ्य नाही, असे वरिष्ट अधिकाऱ्यांचे मत आहे. मुंबईत मोकळ्या दिसत असल्या घरबांधणीसाठी त्या योग्य नाहीत. तसेच अनेक ठिकाणच्या झोपडपट्ट्या विकास कामाच्या आड येत असल्याचे त्यांचे म्हणणे आहे. सरसकट झोपड्या हटविण्याचे सरकारचे धोरण नसून ज्या ठिकाणी आवश्यकता आहे, अशा ठिकाणच्या अनधिकृत वस्त्यावर कारवाई करण्यात येत असल्याचा दावा राज्याचे मुख्य सचिव प्रेमकुमार यांनी केला. अनधिकृत झोपडपट्ट्या हटविण्यापुवीर् एक सव्हेर् घेण्यात आला होता आणि त्यानंतरच आधी 2005 नंतर 2004, 2003 अशा क्रमवारीने कारवाएं करण्याचे आदेश महापालिकेला देण्यात आले होते, या मुख्यमंत्री विलासराव देशमुख यांनी आधी दिलेल्या माहितीचा त्यांनी पुनरुच्चार केला.

1995 च्या आधीच्या झोपडीवासीयांचे पुनर्वसन करताना त्यांना पक्की घरे उपलब्ध करुन देण्याचे सरकारने ठरविले होते. पण आता सरसकट सर्वांना मोफत घरे देता येणार नाहीत, असे मुख्यमंत्र्यांनी म.टा.शी बोलताना स्पष्ट केले. मुंबईत बाहेरुन येणारी मंडळी 50-50 हजार रुपये देऊन झोपड्या विकत घेतात. अशा लोकांना सरकारी योजनेचा मोफत लाभ घेता येणार नाही. त्यासाठी त्यांना विशिष्ट किंमत द्यावीच लागेल, असे त्यांनी स्पष्ट केले.

 
</text>
</doc>
