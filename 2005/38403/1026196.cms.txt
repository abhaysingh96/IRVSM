<doc>
<docno>1026196.cms.txt</docno>
<text>
 
महाराष्ट्र
'मॉडेल' सवोर्त्कृष्ट एकांकिका
[ Sunday, February 20, 2005  06:05:08 pm]


टाइम्स टीम

ठाणे : गडकरी रंगायतनमध्ये नुकत्याच झालेल्या ठाणे महापौर करंडक एकांकिका स्पधेर्तील सवोर्त्कृष्ट एकांकिकेचा मान यंदा ' कला अभियान ' या संस्थेच्या ' दी मॉडेल ' ने पटकावला. द्वितीय पारितोषिक मंुबईच्या ' आम्ही एकांकिका शोधतोय ' या एकांकिकेला तर तृतीय क्रमांक संवेदना परिवाराच्या ' कल्की ' या एकांकिकेने पटकावला.

ठाणे महापालिकेच्या वतीने 14 आणि 15 फेब्रुवारी या दोन दिवसीय एकांकिका स्पधेर्चं आयोजन करण्यात आलं होतं. या स्पधेर्साठी ठाणे आणि मुंबईतील एकूण 16 एकांकिकांची अंतिम स्पधेर्साठी निवड करण्यात आली होती. त्यात ' दी मॉडेल ' ने बाजी मारली, या एकांकिकेतील कलावंताचा अभिनेत्री स्मृती इराणी यांच्या हस्ते गौरव करण्यात आला. या वेळी स्पधेर्तील कलाकारांच्या उत्साहाचं कौतुक करून अभिनयात सातत्य ठेवण्याचं आवाहन त्यांनी या कलाकारांना केलं.

' दी मॉडेल ' ला दहा हजार रुपये , ' आम्ही एकांकिका शोधतोय ' ला सात हजार 501 आणि ' कल्की ' ला पाच हजार एक रुपये अशी रोख बक्षीसं व स्मृतिचिन्हं देण्यात आली. या स्पधेर्त सवोर्त्कृष्ट दिग्दर्शकाचं प्रथम पारितोषिक ' दी मॉडेल ' चे दिग्दर्शक योगेश

केळकर, तर द्वितीय पारितोषिक ' आम्ही एकांकिका शोधतोय ' च्या चंदकांत कणसे यांनी पटकावलं. लेखनाचं प्रथम पारितोषिक जनार्दन जाधव आणि द्वितीय पारितोषिक समीर नारायण यांनी मिळवलं.

सवोर्त्कृष्ट अभिनयाचा पुरस्कार ' दी मॉडेल ' मधील भूमिकेसाठी नीलेश भेरे व हेमांगी कवी हिने पटकावला. सवोर्त्कृष्ट बालकलाकाराचा मान ऋतुजा फडके हिला मिळाला.

या समारंभाला महापौर शारदा राऊत, खासदार प्रकाश परांजपे, शिवसेना संपर्कप्रमुख विनायक राऊत, कोकण विभागाचे संघटनप्रमुख संजय केळकर, भाजपचे शहर अध्यक्ष प्रभाकर सावंत, उपहापौर सुभाष काळे, स्थायी समिती सभापती प्रकाश नरसाणा, गोपाळ लांडगे आदी उपस्थित होते. या कार्यक्रमाचे प्रास्ताविक स्पर्धाप्रमुख नरेश म्हस्केयांनी केलं.

ठामपा परिवहनच्या नाटकास बक्षीस

52 व्या महाराष्ट्र कामगार नाट्य महोत्सवाच्या प्राथमिक फेरीत महापालिका परिवहन सेवेच्या कर्मचाऱ्यांनी सादर केलेल्या ' ती रात्र ' या नाटकाने तृतीय क्रमांकासह सात पारितोषिकं पटकावली.

नाट्य महोत्सवाच्या प्राथमिक फेरीमध्ये राज्याच्या विविध जिल्ह्यांमधून आलेल्या नाट्य संघामध्ये परिवहन सेवेचे एदलाबादकरलिखित व मनोहर जांगळे दिग्दशिर्त ' ती रात्र ' हे नाटक प्रथम क्रमांकाने विजयी झाले होते. अंतिम फेरी 28 जानेवारी रोजी विक्रोळीतील कामगार कल्याण भवन इथे झाली. अंतिम फेरीमध्ये राज्यामधून एकूण 14 नाटकांची निवड झालेली होती. त्यातून सवोर्त्तम तीन नाटकांची निवड करण्यात आली. त्यामध्ये परिवहन सेवेने सादर केलेले ' ती रात्र ' या नाटकाने सात पारितोषिकांसह तृतीय क्रमांक पटकावला. दिग्दर्शनासाठी दुसरा क्रमांक मनोहर जांगळे, संगीतासाठी प्रथम क्रमांक दीपक भोसले, प्रकाश योजनेसाठीचा दुसरा क्रमांक सुनील कळवणकर, नेपथ्यासाठी द्वितीय क्रमांक चिंतामणी शिंदे यांना, उत्कृष्ट अभिनयासाठी (पुरुष गट) द्वितीय क्रमांक वसंत भदाणे यांना तर महिला गटात तृतीय क्रमांक सुषमा जाधव यांना मिळाला. त्याचबरोबर सहकलाकार म्हणून मोहन पानसरे व शिरीष दळवी यांनी नाटकात भाग घेतला होता.

 
</text>
</doc>
