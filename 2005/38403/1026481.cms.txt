<doc>
<docno>1026481.cms.txt</docno>
<text>
 
महामुंबई
तक्रारखोर एसटीच्या दिव्याखाली अंधार
[ Sunday, February 20, 2005  11:50:07 pm]


म. टा. प्रतिनिधी

मुंबई : एकीकडे खासगी बसच्या घुसखोरीमुळे प्रवासी मिळत नसल्याची तक्रार करायची आणि दुसरीकडे प्रवासी मिळवण्यासाठी कुणी पै-पैसा उभारून आरक्षण केंद उभारले, तर त्यासाठी बँकेत खाते उघडायला मात्र वेळ नाही. ' बहुजन हिताय, बहुजन सुखाय ' बिरूद मिरवणाऱ्या ' एसटी ' ची ही अजब तऱ्हा आहे.

सिंधुदुर्ग जिल्हा रहिवाशी संघ या सेवाभावी संस्थेने मुलुंड (पूर्व) येथे रहिवाशांच्या मदतीच्या बळावर तीन-साडेतीन लाख रुपये जमा करून अद्ययावत कम्प्युटराइज्ड आरक्षण केंद उभारले आहे. पण, एस. टी.च्या असहकारी वृत्तीमुळे अजूनही प्रवाशांना मात्र प्रतीक्षा करावी लागत आहे.

मुलुंडमधून सिंधुदुर्ग जिल्हा रहिवाशी संघातफेर् 1983 पासून कोकण, रायगड आदी भागांत एसटी बस सोडण्यात येत आहेत. गेली काही वषेर् संस्थेतफेर् दररोज पुण्यासाठी दोन, मुरुड-जंजिरा येथे एक, पनवेलसाठी दोन आणि मालवणसाठी एक अशा गाड्या सुटतात. त्या दररोज भरून जातात. पूवीर् या गाड्यांचे आरक्षण मुलुंडमध्ये मिळत होते.

वर्ष-दोन वर्षांपासून मुलुंडमधून आरक्षण करण्याची सोय बंद करण्यात आली आणि प्रवाशांना ठाण्यापर्यंत जाणे भाग पडू लागले.

ज्येष्ठ नागरिकांसाठी मुलुंड-ठाणे हा एका स्टेशनाचा प्रवासही तापदायक ठरतो. रेल्वेच्या तिकिटासाठी रांग लावावी लागते. रिक्षाने जायचे ठरवल्यास आथिर्क भुर्दंड पडतो.

प्रवाशांच्या समस्या जाणून संस्थेने कम्प्युटराईज्ड आरक्षण केंदासाठी एसटीकडे अर्ज केला. एसटीने त्यासाठी दोन लाख रुपयांचे डिपॉझिट आणि कम्प्युटर, इंटरनेट, फोन या सुविधांनी सज्ज असे केंद तयार करण्याची अट घातली.

प्रवाशांच्या सोयीसाठी हे सुसज्ज केंद उभारण्याचे संस्थेने ठरवले. संस्थेचे रवींद सामंत यांच्या आवाहनास प्रतिसाद देऊन अनेक दानशूर पुढे आले. संस्थेने सिंधुदुर्ग जिल्हा पतपेढीतून कर्जही काढले. अखेर दोन लाख रुपयांची रक्कम जमा झाली आणि वरच्या रकमेतून इतर सुविधा आल्या. पण एसटीचा मरगळलेला स्वभाव काही जाईना.

ठाणे डेपोतून इथे येणाऱ्या सर्व बसगाड्या ठाणेमागेर्च पुढील प्रवासासाठी निघतात. असे असतानाही ठाणे डेपोकडून सहकार्य मिळत नाही.

ठाणे डेपो कंट्रोलरकडून मुलुंडमध्ये जवळच्या बँकेत एक खाते उघडणे आवश्यक आहे. पण त्यासाठी एसटीला वेळ झालेला नाही. ही गरज पूर्ण होत नाही, तोपर्यंत मुंबई सेंट्रल डेपोकडून कम्प्युटरचा कोडही मिळू शकत नाही.

या केंदावरून मुंबई सेन्ट्रल, परळ, ठाणे या सर्व ठिकाणचे महाराष्ट्रभरातील गाड्यांचे आरक्षण होऊ शकेल. पण अजून तरी ही सुविधा उपलब्ध झालेली नाही.

 
</text>
</doc>
