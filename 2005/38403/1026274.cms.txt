<doc>
<docno>1026274.cms.txt</docno>
<text>
 
बहुतांची अंतरे
शिवाजी पार्कला भुयारी मार्गाची गरज काय?
[ Sunday, February 20, 2005  07:13:18 pm]


शिवसेनाभवन येथील गडकरी चौकात भुयारी पादचारी मार्ग हा परिसरातील नागरिकांना निश्चितच अडचणीचा ठरणार आहे. शिवाजी पार्ककडे किंवा चौपाटीकडे या चौकातून लाखो माणसे बऱ्याचदा सभा, मेळावे, क्रीडास्पर्धा, सांस्कृतिक कार्यक्रम व इतर सणाप्रसंगी जात-येत असतात. अशा गदीर्च्या प्रसंगी कधी लाठीमार वा अन्य अनिष्ट प्रसंग ओढवल्यास, शेकडो निष्पाप नागरिकांचे आणि छोट्या बालकांचे बळी जाऊ शकतात. यामुळे भुयारी पादचारी मार्ग येथे असणे मुळीच आवश्यक वाटत नाही. किंबहुना तो मृत्यूचा सापळा ठरू शकतो.

वृद्धांना व अपंगांना भुयारी मार्गासाठी वारंवार चढ-उतार करणे गैरसोयीचे व अडचणीचे होईल. फेरीवाले, भिकारी, कचरा गोळा करणारे, गर्दुले आदींचा उपदव अधिक वाढेल. अनेक रेल्वे पूल व भुयारी मार्गांत असा त्रास होत असूनही याबाबत महापालिका व पालिका यंत्रणेकडून निश्चित स्वरूपाची कारवाई कधीच होत नाही. दादरच्या फूल बाजारातील रेल्वे पूल हे याचे जिवंत उदाहरण म्हणून दाखविता येईल.

आजही या परिसरात मेळावे, सार्वजनिक उत्सव, विसर्जन मिरवणुका, क्रीडास्पर्धा व सांस्कृतिक कार्यक्रम होत असूनही, या परिसरातील नागरिकांना अन्य त्रास न होता व वाहतुकीचा खोळंबा न होता त्यांचे जीवन सुरळीत चालू असताना येथे पादचारी भुयारी मार्गाची आवश्यकता काय ?

मनोहर साळवी, विलेपालेर्, मुंबई.

 
</text>
</doc>
