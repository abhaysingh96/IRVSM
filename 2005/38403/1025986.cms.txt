<doc>
<docno>1025986.cms.txt</docno>
<text>
 
महामुंबई
रस्ता अपघातांत 2 ठार
[ Sunday, February 20, 2005  12:06:10 am]


म. टा. प्रतिनिधी

मुंबई : मुंबईत मुलुंड आणि विलेपालेर् भागात दोन वेगवेगळ्या अपघातात दोनजण ठार झाले. मुलुंडच्या एलबीएस मार्गावरुन पहाटे पावणे चारच्या सुमारास महाराष्ट्र टालल्सच्या समोरील रस्त्यातील दुभाजकावर मोटार सायकल आदळून झालेल्या अपघातात साताऱ्यातील नितीन पिसाळ ठार झाला.

या मार्गावरुन विजय आरोटे आणि नितीन पिसाळ जात असताना त्यांची मोटर सायकल दुभाजकावर आपटली. त्यात पिसाळचे निधन झाले.

तर विलेपार्ले येथे रस्ता पार करताना एका मोटारीने ठोकर दिल्याने रिलायन्स एनजीर् या कंपनीत काम करणारा श्रीनिवास मनकाळा (वय 30) हा कामगार ठार झाला.

पूर्ववैमनस्यातून खून

माटुंगा येथील लेबर कँपमध्ये पूर्व वैमनस्यातून गणेश परिमल शेटीयार (वय 30) याची चारजणांनी तीक्ष हत्यारांनी भोसकून हत्या केली. गणेश परिमल याच्यावर रमेश, अरुण, सूर्या व पांड्याने चाकू कोयता अशा हत्यारींनी हल्ला केला.

शेटीयार याला जखमी अवस्थेत शीवच्या लोकमान्य टिळक रुग्णालयात दाखल करण्यात आले. पण शनिवारी सकाळी त्याचे निधन झाले.

माहीमचा रस्ता बंद

मोहरमनिमित्त निघणाऱ्या मिरवणुकीमुळे माहीम भागातील रस्ता रविवारी वाहतुकीसाठी बंद ठेवण्यात येणार आहे.

सकाळी सात ते सायंकाळी सहा वाजेपर्यंत माहीम तसेच वांदे वरळी सी लिंक परिसरातील रस्ता वाहतुकीसाठी बंद करण्यात येईल.

वाहन चालकांनी सेनापती बापट मार्गाचा वापर करावा असे आवाहन वाहतूक पोलिसांनी केले आहे.

 
</text>
</doc>
