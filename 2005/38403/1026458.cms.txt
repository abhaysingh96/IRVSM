<doc>
<docno>1026458.cms.txt</docno>
<text>
 
महाराष्ट्र
ट्रक-टेंपो अपघातात आठजण ठार
[ Sunday, February 20, 2005  11:25:46 pm]


म. टा. प्रतिनिधी

पुणे : पुणे- सोलापूर महामार्गावरील भिगवणजवळ ट्रक आणि टेम्पो यांची समोरासमोर धडक होऊन झालेल्या अपघातात आठ ठार तर 11 जण जखमी झाले. रविवारी दुपारी चारच्या सुमारास ही दुर्घटना घडली. मृतापैकी सहाजण इंदापूर तालुक्यातील अकोले येथील तर दोघे मलठणचे रहिवाशी आहेत.

भिगवण येथील आठवडी बाजार करून हे सर्वजण घरी परतत होते. वडाप बंद असल्याने छोट्या टेम्पोत एकच गदीर् झाली होती. भिगवण-पासून दोन किमीवर पुण्याच्या दिशेने येत असलेल्या मालट्रकशी टेम्पोची समोरासमोर जोरदार धडक झाली. ही धडक एवढी भीषण होती की, टेम्पोतील सहाजण जागीच ठार झाले. अपघातानंतर जखमींना इस्पितळात नेत असताना दोघेजण मृत्युमुखी पडले.

 
</text>
</doc>
