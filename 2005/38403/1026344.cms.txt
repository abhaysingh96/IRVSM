<doc>
<docno>1026344.cms.txt</docno>
<text>
 
लेख
लळा,जिव्हाळा शब्दच खोटे...
[ Sunday, February 20, 2005  08:12:14 pm]


आता या सरकारने मुंबई शहराच्या प्रश्ानवरून गळा काढायला सुरुवात केली आहे. मुंबईचे शांघाय करण्याच्या बाता चालल्या आहेत. मुंबई शहर हे समस्येच्या काळगतेर्त चालले म्हणून सरकार अश्ाू गाळायला लागले आहे. इतके मुंबई शहरावर प्रेम होते तर पावणेचारशे एकर जमीन, मालक आणि बिल्डरांच्या घशात घालायला नको होती. त्यामुळे या सरकारला मुंबई शहर, त्याचे भवितव्य याबाबत बोलण्याचा नैतिक अधिकार राहिलेला नाही.

झोपड्यांच्या पाठोपाठ आता मुंबईतील गिरण्यांच्या जमिनीचे भूत देशमुख सरकारच्या मागे लागणार, असे दिसते. दत्ता सामंत यांच्या प्रदीर्घ संपानंतर एका पाठोपाठ सगळ्या गिरण्या आजारी पडत गेल्या आणि बंदही झाल्या. त्यामुळे लाखो कामगार रस्त्यावर आले अन् गिरणगावाची दैना झाली. त्यामुळे कापड गिरणी उद्योग पुन्हा सुरू करावा, आधुनिकीकरणातून या उद्योगाची घडी पुन्हा बसवावी, कामगारांना नोकरीचे संरक्षण मिळावे, किमानपक्षी त्यांचे थकलेले पगार, फंड, ग्रॅच्युईटी व नुकसान भरपाई मिळावी, यासाठी 1991 साली सरकारने एक नवी योजना तयार केली. यातून कामगार, मालक आणि उद्योग या तिन्ही घटकांना फायदा व्हावा, असा उद्देश होता. त्याचबरोबर मुंबईच्या पायाभूत गरजा भागाव्यात, विकासाची कामे व्हावीत व यासाठी जमीन उपलब्ध व्हावी, असाही उद्देश तेव्हाच्या शरद पवार सरकारचा होता.

मुंबईतील खाजगी कापड गिरण्यांकडे सुमारे 450 एकर आणि एनटीसीकडे 250 एकर अशी 700 एकर जमीन होती. मुंबईत जमिनींचे दर जास्त असल्याने आधुनिकीकरण, कामगारांची देणी आणि सार्वजनिक गरजा हे तिन्ही प्रश्ान् मागीर् लागू शकत होते. यासाठी महापालिकेच्या विकास नियंत्रण नियमावलीत तरतुदी करण्यात आल्या होता. गिरण्यांच्या जमिनी महापालिका, म्हाडा आणि मालक या तिघांत समप्रमाणात वाटण्यात याव्यात व मालकांनी त्यांच्याकडे असलेल्या जमिनीवरील सर्व चटईक्षेत्र वापरावे, अशी तरतूद डीसी रुलमध्ये करण्यात आली होती. मालकांना सर्वच्या सर्व चटईक्षेत्र हे व्यापारी व अन्य कामांसाठी वापरायला मिळणार असल्याने त्यांचे नुकसान होत नव्हते. शिवाय, मुंबईचे नियोजन करण्यासाठी सुमारे पावणेचारशे एकर जमीन मिळणार होती. यातून हा प्रश्ान् कायमचा सुटायला हरकत नव्हती.

पण तसे झाले नाही. एकतर मालकांना हा प्रस्ताव मान्य नव्हता. त्यामुळे अनेक पळवाटा काढून त्यांनी पुनर्बांधणी आणि पुनर्वसनाचा प्रस्ताव धाब्यावर बसविण्याचा प्रयत्न केला. वेगवेगळ्या मार्गाने जमिनी विकल्या. पण कामगारांचे पैसे थकविले. रिकन्स्ट्रक्शच्या नावाखाली अशा हिकमती लढविल्या की विचारता सोय नाही. काहींनी कामगारांचे स्टोअर या नावाखाली शॉपिंग मॉल काढले. खेळातील कामगारांचे प्रावीण्य वृद्धिंगत करण्याच्या नावाखाली बोलिंग अॅली काढले. कामगारांचे कँटिन या नावाखाली मॅक्डोनल्ड सुरू केली. हे करताना बाहेरची इमारत तशीच ठेवली आणि दुरुस्तीच्या नावाखाली आत पॉश इमारती उभ्या केल्या. एकतृतियांश या तत्त्वानुसार दोन गिरण्यांनीच म्हाडा आणि महापालिकेला जागा दिली. बाकीच्या सात गिरण्यांनी हे उद्योग काढून सरकार आणि कामगार या दोघांना उल्लू बनविले. त्यामुळे मनोहर जोशी यांच्या काळात यावरून बरेच वादंग झाले होते. त्यामुळे विकास नियंत्रण नियमावलीत बदल करून पळवाटा बुजवाव्यात, अशी मागणी होऊ लागली.

युतीचे सरकार जाऊन 1999 मध्ये आघाडीचे सरकार आले, तेव्हा जमिनीच्या व्यवहारावर देखरेख करण्यासाठी उच्च न्यायालयाच्या अध्यक्षतेखाली एक यंत्रणा निर्माण केली गेली. व्यवहाराचे पैसे एस्क्रो खात्यात जमा करण्याची तरतूद केली. यातून आपल्याला न्याय मिळेल, अशी आशा वाटल्याने कामगारांनीही निर्णयाचे स्वागत केले. मग गिरणगावांत धुराड्याच्या चिमण्यांच्या जागी मोठमोठाले टॉवर उभे राहायला लागले. पंचतारांकित हॉटेले दिसायला लागली. कामगारांचे प्रश्ान् तसेच होते. म्हाडा आणि महापालिका यांना नावालाही जमीन मिळालेली नव्हती. गिरण्यांच्या इमारती जमीनदोस्त होत होत्या. राजरोसपणे स्काय स्कॅपर्स उभे राहात होते. बाहेरून गिरणी तशीच आणि आत पंचतारांकित सुविधा! हे कसे काय हे कुणालाच कळत नव्हते.

मधल्या काळात विलासराव देशमुख यांच्या सरकारने 2001 साली डीसी रुल बदलून टाकले होते. कंपाऊंडच्या आतील जमिनीचे तीन भाग करण्याचा जो नियम होता त्याऐवजी इमारती वगळून उरलेल्या मोकळ्या जागेचे वाटप एकतृतियांश या पद्धतीने म्हाडा, महापालिका आणि मालक यांना करण्यात आले आहे. त्यामुळे पावणेचारशे एकर जमीन जिथे मिळणार होती तिथे दहाबारा एकर जागा आता मिळणार आहे. गिरण्यांच्या आतल्या इमारती वगळल्या, तर आवारातील रस्ते आणि बोळ उरतात. त्याची एकतृतियांश वाटणी करण्यात आली आहे. म्हणजे मूळ योजनाच धाब्यावर बसविण्यात आली आहे. सरकारने हा बदल केल्यामुळे मालकांनी धडाधड परवानग्या घेतल्या व 121 एकर जमीन विकासाखाली आणली. त्यामुळे मुंबई शहराला मिळणारी लाखमोलाची जमीन बाराच्या भावात गेली आहे.

हे बदल करताना या कानाचे त्या कानाला कळू देण्यात आलेले नाही. हे करताना मुंबई शहराचे प्रश्ान्, कामगारांचे भवितव्य याचा विचार सरकारला करावासा वाटला नाही. बदल करताना एका इंग्रजी वर्तमानपत्रात जाहिरात देऊन हरकती मागविण्यात आल्या होत्या. याची जाहीर सुनावणीही झाली. त्यानंतर हे बदल विधानसभेला सादर केले, असेही म्हणतात. इतके करूनही कामगार, त्यांच्या संघटना विरोधी पक्ष आणि इतर कोणालाच काहीही कळले नाही, हे आणखी विशेष. मुंबई शहर, शहराचे जटील होत चाललेले प्रश्ान्, नियोजनाची गरज, कामगारांचे भवितव्य या दृष्टीने हे बदल महत्त्वाचे होते. लोकांना विश्वासात घेणे आवश्यक होते. जाहीर चर्चा करायला हवी होती. पण सगळे गुपचूपपणे करण्यात आले. याचे एकच कारण म्हणजे हितसंबंध आणि त्यासाठी मालकांपुढे पत्करलेली शरणागती.

मुंबई शहरात जमिनीची टंचाई आहे. लोकसंख्या दिवसेंदिवस वाढत आहे. पायाभूत सुविधांवर कमालीचा ताण पडलेला आहे. घरे, रस्ते, पायाभूत सोयी-सुविधा यांच्यासाठी जमिनीची आवश्यकता आहे. जमीन उपलब्ध झाली तरच या पायाभूत सुविधा निर्माण करण्यासाठी विकासाची कामे हाती घेता आली असती. मुंबई इंप्रूव्हमेंट ट्रस्टने 700 एकराच्या आधारावर मुंबईचा विकास केला होता. त्यानंतर एक तृतियांश पद्धतीच्या समान वाटपाने इतक्या मोठ्या प्रमाणात जमीन उपलब्ध होणार होती. तिच्यावर पाणी सोडण्यात आले. एकप्रकारे हा अक्ष्यम गुन्हा आहे. ज्या सरकारने तो केला तेच आज पुन्हा सत्तेवर आहेत. आता या सरकारने मुंबई शहराच्या प्रश्ानवरून गळा काढायला सुरुवात केली आहे. मुंबईचे शांघाय करण्याच्या बाता चालल्या आहेत. मुंबई शहर हे समस्येच्या काळगतेर्त चालले म्हणून सरकार अश्ाू गाळायला लागले आहे. इतके मुंबई शहरावर प्रेम होते तर पावणेचारशे एकर जमीन, मालक आणि बिल्डरांच्या घशात घालायला नको होती. त्यामुळे या सरकारला मुंबई शहर, त्याचे भवितव्य याबाबत बोलण्याचा नैतिक अधिकार राहिलेला नाही. इतक्या बेदरकारपणे मुंबई शहराच्या हितावर नांगर फिरविणारे राज्यकतेर् अद्याप झाले नव्हते. त्यांना गरिबांचा काय, कोणाचाच कळवळा नाही. त्यांना अहंभाव आणि हिसंबंध या दोनच गोष्टी सांभाळायच्या आहेत. त्यामुळेच बीडीडी चाळींच्या पुनर्रचनेचा प्रश्ान्ही अशाच रीतीने बिल्डरांचे हित लक्षात घेऊन मागीर् लावण्याचा प्रयत्न चालला आहे. त्याविरुद्ध वेळीच आवाज उठविला नाही तर बीडीडी चाळींवरही नांगर फिरल्याशिवाय राहणार नाही.

या सगळ्या प्रकरणात विरोधक मूग गिळून बसलेे. एरवी वाट्टेल त्या प्रश्ानवर बोलणारे, पराचा कावळा करणारे वाचाळवीर विरोधकांत कमी नाहीत. ते सगळे गिरण्यांच्या जमिनीच्या प्रश्ानवर निपचित पडून आहेत. तेही यात सहभागी होते, यात शंका नाही. पापाला कधीतरी वाचा फुटते, असे म्हणतात. तशी या पापाला आता वाचा फुटली आहे. पाप कधीतरी याच जन्मात फेडावे लागते. तसे या सरकारच्या काळातच त्यांना हे पाप फेडावे लागणार आहे. ती वेळ जवळ येत चालली आहे, हे लक्षात ठेवावे ; इतकेच.

प्रताप आसबे

 
</text>
</doc>
