<doc>
<docno>1026279.cms.txt</docno>
<text>
 
लेख: जाता जाता
चकर
[ Sunday, February 20, 2005  07:22:17 pm]


' हाऊ सॅड! शोएब इज नॉट कमिंग. ' ज्यु. चकोरीने देवदासच्या स्टाईलमध्ये उसासा टाकला आणि फक्त ती बातमी वाचून म. टा. बाजूला टाकला.

' नंबर वन चकर इन द र्वल्ड! ' ज्यु. चकोरने आपली नावड स्पष्ट केली.

' सचिनची दांडी गुल करेल अशी भीती वाटते म्हणून चकर. कॉल अ डॉग मॅड आणि शूट! ' बहिणीने भावाला पुन्हा चिडवलं.

आता मात्र भावाचा चेहरा रागाने लालबुंद झाला.

' सचिनची दांडी गुल ? अँड दॅट टू फ्रॉम शोएब ? लास्ट र्वल्ड कपमधली पिटाई विसरलात वाटतं ?' शोएबच्या वेगानेच त्याने प्रश्ानंची फैर झाडली.

' कधीतरी घडतं असं! पण शोएबच्या स्पीडला इंडियन बॅटस्मन टरकतात. ' तिची टीका सुरूच होती.

' स्पीडला नव्हे तर तो फेकू असल्यामुळे अनप्रेडिक्टेबल असतो तो ,' मुलाने भारतीय संघाची बाजू मांडली.

' पण बाई काय दिसतो तो! ' चकोरीने अचानक विषयाला भलतंच वळण दिलं.

' सगळे चकर्स असेच दिसतात. ऑल चीट्स! ' मुलाने आपली भूमिका सोडली नाही.

चकोर जोरात हसला. इतका वेळ तो शांतपणे पेपर वाचत ही चर्चा ऐकत होता.

' काय हो, अचानक काय झालं तुम्हाला ?' चकोरीने आश्चर्याने विचारलं. हाच प्रश्ान् ज्यु. कंपनीच्या मनात होता, हे त्यांच्या मुखावर दिसत होतं.

' बनवेगिरी करणाऱ्यांच्या चेहऱ्यावर जणू काही लिहिलेलं असतं. असं असतं तर पोलिसांचं काम किती सोप्पं झालं असतं. ' चकोरने मुलाकडे बघत विचार मांडले.

पित्याच्या मतामुळे मुलगा गडबडला.

' डॅड, ग्रेट! ' मुलीने अप्रत्यक्ष आपली बाजू घेणाऱ्या वडिलांना प्रशस्तिपत्र दिलं.

' तुम्ही म्हणता तसं अगदी नसलं तरी ' चोराच्या मनात चांदणं ' अशी म्हण काही अगदीच खोटी नाही. उगीच का पोलिस, रेल्वेचे टीसी बरोब्बर पकडतात! ' चकोरीने उपजत शहाणपणातून मुद्दा मांडला.

चकोरच्या लक्षात आलं की विचार करावा असं हे म्हणणं आहे. ज्यु. कंपनीला कळेना की आईने नक्की कोणाची बाजू घेतली आहे.

' पण शोएब काही प्रत्येक डिलीव्हरी फेकत नाही. मग त्याचा चेहरा कसा तपासणार ?' चकोरने प्रश्ान् टाकला.

' एक कॅमेरा नेहमी त्याची बॉडी लँग्वेज टिपण्यासाठी ठेवायचा. त्याचा चेहरा खोटं बोलणार नाही. आणि तेही त्याला जमत असेल तर ही इज ग्रेटेस्ट अॅक्टर टू! ' चकोरीने विचार मांडला.

तिघेही तिच्याकडे बघतच बसले.

चकोर

 
</text>
</doc>
