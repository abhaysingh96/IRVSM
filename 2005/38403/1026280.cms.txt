<doc>
<docno>1026280.cms.txt</docno>
<text>
 
लेख
झोपड्या :मुंबईतल्या अन्...
[ Sunday, February 20, 2005  07:23:19 pm]


मुंबईचा प्रश्न् फक्त पर्यायी औद्योगिक व्यापारी केंद निर्माण करूनच सुटू शकतो. दिल्लीप्रमाणे मुंबईत 25 वर्षांपूवीर्च अशा विकेंदीकरणाचा प्रारंभ झाला असता, तर परिस्थिती इतकी गंभीर झाली नसती. विलासरावांकडे एक उजाड महानगर दुरुस्तीसाठी आले आहे. मुंबईचे शांघाय करण्याचे स्वप्न पाहताना, वास्तवाच्या पातळीवर अनेक निर्णय सरकारला घ्यावे लागणार आहेत.

मुंबईतील झोपडपट्टी हटाव मोहीम दिल्ली दरबारात पोहोचली, तेव्हा हजारो बेघर कुटुंबे हद्दपार मन:स्थितीत मुंबईच्या रस्त्यांवर उभी होती. सोनिया गांधींचे समन्स मिळताच मुख्यमंत्री विलासराव देशमुख, मुंबई काँग्रेसचे अध्यक्ष गुरुदास कामत, लोकप्रतिनिधींच्या लवाजम्यासह दिल्लीत दाखल झाले. मोहीम सुरू झाल्यानंतर उद्भवलेल्या तणावामुळे कधीतरी हा प्रश्ान् ऐरणीवर येणारच होता.

मुंबई नेमकी कोणाची ? मतबँकांचे काय ? विकास हवा की विनाश ? धाक हवा की बेबंदशाही ? असे अनेक पदर या प्रश्ानला होते. झोपड्यांच्या बाजूने उभे राहणाऱ्यांचे स्वर जितके धारदार होते, तितकाच झोपड्या पाडल्या पाहिजेत, म्हणणाऱ्यांचा युक्तिवाद विचार करण्याजोगा होता. आपापल्या आग्रहांसाठी दोन्ही बाजू इरेला पेटल्या होत्या. सोनिया गांधींच्या सूचनेनुसार यातून मध्यममार्ग स्वीकारला गेला. 1995 पर्यंतच्या झोपड्यांचे संरक्षण करण्याची कायदेशीर डेडलाईन 2000 पर्यंत वाढवण्याच्या निर्णयावर शिक्कामोर्तब झाले. दोन्ही काँग्रेसच्या संयुक्त जाहीरनाम्याचा हवाला देत, शतकाअखेरच्या तमाम झोपड्यांना अभय मिळाले, तर नव्या शतकातल्या प्रत्येक झोपडीला मंुबईबाहेर हद्दपार करण्याचे ठरले. मोहिमेचे समर्थन आणि विरोध करणाऱ्या दोन्ही बाजूंना थोडेथोडे यश मिळाले. या लढाईत कोण जिंकले अन् कोण हरले, हा प्रश्ान् अप्रस्तुत आहे. माणसांच्या गदीर्चे ओझे पेलण्याची क्षमता शिल्लक नसलेल्या मुंबईचे भवितव्य काय हा प्रश्ान् अनुत्तरित राहावा, हे चिंताजनक आहे.

झोपडपट्ट्यांचा प्रश्ान् केवळ मुंबईपुरता मर्यादित थोडाच आहे ? तुलनेसाठी राजधानी दिल्लीचे उदाहरण ताजे आहे. शीला दीक्षितांच्या अध्यक्षतेखाली सोमवारी झालेल्या दिल्ली मंत्रिमंडळाच्या बैठकीत, बाहेरच्या राज्यांतून दरवषीर् दिल्लीत दाखल होणाऱ्या अडीच ते तीन लाखांच्या लोकसंख्येविषयी विशेष चिंता व्यक्त करण्यात आली. दिल्लीची लोकसंख्या प्रतिवषीर् पाच लाखांनी वाढते आहे. पैकी दोन लाखांची वाढ नैसगिर्क असून, इतर राज्यांतून रोजगारासाठी येणाऱ्यांचे प्रमाण तीन लाखांवर पोचले आहे. दिल्लीच्या लोकसंख्येवर नियंत्रण घालण्यासाठी किमान बंधनांचा अवलंब करण्याचा इरादा मंत्रिमंडळाच्या बैठकीत चचिर्ला गेला. ही बंधने नेमकी काय असावीत, हे मात्र अद्याप सरकारने स्पष्ट केलेले नाही. खास दिल्लीसाठी मुख्यमंत्र्यांच्या अध्यक्षतेखाली लोकसंख्या आयोगाची स्थापना करण्याचा निर्णय मंत्रिमंडळाच्या बैठकीने घेतला. केंदीय मंत्री आणि दिल्लीचे खासदार कपिल सिब्बल यांनी लगेच विरोध नोंदवला. आयोगाची स्थापनाच घटनाविरोधी असल्याची कडवट प्रतिक्रिया ऐकवली. प्रत्येक पक्षात मुंबई-सारखेच दोन मतप्रवाह आहेत.

दिल्लीच्या एक कोटी 41 लाख लोकसंख्येत झोपड्यांतल्या लोकसंख्येचे प्रमाण 35 लाखांचे आहे. कोलकात्यात एक कोटी 32 लाखांत जवळपास 50 लाख झोपडीवासी आहेत. देशातल्या प्रत्येक महानगरात 25 ते 30 टक्के लोकसंख्या झोपडपट्टीत राहते.

महाराष्ट्रात अथवा मुंबईत झोपडपट्टीत राहणाऱ्यांना कायदेशीर स्वरूप देण्याचे अथवा विस्थापितांचे पुनर्वसन करण्याचे काम जितके गांभीर्याने झाले, तितके देशात अन्यत्र झालेले नाही. महाराष्ट्र विधानसभेत 2002 साली सर्व पक्षांच्या संमतीने 1995 पर्यंतच्या तमाम झोपड्या कायदेशीरदृष्ट्या नियमित करणारा कायदा एकमताने मंजूर करण्यात आला. त्यानंतरच्या झोपड्यांना बेकायदा ठरवून, त्या उभारणाऱ्यांना व उभारण्यास मदत करणाऱ्या पुढाऱ्यांना, अधिकाऱ्यांना, झोपडपट्टीदादांना, अजामिनपात्र गुन्ह्याखाली अटक करण्याची तरतूद या कायद्यात करण्यात आली. दुदैर्वाने राजकीय इच्छाशक्तीच्या अभावी या कायद्याची अंमलबजावणी कठोरपणे होऊ शकली नाही. 1995 ते 2000 या काळात मंुबईत झोपड्यांमध्ये राहणाऱ्यांची संख्या सुमारे आठ लाखांनी वाढली. त्यांना संरक्षण देण्याचे आश्वासन उभय काँग्रेस पक्षांनी निवडणूक जाहीरनाम्यात दिले. 2000 पर्यंतच्या झोपडपट्ट्यांना संरक्षण देण्याचा निर्णय त्यानुसारच परवा दिल्लीत झाला. विकास प्रकल्पांसाठी जे विस्थापित झाले, त्या 58 हजार कुटुंबांच्या पुनर्वसनासाठी विनामूल्य घरे बांधून तयार आहेत, असे मुख्यमंत्री म्हणाले. 2005 पर्यंतच्या सुमारे 90 हजार झोपड्या सध्या सुरू असलेल्या मोहिमेत पाडण्यात आल्या आहेत. यातील विस्थापितांची संख्या जवळपास चार लाख आहे. 2000 पर्यंतच्या झोपडपट्ट्यांच्या पुनर्वसनासाठी राज्य सरकारने खार जमिनींचा वापर करण्याची परवानगी केंदाकडे पूवीर्च मागितली आहे. यापुढे नव्या झोपड्या निर्माणच होऊ देणार नाही, अशी ग्वाही मुख्यमंत्र्यांनी दिल्लीत दिली आहे. प्रत्यक्षात हा निर्धार कितपत टिकतो, याविषयी सर्वांनाच शंका आहे.

मुंबई आज जात्यात आहे, तर बाकीची शहरे सुपात. याचे मुख्य कारण भारत आता ग्रामीण देश राहिलेला नसून शहरांचा व महानगरांचा देश होतो आहे. आणखी 15 वर्षांनी 50 टक्के लोकसंख्या शहरात राहणाऱ्यांची असेल, तर उर्वरित 50 टक्के लोक त्यांच्यावर अवलंबून असतील. शिवसेना-भाजप युती सत्तेवर असताना बाळासाहेब ठाकरेंनी 40 लाख झोपडपट्टीवासीयांना मोफत घरे देण्याची महत्त्वाकांक्षी योजना जाहीर केली होती. व्यवहाराच्या कसोटीवर या योजनेचा टिकाव लागला नाही ; कारण मंुबईत एक चौरस फुटाला जितकी किंमत मोजावी लागते, तितकी जगात कोठेही मोजावी लागत नाही.

मुंबईचा प्रश्ान् फक्त पर्यायी औद्योगिक व्यापारी केंद निर्माण करूनच सुटू शकतो. कित्येक कार्यालये अन् कारखाने मुंबईत असण्याचे कारणच नाही. अन्य शहरांतही ती उभारली जाऊ शकतात. मंत्रालयही मुंबईत असण्याची आवश्यकता नाही, असे खुद्द माजी मुख्यमंत्री ए. आर. अंतुले यांचे मत होते. त्यांनी ते रायगडला हलवण्याची कल्पना मांडली होती. दिल्लीतल्या बऱ्याचशा व्यावसायिक कार्यालयांचे स्थलांतर कॅनॉट प्लेसहून हरयाणातल्या गुरगांवला अथवा उत्तर प्रदेशातल्या नोएडाला गेल्या दहा वर्षांत झाले. अनेक बेकायदा कारखाने दिल्लीबाहेर घालवण्यात आले. मुंबईत 25 वर्षांपूवीर्च अशा विकेंदीकरणाचा प्रारंभ झाला असता, तर परिस्थिती कदाचित इतकी गंभीर झाली नसती. विलासरावांकडे एक उजाड महानगर दुरुस्तीसाठी आले आहे. मुंबईचे शांघाय करण्याचे स्वप्न पाहण्याच्या कालखंडात, वास्तवाच्या पातळीवर अनेक निर्णय सरकारला घ्यावे लागणार आहेत.

विस्थापितांच्या नावाने सतत कंठशोष करणाऱ्यांनी विकास प्रकल्पांमुळे विस्थापित झालेल्यांची प्रत्यक्षात संख्या किती आणि वेळेवर विकास प्रकल्प जागोजागी उभे न राहिल्याने रोजगारासाठी स्थलांतर करावे लागलेल्यांची संख्या किती, याच्या लाभहानीचा हिशेब एकदा मांडून पाहावा. बेकायदा गोष्टींना कायदेशीर संरक्षण देण्याची प्रवृत्ती चुकीचीच आहे. अशा निर्णयातून मतबँका निर्माण होतात, हे विधानही भंपकपणाचे आहे. प्रत्येक वेळच्या ताज्या परिस्थितीनुसार, लोकमतात परिवर्तन होत असते. तरीही प्रत्येक पक्षाला सत्तेवर आल्यानंतर या मोहापासून परावृत्त होणे जमत नाही. दोन वर्षांपूवीर् तत्कालीन केंदीय मंत्री जगमोहन यांनी दिल्लीतल्या झोपड्या पाडण्याची मोहीम सुरू केल्याबरोबर, ज्या शीला दीक्षितांना पश्चिम दिल्लीत धरणे धरावेसे वाटले, त्यांनाच दुसऱ्यांदा मुख्यमंत्री झाल्यावर वाढत्या लोकसंख्येच्या नियंत्रणासाठी लोकसंख्या आयोग नेमावासा वाटतो आहे.

प्रत्येक कर इमानदारीने भरणारे लाखो कनिष्ठ मध्यमवगीर्य, झोपडपट्टीवासीयांपेक्षाही वाईट अवस्थेत मुंबईत राहत आहेत. कोणताही पक्ष अथवा आंदोलनांचे नेते त्यांच्यासाठी पुढे सरसावत नाहीत. ओझे वाहण्याची मर्यादा संपली की कोणत्याही महानगरात संघर्ष उद्भवणारच आहे. मलमपट्टी हा कायमस्वरूपी उपाय होऊ शकत नाही.

सुरेश भटेवरा

 
</text>
</doc>
