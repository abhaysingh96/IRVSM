<doc>
<docno>1026402.cms.txt</docno>
<text>
 
क्रीडा
'भारताला भारतात पराभूत करता येईल'
[ Sunday, February 20, 2005  09:41:07 pm]


लाहोर : पाकिस्तानच्या युवा संघाला ऑस्ट्रेलिया व दक्षिण आफ्रिकेपासून स्फूतीर् घेऊन भारताला भारतात पराभूत करता येऊ शकेल, असा विश्वास पाकिस्तानचे प्रशिक्षक बॉब वुल्मर यांनी व्यक्त केला असून वुल्मर यांचा हा विश्वास म्हणजे दौऱ्यापूवीर् संघाचा आत्मविश्वास उंचावण्याचा प्रयत्न असल्याची चर्चा क्रिकेट वर्तुळात करण्यात येत आहे.

गेल्यावर्षी ऑस्ट्रेलियाने 39 वर्षांनंतर भारताला भारतात हरवण्याची करामत केली होती. चार वर्षांपूवीर् दक्षिण आफ्रिकेने क्रोनिएच्या नेतृत्त्वाखाली भारताला हरवले होते. आणि अक्रमच्या संघाचाही पराक्रम विसरता कामा नये. 1999 मध्ये अक्रमच्या संघाने तीनपैकी दोन कसोटी सामने जिंकले होते, अशी माहिती देत वुल्मर यांनी दौऱ्यापूवीर् आपल्या खेळाडूंना मानसिकरित्या सक्षम करण्याचा प्रयत्न सुरू केला आहे.

पाच वर्षांपूवीर्च्या आणि आताच्या भारतीय संघात फरक असून भारतीय खेळपट्ट्यांवर अनिल कुंबळे व हरभजनसिंग यांच्या फिरकीचा सामना करणे कठीण आहे, असा सावधानतेचा इशाराही त्यांनी आपल्या संघाला दिला.

गतवषीर् मायदेशातील मालिकेत पाकिस्तानला भारताकडून पराभव सहन करावा लागला होता. यानंतर प्रशिक्षकपदाची धुरा जावेद मियांदादकडून बॉब वुल्मर यांच्याकडे सोपण्यात आली. ते म्हणाले, ऑस्ट्रेलिया आणि भारतात फरक आहे. ऑस्ट्रेलियाचे शक्तीस्थान त्यांच्या तेज गोलंदाजीत आहे तर भारताचे फिरकी माऱ्यात. आमच्या युवा फलंदाजांना ही गोष्ट ध्यानात घेऊन खेळ करावा लागेल.

तेज गोलंदाज शोएब अख्तरची गैरहजेरी जाणवेल, असे वुल्मर यांनी कबूल केले. ते म्हणतात, शोएबची गैरहजेरी भरून काढता येणार नाही. पण उपलब्ध खेळाडूंकडून चांगल्यात चांगली कामगिरी नक्कीच करून घेता येईल. सामीकडून मोठ्या अपेक्षा असतील.

फिरकी गोलंदाजीबरोबरच भारताचे मुख्य शक्तीस्थान त्यांच्या फलंदाजीत आहे. सौरव गांगुलीसह वीरेंदर सेहवाग, राहुल दविड, सचिन तेंडुलकर व लक्ष्मण असे एकापेक्षा एक सरस फलंदाज त्यांच्या ताफ्यात असून दुखापतीमुळे सचिन खेळू न शकल्यास त्याचा फारसा परिणाम होणार नाही, असेही मत वुल्मर यांनी व्यक्त केले.

दौऱ्याचा कार्यक्रम

28 फेबुवारी : पाकिस्तान संघाचे आगमन.

3 ते 5 मार्च : अध्यक्षीय संघ वि. पाकिस्तान संघ यांच्यामध्ये तीन दिवसांचा सामना, धर्मशाला.

कसोटी सामने : 8 ते 12 मार्च : पहिली कसोटी, मोहाली.

16 ते 20 मार्च : दुसरी कसोटी, कोलकाता.

24 ते 28 मार्च : तिसरी कसोटी, बंगलोर.

30 एप्रिल : झटपट लढतींसाठी सराव सामना, हैदराबाद.

झटपट सामने : 2 एप्रिल : पहिली एकदिवसीय लढत, कोची.

5 एप्रिल : दुसरी एकदिवसीय लढत, विशाखापट्टणम.

9 एप्रिल : तिसरी एकदिवसीय लढत, जमशेदपूर.

12 एप्रिल : चौथी एकदिवसीय लढत, अहमदाबाद.

15 एप्रिल : पाचवी एकदिवसीय लढत, कानपूर.

17 एप्रिल : सहावी एकदिवसीय लढत, दिल्ली.

18 एप्रिल : पाकिस्तान संघाचे मायदेशी प्रयाण.

 
</text>
</doc>
