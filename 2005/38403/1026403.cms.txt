<doc>
<docno>1026403.cms.txt</docno>
<text>
 
क्रीडा
भारत दौरा हुकल्यामुळे शोएब अख्तर निराश
[ Sunday, February 20, 2005  09:41:47 pm]


कराची : दुखापतीमुळे भारत दौरा हुकल्यामुळे पाकिस्तानचा तेज गोलंदाज शोएब अख्तरची निराशा झाली आहे. अपयशाच्या भीतीने आपण या दौऱ्यातून माघार घेतली हा आरोप मात्र त्याने फेटाळून लावला. पायाच्या दुखापतीमुळे भारताचा दौरा हुकला याची हळहळ त्याला वाटतेय कारण नाव कमवायची सुवर्णसंधी वाया दवडली याचं त्याला वैषम्य वाटतंय.

29 वषीर्य तेज गोलंदाज शोएब अख्तरला मोठे दौरे व बडे सामने आवडतात, त्यात खेळणं म्हणजे एक आव्हानच असतं असे उदगार त्याने बीबीसी आशियाई सेवेला मुलाखत देताना काढले. आठ वर्षापूवीर् कसोटी संघात पदार्पण करणारा अख्तर पाकिस्तानच्या 66 पैकी 30 कसोटींना मुकला आहे. अलीकडेच ऑस्ट्रेलियन दौऱ्यात शिस्तभंग करणाऱ्या अख्तरला 500 डॉलर दंड ठोठावण्यात आला. आगामी भारत दौऱ्यात झटपट क्रिकेट लढतीत तो खेळेल की नाही याचीही खात्री नाही. एप्रिल दोनला कोचीतील सामन्याने झटपट क्रिकेट मालिकेला सुरूवात होईल. देशासाठी सर्वस्व अर्पण करून मी खेळायला सज्ज आहे पण मी पूर्ण तंदुरूस्त असलो तरच अधिक चांगली कामगिरी करू शकेन असे त्याला वाटते. डॉक्टरांशी सल्लामसलत करून मी विश्ाांतीचा निर्णय घेतला असे त्याने सांगितले. ऑस्ट्रेलियाच्या दौऱ्यात पूर्णपणे तंदुरूस्त नसतानाही आपण खेळलो याचे त्याला वैषम्य वाटते.

 
</text>
</doc>
