<doc>
<docno>1026023.cms.txt</docno>
<text>
 
क्रीडा
कार्तिकेयन 'टॉप गियर'मध्ये
[ Sunday, February 20, 2005  12:47:26 am]


वृत्तसंस्था

बासिर्लोना : एकीकडे सानिया मिर्झाने आंतरराष्ट्रीय टेनिस स्पर्धा जिंकून सगळ्या देशाचे लक्ष वेधून घेतले असताना भारताचे नाव ' क्रिकेटव्यतिरिक्तच्या ' आणखी एका खेळात आंतरराष्ट्रीय स्तरावर पोहोचण्याच्या बेताला आहे... भारताचा नारायण कातिर्केयन ' फॉर्म्युला वन कार रेसिंग ' मधल्या रथी-महारथींशी टक्कर घेण्यासाठी सज्ज झाला आहे. गेले काही दिवस येथे सुरू असलेल्या चाचणीसत्राच्या शेवटच्या दिवशी, शनिवारी कातिर्केयनने जॉर्डन टीमतफेर् 1 : 16 : 999 अशी स्वत:ची सवोर्त्तम वेळ दिली. सहा मार्चला मेलबर्न ग्रांप्रीद्वारे फॉर्म्युला वनचा हंगाम सुरू होत असून त्यासाठी कातिर्केयनची कार अगदी वेळेवर ' टॉप गियर ' मध्ये आलेली आहे.

शनिवारच्या चाचणी शर्यतीत कातिर्केयन चौथा आला. अद्यापही आघाडीच्या ड्रायव्हरांपेक्षा त्याची वेळ तीनेक सेकंदांनी अधिक आहे. पण त्याच्या प्रगतीतील सातत्यामुळे जॉर्डन टीममधील त्याचे सहकारी उत्साहात आहेत. या चाचण्यांचा मुख्य उद्देश टायर, इंजिन आदिंची चाचपणी अशा स्वरूपाचा असतो. पण नवख्या ड्रायव्हरांसाठी या चाचण्या महत्त्वाच्या असतात, कारण जगज्जेता मायकेल शुमाकर, राल्फ शुमाकर, फर्नांडो अलोन्सो, रुबेन बॅरिकेलो आदि दिग्गजांबरोबर रेसिंगचा अनुभव त्यांना मिळतो. या सर्वांच्या सहवासाने गडबडून न

जाता कातिर्केयनने चाचण्यांवर लक्ष केंदित करून जवळपास प्रत्येक दिवशी सवोर्त्तम वेळ नोंदवली. त्यामुळे सानिया मिर्झाने टेनिसमध्ये करून दाखवले, तसा करिश्मा कातिर्केयन फॉर्म्युला वनमध्ये दाखवतो का, याविषयी उत्सुकता वाढलेली आहे.

 
</text>
</doc>
