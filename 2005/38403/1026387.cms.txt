<doc>
<docno>1026387.cms.txt</docno>
<text>
 
महामुंबई
शिवप्रेमापोटी त्यांनी केले 475 किमीचे 'स्केटिंग'
[ Sunday, February 20, 2005  09:14:36 pm]


म. टा. प्रतिनिधी

मुंबई : शिवजयंतीनिमित्त शिवाजी महाराजांच्या प्रतिमेस पुष्पांजली अर्पण करण्यासाठी अवघ्या साडेतीन वर्षांचा गोविंद थेट सांगलीहून ' स्केटिंग ' करत आला. महाराजांवरील प्रेमामुळे तो लहान- मोठ्यांच्या कौतुकाचा धनी ठरला आहे.

सांगली येथील ' आरबोळे स्केटिंग अॅकेडमी ' ने आयोजित केलेल्या स्केटिंग रॅलीमध्ये प्रशिक्षक शैलेश पेठकरबरोबर गोविंद माने आणि इतर सहा मुले चक्क 475 किलोमीटर अंतर चार दिवसांत पार करून मंत्रालयात आले. हा त्यांच्या सवोर्च्च उत्सुकतेचा क्षण होता. शिवरायांच्या प्रतिमेला आदरांजली अर्पण केल्यानंतर त्यांनी ही भावना व्यक्तही करून दाखवली.

गोविंद व त्याच्याबरोबरच्या इतरांचे उपमुख्यमंत्री आर. आर. पाटील यांनी कौतुक केले आहे.

 
</text>
</doc>
