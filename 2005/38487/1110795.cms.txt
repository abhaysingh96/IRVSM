<doc>
<docno>1110795.cms.txt</docno>
<text>
 
महामुंबई: मुंबई टाइम्स
मुलांसाठी सुट्टीचा आनंद...
[ Sunday, May 15, 2005  05:36:38 pm]


वर्षभर अभ्यास केल्यानंतर मुलं आवर्जून वाट पाहतात ती उन्हाळ्याच्या सुट्टीची. पण आता या सुट्टीचं स्वरूप खेळायचं, हुंदडायचं असं राहिलेलं नसून मुलांनी विविध उपक्रमात भाग घेण्यास सुरुवात केलेली आहे. विविध कॅम्पबरोबर अॅथलेटिक्स, नृत्य, नाटक, खेळ त्याचबरोबर साहसी क्षेत्रातही शालेय विद्यार्थ्यांचा सहभाग वाढत आहे.

सध्या साहसी क्षेत्रांविषयीचं आकर्षण वाढत चाललंय. त्याविषयी विद्याथीर् वर्गात उत्सुकता मोठ्या प्रमाणात वाढत आहे. मुलांनी प्रत्येक क्षेत्रात पुढं असावं, त्यांच्या व्यक्तिमत्त्वास आकार लाभावा, यासाठी पालकांची धडपड असते. त्याच वेळी सुट्टीत नवनवीन गोष्टी शिकण्याची कमालीची उत्सुकता मुलांना आकषिर्त करत असते. सुट्टीच्या काळात चांगल्या उपक्रमात सहभागी होण्याकडे त्यांचा ओढा असतोच.

मुलांची आवड आणि पालकांचं मिळणारं मार्गदर्शन या गोष्टी विचारात घेऊन गेली तीन वर्षं ठाण्यातील इंडियन्स ग्रुप शालेय विद्यार्थ्यांसाठी समर कॅम्प, रायफल शूटिंग कोर्स, जंगल ट्रेक, शालेय आणि सोसायटी पिकनिक, दिवाळी शिबिरं तसंच छोटे-मोठे उपक्रम राबवत आहेत.

यंदाच्या सुट्टीत यंदा इंडियन्स ग्रुपने बदलापूर इथे सात ते पंधरा वर्षं वयोगटातील मुला- मुलींसाठी 7 ते 10 मे रोजी समर कॅम्प आयोजित केला होता. यात रॅपलिंग, व्हॅली क्रॉसिंग, कमाण्डो ब्रिज, रायफल शूटिंग, हॉर्स रायडिंग, जंगल ट्रेक, आकाशदर्शन, नृत्य, नाटक अशा विविध कार्यक्रमांचा समावेश करण्यात आला होता. या कॅम्पचा फायदा विद्यार्थ्यांना झाल्याचंही दिसून आलं.

अशा प्रकारचे विविध उपक्रम हा ग्रुप वर्षभर राबवत असतो. त्यास चांगला प्रतिसाद मिळत असतो.

असाच आणखी एक वेगळ्या धाटणीचा 'कर्नाळा ट्रेक' उपक्रम यंदा पावसाळ्यात आयोजित करण्यात येणार आहे. त्यातही मुलांना नवं शिकता येऊ शकेल ते देखील मजा करता-करता. आपल्या लहान मित्रांच्या आवडीनिवडी आणि पालकांच्या अपेक्षा पूर्ण करण्यासाठी इंडियन्स ग्रुप सदैव कार्यरत राहिलेला आहे. इच्छुकांना अधिक माहितीसाठी संपर्क : इंडियन्स ग्रुप, ठाणे - निनाद : 9869438114, संदीप शिरगावकर : 9870376691.

- मुंबई टाइम्स टीम

 
</text>
</doc>
