<doc>
<docno>1110935.cms.txt</docno>
<text>
 
महामुंबई
रिअर अॅडमिरल कॉन्ट्रॅक्टर नवे फ्लीट कमांडर
[ Sunday, May 15, 2005  08:51:45 pm]


म. टा. प्रतिनिधी

मुंबई : नौदलाच्या पश्चिम विभागीय तळाच्या फ्लीट कमांडर पदाची सूत्रे रिअर अॅडमिरल रुस्तम कॉन्ट्रॅक्टर यांनी अलीकडेच हाती घेतली. रिअर अॅडमिरल पी. एस. बैस यांच्याकडून त्यांनी हा पदभार स्वीकारला. रिअर अॅडमिरल बैस नवी दिल्लीत नौदल मुख्यालयात पसोर्नेल विभागाचे सहायक प्रमुख या पदावर नियुक्ती झाली आहे.

अॅडमिरल कॉन्ट्रॅक्टर यांनी त्यांच्या कारकीदीर्त 20 महत्त्वाच्या युध्दनौकांचे सारथ्य केले आहे. जुलै 1971 मध्ये ते नौदलाच्या सेवेत रुजू झाले. आयएनएस सुकन्या ही नौदलाच्या ताफ्यातील पहिली गस्तीनौका व आयएनएस रजपूत आणि आयएनेस रणविजय या विनाशिका तसेच आयएनएस विराट ही विमानवाहू युध्दनौका या युध्दनौकांचे कप्तानपद त्यांनी भूषविले.

गोव्याच्या नौदल अकादमीचे कमांडन्टपद त्यांच्याकडे होते. रिअर अॅडमिरल कॉन्ट्रॅक्टर हे नागपूरचे असून ते अतिविशिष्ट सेवा पदक व नौसेना पदकाचे मानकरी ठरले आहेत. कोचीमध्ये दक्षिण विभागीय कमांडचे प्रमुखपद त्यांनी भूषविले आहे.

 
</text>
</doc>
