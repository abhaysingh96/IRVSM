<doc>
<docno>1110466.cms.txt</docno>
<text>
 
देश-विदेश
करण्याची लालूंची घोषणा
[ Sunday, May 15, 2005  12:36:21 am]


वृत्तसंस्था

छिंदवाडा : बहुराष्ट्रीय कंपन्यांच्या 'कोल्ड्रिंक्स'ना रेल्वेगाड्यांतून हद्दपार करण्याची घोषणा रेल्वेमंत्री लालूप्रसाद यादव यांनी शनिवारी येथील कार्यक्रमात केली! पेप्सी, फॅण्टा, कोला ऐवजी थंडगार दूध, ताक तसेच अन्य 'स्वदेशी' पेये रेल्वेत दिली जातील, असे ते म्हणाले.

रेल्वेप्रवाशांवर सक्तीचे स्वदेशीकरण लादण्याची सुरुवात लालूंनी रेल्वेमंत्रीपद हाती आल्याआल्या 'कुल्हड'च्या घोषणेने केली होती. त्यानंतर कोल्डिंक्सवरही त्यांचा रोख असल्याचे रेल्वे अर्थसंकल्पातही स्पष्ट झाले होतेच. रेल्वेमंत्र्यांनी शनिवारी कोल्ड्रिंकबंदीची घोषणा केली असली तरी ती केव्हा अमलात येणार, असलेल्या साठ्यांचे काय करणार, याबद्दल ते काहीही बोललेले नाहीत.

छिंदवाडा ते नागपूर या 384 कोटी रु. प्रस्तावित खर्चाच्या रेल्वेमार्गाची कोनशिला बसवल्यानंतर ते बोलत होते.

 
</text>
</doc>
