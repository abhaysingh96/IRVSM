<doc>
<docno>1110938.cms.txt</docno>
<text>
 
महामुंबई
पुणे आणि हैदराबादही 'स्कायबस'साठी उत्सुक
[ Sunday, May 15, 2005  08:53:39 pm]


म. टा. प्रतिनिधी

मुंबई : कोकण रेल्वे कॉपोर्रेशन लिमिटेडचा महत्त्वाकांक्षी स्कायबस प्रकल्प राबविण्यासाठी देशातील 12 शहरे उत्सुक असून यात पुणे व हैदराबादचाही समावेश आहे. त्याशिवाय कोची व इतर शहरांनाही प्रकल्प राबवण्यात स्वारस्य आहे.

मुंबई, दिल्लीसारख्या प्रचंड वाहतुकीच्या शहरांमध्ये दळणवळणाची जागा न व्यापता वाहतुकीचा प्रश्ान् सोडविण्यासाठी स्काय बस हा उत्तम पर्याय आहे. हा प्रकल्प आथिर्कदृष्ट्या तर चांगला आहेच, पण वाढत्या प्रदुषणावर यामुळे नियंत्रण ठेवता येईल, असा दावा कोकण रेल्वेने केला आहे.

या प्रकल्पाचा आराखडा व डिझाइन तयार करण्यासाठी कोकण रेल्वेला अंदाजे पन्नास कोटी रुपये खर्च अपेक्षित असून प्रकल्प पूर्ण झाल्यावर त्याची सुरक्षितता तपासण्यासाठी काही महिन्यांपूवीर् गोव्यात मडगाव येथे त्याची चाचणी घेतली होती. या चाचणीदरम्यान या स्कायबसने ताशी 50 किमी व 70 किमी वेगाने अंतर पार केले.

या बसची क्षमता वाहतुकीच्या इतर जड वाहनांइतकीच असून दळणवळणाच्या इतर प्रकल्पांपेक्षा याची किंमत कमी असल्याची ग्वाही कोकण रेल्वेने दिली आहे.

पी. व्ही. इन्डिरसन या तज्ज्ञाच्या नेत्वृत्त्वाखाली दहाजणांची समिती या प्रकल्पाची आथिर्क व तांत्रिक बाजूचा अभ्यास करण्यासाठी नेमण्यात आली असून या समितीने अहवाल दाखल करण्यासाठी काही अवधी नागरी विकास मंत्रालयाकडे मागून घेतला आहे. अद्याप समितीने एकही अहवाल सादर केलेला नसल्याने समितीला सहा महिन्याचा कालावधी वाढवून दिला आहे.

 
</text>
</doc>
