<doc>
<docno>1110959.cms.txt</docno>
<text>
 
क्रीडा
जळगावला आव्हान सांगली व यजमान कोल्हापूर मुलींचे
[ Sunday, May 15, 2005  09:23:36 pm]


कोल्हापूर : गेली पाच- सहा वषेर् राज्य अजिंक्यपद हाताबाहेर जाऊ न देणाऱ्या जळगाव जिल्हा सबज्युनियर सॉफ्टबॉल संघांना, शह देण्याची अवघड जबाबदारी पडलीय सांगलीच्या मुलांवर आणि कोल्हापूरच्या मुलींवर. येथील छत्रपती स्टेडियमवर रंगणाऱ्या या स्पधेर्त ते आव्हान सांगली- कोल्हापूर या शेजारी जिल्ह्यांना कितपत जमतंय, ते लवकरच स्पष्ट होईल.

कोल्हापूर जिल्हा सॉफ्टबॉल असोसिएशनच्या वतीने येथे होत असलेल्या या 12 व्या महाराष्ट्र राज्य अजिंक्यपदाच्या सॉफ्टबॉल स्पधेर्त यजमान संघाच्या मुलामुलींनी करवीर नगरीच्या पताका फडकवत ठेवल्या.

15 वर्षांखालील वयोगटात कोल्हापूर मुलांचे दुदैर्व असे की, जळगावच्या बलवान संघाशी त्यांची गाठ पडली उपांत्यपूर्व फेरीतच. तरीही त्यांनी 2-9 अशी बऱ्यापैकी लढत दिली. त्यामानाने उपांत्य फेरी पोचण्याचा यवतमाळचा रस्ता मुंबईने 11-0 असा मोकळा करून दिला होता; पण उपांत्य फेरीत 0-6 असा जळगावकडून मार खाणाऱ्या यवतमाळने कोल्हापूर इतपतही झुंज दिली नव्हती! कोल्हापूर मुलींची वाटचाल अधिक प्रभावी होती. ठाणे जिल्ह्याचा 22-14 व सोलापूरचा तर 11-0 असा फडशा पाडणाऱ्या कोल्हापूरने उपांत्य फेरीत अकोल्याची लढत 12- 7 अशी मोडून काढली. कबड्डी क्षेत्रात सारा महाराष्ट्र गाजवणारा ताराराणी संघ अलीकडे कबड्डीसह सॉफ्टबॉलकडे वळलाय. गेले काही महिने रमेश भेंडीगिरी व संजय कदम यांच्या मार्गदर्शनाखाली 20- 25 मुले व मुली जी मेहनत घेत आली, त्यालाच आलेलं हे फळ आहे.

मुंबईतील नवयूग क्रीडा मंडळाच्या संघास मुदुल मडकईकर, चित्रा व क्रांती नाबर, मंदा व पुष्पा परब, अरुणा चव्हाण, माया आकरे प्रभृती मुलींनी कबड्डीत देशभर मोठा नावलौकिक मिळवून दिला. त्याच संघाने मग महिला क्रिकेटचा स्वतंत्र विभाग यशस्वीरीत्या चालवला. आता कोल्हापूरचा ताराराणी संघही त्यांच्याच पावलावर पावलं टाकतोय.

येथील क्रीडाप्रेमी आमदार मालोजीराजे छत्रपती यांच्या हस्ते उद्घाटन झालेल्या या राज्य स्पधेर्त मुलांचे 18 व मुलींचे 12 जिल्हा संघ सहभागी आहेत. राष्ट्रपती पदकाचे मानकरी पोलिस निरीक्षक पी. जी. मांडरे आणि राज्य संघटनेचे सरचिटणीस प्रदीप तळवेलकर यांचा छत्रपती मालोजीराजेंच्या हस्ते सत्कार करण्यात आला.

उपांत्यपूर्व फेरीचे निकाल : मुलगे : जळगाव विजयी वि. कोल्हापूर 9-2, यवतमाळ विजयी वि. मुंबई 11-0, सांगली विजयी वि. ठाणे 5-1, भंडारा विजयी वि. वर्धा 8-3.

उपांत्य फेरी, मुलगे : जळगाव विजयी वि. यवतमाळ 6-0, सांगली विजयी वि. भंडारा 6-2.

मुली : जळगाव विजयी वि. पुणे 12- 1, कोल्हापूर विजयी वि. अकोले 12-7.

 
</text>
</doc>
