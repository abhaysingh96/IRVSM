<doc>
<docno>1110761.cms.txt</docno>
<text>
 
प्रगती फास्ट
पर्यायांचा शोध घेणारा विषय
[ Sunday, May 15, 2005  05:05:35 pm]


क्लिष्ट परिस्थितीत अचूक निर्णय घेण्याच्या विविध पद्धतींचा विकास ऑपरेशन्स रिसर्च या विषयात होतो. मॅथ्स आणि स्टॅटिस्टिक्सवर आधारित असलेल्या या विषयाचा उपयोग अॅग्रिकल्चरपासून डिफेन्सपर्यंत प्रत्येक क्षेत्रात केला जातो. एमबीए करूनही तुम्हाला इथल्या करिअरच्या संधींचा उपयोग करून घेता येईल.

दुसऱ्या महायुद्धाच्या रणधुमाळीचा काळ होता. दोस्त राष्ट्रांकडे लढाऊ विमानं, इंधन, पायलट्स सगळंच मर्यादित होतं. त्या बळावर जर्मनीवर बॉम्बहल्ले, देशांची सुरक्षा, रसद, जखमी सैनिकांना उपचार यासारख्या गोष्टी पार पाडायच्या होत्या. उपलब्ध गोष्टींचा वापर कसा केला तर ही उद्दिष्टं गाठता येतील, हा पेच सोडवण्यासाठी अमेरिका आणि इंग्लंडने मिलिटरीचे स्टडी ग्रुप केले. त्यांनी मॅथ्सच्या नवीन पद्धती विकसित करून अचूक निर्णय घेण्याचं आव्हान पेललं. यातूनच जन्म झाला तो ऑपरेशन्स रिसर्च या विषयाचा.

गुप्ततेच्या दृष्टीने या स्टडी ग्रुपने तयार केलेल्या पद्धती काही काळ प्रसिद्ध केल्या नव्हत्या. पण युद्धाचं सावट बाजूला होताच मॅथ्समधल्या या पद्धतींचा वापर नागरी आणि औद्योगिक विकासासाठी करण्यात आला. लष्करी गटाने रचलेल्या पायामुळे या विषयाचं अमेरिकेत ऑपरेशन्स रिसर्च तर इंग्लंडमध्ये ऑपरेशनल रिसर्च असं नामकरण झालं. काही ठिकाणी हाच विषय ऑपरेशन्स सायन्स (ऑपरेशन्स रिसर्च, मॅनेजमेण्ट किंवा डिसिजन ऑन सायन्सचं मिश्रण) या नावाने ओळखला जातो.

ऑपरेशन्स रिसर्च विषयाचा कल कुठल्याही निर्णय परिस्थितीचं स्वरूप तयार करणं म्हणजे मॅथेमॅटिकल मॉडेल बनवणं, त्याद्वारे उत्तरांचे पर्याय शोधणं, प्रत्येकाचं मूल्यांकन करून निर्णय घेणाऱ्यांना सोप्या भाषेत समजावण्याकडे असतो. निर्णय घेतल्यानंतर तो प्रत्यक्षात आणणं, त्याचे परिणाम तपासणं, आवश्यक असेल तर मॉडेलमध्ये सुधारणा करण्याचं काम ऑपरेशन्स रिसर्चमध्ये केलं जातं. सुधारणा करण्याची ही प्रक्रिया कधीही न थांबणारी असते. त्यामुळे प्रत्येक क्षेत्राच्या डिसिजन सपोर्ट सिस्टिममध्ये ऑपरेशन्स रिसर्च विषयाला अनन्यसाधारण महत्त्व आहे.

ऑपरेशन्स रिसर्चच्या सिलॅबसमध्ये विद्यार्थ्यांना खालील विषयांचा अभ्यास करावा लागतो.

लिनर प्रोग्रामिंग

इन्व्हेण्टरी कण्ट्रोल

गेम थिअरी

वेटिंग लाइन मॉडेल्स

शेड्युलिंग अॅण्ड सिक्वेन्सिंग

रिलायबिलिटी थिअरी

सिम्युलेशन

मॅथ्स आणि स्टॅटिस्टिक्सशी संबंधित काही विषयही शिकवले जातात. या विषयांचा अभ्यास तुम्हाला पोस्ट ग्रॅज्युएट डिप्लोमा कोर्स किंवा एमबीएमध्येही करता येतो. अधिक सखोल अभ्यासासाठी तुम्हाला मास्टर्स डिग्री कोर्सच्या पर्यायांचा विचार करता येईल. दिल्ली युनिव्हसिर्टीमध्ये या विषयात एमए किंवा एमएस्सी कोर्स करता येतात.

अॅग्रिकल्चर सेक्टरपासून स्पेस सायन्सपर्यंत जवळपास सगळ्याच क्षेत्रात ऑपरेशन्स रिसर्चचा वापर केला जातो. तुम्हाला एज्युकेशन, सिक्युरिटी आणि इण्डस्ट्रिअल सेक्टरमधल्या कन्सल्टिंग फर्ममध्ये काम करता येईल. कम्प्युटरचं ज्ञान आणि फिल्ड सव्हेर्चा अनुभव असलेल्या विद्यार्थ्यांना तर विशेष प्राधान्य दिलं जातं. जॉबमध्ये सगळ्यात जास्त महत्त्व तुमच्याकडे असलेल्या कम्युनिकेशन स्किल्सना दिलं जातं. याचा अर्थ गप्पा मारणं असा होत नसून मॅथेमॅटिकल मॉडेल तयार करताना विविध प्रकारच्या व्यक्तींशी चर्चा करावी लागते. माहिती मिळवण्यासाठी कंपनीतल्या बहुतांश डिपार्टमेण्टशी कोऑडिर्नेट करावं लागतं.

आंतरराष्ट्रीय पातळीवर ऑपरेशन्स रिसर्च विषय फारच गणिती होऊ लागल्याचं मत व्यक्त केलं जात आहे. याचा परिणाम म्हणून सॉफ्ट ऑपरेशन्स रिसर्च ही संकल्पन पुढे येत आहे. यात मॅथ्सचा कमीतकमी वापर करण्याकडे लक्ष दिलं जातं. त्यामुळे मॅथ्सबरोबर इतर विषयाचा अभ्यास केलेल्या विद्यार्थ्यांनाही करिअरसाठी या क्षेत्राचा विचार करता येईल.

भारतात 1958 पासून कार्यरत असणारी ऑपरेशनल रिसर्च सोसायटी ऑफ इंडिया ही संस्था या विषयाच्या प्रसाराचं काम करते. त्यांचं 'ऑप्सर्च' हे त्रैमासिक तर अभ्यासासाठी राष्ट्रीय आणि आंतरराष्ट्रीय पातळीवर विशेष प्रसिद्ध आहे. या संस्थेच्या शाखा भारतात विविध शहरात असून तिथे एज्युकेशनल उपक्रम राबवण्यात येतात. योग्य वेळी घेतलेल्या अचूक निर्णयाच्या आधारावरच तुमचा स्पधेर्त निभाव लागू शकतो. त्या दृष्टिकोनातून ऑपरेशन्स रिसर्चचा सगळ्यात जास्त उपयोग होतो. या विषयाच्या वापराला कोणत्याही क्षेत्राचं बंधन नाही. त्यामुळे मॅनेजमेण्ट कोर्सचा ऑपरेशन्स रिसर्च हा विषय अविभाज्य भाग आहे.

- डॉ. विवेक पाटकर

आयसीएफएआय बिझनेस स्कूल, मुंबई

 
</text>
</doc>
