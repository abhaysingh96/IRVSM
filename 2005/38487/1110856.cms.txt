<doc>
<docno>1110856.cms.txt</docno>
<text>
 
अर्थव्यवहार
थरमॅक्सचा 120 टक्के लाभांश
[ Sunday, May 15, 2005  07:38:26 pm]


वृत्तसंस्था

नवी दिल्ली : मार्च 2005 अखेर संपलेल्या आथिर्क वर्षात थरमॅक्स लि.ने निव्वळ नफ्यात 2.28 टक्के वाढ साध्य केली असून, कंपनीच्या संचालक मंडळाने 120 टक्के लाभांशाची (10 रु. मूल्याच्या समभागावर 12 रु.) घोषणा केली आहे.

कंपनीने गेल्या वर्षात 941.16 कोटी रु.च्या एकूण उत्पन्नावर (आधीच्या 2003-2004 वर्षात 603.81 कोटी रु., 55.87 टक्के वाढ) 55.29 कोटी रु. निव्वळ नफा (आधीच्या वर्षात 54.09 कोटी रु.) मिळविला असल्याची माहिती मुंबई शेअर बाजाराला देण्यात आली. कंपनीने आपल्या दहा रु. दर्शनी मूल्याच्या 'रिडीमेबल प्रेफरन्स शेअर्स'वर प्रत्येकी 6 रु. लाभांश देण्याचे ठरविले आहे.

गेल्या मार्चअखेरपर्यंतच्या तिमाहीत कंपनीचे एकूण उत्पन्न 347.42 कोटी रु. (आधीच्या वर्षातील याच तिमाहीत 225.9 कोटी रु.) आणि निव्वळ नफा 26.19 कोटी रु. (23.42 कोटी रु.) होता.

 
</text>
</doc>
