<doc>
<docno>1110960.cms.txt</docno>
<text>
 
क्रीडा
रामू ने किया कमाल
[ Sunday, May 15, 2005  09:24:15 pm]


वृत्तसंस्था

बंगलोर : पुण्याच्या आर्मी स्पोर्टस् इन्स्टिट्यूटच्या के.सी.रामू याने बंगलोर आंतरराष्ट्रीय मॅरॅथॉन जिंकण्याची करामत केली. नामवंत इथिओपियन धावपटूंना मागे टाकून रामूने हे यश संपादन केले, हे विशेष. विजेतेपदासह रामूने 3 हजार डॉलर्स (सुमारे 1 लाख 32 हजार रुपये) बक्षीसाची कमाई केली.

बंगलोरमधील या पहिल्याच जागतिक दर्जाच्या मॅरॅथॉनसाठी इथिओपियन धावपटू अव्वल समजले जात होते. पण रामूने कमाल करताना ही शर्यत 2 तास, 23 मिनिटे व 46 सेकंदात जिंकून सर्वांना आश्चर्याचा धक्का दिला. इथिओपियन अॅबेबी सेयोेयुमला 2 तास, 28 मिनिटे व 37 सेकंदासह दुसऱ्या क्रमांकावर राहिला. तर तेगायायी डेसालग्ने याने तिसरा क्रमांक मिळवताना 2 तास, 33 मिनिटे व 10 सेकंद अशी वेळ दिली.

42.195 किमी अंतराच्या या शर्यतीत इथिओपियन धावपटू तेसफाये बायू ओगावा जेतेपदासाठी अव्वल समजला जात होता. 2 तास, 16 मिनिटे व 45 सेकंद अशी वैयक्तिक सवोर्त्तम वेळ देणाऱ्या ओगावा ही शर्यत आरामात जिंकणार असे वाटत असताना त्याला 2 तास, 35 मिनिटे व 34 सेकंदासह तिसऱ्या क्रमांकावर समाधान मानावे लागले.

मुंबईतील मॅरॅथॉनमध्ये भारतीय खेळाडूंमध्ये प्रथम क्रमांक मिळवणाऱ्या रामूने चार महिन्यांपूवीर् या शर्यतीत 2 तास व 26 मिनिटे अशी वेळ दिली होती. या कामगिरीत सुधारणा करताना या गुणी अॅथलीटने 3 मिनिटांनी सरस वेळ दिली.

'मेहनतीचे फळ मिळाले', अशा शब्दात आपल्या विजयाचे वर्णन करणारा रामू सांगतो, 'निकालाने इतरांना धक्का बसला तरी मी आश्वर्यचकित झालेलो नाही. या शर्यतीसाठी मी जोरदार सराव केला होता'.

2008 च्या बीजिंग ऑलिंपिकमध्ये पदक मिळवण्याच्या दृष्टीने सराव करणाऱ्या खेळाडूंमध्ये समावेश असणारा रामू हा मुळचा कर्नाटकचा खेळाडू आहे. दीर्घ पल्ल्यांच्या शर्यतींमधील कामगिरीची दखल घेऊन त्याची आमीर् स्पोर्टस इंन्स्टिट्यूटमध्ये निवड झाली आहे.

पुरुषांमध्ये इथिओपियन खेळाडूंना जेतेपदापासून दूर जावे लागले असले तरी महिलांमध्ये मात्र त्यांच्या खेळाडूंनी वर्चस्व गाजवले. मारासेत जिमा हिने 2 तास, 45 मिनिटे व 34 सेकंद अशी वेळ देत जेतेपद संपादले. तर अॅदनेच बेयेनी 2 तास, 47 मिनिटे व 04 सेकंदासह उपविजेतेपदाची मानकरी ठरली. कोररे अॅलेमू हिला 3 तास, 03 मिनिटे व 47 सेकंदासह तिसरा क्रमांक मिळाला.

बंगलोर भारतासाठी लकी ठिकाण ठरले. पुरुष तसेच महिलांच्या अर्ध मॅरॅथॉनमध्ये (21.097 कि.मी.) भारतीय खेळाडूंनी वर्चस्व गाजवले. बंगलोरच्या एमईजी अँड सेंटरच्या शानावास अव्वल आला तो 1 तास, 07 मिनिटेे व 45 सेकंद अशा वेळेसह. हैदराबादचा रामासिंग यादव दुसरा तसेच एएससी, बंगलोरचा एस.बी.सिंग तिसरा आला. यादवची वेळ होती ती 1 तास, 08 मिनिटे व 59 सेकंद अशी. तर एस.बी.सिंगला 1 तास, 10 मिनिटे व 05 सेकंदात शर्यत पूर्ण करता आली.

महिलांमध्ये दिल्लीची भागवती 1 तास, 26 मिनिटे व 24 सेकंदासह प्रथम आली. चंदप्रभा वर्मा (1 तास, 31 मिनिटे व 17 सेकंद) व नेहा अग्रवाल (1 तास, 32 सेकंद व 57 सेकंद) या उत्तरप्रदेशी धावपटू अनुक्रमे दुसऱ्या व तिसऱ्या आल्या.

 
</text>
</doc>
