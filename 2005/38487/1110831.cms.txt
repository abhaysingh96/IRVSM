<doc>
<docno>1110831.cms.txt</docno>
<text>
 
बहुतांची अंतरे
'शांघाय' करायचेच झाले तर झाशी-कटणी-छपऱ्याचे करा!
[ Sunday, May 15, 2005  07:07:50 pm]


मुंबईचे 'शांघाय' करण्याचे धोरण केंद व महाराष्ट्र सरकार धडाडीने अवलंबित आहे. वास्तविक मुंबई- पुणे-कोलकाता ही शहरे वगळता उत्तर प्रदेशातील कानपूर, लखनौ, मध्य प्रदेशातील भोपाळ, झांशी, कटणी, बिहारमधील पाटणा, छपरा तसेच दिल्ली, मथुरा, मदास ही शहरेच 'शांघाय वा न्यूयॉर्क' म्हणून विकसित करावीत. तसेच त्या प्रदेशांतील अविकसित भागांतच अनेक उद्योगधंदे काढल्यास स्थानिक गरीब लोकांना चांगला उद्योगधंदा- व्यवसाय मिळू शकेल.

तेथील पडीक जमीन अत्यंत स्वस्त असल्यामुळे तेथे 'शांघाय'ची उभारणी करणे अत्यंत कमी खर्चाचे व सोपे होईल. त्या शहरात 'मेट्रो', 'मोनो' आदी रेल्वे सुविधाही सहज उभारणे शक्य होईल आणि तेथे पंचवीस ते एकशेपंचवीस मजली अनेक इमारतीही बांधता येतील. त्या शहरांच्या जवळच प्रशस्त आधुनिक विमानतळसुद्धा कमी खर्चात बांधता येतील. त्यामुळे मुंबईमध्ये महाराष्ट्रात येणारा परप्रांतियांचा लोंढा त्या दहा नव्या 'शांघाय'सारख्या शहरांकडे वळल्यामुळे मुंबईवर भविष्यात पडणारा लोकसंख्या वाढीचा ताणही कमी होईल.

संपूर्ण भारतातील वरील दहा शहरे 'शांघाय' म्हणून विकसित करण्यासाठी आपल्या 'सिडको''सारखी सक्षम व अनुभवी कंपनी आहेच!

मुंबईतील तरुण, मजदूर, तंत्रज्ञ या शहरांत गेल्यामुळे येथील लोकसंख्याही कमी होण्यास मदतच होईल.

सुभाष वि. वेदपाठक, गिरगाव, मुंबई.

 
</text>
</doc>
