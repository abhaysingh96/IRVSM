<doc>
<docno>1110830.cms.txt</docno>
<text>
 
बहुतांची अंतरे
रेल्वेतील पंखे रेल्वेच्याच गतीवर चालवा
[ Sunday, May 15, 2005  07:07:17 pm]


वीजटंचाईने केवळ महाराष्ट्रालाच ग्रासलेले नसून, संपूर्ण देशातच विजेची टंचाई आहे. शासन नेहमी विजेची बचत करण्यास सांगत असते. रेल्वेगाड्यातील पंखे विजेवर चालत असतात. त्यासाठी बरीच वीज व निधी खर्च होत असणार. रेल्वेगाड्या वेगाने पळत असतात. त्या वेगाचा वापर करून त्यावर रेल्वेगाड्यांमधील पंखे चालविले तर विजेची बरीच बचत होऊ शकेल. रेल्वेच्या टपावर पाती बसविली तर ती वेगाने फिरतील व त्याच वेगाने डब्याच्या आतील पातीसुद्धा फिरतील. तसेच रेल्वेडब्यातील काही पंखे 'एक्झॉस्ट फॅन'प्रमाणे विरुद्ध दिशेने फिरणारे असल्यास आतील गरम हवा बाहेर फेकली जाऊन डब्यांमध्ये हवा खेळती राहू शकेल. रेल्वेगाडी दोन मिनिटांपेक्षा जास्त काळ थांबणार असेल तर रेल्वेडब्यातील पंखे लगेच स्वयंचलितपणे विजेवर चालू होण्याची सोय असावी. याच पद्धतीने बसमध्ये सुद्धा बदल करता येतील.

रेल्वेने केवळ आयात तंत्रज्ञानावर विसंबून न राहता आपल्या देशाची अर्थव्यवस्था, आपले हवामान, आपल्या गरजांचा विचार करून ऊजेर्ची व इतर सर्वच साधनांची बचत करून प्रवाशांना अधिकाधिक सेवा पुरवाव्यात. रेल्वेचा स्वत:चा संशोधन व विकास विभाग असल्यास त्या विभागाला तशा सूचना कराव्यात. असा विभाग नसल्यास अशा विभागाची निमिर्ती करावी.

दिनकर जाधव, भाईंदर, ठाणे.

 
</text>
</doc>
