<doc>
<docno>1110811.cms.txt</docno>
<text>
 
महामुंबई: मुंबई टाइम्स
विद्यानगरीतही राजाबाई टॉवर
[ Sunday, May 15, 2005  05:47:20 pm]


प्रवीण मुळ्ये

मुंबई युनिव्हसिर्टीने उपनगराच्या कालिना भागात उभारलेल्या विद्यानगरीला गेल्या काही वर्षांपासून पंचतारांकित हॉटेलांच्या पसाऱ्याचं ग्रहण लागलं...आता त्या ग्रहणातून मुक्त करून या विद्यानगरीची शान फोर्ट भागात गेली दीडशे वर्षं गाजलेल्या राजाबाई टॉवरप्रमाणेच उंच करायची, असं युनिव्हसिर्टीने ठरवलं आहे.

त्यासाठी युनिव्हसिर्टीच्या तिजोरीत केंद सरकारकडून लवकरच 30 कोटी रुपये जमा होण्याची चिन्हं आहेत. त्यातून विद्यानगरीत राजाबाई टॉवरसारखाच एक मनोरा उभारण्यात येणार आहे. तसंच बायोटेक-आयटीचं लग्न लावणारं आयटी पार्क, प्रत्येक शिक्षकाच्या हाती कम्प्युटर, आंतरराष्ट्रीय दर्जाचं लँग्वेज स्कूल आणि ऑलिम्पिक दर्जाच्या सोयी-सुविधांनी सुसज्ज स्पोर्ट््स कॉम्प्लेक्स अशा अनेक योजना या नव्या कोटी कोटी उड्डाणात आकारास येणार आहेत. राजाबाई टॉवरच्या मनोऱ्याची प्रतिकृती हे या उत्तुंग भरारीचं शोकेस ठरणार आहे.

मुंबई युनिव्हसिर्टी आता दीडशेव्या वर्षात पदार्पण करत आहे. मुंबई युनिव्हसिर्टीचे माजी कुलगुरू डॉ. भालचंद मुणगेकर हे नियोजन आयोगावर गेल्यावर युनिव्हसिर्टीतल्या अनेकांच्या आशा पल्लवित झाल्या. युनिव्हसिर्टीने नियोजन आयोगाकडे विविध योजना सादर करून 68 कोटी रुपयांची मागणी केली होती. नियोजन आयोगाने 20 कोटी रुपये राज्य सरकारच्या तिजोरीत जमा करून अनेक योजनांना हिरवा कंदील दाखवला. या प्रक्रियेत डॉ. मुणगेकर यांची महत्त्वाची भूमिका होती. सध्याचे कुलगुरू डॉ. विजय खोले यांनी विविध योजनांचा पाठपुरावा करून अनेक प्रकल्प मागीर् लावले आहेत. 20 कोटींची रक्कम दोन- तीन दिवसांतच युनिव्हसिर्टीकडे येईल.

युनिव्हसिर्टीने सर्व विभागांच्या कम्प्युटर नेटवकिर्ंगसाठी एचआरडी मिनिस्ट्रीकडे 38 कोटींची मागणी केली होती. त्यापैकी पाच कोटी रुपये एचआरडी मिनिस्ट्रीने दिले आहेत. त्यातूनच आता सर्व विभागांमध्ये प्रत्येक शिक्षकाच्या टेबलवर कम्प्युटर दिसणं शक्य होणार आहे. येत्या दोन वर्षांच्या काळात या विविध योजना आकारास येतील, असं डॉ. खोले यांनी सांगितलं.

सध्या वेगवेगळ्या ठिकाणी अस्तित्वात असलेल्या म्युझिक, लोककला आणि नाट्यशास्त्र विभागांना एकत्र आणणाऱ्या कल्चरल सेण्टरची योजना कलिना कॅम्पसमध्ये आकारास येऊ लागली आहे. कला क्षेत्रातील अनुभवी शिक्षकांचं मार्गदर्शन, सुसज्ज ऑडिटोरिअम अशी अनेक आकर्षणं या सेण्टरमध्ये आहेत. माजी अर्थमंत्री सी.डी. देशमुखांची मूळ कल्पना असलेल्या दिल्लीतील इंडिया इण्टरनॅशनल सेण्टरच्या धतीर्वर वैचारिक मंथनासाठी उपलब्ध होणारं व्यासपीठ हे या सेण्टरचं आकर्षण असणार आहे. विविध क्षेत्रातील तज्ज्ञ, शिक्षक यांना एकत्र चर्चा करण्याची इथे संधी मिळेल.

आयटी पार्क आणि लँग्वेज स्कूलमधून युनिव्हसिर्टीला मॉडर्न चेहरा देण्याचा प्रयत्न केला जाणार आहे. आयटी, कम्प्युटर सायन्स, फिजिक्स या तिन्ही विभागांना एकत्र आणून आयटी पार्क उभारण्याची कल्पना युनिव्हसिर्टीने आखली आहे. वांदे- कुर्ला कॉम्प्लेक्समध्ये उभं राहत असलेलं कॉपोर्रेट सेक्टर आणि या आयटी पार्कमध्ये कनेक्शन निर्माण करण्याची योजना युनिव्हसिर्टीने आखली आहे.

देश- विदेशातील 15 ते 16 भाषांमधील डिग्री मिळवून देणाऱ्या लँग्वेज स्कूलचा आराखडाही युनिव्हसिर्टीने तयार केला आहे. एकाच वेळी दोन भाषांमधील डिग्रीव्यतिरिक्त सटिर्फिकेट कोर्सची संधी देणाऱ्या या स्कूलमुळे जर्मनी, फ्रान्स, रशिया, जपान आदी देशांमध्ये करिअरची संधी शोधणाऱ्या विद्यार्थ्यांना या स्कूलचा फायदा होणार आहे. या स्कूलसाठी देशातील सर्व कॉन्सुलेट््सचीही मदत घेण्यात येणार आहे.

 
</text>
</doc>
