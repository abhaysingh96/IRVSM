<doc>
<docno>1110933.cms.txt</docno>
<text>
 
महामुंबई
... त्या घटनेवर चित्रपट काढणाऱ्यांना नोटीस
[ Sunday, May 15, 2005  08:51:03 pm]


म. टा. प्रतिनिधी

मुंबई : मरीन ड्राईव्हच्या पोलिस चौकीत एका अल्पवयीन मुलीवर पोलिसाने केलेल्या बलात्काराच्या घटनेवर चित्रपट बनविण्यात येत असल्याच्या प्रकाराला मुंबई प्रदेश युवा काँग्रेसने विरोध केला असून निर्माता व दिग्दर्शकांना नोटीस पाठविली आहे.

या संदर्भात पक्षाचे अध्यक्ष चरणसिंग साप्रा यांनी आपल्या वकिलामार्फत निर्माता व दिग्दर्शका यांना नोटिसा पाठविल्या आहेत. चित्रपटाचे छायाचित्रण सुरु केले तर त्या ठिकाणी युवा काँग्रेसचे कार्यकतेर् निदर्शने करतील, असा इशारा त्यांनी दिला आहे.

या घटनेतील मुलगी अल्पवयीन असून तिचे कुटुंबिय सध्या अत्यंत तणावाखाली असल्याचे राष्ट्रीय महिला आयोगाच्या सदस्यांना आढळले आहे. अशा घटनेवर चित्रपट काढल्याने त्या कुटुंबाच्या दु:खात आणखी भर पडेल. या घटनेशी संबंधितांना धीर देऊन त्यांना दु:ख विसरण्यासाठी सहकार्य न करता केवळ पैशासाठी चित्रपट काढण्याचा विचार अत्यंत निंदनीय आहे. दिग्दर्शक या घटनेच्या मानसिक बाजूवर या चित्रपटात अधिक भर देण्यात असल्याचे म्हणणे केवळ एक ढांंेग असल्याची टीका साप्रा यांनी केली आहे. याप्रकरणी आम्ही लवकरच हायकोर्टात जनहित याचिका दाखल करणार असल्याचे साप्रा यांनी स्पष्ट केले आहे.

 
</text>
</doc>
