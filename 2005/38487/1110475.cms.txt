<doc>
<docno>1110475.cms.txt</docno>
<text>
 
महामुंबई
शिक्षणसम्राटांची नजर आता सरकारी कोट्यावर!
[ Sunday, May 15, 2005  12:39:57 am]


म. टा. प्रतिनिधी

संस्थाचालक संघटना सुप्रीम कोर्टात?

मुंबई : व्यवस्थापन कोट्याची प्रवेश प्रक्रिया सुप्रीम कोर्टानेच पुन्हा ताब्यात दिल्यानंतर आता 'आमच्याच घरात येऊन घर चालवण्याचा सरकारला काय अधिकार आहे', अशी भाषा करीत सरकारी कोट्याच्या 50 टक्के जागांवरही कब्जा करण्याची तयारी शिक्षणसम्राटांनी सुरू केली आहे. त्यासाठी सरकारी जागांचा कोटाही व्यवस्थापनाला भरू द्यावा, अशा मागणीची याचिका सुप्रीम कोर्टात दाखल करण्याचा निर्णय 'मेडिकल अॅण्ड डेंटल कॉलेज असोसिएशन'चे अध्यक्ष कमलकिशोर कदम यांनी घेतला आहे. पण संघटनेचे प्रवक्ते डॉ. शैलेश कोरे यांनी मात्र, सरकारी जागांची मागणी करण्याचा आमचा विचार नाही, अशी विरोधी भूमिका घेतली आहे.

खासगी कॉलेजांतील सरकारी आणि खासगी कोट्यातील जागांची फीसमान असताना दोन्ही जागा व्यवस्थापना-च्याच ताब्यात आणण्याचा अट्टहास कशासाठी, असे विचारले असता मात्र, कदम यांनी थेट उत्तर देण्याचे टाळले. नेमक्या याच मुद्द्यावरून संघटनेच्या पदाधिकाऱ्यांमध्ये बेबनाव झालेला दिसतो आहे. खासगी कॉलेजांमधील तीन हजार 646 सरकारी कोट्यातील जागांसाठी त्यांनी ही मागणी केली आहे. सध्या मॅनेजमेंट कोट्यातील तीन हजार 639 जागा व्यवस्थापनाकडे आहेत. येत्या चार दिवसांत ही याचिका दाखल करण्यात येईल, असे कदम यांनी सांगितले.

'सरकारच्या कोट्यातील जागांसाठी राज्य सरकारकडून आपल्याला कोणतीही आथिर्क मदत मिळत नाही. त्यामुळे, सरकारने या जागांचाही ताबा आपल्याकडे द्यावा, केवळ आथिर्कदृष्ट्या कमकुवत गटांसाठी 10 ते 20 टक्के जागा राखीव ठेवून इतर जागा मॅनेजमेंटच्या ताब्यात द्याव्यात, असे संस्थाचालकांचे म्हणणे आहे.

खासगी कॉलेजांतील व्यवस्थापन कोटा संंस्थाचालकांकडे सोपविण्याच्या सुप्रीम कोर्टाच्या निर्णयामुळे गेल्या वषीर्प्रमाणे विद्यार्थ्यांना पुन्हा प्रवेशासाठी राज्यातील प्रत्येक कॉलेजचे उंबरठे झिजवावे लागणार आहेत. त्यात पुन्हा सरकारी कोट्यासाठीही संस्थाचालकांनी मोचेर्बांधणी सुरु केली आहे. व्यवस्थापन कोट्याच्या जागा केंदीभूत पद्धतीने भरण्याच्या मुंबई हायकोर्टाच्या निर्णयामुळे विद्याथीर् आणि पालकांना काहीसा दिलासा मिळाला होता. मात्र, सुप्रीम कोर्टाने शुक्रवारी हायकोर्टाच्या या निर्णयाला स्थगिती देऊन यंदाचे प्रवेशही गेल्या वषीर्प्रमाणे, म्हणजे 2004-05 प्रमाणे करण्याचे आदेश दिले.

त्यामुळे प्रवेशासाठी सर्व कॉलेजांसाठी एकच अर्ज भरण्याव्यतिरिक्त विद्यार्थ्यांना प्रत्येक खासगी कॉलेजात स्वतंत्रपणे जाऊन प्रवेशासाठी उंबरठे झिजवावे लागणारच आहेत. हायकोर्टाच्या निर्णयावरील स्थगिती उठविण्यासाठी सुप्रीम कोर्टात याचिका दाखल

करणार असल्याचे पेरेन्टस् असोसिएशन ऑफ प्रायव्हेट मेडिकल कॉलेजेसचे सुरेंद खेडेकर यांनी 'मटा'ला सांगितले.

खासगी संस्थाचालकांनी गैरपद्धतीने दिलेले प्रवेश रद्द करण्याचे अधिकार प्रवेश नियंत्रण समितीला नाहीत, या हायकोर्टाच्या आदेशामुळे या समितीची मर्यादा स्पष्ट झाली. त्यामुळे, व्यवस्थापन कोट्याच्या जागा भरताना संस्थाचालकांनी कितीही गैरव्यवहार केले तरी, त्यावर आता कोणाचाच थेट वचक नसणार, अशी स्थिती निर्माण झाली आहे.

 
</text>
</doc>
