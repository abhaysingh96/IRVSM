<doc>
<docno>1110784.cms.txt</docno>
<text>
 
महामुंबई
खेळालाही मिळालं स्थान
[ Sunday, May 15, 2005  05:32:50 pm]


श्री.वा. नेलेर्कर

हे बॅडमिंटन प्रशिक्षण देणारं सध्या महाराष्ट्रातील प्रथम क्रमांकाचं शहर ठरलं आहे. देशात इथल्या प्रशिक्षण केंदाचा दुसरा नंबर लागतो. या केंदातील बॅडमिंटन कोर्टाचाही राज्यामध्ये पहिला क्रमांक आहे. या केंदात प्रशिक्षण घेत असलेल्या खेळाडूंची संख्या त्यांचा दर्जा आणि त्यांची खेळातील कामगिरी या सर्व दृष्टीने ठाणे आज सवोर्च्च स्थानावर आहे. सोळा-सतरा वर्षांपूवीर् ठाण्याचं नाव बॅडमिंटन क्षेत्रात कुठेच नव्हतं. या खेळासाठी मंुबई आणि पुणे शहरांचीच नावं घेतली जात असत. आता ठाण्याने या खेळाला नवीन डायमेन्शन दिले आहे.

शून्यातून विश्व निर्माण करणाऱ्या बॅडमिंटन खेळातील या गरुडझेप यशाचं श्रेय कुणा एका व्यक्तीला द्यायचं झाल्यास ते सर्वप्रथम प्रशिक्षक श्रीकांत वाड यांना द्यावं लागेल. योजना प्रमुख आणि मुख्य प्रशिक्षक या नात्याने त्यांचे झपाटलेपण केवळ वादातील आहे. सय्यद मोदी बॅडमिंटन प्रशिक्षण योजनेचं नाव बॅडमिंटन क्षेत्रात सर्वतोमुखी करण्यातील त्यांचा वाटा सिंहाचा आहे. या प्रशिक्षण योजनेतून तयार झालेल्या अनेक खेळाडूंनी राज्य पातळीवरील अजिंक्यपदं पटकावलीच. शिवाय राष्ट्रीय पातळीवर उत्तम कामगिरी बजावून आज या योजनेतून सुमारे 15 आंतरराष्ट्रीय खेळाडू तयार झाले आहेत.

ही बॅडमिंटन प्रशिक्षण योजना आज 16 वर्षांची झाली आहे. 1988 मध्ये महापालिकेतील तत्कालीन सभागृह नेते आणि खासदार प्रकाश परांजपे यांच्या प्रेरणेने आणि पुढाकाराने ही योजना सुरू झाली. तत्कालीन आयुक्त सुरेश जोशी बॅडमिंटनप्रेमी होते. त्यातून या योजनेचा श्रीगणेश झाला. बॅडमिंटन प्रशिक्षण योजना समर्थपणे आणि यशस्वीपणे चालवणारी ही देशातील एकमेव महापालिका असल्याचं आज स्पष्ट झाले आहे. महापालिकेचे भक्कम पाठबळ, पदाधिकारी आणि अधिकाऱ्यांकडून मिळणारं सहकार्य आणि उत्तेजन, बीपीएल मोबाइल कंपनीचे उपाध्यक्ष अरुण सोनाळकर तसंच कॅडबरी कंपनीचे शरद गांगल व संजय पुरोहित यांनी दिलेला पुरस्कार या सर्वांच्या सहकार्यामुळे ही योजना आघाडीवर आहे.

यंदाच्या उन्हाळी प्रशिक्षण शिबिरात 150 खेळाडूंनी सहभाग घेतला आहे. सुमारे 75 टक्के खेळाडू ठाण्याचे तर 25 टक्के कोल्हापूर, चंदपूर, रत्नागिरी, रायगड आणि नागपूर या जिल्ह्यांबरोबरच मध्य प्रदेश, चंडीगड, बिहार, छत्तीसगड, झारखंड आणि पश्चिम बंगाल इथल्या खेळाडूंनी आपली बॅडमिंटन कारकीर्द घडवण्यासाठी सहभाग घेतला आहे. या प्रशिक्षण शिबिराचं सर्वात महत्त्वाचं वैशिष्ट्य म्हणजे 8 ते 21 या विविध वयोगटांतील खेळाडूंना मूलभूत, इंटरमिजीएट आणि प्रगत अशा तिन्ही स्तरावर प्रशिक्षण देणारे हे भारतातील एकमेव शिक्षण शिबीर आहे. सकाळी साडेपाच वाजल्यापासून रात्री दहा वाजेपर्यंत त्यांची कसून मेहनत सुरू असून जूनपासून सुरू होणाऱ्या स्पर्धात्मक हंगामामध्ये ठाण्याचे नाव रोशन करण्यासाठी प्रयत्नांची पराकाष्ठा करत आहेत.

डॉ. आनंद नाडकणीर् यांचे खेळाडूंच्या मानसिक तयारीसाठी खास मार्गदर्शन, सुरेंद मोदी, विनय कुलकणीर्, रुपाली मिस्त्री, दिनेश पाटणकर यांचे फिटनेस विषयक खास योगवर्ग, आहारविषयक खास मार्गदर्शन कैझाद कपाडिया यांचे स्ट्रेन्थ ट्रेनिंगपर व्याख्यान, दिघे यांचे सक्सेस काउन्सिलिंग, खेळाडूंच्या तंत्रात बारकाईने सुधारणा करण्यासाठी व्हिडिओ कॅमेऱ्यावर चित्रीकरण मल्टी फिड ट्रेनिंग आदी या शिबिराची खास वैशिष्ट्यं आहेत. सर्व खेळाडू दैनंदिनी लिहितात. त्यात खेळाचं पृथ:करण असते, प्रशिक्षकांबरोबर चर्चा करतात. खेळांच्या डावपेचाची चर्चा होते. शिवाय लहान- लहान खेळाडूंना खेळाची प्राथमिक तंत्रं शिकवून घोटवून घेतली जातात. या प्रशिक्षण योजनेतून तयार झालेले नव्या पिढीतील ज्येष्ठ खेळाडू अमरिया शिंदे, मयुर व संपदा घाटणेकर आदींनी प्रशिक्षणाची जबाबदारी उत्तम प्रकारे सांभाळण्यास सुरुवात केल्यामुळे खेळाडूंचं यश निश्चित आहे, अशी प्रतिक्रिया व्यक्त होत आहे.

प्रशिक्षण केंदाचं यश हे माझं एकट्याचं नाही, अशी विनम्र भावना श्रीकांत वाड यांनी व्यक्त केली. भागवत बंधू, राजीव गणपुले, सुधाकर गदे, श्रीकृष्ण वैद्य, डी.जी. मुळेकर, चिंतामणी रानडे, रामस्वामी, राजेंद बास्ते आदींनी काम केल्याने व प्रशिक्षणाची जबाबदारी वाटून घेतल्याने प्रगती झाली, असं त्यांनी सांगितलं. ठाण्यातून ऑलिम्पिक विजेता खेळाडू तयार व्हावा, हे आपलं स्वप्न आहे. ऑलिम्पिकमध्ये बॅडमिंटनला बारा पदकं आहेत. ठाण्याचा खेळाडू ऑलिम्पिकमध्ये जेव्हा पदक पटकावले तेव्हाच श्रमाचे सार्थक होईल, अशी भावना त्यांनी व्यक्त केली आहे.

झारीतला शुक्रचार्य कोण?

महाराष्ट्राच्या क्रीडा प्रबोधिनीमध्ये बॅडमिंटन खेळाचा अंतर्भाव करावा आणि त्याचे प्रशिक्षण केंद ठाण्याला व्हावी, अशी मागणी श्राकांत वाड राज्य सरकारकडे गेली तीन वर्षं करत आहेत. तत्वत: ही गोष्ट मान्य केली जाते. पण प्रत्यक्षात मात्र मागणी पूर्ण होत नाही. त्यामुळे या मागणीच्या विरोधात काम करणारा झारीतला शुक्राचार्य कोण? हा प्रश्न निर्माण झाला आहे. बॅडमिंटन खेळाचा समावेश पूवीर् क्रीडा प्रबोधिनीमध्ये होता. पण तो का आणि कशासाठी काढला? कुणाला माहिती नाही. महाराष्ट्राचे क्रीडाखात्याने कल्पनाशून्यता

आणि निष्क्रीयता सोडावी अशी अपेक्षा व्यक्त होत आहे.

 
</text>
</doc>
