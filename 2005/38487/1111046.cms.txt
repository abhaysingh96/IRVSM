<doc>
<docno>1111046.cms.txt</docno>
<text>
 
महामुंबई
'राष्ट्रवादी'च्या गटांमध्ये तुर्भ्यात हाणामारी; 3 जखमी
[ Sunday, May 15, 2005  11:08:20 pm]


म. टा. वृत्तसेवा

नवी मुंबई : तुर्भे स्टोअर भागातील राष्ट्रवादी काँग्रेस कार्यर्कत्यांच्या दोन गटांत शनिवारी रात्री झालेल्या हाणामारीत तिघे जबर जखमी झाले आहेत. वाशीच्या पालिका रुग्णालयात दाखल केले जात असताना, गेटवरच या तिघा जखमींवर पुन्हा हल्ला झाला. याप्रकरणी तुभेर् व वाशी पोलिस ठाण्यांत राष्ट्रवादी नगरसेवकाच्या नातेवाईकांवर गुन्हे दाखल झाले आहेत.

राष्ट्रवादीच्या काही कार्यर्कत्यांत शनिवारी रात्री नऊच्या सुमारास पूर्ववैमनस्यातून भांडणे झाली. त्याचे पर्यवसान मारामारीत झाले. शिवाजी कुलकणीर्, गोविंद कुलकणीर् आणि अन्य दहा जणांनी काठी, चाकू आणि विटांनी आपल्यावर हल्ला केल्याचे अंकुश मोरे यांनी पोलिसांकडे नोंदवलेल्या फिर्यादीत म्हटले आहे. मोरे, त्यांचा मेहुणा नवनाथ आणि भाचा नितीन काचरे हे जखमी झाले आहेत.

तिघे जखमी वाशी पालिका रुग्णालयात जात असताना गेटवर रिक्षातून आलेल्या दहा ते बारा अज्ञात हल्लेखोरांनी त्यांच्यावर पुन्हा हल्ला केला. तक्रारी नोंदवूनही याप्रकरणी अद्याप कोणालाही अटक झालेली नाही. आरोपी शिवाजी कुलकणीर् व गोविंद कुलकणीर् हे राष्ट्रवादीचे नगरसेवक व परिवहन समितीचे सभापती सुरेश कुलकणीर् यांचे भाऊ व पुतणे आहेत. तुभेर् स्टोअर भाग हा कुलकणीर्ंचा बालेकिल्ला समजला जातो.

आठच दिवसांपूर्वी बेलापूर गावात राष्ट्रवादी आणि काँग्रेस कार्यर्कत्यांमध्ये तुफान मारामारी होऊन बाराजण जखमी झाले होते. त्या दिवसापासून गावात एसआरपीची एक तुकडी तैनात आहे.

 
</text>
</doc>
