<doc>
<docno>1110479.cms.txt</docno>
<text>
 
महामुंबई
शिवसेनेत राजचा दबदबा वाढणार?
[ Sunday, May 15, 2005  12:41:58 am]


धनंजय गोडबोले

मुंबई : शिवसेनेतील 'दादा-बाबां'चे फारसे सहकार्य न घेता राज ठाकरे यांनी आपला मित्र परिवार आणि भारतीय विद्यार्थी सेनेच्या निष्ठावंत कार्यर्कत्यांच्या भरवशावर शिवसेना प्रमुख बाळासाहेब ठाकरे यांच्या जीवनावरील 'बाळ केशव ठाकरे : अ फोटोबायोग्राफी' या चित्रचरित्राचे प्रकाशन कमालीचे यशस्वी करून दाखविले. त्यामुळे संघटनेच्या राजकारणात विद्यार्थी सेनेचा दबदबा वाढला असून भविष्यात राज गटाला डावलता येणार नाही किंवा त्यांच्या समर्थकांची भूतकाळाप्रमाणे उपेक्षा करून चालणार नाही याची जाणीव सेना नेतृत्वाला या कार्यक्रमाच्या निमित्ताने करून देण्यात आली, अशी चर्चा शिवसेनेत सुरू झाली आहे.

या पुस्तकाच्या कामात राज ठाकरे दोन-अडीच वषेर् गुंतून पडले होते. त्यामुळे लोकसभा आणि विधानसभा निवडणुकीत त्यांनी फारसा रस दाखविला नाही. मात्र गावागावातील कार्यकतेर् दुरावू नये म्हणून काही ठिकाणी दौरे करून आपल्या कार्यर्कत्यांना धीर देण्याचा प्रयत्न केला. 'एकदा या पुस्तकाचे काम हातावेगळे होऊ द्या आणि मग मी नव्या जोमाने संघटनेच्या कामात सहभागी होईन', असे ते कार्यर्कत्यांना सांगत असत. पुस्तक प्रकाशनाच्या निमित्ताने राज यांनी विद्याथीर् सेनेच्या कार्यर्कत्यांवर विश्वास दाखविण्याचे ठरवून त्यांना या कामात ओढून घेतले आणि या निष्ठावंतांनीही अजिबात कुरबूर न करता हा कार्यक्रम यशस्वी करून दाखविला.

प्रकाशनाच्या दिवशी कोकण, मराठवाडा अशा ठिकाणाहून शे- पाचशे कार्यकतेर् आले होते. तर मुंबईतील राज समर्थकांनी संपूर्ण कार्यक्रमाचा ताबा घेऊन चोख व्यवस्था ठेवली. या निमित्ताने आम्हाला मोठे व्यासपीठ मिळाले आणि राजकीय पटलावर त्याचा मोठा उपयोग होऊन राज ठाकरे यांच्या नेतृत्वावर राष्ट्रवादी काँग्रेसचे नेते शरद पवार आणि माजी संरक्षणमंत्री जॉर्ज फर्नांडिस यांच्यासारख्या नेत्यांनी अप्रत्यक्षपणे शिक्कामोर्तब केल्याचे विद्याथीर् सेनेच्या नेत्यांचे म्हणणे आहे. चित्र-चरित्राच्या यशाने स्वत: राज कमालीचे सुखावले असून विद्याथीर् सेनेच्या कार्यर्कत्यांनी यापुढे वॉर्डावॉर्डात नागरिकांचे प्रश्ान् सोडविण्यात पुढाकार घेऊन संघटनेतील महत्व वाढविण्याचा प्रयत्न करावा, असा सल्ला त्यांनी दिला आहे. 'तयारीत रहा. पुढचे मी बघतो', असे आश्वासनही त्यांनी कार्यर्कत्यांना दिल्याने विद्यार्थी सेना सुखावली आहे.

दोन महिने श्वेता आणि विवेक परूळेकर, शिरिष पारकर, केदार हुंबाळकर, आशिश कुळकर्णी, विनायक नायक, विलास साळुंखे आदी राज यांच्या मित्रांनी दिवस-रात्र एक करून काम केले. कार्यक्रमाच्या आदल्या दिवशी तर ही सारी मंडळी सायंकाळी सहा वाजता कार्यक्रम स्थळी आली आणि दुसऱ्या दिवशी सकाळी आठ वाजता रंगीत तालीम आटोपून घरी गेली. सगळ्यात महत्वाची बाब म्हणजे या सर्व काळात स्वत: राज तेथे जातीने उपस्थित होते. दुसऱ्यावर जबाबदारी सोपवायची आणि आपण त्यापासून दूर रहायचे, असे त्यांनी कधी केले नाही. या काळात एक कुटुंब म्हणून ते वावरत असल्याने हा कार्यक्रम अपेक्षेपेक्षा अधिक यशस्वी झाला, असे अभ्यंकर म्हणाले.

 
</text>
</doc>
