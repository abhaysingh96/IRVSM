<doc>
<docno>1110760.cms.txt</docno>
<text>
 
प्रगती फास्ट
युक्तीच श्रेष्ठ
[ Sunday, May 15, 2005  05:04:55 pm]


दोन व्यक्तींनी मत्सरापोटी एकमेकांवर सातत्याने टीका करणं, कॉपोर्रेट सेक्टरमध्ये काहीसं कॉमन समजलं जातं. अशाच एका पेट्रोलिअम कंपनीतल्या ज्युनिअर मॅनेजरचा किस्सा. या ज्युनिअर मॅनेजरचं काही केल्या बॉसबरोबर पटत नव्हतं. एक-दोन वर्षांनंतर बॉसला प्रमोशन मिळून त्याची मोठ्या पदावर वणीर् लागली. शिवाय हेड ऑफिसला दुसऱ्या शहरात ट्रान्सफर झाली.

पण बॉसच्या मनात या ज्युनिअर मॅनेजरविषयीची तेढ अजूनही सलत होती. त्यामुळे बढती मिळाल्यानंतरही त्याने ज्युनिअर मॅनेजरचा पिच्छा चांगलाच पुरवला. टॉप बॉसेस आणि मॅनेजरिअल लेव्हलवर ज्युनिअर मॅनेजरच्या कामचुकारपणा, बेशिस्तपणाच्या चचेर्ला सुरुवात केली. त्याचा परिणाम म्हणजे कंपनीत त्याची इमेज खराब होऊ लागली आणि इतरांचा त्याच्याकडे पाहण्याचा दृष्टिकोनही बदलू लागला. बॉसच्या वर्तुळातील काही व्यक्तींनी ही गोष्ट त्या ज्युनिअर मॅनेजरच्या कानावर घातली.

बॉसला प्रमोशन मिळाल्यामुळे त्यांचे अधिकार वाढले होते. ते दुसऱ्या शहरात असल्यामुळे प्रत्यक्ष संवाद साधण्याची संधी मिळणं, थोडं कठीण होतं. करिअर धोक्यात आणणारी ही समस्या कशी सोडवायची, यावर तो विचार करायला लागला.

त्याने एक शक्कल लढवायचं ठरवलं. बॉसच्या संपर्कात येणाऱ्या आणि कंपनीतील इतर ऑफिसरसमोर बॉसची स्तुती करायला सुरुवात केली. 'ते माझ्याबद्दल वाईट बोलत असतील, पण त्यांच्या मनात काही राग असेल असं वाटत नाही. उलट मी जे काही चांगलं काम करतो, त्यांच श्रेयसुद्धा बॉसलाच जातं.'

ज्युनिअर मॅनेजरचं हे बोलणं, बॉसपर्यंत पोहोचलं नसतं तरच नवल होतं. आपण त्याच्याबद्दल वाईट बोलत असतानाही तो इतकं चांगलं मत का व्यक्त करतो, हे बॉसच्या लक्षात येत नव्हतं. पण कळत नकळत या सगळ्याच परिणाम बॉसवर व्हायला लागला. त्याने ज्युनिअर मॅनेजरबद्दल बोलणंच सोडून दिलं. आयुष्यात असे अनेक प्रसंग येतात. जिथे इतरांवर आपलं नियंत्रण नसतं. अशा वेळी परिस्थितीला दोष देण्यापेक्षा समस्येचं मूळ शोधा, त्याचा सामना करा, त्यावर नियंत्रण मिळवा, तेही युक्तीने.

- डॉ. तुषार गुहा

 
</text>
</doc>
