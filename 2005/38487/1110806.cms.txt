<doc>
<docno>1110806.cms.txt</docno>
<text>
 
महामुंबई: मुंबई टाइम्स
निवृत्तीनंतरची रूपेरी छटा
[ Sunday, May 15, 2005  05:43:33 pm]


मुंबई टाइम्स टीम

निवृत्तीनंतरच्या काळात किंवा व्हीआरएसनंतर वयाची हाफ सेंचुरी ओलांडल्यावर आपण बिझी कसं राहायचं, हा प्रश्न अनेकांना सतावतो. मुलं मोठी होतात, आपापलं करिअर निवडतात आणि काही परदेशाची वाटही धरतात. मग एकटेपण सतावतं. अशा वेळी सुंदर रमणीय निसर्गाच्या सान्निध्यात आपल्या स्वत:लाच निवृत्तीतलं नवं करिअर सुरू करता आलं तर? तेही आपल्या स्वत:च्या मालकीच्या घरात आराम करून, वेळ घालवता आला तर? माथेरानच्या पायथ्याशी असलेल्या नेरळ गावाजवळ पोई नावाच्या खेडेगावात असाच एक निसर्गरम्य प्रोजेक्ट उभा राहिला आहे.

सिल्वर लाइन पार्क नावाने 50 एकर क्षेत्रफळाच्या जागेत साकारण्यात आलेल्या या नगरीमध्ये आतापर्यंत 20 कॉटेज तयार झाली आहेत. सीनिअर सीटिझन्स ट्रस्ट या धर्मादाय न्यासाचे जी.एस. जाधव यांच्या कल्पनेतून ही योजना साकारली असून आगामी काळात त्यात आणखी 50 बंगल्यांची भर पडणार आहे. पन्नाशीनंतरचं आयुष्यही सुवर्ण काळाप्रमाणे आणि स्वयंपूर्णतेने जगता यावं, हा या योजनेमागचा उद्देश आहे. या योजनेत उभारण्यात आलेले बंगले हे प्रत्येकी हजार चौरस फूट जागेवर उभारण्यात आले असून प्रत्येक बंगला 500 चौरस फुटांचा आहे. बंगल्यांच्या सभोवती हिरवळ आहे आणि मोकळी जागा असल्यामुळे सकाळ- संध्याकाळ फेरफटका मारणं शक्य होईल. टीव्ही आदी मनोरंजन सुविधा या भागात आहेत. शिवाय एक कॉमन मेसही असल्यामुळे घरी स्वयंपाक करण्याचा कंटाळा आल्यास इथे तुम्ही अर्धपोटी राहणार नाही, याची काळजी घेण्यात आली आहे, असं ट्रस्टतफेर् सांगण्यात आलं.

प्रत्येक बंगला हा जागेसहित पाच लाख रुपयांना विकण्यात आला आहे. तुम्ही पन्नाशीच्या पुढचे असणं, ही इथे घर विकत घेण्यासाठी पूर्वअट आहे. तुमच्यानंतर वारस म्हणून मात्र तुम्ही तुमच्या मुलांची नावं देऊ शकता. पण पन्नाशीनंतर त्यांच्याकडे ही मालमत्ता हस्तांतरित करता येईल. स्टेशनपासून येण्या- जाण्यासाठी आता बसची सुविधाही ठेवण्यात आली आहे, असं ट्रस्टतफेर् सांगण्यात आलं.

 
</text>
</doc>
