<doc>
<docno>1110462.cms.txt</docno>
<text>
 
देश-विदेश
लाडका 'अप्पू' देवाघरी
[ Sunday, May 15, 2005  12:35:11 am]


वृत्तसंस्था

त्रिचूर : 1982 च्या दिल्ली एशियाडमध्ये आबालवृद्धांची मने जिंकणारा 'अप्पू' हत्ती दीर्घ आजारानंतर मरण पावला. वयाच्या पाचव्या वषीर् एशियाडच्या बोधचिन्हासाठी निवड झाल्यानंतर अप्पू लोकप्रियतेच्या शिखरावर जाऊन पोहचला होता. मायदेशात भारतीय खेळाडू आपल्या कामगिरीने सर्वांना प्रभावित करत असताना अप्पूने आपल्या अदांनी उपस्थितांना रिजवले होते.

येथील गुरुवायूर देवस्थानशी संबंधित असलेला अप्पू हत्ती एशियाडनंतर प्रसिद्धीच्या शिखरावर असताना दोन वर्षांनी त्याला अपघात झाला. पल्लकड येथे अचानक गटारात पडल्यामुळे त्याचे पाय जबर जखमी झाले आणि गेली 21 वर्ष तो चालू शकत नव्हता. गुरूवायूर येथील देवस्थानच्या हत्ती निवास संकुलात त्याच्यावर उपचार सुरु होते, पण त्याला अपेक्षित प्रतिसाद मिळत नव्हता.

 
</text>
</doc>
