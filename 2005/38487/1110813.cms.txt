<doc>
<docno>1110813.cms.txt</docno>
<text>
 
महाराष्ट्र
नव्याना संधी द्यायला हवी!
[ Sunday, May 15, 2005  06:00:52 pm]


म. टा. वृत्तसेवा

कोल्हापूर : राज्यात राष्ट्रवादी काँग्रेसची ताकद वाढवायची असेल तर नव्या दमाच्या कार्यर्कत्यांची फळी उभी करावीच लागेल. नव्या कार्यर्कत्यांना संधी दिली नाही तर पक्षाची वाढ होणार नाही, असे प्रतिपादन पक्षाध्यक्ष शरद पवार यांनी येथे केले.

कोल्हापूर जिल्ह्यातील राष्ट्रवादी काँग्रेसच्या कार्यर्कत्यांचा मेळावा येथील जयलक्ष्मी सांस्कृतिक भवनाच्या हिरवळीवर आयोजित करण्यात आला होता. खासदार सदाशिवराव मंडलिक मेळाव्याच्या अध्यक्षस्थानी होते. यावेळी कार्यर्कत्यांच्या भावना जाणून घेत पवार यांनी पक्षाच्या पुढाऱ्यांना चार शब्द ऐकवले. निवडणुकीच्या काळात तसेच इतर वेळी देखील प्रामाणिक कार्यकतेर् पक्षासाठी राबत असतात. मात्र निवडणुका संपल्या...पदे मिळाली की नेतेमंडळी कार्यर्कत्यांना वाऱ्यावर सोडतात आणि त्यातून ते नाराज होतात, असे पवार यांनी नमूद केले. असे होता कामा नये, अशी समज पवार यांनी दिली.

कोल्हापूर महानगरपलिकेची निवडणूक चार महिन्यांवर येऊन ठेपली आहे. समविचारी पक्षांना एकत्र आणून राष्ट्रवादीने ही निवडणूक लढवायला हवी, असे मत पवार यांनी यावेळी व्यक्त केले.

करवीरची निवडणूक याआधी राष्ट्रवादी काँग्रेसने स्वबळावर लढवली आणि त्यात यशही मिळवले. नंतर दोन्ही काँग्रेस एकत्र आल्या. दोन्ही काँग्रेस एकत्र असतानाही दिग्वीजय खानविलकर पराभूत झाले, याकडे पवार यांनी यावेळी लक्ष वेधले. त्याठिकाणी राष्ट्रवादीची ताकद कमी पडल्याचे त्यांनी नमूद केले.

पक्षाचा वर्धापन दिन गुजरातेत!

राष्ट्रवादी काँग्रेसच्या स्थापनेला सहा वषेर् पूर्ण झाली असून पक्षाचा वर्धापन दिन गुजरातमध्ये साजरा करण्यात येणार आहे, अशी माहिती पवार यांनी यावेळी दिली.

 
</text>
</doc>
