<doc>
<docno>1110857.cms.txt</docno>
<text>
 
अर्थव्यवहार
तातडीने रोख पैसे हवेत? दहा मार्ग
[ Sunday, May 15, 2005  07:38:58 pm]


तुम्हाला रोख रकमेची तातडीची गरज आहे का? अशा अडचणीच्या वेळी पैसे उभे करण्याचा सर्वात सोपा आणि किमान खर्चाचा मार्ग

राजेशला त्याच्या वडिलांच्या ऑपरेशनसाठी 5 ते 6 लाख रुपये तातडीने हवे आहेत. पैसे उभे करण्यासाठी त्याच्यासमोर अनेक शक्य मार्ग आहेत, पण त्याच्याजवळ वेळ थोडा आहे.

अशा प्रकारची परिस्थिती अनेक वेळा उद्भवते आणि हातात वेळ अगदीच थोडा असल्याने आपण घाईत रक्कम जमवितो. मात्र अशा परिस्थितीत कमीत कमी खर्चात (द्यश्ा2द्गह्यह्ल श्चश्ाह्यह्यद्बड्ढद्यद्ग ष्श्ाह्यह्ल) रक्कम मिळविण्याचा विचार केला जात नाही. अशा वेळी खाली दिलेल्या यादीतील पर्यायांचा क्रमश: विचार करून पैसे उभे करता येतील.

1 'डेबिट' / 'एटीएम' कार्डांद्वारे रक्कम काढणे

या मार्गाने पैसे काढणे सर्वात कमी खर्चाचे ठरते. कारण ते तुमचेच बँक खात्यातील पैसे असतात. आपले पैसे 3-4 वेगवेगळ्या बँक खात्यांत ठेवा व प्रत्येक खात्याचे एक 'एटीएम कार्ड' मिळवा. वेगवेगळी काडेर् आवश्यक आहेत, कारण प्रत्येक बँकेने 'एटीएम कार्डा'तून काढण्याच्या रकमेवर दररोजची विशिष्ट मर्यादा घातलेली असते.

1 बँकांतील मुदत ठेवी मोडून पैसे काढणे, कर्ज काढणे

मुदत ठेवी ('एफडी') सर्व गुंतवणुकींत करोत्तर सर्वात कमी उत्पन्न देतात. म्हणून पैसे काढण्यासाठी 'एफडीज'कडे पहिला पर्याय म्हणून पहा. फिक्स्ड डिपॉजिट ('एफडी') मोडल्यानंतर 'पेनल्टी चार्ज' लागतो. तो साधारणत: 1 ते 2 टक्के असतो. पण तुम्ही डिपॉजिट मोडेपर्यंतच्या दिवसापर्यंत तरी त्यावर व्याज मिळेल ना.

आणखी एक पर्याय म्हणजे तुमच्या फिक्स्ड् डिपॉजिटच्या तारणावर त्या ठेवीच्या 80 ते 85 टक्के रकमेचा ओव्हरड्राफ्ट काढणे. पण 'एफडी'वर कर्ज काढण्याऐवजी 'एफडी' मोडून पैसे काढून घेणेच स्वस्त पडते. तुम्ही तुमच्या 'एफडी'च्या 75 टक्क्यांपर्यंत कर्ज घेऊ शकता, पण त्यावर बँकेला व्याज द्यावे लागेल.

1 बचतपत्रांच्या रकमा आधीच काढून घेणे

नॅशनल सेव्हिंग्ज सटिर्फिकेट ('एनएससी'), किसान विकास पत्र ('केव्हीपी'), सीनियर सिटिझन्स सेव्हिंग्ज स्कीम ('एससीएसएस'), पोस्ट ऑफिस मंथली इन्कम स्कीम ('पीओएमआयएस') , पोस्ट ऑफिस टर्म डिपॉजिट्स ('पीओटीडी) या बचत योजनांमध्ये गुंतविलेल्या रकमा मुदतपूतीर्पूवीर् काढून घेता येतात, पण त्यासाठी दंड (प्रिमॅच्युअर एन्कॅशमेंट पेनल्टी) द्यावी लागते. त्याबाबतच्या तरतुदी खालील तक्त्यात दिल्या आहेत.

यातही 'एनएससी', 'केव्हीपी' यांच्यावर कर्ज घेणे हा एक पर्याय आहे. असे कर्ज सहजपणे उपलब्ध होते, कारण यात किंमत किंवा थकबाकी हे प्रश्ान् नसतात. ही बचतपत्रे धनकोला सुरक्षित तारण म्हणून उपयोगी पडतात. मात्र कर्जावर द्यावे लागणारे व्याज हे बचतपत्रावर मिळणाऱ्या व्याजाच्या रकमेपेक्षा अधिक असल्याने शक्य तो प्रिमॅच्युअर एन्कॅशमेंट घेण्याचा पर्यायच योग्य ठरतो.

तातडीने रोख रक्कम उभारण्याचे उर्वरित मार्ग आपण नंतरच्या वेगळया लेखात पाहू.

(अपूर्ण)

 
</text>
</doc>
