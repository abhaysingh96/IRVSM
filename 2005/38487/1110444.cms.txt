<doc>
<docno>1110444.cms.txt</docno>
<text>
 
महामुंबई
 मतदार सांभाळायचे की नियोजन?
[ Sunday, May 15, 2005  12:01:08 am]


जयंत होवाळ

मंुबई : दुकानदार म्हणतात, आमच्या दुकानांपुढे फेरीवाल्यांना बसवू नका... ही 'कटकट' नको म्हणून रहिवासी आक्षेप घेतात... तर, 'ये जगापे धंदा नही होगा, दुसरा जगा दीजिए', असा सूर फेरीवाले आळवतात...अशा परिस्थिती बाजू कुणाची घ्यायची, सगळेच विभागातील मतदार! निवडणुकीत नाराजी भारी पडायची...त्यापेक्षा अलिप्त राहणे बरे, अशी भावना बहुसंख्य नगरसेवकांची झाली आहे... फेरीवाल्यांच्या पुनर्वसनाच्या प्रश्ानने त्यांची अशी कोंडी झालीय.

फेरीवाल्यांना शिस्त लागावी म्हणून सुप्रीम कोर्टाने मंुबई महापालिकेला दिलेल्या आदेशानुसार शहर भाग तसेच पूर्व आणि पश्चिम उपनगरांसाठी निवृत्त न्यायाधीशांच्या अध्यक्षतेखाली समित्या नेमल्या आहेत. या समित्या प्रत्येक विभागात फेरीवाल्यांनी कुठे धंदा करायचा, हे ठरवणार आहेत. सूचना आणि आक्षेपांचा विचार केला जात आहे. विभागातील प्रश्ान् असल्यामुळे नगरसेवकांनीही या प्रक्रियेत सहभागी होणे अपेक्षित आहे. पण, 'जरा बचके, जरा हटके' अशी भूमिका घेतल्याने नगरसेवकांचा सहभाग फारसा जाणवत नाही.

झोन ठरविताना रहिवाशी, व्यापारी, दुकानदार यांच्यात काहीवेळा चकमकी झडतात. फेरीवाल्यांची गरज आहे, पण त्यांचा 'उपदव' मात्र नको असल्याने 'मेरे अंगने मे तुम्हारा क्या काम है', अशी भूमिका घेतली जात आहे. पश्चिम उपनगरातील एका विभागात समितीसमोर आक्षेप- सूचनांची सुनावणी होत असताना असेच किस्से घडले. कधी व्यापारी तोंड वाकडे करायचे, तर कधी रहिवाशी विरोध करायचे. अमूक एका ठिकाणी धंदा होत नाही, हा फेरीवाल्यांचा सूर आणखी निराळा! त्यावेळी तिथे उपस्थित असलेल्या स्थानिक नगरसेवकाला बाजू कुणाची घ्यायची, असा प्रश्ान् पडला. ही सगळी मंडळी मतदार असल्याने कुणाला दुखवायचे? असा पेच होता. काही नगरसेवकांनाही असाच अनुभव आला होता. त्यामुळे अलिप्त राहण्याची भूमिका त्यांनी घेतली. काही नगरसेवक किमान सूचना तरी मांडतात. पण बहुसंख्य नगरसेवक सूचना वगैरे करण्याच्या फंदात फडत नाहीत, असे सांगण्यात येते.

यासंदर्भात भाजपचे पालिकेतील गटनेते पराग अळवणी यांनी, नगरसेवक 'सिटी प्लॅनर' असल्यामुळे त्यांनी मागे हटणे चुकीचे आहे, असे स्पष्टपणे सांगितले. प्रश्ान् नियोजनाचा असल्यामुळे खंबीर भूमिका आवश्यक आहे. कुणी दुखावले जाईल म्हणून काहीच बोलायचे नाही, असे करून चालणार नाही, असे सांगतानाच काही नगरसेवकांनी त्यांच्या विभागात खंबीर भूमिका घेतली आहे, असा दावा त्यांनी केला.

काँगेसचे समिर देसाई यांनी मात्र, समितीची बैठक होत. झोन निश्चित झाल्यावर हरकती सूचना मागवल्या जातात. तेव्हाच या प्रक्रियेत सहभागी होता येते, असे सांगितले. आपल्या विभागात झोन ठरविताना कुठलाही वाद झाला नाही. पण काही ठिकाणी वाद होतात. इमारत किंवा दुकानापुढे कुणालाच फेरीवाले नकोसे असतात, त्यामुळे मग विचित्र परिस्थिती होते. पण कुठेतरी झोन निश्चित करावाच लागणार आहे, अशी पुस्तीही त्यांनी जोडली.

 
</text>
</doc>
