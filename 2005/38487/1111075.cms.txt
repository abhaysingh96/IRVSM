<doc>
<docno>1111075.cms.txt</docno>
<text>
 
महाराष्ट्र
राज्याची भूमिका केवळ वीज खरेदीची
[ Sunday, May 15, 2005  11:44:22 pm]


म. टा. वृत्तसेवा

पंढरपूर : केंद सरकार एन्रॉन प्रकल्पाचे पुनरुज्जीवन करणार असले तरी राज्याची भूमिका मात्र केवळ वीज खरेदीची असेल, असे स्पष्ट प्रतिपादन मुख्यमंत्री विलासराव देशमुख यांनी पंढरपूर येथे रविवारी पत्रकारांशी बोलताना केले.

ते म्हणाले, केंद सरकार महाराष्ट्राला 1210 मेगावॅट वीज उपलब्ध करून देणार असून, प्रत्यक्षात तेवढी ती मिळणार नाही असा जो प्रचार केला जात आहे तो चुकीचा आहे. मिळणाऱ्या विजेपैकी 610 मेगावॅट वीज साडेपाच रु. युनिटप्रमाणे मिळणारी आहे. ही महाग वीज घ्यायची की नाही याचा निर्णय वीज मंडळाला करायचा असून, गरजेनुसारच वीज खरेदी केली जाईल, असा खुलासाही मुख्यमंत्र्यांनी केला. सध्या विजेचा प्रश्ान् गंभीर बनल्याची कबुलीही त्यांनी यावेळी दिली.

राज्यभर चांगला पाऊस पडावा यासाठी विठूरायाला साकडे घातले आहे. मात्र पावसाने ओढ दिल्यास याहीवषीर् कृत्रिम पावसासाठी विमाने उडविण्याची तयारी शासनाने केली असल्याची माहिती देऊन ते पुढे म्हणाले, कृष्णा खोऱ्यातील 21 टिएमसी पाणी मराठवाड्याला नेतानाच पश्चिम महाराष्ट्रासाठी सुरू केलेल्या कृष्णा-भीमा स्थिरीकरण प्रकल्पाला निधी कमी पडू दिला जाणार नाही.

महामंडळावरील निवडी आणि मंत्रिमंडळ विस्ताराचा निर्णय एकटा घेऊ शकत नसल्याने ते लांबणीवर पडत असून त्यावर लौकरच निर्णय होईल, असा विश्वासही त्यांनी व्यक्त केला.

 
</text>
</doc>
