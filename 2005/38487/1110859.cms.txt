<doc>
<docno>1110859.cms.txt</docno>
<text>
 
अर्थव्यवहार
'पीपीएफ'ची रक्कम 15 आथिर्क वर्षांनी काढता येते
[ Sunday, May 15, 2005  07:39:32 pm]


प्रफुल्ल छाजेड

मी 'पीपीएफ'चे खाते स्टेट बँकेत 25 मार्च रोजी काढले. सदर खात्याची 15 वषेर् पूर्ण झाल्यानंतर प्रत्येकी 5 वर्षांकरिता अर्ज करून दोनदा मुदतवाढ करून घेतली. अशा प्रकारे सदर खात्याची 15 अधिक 5 अधिक 5 अशी एकूण 25 वषेर् पूर्ण झाली. सदर खाते मला आता बंद करता येईल की एक वर्षाचा 'लॉक इन पीरियड' असल्याने थांबावे लागेल?

- प्रकाश श्रीहरी रानडे, पेण, जिल्हा रायगड.

'पीपीएफ'च्या बाबतीत सुरूवातीची गुंतवणूक 15 वर्षांची व त्यापुढे पाच वर्षांच्या पटींत करता येते. पंधरा वर्षांची मुदत मोजताना पंधरा पूर्ण आथिर्क वर्षांचा हिशेब केला जातो, त्यामुळे वर्षभरात केव्हाही 'पीपीएफ'चे खाते उघडले तरी पंधरा वर्षांची मोजणी पुढील 1 एप्रिलपासूनच होते. त्यामुळे बरोबर 15 वर्षांनी पैसे परत न मिळता थोड्या विलंबाने मिळतात. त्यात 'लॉक इन पीरियड' नसतो. पाच वर्षांच्या मुदतवाढीच्या बाबतीत ही परिस्थिती असते.

मी 31 जुलै 2004 रोजी निमसरकारी नोकरीतून निवृत्त झालो. नोकरीच्या कालावधीचा 4 महिन्यांचा इन्कमटॅक्स त्यांनी कापून घेतला आहे. सेवानिवृत्तीनंतर मिळालेले पैसे मी पोस्टाच्या मासिक उत्पन्न योजनेत ठेवले आहेत. सध्या मी खाजगी कंपनीत नोकरी करीत आहे. मी विवरणपत्र कसे भरावे व मला कर सूट, सवलती कोणत्या मिळू शकतील?

- सुजन राव, चुनाभट्टी, मुंबई -22.

आपण 31 जुलै व त्यापुढे सध्या मिळणारा पगार एकत्र करावा, त्यावर प्रमाणित वजावट घ्यावी, पोस्टातील व्याजाबद्दल कलम 80 एल खाली बारा हजारांपर्यंत सूट घ्यावी व उत्पन्न मोजावे. उत्पन्न पन्नास हजारांपेक्षा जास्त असल्यास कर देय होईल. पुढील वर्षासाठी ही मर्यादा एक लाख रु.पर्र्यत वाढविण्याचे प्रस्तावित आहे.

माझ्या वडिलांनी मला दोन लाख रुपये डिसेंबर 2004 मध्ये बक्षीस (गिफ्ट) म्हणून दिले आहेत. मी कॉलेज विद्याथीर् असून, 2004-2005 वर्षात माझे अन्य उत्पन्न नाही. मला 'पॅन कार्ड' मिळवून विवरणपत्र भरणे आवश्यक आहे काय?

- राघव राव, मुलुंड, मुंबई.

आपणास मिळालेल्या रकमेवरील व्याज किंवा इतर उत्पन्न पन्नास हजारांपेक्षा जास्त असल्यास 'पॅन कार्ड' घेऊन विवरणपत्र भरणे जरूरी आहे. पन्नास हजारांपेक्षा कमी उत्पन्न असल्यास विवरणपत्र भरण्याची आवश्यकता नाही.

 
</text>
</doc>
