<doc>
<docno>1110955.cms.txt</docno>
<text>
 
क्रीडा
निशा मोहोताची संयुक्त आघाडी
[ Sunday, May 15, 2005  09:21:17 pm]


सांगली : नूतन बुद्धिबळ मंडळाच्या वतीने आयोजित करण्यात आलेल्या मीनाताई शिरगांवकर स्मृती महिला बुद्धिबळ स्पधेर्च्या दुसऱ्या फेरीत पहिल्या पटावर आंतरराष्ट्रीय महिला ग्रॅण्डमास्टर निशा मोहता व मिरजेची पौणिर्मा आठवले यांच्यातील डावाची सुरुवात क्वीन्स पॉन प्रकाराने झाली. अनुभवी निशाने रचलेल्या चालींना नवोदित पौणिर्मा काही प्रमाणात प्रत्युत्तर देण्यात यशस्वी ठरली. अखेर 22 व्या चालीला निशाने पौणिर्मेचा पराभव करून आपली आघाडी कायम राखली. दुसऱ्या पटावर मुंबईची पूजा भुरूड व पुण्याची द्वितीय मानांकित सौम्या स्वामीनाथन यांच्यातील डावाची सुरुवात सिसिलिअन डिफेन्स प्रकाराने झाली.25 व्या चालीला सौम्याने पूजाच्या राजाला कोंडीत पकडून पराभूत केले.

तिसऱ्या पटावर पश्चिम बंगालची स्वाती मोहता व काळी मोहरी घेऊन खेळणारी गोव्याची दिक्षा चव्हाण यांच्यातील डावाची सुरुवात क्वीन्स गॅम्बिट डिक्लाईन प्रकाराने झाली. स्वातीने रचलेल्या उंट व घोड्याच्या चालींना दिक्षाने वजीराच्या साह्याने काही प्रमाणात प्रत्युत्तर देऊन डावावर समान वर्चस्व राखण्याचा प्रयत्न केला. मात्र डावाच्या मध्यात स्वातीने केलेली चढाई परतवून लावण्यात अपयशी ठरलेल्या दिक्षाचा 38 व्या चालीला पराभव केला.

दुसऱ्या फेरीअखेर आंतरराष्ट्रीय महिला ग्रॅण्डमास्टर निशा मोहता, सौम्या स्वामीनाथन, स्वाती मोहता, भक्ती कुलकणीर्, अंजली सागर, पी. लक्ष्मी साहिता, प्रसन्ना स्वामी, देवांगी पाटणकर, पद्मिनी राऊत, माकिर्ना लोबो, ऋचा पुजारी, चैताली आडगांवकर, नेहल आपटे 2 गुणांसह संयुक्त प्रथम क्रमांकावर आहेत; तर विजया चव्हाण, सोनिया देशमुख, सिद्धाली शेट्ये, अनिलाबेन शहा 1.5 गुणासह संयुक्त दुसऱ्या स्थानावर आहेत.

 
</text>
</doc>
