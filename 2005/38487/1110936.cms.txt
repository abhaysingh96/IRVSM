<doc>
<docno>1110936.cms.txt</docno>
<text>
 
महामुंबई
शाहरूखचा 'पहेली'अडचणीत?
[ Sunday, May 15, 2005  08:52:24 pm]


म. टा. प्रतिनिधी

मुंबई : अभिनेता शाहरूख खान याची प्रमुख भूमिका असणाऱ्या 'पहेली' या चित्रपटात प्राण्यांना क्रूर वागणूक देण्यात आल्याचा आरोप 'पीपल्स इन डिफेन्स ऑफ अॅनिमल्स' (पीआयडीए) या सामाजिक संस्थेने केला असून हा चित्रपट प्रदशिर्त होऊ नये, म्हणून ही संस्था कोर्टात दाद मागणार आहे.

या संदर्भात 'रेड चिलीज इंटरटेन्मेंट' या शाहरूख खान याच्या चित्रपट निमिर्ती कंपनीला 'पीआयडीए' ने नोटीस पाठविली आहे. या चित्रपटात शाहरूखने प्राण्यांचा गैरवापर केल्याचे संस्थेचे म्हणणे आहे.

चित्रपटात उंटाची शर्यत असून त्यात उंटांना क्रूरपणे मारहाण केल्याचे व त्यांना जबरदस्तीने जोरात पळायला लावल्याचे दृश्य आहे. अशा दृश्यांमुळे या चित्रपटाचे प्रदर्शनच रोखण्याची मागणी करणारी जनहित याचिका करण्याची तयारी संस्थेने सुरू केली आहे. याप्रकरणी शाहरूख खानची प्रतिक्रिया मात्र कळू शकलेली नाही.

 
</text>
</doc>
