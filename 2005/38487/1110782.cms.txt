<doc>
<docno>1110782.cms.txt</docno>
<text>
 
महामुंबई
कल्याण, उल्हासनगरातून बनावट सीडी जप्त
[ Sunday, May 15, 2005  05:31:08 pm]


टाइम्स टीम

ठाणे : मालमत्ता गुन्हे शोध कक्षांच्या पोलिस पथकाने कल्याण आणि उल्हासनगर इथल्या चार सीडी विक्रेत्यांच्या दुकानांवर अचानक छापे घालून एकूण 90 लाख 51 हजार रुपये किमतीच्या 17,654 बनावट सीडीज आणि साधनं हस्तगत केली. या प्रकरणी पोलिसांनी लक्ष्मण थारवानी, तुकाराम घायवड आणि कमलेश खैरे यांच्यासह दहा जणांना अटक केली आहे.

सहाय्यक पोलिस निरीक्षक विजय भिसे, नरेंद पाटील, वसंत शेडगे आदींच्या पथकाने ही कामगिरी बजावली. सहाय्य पोलिस आयुक्त शशीकांत महावरकर यांना मूळ सीडीवरून बनावट व्हीसीडी, डीव्हीडी, एमपी तीन तयार करून त्यांची विक्री केली जात असल्याची माहिती मिळाली होती. त्यावरून कल्याणच्या माय चॉइस कॅसेट्स आणि मनोज म्युझिकल अॅण्ड सीडी सेंटर तर उल्हासनगर इथल्या नॉइज व राहुल म्युझिक सेंटरवर छापे घालण्यात आले.

भिवंडी इथे पोलिसांनी अश्लिल आणि बिभस्त चित्रपट दाखवणाऱ्या रतन सिनेमागृहावर छापा घालून पिक्चरच्या तीन प्रिण्ट जप्त केल्या. या प्रकरणी सिनेमागृहाचे मालक पंढरीनाथ डावरे, मॅनेजर केशव पाटील आणि ऑपरेटर शरीफ सैय्यद या तिघांना अटक केली आहे. पोलिस उपायुक्त अमर जाधव यांना अगावू मिळालेल्या माहितीवरून हे छापे घालण्यात आलं.

मंगळसूत्र चोरांना अटक

मंगळसूत्रे खेचून चोरणाऱ्या दोघांना नौपाडा पोलिसांनी गजाआड केलं आहे. त्यांनी आतापर्यंत सहा महिलांच्या गळ्यातील 1 लाख 32 हजार रुपयांचा ऐवज चोरल्याचं उघडकीस आलं आहे.

मंगेश शिंदे आणि संदीप लाहोट ही अटक झालेल्यांची नावं आहेत. त्यांना 16 मे पर्यंत पोलिस कोठडी मिळाली आहे. नौपाडा भागात मंगळसूत्रे चोरीचे वाढते प्रकार होत असल्याचा तक्रारी होत्या. त्याची गंभीर दखल घेऊन वरिष्ठ पोलिस निरीक्षक मोतीलाल जाधव यांच्या मार्गदर्शनाखालील पथकाने ही कामगिरी बजावली. अर्चना दगडे यांच्या गळ्यातील 27 हजार रुपये किमतीचे सुशील अभ्यंकर यांचे आठ हजार रुपये किमतीचे, मानसी गोडबोले यांचे 20 हजार रुपये किमतीचे, मंदा उतळे यांचे 40 हजार रुपये किमतीचे आणि सुलोचना पाठारे यांचे 14 हजार रुपये किमतीचा मंगळसूत्रे व सोनसाखळ्या आदी ऐवज या दुकलीने चोरल्याचं निष्पन्न होत आहे.

रक्तचंदनाची तस्करी

रक्तचंदनाच्या आंतरराष्ट्रीय तस्करी प्रकरणीच्या सखोल चौकशीत रक्तचंदनाचा साठा सिंगापूर मागेर् चीनला पोहोचत असल्याचं उघडकीस आलं आहे. चिनी तस्करांना पकडण्यासाठी आता इंटरपोलची मदत घेतली जाणार असल्याचं सांगण्यात आलं. या प्रकरणातील प्रमुख आरोपी वीरय्या शेखर आथिर्क गुन्हे शाखेच्या ताब्यात आल्यानंतर केलेल्या सखोल चौकशीत ही बाब उघडकीस येत आहे. आथिर्क गुन्हे शाखेच्या पोलिसांनी यापूवीर् तुभेर् परिसरात एका गोदामावर छापा टाकून 83 टन रक्तचंदनाचा साठा हस्तगत केला होता. या प्रकरणी सात जणांना अटक करण्यात आली होती. रक्तचंदनाची लाकडं आंध्र प्रदेश आणि तामिळनाडू इथल्या जंगलांमधून तोडली जात आणि ती परदेशात पाठवली जात असल्याचं आढळून आलं होतं. आथिर्क गुन्हे शाखेचे पोलिस निरीक्षक अजित देशमुख यांच्या मार्गदर्शनाखाली उपनिरीक्षक संजू जॉन हे या गुन्ह्याचा तपास करत आहेत.

रेल्वे तिकीटांचा काळाबाजार

वर्तकनगर भागातील मध्य रेल्वेच्या आरक्षण केंदावर रेल्वेच्या भरारी पथकाने अचानक धाड टाकून तिकीटाचा काळाबाजार करणाऱ्या तिघा जणांना अटक केली. मनिष जोशी तानाजी कदम आणि रमेश पालकर अशी अटक झालेल्यांची नावं आहेत. भरारी पथकाने त्यांच्याकडून आरक्षण केलेली 15 तिकीटे 30 हजार रुपयांची रक्कम, तसंच रेल्वे रिझव्हेर्शन्सचे कोरे फॉर्म्स आदी गोष्ट जप्त केल्या आहेत. या तिघांची रेल्वे सुरक्षा बलाच्या पोलिस कोठडीत खानगी करण्यात आली आहेत. रेल्वे भरारी पथकाचे अधिकारी ओ.पी. शर्मा यांच्या नेतृत्वाखालील पथकाने ही कामगिरी बजावली.

 
</text>
</doc>
