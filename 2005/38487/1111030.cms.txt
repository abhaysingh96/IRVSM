<doc>
<docno>1111030.cms.txt</docno>
<text>
 
क्रीडा
हॉकी निवडणूकीत प्रफुल पटेल उतरले
[ Sunday, May 15, 2005  10:55:27 pm]


नवी दिल्ली : भारतीय हॉकी फेडरेशनच्या मनमानी कारभाराला आजी माजी खेळाडूंसह प्रशिक्षकही वैतागले आहेत. आता नवीन बदल हवा, अशी सर्वबाजूने जोरदार मागणी होत असताना नागरी हवाई वाहतुक केंदीय मंत्री प्रफुल पटेल उतरल्यामुळे नव्या दिशेने वारे वाहण्याची चिन्हे दिसू लागली आहेत.

कंवरपालसिंग गिल यांच्या हुकुमशाही वर्तणुकीमुळे हॉकी खेळ रसातळाला चालला असल्याची भावना खेळाडूंमध्ये निर्माण झाली असून ही भावना 23 मे रोजी होणाऱ्या निवडणूकीमधून स्पष्ट होणार आहे. या पार्श्वभूमीवर पटेल यांनी अध्यक्षपदाच्या जागेसाठी अर्ज दाखल करणार असल्याचे स्पष्ट केले.

गिल यांच्या कालावधीत आंतरराष्ट्रीय पातळीवर हॉकीची घसरण तर झालीच पण खेळाडूंचे मानसिक खच्चीकरण करण्यात आले. हे कमी म्हणून की काय दोन कोटीचा घोटाळा झाला असल्याचेही आता उघडपणे बोलले जात आहे.

 
</text>
</doc>
