<doc>
<docno>1110837.cms.txt</docno>
<text>
 
लेख
पर्यटन महोत्सवाचे मृगजळ!
[ Sunday, May 15, 2005  07:15:18 pm]


सध्या उन्हाळ्याज्या सुट्टीचा हंगाम आहे. या काळात पर्यटकांना आपल्या भागात आकषिर्त करण्यासाठी विविध सरकारी आणि बिगर सरकारी संस्थांतफेर् जोरदार प्रयत्न होतात. निसर्गरम्य कोकणाकडेही पर्यटकांचे लक्ष जावे यासाठी गेली काही वषेर् सर्व पातळ्यांवर प्रयत्न सुरू आहेत. त्यातील एक भाग म्हणून 'कोकण विकास प्रतिष्ठान' या संस्थेने 'पर्यटन महोत्सव' या उपक्रमाचे दाभोळ, श्रीवर्धन, गुहागर अशा ठिकाणी आयोजन करून कोकणामध्ये एक नवी संकल्पना रुजविण्याचा प्रयत्न केला. त्यात काही उणिवा असल्या तरी संकल्पना रुजविण्यात प्रतिष्ठानला बऱ्यापैकी यशही आले. त्यानंतर अशाच प्रकारचे प्रयत्न कोकणाच्या विकासासाठी झटू इच्छिणाऱ्या अन्य संस्थांकडूनही होतील, अशी अपेक्षा होती. मात्र प्रत्यक्षात 'पर्यटन महोत्सवा'च्या नावाखाली काही ठिकाणी जे कार्यक्रम 'पार पाडले' गेले त्यांची अवस्था 'मोर नाचला म्हणून लांडोरही नाचला' अशी झाल्याचे खेदाने म्हणावे लागेल.

गोव्यामध्ये होणारा 'कानिर्व्हल' जगप्रसिद्ध आहे. या आनंदोत्सवाच्या काळात गोमांतकीय संस्कृतीचे, सांस्कृतिक परंपरेचे होणारे दर्शन, कार्यक्रमातील विविधता, त्यात सहभागी होणाऱ्या लोकांचा उत्साह वाढविणारे पोषक वातावरण या साऱ्याचा समावेश असतो. याच धतीर्वर कोकणात आयोजित केल्या जाणाऱ्या महोत्सवांमध्येही जाखडी नृत्य, दशावतार, शंकाशूर, काटखेळ, सोनकोळ्यांचे कोळी नृत्य, ठाकूर जमातीचे गोविंदा आणि वाघ्या नृत्य, समुद किनाऱ्यावरील बैलगाडी स्पर्धा अशा कोकणातील पारंपरिक बाबींचा समावेश करून या महोत्सवांना एक वेगळे स्वरूप द्यावे अशी अपेक्षा आहे.

सध्या शहरी भागात राहणारा मध्यमवगीर्य माणूस सभोवतालच्या वातावरणाला, गजबजाटाला कंटाळलेला आहे. त्या वातावरणातून बाहेर पडून कुठे तरी चार दिवस निवांतपणे घालवावेत ही त्याची आजची मानसिकता आहे. त्यांच्या खिशाला परवडतील अशी ठिकाणे कोकणात अनेक आहेत. तेथे ही कुटुंबे कशी आकषिर्ली जातील यादृष्टीने प्रयत्न व्हायला हवेत. मात्र यंदा कोकणात काही ठिकाणी 'पर्यटन महोत्सव' म्हणून जे कार्यक्रम पार पडले ते तेथे गेलेल्या पर्यटकांच्यादृष्टीने कंटाळवाणे आणि अपेक्षाभंग करणारे होते, अशा तक्रारी आता कानी येऊ लागल्या आहेत.

एके ठिकाणी 'पर्यटन महोत्सवा'त तर स्थानिक युवक- युवतींच्या रेकॉर्डडान्स स्पर्धा ठेवण्यात आल्या होत्या. त्यात नेत्रदीपक नृत्यकौशल्याऐवजी अचकट विचकट नाच सादर केले गेले. 'लाऊड स्पीकर्स'च्या कर्कश आवाजाला कंटाळलेल्या पुण्या- मुंबईतील पर्यटकांना तेथील अनुभव अंगावर शहारे आणणारे होते. अन्य एका ठिकाणी स्थानिक शालेय आणि महाविद्यालयीन विद्यार्थ्यांमधील बौद्धिक तसेच वैचारिक पण सुप्त गुणवत्तेला वाव मिळावा यासाठी 'प्रश्न मंजूषा' हा कार्यक्रम; तर एके ठिकाणी 'आम्ही कसे घडलो' या विषयावर परिसंवाद ठेवण्यात आला होता. एके ठिकाणी स्थानिक विद्यार्थ्यांच्या निबंध स्पर्धा, फॅन्सी ड्रेस स्पर्धा आयोजित करण्यात आल्या होत्या.काही ठिकाणी आयोजकांनी 'कोकण-सुंदरी' स्पधेर्चा पर्यटन महोत्सवात अंतर्भाव केला. त्यामुळे या आयोजकांना 'विश्वसुंदरी'सारख्या स्पधेर्चे आयोजन केल्याचे समाधान मिळाले असावे; मात्र एकूण प्रकार पर्यटकांची घोर निराशा करणारा होता. काही ठिकाणी सॅलेड डेकोरेशन, फुलांच्या सजावटी, आदर्श सासू-सून अशा स्पर्धांचेही आयोजन केले गेले. ते सारे पर्यटन विकासाच्या दृष्टिकोनातून हास्यास्पद ठरले.

पर्यटन महोत्सवाच्या उद्घाटनाच्या व सांगता समारंभाच्या निमित्ताने विविध खात्याच्या मंत्र्यांची होणारी भाषणे हीदेखील पर्यटकांच्या दृष्टीने आणखी एक कंटाळवाणी बाब ठरली आहे. ठिकठिकाणचे हे आयोजक 'पर्यटन महोत्सवा'चा वापर आपल्या राजकीय फायद्यासाठी (पॉलिटिकल मायलेजसाठी) घेऊ पहात आहेत. त्यांना आवर घालावा लागेल. त्यासाठी कोकणातील सर्व पक्षांच्या प्रमुखांनीच पुढाकार घेण्याची गरज आहे. अन्यथा विविध ठिकाणी मोठ्या उत्साहात आयोजिले जाणारे 'पर्यटन महोत्सव' पर्यटकांच्या दृष्टीने मृगजळ ठरतील आणि कोकणच्या पर्यटन विकासाचा पुरता बोजवारा उडेल. रत्नागिरी येथे पार पडलेल्या 'पर्यटन महोत्सवा'च्या आयोजकांनी तसा अनुभव नुकताच घेतला आहे. या महोत्सवाला लोकांचा अत्यंत थंड प्रतिसाद लाभला. त्याबद्दल जिल्ह्याचे पालकमंत्री बबनराव पाचपुते यांनीही जाहीररित्या खंत व्यक्त केली.

पर्यटनाच्या विकासासाठी आखले जाणारे महोत्सव वा अन्य कार्यक्रम कोणत्या स्वरूपाचे असावेत यासाठी एखादी नियमावली वा आचारसंहिता बनविली जाणे किती आवश्यक आहे याचे प्रत्यंतर आता आले आहे. सरकारचा पर्यटन विभाग, कोकण विकासासाठी कार्यरत असलेल्या संस्था व सर्व राजकीय पक्षांचे लोकप्रतिनिधी यांनी या विषयावर एकत्रितपणे विचार केला आणि पर्यटन महोत्सवाचा सर्वसंमत आराखडा तयार केला, तरच कोकणच्या पर्यटन विकासाचे तारू सर्वांना यशस्वीपणे हाकता येईल.

- कुमार कदम

 
</text>
</doc>
