<doc>
<docno>1110443.cms.txt</docno>
<text>
 
महामुंबई
गिरणजमिनींवरील इमारती 2 वर्षे पाण्याविना
[ Sunday, May 15, 2005  12:00:26 am]


म. टा. प्रतिनिधी

मुंबई : शहरातील गिरण्यांच्या जमिनींच्या विकासाला सुप्रीम कोर्टाने मोकळीक दिली असली, तरी पुढील दोन वर्षांत या जमिनींवर उभ्या राहणाऱ्या इमारतींना पाणी मिळण्याची शक्यता नसल्याने संबंधित बिल्डर कोंडीत सापडण्याची शक्यता आहे.

मुंबईतील बंद 58 कापड गिरण्यांच्या 600 एकर जागेचा विकास करण्याच्या दृष्टीने निवासी आणि व्यावसायिक बांधकामे करण्यास सुप्रीम कोर्टाने सशर्त परवानगी दिली आहे. मात्र, मुंबईत नव्याने होणाऱ्या बांधकामांना 2007नंतर पाणी मिळेल, अशी भूमिका महापालिकेने घेतली असून हीच बाब गिरण्यांच्या जागेवर बांधल्या जाणाऱ्या इमारतींना लागू होत आहे. त्यामुळे गिरण्यांच्या जमिनीवर डोळा असणाऱ्यांना पाण्यासाठी अजून दोन वषेर् वाट पाहावी लागणार आहे. नव्याने बांधण्यात येणाऱ्या इमारतींना प्रतिदिन माणशी 90 लिटरच पाणी दिले जाते. मात्र दररोज दोन लाखाहून अधिक लिटरची पाण्याची मागणी करणाऱ्या 35हून अधिक टॉवरना अतिरिक्त पाणी देणे शक्य नाही, असे पाणीखात्याने कळवले आहे. त्यामुळे त्या बिल्डरांचेही धाबे दणाणले आहेत.

सव्वाकोटी मुंबईकरांना दररोज 3850 दशलक्ष लिटर पाण्याची आवश्यकता असताना सध्या 3100 दशलक्ष लिटरवर गरज भागवावी लागते. पालिका दरडोई सरासरी रोज 135 लिटर पाणी पुरवते. मात्र गेल्या काही वर्षांत उपनगरांप्रमाणे शहरात आणि समुदाजवळ बांधण्यात येणाऱ्या टोलेजंग इमारतींमुळे पाण्याची मागणी वाढली आहे. पाण्याच्या मागणीत दरवषीर् सहा टक्यांनी वाढ होते, मात्र पुरवठा वाढत नसल्याचे पालिकेचे इंजिनिअर तलक शाह यांनी सांगितले.

या पार्श्वभूमीवर गिरण्यांच्या जागेवर बांधकाम करणाऱ्यांना आणि टॉवर बांधणाऱ्यांना 2007 ंतरच अतिरिक्त पाणी मिळेल, असे पालिका आयुक्त जॉनी जोसेफ यांनी सांगितले. सध्यापेक्षा जास्त पाणीपुरवठा कोणालाही करणे शक्य नसल्याने अतिरिक्त पाण्याचा बंदोबस्त त्या त्या विकासकाने करावा, असेही त्यांनी स्पष्ट केले.

 
</text>
</doc>
