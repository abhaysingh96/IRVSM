<doc>
<docno>1061913.cms.txt</docno>
<text>
 
देश-विदेश
शिवरायांची आता दिल्लीहून सुटका!
[ Friday, March 25, 2005  12:17:19 am]


म. टा. विशेष प्रतिनिधी

नवी दिल्ली : सतराव्या शतकात छत्रपती शिवाजी महाराजांची आग्य्राच्या कैदेतून सुटका झाली होती... 21 व्या शतकात पुन्हा एकदा छत्रपतींची सुटका होऊ घातली आहे ती प्रसारभारतीच्या ' कैदे ' तून!

' ग्रेट मराठा वॉरियर छत्रपती शिवाजी ' या गाजलेल्या हिंदी मालिकेचे जानेवारी 2003 मध्ये दूरदर्शनच्या ' डीडी 1' वरून प्रसारण सुरू झाले. सलग 41 भाग प्रदशिर्त झाल्यानंतर, निर्माता, माकेर्टिंग एजन्सी आणि प्रसारभारती यांच्यातल्या वादामुळे ती अर्धवट अवस्थेत अचानक बंद झाली.

कृषीमंत्री शरद पवार यांच्या मध्यस्थीने ही मालिका सुरू होण्याचा योग जुळून आला आहे. नुकतेच आपटे दिल्लीला आले, शिवरायांच्या उपेक्षेची सारी कहाणी त्यांनी पवारांना ऐकवली. पवारांनी तातडीने प्रसारणमंत्री जयपाल रेड्डींना फोन लावून, प्रसारभारतीचा तिढा सोडवून देशाला शिवाजी महाराजांचे दर्शन घडवा, असे आग्रही भाषेत सुनावले. त्यानंतर रेड्डींनी आपटेंचे म्हणणे ऐकून घेतले आणि प्रसारभारतीचे सीईओ के. एस. सरमा यांना तडकाफडकी आदेश देऊन हे काम मागीर् लावले. सह्यादी वाहिनीवरून छत्रपतींना रविवारी सकाळी 10 चा स्लॉट देण्याची तयारी दूरदर्शनने दाखवली आहे.

 
</text>
</doc>
