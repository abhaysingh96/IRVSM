<doc>
<docno>1015344.cms.txt</docno>
<text>
 
क्रीडा
पश्चिम रेल्वेची एअर इंडियावर मात
[ Tuesday, February 08, 2005  11:16:04 pm]


मुंबई : पश्चिम रेल्वेने आज टॉमी एमार अखिल भारतीय महिला सुवर्णचषक हॉकीमध्ये एअर इंडियावर 2-1 अशी मात करून ' ब ' गटामध्ये अव्वल स्थान पटकाविले. या विजयामुळे पश्चिम रेल्वेचे सहा गुण झाले. याआधीच उपांत्य फेरी गाठणाऱ्या रेल्वे संघाला आता उपांत्य फेरीमध्ये पम्पोश ( ओरिसा) संघाचा बहुधा मुकाबला करावा लागणार नाही असे दिसते. पम्पोश संघाने काल केलेला खेळ पाहता त्यांच्याकडे संभाव्य विजेते म्हणूनच आता पाहिले जाऊ लागले आहे. आज मुंबई हॉकी संघटनेच्या महिंद स्टेडियमवर गट ' अ ' मधील एक अन्य साखळी लढत झाली. त्यात मध्य रेल्वेने दिल्ली इलेव्हनला 1-1 असे बरोबरीत रोखले. मध्य रेल्वेचे दोन सामन्यांमध्ये दोन गुण आहेत, तर दिल्ली संघाचा हा पहिलाच सामना होता.

रेल्वेच्या पॉलिना सुरीनने लेफ्ट-इन स्थानावरून फटकाविलेला चेंडू नौरीने आपल्या पायाखालून जाऊ दिला व या धक्क्यातून तिचा संघ सावरलाच नाही. पश्चिम रेल्वेने 18 व्या मिनिटाला आघाडी वाढवली. सुनीता बालीने अनू सोनकरचा पेनल्टी कॉर्नरचा फटका गोलरेषेवर अडविण्याचा प्रयत्न केला, पण चेंडू तिच्या शरीराला लागला व जो पेनल्टी स्ट्रोक मिळाला तो पूनम सरीनने गोलमध्ये परिवतिर्त केला.

 
</text>
</doc>
