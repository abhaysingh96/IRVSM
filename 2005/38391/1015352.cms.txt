<doc>
<docno>1015352.cms.txt</docno>
<text>
 
क्रीडा
भारत सिनीयर संघाचा मोठा विजय
[ Tuesday, February 08, 2005  11:23:38 pm]


म.टा. क्रीडा प्रतिनिधी

मुंबई : महेंदसिंग ढोणी, शिखर धवन या युवा सलामीवीरांनी चौकार, षटकारांची आतषबाजी केली आणि विद्युतझोतातील वानखेडे स्टेडियम अधिकच झळाळून उठलं. चॅलेंजर झटपट क्रिकेट स्पधेर्ला भले पुरस्कतेर् लाभले नसले तरी या दोन शतकवीरांनी गांगुलीच्या सिनीयर भारतीय संघाला भारत ' ब ' संघावर आठ गडी व वीस चेंडू राखून विजय मिळवून दिला आणि त्यांचे स्पधेर्तील आव्हानही कायम राखले.

झारखंडच्या महेंदसिंग ढोणीने चार षटकार आणि दहा चौकारांसह 96 चेंडूत नाबाद 102 धावा फटकावल्या तर युवा संघातील दिल्लीकर शिखर धवनने 124 चंडूत दोन षटकार आणि पंधरा चौकारांनिशी 126 धावा तडकावल्या, या दोघांनी झंझावाती खेळ करताना नेहरा, भंडारी, जोगिंदरसिंग, राजेश पवार यांची गोलंदाजी फोडून काढली. ढोणी 87 वर असताना पायात गोळे आल्यामुळे पॅव्हेलियनमध्ये परतला होता पण गांगुली बाद झाल्यावर तो पुन्हा मैदानात उतरला आणि शतक साजरे करून संघाला विजयपथावर नेले.

सेहवागच्या भारत ' ब ' संघाने गांगुलीच्या भारत सिनीयर संघाला विजयासाठी 276 धावांचे आव्हान दिलं ते लक्ष्मण, श्रीराम यांच्या अर्धशतकांमुळे तसेच अंबटी रायूडू व तळाच्या राजेश पवारच्या फटकेबाजीमुळे. भारतीय संघात पुनरागमनास उत्सुक असलेल्या लक्ष्मीपती बालाजीने चार मोहरे टिपले पण त्याला 66 धावांचे मोल द्यावे लागले, शेवटच्या षटकात त्याने दोन गडी बाद केले.

लक्ष्मणचे सुरेख मनगटी फटके तसेच मनोहारी ड्राईव्हजनी मोजक्याच पण दर्दी प्रेक्षकांकडून दाद मिळविली. लक्ष्मणला साथ लाभली तामिळनाडूच्या डावखुऱ्या श्रीरामची. अनाकर्षक पण उपयुक्त खेळ करणाऱ्या श्रीरामने 60 चेंडूत 52 धावा फटकावताना पाच चौकार लगावले तसेच कंुबळेला स्वीपचा षटकार खेचला. लक्ष्मणने मात्र नऊ चौकार तसेच पवारला एक षटकार चढवत 69 चेंडूत 67 धावा तडकावल्यावर तो धावचीत झाला.

धावफलक

भारत ' ब ' संघ : गंभीर- त्रि. गो. बोस 19, सेहवाग- झे. युवराज गो. बालाजी 9, लक्ष्मण - धावचीत 67, श्रीराम -त्रि. गो. गांगुली 52, रोहन गावस्कर - झे. नीरज पटेल गो. गांगुली 14, रायूडू - झे. गांगुली गो. बोस 45, पाथिर्व पटेल झे. नीरज पटेल गो. बालाजी 7, जोगिंदर शर्मा - त्रि. गो. कंुबळे 1, राजेश पवार - झे. ढोणी गो. बालाजी 30, नेहरा - झे. ढोणी गोे. बालाजी 14, भंडारी - नाबाद 0, अवांतर - 17 एकूण - 50 षटकात 275.

गोलंदाजी : बालाजी 10-1-66-4, बोस 10-0-51-2, कंुबळे 10-0-49-1, गांगुली 7-0-36-2, पोवार 10-0-55-0, वेणुगोपाल राव 3-0-13-0.

भारत सिनीयर संघ : शिखर धवन - त्रि. गो. भंडारी 126, महेंदसिंग ढोणी - नाबाद 102, सौरभ गांगुली - झे. रायूडू गो. भंडारी 27, वेणुगोपाल राव -नाबाद 7, अवांतर - 16 एकूण 46.4 षटकात 2 बाद 278.

गोलंदाजी : नेहरा 9-0-57-0, भंडारी 9-0-37-2, जोगिंदरसिंग 6-0-63-0, श्रीराम 0.1-0-2- 0, पवार 6.5-0-51-0, गावस्कर 2-0- 19-0, सेहवाग 10-2-27-0, लक्ष्मण 2.4 -0-15-0.

 
</text>
</doc>
