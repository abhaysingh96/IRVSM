<doc>
<docno>1015113.cms.txt</docno>
<text>
 
महामुंबई: मुंबई टाइम्स
मल्टिप्लेक्समध्ये मराठी चित्रपट 'अपमार्केट'!
[ Tuesday, February 08, 2005  07:21:09 pm]


अमित भंडारी

मराठी पिक्चर बघायला जायचं, तर प्लाझा किंवा भारतमाता, हे समीकरण आता झपाट्यानं बदलतंय. मालाड, गोरेगाव, कांदिवली, विलेपालेर्, सायन, वडाळा, मुलुंड आणि ठाण्यासारख्या उपनगरांमधल्या पॉश मल्टिप्लेक्समध्ये मराठी पिक्चर बघण्याचं सुख प्रेक्षकांना मिळू लागलंय. ' सातच्या आता घरात ', ' श्वास ' यांच्यासारखे मराठी चित्रपट मल्टिप्लेक्समध्ये झळकू लागल्यामुळे मराठी सिनेमा खऱ्या अर्थानं अपमाकेर्ट झालाय.

ठाण्याच्या सिनेवंडरमधून गेल्या आठवड्यापर्यंत ' श्वास ' नं सुमारे दहा लाखांहून अधिक रुपयांचा गल्ला जमवला. मराठी चित्रपटाला मल्टिप्लेक्समधल्या अर्थकारणाचं समीकरण चांगलंच उमगल्याचं हे द्योतक आहे. सध्याचे हिंदी चित्रपट कोणत्याही थिएटरवर अपेक्षेइतका गल्ला जमविण्यात अपयशी ठरत आहेत. त्यामुळे मराठी चित्रपटांमुळे किमान भाडं वसूल होण्यासाठी एखादा शो मराठी चित्रपटांना देण्याचा ऑप्शन मल्टिप्लेक्सवाल्यांना परवडू लागला आहे. मराठी चित्रपट मात्र दिमाखात मल्टिप्लेक्समध्ये झळकतोय, आणि त्याला प्रेक्षकही लाभताहेत हे महत्त्वाचं!

यासंदर्भात ठाण्याचं सिनेवंडर, सिनेमॅजिक, सिनेस्टार या ' मल्टिप्लेक्स ' चे प्रमुख संजय डालिया म्हणाले, की ' फॅमिली एण्टरटेन्मेण्ट ' असणाऱ्या प्रत्येक मराठी चित्रपटानं उत्तम धंदा केला आहे. चित्रपटाच्या गुणवत्तेवर बरंचसं आथिर्क यश अवलंबून असतं. असं म्हणतानाच मऱ्हाटमोळ्या प्रेक्षकाच्या खिशातही पैसा खुळखुळू लागलाय, ही गोष्टही महत्त्वाची आहे. त्यामुळे आलिशान आणि सुखासीन थिएटर्सकडे त्यांची पावलं आपसूक वळत आहेत. रसिकतेमुळे उत्तम कलाकृती पाहण्याचा, तिला दाद देण्याकडे त्याचा ओढा कायम आहे. ' सातच्या आत घरात ', ' गोड गुपित ', ' श्वास ' आणि आता ' अगं बाई अरेच्चा! ' या चित्रपटांना प्रेक्षकांनी चांगला प्रतिसाद दिलाय. शनिवार-रविवार तर 90 टक्क्यांहून अधिक कलेक्शन असतं. सोमवार ते शुक्रवार साधारण 55-60 टक्केकलेक्शन होतं. त्यामुळे सध्या मराठी चित्रपटाचा ' रिकव्हरी रेट ' वाढलाय.

इतर थिएटर्सच्या तुलनेत मराठी चित्रपटांचा बिझनेस मल्टिप्लेक्समध्ये काहीसा जास्तच होतो. कारण जिथे 20-25 रुपये तिकीट असतं, तेच मल्टिप्लेक्समध्ये किमान 80 रुपये असतं. अर्थात त्यामुळे त्याचा नफ्याचा हिस्साही तुलनेत वाढतो. आजपर्यंत केवळ मराठी चित्रपट झळकवणाऱ्या लालबागच्या ' भारतमाता ' चे मालक कपिल भोपटकर म्हणाले की, मल्टिप्लेक्सचं तिकिट फुगलेल्या खिशांना परवडतं, पण असा बराचसा वर्ग आहे की, ज्यांना कमी दरातलं तिकिटच परवडतं. अशांचा ओढा आमच्याकडेच आहे आणि त्यामुळे थिएटर कोणतंही असो, सकस कलाकृती असली की, प्रेक्षकांचे पाय आपसूक वळतात.

' मटा ' ने केलेल्या ' श्वास ' टीमच्या पहिल्यावहिल्या सत्कारामध्ये मालाडच्या फेम अॅडलॅबसारख्या मल्टिप्लेक्समध्ये सुरुवातीचा आठवडा भाडं न आकारता चालवण्याचा मान मिळाला. तो मराठी चित्रपटांसाठी पायंडा ठरला. तेव्हापासून मल्टिप्लेक्समध्ये मराठी चित्रपटांनी स्वत:चं अस्तित्व निर्माण केलं. स्वत: लाखो रुपयांचा ' शेअर ' गोळा केला, त्यासोबत मल्टिप्लेक्सच्या अर्थकारणात खारीचा वाटा उचलण्यात रिजनल लँग्वेजमध्ये अग्रेसर ठरलाय.

केवळ मराठी चित्रपट झळकवणारी थिएटर्स

भारतमाता (मंुबई), प्रभात (पुणे), शाहू (कोल्हापूर), आनंद ( सांगली), सुदामा (नागपूर), नित्यानंद ( नाशिक).

मंुबईतील मराठी चित्रपट दाखवणारी मल्टिप्लेक्स

फेम अॅडलॅब (मालाड), सिनेमॅक्स ( गोरेगाव), सिनेस्टार (कांदिवली),

आर अॅडलॅब (मुलुंड), सिनेवंडर ( ठाणे), आयमॅक्स (वडाळा),

सिनेप्लॅनेट (सायन), ई स्क्वेअर (पुणे).

 
</text>
</doc>
