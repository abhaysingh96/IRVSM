<doc>
<docno>1015078.cms.txt</docno>
<text>
 
महाराष्ट्र
ठाण्यात भरणार चार हजार झाडांचं प्रदर्शन
[ Tuesday, February 08, 2005  07:03:46 pm]


मुंबई टाइम्स टीम

ठाणे : वामनवृक्ष, कॅक्टस, सकुलंट, ब्रोमोलिमास, गुलाब पुष्प, आमरी फळवृक्ष आदी सुगंधी आणि औषधी वनस्पतींच्या सुमारे 4 हजार झाडांचं प्रदर्शन गावदेवी मैदानात भरवण्यात येणार आहे. महापालिका आणि वृक्ष प्राधिकारणातफेर् गावदेवी मैदानात 11 ते 13 फेब्रुवारी दरम्यान हे प्रदर्शन होणार आहे.

झाडं, फुलं आणि फळभाज्या यांच्या प्रदर्शनाबरोबरच बाग, वृक्षसंवर्धन स्पर्धांचं आयोजनही या कालावधीत करण्यात आलं आहे. त्यामध्ये खाजगी, सरकारी संस्था, धर्मादाय संस्था यांनी सहभागी व्हावं, असं आवाहन महापालिका आयुक्त संजय सेठी यांनी केलं आहे.

पर्यावरणाविषयी जागृती निर्माण व्हावी, त्यामधून झाडांचं संवर्धन व्हावं, यासाठी हे प्रदर्शन भरवण्यात आलं आहे. या प्रदर्शनात 30 विविध स्टॉल उभारण्यात येणार आहेत. 14 विविध गटांत प्रदर्शन आणि स्पर्धा होणार आहे.

पहिल्या गटात क्रोटन, ड्रेसिग, मरान्टा, डायफेनबेकीया, अॅग्लोनेमा, फर्न, कोलियस, बिगोनिया, बिगोनिसा, प्रेप्रोमिया, फिलेडड्रॉन, पाम, अॅस्पॅरॅग्ज, फायाकस, सायकस, अरेलिया, सॅनसेविएरा, बांबू ग्रास इरेथिमस, पिलिया, अॅकेलिफा, सेफ्लेरिया आदी शोभिवंत झाडं प्रेक्षकांना पाहण्यास मिळणार आहेत. साल्बहीया, आफ्रीकन आणि फ्रेंच झेंडू, अॅस्टर, व्हरबिना, झेनिया, फ्लॉक्स, डायन्थस, गिलाडिर्या, कॉनेर्शन सूर्यफुल, डेलिया या हंगामी फुलांबरोबरचं जास्वंदी, मुसांडा रक्तपणीर्, शेवंती, घाणेरी ही फुलंही पाहण्यास मिळणार आहे. पचौली, जिरॅनियम, जावा, सिट्रोने रोशा गवत, तुळस, धने, पुदीना, वाळा, चंदन या सुगंधी वनस्पतीही असल्याचं प्रशासनाचं म्हणणं आहे.

सदाफुली, सर्पगंध, रानवांगी, इसबगेल, शतावरी, हिरडा, ब्राह्माी, टेटू या औषधी वनस्पतींचा या प्रदर्शनात समावेश करण्यात आला आहे. ग्लॅडिअेटर, तांबडा, पांढरा, मिनिएचर आदी विविध गुलाबांची फुलं या प्रदर्शनात ठेवण्यात येणार आहेत. तर जरबेरा, कॉनेर्शन, डेलिया, करदळ, लिली या कट फ्लॉवर समावेश असून पालेभाज्याही या प्रदर्शनात ठेवण्यात येणार आहेत. संपर्क : महापालिकेचा उद्या विभाग, संजय गावंडे किंवा केदार पाटील- 2533159/340

 
</text>
</doc>
