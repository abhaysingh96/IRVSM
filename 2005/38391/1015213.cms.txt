<doc>
<docno>1015213.cms.txt</docno>
<text>
 
लेख: जाता जाता
मोठी तिची साऊली!
[ Tuesday, February 08, 2005  08:31:00 pm]


' बाबा, शॅडो कॅबिनेटचा मामला काय असतो ? प्लीज एक्स्प्लेन मी! ' ज्यु. चकोरीने सकाळीच चकोरला कामाला लावलं.

' का! तुझ्या पोलिटिकल सायन्सच्या फ्रेंड्सवर इंप्रेशन मारायचं आहे वाटतं! ' चकोरने हसत विचारलं.

' सरकारवर लक्ष ठेवण्यासाठी विरोधी पक्ष प्रतिसरकार स्थापन करतं. यात प्रत्येकाला एकेक खातं देतात. त्याने त्या त्या खात्याचा अभ्यास करून सरकारला अडचणीत आणावं, लोकांची कामं मागीर् लावावीत असा उद्देश असतो. ' चकोरने थोडक्यात तिला समजावून दिलं.

मुलीने बातमी पुन्हा वाचली. मुलगी अभ्यासाचा एक भाग म्हणून पेपर मन लावून वाचते आहे म्हणून चकोरी खुष झाली.

' बाबा, मला एक कळत नाही, खरेखुरे मुख्यमंत्री आणि उपमुख्यमंत्री झाल्यानंतर सावलीत राहण्यात काय अर्थ आहे! ' मुलीने शंका काढली.

' अगं, सावली तर सावली! मुख्यमंत्री किंवा उपमुख्यमंत्री शब्द तर लावता येतो ना नावामागे! ' चकोरीने तिची समजूत काढली.

' मला वाटतं यंग ब्लडला अशा वेळी ऑपॉच्युनिर्टी द्यायला हवी. ' ज्यु. चकोरने चचेर्ला वळण देण्याचा प्रयत्न केला.

' म्हणजे कोण ? राज की उद्धव ? ' आईने मुलीला विचारलं.

चकोर फक्त हसला यावर.

' काय हो, हसायला काय झालं! ' चकोरीने विचारलं.

' नेते शॅडोमध्ये आणि कार्यकतेर् उन्हामध्ये! ' चकोरने खुलासा केला.

' आणि खरं मंत्रिमंडळ असलं तर... ' मुलाने शंका काढली.

नेते एसीमध्ये आणि कार्यकतेर् दाराबाहेर शॅडोमध्ये. ' चकोरने लगेच शंकासमाधान केलं.

' बाबा, जोक नका मारु . मला आता हे शॅडो कॅबिनेट कसं फंक्शन करणार ते सांगा. ' मुलीने आदेश दिला.

' फारच अडचणीचा प्रश्ान् आहे. ' चकोरने गंभीरपणे सांगितलं.

' अडचण कसली! सत्ता असते तेव्हा अडचण. इथे नुसताच हा सावल्यांचा खेळ! ' चकोरीने त्याला उत्तर दिलं.

' सावल्या असल्या तरी मानापमान जात नाहीत. शिवाय सावली मुख्यमंत्री सांगताहेत की मी आणि सावली उपमुख्यमंत्री कोणत्याही विषयावर बोलण्यास मोकळे आहोत. म्हणून आमच्याकडे खातं नाही. म्हणजे आणखी समस्या. ' चकोरने खुलासा केला.

' बाबा, हे कॉम्प्लीकेटेड बोललात तुम्ही. नीट सांगा मला. इट विल हेल्प मी. ' मुलीने पुन्हा आदेश दिला.

' दिवसात एका विशिष्ट वेळी मुळ वस्तूपेक्षा सावली मोठी होते. पण ती सावलीच असते. असं म्हणून चकोर उठला.

चकोर

 
</text>
</doc>
