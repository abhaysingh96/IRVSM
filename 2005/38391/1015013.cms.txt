<doc>
<docno>1015013.cms.txt</docno>
<text>
 
सदर
प्रेमात रंगली बाजारपेठ
[ Tuesday, February 08, 2005  06:02:31 pm]


फेब्रुवारी महिना उजाडला की बाजारपेठेत एक वेगळंच चैतन्य असतं. याचं कारण म्हणजे व्हॅलेण्टाइन डे. आजकाल कॉलेजांप्रमाणे शाळांमध्येही हा ' प्रेमदिन ' मोठ्या उत्साहात साजरा केला जाऊ लागल्याने प्रियजनांना गिफ्ट्स देण्यासाठी दुकानांमध्ये एकच गदीर् झालेली दिसते. महागड्या दागिन्यांपासून साध्या ग्रिटींग कार्ड्सपर्यंत अनेक वस्तूंची खरेदी केली जाते. त्यामुळे व्हॅलेण्टाइन डे जवळ आला की नवनवीन आकर्षक वस्तूंनी दुकानं नटलेली दिसतात. यंदाही व्हॅलेण्टाइन डेनिमित्ताने अनेक नवीन वस्तू आल्या आहेत.

लोखंडवाला कॉम्प्लेक्समधल्या नोतनदास ज्वेलर्सनी खास ' व्हॅलेण्टाइन कलेक्शन ' आणलं आहे. आता ज्वेलरी वगैरे थोडा खचिर्क मामला असला तरी प्रेमात अशी बंधनं थोडीच जाणवतात ? प्रेयसीवर जीवापाड प्रेम करणाऱ्या तरुणाचा खिसा गरम असेल तर तो या कलेक्शनमधली आकर्षक ज्वेलरी तिला भेट देऊ शकतो. या कलेक्शनचं वैशिष्ट्य म्हणजे हृदयाच्या आकाराची पेण्डण्ट्स व ब्रोचेस. त्याचबरोबर या कलेक्शनमध्ये हिऱ्यांनी सजलेले नेकलेस-इअरिंग्ज सेटही आहेत.

' हॅमर प्लस ' नेही व्हॅलेण्टाइन निमित्ताने ' टामोरी इन लव्ह ' ही हिऱ्यांची आकर्षक पेण्डण्ट्स आणली आहेत. या पेण्डण्ट्समध्ये पाच प्रकारचे रंगीत जेमस्टोन्स वापरण्यात आले आहेत. या पेण्डण्ट्स अठरा कॅरेट सोन्यामध्ये बनवण्यात आली असून त्यांच्या किमती आठ हजार रुपयांपासून चालू होणाऱ्या आहेत.

ज्यांना सोन्याच्या किंवा हिऱ्यांच्या दागिन्यांमध्ये रस नाही, त्यांनी ' मॅगपी ' ची ' इमोझिओनी ' ही स्टेनलेस स्टीलची ज्वेलरी ट्राय करावी. कूल फॅशन म्हणून या ज्वेलरी रेंजकडे पाहता येईल. या रेंजमध्ये अंगठ्या, कानातले डूल, कफलिंक्स, पेण्डण्ट्स आदींचा समावेश असून त्यांच्या किमती 500 रुपयांपासून चालू होणाऱ्या आहेत.

वांदे इथल्या ' ग्लोबस ' या डिपार्टमेंटल स्टोअरने व्हॅलेण्टाइन डेनिमित्त कपड्यांचं खास कलेक्शन आणलं आहे. या कलेक्शनमध्ये डेनिम वेअरपासून पाटीर् वेअरपर्यंत अनेक आकर्षक कपडे आहेत. या कपड्यांच्या किमती 470 रुपयांपासून चालू होणाऱ्या आहेत.

' पेपे जीन्स ' ने व्हॅलेण्टाइन डेच्या निमित्ताने तरुणांसाठी ' थिंक पिंक ' हे कलेक्शन आणलं आहे. या कलेक्शनमध्ये कॅज्युअल आणि डेनिम वेअरचा समावेश आहे. या कलेक्शनमध्ये मुलींसाठी जे कपडे आहेत त्यात लाल व मरून रंगाचा मोठ्या प्रमाणात वापर करण्यात आला असून लायक्रा पिंक स्ट्रिपर, फ्लोरल कॉटन जसीर् अशा स्टाइलिश कपड्यांचा समावेश आहे. ज्या मुलांना गुलाबी रंग आवडत नसेल त्यांच्यासाठी पांढऱ्या कपड्यांची मोठी रेंज या कलेक्शनमध्ये आहे.

' टॉम हिलफिगर ' या बॅण्डने व्हॅलेण्टाइन डेच्या निमित्ताने ' अँजेलिका ' ही घड्याळांची विशेष मालिका आणली आहे. गुलाबी छटा असलेली ही घड्याळं स्त्रियांसाठी असून लेटेस्ट फॅशन स्टेटमेंटला अनुसरून बनवण्यात आली आहेत. या सर्व घड्याळांची डायल हृदयाच्या आकाराची व मोतिया रंगाची आहेत. या घड्याळाच्या किमती 4,495 ते 4,995 रुपयांदरम्यान आहेत. टायटन व टॉमी हिलफिगरच्या शोरूमसह इतर अनेक मोठ्या दुकानांमध्ये ही घड्याळं उपलब्ध आहेत.

तुमच्या प्रेयसीला/प्रियकराला कपडे, परफ्युम किंवा चॉकलेट्सपेक्षा काही वेगळी भेट द्यायची असेल तर ' फ्रँक प्रोव्होस्ट स्टुडिओ ' कडे (जे.डब्ल्यू. मॅरिऑट हॉटेलसमोर, जुहू) एक वेगळं ऑप्शन आहे. तुमच्या साथीदाराला या स्पा आणि सॅलोनमध्ये पाठवून ताजतवानं करा. खास व्हॅलेण्टाइन डेच्या निमित्ताने त्यांनी स्पेशल पॅकेज आणलं आहे. यामध्ये दोन पॅकेजेस असून ' ल आमूर ऑरा इंडलजन्स ' मध्ये अॅरोमॅटिक स्टीम, चॉकलेट स्क्रब, ओरिएण्टल हॅण्ड अॅण्ड फूट रिच्युअल व स्काल्प मसाज यांचा समावेश आहे. तर ' लव्ह चॉको बॅलाड ' या पॅकेजमध्ये अॅरोमॅटिक स्टीम, स्पेशल बॉडी मसाज यांचा समावेश आहे. या दोन व्हॅलेण्टाइन पॅकेजेसपैकी कोणत्याही एका पॅकेजचा अनुभव घेऊन तुम्ही स्वत:ला व जोडीदाराला चांगलं ' पॅम्पर ' करू शकता!

व्हॅलेण्टाइन डेच्यानिमित्ताने बाजारात अनेक भेटवस्तू, ऑफर्स आल्या आहेत. हळूहळू या ' प्रेमदिना ' चं महत्त्व वाढत चालल्याने बाजारपेठही तशीच आकर्षक व रंगीबेरंगी होत जाणार आहे.

मुंबई टाइम्स टीम

 
</text>
</doc>
