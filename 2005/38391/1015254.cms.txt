<doc>
<docno>1015254.cms.txt</docno>
<text>
 
महामुंबई
झोपड्यांवरील मोहिमेविरोधात रिपब्लिकनचा 'रास्ता रोको'
[ Tuesday, February 08, 2005  09:08:01 pm]


म. टा. प्रतिनिधी

मुंबई : रोजीरोटी कमावण्यासाठी मुंबईतील आलेल्या गरीबांच्या झोपड्या तोडण्याची मोहीम राज्य सरकारने त्वरित बंद करावी, या मागणीसाठी रिपब्लिकन पक्षातफेर् 15 फेब्रुवारीस मुंबईत ठिकठिकाणची पोलिस ठाणी, महापालिका व तहसीलदार कार्यालयांवर मोचेर् काढून निदर्शने करण्यात येतील. तसेच, साऱ्या शहरात ' रास्ता रोको ' ही करण्यात येईल, असे पक्षनेते रामदास आठवले यांनी जाहीर केले. याच प्रश्ानवर 14 ते 17 फेब्रुवारीपर्यंत ' जेलभरो ' आंदोलन करण्याचा निर्धार समाजवादी पक्षाचे नेते अबु असीम आझमी यांनी व्यक्त केला आहे.

' मुंबईला मुंबईच राहू द्या, मुंबईचे शांघाय करण्याची गरज नाही ,' असे राज्य सरकारला ठणकावून सांगत, शहरात झोपडीधारक वाचला नाही तर विलासराव देशमुख सरकारच टिकणार नाही, असा इशारा आठवले यांनी दिला आहे. देशमुख सरकारच्या झोपड्या तोडण्याच्या धोरणाला आमचा पाठिंबा नाही. गरीबांना बेघर करण्याचा अमानुष कार्यक्रम सरकारने ताबडतोब सोडून द्यायला हवा, अशी मागणी आठवले यांनी केली. यासंदर्भात वारंवार मागणी करूनही सरकारच्या धोरणात फरक पडत नसल्यामुळे नाईलाजाने ' रास्ता रोको ' करण्याचा निर्णय घ्यावा लागला, असे त्यांनी स्पष्ट केले.

दोन्ही काँग्रेसने विधानसभा निवडणुकीच्या जाहीरनाम्यात 2000 सालापर्यंतच्या झोपड्यांना कायद्याने संरक्षण देण्याचे अभिवचन दिले होते. धनदांडग्या बिल्डर लॉबीच्या दबावाखाली राज्य सरकार सरसकट झोपड्या तोडून गरीबांना उद्ध्वस्त करीत असेल तर सरकारपेक्षा आम्हाला उघड्यावर जीवन जगणाऱ्यांच्या बाजूनेच उभे राहावे लागेल, असा इशारा त्यांनी दिला. लोकसभेच्या निवडणुकीत शिवसेनेचे ज्येष्ठ नेते मनोहर जोशी यांचा काँग्रेसने पराभव केला, तो झोपडीधारकांच्या मतदानामुळेच, याचाच त्यांना विसर पडत आहे, असे ते म्हणाले.

तोडण्यात आलेल्या झोपड्यांमधील मतदारांची नावे मतदारयादीतून वगळण्याचा आग्रह राज्य सरकारतफेर् होत असल्याचे बोलले जाते. हे खरे असले तर तुटलेल्या झोपड्यातील मतदारांच्या मतांवर निवडून आलेल्या मुंबईतील 34 आमदारांची आमदारकी रद्दबातल ठरवून नव्याने निवडणूक घेण्यात याव्यात, यासाठी निवडणूक आयोग व सरकारकडे सपतफेर् निवेदन देण्यात येईल. यासाठी हायकोर्टात जाण्याचाही विचार आहे, असे सप नेते आझमी यांनी सांगितले. झोपड्या तोडण्याची मोहीम बंद करा व तोडलेल्या झोपड्यांचे पुनवर्सन करा, या मागणीसाठी जेलभरो आंदोलन करण्याचा निर्णय झाल्याचे ते म्हणाले.

 
</text>
</doc>
