<doc>
<docno>1015277.cms.txt</docno>
<text>
 
क्रीडा
उत्तेजकांना प्रखर विरोध
[ Tuesday, February 08, 2005  10:12:12 pm]


चंदशेखर संत

उत्तेजकांना प्रखर विरोध करणारे अधिकारी या नात्याने साऱ्या विश्वात आंतरराष्ट्रीय शरीर सौष्ठव आणि फिटनेस फेडरेशनचे आशियाई उपाध्यक्ष डॅटुक चुआ ओळखले जातात. जय मातृभूमीतफेर् आयोजित करण्यात आलेल्या शरीरसौष्ठ व स्पधेर्निमित्ताने ते मुंबापुरीत आले. भारतातील शरीर सौष्ठवपटुंना

उत्तेजकांचे धोके समजावून सांगणे आवश्यक आहे आणि त्यादृष्टीने प्रयत्न होत असावेत असेही ते म्हणाले.

उत्तेजकांबाबत मी कधीही कोणालाही दयामाया दाखवत नाही असे ठणकावून सांगत ते म्हणाले : सायकलिंग, वेटलिफ्टिंग, बॉक्सिंग यात उत्तेजक सेवनाचे प्रमाण मोठे दिसते. अमेरिकेत तर नुकताच एक नामवंत बेसबॉल खेळाडूही उत्तेजक चाचणीत पकडला गेला आणि मग टीव्हीवरील त्याच्या जाहिरातीही बंद करण्यात आल्या. आंतरराष्ट्रीय बॉडीबिल्डिंग आणि फिटनेस संघटनेने उत्तेजक चाचणीत सापडणाऱ्या केवळ खेळाडूविरुद्धच नव्हे तर त्या देशाच्या संघटनेविरुद्धही कडक कारवाई करण्याचे ठरवले आहे. दोषी खेळाडूच्या देशाच्या संघटनेवर दहा वषेर् बंदी टाकू. खेळाडू आणि विविध देशातील संघटनांना जरब वाटावी यासाठीच हा निर्णय घेण्यात आला आहे. स्पर्धा सुरु होण्याआधी आणि नंतर खेळाडूंची उत्तेजक चाचणी घेतली जाते. उत्तेजक चाचणी तपासणीसाठी अत्याधुनिक प्रयोगशाळेची स्थापना भारतात होणे गरजेचे आहे असे ते म्हणाले.

भारतातील अमरजीत मलिक यांचीच संघटना आम्ही अधिकृत मानतो असे सांगून ते म्हणाले : गेली काही वषेर् पुजारी आणि कदम यांनी आमची दिशाभूल केली होती पण आता आम्हाला वास्तवाची जाणीव झाली असून त्या दोघांवर बंदी टाकण्यात आली आहे. भारतात गुणी खेळाडू आहेत आणि पंजाबचा वतिंदरसिंग व महाराष्ट्राचा संदीप वालावलकर यांच्याकडून मोठ्या अपेक्षा बाळगता येतील.

कबड्डीपटू गणेश शेट्टी याच्या पुढकाराने आयोजिलेल्या जय मातृभूमी शरीर सौष्ठव स्पधेर्तील सवोर्त्तम खेळाडूचा जागतिक स्पधेर्साठी समावेश केला जाईल अशी आनंदादायी माहितीही त्यांनी दिली.

 
</text>
</doc>
