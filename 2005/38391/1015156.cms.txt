<doc>
<docno>1015156.cms.txt</docno>
<text>
 
लेख
आयुवेर्दिक औषधांविरुद्ध अमेरिकेत वादंग
[ Tuesday, February 08, 2005  07:58:33 pm]


आयुवेर्दिक औषधं अमेरिकेत लोकप्रिय होत असतानाच त्यांच्याविरुद्ध वादंग माजला असून ती वादाच्या भोवऱ्यात सापडली आहेत. मेडिकल रिसर्च करणाऱ्या काही अमेरिकन संशोधकांनी आयुवेर्दिक औषधांच्या वापराबद्दल सावधानतेचा इशारा दिला आहे. कारण त्यामध्ये लेड, र्मक्युरी व आरसेनिक हे जड धातू त्यांच्या नियोजित पातळीपेक्षा अधिक असतात आणि त्यामुळे आरोग्याला धोका पोहोचू शकतो, असे त्यांचं म्हणणं आहे.

जर्नल ऑफ अमेरिकन मेडिकल असोसिएशन तर्फे प्रसिद्ध होणाऱ्या नियतकालिकाच्या ताज्या अंकात हार्वर्ड मेडिकल स्कूलमधील संशोधक शास्त्रज्ञ डॉ. रॉबर्ट सेपर आणि त्यांच्या सहकाऱ्यांनी असे प्रतिपादन केलं आहे, की हर्बल मेडिकल प्रॉडक्ट्स (।।रूक्क) जी संधिवात व मधुमेहासारख्या रोगांमध्ये वापरली जातात, त्यांच्यात या धातूंचे प्रमाण जरुरीपेक्षा अधिक असते, असे आढळून आलं आहे. त्यामुळे ही औषध शरीरास हानिकारकच ठरू शकतात. यास्तव ही सर्व औषधं वापरण्यापूवीर् त्यांची पूर्ण तपासणी केली पाहिजे. उत्पादकांनी संबंधित संस्थेकडून या औषधात जड धातूंचे प्रमाण विषारी पातळीपेक्षा कमी आहे, असे प्रमाणपत्र मिळवणं बंधनकारक केलं गेलं पाहिजे.

रॉबर्ट सेपर आणि त्यांच्या संशोधक चमूने बोस्टन शहराच्या परिसरात फिरून एचएमपी विकणाऱ्या अमेरिकन व भारतीय केमिस्टच्या दुकानांतून 70 निरनिराळी आयुवेर्दिक औषधं खरेदी केली. त्यांची चाचणी केली असता त्यापैकी 14 औषधांमध्ये जड धातूंचे प्रमाण निर्धारित पातळीपेक्षा अधिक असल्याचे आढळून आलं. आपल्या अहवालात त्यांनी असे नमूद केलं आहे, की ही 14 औषधे रुग्णांनी घेतली असती तर त्यांना धातूची विषबाधा होऊ शकली असती.

पण हे म्हणणं अवास्तव आणि निराशाजनक आहे, असे अमेरिकेतील आयुवेर्दाचार्यांचे मत आहे. अमेरिकेत सध्या अॅलोपॅथिक औषधांच्या किमती व एकंदर वैद्यकीय उपचार खूप महाग झाली आहे. अशा परिस्थितीत देशाला एखाद्या पर्यायी औषधप्रणालीची गरज आहे. तुलनेने स्वस्त आयुवेर्द त्या दृष्टीने योग्य ठरतोय व दिवसेंदिवस लोकांमध्ये अधिक प्रिय होतोय.

न्यू मेक्सिको राज्यातील अल्बुकर्क इथे एक पूर्ण विकसित व स्वायत अशी आयुवेर्द संस्था आहे. भारतीय डॉक्टर वसंत लाड तिचे संचालक आहेत. संस्थेच्या पाहणीनुसार सन 2002 मध्ये सुमारे साडेसात लाख अमेरिकन लोकांनी आयुवेर्दिक औषधांचा उपचार यशस्वीपणे घेतला. हा आकडा दिवसेंदिवस वाढतच जातोय.

त्यामुळेच आयुवेर्दिक औषधांविरुद्धचा हा अपप्रचार अनाठायी आहे व त्याचा बिमोड झाला पाहिजे असं पेनसिल्वेनिया इथे कैक वर्षांपासून आयुवेर्द प्रॅक्टिस करणाऱ्या व तिथल्या युनिव्हसिर्टीच्या मेडिकल सल्लागारपदी कार्यरत असलेल्या डॉ. नारायण पटेल यांचं मत आहे. काही नमुन्यांमध्ये जड धातू वाजवीपेक्षा आढळले म्हणजे 5000 वर्षांची परंपरा असलेल्या आयुवेर्दशास्त्रालाच दोष देणं बरोबर नव्हे, असं ते म्हणतात. तरीही यातून एचएमपी बनवणाऱ्या कंपन्यांनी बोध घ्यावा व सावध राहावं असा सल्ला ते देतात. मात्र हा सर्व प्रकार त्यांना अपप्रचाराचा वाटतो आहे. याबाबतीत थोडं अतीच होतंय असं त्यांना ठामपणे वाटतं व आयुवेर्दाचाच दाखला देऊन ते पुढे म्हणतात , ' अति सर्वत्र वर्जयेत...! '

जयवंत दातार

 
</text>
</doc>
