<doc>
<docno>1015170.cms.txt</docno>
<text>
 
लेख
पनवेल-कर्जत रेल्वेमार्ग मालगाड्यांसाठीच!
[ Tuesday, February 08, 2005  08:04:01 pm]


पुणे-मुंबई मार्गावर धावणाऱ्या गाड्यांना त्यांची शान मिळवून देण्याची संधी मध्य रेल्वेप्रशासनापुढे ' कर्जत- पनवेल प्रोजेक्ट ' मुळे आली होती. नव्या मार्गावरून केवळ मालगाड्याच धावणार आहेत. त्यामुळे प्रवाशांची घोर निराशा झाली आहे.

पुण्याहून मुंबईकडे जाणाऱ्या प्रवासी रेल्वेगाड्या कर्जत ते पनवेल या नव्याने तयार झालेल्या मार्गावरून सध्या न्यायच्या नाहीत, असा निर्णय मध्य रेल्वेने घेतल्यामुळे या मार्गावर नियमित प्रवास करणाऱ्या हजारो प्रवाशांची घोर निराशा झाली आहे. नव्या मार्गामुळे पुणे ते मुंबई हे अंतर रेल्वेमार्गाने जवळपास 40 मिनिटांनी कमी होईल अशी अपेक्षा होती. पण सध्या या मार्गावर केवळ मालगाड्या सोडल्या जाणार आहेत.

कर्जत-पनवेल रेल्वेमार्गाच्या कामाला मंजुरी मिळणे आणि त्याची निमिर्ती यावर प्रसारमाध्यमांत बरीच चर्चा केली गेली. ती तीन वषेर् चालली. या मार्गाचे काम रखडणे, त्यासाठी एका वषीर् रेल्वेच्या अर्थसंकल्पात तरतूदच नसणे आणि मग निधी मंजूर होऊन ते काम पुन्हा सुरू होणे वगैरे प्रकार झाले. त्याबद्दल सामान्यांना कुतूहल असण्याचे कारण, त्या मार्गाच्या निमिर्तीनंतर पुणे आणि मुंबई या दोन वाढत्या शहरांदरम्यानचा प्रवास 40 मिनिटांनी कमी होणे हे होते. पण आता प्रवासी गाड्याच या मार्गावर सोडायच्या नाहीत असा निर्णय झाल्यामुळे त्या अपेक्षांवर पाणी पडले आहे.

डेक्कन क्वीन, इंदायणी आणि अन्य एक्सप्रेस गाड्यांमधून ' साडेतीन तासांत मुंबई-पुणे प्रवास होतो ', हे एकेकाळी दोन्ही शहरांत वारंवार प्रवास करणाऱ्यांसाठी मोठे कुतूहल असे. रस्त्याने जाण्याऐवजी ' डेक्कन ' ने जाण्यालाच प्राधान्य दिले जाई. पण गेल्या तीन वर्षांमध्ये एक्सपेसवेच्या वाढत्या वापरामुळे रेल्वेचे आकर्षण नाहीसेच झाले आहे. मुंबई-पुणे एक्सप्रेसवेने दोन्ही शहरांतल्या प्रवासाचा वेळ अवघ्या अडीच तासांवर आणून ठेवला. याचा मोठा फटका रेल्वेला बसायला लागला. सगळ्या एक्सप्रेस गाड्यांमधले पहिल्या वर्गाचे आणि वातानुकूलित डबे रिकामे राहायला लागले. या प्रक्रियेचाच एक भाग म्हणून शताब्दी एक्सपेेस बंद पडली आणि सगळ्या एक्सप्रेस गाड्यांमध्ये साध्या तिकिटावरही (विनाआरक्षण) प्रवाशांना प्रवेश दिला जाईल, असे जाहीर करण्याची वेळ रेल्वेखात्यावर आली. याचा परिणाम म्हणून डेक्कन क्वीन आणि तत्सम गाड्या मुंबईच्या लोकलसारख्या दिसायला लागल्या. रेल्वेचा महसूलही कमी झाला.

ही सगळी प्रक्रिया थांबवून पुणे- मुंबई मार्गावर धावणाऱ्या गाड्यांना त्यांची शान मिळवून देण्याची संधी मध्य रेल्वेप्रशासनापुढे ' कर्जत-पनवेल प्रोजेक्ट ' मुळे आली होती. पण ती रेल्वेने गमावली आहे. नव्या मार्गावरून केवळ मालगाड्याच धावणार आहेत. खरेतर मालगाड्यांना दोन ठिकाणांमधले अंतर कापायला थोडा जास्त वेळ लागला तरी त्याने फारसा फरक पडत नाही. एक्सप्रेस गाड्यांच्या बाबतीत मात्र हा फरक फारच जाणवतो. रेल्वेने 192 कि.मी. असलेले मुंबई ते पुणे हे अंतर पार करताना जर एखाद्या गाडीत 40 मिनिटांची बचत होत असेल, तर त्याने प्रवाशांना बराच फरक पडू शकला असता. पण ते आता शक्य होणार नाही.

अर्थात रेल्वेच्या अधिकाऱ्यांचे असे म्हणणे आहे की मालगाड्या कर्जत-पनवेल मार्गावर वळवल्यामुळे ठाणे ते बदलापूर या मार्गावरचा काहीसा लोड कमी होईल आणि त्याचा फायदा या मार्गावरच्या लोकल आणि लांब पल्ल्याच्या गाड्यांना मिळेल. शिवाय कर्जत ते पनवेल या नव्या मार्गाच्या वापरामुळे होणारी वेळेची बचत ही सध्या सांगितली जाते, तितकी नसल्याचे काही रेल्वे तंत्रज्ञांचे म्हणणे आहे.

काम किंवा व्यवसायासाठी रेल्वेने पुण्याहून मुंबईला सकाळी जायचे आणि संध्याकाळी पुण्याला परत यायचे असे करण्याची ज्यांना सवय पूवीर् होती, त्यापैकी बहुतांशी प्रवासी आता खाजगी वाहने ( शेअर तत्त्वावरच्या भाड्याच्या सुमो किंवा क्वालिस गाड्या) किंवा बसने प्रवास करायला लागले आहेत. रेल्वेचे प्रशासन मात्र अजूनही जुन्या जमान्यातच वावरत असल्यामुळे त्यांचे काहीच नुकसान झालेले नाही. तोटा मात्र रेल्वेचा होतो आहे. देशात कोठेही रेल्वेच्या तुलनेत रस्त्यावरच्या प्रवासाला प्रवासी प्राधान्य देताना दिसलेले नाहीत. पण पुणे- मुंबई या सेक्टरवर ते घडण्याचे कारण रेल्वेची अकार्यक्षमता हेच असल्याचे कालांतराने स्पष्ट होईल.

एकीकडे पर्यारवरण रक्षणाच्या उद्देशाने खाजगी वाहनांनाविरोध करतानाच सार्वजनिक वाहनांचा किंवा रेल्वेसारख्या यंत्रणेचा उपयोग वाढवण्याचे आवाहन सरकारी संस्था आणि पर्यावरणवादी करत आहेत. मात्र त्याचवेळी रेल्वेनेच आपले प्रवासी आपल्या अकार्यक्षमतेमुळे गमावले असल्याचे चित्र आता दिसत आहे.

रोहित चंदावरकर

 
</text>
</doc>
