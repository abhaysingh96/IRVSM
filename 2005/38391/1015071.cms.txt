<doc>
<docno>1015071.cms.txt</docno>
<text>
 
महाराष्ट्र
अनधिकृत दुकानं हटवल्याने रस्त्यांचं काम होणार
[ Tuesday, February 08, 2005  06:58:12 pm]


मंुबई टाइम्स टीम

अंबरनाथ : शहापूरकडे जाणाऱ्या कल्याण-बदलापूर या राज्यमार्ग 35 वरील 680 अनधिकृत दुकानं व टपऱ्या जमीनदोस्त केल्याने रस्तारूंदीकरणची व डांबरीकरण लवकरच सुरू होण्याचे संकेत मिळाले आहेत.

अनधिकृत दुकानांमुळे रस्त्याचं काम प्रलंबित होतं. विकास आराखड्याप्रमाणे हा रस्ता 100 फूट दाखवला आहे.

व्यापारी असोसिएशनच्या पदाधिकाऱ्यांबरोबर आमदार किसन कथोरे यांनी चर्चा करून तो 60 फूट रुंद ठेवण्याबाबत

एकमत झालं व नंतरच अनधिकृत बांधकामं हटवण्याची कारवाई करण्यात आली. दोन कोटींच्या या कामाच्या निविदा मंजूर झाल्या आहेत. दुकानदारांची पुनर्वसनाचा प्रश्न सामोपचाराने सोडण्यासाठी व्यापारी असोसिएशन प्रयत्न करत आहेत.

कानसई विभागात दरोडा

कानसई विभागात राहणाऱ्या रायलिंग कांबळे या डेअरीमालकाच्या घरी चोरट्यांनी दरोडा घालून 28 हजार रुपयांचा ऐवज चोरीला गेला आहे.रामलिंग हे लग्न समारंभासाठी गेले असता चोरट्यांनी दरवाजा तोडून कपाटातील 15 हजार रोख रक्कम व 13 हजारांचे दागिने पळवले. पोलिसांनी याच इमारतींतील दोन संशयित मुलांना ताब्यात घेतले आहे. पोलिस उपनिरीक्षक सोनावणे या प्रकरणाचा तपास करत आहेत.

 
</text>
</doc>
