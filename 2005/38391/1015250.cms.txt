<doc>
<docno>1015250.cms.txt</docno>
<text>
 
क्रीडा
पाक मंडळाला जावेद न्यायालयात खेचणार
[ Tuesday, February 08, 2005  09:01:59 pm]


इस्लामाबाद : पाकिस्तान क्रिकेट मंडळाला पाकिस्तानचे माजी कर्णधार आणि माजी प्रशिक्षक जावेद मियांदाद न्यायालयात खेचणार आहेत. पाकिस्तानमध्ये झालेल्या मालिकेत भारताविरुद्ध पाकला पराभव पत्कारावा लागल्यानंतर जावेद मियांदाद यांची पाकिस्तानच्या प्रशिक्षकपदावरून उचलबांगडी करण्यात आली होती.

जावेद मियांदाद यांना पाकिस्तान क्रिकेट मंडळाचा हा निर्णय पटलेला नाही. ते म्हणाले, काही आठवड्यांपूवीर् माझ्या वकिलांनी पाक क्रिकेट मंडळाला नोटीस पाठविली आहे. प्रशिक्षक पदावरून माझी उलचबांगडी का करण्यात आली आणि माझ्या कराराची मुदत संपण्याआधीच जूनमध्ये मला का डच्चू देण्यात आला, असा सवाल मी केला आहे. या प्रश्ानला उत्तर देण्यासाठी पाकिस्तान क्रिकेट मंडळाने आधी थोडा वेळ मागून घेतला होता, आणि नंतर उत्तर पाठवलेही ; परंतु ते उत्तर समाधानकारक वाटत नाही. त्यामुळेच मी पुन्हा एकदा न्यायालयाकडे दाद मागितली आहे.

पाकवर पाकमध्येच भारताविरुद्ध पराभवाची पाळी आली, हेच जावेद यांच्या उचलबांगडीचे प्रमुख कारण आहे, असे पाक मंडळातफेर् सांगण्यात आले आहे. जावेदना काढून प्रशिक्षकपदी बॉब वुल्मर यांची निवड करण्यात आली आहे. या बद्दल जावेद यांनी तीव्र नाराजी व्यक्त केली आहे.

 
</text>
</doc>
