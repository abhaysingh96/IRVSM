<doc>
<docno>1015011.cms.txt</docno>
<text>
 
सदर
तळलेले ताजे बोंबिल
[ Tuesday, February 08, 2005  06:01:31 pm]


साहित्य : आठ ओले ताजे बोंबिल, दोन चमचे मिरची पावडर, एक चमचा हळद पावडर, एक चमचा लिंबाचा रस , 50 ग्रॅम गोडं तेल , 50 ग्रॅम रवा, चवीपुरतं मीठ.

कृती : प्रथम बोंबलाचं डोकं आणि शेपटी कापावी. नंतर बोंबलाच्या पोटातली घाण काढून ते स्वच्छ धुवावेत. नंतर ते एका भांड्यात घेऊन त्यात मिरची पावडर, हळद, मीठ व लिंबाचा रस घालून ते बोंबलांना चांगलं लावावं. एका नॉनस्टिक पॅनमध्ये थोडं तेल घेऊन ते चांगलं गरम होऊ द्यावं. बोंबिल रव्यामध्ये चांगले घोळवावेत. नंतर हे रवा लावलेले बोंबिल पॅनमध्ये घालून लालसर होईपर्यंत तळावेत. असे हे गरमागरम बोंबिल गरम असतानाच खावेत. थंड झाल्यावर त्यांच्यातला कुरकरीतपणा निघून जातो.

शेफ सालू फर्नांडिस

 
</text>
</doc>
