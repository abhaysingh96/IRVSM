<doc>
<docno>1015203.cms.txt</docno>
<text>
 
धावते जग
वीरप्पनचा 'महिमा'
[ Tuesday, February 08, 2005  08:21:41 pm]


चंदनतस्कर वीरप्पनला तामिळनाडूच्या विशेष तपास पथकाने ठार केले, त्याला तीन महिने उलटून गेले असले, तरी त्याच्या नावाने चाललेल्या राजकारणात मात्र खंड पडलेला नाही.

एकीकडे वीरप्पनला बनावट चकमकीत ठार करण्यात आले आहे असा आरोप करीत, त्याची पत्नी मुत्थूलक्ष्मी हिने मदास हायकोर्टात केलेला अर्ज दाखल झाला आहे आणि या घटनेची प्रलंबित चौकशी पूर्ण करून महिनाभरात अहवाल सादर करण्याचा हंगामी आदेशही हायकोर्टाने दिला आहे.

त्याचवेळी वीरप्पनची किमान दोन दशकांची दहशत संपुष्टात आणण्यात यशस्वी झालेल्या तपास पथकातील तीन आयपीएस अधिकाऱ्यांना दिलेल्या बढत्यांना केंद सरकारने मंजुरी नाकारल्याने मुख्यमंत्री जयललिता संतापल्या आहेत. याच वरिष्ठ अधिकाऱ्यांपैकी एकाला पद्म तर अन्य एकाला अशोकचक्र आणि दोघांना कीतीर्चक्र द्यावे, अशी शिफारस जयललिता सरकारने केंदाला केली होती. पण तीही केंदाने धुडकावल्यामुळे जयललिता यांच्या जखमेवर मीठ चोळले गेले.

वीरप्पनचा उपदव संपवण्यासाठी गेली अनेक वर्षे तामिळनाडू आणि कर्नाटक या राज्यांनी संयुक्त मोहीम तर चालवली होतीच, पण केंदानेही सुरक्षा दले पुरवली होती.

अपहरण, शस्त्रांची तस्करी यासारख्या कारवायाही तो करीत होता. त्याने ठार केलेल्या पोलिसांची संख्या मोठी होती. वीरप्पन जिवंत हाती लागला असता, तर त्याला आश्ाय देणाऱ्या राजकारण्यांचे पितळ उघडे पडले असते. त्यांच्या सुदैवाने तपास पथकाने त्याला ठार मारले. यासाठी तरी, या पथकातील अधिकाऱ्यांचा गौरव करण्याच्या निर्णयाला विरोध होणार नाही, असे जयललिता यांना वाटले असावे! परंतु वीरप्पनला नष्ट करण्याच्या मोहिमेचे सर्व श्ाेय स्वत:कडे घेण्याचा हा प्रयत्न आहे, असे त्यांचे विरोधक करुणानिधी आणि त्यांच्या दमुकला वाटले असावे.

केंद सरकारमध्ये या पक्षाचा सहभाग आहे. आयपीएस अधिकाऱ्यांच्या बढतीला केंदाची मंजुरी लागते, याचा फायदा घेऊन ती नाकारण्याचे डावपेच दमुकने लढवले. त्याला उत्तर म्हणून, पद्म तसेच शौर्यपुरस्कारांसाठी केलेल्या शिफारशीही केंदाने नाकारल्याचे विधानसभेत उघड करून, दमुक वीरप्पन-धाजिर्णा पक्ष आहे, असे सुचवण्याची संधी जयललिता यांनी साधली.

वीरप्पनची चकमक बनावट होती, असे चौकशीत निष्पन्न झाले, तर वीरप्पनला मारण्याचे श्ाेय घेण्यासाठी आज सुरू असलेल्या राजकीय स्पधेर्चे काय होईल, हा कुतूहलाचा विषय ठरेल!

 
</text>
</doc>
