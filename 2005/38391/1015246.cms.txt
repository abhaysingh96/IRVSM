<doc>
<docno>1015246.cms.txt</docno>
<text>
 
अर्थव्यवहार
सक्तीने कर्जवसुलीद्वारे तूट भरून काढावी
[ Tuesday, February 08, 2005  08:57:44 pm]


प्रत्येक अर्थसंकल्पाच्या वेळी महसुली तूट हा प्रदीर्घ चचेर्चा विषय बनत असतो. सरकारने कर्मचाऱ्यांच्या भविष्य निर्वाह निधीवरील ( ' ईपीएफ ') व्याजाचा दर एक टक्क्याने वाढविल्यामुळे येणारी साडेनऊ हजार कोटी रुपयांची तूट भरून कशी निघणार, याची चिंता सध्या अनेक अर्थतज्ज्ञ व विचारवंतांना लागलेली आहे. यावर उपाय आहे. तो अमलात आणण्याचा दृढ निर्धार मात्र सरकारला करावा लागेल.

देशातील बँकिंग उद्योगाची आतापर्यंतची एकूण थकित कजेर् आहेत 1 लाख 40 हजार कोटी रुपये! एप्रिल 2003 ते मार्च 2004 या आथिर्क वर्षात भर पडलेल्या 25 हजार कोटी रु.च्या थकित कर्जांचा यात समावेश होतो. विद्यमान अर्थमंत्री पी. चिदंबरम हेच 1997 साली अर्थमंत्री असताना त्यांनी काळा पैसा बाहेर काढण्यासाठी स्वेच्छा उत्पन्न प्रकटीकरण योजना ( ' व्हॉलंटरी डिस्क्लोजर ऑफ इन्कम स्कीम '- ' व्हीडीआयएस ') जाहीर करून मोठ्या निर्धाराने राबविली होती. त्यातून करचुकव्यांकडून दहा हजार कोटींहून काही अधिक रक्कम जमा करण्यात त्यांनी यश मिळविले होते. असाच निर्धार अर्थमंत्र्यांनी आता करून बँकांची थकित कजेर् कठोरपणे वसूल करण्यासाठीचा प्रस्ताव आगामी अर्थसंकल्पात समाविष्ट करावा. बँकांची कजेर् बुडविणे हा फौजदारी गुन्हा ठरविणारा खास कायदा नंतर संसदेकडून संमत करवून घ्यावा. वीजचोरी, सरकारी भूखंड बळकावणे हे जसे भारतीय दंड विधानानुसार गुन्हे आहेत, तसा बँकांची कजेर् बुडविणे हा गुन्हा का असू नये ? ' व्हीडीआयएस ' योजना त्यावेळी सरकारने ज्या निर्धाराने राबविली त्याच निर्धाराने हे करता येईल. बँकांच्या थकित कर्जांची सक्तीने वसुली झाली, तर ' ईपीएफ ' च्या व्याजदरवाढीमुळे येणारी तूट तर भरून निघेलच, पण अर्थसंकल्पीय तूटही भरून काढली जाऊ शकेल.

देशभरातील बँकांमधील एकूण 16 लाख कोटी रुपयांच्या ठेवींपैकी 70 टक्क्यांहून अधिक ठेवी या सर्वसामान्यांच्या बचतीच्या आहेत. देशभरातील सर्वच बँकांच्या थकित व बुडीत कर्जांची (ज्यात मोठा हिस्सा बड्या उद्योग समूहांचाच आहे) तरतूद ताळेबंदात करण्यासाठी गेल्या पाच वर्षांत बँकांच्या 1 लाख 15 हजार कोटी रुपयांच्या नफ्यातील 45 हजार कोटी रुपये खचीर् घालण्यात आले. गेल्या दहा वर्षांत बँकांची सुमारे 75 हजार कोटी रुपयांची बुडीत कजेर् ' राइट ऑफ ' करण्यात आली.

बँकांनी कष्टाने कमावलेला नफा कर्जबुडव्यांच्या कृष्णकृत्यांवर पांघरूण घालण्यासाठी वापरण्यात आला. म्हणूनच सर्वसामान्य जनतेच्या कष्टाच्या बचतींतून उभ्या राहिलेल्या ठेवींचा वापर जनतेसाठीच होईल, याची हमी अर्थमंत्र्यांनी आपल्या आगामी अर्थसंकल्पात द्यावी, अशी आमची अपेक्षा आहे. बँकांची थकित कजेर् निर्धाराने वसूल झाली, तर महसुली तूट नाहीशी होऊन जनतेला सरकारबद्दल विश्वास वाटू लागेल.

शब्दांकन: विश्वास डिग्गीकर

 
</text>
</doc>
