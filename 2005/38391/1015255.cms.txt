<doc>
<docno>1015255.cms.txt</docno>
<text>
 
महामुंबई
तंत्र शिक्षण विभागाच्या भोंगळ कारभाराचा विद्यार्थ्यांना मनस्ताप
[ Tuesday, February 08, 2005  09:08:50 pm]


जयंत होवाळ

मुंबई : चौथी आणि सातवीच्या शिष्यवृत्ती परीक्षांसाठी इंडियन एज्युकेशन सोसायटीच्या शाळा परीक्षा केंद म्हणून निश्चित झाल्या असताना, त्याबाबत कोणतीही माहिती न घेता त्याच दिवशी आणि त्याच ठिकाणी ' एमबीए ' ची प्रवेशपरीक्षा घेण्याची घोषणा करणाऱ्या तंत्र शिक्षण विभागाला या वेंधळ्या कारभारामुळे तोंडघशी पडण्याची वेळ आली आहे. विद्यार्थ्यांना मात्र या प्रकारामुळे मनस्तापास सामोरे जावे लागत आहे.

परिस्थितीचे गांभीर्य लक्षात आल्यामुळे हे प्रकरण निस्तरण्यासाठी संचालनालयातील अधिकारी खडबडून जागे झाले असून गेल्या दोन दिवसांपासून ते कामाला लागले आहेत. हा घोळ उघडकीस येऊ नये म्हणून गुप्तता पाळण्यात येत होती.

मुंबईतून एमबीए प्रवेशपरीक्षा देणाऱ्या 15 हजार 400 विद्यार्थ्यांसाठी नवीन केंदांचा शोध घेण्यासाठी संचालनालयाची धावपळ आता सुरू झाली असून विविध कॉलेजांमध्ये ही परीक्षा घेतली जाईल आणि संभाव्य केंद बदलांची माहिती तसेच इतर तपशील विद्यार्थ्यांना वेबसाइटवरून आणि पत्राद्वारे 20 फेब्रुवारीच्या आता कळवू, असा दावा संचालनालयाने केला आहे. इंडियन एज्युकेशन सोसायटीच्या शाळांमध्ये दरवषीर् आमच्या परीक्षा होतात. पण 27 फेब्रुवारी रोजी सोसायटीच्या शाळांमध्ये शिष्यवृत्ती परीक्षा होणार आहेत, ही माहिती सोसायटीने दिली नाही, असा दावा संचालनालयाने केला.

मात्र, सोसायटीने त्याचे स्पष्ट शब्दांत खंडन केले. यासंदर्भात सोसायटीचे पी. आर. परांजपे म्हणाले की ,' संचालनालयाने आम्हाला न विचारताच एमबीए प्रवेशपरीक्षांसाठी आमच्या शाळा केंद म्हणून घोषित केल्या आणि नंतर आम्हाला तसे कळविले. दरवर्षी शाळा उपलब्ध होते, म्हणून याही वर्षी असेल, असे त्यांनी गृहीत धरले होते. शिष्यवृत्ती परीक्षांसाठी शाळांची केंद म्हणून निवड झाली आहे, असे त्यांना सोसायटीच्या वतीने स्पष्ट करण्यात आले होते. '

राज्यभरातील 35 हजार विद्यार्थ्यांपैकी 15 हजार 400 विद्याथीर् 27 फेब्रुवारी रोजी मुंबई केंदातून ' एमबीए ' ची प्रवेशपरीक्षा देत आहेत. राज्यात एकूण 37 केंदे आहेत. मुंबईतील विद्यार्थ्यांसाठी नवीन केंदांचा शोध सुरू आहे. 19 दिवसांत संचालनालयास केंद निश्चित करून त्याची माहिती, तसेच आवश्यक तो तपशील संगणकात नोंद करण्याची कसरत करावी लागणार आहे. संचालनालय आणखी काही दिवस गाफिल राहिले असते तर प्रचंड गोंधळ उडून परीक्षाच पुढे ढकलण्याची वेळ आली असती.

मागील वर्षी इंजिनिअरिंगच्या सीईटी परीक्षेच्या अर्जातही घोळ घातला होता. अर्ज स्वीकारण्यासाठी उघडण्यात आलेल्या चार केंदांवर सॉफ्टवेअर हाताळण्याचे प्रशिक्षण संबंधित कर्मचाऱ्यांना न दिल्याने गोंधळ उडाल्याचा आरोप त्यावेळी अनेक कर्मचाऱ्यांनी केला होता. परिणामी अर्ज भरण्याची मुदत वाढविण्यात आली होती.

 
</text>
</doc>
