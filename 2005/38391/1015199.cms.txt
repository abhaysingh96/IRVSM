<doc>
<docno>1015199.cms.txt</docno>
<text>
 
बहुतांची अंतरे
 शिर्डी की चेनई!
[ Tuesday, February 08, 2005  08:18:50 pm]


मराठी भाषेविषयीच्या मुंबई पोर्ट ट्रस्टच्या अनास्थेसंबंधी श्री. शांताराम दातार यांनी मांडलेल्या मताशी (म. टा. 31 जानेे.) आम्ही सहमत आहोत. नुकतेच देवदर्शनाच्या निमित्ताने आम्ही नाशिक, शिडीर् येथे गेलो. तिथे पाहावे तिथे दुकानावरच्या पाट्या, उपाहारगृहांतील मेन्यूफलक इंग्रजीत आणि दाक्षिणात्य भाषेत व लिपीत. काही ठिकाणी तर फक्त दाक्षिणात्य भाषेत दुकानावरील पाट्या होत्या. क्षणभर आम्ही महाराष्ट्रात आहोत की चेन्नईत, असा भ्रम झाला, इतका हा प्रकार सार्वत्रिक होता.

विशेष म्हणजे आम्ही ज्या दिवशी नाशिकमध्ये होतो, त्यावंळी तेथे मराठी अस्मितेविषयी जागृत नेते श्री. बाळासाहेब ठाकरे यांना वाढदिवसाच्या शुभेच्छा देणारे फलक तेवढे मराठीत सर्वत्र झळकताना दिसले. कविश्रेष्ठ (स्व.) कुसुमाग्रज यांची ही नगरी , ' मराठीत रुजा ' असा संदेश देणाऱ्या साहित्य संमेलनाची ही भूमी आणि तिथे मराठी भाषेची ही गळचेपी ?

प्रा. मनीषा ए. रावराणे, प्रा. अनिता दाभोळकर,

प्रा. ज्योत्स्ना पाटील, मुंबई.

 
</text>
</doc>
