<doc>
<docno>1015252.cms.txt</docno>
<text>
 
महामुंबई
पेट्रोलभेसळीतील आरोपीचे मंत्र्यांशी संबंध असल्याचा आरोप
[ Tuesday, February 08, 2005  09:06:44 pm]


म. टा. प्रतिनिधी

मुंबई : पेट्रोलभेसळीच्या घोटाळ्यात पकडण्यात आलेल्या मनोज मेहता या आरोपीने यात गुंतलेले काही मंत्री व त्यांच्या सचिवांची नावे सीबीआयला दिली असल्याचा आरोप करून केंदीय गृहमंत्री शिवराज पाटील यांनी ही नावे जाहीर करावीत, अशी मागणी भारतीय जनता पक्षाचे प्रदेशाध्यक्ष नितीन गडकरी यांनी मंगळवारी केली.

मुदांक शुल्क घोटाळ्याबरोबरच पेट्रोलभेसळीच्या धंद्यातही तेलगी सहभागी असल्याचे उघडकीस आले होते. या प्रकरणी सीबीआयने काही लोकांना अटक केली आहे. यातील मनोज मेहता नावाच्या आरोपीने राज्यातील मंत्र्यांची नावे गुप्तचर खात्याला दिली असल्याचे गडकरी म्हणाले.

नाप्था, केरोसिन व इंधन आयातीत मोठ्या प्रमाणावर करचोरी होत असल्याचा आरोप अलीकडेच गडकरी यांनी केला होता. सुमारे 150 कोटी रुपयांची करचोरी झाल्याचे राज्याचे अर्थमंत्री जयंत पाटील यांनीही मान्य केले होते. आता पेन्टेन गॅस, फनेर्स ऑईल, हायस्पीड डिझेल, स्पेशल बॉयलिंग स्पिरीट या वस्तूंच्या आयातीतही मोठ्या प्रमाणावर करचोरी होत असल्याचा आरोप गडकरी यांनी केला आहे. याबाबतचा तपशील लवकरच आपण जाहीर करू, असे ते म्हणाले. आयात वस्तूंवरील करचोरी थांबविल्यास राज्याचे करांमधून मिळणारे उत्पन्न दुपटीने वाढेल, असा दावाही त्यांनी केला.

भाजपचे धरणे

गोव्यातील मनोहर परिर्कर यांच्या नेतृत्वाखालील सरकार राज्यपालांनी बरखास्त केल्याच्या निषेधार्थ भाजपच्या प्रदेश कार्यालयासमोर पक्षातफेर् मंगळवारी धरणे धरण्यात आले होते. राज्यपाल जमीर यांना परत बोलाविण्यात यावे, अशी मागणी राष्ट्रपतींकडे करण्यात आल्याचे गडकरी म्हणाले.

 
</text>
</doc>
