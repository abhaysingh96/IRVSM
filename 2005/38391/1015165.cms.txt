<doc>
<docno>1015165.cms.txt</docno>
<text>
 
लेख
लोकशाहीची थट्टा!
[ Tuesday, February 08, 2005  08:02:58 pm]


निवडणुका म्हटल्या की हिंसाचार आलाच हे समीकरण बिहारच्या मतदारांसाठी आता सवयीचं झालं असणार. निवडणूक लोकसभेची असो, विधानसभेची असो वा स्थानिक स्वराज्य संस्थांची असो ; बिहारमध्ये मतदान केंदे बळकावणे, विरोधी गटाच्या समर्थकांवर हल्ले करणे अशा गोष्टी नित्याच्या झाल्या आहेत. सध्या राज्यात चालू असलेल्या विधानसभा निवडणुकीमध्ये याची पुनरावृत्ती झालीच. अजून निवडणुकीचे दोन टप्पे बाकी आहेत. परंतु धर्मापेक्षा जातीचे तीव्र राजकारण असलेल्या बिहारमध्ये सत्ता कुणाची याचा निर्णय मतदारांपेक्षा ' अंडरर्वल्ड ' च करणार हे आता स्पष्ट होत आहे.

निवडणुकीच्या काळातला हिंसाचार बिहारएवढा अन्य राज्यांत आढळत नाही. राजकारणी व गुन्हेगारी जगताच्या सख्याविषयी अनेक राज्यांमध्ये चर्चा ऐकावयास मिळतात हे खरे असले, तरी बिहारमध्ये या ' मैत्री ' चे परिणाम दृश्य स्वरूपात बघावयास मिळतात.

बिहारचे अनभिषिक्त सम्राट असलेले केंदीय रेल्वेमंत्री लालू प्रसाद यादव यांनी दीड दशकांपूवीर् मंडलविरोधी आंदोलनाला शह देण्यासाठी आणि राज्यात यादवांची ताकद उंचावण्यासाठी दिलीप सिंगसारख्या माफियांना हाताशी धरल्याची खुलेआम चर्चा आहे. या हातमिळवणीचे खरे परिणाम आता पंधरा वर्षांनंतर दिसू लागले आहेत. पप्पू यादव, सूरजभान सिंग, राजन तिवारी आदींनी आता अप्रत्यक्षपणे बिहारच्या राजकारणावर पकड जमवली आहे. लालू प्रसाद यादवांच्या कृपेने बिहारच्या राजकीय आखाड्यात प्रवेश मिळालेल्या ' भाई ' लोकांनी आता मतदारांवर जी दहशत बसवली आहे ती लोकशाहीच्या विकासाला निश्चितच मारक ठरणारी आहे.

विशेष म्हणजे लालू प्रसादांच्या साम्राज्याला खिंडार पाडू इच्छिणाऱ्या विरोधकांनाही विधायक मार्ग अनुसरावा असे वाटत नाही. ' राजकारणी- गुन्हेगार संबंध ' हा भारताच्या अलीकडच्या इतिहासामधील सर्वाधिक महत्त्वाचा मुद्दा ठरला आहे. या संबंधांवर सर्व क्षेत्रातून टीका होत असली तरी प्रत्यक्षात मात्र राजकारण हे गुन्हेगारी क्षेत्राला टाळून होऊ शकत नाही, अशी परिस्थिती निर्माण झाली आहे. ज्या कायद्याच्या भीतीने त्यातून पळवाटा शोधण्याची धडपड एकेकाळी अंडरर्वल्डवाले करीत असत, तो कायदाच बदलण्याच्या व निर्माण करण्याच्या प्रक्रियेत ते आता उजळ माथ्याने सहभागी होऊ लागले आहेत हा सर्वच नागरिकांच्यादृष्टीने दैवदुविर्लासच म्हटला पाहिजे.

रामविलास पासवान, नितीशकुमार, जॉर्ज फर्नांडिस यासारखे स्वयंभू नेते आणि भारतीय जनता पक्ष, बहुजन समाज पक्ष, समाजवादी पक्ष यासारख्या राजकीय पक्षांनाही या ' मैत्री ' च्या विरोधात जनजागृती करावी, असे वाटलेले दिसत नाही. ' लालू प्रसाद यादव यांना विरोध ' हा एककलमी कार्यक्रम राबवणाऱ्या या पक्ष व नेत्यांकडे बिहारच्या विकासाच्या दृष्टीने कोणताच मुद्दा वा कार्यक्रम नाही. बेकारी, अशिक्षितपणा, गरिबी, पायाभूत सुविधांचा मोठा अभाव, वीज, पाणी यासारख्या समस्यांनी बिहारमधील मतदार त्रस्त झाले आहेत. मात्र त्या राज्यातील कोणताच पक्ष या प्रश्ानंच्या सोडवणुकीबाबत आपल्या मतदारांना काहीही सांगू इच्छित नाही याला काय म्हणावे ?

निवडणुका जाहीर झाल्यानंतर कुणी कुणाशी हातमिळवणी करायची, जागावाटप कसे करावयाचे यावरूनच विविध पक्षांमध्ये वगनाट्याचा जो अंक झाला, त्यामुळे सर्वसामान्य मतदाराच्या मनात या निवडणुकीनंतरही आपल्या प्रश्ानंची कोणती तड लागणार याविषयी संभ्रमच निर्माण झाला असणार. पक्ष, नेते आणि मतदार या सगळ्यांच्या या संभ्रमित अवस्थेचा गैर फायदा अंडरर्वल्डने आपले वर्चस्व प्रस्थापित करण्यासाठी घेतला तर दोष कुणाला द्यावा, असा प्रश्ान् पडतो.

महात्मा गांधींच्या नेतृत्वाखालील स्वातंत्र्य चळवळीत ज्या चंपारण्याने मोलाचा वाटा उचलला, त्याच चंपारण्याचा या ' मैत्री संबंधा ' तही लक्षणीय वाटा आहे. लोकशाहीत नागरिकाला असलेला मतदानाचा सर्वाधिक मौल्यवान व मूलभूत अधिकार कुणासाठी वापरायचा याचे नियंत्रण जर ' अंडरर्वल्ड ' करीत असेल, तर ती लोकशाहीची क्रूर चेष्टाच ठरणार आहे, यात वाद नाही.

तुषार नानल

 
</text>
</doc>
