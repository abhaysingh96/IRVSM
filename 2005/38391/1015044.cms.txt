<doc>
<docno>1015044.cms.txt</docno>
<text>
 
प्रगती फास्ट
मनी माइण्डेड मॅनेजर
[ Tuesday, February 08, 2005  06:21:35 pm]


जागतिकीकरण आणि मुक्त अर्थव्यवस्थेने गुंतवणूकदारांसाठी पूवीर्पेक्षा जास्त पर्याय उपलब्ध करून दिले. त्यामुळे जोखीम आणि नफ्याचं अचूक गुणोत्तर मांडणारा पोर्टफोलिओ मॅनेजर ही काळाची गरज झाली. मॅथ्स आणि स्टॅटिस्टिक्समध्ये इण्टरेस्ट असलेल्या विद्यार्थ्यांना इथे करिअरसाठी चांगल्या संधी उपलब्ध आहेत.

आथिर्क व्यवहाराशिवाय आयुष्याची आपल्याला कल्पनाच करता येणार नाही. त्यात एखादी व्यक्ती असो किंवा कंपनी सगळ्यांचा भर आथिर्क बाजू भक्कम करण्यावर असतो. त्यासाठी निरनिराळ्या प्रकारे गुंतवणूक करणं, हे ओघाने आलं. पूवीर् गुंतवणुकीसाठी पर्यायांची संख्या मर्यादित होती. पण खाजगी कंपन्या, बँका यांच्या प्रवेशामुळे गुंतवणुकीचे मार्ग वाढू लागले आहेत.

गुंतवणुकीच्या मागचा निव्वळ व्याज मिळवून उत्पन्नात भर घालणं, हा मर्यादित दृष्टिकोनसुद्धा मागे पडू लागला आहे. क्लाएण्टला गुंतवणूक करताना व्याजाबरोबर, ठेव आणि व्याज ठराविक वेळी मिळण्याची हमी यासारख्या गोष्टींकडे लक्ष द्यावं लागतं. छोट्या गुंतवणूकदारापासून अगदी मोठ्या उद्योजकांपर्यंत सगळ्यांनाच फायनान्सशी संबंधित निर्णय घेताना बरेच प्रश्न पडतात. यावरून कल्पना करता येईल, की हे निर्णय घेताना एखाद्या जाणकाराची मदत घेणं, ही काळाची गरज आहे आणि या टप्प्यावर तुम्हाला उपयोगी पडतो पोर्टफोलिओ मॅनेजर.

आथिर्क गुतंवणुकीतील पर्यायांचा एकत्रित विचार पोर्टफोलिओ मॅनेजमेण्टमध्ये केला जातो. जागितिकीकरण आणि मुक्त अर्थव्यवस्थेने या पर्यायांची लाट आणली. पर्यायांची संख्या वाढताना त्यातील जोखीमही त्याच वेगाने वाढत आहे. त्यामुळे पोर्टफोलिओ मॅनेजरची गरज आणि जबाबदारीत भर पडणं साहजिकच आहे. पोर्टफोलिओ मॅनेजमेण्टला इतकं महत्त्व आलं आहे की हल्ली फायनान्शिअल मॅनेजमेण्ट विषयाचा तो गाभा मानला जातो.

पोर्टफोलिओ मॅनेजमेण्ट विषयाची सुरुवात जर्नल ऑफ फायनान्सच्या जून 1952 मध्ये एका 25 वषीर्य विद्यार्थ्याने ' पोर्टफोलिओ सिलेक्शन ' या शीर्षकाखाली प्रसिद्ध केलेल्या लेखापासून झाली असं मानण्यात येतं. त्याचं नाव आहे हॅरी माकोर्विझ आणि त्याच्या या रिसर्चचं जागतिक स्तरावर महत्त्व लक्षात घेऊन त्याला 1990 मध्ये अर्थशास्त्रासाठी असलेला नोबेल पुरस्कार विभागून देण्यात आला.

माकोर्विझने गुंतवणूकदारांच्या एकूण सर्व ठेवीचं एकत्रित मूल्यमापन करून निर्णय कसे घेता येतील, या पद्धतीचा पाया रचला. यातील ' कॅपिटल असेट प्रायझिंग मॉडेल ' ही संकल्पना उल्लेखनीय आहे. ही थिअरी सर्वप्रथम विल्यिम शार्प आणि मेरटॉन मिलर यांनी मांडली. त्यामुळे माकोर्विझबरोबर नोबेल पुरस्काराचे शार्प आणि मिलही भागीदार ठरले. पोर्टफोलिओ मॅनेजमेण्ट विषयात खालील मुख्य घटकांचा अभ्यास केला जातो.

ऑब्जेक्टिव्ज अॅण्ड टाइप्स ऑफ इन्वेस्टमेण्ट

मिनिंग अॅण्ड मेझरमेण्ट ऑफ रिस्क

बेसिक टेक्निक्स ऑफ इकॉनॉमिक अॅनालिसेस

इण्डस्ट्री अॅण्ड कंपनी अॅनालिसेस

शेअर व्हॅल्युएशन

बॉण्ड व्हॅल्युएशन

एफिशिअण्ट माकेर्ट थिअरी

कॅपिटल असेट प्राइव्हिंग मॉडेल

पोर्टफोलिओ रिव्हिजन

पोर्टफोलिओ इव्होल्युएशन

प्रत्येक गुंतवणुकीचे जमा आणि खर्च असे पैलू असतात. काही वेळा मोठ्या प्रमाणात फायदा मिळतो. पण यात जोखीम जास्त असते. उदा. शेअर्समधली गुंतवणुक. दुसऱ्या बाजूला बँकेतील ठराविक काळासाठी केलेल्या गुंतवणुकीत तुलनेने फायदा कमी होतो. पण जोखमीचं प्रमाणही कमीच असतं.

यामुळे सर्व गुंतवणुकीत जोखीम आणि फायद्याचं गणित मांडून क्लाएण्टला योग्य पर्याय सुचवण्याची जबाबदारी पोर्टफोलिओ मॅनेजरला पार पाडावी लागते. शिवाय माकेर्टमधील नवीन पर्याय, त्यातील गुंतवणूक, होणारा फायदा, जोखीम, त्यासंदर्भातील नियोजन आदी विषयाची माहितीसुद्धा क्लाएण्टला देणं आवश्यक असतं. या विषयात प्रावीण्य मिळवण्यासाठी मॅथ्स आणि स्टॅटिस्टिक्स विषयाचा पाया भक्कम असणं जरुरी आहे. कारण शेअर्सच्या किमतींचा चढ-उतार, जोखमीचं मोजमापन करण्यासाठी स्टॅटिस्टिक्समधील अनेक संकल्पना आणि पद्धतींचा वापर अनिवार्य असतो. तसंच ठेवीची मुदत हा फार महत्त्वाचा घटक असल्यामुळे सर्व हिशेब अचूकतेने करावे लागतात. तुम्ही केलेल्या गणितात एक दिवसाची जरी चूक झाली तरी कोट्यवधी रुपयांचं नुकसान होऊ शकतं. यासाठी कम्प्युटरच्या वापरावर प्रभुत्व मिळवणंदेखील गरजेचं ठरतं. पोर्टफोलिओ मॅनेजमेण्ट आणि इन्वेस्टमेण्टवर आधारित विविध सॉफ्टवेअर्स माकेर्टमध्ये उपलब्ध आहेत. कोणतं सॉफ्टवेअर उपयोगी ठरेल, याचा निर्णयही तुम्हालाचा घ्यावा लागतो.

जर्नल ऑफ पोर्टफोलिओ मॅनेजमेण्ट हे या विषयावरचं उत्तम त्रैमासिक आहे. गेली 25 वर्षं यात रिसर्चवर आधारित लेख आणि प्रत्यक्ष गुंतवणूकदारांचे अनुभव प्रसिद्ध होतात. शिवाय फायनान्स विषयावरची जर्नल्स आणि मासिकं पोर्टफोलिओ मॅनेजमेण्टच्या अभ्यासासाठी उपयोगी पडतील. या विषयात रस असलेल्यांनी त्यांचं नियमितपणे वाचन केलं तर या क्षेत्रातील नवीन ट्रेण्ड, संशोधनाची माहिती मिळेल.

पोर्टफोलिओ मॅनेजमेण्टची संकल्पना फक्त आथिर्क गुंतवणुकीपुरती मर्यादित नाही. सविर्स इण्डस्ट्री, सरकारी योजना, इण्डस्ट्रिअल प्रोजेक्ट आदींसाठी पोर्टफोलिओ मॅनेजरची गरज लागते. सरकारी किंवा इण्डस्ट्रिअल प्रोजेक्टला पोर्टफोलिओ मानून तुम्हाला योग्य प्रकारे त्याचं मॅनेजमेण्ट करावं लागतं. यात आथिर्क उलाढाल, उपलब्ध साधनं आणि मनुष्यबळाचा कशाप्रकारे विविध प्रकल्पासाठी वापर करावा आणि त्यामुळे जास्तीतजास्त उत्पन्न कसं घेता येईल, नफा आणि तोट्याचा समतोल या गोष्टींचे निर्णय पोर्टफोलिओ मॅनेजरला घ्यावे लागतात.

या क्षेत्रात तज्ज्ञांची चणचण नेहमीच भासणार आहे. गुंतवणूक क्षेत्राचा व्यापक, सातत्याने केलेला अभ्यास आणि काही वर्षांचा प्रत्यक्ष अनुभव या जोरावर स्वत:ची कन्सल्टिंग कंपनी काढणं शक्य आहे. तसंच फण्ड मॅनेजर किंवा तत्सम पदाची नोकरी मिळणं शक्य आहे. येत्या काळात आथिर्क क्षेत्रातील उलाढालील पोर्टफोलिओ मॅनेजमेण्टला अतिशय महत्त्व प्राप्त होणं अपेक्षित असल्यामुळे या विषयात प्रावीण्य मिळवून विद्यार्थ्यांना करिअर करता येईल.

डॉ. विवेक पाटकर

आयसीएफएआय बिझनेस स्कूल

 
</text>
</doc>
