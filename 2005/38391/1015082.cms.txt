<doc>
<docno>1015082.cms.txt</docno>
<text>
 
महाराष्ट्र
स्थलांतरित पक्ष्यांचा विरारमध्ये डेरा
[ Tuesday, February 08, 2005  07:06:35 pm]


शशी करपे

वसई : सकाळी सात वाजता थव्याथव्याने घिरट्या घालीत, उंच आकाशातून टोटाळे तलावात सूर मारून मासे पकडणारे पक्ष्यांचे थवे विरारवासियांचा कुतुहलाचा विषय ठरले आहेत. गेल्या काही दिवसांपासून अगदी वेळेवर हजर राहणारे हे पक्षी बांग्लादेश, राजस्थान, हिमाचल प्रदेशातून तात्पुरते स्थलांतरित झालेले पानकावळे असल्याचं सांगण्यात येतं.

सकाळी सात वाजले की विरार पश्चिमेकडून पक्ष्यांचे जथ्थे आकाशातून येताना दिसतात. पूवेर्ला असलेल्या टोटाळे तलावावर काही फुटांवरच त्यांचं घिरट्या घालणं सुरू होतं. अनेक जथ्थे मिळून सुमारे 300 च्या आसपास असलेल्या पानकावळ्यांचं एकत्रितपणे घिरट्या घालणं सुुरू असतं. काही मिनिटांतच हे कावळे तलावातील पाण्याकडे झेपावतात आणि चोचीत मासे पकडून पाण्याबाहेर येतात. मासे पकडण्यासाठी पाण्याखाली सूर मारणं आणि नंतर पाण्यावरच पोहत राहणं, असा या पानकावळ्यांचा दिनक्रम आहे. दुपारी तीनच्या सुमारास पुन्हा आकाशात झेपावून हे कावळे आपापल्या जथ्यात सहभागी होऊन पश्चिम दिशेला निघून जातात. दुसऱ्या दिवशी बरोबर सात वाजता पुन्हा अशीच पानकावळयांची टोटाळे तलावात सैर सुरू होते. गेल्या 15 दिवसांपासून पानकावळ्यांनी विरारवासीयांना चकीत केलं आहे.

कामोर्रन्ट अर्थात पानकावळे आशिया खंडातच आढळून येतात. भारतात राजस्थान, हिमाचल प्रदेश आदी राज्यांतच हे पक्षी मोठ्या प्रमाणात दिसून येतात. यातही छोटे आणि मोठे असे पानकावळे आहेत. मोठे पानकावळे एकत्र राहत नसल्याने त्यांचं अस्तित्व जाणवत नाही. पण छोटे पानकावळे सर्वत्र एकत्र संचार करतात. विरार शहरात छोटे पानकावळे दाखल झाले आहेत. त्यामुळे या पक्ष्यांना पाहण्यासाठी गदीर् उसळलेली असते.

साधारण राखाडी रंग असलेल्या पानकावळ्यांचा पानथळ भागातच वावर असतो. मासे पकडणं, पाण्यात सैर करणं आणि झाडांवर राहणं हे पानकावळ्यांचं वैशिष्टं आहे. थंडीच्या मोसमात पानकावळे स्थलांतर करतात. गजबजाट आणि मनुष्यवस्तीपासून दूर राहणारे पानकावळे मोठ्या संख्येने विरार शहरात आले ही दुमिर्ळ घटना आहे. बांग्लादेशात पानकावळ्यांचा उपयोग मासे मारण्यासाठी केला जातो. पानकावळे पाण्याखाली सूर मारून मासे पकडण्यात तरबेज आहेत. पाण्याखाली गेल्यानंतर त्यांच्या डोळ्यांतील बुबळांंवर पडदा येत असल्याने त्यांना पाण्याखालचं अगदी स्पष्ट दिसतं. तसंच हे पक्षी पाण्याखाली दोन-तीन मिनिटं सहज राहू शकतात. म्हणूनच बांग्लादेशात मासेमारीसाठी या पक्ष्यांचा वापर केला जातो.

 
</text>
</doc>
