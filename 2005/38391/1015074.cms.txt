<doc>
<docno>1015074.cms.txt</docno>
<text>
 
महाराष्ट्र
नागरी समस्या सोडवण्यासाठी संघटना
[ Tuesday, February 08, 2005  06:59:50 pm]


मंुबई टाइम्स टीम

नवी मंुबई : उघडी गटारे, स्पीडब्रेकर्सची उणीव, अर्धवट तुटलेले विजेचे खांब यामुळे नेरूळ सेक्टर- 21 मधील रहिवाशी हैराण झाले आहेत. या समस्यांना वाचा फोडण्यासाठी भारतीय जनता युवा मोर्चाचे अध्यक्ष सुनील होनराव यांच्या पुढाकाराने नेरुळ सेक्टर- 21 ओनर्स असोसिएशनची स्थापना करण्यात आली आहे.

गेल्या पाच वर्षांपासून झपाट्याने विकसित झालेल्या नेरूळ, सेक्टर - 21 मध्ये अनेक सोसायट्यांच्या बाहेरील गटारे उघडी असल्याचे चित्र दिसतं. काही ठिकाणी तर रस्त्यांच्या मधोमध असणारी गटारेही उघडी आहेत. नेरुळ सेक्टर- 19 ए मध्ये दीड वर्षांपूवीर् पप्पू यादव ( 3) या मुलाचा उघड्या गटारात पडून मृत्यू झाला होता.

शिवाय चार रस्ते एकत्र येतात अशा ठिकाणी छोट्या-छोट्या रस्त्यांवर गतीरोधक बसवण्यात न आल्याने या परिसरात अनेक भीषण अपघात होत आहेत. पोलिस स्टेशनपासून सीवूडस रेल्वे स्टेशनकडे जाणाऱ्या रस्त्यावर एकही विजेचा खांब नसल्याने तसंच परिसरातील उर्वरीत विजेचे खांब अर्धवट तुटल्याने रात्रीच्या वेळी अंधाराचा फायदा घेऊन चोर मंगळसूत्र, चेन खेचून पलायन करत असल्याच्या घटनाही इथे वारंवार घडत आहेत. बगीच्यातही दिवे नसल्याने तिथे अनैतिक धंदे चालत आहेत.

श्रीरंग कवेर्ला फेलोशीप

डीसीटीमधून रासायनिक अभियांत्रिकीची पदवी प्राप्त केलेल्या नवी मंुबईतील श्रीरंग कवेर् याला न्यूयॉर्क इथल्या पॉलिटेक्निक युनिव्हसिर्टीची ' सर ऑथमूर फेलोशीप ' मिळाली आहे. उच्च शिक्षणासाठी तो नुकताच अमेरिकेला रवाना झाला आहे. श्रीरंगचे शालेय शिक्षण ठाण्याच्या सरस्वती स्कूलमध्ये झालं. मुलुंडच्या केळकर कॉलेजमधून त्याने बारावीपर्यंतचं शिक्षण घेतलं. त्यानंतर मंुबई युनिव्हसिर्टीच्या इन्स्टिट्यूट ऑफ केमिकल टेक्नॉलॉजीमधून त्याने केमिकल इंजिनीअरिंगची पदवी मिळवली.

 
</text>
</doc>
