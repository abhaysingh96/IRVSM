<doc>
<docno>1015217.cms.txt</docno>
<text>
 
लेख
चंदभागेकाठचा बडवे हटाव गजर
[ Tuesday, February 08, 2005  08:32:21 pm]


नाशकातील साहित्य संमेलनापाठोपाठ नवी मुंबईत विदोहींनी आपला जागर साजरा केला. पण त्या आधीच्या आठवड्यात पंढरपुरात चंदभागेच्या काठी विदोहींच्या दुसऱ्या फळीने ' बडवे हटाव ' चा गजर करत विठ्ठल मुक्तीचे आंदोलन छेडले. त्याचा हा आँखो देखा हाल...

'' क्रोध अभिमान केला पावटनी। एकमेका लोटांगणी जाती ' । अशा विनम्र भावाने 13 व्या शतकापासून चंदभागेच्या वाळवंटात वारकऱ्यांनी समतेचा जागर मांडला होता. मध्यंतरीच्या काळात या परंपरेचा धागा तुटला. वारकऱ्यांमध्ये शिरून प्रतिगाम्यांनी वारकरी परंपरेचे ब्राह्माणीकरण करण्याचा प्रयत्न केला. वारकरी परंपरेतही अंधश्रद्धा व अपप्रवृत्ती शिरल्या म्हणून आज वर्ग, जात, धर्म, स्त्री-पुरुष यातील विषमतेविरुद्ध विदोह करून समतेचा जागर पुन्हा सुरू करण्यासाठी चंदभागेकाठी साहित्य संस्कृतीचा खेळ मांडत आहोत '' अशी भूमिका घेत विदोही सांस्कृतिक चळवळीतफेर् पंढरपूरच्या ' तुकोबाराया विदोही नगरीत ' 29/30 जानेवारीला विदोही साहित्य-संस्कृती संमेलन घेण्यात आले.

संमेलनाच्या आधीच पंढरपूर क्षेत्रावर कब्जा असणाऱ्यांनी हे संमेलन होऊ नये यासाठी दहशत व दबावतंत्र वापरायला सुरुवात केली. पंढरपूरमधील रहिवासी व संस्थांवर या संमेलनाला मदत न करण्यासाठी दबाव आणला गेला. हिंदू जनजागृती आणि बजरंग दल यांनी, संमेलनामुळे सामाजिक अस्थिरता निर्माण होऊन कायदा आणि सुव्यवस्थेचा गंभीर प्रश्ान् निर्माण होईल, असा कांगावा करून धमक्याही दिल्या होत्या.

अशा तणावपूर्ण वातावरणात शनिवारी जानेवारीला सकाळपासूनच मुंबई, धुळे, पुणे, नंदूरबार, विदर्भ, मराठवाडा, पश्चिम महाराष्ट्र, सिंधुदुर्ग त्याचप्रमाणे निपाणी, गोवा इ. भागातून आलेल्या शेकडो युवक-युवतींनी मिरवणुकींनी येत , ' हटाव हटाव, बडवे हटाव ' अशा घोषणा देत ' तुकोबाराया विदोही नगरीत प्रवेश करायला सुरुवात केली आणि पंढरपुरात विदोही साहित्य-संस्कृती संमेलनाचे वातावरण तापू लागले. संत चोखोबांना मंदिराबाहेर ठेवणाऱ्या व नामदेवाला मंदिराच्या पायरीवर स्थान देणाऱ्या विषमतावादी व जातीयवादी परंपरेच्या विरोधातील विदोहाची मशाल साने गुरुजींच्या मंदिर मुक्ती लढ्यातील सहकारी बाबा बाळेकर यांच्या हस्ते नामदेव पायरीपाशी पेटवण्यात आली. ढोल-ताशांच्या गजरात मिरवणुकीला सुरुवात झाली. बहुजन संस्कृतीचा हा आविष्कार पाहाण्यासाठी दुतर्फा पंढरपुरातील जनतेने गदीर् केली होती. ' गाडगे महाराज विचारमंचावर पार्थ पोळके, वाहरू सोनावणे व डॉ. भारत पाटणकर यांनी मिरवणुकीसोबत आणलेल्या मशालीने दुसरी मशाल पेटवून साहित्य-संस्कृती संमेलनाचे उद्घाटन केले. विदोही सांस्कृतिक चळवळीचे उपाध्यक्ष लोकशाहीर संभाजी भगत यांच्या ' हे पालखीचे भोई ' आणि ' ये हिटलर के साथी ' या जोशपूर्ण क्रांतीगीतांनी संमेलन सुरू झाले.

पंढरपूरच्या सुनेत्राताई पवार यांनी स्वागत केल्यावर प्रा. राजा शिरगुप्पे यांनी पंढरपूर क्षेत्र आणि वारकरी परंपरेचे महत्त्व विशद करून प्रास्ताविक केले. ते म्हणाले , ' नामदेवांनी 13 व्या शतकात ' ज्ञानदीप लावू जगी ' अशी गर्जना करून विदोहाला सुरुवात केली. डॉ. गेल ऑमवेट यांनी भारतीय संस्कृती ही बहुधमीर्य संस्कृती आहे याचे विश्लेषण केले. ' या देशातील ब्राह्माण्यवादी हिंदू संस्कृती ही नकारात्मक आणि विषमतेवर आधारित संस्कृती आहे. संत नामदेव, तुकाराम इ. वारकरी संतांनी स्वत:ला कधी हिंदू म्हणवून घेतले नाही. मुस्लिमांनीही या देशाची संस्कृती घडवली. ते केवळ हत्यारे या देशात घेऊन आले नाहीत. त्यांनी आपली कला, संगीत इत्यादी संस्कृतीही या देशात आणली. या सर्व संस्कृतीला पुसून टाकायला निघालेल्या ब्राह्माण्यवादाविरुद्धची ही चळवळ बहुजनांच्या मुक्तीची चळवळ आहे, असे त्यांनी सांगितले.

विदोही चळवळ ब्राह्माणविरोधी व जातीयवादी आहे, या आरोपाचा समाचार घेताना प्रमुख पाहुणे आमदार गणपतराव देशमुख म्हणाले , ' हे संमेलन एका जातीच्या किंवा घराण्याच्या विरोधात नसून वर्षानुवषेर् धर्म-जात इ. माध्यमातून बहुजनांचे शोषण करणाऱ्या व्यवस्थेविरुद्ध आहे. आजही आपल्या शोषित परिस्थितीत बदल घडवण्यासाठी जे बंड करीत आहेत अशा लोकांचे हे संमेलन आहे. '

या वर्षी प्रथमच विदोही साहित्य-संस्कृती संमेलनामध्ये अध्यक्ष, उद्घाटक या उतरंडप्रधान परंपरेला फाटा देऊन नवा पायंडा पाडण्यात आला होता. स्त्रियांनी जात्यावरच्या ओव्यांमधून स्त्रियांचे भावविश्व उलगडून दाखवले आणि मौखिक साहित्यात असलेली आशयाची समृद्धी आणि सार्मथ्य यांचे प्रत्ययकारी दर्शन घडवले. ' राम राम म्हणू राम हलक्या दिलाचा। सख्यांनो सांगू किती नाही सीतेच्या तोलाचा। ' अशा ओव्यांनी लोकांना अंतर्मुख केले. कोल्हापूर जिल्ह्यातील आजऱ्याच्या धनाजी कांबळे याने मजुरीसाठी दूरदूर वणवण भटकणाऱ्या उसतोडणी मजुरांची व्यथा सादर करताना-

कोस कोस दूर गाव, माळ डोळ्यात साठना

असा उघडा संसार, माय झोपते उपाशी

अशी वेदना व्यक्त केली. देशदोहाच्या खोट्या तक्रारीमुळे आठ महिने तुरुंगात खितपत पडलेल्या राधानगरी तालुक्यातल्या फारूख मुबारक शेख या धामिर्क शिक्षकाची कहाणी सांगणारा आणि या मुद्यावरून कोल्हापूर जिल्ह्यात हिंदू-मुस्लिम तणाव निर्माण करणाऱ्या जातीयवाद्यांच्या कारस्थानाचा पर्दाफाश करणारा ' षड्यंत्र ' हा चित्रपट दाखवला गेला.

भगवान अवघडे यांच्या अध्यक्षतेखाली झालेल्या कवी संमेलनात 50 कवींनी भाग घेतला. दिवसभराचा उत्साह, नाच, गाणी यांनी दमलेले असूनही या कवी संमेलनाला तरुण-तरुणींची उपस्थिती लक्षणीय होती. दुसऱ्या दिवशी ' बडवे हटाव ' या विषयावर परिसंवाद झाला. त्यास पंढरपुरातील स्थानिक जनतेने प्रचंड गदीर् केली. या मुद्यावरून बडवे- उत्पातांच्या बाजूने आर. एस. एस., हिंदू महासभा, हिंदू जनजागृती समिती व बजरंग दल यांनी पंढरपुरात आधीच मोठा तणाव निर्माण केला होता. त्यामुळे विदोहींतफेर् या परिसंवादात काय मांडले जाते याबाबत प्रचंड उत्सुकता होती.

प्रा. डॉ. कृष्णा इंगोळे यांनी ' बडवे ही देव आणि भक्त यांच्यामध्ये उभे राहून भक्तांना लुबाडणाऱ्या पुजाऱ्यांची प्रवृत्ती आहे. पंढरपुरातील बडव्यांनी तर दांडगाई व दहशतीने भक्तांना फक्त लुबाडले नाही, तर त्यांचा छळ केला, खून केले. संतांचाही छळ केला. म्हणूनच बडव्यांना या मंदिरातून हटवण्याबरोबरच ही प्रवृत्ती नष्ट करणे हे आपले काम आहे ,' असा मुद्दा मांडला. विदर्भातून आलेल्या प्रा. नूतन माळवी यांनी बडव्यांच्या कारस्थानांवर हल्ला चढवला. तीर्थ कुंडात लघवी करणाऱ्या गोपाल बडवे याच्यामागे पंढरपुरातील सगळ्या प्रतिगामी शक्ती कशा उभ्या राहिल्या याचा उल्लेख करून त्यांनी म्हटले : ' या जमातीला विठ्ठलाविषयी अजिबात श्रद्धा नाही वा पावित्र्य वाटत नाही. इथल्या काही देवळांच्या व बडवे उत्पातांच्या घरांच्या तळघरातून काही वर्षांपूवीर् माणसांच्या प्रेतांचे सांगाडे सापडले आहेत. आचार्य अत्र्यांच्या ' बुवा तेथे बाया ' या नाटकात तळघरात प्रेते नेऊन टाकणाऱ्या पात्राचे नाव बंडू बडवे आहे हे सूचक आहे! '

डॉ. भारत पाटणकरांनी आपल्या घणाघाती भाषणात ' बडवे-हटाव ' आंदोलनाला तमाम वारकऱ्यांचा पाठिंबा असल्याचे नमूद केले. हिंदू जनजागृती समिती आणि बजरंग दल यांनी दिलेल्या '' आमच्या देवाची व धर्माची विटंबना कराल तर याद राखा '' या धमकीचा उल्लेख करून ते म्हणाले, तुकारामगाथेच्या पारायणाला विठ्ठल मंदिरात बंदी घालणाऱ्या, दिंडीत म्हटली जाणारी तुकारामांची आरती बंद करणाऱ्या, स्त्री संतांच्या अभंगांच्या निरूपणावर बंदी घालणाऱ्या आणि समताविरोधी मूल्ये वारकरी परंपरेत घुसडणाऱ्यांनीच आमच्या संतांची आणि विठ्ठल-रखुमाईची कित्येक वषेर् विटंबना चालवली आहे. विठ्ठल मंदिरात पूजेचा अधिकार परंपरेने मिळाला आहे ही सबब आजच्या लोकशाही राज्यात आम्हाला मान्य नाही. हे संस्थान आता खालसाच करावे, अशी मागणीही त्यांनी केली. पार्थ पोळके यांनी बडवे प्रवृत्तीवर जोरदार टीका करताना म्हटले. ' अंधश्रद्धा, कर्मकांड, तीर्थपूजा याविरुद्ध असणाऱ्या वारकरी संत परंपरेशी बडव्यांचा काडीचाही संबंध नाही. बहुजनसमाजाचे देव हे देव नसून बहुजन समाजाचे नायक आहेत. या नायकांवर आमचा हक्क आहे. त्यांच्या नावाने जनतेची लुबाडणूक करणाऱ्या बडव्यांनी आता बाजूला व्हावे. त्यांनी वारकरी बनावे आणि वारकऱ्यांसारखी विठ्ठलपूजा करावी. पंढरपूरच्या विठ्ठल मंदिरातील बडव्यांच्या अधिकाराबाबत महाराष्ट्रातील जनतेमध्ये लोकशाही पद्धतीने मतदान घ्यावे, अशी आग्रहाची मागणी पार्थ पोळके यांनी केली.

पुढच्या साहित्य संमेलनात आम्ही आमचे नवनिमिर्त साहित्य कला घेऊन हजर होऊ. महाराष्ट्राच्या कानाकोपऱ्यात ' बडवे-हटाव ' चळवळ पोहोचवून आणि बडव्यांना हटवूनच आम्ही आमच्या चोखोबा व नामदेवासह विठ्ठल मंदिरात प्रवेश करू, असा निर्धार करून मोठ्या संख्येने जमलेल्या युवक-युवतींच्या घोषणांच्या गजराने साहित्य-संस्कृती संमेलनाचा समारोप झाला.

संमेलनाचे प्रतिनिधी शुल्क फक्त दहा रुपये होते. सजावटीत व मांडणीत कलात्मकता होती ; पण डोळे दिपवणारा झगमगाट नव्हता. तरुणांचा मोठ्या संख्येने सहभाग, प्रचंड ऊर्जा, उत्साह, मौखिक कला, क्रांतिकारी गीते व लोककलांचे सादरीकरण इ. या साहित्य- संस्कृती संमेलनाचे आगळेपण अधोरेखित करणाऱ्या गोष्टी होत्या.

शिवराम सुखी

 
</text>
</doc>
