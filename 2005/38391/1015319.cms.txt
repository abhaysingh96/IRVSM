<doc>
<docno>1015319.cms.txt</docno>
<text>
 
महामुंबई
दादरच्या सबवेविरोधात चळवळ उभारण्याचे आवाहन
[ Tuesday, February 08, 2005  10:54:50 pm]


म. टा. प्रतिनिधी

मुंबई : दादर येथील सबवेच्या विरोधात सर्वांनी एकजुटीने चळवळ हाती घेतली पाहिजे, असे आवाहन साने गुरुजी हायस्कूलचे विश्वस्त प्रकाश मोहाडीकर यांनी मंगळवारी शिवाजी पार्क येथील सभेत केले.

दादर येथील प्रस्तावित सबवेच्या विरोधात व्यासपीठ तयार करण्यासाठी शिवाजी पार्क नागरिक संघातफेर् आयोजित सभेला मोहाडीकर यांच्यासह डॉ. प्रकाश कवळी, माधव गोठोस्कर, अॅड. गिरीश राऊत, शरयू ठाकूर, बालमोहन शाळेचे माजी मुख्याध्यापक बापूसाहेब रेगे हे उपस्थित होते. सुमारे 100 ज्येष्ठ नागरिकांनी सभेला हजेरी लावली.

सबवेबद्दल आपण सदा सरवणकर यांचा विचारले असता त्यांनी आपल्याला त्यांचा सबवे ला विरोध असल्याचे सांगितले आहे, असे मोहाडीकर म्हणाले. सबवेच्या विरोधात तुम्ही खरोखर आत्मदहन करणार का, असे विचारता या प्रकरणी कोणतीही चळवळ उभारण्याची माझी तयारी आहे, असे ते म्हणाले.

 
</text>
</doc>
