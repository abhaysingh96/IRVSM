<doc>
<docno>1015241.cms.txt</docno>
<text>
 
अर्थव्यवहार
भारतीय स्टेट बँक स्वत:चे 'कॉल सेंटर' सुरू करणार
[ Tuesday, February 08, 2005  08:55:05 pm]


म. टा. बँकिंग प्रतिनिधी

मुंबई : आपल्या देशभरातील शाखांना ' कोअर बँकिंग प्लॅटफॉर्म ' च्या माध्यमातून माहिती तंत्रज्ञानाच्या जाळ्यात समाविष्ट करण्याच्या योजनेअंतर्गत सरकारी क्षेत्रातील भारतीय स्टेट बँकेने पुढील वर्षात स्वत:चे ' कॉल सेंटर ' सुरू करण्याचे ठरविले आहे. या ' कॉल सेंटर ' ची सीट कपॅसिटी 100 असेल.

इंडियन मर्चंट्स चेंबरतफेर् येथे आयोजित एका परिसंवादाच्या वेळी पत्रकारांशी बोलताना बँकेचे उपव्यवस्थापकीय संचालक आर. एन. रामनाथन यांनी ही माहिती दिली. ते म्हणाले: ' कॉल सेंटर ' ची आमची योजना 2005-2006 आथिर्क वर्षात आकारास व अमलात येईल, अशी अपेक्षा आहे.

बँकेच्या ग्राहकांना ' एटीएम ' व इंटरनेट बँकिंग या सेवांचा वापर करण्यासाठी या तांत्रिक पाठबळाची गरज आहे. कॉल सेटरकडून ही गरज पूर्ण केली जाईल. हे सेंटर ' आउटसोर्स्ड् ' असेल. ' कोअर बँकिंग सोल्युशन ' सॉफ्टवेअरचा देशभरातील शाखांमध्ये वापर जजसा वाढत जाईल, त्यानुसार कॉल सेंटरच्या सीट्स, क्षमता वाढविण्यात येईल.

 
</text>
</doc>
