<doc>
<docno>1015081.cms.txt</docno>
<text>
 
महाराष्ट्र
वाघणचे गावपळण सुरू
[ Tuesday, February 08, 2005  07:06:23 pm]


म.टा.वृत्तसेवा

रत्नागिरी : लांजा तालुक्यातील वाघण गावची प्रसिध्द गावपळण सोमवार दुपारपासून सुरू झाली आहे. गावातली कुटुंबे भांडीकुंडी डोक्यावर घेऊन गावाबाहेर मुचकुंदी नदीकिनारी असलेल्या माळरानावर पोहोचली आहेत. तेथे उभारलेल्या तंबूंमध्ये सर्वजण आता तब्बल 17 दिवस राहतील. गावातील घरे दारे सताड उघडी ठेऊन ही कु टुंबे गावाबाहेर राहणार आहेत.

लांजा शहरापासून 16 किमी दूर असलेले हे गाव दीड हजार लोकवस्तीचे आहे. गेल्या 200 वर्षांपासून पिढ्यान्पिढ्या हे गावपळण सुरू आहे. दर तीन वर्षांनी ही परंपरा पाळली जाते. माणसांसोबतच गुरेढोरे, कोंबडी, कुत्री, मांजरी असा सारा गोतावळा गावाबाहेर पडतो. तीन वर्षांपूवीर् याच गावात ' महाराष्ट्र अंधश्रध्दा निर्मूलन समिती ' च्या कार्यकत्यांनी गावपळणाच्या वेळी तीन दिवस तीन रात्री गावात मुक्काम ठोकू न गावकऱ्यांची मानसिकता बदलण्याचा प्रयत्न केला होता. पण त्याचा काहीच परिणाम नव्हता.

 
</text>
</doc>
