<doc>
<docno>1015256.cms.txt</docno>
<text>
 
महामुंबई
कुसुमाग्रज स्मारकाचा पहिला टप्पा 27 पर्यंत पूर्ण होणार
[ Tuesday, February 08, 2005  09:12:10 pm]


म. टा. प्रतिनिधी

मुंबई : कविवर्य नारायण सुवेर् यंदाच्या जनस्थान पुरस्काराचे मानकरी ठरले असून त्यांच्या नावाची घोषणा मंगळवारी मुंबईत कुसुमाग्रज प्रतिष्ठानतफेर् करण्यात आली. येत्या 27 फेब्रुवारीला - कविवर्य कुसुमाग्रजांच्या जन्मदिनी - नाशिकमध्ये साकारत असलेल्या त्यांच्या आगळ्यावेगळ्या स्मारकाचा पहिला टप्पा पुरा झालेला असेल, अशी माहितीही प्रतिष्ठानचे कार्यवाह अॅड्. विलास लोणारी यांनी दिली.

उद्यानयुक्त टेकडीच्या गर्भात बहुउद्देशी कला अकादमीच्या स्वरूपात साकारत असलेल्या या स्मारकाच्या उभारणीसाठी साडेचार कोटींचा खर्च येणार आहे. राज्य सरकार व नाशिक महापालिका यांच्या सहकार्याने कुसुमाग्रज प्रतिष्ठान या स्मारकाची उभारणी करीत आहे. सरकारने स्मारकासाठी सव्वादोन एकर जमीन दिली आहे. नाशिक महापालिकेने आतापर्यंत 50 लाख रुपये व राज्य सरकारनेही तितकीच रक्कम दिली आहे. सरकारने आणखी 50 लाख देण्याचे मान्य केले आहे. साहित्य संमेलनासाठी नाशिकला आलेल्या मुख्यमंत्र्यांनी ' प्रकल्पाला निधी कमी पडू देणार नाही ,' असे आश्वासनही दिले आहे. तथापि, हे मोठे कार्य तडीला जावे, यासाठी सर्व रसिकांनी देणग्या प्रतिष्ठानकडे तातडीने पाठवाव्यात, असे आवाहन लोणारी यांनी केले.

 
</text>
</doc>
