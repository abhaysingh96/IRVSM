<doc>
<docno>1015297.cms.txt</docno>
<text>
 
देश-विदेश
महाराष्ट्राचे 31 पोलिस बिहारमध्ये जखमी
[ Tuesday, February 08, 2005  10:39:42 pm]


वृत्तसंस्था

माधेपुरा : बिहार विधानसभा निवडणुकीच्या बंदोबस्तासाठी आलेल्या महाराष्ट्रातील पोलिसांना घेऊन जाणारी व्हॅन मंगळवारी उलटल्याने 31 कर्मचारी जखमी झाले.

त्यापैकी चौघेजण जबर जखमी झाले असून त्यांना पाटण्याच्या मेडिकल कॉलेजच्या रुग्णालयात दाखल करण्यात आले आहे. इतरांना हात, पाय आणि पाठीत फ्रॅक्चर झाले असून, त्यांच्यावर माधेपुरा जिल्हा रुग्णालयात उपचार सुरू आहेत.

पोलिसांची व्हॅन कुमारखंडकडे निघाली होती. तेथे 15 फेब्रुवारीला मतदान होणार आहे.

 
</text>
</doc>
