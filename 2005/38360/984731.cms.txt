<doc>
<docno>984731.cms.txt</docno>
<text>
 
क्रीडा
पाकिस्तान क्रिकेट संघ 25 फेबुवारीला भारतात
[ Saturday, January 08, 2005  09:45:53 pm]


तिरूवनंतपूरम : तब्बल 15 वर्षांनंतर पाकिस्तान क्रिकेट संघ भारतात येत असून 25 फेबुवारीला या संघाचे भारतात आगमन होईल. 53 दिवसांच्या या दौऱ्यात भारत-पाक यांच्यामध्ये तीन कसोटी व पाच झटपट सामने होणार आहेत. 18 एप्रिलला पाहुणे मायदेशी परततील.

भारतीय क्रिकेट मंडळाची कार्यक्रम आयोजन समिती लौकरच सामन्यांच्या तारखा व स्थळं जाहीर करतील, असे भारतीय क्रिकेट मंडळाचे चिटणीस एस.के.नायर यांनी दिली.

कसोटी सामन्यांपूवीर् तीन दिवसांचा सामना आयोजित करण्याचा विचार करण्यात येत आहे. तसेच झटपट लढतींपूवीर्ही एक सराव सामना होण्याची शक्यता वाटते.

कोचीमध्ये एक झटपट सामना व्हावा, अशी विनंती केरळ क्रिकेट असोसिएशनकडून करण्यात आली आहे. मात्र सर्व सामने विद्यूतझोतात होण्याची शक्यता असल्यामुळे कोचीमध्ये तशी व्यवस्था होणे कठीण असल्याचे मत भारतीय क्रिकेट मंडळाच्या पदाधिकाऱ्यांनी व्यक्त केले आहे.

एस.के.नायर हे स्वत: केरळ क्रिकेट असोसिएशनचे अध्यक्ष असून ते म्हणाले , ' आमच्या विनंतीचा सहानभूतीने विचार करण्यात येईल, अशी आशा वाटते '.

त्सुनामीग्रस्तांच्या मदतीसाठी सामना आयोजित करण्याची संधी भारताला मिळाल्यास ही लढत कोलकात्यात घेण्यात येईल. कारण या ठिकाणी सामना घेतल्यास मदतनिधीमध्ये मोठी भर पडेल.

 
</text>
</doc>
