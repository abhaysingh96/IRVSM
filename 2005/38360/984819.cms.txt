<doc>
<docno>984819.cms.txt</docno>
<text>
 
महाराष्ट्र
पालिका आणि आरटीओला शहर सुधारण्यासाठी कडक 'शॉर्ट नोटीस'
[ Saturday, January 08, 2005  11:52:54 pm]


म. टा. प्रतिनिधी

पुणे : शहरात लवकरात लवकर एलपीजीवर रिक्षा चालू करणे, पाकिर्ंग नियोजन, तसेच गाड्यांच्या वायू प्रदूषण चाचणीबाबत कडक नियम करून या सर्वांची अंमलबजावणी येत्या तीन महिन्यात करण्याचे निदेर्श वायू प्रदूषण नियंत्रणासंबंधी सवोर्च्च न्यायालयाने नेमलेल्या ' भुरे लाल समिती ' ने शनिवारी पुणे महापालिका आणि प्रादेशिक परिवहन कार्यालयाला दिले.

' एन्व्हायरर्नमेण्टल अॅन्ड पोल्यूशन कंट्रोल अॅथॉरिटी ' ( एप्को) या नावाने सवोर्च्च न्यायालयाने ही समिती स्थापन केली आहे. यामध्ये समितीचे प्रमुख आणि माजी केंदीय सचिव श्री. भुरे लाल, मारुती उद्योग लिमिटेडचे अध्यक्ष जगदीश खट्टर, ऑईल कंपनीचे प्रतिनिधी श्री. राजे , ' सेंटर ऑफ सायन्स एन्व्हायर्नमेण्टच्या सुनीता नारायणन् आणि केंदीय वायू प्रदूषण बोर्डाचे सदस्य राजगोपालन यांचा समावेश आहे.

दिल्लीमध्ये सीएनजी सक्तीचा करण्यामध्ये तसेच प्रदूषणमुक्त दिल्ली करण्यात या समितीचा महत्त्वपूर्ण सहभाग होता. देशातील सर्वात जास्त प्रदूषित असलेली आठ शहरे या समितीने निवडली आहेत. त्यामध्ये पुणे आणि सोलापूर या शहरांचाही समावेश आहे. या शहरातील महापालिकांना या समितीने अॅक्शन प्लॅन तयार करण्यास सांगितला होता. त्यानुसार या महापालिकांनी तो समितीकडे सादर केला. त्यानुसार या प्लॅनची अंमलबजावणी होते आहे किंवा नाही आणि यामधील सुधारणांसाठी या समितीची पुणे महापालिका आयुक्त आणि संबंधित विभागांच्या अधिकाऱ्यांबरोबर बैठक झाली. त्यामध्ये समितीने अनेक निदेर्श दिले आहेत. या निदेर्शांची महापालिकेला अंमलबजावणी करणे बंधनकारक आहे.

वायू प्रदूषणाबाबत शहरातल्या महत्त्वाच्या भागांची या समितीने पाहणी केली. त्याबाबत वार्ताहरांशी बोलताना सुनीता नारायणन् म्हणाल्या की, पुणे शहरात मोठ्या प्रमाणात वायू प्रदूषणाची समस्या निर्माण झाली आहे. वाहनांनी सोडलेल्या धुरामुळे हवेमध्ये घातक वायूचे प्रमाण वाढले आहे. त्यामुळे तातडीने उपाय करणे जरुरी आहे.

प्रदूषण आटोक्यात आणण्यासाठी महापालिकेला अनेक निदेर्श दिले आहेत. त्यामध्ये 15 वर्षांपेक्षा जुन्या असलेल्या ऑटोरिक्षांमध्ये एलपीजी किट बसवणे बंधनकारक आहे. शहरात अशा सुमारे 20 हजार रिक्षा आहेत. या किटची किंमत सुमारे 14 हजार रुपये आहे. सर्व पेट्रोल कंपन्यांनाही या संदर्भात निदेर्श दिले आहेत. अनेकांना एवढी मोठी रक्कम एकावेळी देऊन एलपीजी किट बसवणे शक्य नसते. त्यामुळे त्यांना सवलतींच्या दरात किट उपलब्ध करून देण्याची जबाबदारी पीएमसीवर राहील. पेट्रोलपेक्षा एलपीजी निम्म्याने स्वस्त पडल्यामुळे ही रक्कम लगेचच भरून निघेल, असे नारायणन् यांनी सांगितले.

सीएनजीची पाइपलाइन पुण्यापर्यंत आणण्यास विलंब होत आहे. डिसेंबर 2005 पर्यंत सीएनजीची लाइन पुण्यापर्यंत पोहोचेल तसेच जून 2006 पर्यंत एलपीजी आणण्याचा प्रयत्न राहील, असे नारायणन् म्हणाल्या. सीएनजीची उपलब्धता पाहून बसगाड्याही त्यावरच चालवण्याचा विचार समितीने केला आहे. खाजगी गाड्यांपेक्षा सार्वजनिक वाहतुकीचा वापर अधिक व्हावा, यासाठी सक्षम यंत्रणा उभारणे आवश्यक असल्याचे नारायणन् म्हणाल्या. रस्त्यांवरील पाकिर्ंग पॉलिसी तयार करून त्याची 31 एप्रिलपर्यंत अंमलबजावणी करण्याचे निदेर्शही समितीने महापालिकेला दिले आहेत. प्रदूषणाची चाचणी करण्याचे शहरात विविध ठिकाणी केंद स्थापन केले आहेत. त्याठिकाणी बेकायदा प्रमाणपत्र दिले जात नाहीत ना, याची आरटीओने तपासणी करून त्याबाबत कडक धोरण अवलंबणे आवश्यक आहे. तसेच या केंदांना योग्य ती यंत्रणा उपलब्ध करून द्यावी, असेही निदेर्श दिल्याचे त्या म्हणाल्या.

शहराला जोडणाऱ्या दोन बायपास मार्गांचे काम सध्या सुरू आहे. त्यांचा अहवाल समितीने राज्य रस्ते विकास महामंडळाकडे मागितला आहे. तो जर लवकर पूर्ण झाला तर, शहरातील रस्त्यांवर येणारा जड वाहतुकीचा ताण काही अंशी कमी होऊ शकेल, असे नारायणन् यांनी सांगितले. या बैठकीमध्ये घेतलेले निर्णय आणि त्याचा तपशीलवार अहवाल या महिन्यात सवोर्च्च न्यायालयाकडे सादर करणार असल्याचे त्या म्हणाल्या.

व 15 वर्षांहून जुन्या 20 हजार रिक्षांना एलपीजी बंधनकारक व प्रदूषण चाचणी अधिक कडक व तीन महिन्यांत पाकिर्ंगची योजना तयार हवी व पीएमटीही सीएनजीवर चालवण्यासाठी प्रयत्न

 
</text>
</doc>
