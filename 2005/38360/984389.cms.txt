<doc>
<docno>984389.cms.txt</docno>
<text>
 
महामुंबई
'मामि'ला गर्दी
[ Saturday, January 08, 2005  01:09:16 am]


म. टा. सांस्कृतिक प्रतिनिधी

मुंबई : ' मुंबई अकादमी ऑफ मूव्हिंग इमेज ' च्या सातव्या आंतरराष्ट्रीय चित्रपट महोत्सवाच्या काहीशा फिस्कटलेल्या उद्घाटन सोहळ्यानंतर दुसऱ्या दिवसापासून मात्र महोत्सवाला प्रेक्षकांचा मोठा प्रतिसाद मिळू लागल्याचे उत्साहवर्धक चित्र दिसत आहे. महोत्सवाला आतापर्यंत दोन हजार प्रतिनिधींची नोंदणी झाली आहे.

उद्घाटन सोहळ्यास झालेली दिरंगाई, त्यात शम्मी कपूर यांच्या नृत्याची दाखवली गेलेली यथातथा झलक, मंचावरच्या पाहुण्यांना करावे लागलेले चढउतार आणि त्यानंतर सर्वांचीच निराशा करणारा उद्घाटनपर चित्रपट ' ह्युमन टच ' यांच्यामुळे ' मामि ' चा पहिला दिवस निराशजनक गेला. पण या निराशेचा मागमूस दुसऱ्या दिवशी नव्हता. शुक्रवारचा ' सेंट्रल स्टेशन ' ( दिग्दर्शक : वॉल्टर सेल्स) , ' जम्पिंग ओव्हर द पडल अगेन ' ( करेल ककिना) , ' कॅमेरा बफ ' ( किस्लोवस्की) , ' बटरफ्लाय ' ( फिलिपी मिल) या चित्रपटांनी रसिकांना तृप्त केले.

कार्यक्रम संचालक सुधीर नांदगावकर म्हणाले की, सुरुवातीला प्रतिनिधींची नोंदणी धिम्या गतीने झाल्याने आम्ही निराश झालो होतो. पण आता प्रतिसाद वाढला आहे. रोज सुमारे 300 प्रतिनिधी येत आहेत. यावेळी स्पधेर्त खूपच मोठा प्रतिसाद मिळाला. 40 चित्रपट स्पधेर्साठी आले होते. त्यातील 15 महोत्सवासाठी निवडले. यातील सात चित्रपट नव्या दिग्दर्शकांचे आहेत. नवे टॅलेंट पुढे आणणे हाच महोत्सवातल्या स्पधेर्चा हेतू आहे. परीक्षक समितीवर आंतरराष्ट्रीय ख्यातीचे चित्रपटक तेर् असल्यामुळे स्पधेर्ला वजन आले आहे.

' मामि ' च्या स्पर्धा विभागासाठी परीक्षक म्हणून काम करायला आंतरराष्ट्रीय ख्यातीच्या बड्या असामी उत्सुक असतात, हे महोत्सवाचे महत्त्व वाढल्याचेच लक्षण आहे, असे नांदगावकर म्हणाले. प्रसिद्ध चेक दिग्दर्शक करेल ककिना यांचे चित्रपट पुनरावलोकन विभागात दाखवले जात आहेत. त्यांनाही जोरदार प्रतिसाद आहे.

 
</text>
</doc>
