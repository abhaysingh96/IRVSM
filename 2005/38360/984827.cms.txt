<doc>
<docno>984827.cms.txt</docno>
<text>
 
महामुंबई
किशोर प्रधान यांना 'सारथी'चा पुरस्कार
[ Saturday, January 08, 2005  11:59:28 pm]


म. टा. सांस्कृतिक प्रतिनिधी

मुंबई : प्रसिद्ध नाट्यअभिनेते किशोर प्रधान यांना नागपूरच्या सारथी या ख्यातनाम सांस्कृतिक संस्थेने कला आणि सांस्कृतिक क्षेत्रातील अत्युच्च कामगिरी बद्दल विशेष पुरस्कार जाहीर केला आहे. 9 जानेवारी 2005 रोजी नागपुरात धरमपेठ येथे होणाऱ्या समारंभात किशोर प्रधान यांना हा पुरस्कार व मानपत्र दिले जाईल.

नागपूरमध्ये गेली 14 वषेर् कार्यरत असलेली सारथी ही संस्था कला, संस्कृती, क्रीडा, व्यापार आणि उद्योग या क्षेत्रात मोठे योगदान देणाऱ्या एका व्यक्तीची या जीवन गौरवस्वरुप पुरस्कारासाठी निवड करीत असते. हा पुरस्कार विदर्भात जन्मलेल्या व्यक्तीसच देण्यात येतो.

यापूर्वी दिग्दर्शक राजदत्त, साहित्यिक मधुकर अष्टीकर, डी. बी. कुलकणीर्, राम शेजवळकर, नाटककार महेश एलकुंचवार, डॉ. विकास आमटे, अनंत लाभसेटवार, नितीन गडकरी प्रभृतींना देण्यात आलेला आहे. मराठी रंगभूमीवरील अनेक फासिर्कल नाटकांतून स्वत:च्या अभिनयाचा वेगळा ठसा उमटवणारे, आपल्या विनोदी अभिनयाचा स्वतंत्र बाज निर्माण करणारे आणि सध्या इंग्रजी रंगभूमीवर कार्यरत असणारे किशोर प्रधान यांनी, या पुरस्कारामुळे गहिवरून गेलो आहोत, असे सांगितले.

 
</text>
</doc>
