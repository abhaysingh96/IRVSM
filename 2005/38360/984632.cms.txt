<doc>
<docno>984632.cms.txt</docno>
<text>
 
संवाद
गर्भगळित
[ Saturday, January 08, 2005  07:35:27 pm]


सातारा, सज्जनगड, वाई, फलटण, बारामती हा प्रदेश पाहावा, असं योजून तीन ऑक्टोबर रोजी रात्रीच्या ठाणे- म्हसवड गाडीने पुणेमागेर् दुसऱ्या दिवशी पहाटे साताऱ्याला पोहोचलो. एका रिक्षावाल्याच्या मदतीनं लॉज गाठलं.

खोली रिकामी मिळाली. मॅनेजरच्या डोळ्यांवर झापड होती. म्हणाला , 205 रुपये भरा. ' सामान खोलीत ठेवून येतो ; मग पैसे देतो ', मी म्हणालो. ' साहेब आत्ताच दिले, तर बरं ', मॅनेजर म्हणाला. मी बॅग उघडली, खालून-वरून पाहिली. पैशाचं पाकिट नाहीच! गर्भगळित झालो. काही सुचेना. घरापासून चारशे किलोमीटर दूर. मॅनेजरला मी लफंगा वाटणे गैर नव्हते. त्याने खोली देण्याचे नाकारले. केलेली पावती रद्द केली. ' नसता त्रास, काय माणूस आहे, झोपमोड झाली ', असं काहीसं तो पुटपुटला.

त्याचे काहीच चुकलं नाही. मी बाहेर पडलो आणि सरळ एस. टी. स्टँड गाठला. बाकावर शांतपणे बसलो. काय करावे ? डोळ्यापुढं अंधार. पाणी प्यालो. बिस्किटं होती, त्यातली एक-दोन खाल्ली. स्वत:ला सावरलं.

मी एकट्यानं खूप प्रवास केला आहे. स्वत:ला सुव्यवस्थित म्हणणारा मी... माझ्याकडे पाकिट नाही ? विचार करता आठवले की, प्रवासाला म्हणून नेण्यासाठीच्या शंभराच्या 25 नोटा पुस्तकांच्या कपाटातच राहिल्या. पाकिटाची चोरी झाली नाही, म्हणून दिलासा मिळाला, तरी प्रश्ान्चिन्ह होतेच. खरं तर, प्रवासात घ्यावयाच्या सर्व वस्तूंसह बॅग दुपारीच भरली होती. पाकिट निघता निघता बॅगेत घालायचे, असे घोकत होतो. रात्रीचा प्रवास व ज्येष्ठ नागरिकांना एस. टी.च्या भाड्यात सवलत या कारणाने वर शर्टाच्या खिशात ओळखपत्राबरोबर दीड-एकशे रुपये ठेवले होते. परत फिरावे, असे म्हटले तरी पैसे कमीच पडत होते. प्रसंग अवघड होता.

चिंतातूर अवस्थेत वेळ घालवत असताना बाजूला दोन वयस्कर व्यक्ती येऊन बसल्या. एकाच्या बोलण्यात मुंबई महापालिकेतील नोकरीचा उल्लेख आला. मी त्यांच्या नकळत कान देऊन ऐकायला लागलो. ' मी विसाव्या वषीर् बीएमसीमध्ये कारकून म्हणून नोकरीला लागलो..... ' एवढे शब्द कानावर पडल्यावर माझ्या आशा पल्लवित झाल्या. मीही विसाव्या वषीर्च मुंबई महापालिकेत चिकटल्यामुळे मनाशी संदर्भ जुळवून धाडसाने विचारलं , ' आपण सदाशिव पाटील का ?' ' हो ' ' आपलं नाव ?' ' गोखले. ' सर्व चित्रच पालटलं!

मी आणि सदाशिव पाटील एकाच दिवशी 1950 साली बीएमसीत नोकरीला लागलो. सर्व ठिकाणी अनुभव येतो त्याप्रमाणे, अन्य कारकुनांचे प्रारंभी सहकार्य न मिळाल्यामुळे माझी व सदाशिवची गट्टी जमली. क्षयाची भावना झाल्याचे निदान डॉक्टरांनी केल्यामुळे पाटील अडीच-तीन वर्षांनी राजीनामा देऊन गावी साताऱ्याला गेला. आमचा पत्रव्यवहार होता किंवा काय, मला आठवत नाही. या घटनेला 50 वषेर् लोटली. ना मी त्याला ; ना तो मला चेहऱ्याने ओळखत होता. एकमेकाला पूवीर्ची मैत्री मात्र आठवली.

थोडे इकडचे तिकडचे झाल्यावर माझी अडचण मी सांगितली. त्याला माझ्याबद्दल आदरच होता. मी केलेल्या मदतीची जाण त्याच्या बोलण्यात व्यक्त होत होती. पाटीलने पैशाची व्यवस्था करण्याचे आश्वासन दिले. माझ्या जिवात जीव आला. नामुष्की टळून पुढच्या प्रवासाच्या आशा पल्लवित झाल्या.

पाटीलने मी थोडे थांबावयास सांगितले. स्टँडवरच प्रातविर्धी उरकून घेतले. चार वाजता येतो, असे सांगून पाटील निघून गेला. त्यानेच सुचविल्यानुसार मी सज्जनगडावर जाऊन समर्थांचे दर्शन घेतले. लोकमान्य टिळक गडावर गेले होते, तेथे त्यांची सभा झाली, हे ऐकून गडावर गेल्याचे सार्थक झाले. महाप्रसादामुळे दुपारच्या जेवणाचा प्रश्ान् मिटला.

दोन वाजता गडावरून परत येऊन पाटीलच्या येण्याकडे डोळे लागले. खरोखरच साडेचार वाजता पाटील चौदाशे रुपये घेऊन आला. त्याची आथिर्क स्थिती बेताचीच. त्यानी पैसे उभे कसे केले, विचारले नाही. पैसे घेतले आणि स्टँडवरच प्रवाशांच्या देखत त्याला दण्डवत घातला. देवावर विश्वास ठेवावा न ठेवावा. पण पाटीलच्या रूपाने साक्षात नियती माझ्या मदतीला आली. काय कारण असेल, हे ज्याचे त्याने ठरवावे! पाटीलने कागदही करून घेतला नाही.

या प्रसंगातून मोठा धडा मिळाला. प्रवासाची तयारी करताना प्रथम पैशाचे पाकीट, ओळखपत्र बॅगेत अगर खिशात ठेवावे. टेलिफोनची वही ठेवावी. अडचणीच्या वेळी फोन नंबर, नाव आठवत नाही. माझ्या पुतण्याचे सासरे साताऱ्यालाच राहतात. अंधश्रद्धा निर्मूलन समितीचे डॉ. नरेन्द दाभोळकर यांच्या ज्येष्ठ बंधूंचा माझा पंचवीस वर्षांचा परिचय आहे. हे दोघे साताऱ्याचेच. असो. पाटील व माझी भेट झाली नसती तर.....

अॅड. वि. शं. गोखले

 
</text>
</doc>
