<doc>
<docno>984703.cms.txt</docno>
<text>
 
विज्ञान-तंत्रज्ञान
सुशिक्षित बेकार आइनस्टाइन !
[ Saturday, January 08, 2005  08:52:36 pm]


आज जगभर आइनस्टाइनच्या सापेक्षातावादाच्या सिद्धांताचं शतक साजरं होत आहे. पण आपल्या बुद्धीच्या तेजाकडे लक्ष वेधण्यासाठी आइनस्टाइनला जगाला हलवाणारं काम करावं लागलं, असं म्हणावं लागतं. कारण हे सिद्धांत मांडेपर्यंत तो ' सुशिक्षित बेकार ' या वर्गात मोडणाराच होता! झ्युरिचमधल्या पॉलिटेक्निक स्कूमधून पदवी घेतल्यानंतर त्याला कोणी चांगली, कायमची नोकरी दिलेली नव्हती. लहानसहान कामे करताना त्याच्या डोक्यात भौतिकशास्त्रासंबंधी विविध विचार घोळत असायचे.

याच दरम्यान आइनस्टाइनने वयाच्या 26 व्या वषीर् जर्मन वैज्ञानिक मासिकात आपले निबंध प्रसिद्ध केले. ब्राउनियन गती, फोटोइलेक्ट्रिक इफेक्ट व स्पेशल रिलेटिविटी असे तीन सिद्धांत मांडणारे ते निबंध होते. याद्वारे भौतिकशास्त्राच्या पायालाच हादरा दिला. यातून आइनस्टाइनचा वैयक्तिक फायदा झाला तो म्हणजे, त्याला प्राग विद्यापीठात मानाची नोकरी मिळाली. त्याच्या आयुष्याला स्थैर्य आले! 1921 मध्ये तो नोबेल पारितोषिकाचा मानकरी ठरला!

 
</text>
</doc>
