<doc>
<docno>984606.cms.txt</docno>
<text>
 
संवाद
'ब्रॅण्डेड'ची ऊब...
[ Saturday, January 08, 2005  07:07:10 pm]


जी गोष्ट मोठ्या प्रमाणात नावारूपाला येते आणि जिचं अनुकरणही होतं, ती म्हणजे फॅशन! फॅशन कोण्या एखाद्या कपड्याबाबतच येत नाही तर खाणं-पिणं, उठणं-बसणं याबाबतही येते. तरीही, दृष्टीस येणाऱ्या प्रकारांनाच फॅशनची उपमा लावली जाते. आता आणखी एका गोष्टीबाबत फॅशन येऊ लागली आहे. याबाबत अपवाद असा की, अन्य कपड्यांच्या फॅशन भारतात उगम पावून परदेशात जात असताना, उबदार कपड्यांची फॅशन मात्र अद्याप ' तिकडली ' च असते !

उदाहरणच ' एलिझाबेथ ओव्हर कोट ' चं... मुळात पाश्चात्य हवामानात अनुकूल असलेला ओव्हरकोट आपल्याकडे केवळ रिचक्लास फॅशन म्हणून प्रसिद्धी पावला आहे. ' थर्मल वेअर ' या प्रकाराचंही असंच. युरोपातल्या रक्त गोठवणाऱ्या थंडीत इनर्सही लोकरीचेच वापरले जातात. मात्र, फक्त क्रेझ म्हणून भारतातही या प्रकारच्या कपड्यांची लाट आली आहे. सध्या ही उच्चभ्रूंपुरतीच मर्यादित आहे.

लोकरीच्या कपड्यांतही अनेक व्हरायटी पाहायला मिळतात. सह्यादीच्या पर्वतराजीत वसलेल्या शहरांमध्ये गुलाबी थंडी असल्याने उबदारपणाबरोबरच फॅशनही पाहिली जाते. पण, जसजसं पश्चिम महाराष्ट्रात जावं तसतशा थंडीच्या लहरीही बोचऱ्या होत जातात. त्यामुळे संरक्षण व उपयुक्तता म्हणून उबदार कपड्यांकडे पाहिलं जातं. म्हणूनच गुणवत्ता अधिक तपासली जाते. साहजिकच ब्रॅन्डेड कंपन्या आणि रस्त्यावरचे विक्रेते यांच्यात अप्रत्यक्ष युद्ध सुरू होतं!

ब्रॅन्डेड कपडे वापरणारा उच्चभ्रू वर्ग आणि ' रस्ते का माल सस्तेमें ' घेणारा मध्यमवगीर्य असे दोन गट पडतात. रंग, टिकाऊपणा आणि क्वालिटी याबाबत नामांकित कंपन्या हमी देत असल्याने त्यांच्यावर डोळे झाकून विश्वास ठेवला जातो. याउलट रस्त्यावरच्या मालाची शाश्वती नसली तरी, मध्यमवगीर्य त्याला पसंती देतात.

पण विकतं, तिथं पिकत नाही. गुणवत्ता हवी असेल तर हे कपडे लुधियाना, दिल्ली, बंगलोर, कलकत्ता आदी ठिकाणांहूनच मागवावे लागतात. याच्या किमती कमीत कमी अडीचशेपासून ते जास्तीत जास्त दोन हजार रुपयांपर्यंत मोन्ते-कालोर्, कासाब्लांका, बुकमॅन आदी ब्रॅन्डेड कंपन्याचे गरम कपडे मिळत असल्याने अनेकांचा कल त्याकडेच असतो. रेमण्डस्सारख्या कंपन्याही या व्यवसायात उतरल्या आहेत. पाचशे रुपयांपासून ते 1500 रुपयांपर्यंत रेग्युलर यूजचे उबदार कपडे या कंपन्या तयार करतात. परदेशात जाणारे तरुण याच कंपन्याच्या उबदार कपड्यांना प्राधान्य देतात. त्यातून क्वालिटी आणि लुक सांभाळला जातो. या कंपन्यांनी किमतीसुद्धा फिक्स ठेवल्यानं तडजोड हा प्रकार तेथे राहात नाही.

नेपाळ्यांकडूनच गरम कपडे घेण्याचा अनेकांचा आग्रह असतो. ' फ्री हॅण्ड बागेर्निंग ' करून मनपसंत माल यांच्याकडे मिळू शकतो. शक्यतो यांच्याकडून घेतलेले उबदार कपडे घरात वापरण्यासाठी घेतले जातात. तर कॉपोर्रेट जगात वावरण्यासाठी बॅन्डेडलाच पसंती दिली जाते. यामध्ये वरचेवर पाटर््या, समारंभ, सहलींना जाणाऱ्या मंडळींचा समावेश होतो. साहजिकच यात तरुण पिढीही मागे नाहीत. त्यामुळेच त्यात कॉलेजकुमारांना आवडतील अशा फॅशन्सना जोर चढला आहे. अचानकच वाढलेल्या या थंडीला अधिक उबदार करण्यासाठी उत्पादक आणि ग्राहक दोघेही सज्ज झाले आहेत!

अंजली खमितकर

 
</text>
</doc>
