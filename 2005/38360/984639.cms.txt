<doc>
<docno>984639.cms.txt</docno>
<text>
 
संवाद
मुंबईला धोका असंभव
[ Saturday, January 08, 2005  07:40:06 pm]


... मन सुन्न करणाऱ्या बातम्या आणि दृश्यांचा मारा सुरू असताना, पॉझिटिव्ह वाटावी अशी माहिती आता तज्ज्ञांशी केलेल्या चचेर्च्या आधारावर हाती येते आहे, ती म्हणजे मुंबई आणि कोकणाला त्सूनामींचा फटका बसण्याचा धोका जवळपास नाहीच, म्हणावा इतका असंभव आहे.

मुंबईकरांनी यासंदर्भात कोणताही मानसिक दबाव किंवा तणाव वाटून घेण्याची आवश्यकता नाही.

आग्नेयआशियात विध्वंस आणि मृत्यूचं तांडव सुरू असलेल्या गेल्या बारा -पंधरा दिवसांच्या काळात या प्रकारच्या नैसगिर्क संकटांपासून मुंबईला असलेल्या धोक्यांबद्दलची चर्चाही जोर धरताना दिसते आहे. तामिळनाडू आणि श्ाीलंकेच्या किनाऱ्यावर जे झालं, ते मुंबईच्या किंवा आपल्या कोकणाच्या समुद किनाऱ्यावर झालं तर ? असा सवाल प्रसारमाध्यमांनी पुढे आणला आणि मग जनतेत थरार उमटला... ' तिथे जे झालं ते मुंबईत झालं तर '? असा सवाल वेगवेगळ्या चॅनल्स आणि वृत्तपत्रांनी उपस्थित केला. मग असाच प्रकार मुंबईत झाला तर त्यावर उपाय करण्यासाठी सरकारी यंत्रणा कशा बेसावध आहेत आणि कशी त्यासाठीची काहीच तयारी केलेली नाही, अशी माहिती प्रसिध्द झाली.

... पण मन सुन्न करणाऱ्या बातम्या आणि दृश्यांचा मारा सुरू असतानाही पॉझिटिव्ह वाटावी, अशी एकच माहिती आता तज्ज्ञांशी केलेल्या चचेर्च्या आधारावर हाती येते आहे, ती म्हणजे मुंबई आणि कोकणाला त्सूनामींचा फटका बसण्याचा धोका जवळपास नाहीच, म्हणावा इतका असंभव आहे. मुंबईकरांनी यासंदर्भात कोणताही मानसिक दबाव किंवा तणाव वाटून घेण्याची आवश्यकता नाही.

प्रसारमाध्यमांचा सामान्यांच्या जीवनावरचा प्रभाव वाढत असलेल्या सध्याच्या काळात माध्यमांत जे दिसतं, ते खरं मानण्याची प्रवृत्ती अनेकांमध्ये असते. पण मोठी दुर्घटना घडल्यावर अनेकदा त्याबद्दल खूप माहिती देण्याच्या नादात अपुरी किंवा चुकीची माहितीही दिली जाते. विशेषत: इलेक्ट्रॉनिक माध्यमांमध्ये हा प्रकार जास्तवेळा घडतो, याचे पुरावे वेळोवेळी मिळाले आहेतच. गेल्या काही वर्षांत भारताच्या वेगवेगळ्या भागांमध्ये कोठेही काही घडले की , ' असाच प्रकार मुंबईत घडला तर '? असा सवाल विनाकारण उभा करून कोणत्यातरी अर्धवट माहिती असलेल्या माणसांना कॅमेऱ्यासमोर उभे करून काहीतरी कार्यक्रम देण्याचे प्रकार इलेक्ट्रॉनिक माध्यमे करत आहेत. त्यामुळे भूजला झालेल्या भूकंपानंतर ' असा भूकंप मुंबईत घडला तर ' अशी चर्चा केली गेली आणि दक्षिण भारतात त्सूनामी लाटा आल्यावर ' अशा लाटा मुंबईत आल्या तर ' असा विषय रंगवला गेला. प्रत्यक्षात मात्र मुंबईची भौगोलिक स्थिती आणि अरबी समुदाच्या तळाशी असलेल्या भूगर्भाचा गेल्या शंभर वर्षातला इतिहास पाहता, मुंबईत त्सूनामी लाटा येण्याची शक्यता अत्यंत दुमिर्ळ (जवळपास नाहीच) अशी आहे, असे याविषयावर अभ्यास करणाऱ्या तज्ज्ञांचे मत आहे.

भारत सरकारच्या इंडियन मीटिऑरॉजिकल डिपार्टमेंटचे संचालक डॉ. ए. बी. मुजुमदार यांनी या विषयावर माहिती देताना सांगितलं, की अरबी समुद आणि मुंबई (किंवा कोकण) यांची रचना अशी आहे की मुंबईला याप्रकारच्या कोणत्याही नैसगिर्क संकटांपासून किमानच धोका आहे. अरबी समुदात निर्माण झालेली चक्रीवादळं कित्येकवेळा मुंबईच्या नैऋत्येला समुदात शंभर दोनशे किलोमीटर इतक्या जवळ निर्माण होतात, पण मुंबईकडे न येता सरळ उत्तरेच्या दिशेने वर सरकतात. मुंबई बेट समुदात तिरक्या दिशेनं नेमकं असं पसरलं आहे की ज्यामुळे समुदात एप्रिल मे मध्ये येणाऱ्या वादळांनंतर तयार होणाऱ्या मोठ्या सागरी लाटांचाही फटका किनाऱ्याला फारसा बसत नाही. त्यामुळे गेल्या काही दशकांमध्ये गुजरातला अनेकदा चक्रीवादळांना सामोरे जावे लागून खूप नुकसान झालं, पण मुंबईत कधीही चक्रीवादळानं मोठं नुकसान झालं नाही. समुदात झालेल्या भूकंपाची तीव्रता रिश्टर स्केलवर 7.5 पेक्षा जास्त असेल, तरच त्यातून येणाऱ्या त्सूनामींमुळे किनाऱ्यावर मोठं नुकसान होण्याचा धोका असतो. अरबी समुदाचा तळ पाहता मुंबईजवळ समुदात इतकी मोठी फॉल्ट लाइन कुठेही नाही असं डॉ. मुजुमदार यांचं म्हणणं आहे.

दीर्घकाळ मर्चंट नेव्हीत काम केलेले माजी नौदल अधिकारी आणि हवामानतज्ज्ञ कमोडोर बीव्हीएस स्वामी यांनीही याच मताला दुजोरा दिला. ' मुंबई बंदराचा विकास करताना ब्रिटिशांनी कदाचित हेच लक्षात घेतलं असावं ' असे सांगून ते म्हणाले की, आम्ही कित्येकदा आखाती देशांकडून मालवाहू बोटी घेऊन मुंबईकडे येताना अरबी समुदात वादळं पाहिली. या वादळांचा परिणाम अनेकदा गल्फच्या देशांवर होतो, पण मुंबईला वादळाचा कधी फटका बसताना दिसला नाही. मुंबई बेट आणि बंदर यांची रचनाच अशी आहे, की मोठ्या सागरी लाटाही तिथे फार त्रास पोहोचवू शकत नाहीत.

भूकंपशास्त्रातील तज्ज्ञ डॉ. अरुण बापट यांनी यासंदर्भात माहिती देताना सांगितलं की शास्त्रीय दृष्ट्या विचार करता मुंबईत त्सूनामी लाटा येणारच नाहीत असे ठामपणे सांगता येणार नाही. पण तसे होण्याची शक्यता मात्र दुमिर्ळ आहे. गेल्या शंभर वर्षाचा अरबी समुद आणि पश्चिम आशियाचा भूगर्भ इतिहास पाहिला तर या भागात शेवटचा मोठा भूकंप 27 नोव्हेंबर 1945 ला झाला होता, तो कराचीपासून दक्षिणेला समुदात शंभर किलोमीटरवर झाला आणि त्यामुळे निर्माण झालेल्या लाटा मुंबईच्या किनाऱ्यावर आल्या त्यावेळी त्या दीड मीटर उंचीच्या होत्या. आतापर्यंतच्या ज्ञात इतिहासात मुंबईच्या किनाऱ्यावर त्सूनामी धडकण्याचा हा एकमेव प्रकार होता. यानंतर कधीही असे काही घडले नाही. यानंतर गल्फ ऑफ एडनमध्ये सोकोत्रा नावाच्या ठिकाणी 1954 मध्ये 7.5 रिश्टर स्केलचा भूकंप झाला होता. त्यामुळे काही बोटी उलटल्या ; पण त्याच्या लाटा काही भारतीय किनाऱ्यापर्यंत पोहोचल्या नाहीत.

डॉ. बापट म्हणाले की, त्सूनामीचा एखाद्या किनाऱ्याला किती फटका बसणार हे लाट येण्याच्या वेळी भरती आहे की ओहोटी, यावर मुख्यत: अवलंबून असतं. त्सूनामी किनाऱ्यावर धडकण्याच्या सुमाराला भरती असेल तर अर्थातच सर्वाधिक नुकसान होतं. पण त्सूनामी येण्याच्या आधी समुद अनैसगिर्क पद्धतीनं मागे जातो आणि आपल्याला मोठी लाट मिळत असल्याची वॉनिर्ंग मिळते. त्यामुळे मुंबईजवळच्या सागरी यंत्रणा अलर्ट ठेवल्या तर घाबरण्यासारखं काही नाही.

वैज्ञानिकदृष्ट्या विचार केला तर हे दिसतं की, एखादी गोष्ट घडणारच नाही असं कोणी सिद्ध करू शकत नाही! त्यामुळे मुंबईत त्सूनामी कधी येणारच नाही असं सिद्ध करता येत नाही, पण भूकंपविषयातले तज्ज्ञ आणि हवामानशास्त्राचे जाणकार यांच्यामते एखाद्या फॉल्टलाइनवर होणाऱ्या दोन प्रचंड मोठ्या भूकंपांमध्ये साधारणपणे शंभर वर्षांचं अंतर असतं. त्यामुळे कराचीच्या दक्षिणेला अरबी समुदात फॉल्ट लाइनवर 1945 मध्ये एक भूकंप झाल्यावर सध्यातरी अरबी समुदात पुन्हा तसं होण्याचा धोका नाही. त्यामुळे दक्षिण भारतात घडलेल्या विध्वंसाची चित्रं दाखवून , ' मुंबईत असं घडलं तर '? असा प्रश्ान् करणारे टीव्ही चॅनल केवळ आपली प्रेक्षकसंख्या वाढवण्यासाठी काहीतरी सनसनाटी गोष्टी निर्माण करत आहेत आणि त्याला कोणताही भूगोलशास्त्रीय आधार नाही हे निश्चित.

रोहित चंदावरकर

 
</text>
</doc>
