<doc>
<docno>984304.cms.txt</docno>
<text>
 
महाराष्ट्र
साहित्याचा केंदबिंदू सामान्य माणूसच हवा : माधव गडकरी
[ Saturday, January 08, 2005  12:15:46 am]


ठाणे : 24 मार्च 1991 रोजी ज्या कोकण मराठी साहित्य परिषदेची स्थापना माझ्याच हस्ते रत्नागिरी येथे झाली, तिच्या नवव्या अधिवेशनाचे अध्यक्षपद चौदा वर्षांनी स्वीकारताना एक वेगळाच आनंद होत आहे. त्यात योगायोग असा की, ज्या ठाणे गावात मी वयाच्या चौथ्या वषीर् मुंबईहून आलो आणि नंतरच्या 24 वर्षांत माझ्या पुढील कारकिदीर्चे सर्व पहिले धडे गिरवले, त्या माझ्या प्रिय ठाणे शहरातच हा मान तुम्ही मला दिलात त्याबद्दल मी कृतज्ञ आहे.

ज्यांनी आम्हांला घडवलं, आमची जीवने फुलवली त्यापैकी अनेक जण काळाच्या पडद्याआड गेले. त्यांची जागा घेणारे नवे कवी, नवे लेखक समोर दिसत आहेत ही समाधानाची गोष्ट. व. पु. काळेंच्या थाटात ' सावर रे ' म्हणून साद घालणारे ठाण्याचे प्रवीण दवणे फॉर्मात आहेत. त्यांच्या जोडीला अशोक बागवे, प्रज्ञा लोखंडे आदी कवी आपली शब्दवीणा झंकारत आहेत. निरंजन उजगरेंसारखा एक झगमगता तारा दुदेर्वाने नुकताच अचानक निखळून पडला. गोविंद मुसळे ठाण्यात आहेत. अशोक चिटणीस आणि शुभा चिटणीस यांचं जीवनच साहित्याने व्यापलेले आहे. या शर्यतीत आज आघाडीवर आहे ती ऊमिर्ला पवार. ' आयदान ' या आत्मचरित्राला अमेरिकेच्या प्रतिष्ठानचाही पुरस्कार मिळाला. कोकणातील अनवाणी लेखकाला व्यासपीठ मिळवून देण्यासाठी या कोमसापची स्थापना मधु मंगेशांनी केली. त्याचं दृश्य फलित म्हणजे हे सर्व लेखक-लेखिका आहेत.

हे सर्व समाधानाचं चित्र उभं करताना या लेखकांच्या साहित्याला पडलेल्या मर्यादाही जाणवतात. साहित्याचे दोन निकष शेवटी महत्त्वाचे ठरतात. त्या पुस्तकाचं दुसऱ्यांदा वाचन करावं असं वाचकाला वाटलं पाहिजे हा पहिला निकष, आणि त्याचा केंदबिंदू शेवटी सामान्य माणूस हवा, हा दुसरा निकष. पुन्हा जे लिहायचं ते शुद्ध हवंच. सुदैवाने या ठाण्यात माझ्या बालमित्राचा एक मुलगा अरुण फडके हा शुद्धलेखन क्षेत्रात अपूर्व काम करीत आहे. आवश्यक तेथे इंग्रजी शब्द वापरला तर समजू शकते, परंतु नव्या पिढीसाठी म्हणून पाच शब्दांच्या इंग्रजी वाक्यात फक्त एक शब्द मराठी असलेले वाक्य देवनागरी लिपीत लिहिले म्हणजे मराठी लेखन होत नाही, याचे भान वर्तमानपत्रांनी ठेवले पाहिजे.

आजची गंभीर समाजस्थिती क्रांतीचा नांगर खांद्यावर घेऊन येताना मला दिसते आहे. जाती तर नष्ट होत नाहीत. उलट निवडणुकांनी पोटजाती पुढे आणल्या. यासाठी साहित्यिकांनी तरी जाती पाळू नयेत, असं प्रतिपादन ' आगरकर पुरस्कार ' स्वीकारताना मी केलं. मी स्वत: जात मानत नाही. परंतु आमचे सर्व लेखक आणि कवी हे काही मानवायास तयार नाहीत. जागतिकीकरणाच्या वरवंट्याखाली सध्या लहान माणूस चिरडला जात आहे, त्यात संकुचित विचारही चिरडले जातील, तर मला आनंद होईल.

मराठी पुस्तकांची दुकानं पूवीर् गावोगाव होती, ती केव्हाच नष्ट झाली. पुस्तकांच्या प्रतीची संख्या पाचशेवर आली. तुम्ही वाचकांच्या दाराशी जा, तर पुस्तकं घेतली जातात, हे ' ग्रंथाली ' ने दाखवलं. अशा स्थितीत मराठी भाषेला भवितव्य नाही, मराठी वाचक संपला ही ओरड कितपत खरी मानायची ? मराठीच्या भवितव्याबद्दल आम्ही आवाज उठवला तर ' उगाच ओरडू नका, अशी स्थिती नाही ' असं बोलणारे शहरातच निघतात. ज्यांची मुलं परदेशात गेली आहेत त्यांचे पालक ओरड जास्त करतात. असं नाशिक संमेलनाचे अध्यक्ष नुकतंच म्हणाले, तेही खरं नाही. परदेशात कोण जातं ? ज्या जातीच्या तरुणांना आज या देशाच्या राजकारणात, समाजकारणात स्थान नाही ते जातात, हे सत्यही विचारात घ्यायला हवं. शैक्षणिक विषमता या समस्येच्या बुडाशी आहे, हे आधी विचारात घ्या. पाठ्यपुस्तकं तयार करतानासुद्धा जातीचा विचार करून लेख निवडले जातात. हे खरं संकट आहे. सामाजिक परिवर्तनाचा जयजयकार करणारे नवे कुसुमाग्रज आम्हांला हवेत, तसेच तर्क आणि बुद्धी यांच्या निकषांवर धर्म, अंधश्रद्धा, बुवाबाजी यांची झाडाझडती घेणारे लक्ष्मणशास्त्री जोशीही हवेत.

 
</text>
</doc>
