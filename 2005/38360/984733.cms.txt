<doc>
<docno>984733.cms.txt</docno>
<text>
 
क्रीडा
त्सूनामीग्रस्तांसाठी मदत सामना अधिकृत, पण सांख्यिकींचा विरोध
[ Saturday, January 08, 2005  09:46:45 pm]


टाइम्स वृत्त

मंुबई: क्रिकेट सांख्यिकींची दुनियाच अजब आहे. सारं जग दक्षिण पूर्व आशियातील त्सूनामीग्रस्तांच्या मदतीसाठी आपला हातभार लावण्यासाठी झटत आहे. क्रिकेटपटूही सोमवारी मेलबर्नमध्ये तसेच फेब्रुवारीत भारत किंवा श्ाीलंकेत मदतनिधी सामना खेळणार आहेत. आंतरराष्ट्रीय क्रिकेट समितीने या सामन्याला अधिकृत ठरविलं असून मान्यता दिली आहे. पण क्रिकेट सांख्यिकींचा मात्र या सामन्यांच्या अधिकृततेला आक्षेप आहे.

नामवंत क्रिकेट सांख्यिकी बिल फ्रिंडल यांनी या सामन्यांना विरोध दर्शविला आहे. क्रिकेट ऑस्ट्रेलिया प्रचारप्रसिध्दी प्रमुख अधिकारी स्टीफानी बेल्ट्रामे यांना पाठवलेल्या ईमेलमध्ये फ्रिंडल म्हणतात, झटपट क्रिकेटच्या दोन देशातील लढती याच विक्रमासाठी अधिकृत समजल्या जातात. धरपकड संघांतील अनधिकृत लढतींचा यात समावेश केला जात नाही. या सामन्यांचा उद्देश केवळ मदतनिधी सामन्यांसाठी पैसा जमा करणे हाच असतो.

सोमवारचा सामना अधिकृत असल्याचा निर्णय लगेच फिरविण्यात यावा, अशी मागणी फिंडल यांनी केली आहे. याआधीही वादग्रस्त निर्णय आयसीसीने घेतला होता तो नाणेफेक झाल्यावर सामना सुरु होतो अशी भूमिका घेत व त्यास मान्यता दिली होती, याकडेही फ्रिंडल यांनी लक्ष वेधलं आहे. माझा सोमवारच्या सामन्याला विरोध असून या सामन्यात होणारे विक्रम माझ्या मते बेदखल आहेत. आंतरराष्ट्रीय क्रिकेट समितीचे अध्यक्ष एहसान मणी यांनी मात्र हा सामना अधिकृत असल्याचा पुनरूच्चार केला आहे. आयसीसीच्या कार्यकारणीने याला मान्यता दिली आहे. अपवादात्मक परिस्थितीमुळे या सामन्यांना मान्यता दिली आहे. दिनार गुप्ते, सुधीर वैद्य व अनंत गवंडळकर या भारतीय क्रिकेट सांखिकी यांनीही बिल फ्रिंडल यांच्या मताशी सहमती दर्शवली आहे.

 
</text>
</doc>
