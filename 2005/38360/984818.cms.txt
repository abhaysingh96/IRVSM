<doc>
<docno>984818.cms.txt</docno>
<text>
 
महाराष्ट्र
दीपक मानकर यांच्याविरुद्ध दरोड्याचा गुन्हा दाखल
[ Saturday, January 08, 2005  11:51:48 pm]


म. टा. प्रतिनिधी

पुणे : जागेचा ताबा सोडावा म्हणून ताडी दुकानाची मोडतोड करून एक लाख 30 हजार रुपयांचा दरोडा घातल्याप्रकरणात महापालिकेच्या शिक्षण मंडळाचे माजी अध्यक्ष दीपक मानकर यांच्यासह तिघांविरुद्ध समर्थ पोलिसांनी गुन्हा दाखल केला आहे.

यशवंत भिमाले यांचे 481 रास्तापेठ येथे ताडीचे दुकान आहे. ही मिळकत मेधा दीक्षित यांची असून त्यांनी दीपक मानकर आणि साधना वर्तक यांना कुलमुखत्यार पत्राद्वारे विकसित करण्यासाठी दिली आहे. भिमाले यांनी दुकानाचा ताबा सोडावा म्हणून मानकर आणि त्यांचे 100 ते दीडशे साथीदार दोन जानेवारीला सकाळी दहा वाजता दुकानात घुसले. त्यांनी दुकानातील नोकरांना मारहाण करून शांताई हॉटेलजवळ रात्रभर डांबून ठेवले. त्यानंतर दुकानातील रोख रक्कम, ताडीच्या बाटल्या, वीजमीटर आणि दुकानाचे शेड असा एक लाख 30 हजार रुपयांचा ऐवज चोरून नेल्याचे समर्थ पोलिसांनी सांगितले.

 
</text>
</doc>
