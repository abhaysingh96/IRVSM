<doc>
<docno>984610.cms.txt</docno>
<text>
 
संवाद
चरित्र'नायका'च्या आठवणी
[ Saturday, January 08, 2005  07:12:28 pm]


सव्वीस डिसेंबरला एका तरुणाने वयाची नव्वदी पार केली. मुरलीधर देवीदास ऊर्फ बाबा आमटे हे त्याचे नाव. वयाची 90 वषेर् ओलांडूनही मनाने चिरतरुण असलेल्या बाबांचे केवळ नाव घेतले तरी अनेक तरुणांना मिळणारे मानसिक बळ म्हणजे बाबांच्या भगीरथ प्रयत्नांची खरी फलश्ाुती म्हटली पाहीजे.

केवळ समाजानेच नव्हे तर कुटुंबानेही उपेक्षाच ज्यांच्या वाट्याला दिली त्या हजारो अभागी कुष्ठरुग्णांच्या मनात आनंदाचे वन फुलवून त्यांचे भाग्य उज्ज्वल करणाऱ्या बाबांचे आयुष्य हा बहुरंगी मोरपिसाराच आहे. आनंदवन, अशोकवन, सोमनाथ, नागेपल्ली आणि हेमलकसा या पाच ठिकाणच्या प्रकल्पांतून बाबांचे उत्तुंग कार्य जगासमोर उभे ठाकले आहे. त्यांच्या या कार्याविषयी आजवर खूप लिहून आले आहे. पण या कार्याचा दोणागिरी पर्वत सहजी आपल्या बलदंड खांद्यावर उचलणारे बाबा कसे घडले हे फार कमी ज्ञात आहे. आनंदवनचा ' मित्रमेळावा ' किंवा सोमनाथची ' श्ामसंस्कार छावणी ' यांच्या निमित्ताने अनेकजण बाबांच्या कार्याशी जवळीक साधू शकलेले आहेत. मात्र, डॉ. धैर्यशील बाबुराव शिरोळे यांनी बाबांना घडवण्यास कारणीभूत ठरणाऱ्या अनेकविध घटना-प्रसंगांची माहिती सर्वसामान्यांपर्यंत पोहोचविण्याचे अतिशय उत्तम काम ' भगीरथ पुत्र : बाबा आमटे ' या पुस्तकाच्या निमित्ताने केले आहे.

गर्भश्ाीमंत म्हणावे अशा सुखवस्तू घरात 26 डिसेंबर 1914 रोजी जन्मलेले बाबा आमटे यांनी सर्व ऐहिक सुखाचा त्याग करून कुष्ठरोग्यांच्या पुनर्वसनाचा वसा उचलला आणि अतिशय निष्ठेने, सजगतेने पाळला. समाजासाठी तन मन देण्याची ही ताकद त्यांना कुठून मिळाली ? डॉ. शिरोळे अनेक वषेर् बाबांच्या निकटच्या सहवासात आहेत. बाबांच्या प्रेरणादायी जीवनाचा अर्थ उलगडून दाखवणं हे कुण्या एकाचं आणि पूर्ण यशस्वी होणारं काम नाही इतकं बाबा आमटे हे व्यक्तिमत्त्व अफाट आहे. महात्मा गांधी, विनोबा भावे, खान अब्दुल गफारखान यांच्यासारख्यांचा सहवास लाभलेले आणि त्यातून प्रचंड शिकून जगण्याचं ते तत्त्वज्ञान आपल्या आयुष्यात उतरवणारे बाबा आमटे यांचं जीवन कितीतरी छोट्या-मोठ्या प्रसंगातून घडत गेलं आहे. या साऱ्या आठवणी डॉ. शिरोळे यांना कधीकाळी बाबांकडूनच समजल्या आहेत. त्याच आठवणी त्यांनी अतिशय सुरेखपणे या पुस्तकात शब्दबध्द केल्या आहेत.

प्रोफेसर भन्साळी, परचुरेशास्त्री, नारायण वस्ताद, मिस रीड, सिस्टर लीला, अशोकवनातील सईबाई, शंकरदादा, विजय मर्चंट, दलाई लामा, डॉ. पॉल ब्रँड, बाबांची मानसकन्या जर्मनीची मारिआना, इंग्लंडमधील काउंट आर्थर तनोर्व्हस्की अशा कितीतरी व्यक्तींचा बाबांच्या जडणघडणीत आणि कार्यात सहभाग कसा आहे ते या पुस्तकामधून कळते.

समाजकार्यात सर्वस्व आहून देणारे बाबा तरुणपणी स्वातंत्र्य चळवळीत कसे सहभागी झाले होते, हॉलिवूडच्या चित्रपटांचे ते किती ददीर् रसिक होते, त्यांची चित्रपट परीक्षणे, हॉलीवूडच्या तारे-तारकांशी पत्रमैत्री, बाबांचे कवीमन, साधनाताईंची त्यांना मिळालेली साथ, त्याविषयी त्यांची सदैव जागरुक असलेली जाणीव अशा कितीतरी प्रकारची त्यांची रूपं डॉ. शिरोळे यांनी उलगडून दाखवली आहेत.

' श्ाृंखला पायी असू दे मी गतीचे गीत गाई... ' किंवा ' मी अजून माझे जहाज सोडलेले नाही... ' असे सांगणाऱ्या बाबांच्या जीवनाची जडणघडण होण्यास कळत नकळतपणे कारणीभूत ठरलेल्या या व्यक्ती व प्रसंगांच्या आठवणी सांगणारे हे पुस्तक सर्वांनाच आगळी प्रेरणा देणारे ठरावे.

तुषार नानल

.............................

भगीरथ पुत्र : बाबा आमटे

डॉ. धैर्यशील बाबुराव शिरोळे, स्नेहवर्धन प्रकाशन पुणे,

पाने : 300

किंमत : 200 रु.

 
</text>
</doc>
