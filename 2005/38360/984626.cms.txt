<doc>
<docno>984626.cms.txt</docno>
<text>
 
संवाद
भिंतीवरी एकच कॅलेंडर असावे...
[ Saturday, January 08, 2005  07:28:51 pm]


नवे वर्ष नुकतेच सुरू झाले आहे. तुमच्या घरी नवी कॅलेंडर्स केव्हाच विराजमान झाली आहेत. कॅलेंडर घरात आले, की प्रत्येकजण आपापल्या गरजेनुसार त्यावर नजर टाकतो.

कोणी सुट्या कधी आहेत, त्या रविवारी येत नाहीत ना, हे पाहतो. कोणी आपला वाढदिवस कोणत्या वारी येतोय हे पाहतो तर कोणी सलग तीनचार दिवस सुटी कधी येते आणि बाहेर फिरण्यासाठी पळता येईल का, हे पाहतो.

दरवर्षी ते पाहिले जाते कारण साधारणत: एखाद्याचा वाढदिवस यावषीर् सोमवारी येत असेल तर पुढील वषीर् तो मांगळवारी येतो. लीप वर्षामुळे आणखी एका दिवसाचा फरक पडतो तेवढेच. पण दरवषीर् असे दिवस का बदलावेत, त्याचत्या घटना त्याच वारी का नकोत, असा प्रश्न बाल्टिमोरमधील जॉन हॉपकिन्स युनिव्हसिर्टीतील प्राध्यापक डिक हेन्री यांना सतावत होता.

त्यांनी बराच काळ प्रयत्न करून एक 364 दिवसांचे , 52 समान आठवड्यांचे एक कॅलेंडर बनवले. दरवषीर् तेवढेच दिवस असतील. महिन्याचे दिवस 30 किंवा 31 असतील, प्रत्येक महिन्याचा कालावधी कमीजास्त असेल. म्हणजेच दिवस लहानमोठे असतील. नाताळचा सण दरवषीर् 25 डिसेंबरला रविवारीच आला पाहिजे, म्हणजेच एक जानेवारीही रविवारीच येईल, असे गृहित धरून त्याने हे कॅलेंडर तयार केले आहे.

त्याच्या कॅलेंडरनुसार मार्च, जून, सप्टेंबर आणि डिसेंबर या चारच महिन्यांचे प्रत्येकी 31 दिवस असतील. बाकी सर्व महिन्यांत प्रत्येकी 30 असतील. मग त्या 365 व्या दिवसाचे काय ? त्यावर त्याचा तोडगा असा : दर पाच किंवा सहा वर्षांनी वर्षाला एक जादा म्हणजे 53 वा आठवडा जोडायचा. तो कोणताही महिन्यात नसेल. तर त्याला ' आयझॅक न्यूटन आठवडा ' याच नावाने ओळखले जाईल. कागदावर हे सगळे ठीक आहे

पण समजा तुमचा वाढदिवस 31 जानेवारीला असला तर तुम्ही काय करणार ? कारण हा दिवस कधीच येणार नाही. त्यावर त्याचा सल्ला असा, की हा वाढदिवस 30 जानेवारीलाच साजरा करा की. बिघडले कुठे ? न्यूटन आठवड्यात जन्म झालेला असेल तर ? मग 4 जुलै अशी पर्यायी तारीख हेन्रींनी दिली आहे. पुढील वर्ष म्हणजेच एक जानेवारी 2006 रविवारी सुरू होत आहे. ही वेळ चांगली आहे, असे हेन्रीला वाटते.

कारण सध्याच्या आणि नव्या कॅलेंडरमध्ये एकाच वारी नववर्ष सुरू होत आहे. आपले कॅलेंडर याच तारखेपासून अंमलात यावे, असा हेन्रीचा प्रयत्न आहे. म्हणजेच एकदा कॅलेंडर विकत घेतलेत की आयुष्यभर तेच पुरेल. दरवषीर् नवे घेण्याचा प्रश्नच उद्भवत नाही. थोडक्यात, भिंतीवरी एकच कॅलेंडर असावे, ते कधीही न बदलावे...

अशोक पानवलकर

 
</text>
</doc>
