<doc>
<docno>984283.cms.txt</docno>
<text>
 
महाराष्ट्र
'साखरेची भाववाढ समर्थनीयच'
[ Saturday, January 08, 2005  12:04:06 am]


वर्धा : शेतकऱ्याच्या उसाला योग्य भाव मिळण्यासाठी सध्याची साखरेची भाववाढ समर्थनीयच आहे, असे महाराष्ट्र राज्य सहकारी साखर कारखाना संघाचे व्यवस्थापकीय संचालक प्रकाश नाईकनवरे यांनी स्पष्ट केले आहे. साखरेच्या दारात झालेल्या वाढीमुळे कुटुंबाच्या मासिक खर्चात केवळ नऊ ते 12 रुपयांनी वाढ होणार आहे. ते कोणालाही परवडण्यासारखे आहे, असे मत त्यांनी व्यक्त केले आहे.

गेल्या आठवड्यात घाऊक बाजारातील घडामोडींमुळे साखरेचे भाव किलोमागे अडीच ते तीन रुब्यांनी वाढले आहेत. ते आणखी वाढण्याचीही शक्यता व्यक्त केली जात आहे. मात्र ते अपरिहार्यच आहे, असे नाईकनवरे म्हणाले.

देशातील उत्पादित साखरेपैकी पक्त 20 टक्के साखर किरकोळ ग्राहकांसाठी वापरली जाते. उर्वरित 80 टक्क्यांपैकी 55 टक्के साखर मिठाया, शीतपेये, चैनीचे खाद्यपदार्थ अशांत वापरली जाते. त्यामुळे मासिक तीन ते चार किलो साखर वापरणाऱ्या किरकोळ ग्राहकांच्या मासिक खर्चात फारतर नऊ ते 12 रुपयांनी वाढ होईल, असे ते म्हणाले. परंतु त्यातून ऊसउत्पादकांना योग्य किंमत देणे शक्य होणार आहे. म्हणूनच ही दरवाढ समर्थनीय आहे, असे नाईकनवरे यांनी स्पष्ट केले.

याची दुसरी बाजू अशी की, किरकोळ विक्रीचा दर 20 रुपयांवर गेला असला तरी यातून फार थोडी रक्कम साखरउत्पादकापर्यंत पोहोचते. मधल्या व्यापाऱ्यांनाच अधिक फायदा होतो.

याशिवाय गोदामातील साठेबाजीमुळे कृत्रिम टंचाई निर्माण होते, तेव्हाही ग्राहकांना भाववाढीला सामोरे जावे लागते. या सर्वांवर अंकुश ठेवायचा तर साठवणुकीविरोधात पूवीर्चे नियम पुन्हा लागू केले तर ते किरकोळ ग्राहकांच्या हिताचे ठरेल, तसेच लेव्ही साखरेची खुल्या बाजारात विक्री करण्यास परवानगी दिल्यास साखर जास्त प्रमाणात उपलब्ध होईल, असे उपायही नाईकनवरे यांनी सुचविले आहेत.

 
</text>
</doc>
