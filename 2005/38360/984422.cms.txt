<doc>
<docno>984422.cms.txt</docno>
<text>
 
महामुंबई
मुंबई शायनिंग!
[ Saturday, January 08, 2005  01:38:27 am]


म. टा. प्रतिनिधी

केंद-राज्य समन्वयाची जबाबदारी पृथ्वीराज चव्हाणांकडे

मुंबई : देशाची आथिर्क राजधानी असलेल्या मुंबईचे जागतिक दर्जाच्या पायाभूत सुविधा उपलब्ध असणाऱ्या शहरात रूपांतर करण्याचे स्वप्न साकारण्यासाठी केंद सरकारचे सर्व प्रकारचे साह्य देण्यात येईल, असे पंतप्रधान मनमोहन सिंग यांनी शुक्रवारी येथे स्पष्ट केले आणि या कामी राज्य व केंद सरकारमध्ये समन्वय ठेवण्यासाठी पंतप्रधान कार्यालयातील राज्यमंत्री पृथ्वीराज चव्हाण यांची विशेष नियुक्ती जाहीर केली.

विधानसभा निवडणुकांच्या दरम्यान पंतप्रधानांनी मुंबईला आंतरराष्ट्रीय दर्जाचे शहर म्हणून विकसित करण्याचे आश्वासन दिले होते. या घोषणेनंतर मुख्यमंत्री विलासराव देशमुख यांनी मुंबईच्या विकासाचा पाठपुरावा करताना महानगराच्या विकासासाठी 32 हजार कोटी रुपयांचा आराखडा तयार करून नियोजन मंडळाच्या बैठकीतही हा मुद्दा उपस्थित केला होता.

जागतिक प्रवासी दिनाच्या निमित्ताने पंतप्रधानांच्या मुंबई दौऱ्यात त्यांनी शुक्रवारी या विकास आराखड्याचे पंतप्रधानांसमोर सादरीकरण केले. महानगराच्या सर्वांगीण विकासासाठी राज्य सरकारने महत्वाकांक्षी योजना हाती घेतल्या असून केंद सरकारने दरवषीर् दोन हजार 151 कोटी रु. याप्रमाणे पुढील पाच वषेर् राज्य सरकारला साह्य करावे, अशी मागणी देशमुख यांनी केली. या निधीचा विनियोग नागरी, गृहनिर्माण आणि वाहतूक प्रकल्पांसाठीच केला जाईल, असे आश्वासन त्यांनी यावेळी दिले.

पंतप्रधानांनी सुमारे 25 मिनिटांचे हे प्रेझेंटेशन अतिशय बारकाईने पाहून काही महत्त्वाच्या सूचनाही केल्या. मुंबईला जगातील सवोर्त्तम शहर बनवण्याच्या राज्य सरकारच्या प्रयत्नांना केंदाचे संपूर्ण सहकार्य असेल, असे आश्वासन दिले.

त्याच वेळी, हे ध्येय साध्य करताना विकासाचा मानवी चेहरा कायम राखणे आवश्यक असल्याचे त्यांनी सांगितले. पंतप्रधानांच्या आदेशाचे पालन केले जाईल, अशी ग्वाही मुख्यमंत्र्यांनी दिली.

मान्यवरांशी चर्चा करताना पंतप्रधानांनी दीपक पारेख यांना उद्देशून, यासाठीचा निधी कसा उभा करणार असा सवाल केला. तेव्हा पारेख यांनी, मुंबईतून देशाला एक तृतियांश कर मिळत असूनही शहरविकासाठी पुरेसा निधी उपलब्ध करून दिला जात नाही, अशी तक्रार केली आणि केंदाने याबाबत पुढाकार घ्यावा अशी मागणी केली.

कमाल नागरी जमीन धारणा कायदा रद्द करायचा असेल तर सीआरझेड कायद्यात दुरुस्ती करावी लागेल, असे त्यांनी निदर्शनास आणून दिले. तर मुंबईच्या विकासाच्या ( एमयूटीपी व एमयूआयपी) योजना 15 वर्षांपासून प्रलंबित असून त्या तातडीने मागीर् लावण्यात याव्यात, अशी मागणी खासदार गुरुदास कामत यांनी केली.

मुंबईतील अनधिकृत झोपडपट्ट्या उठवल्यानंतर त्यांचे पुनर्वसन तातडीने करणे आवश्यक आहे, अन्यथा वेगळ्याच समस्या उभ्या राहतील. तसेच झोपडपट्ट्या हलवल्यानंतर पुन्हा तेथे नव्या झोपडपट्ट्या उभ्या राहणार नाहीत, अशा सूचना दक्षिण मुंबईचे खासदार मिलिंद देवरा आणि महाराष्ट्र प्रदेश काँग्रेसच्या अध्यक्ष प्रभा राव यांनी केल्या.

 
</text>
</doc>
