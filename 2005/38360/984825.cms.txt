<doc>
<docno>984825.cms.txt</docno>
<text>
 
महामुंबई
मुंबईचे विद्यार्थी भारतीय नाट्यमहोत्सवांच्या नकाशावर!
[ Saturday, January 08, 2005  11:57:01 pm]


म. टा. सांस्कृतिक प्रतिनिधी

मुंबई : आद्य नाटककार भास यांच्या ' मध्यम व्यायोग ' या नाटकाला समकालीन संदर्भाचा आयाम देऊन त्याचं देखणं प्रयोगरुप साकारणाऱ्या मुंबई विद्यापीठाच्या ' अकॅडेमी ऑफ थिएटर आर्ट्स ' च्या विद्यार्थ्यांनी एकाच वर्षात चार राष्ट्रीय नाट्य महोत्सवात प्रयोग करण्याचा मान मिळाला आहे. प्रा. वामन केंदे दिग्दशिर्त ' मध्यम व्यायोग ' या मूळ संस्कृत नाटकाचा हिंदी भाषेतला नाट्यप्रयोग उद्या , 9 रोजी सा. 5 वा. दिल्लीच्या कमानी ऑडिटोरियममध्ये होणाऱ्या राष्ट्रीय नाट्य विद्यालयाच्या महोत्सवात सादर होतोय.

गेल्या वषीर्पासून ' अकॅडेमी ऑफ थिएटर आर्ट्स ' च्यावतीने नाट्यशास्त्राचा दोन वर्षांचा पदव्युत्तर अभ्यासक्रम सुरू झाला असून पहिल्या वर्षाच्या विद्यार्थ्यांनी अभ्यासक्रमाचा भाग म्हणून ' मध्यम व्यायोग ' सादर केलं आहे. अकॅडेमीचे संचालक प्रा. वामन केंदे यांनी ' झुलवा ', ' रणांगण ', ' जानेमन ' या नाटकांच्यानंतर एका वेगळ्या शैलीत केलेल्या या नाटकास नेहरू सेंटर, नांदीकार आणि भारत सरकारच्या पश्चिम सांस्कृतिक केंदातफेर् झालेल्या गोवा येथील राष्ट्रीय नाट्य महोत्सवात अभूतपूर्व प्रतिसाद मिळाला. प्रसिद्ध बंगाली नाट्य समीक्षक समिक बंदोपाध्याय यांनी ' मी पाहिलेल्या विद्यार्थ्यांनी सादर केलेल्या नाट्यप्रयोगातील हा सवोर्त्कृष्ट प्रयोगांपैकी एक आहे ', अशा शब्दांत ' मध्यम व्यायोग ' चा गौरव केला. प्रा. वामन केंदे म्हणाले , ' नेहरु सेंटर मधल्या प्रयोगानंतर दीडशे ते दोनशे लोक भेटायला येणं हा माझ्यासाठी अपूर्व अनुभव होता. वेगळ्या रंगभाषेच्या शोधात असणाऱ्या रंगकमीर्ंना हा प्रयोग विशेष आवडला. '

कवी भास हे नाट्यशास्त्रकार भरतमुनींच्याही आधीच्या कालखण्डातले नाटककार. त्यांचं ' उरुभंगम् ' हे नाटक भारतीय नाटकांमधली पहिली शोकांतिका समजलं जातं. त्यांच्या ' मध्यम व्यायोग ' या सहा सात पानांच्या नाटिकेत महाभारतातल्या भीम, हिडिंबा आणि घटोत्कचाच्या नात्याची वीण गुंफली आहे. एका सरळ रेषेतल्या या कथानाट्यातले गभिर्त अर्थ शोधून त्यांना राजकीय आणि स्त्रीवादी परिमाण देण्याचं काम केंदेंनी केलं आहे. शाकिर तस्नीम आणि संध्या साळवे यांनी हिंदीत रुपांतरित केलेल्या या नाटकातला संगीताचा आणि मार्शल आर्टचा कलात्मक वापर खिळवून ठेवतो आणि एक रोमांचक नाट्यानुभव आपल्या गाठीशी लागतो.

-' मध्यम व्यायोग ' दिल्लीत

प्रा. वामन केंदे दिग्दशिर्त ' मध्यम व्यायोग ' या संस्कृत नाटकाचा हिंदी नाट्यप्रयोग 9 रोजी दिल्लीत.

भीम, हिडिंबा आणि घटोत्कचच्या नात्याचा वेध

समीक्षकांकडून गौरव

 
</text>
</doc>
