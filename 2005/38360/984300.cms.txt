<doc>
<docno>984300.cms.txt</docno>
<text>
 
महाराष्ट्र
साहित्यसाधकांची ग्रंथदिंडी
[ Saturday, January 08, 2005  12:14:46 am]


म. टा. प्रतिनिधी

ठाणे : विविधरंगी रांगोळीच्या पायघड्या अंथरणारे ' संस्कारभारती ' चे कार्यकतेर्, त्यांच्या मागोमाग सजलेल्या गजराजांची जोडी आणि मग ठाण्यातील साहित्यप्रेमी यांनी ग्रंथराज ज्ञानेश्वरीची काढलेली दिंडी हा ठाणेकरांच्या कौतुकाचा आणि आकर्षणाचा विषय ठरला.

नवव्या कोकण मराठी साहित्य संमेलनाच्या उद्घाटनाआधी शुक्रवारी सकाळी नऊ वाजता या ग्रंथदिंडींेचे आयोजन करण्यात आले होते. ज्ञानसाधना कॉलेजच्या पटांगणात संमेलनाचे नियोजित अध्यक्ष माधव गडकरी, पूर्वाध्यक्ष वि. बा. प्रभूदेसाई, स्वागताध्य सतीश प्रधान, माजी स्वागताध्यक्ष रमाकांत खलप, उद्घाटक राजाभाऊ गवांदे, कोमसापचे विश्वस्त मधु मंगेश कणिर्क, एकनाथ सद्गीर महाराज आणि ठाण्याच्या महापौर शारदा राऊत यांनी ग्रंथराज ज्ञानेश्वरीची पूजा केल्यानंतर ही पालखी चित्ररथांच्या शोभायात्रेत सहभागी झाली.

तीन हात नाक्यावरून ठाणे शहरात शिरताना या यात्रेत ठाण्यातील प्रमुख शाळांचे चित्ररथ, बग्ग्या सहभागी झाल्या. ही शोभायात्रा गोखले रोडवरून राम मारुती मार्गावर आली. तेथून जिल्हाधिकारी कार्यालय, जुना स्टेशन रस्ता या मार्गाने ती दादोजी कोंडदेव क्रीडा प्रेक्षागृहात दाखल झाली. शोभायात्रेत गजराजांच्या पाठोपाठ कोमसापचे झेंडे घेतलेले मोटरबाईक पथक, वनवासींचे तारपा नृत्य, पं. औरंगाबादकर आणि सहकाऱ्यांचा सनई चौघडा, पणजी ते ठाणे असा प्रवास करून आलेली साहित्यज्योत, पालखी त्यांच्यापाठोपाठ चेंदणी कोळीवाड्यातील सुभाष ब्रास बॅण्डचे पथक सहभागी झाले होते. नियोजित अध्यक्ष आणि जुने ठाणेकर माधव गडकरी हे अग्रभागी असलेल्या बग्गीत होते. त्यांच्यासोबत सतीश प्रधान, मधु मंगेश कणिर्क, अशोक चिटणीस होते. त्यांच्यामागील बग्गीत निवृत्त न्यायमूतीर् आणि संमेलनाचे उद्घाटन राजाभाऊ गवांदे, माजी केंदिय मंत्री रमाकांत खलप आणि पूर्वाध्यक्ष वि. बा. प्रभूदेसाई होते.

त्याचबरोबर ऐतिहासिक ठाण्याचे दर्शन घडवणारा ग्रामीण शिक्षण संस्थेचा रथ, ठामपा शिक्षण मंडळाचा संत साहित्याची परंपरा दर्शवणारा चित्ररथ, रामदास स्वामी, दासबोध आणि शिवाजी महाराज यांच्यातील प्रसंग चितारणारा शिवसमर्थ शाळेचा रथ, कोमसापचे शब्दमय कोकण, ज्ञानसाधना कॉलेजचा ' ग्रंथनारायणाची पूजा ', मुंब्रा येथील सेंट जॉन कॉनव्हेंट स्कूलचा ' वैश्विक साहित्य विचार दर्शन ', मो. ह. विद्यालय, रा. ज. ठाकूर कॉलेज यांची लेझिम पथके, कर्मवीर भाऊराव पाटील यांचे शैक्षणिक व साहित्यिक योगदान दर्शवणारा चित्ररथ, संत गाडगेबाबा स्वच्छता रथ, मराठी विज्ञान परिषदेचा चित्ररथ यांचाही या शोभायात्रेत समावेश होता.

पुस्तक पंढरी

संमेलनस्थळी शोभायात्रा आल्यानंतर साहित्यज्योतीचे स्वागत करण्यात आले. तेथे डॉ. प्रभूदेसाई यांच्या हस्ते पुस्तक पंढरी, साहित्यिकांच्या अर्कचित्रांचे प्रदर्शन आणि कोकणातील निसर्ग छायाचित्रांच्या प्रदर्शनाचे उद्घाटन करण्यात आले. तर कवी केशवसुत कविकट्ट्याचे उद्घाटन माधव गडकरी यांच्या हस्ते झाले. ग्रंथदिंडीमुळे ठाण्यातले वातावरण एकदम साहित्यमय होऊन गेले आहे.

 
</text>
</doc>
