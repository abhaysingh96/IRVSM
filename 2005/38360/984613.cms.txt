<doc>
<docno>984613.cms.txt</docno>
<text>
 
संवाद
...अवघे पाऊणशे वयमान!
[ Saturday, January 08, 2005  07:18:27 pm]


हे लिखाण आपल्या हातात पडेल, तेव्हा न्यू इरा स्कूलच्या इतिहासात आणखी एक महत्त्वाचं पान लिहिलं गेलेलं असेल... शाळेचा अमृत महोत्सव. मुंबईत शंभर-दीडशे वर्षांपूवीर् स्थापन झालेल्या अनेक शाळा आहेत.मग न्यू इराच्या 75 वर्षांच्या इतिहासाचं काय महत्त्व ? तशी ही इतर शाळांसारखीच शाळा, पण तरीही आपलं वेगण्ेपण ठेचात जतन करणारी आणि मिरवणारी.

गिरगाव चौपाटी, पेडर रोडवरचं काँक्रिटचं जंगल... ते तुडवत जाताना जुन्या ह्युजेस रोडवर लक्ष रस्त्याच्या कडेला उभ्या असलेल्या एका तीन मजली इमारतीकडे आपोआप वळतं. तशी ती साधीच बिल्डिंग... काँक्रिटच्याच कुटुंबातली. रस्त्याला समांतर चाळीसारख्या उभ्या राहिलेल्या या बिल्डिंगकडे दोनदा पाहावं, असं कदाचित कुणाला वाटणारही नाही. पण ज्यांना जीवनात अन्नाबरोबर सौंदर्य आणि कलेलाही महत्त्व आहे, असं वाटतं, त्यांना या बिल्डिंगच्या दर्शनी बाजूला भिंतीतच चितारलेलं म्युरल भुरळ घालतं. संपूर्ण इमारतीला वेगळंच रुप देणारं हे म्युरल. त्याच्यामुळेच भ्रमरछंदी या बिल्डिंगच्या प्रेमातच पडला आणि कळलं, ही बिल्डिंग म्हणजे न्यू इरा स्कूल.

हे लिखाण आपल्या हातात पडेल, तेव्हा न्यू इरा स्कूलच्या इतिहासात आणखी एक महत्त्वाचं पान लिहिलं गेलेलं असेल... शाळेचा अमृत महोत्सव. मुंबईत शंभर-दीडशे वर्षांपूवीर् स्थापन झालेल्या अनेक शाळा आहेत. मग न्यू इराच्या 75 वर्षांच्या इतिहासाचं काय महत्त्व ? तशी ही इतर शाळांसारखीच शाळा, पण तरीही आपलं वेगण्ेपण ठेचात जतन करणारी आणि मिरवणारी. महात्मा गांधीची शिक्षणविषयक ठोस मतं होती. न्यू इरानं ती अंगिकारली आणि आजतागायत त्याच तत्त्वांवर शाळा चालू आहे, असं शाळेतले शिक्षक आणि माजी विद्याथीर्ही अभिमानानं सांगतात. पण केवळ गांधीजींच्या शिकवणीवरचं ही शाळा उभारलेली नाही. कविश्रेष्ठ रविंदनाथ टागोर, हे या शाळेचं दुसरं आराध्य दैवत. टागोरांनी स्वत:चं शांतिनिकेतन उभं केलं आणि विश्वभारतीद्वारे शिक्षणाचं नवं व्याकरण तयार केलं. टागोरांकडे सौंदर्यदृष्टी होतीच, तशीच विज्ञाननिष्ठाही होती. न्यू इरानं हे दोन्ही गुण अंगी बाणवले. इमारतीवरचं म्युरल ही कदाचित रविंदनाथांनाच आगळी श्रद्धांजली.

लोकमान्य टिळकांचं मुंबईतच निधन झाल्यावर स्वातंत्र्य चळवळीची सूत्रं महात्माजींकडे आली. देशात स्वातंत्र्याची चळवळ मूळ धरत असताना मुंबईत ती फोफावली होती. याच रणधुंद वातावरणात न्यू इराचाच 75 वर्षांपूवीर् जन्म झाला. आसपास, झेवियर्स, विल्सन अशा शाळा होत्या. पण न्यू इराचं कूळ वेगळं आणि त्यामुळेच गिरगावपासून मलबार हिलपर्यंत राहणाऱ्या अनेक बुद्धिजीवी पालकांना ते भावलं आणि अनेक उत्तमोत्तम घरातली मुलं न्यू इराच्या पायऱ्या चढू लागली.

या शाळेच्या माजी विद्यार्थ्यांच्या नावांची झळकणारी यादी पाहा. आज सर्वांच्या परिचयाची अशी अनेक नावं या यादीत ठायी ठायी दिसतील. एके काळी स्वत:च्या पदन्यासावर साऱ्या फिल्म इंडस्ट्रीला आणि हजारो प्रेक्षकांनाही नाचायला लावणारे शम्मी कपूर याच शाळेत शिकले आणि आताच्या पिढीतला माचो हिरो सुनिल शेट्टीसुद्धा याच शाळेत धडे गिरवत होता. प्रसिद्ध उद्योगपती निखिल मेसवानी, हेमेंद कोठारी आणि अश्विन दाणीसुद्धा न्यू इरामध्येच शिकले. असे हजारो विद्याथीर् न्यू इरामधून गेल्या पाऊण शतकात बाहेर पडले. त्यांचे सम्मेलन शिनिवारीच वरळीच्या टर्फ क्लबवर पार पडलं. त्याचे वृत्तान्त वाचकांच्या हाती पडले असतीलच.

शम्मी कपूर यांच्या या शाळेतल्या आठवणी अद्यापही तश्याच ताज्या आणि टवटवीत आहेत. पडद्यावर अनेक खोड्या काढणारा शम्मी कपूर शालेय जीवनातही व्रात्य म्हणूनच प्रसिद्ध होता. असं म्हटलं जातं की, एकदा वर्गात तास चालू असताना शम्मीनं पुढच्या बाकावर बसलेल्या मुलीच्या लांब शेपट्याची रिबिन सोडली. अबब! काय हा प्रकार! मुलीनं बाईंकडे तक्रार केली. बाईंनी मुख्यध्यापकांकडे हे प्रकरण नेलं आणि अखेर शम्मीची शाळेतून हकालपट्टी झाली. हे प्रकरण घडलं, तेव्हा शम्मीचे वडिल पृथ्वीराज कपूर हिंदीतील नामवंत नट होते. पण त्यामुळे शम्मीला झालेली शिक्षा कमी होऊ शकली नाही.

पुढे स्वत: शम्मीच मोठा नट झाला आणि त्याला बघण्यासाठी तरुणींचे लोंढे मलबार हिलवरील त्यांच्या घराजवळ जमू लागले. जिचा शेपटा सोडल्यामुळे शम्मी शाळेतून हाकलला गेला, त्या विद्याथिर्नीला हे शल्य कायमचं लागून राहिलं असणार, हे नक्की.

अशी ही न्यू इरा. आज या शाळेत वर्गात बसणाऱ्या मुलांना रस्त्यावरच्या ट्रॅफिकच्या कर्णकर्कश्श गोंगाटात शिकावं लागतं. वगांत पंखे आहेत, तरीही उकडतं. मात्र यामुळे ना विद्यार्थ्यांचं शाळेवरचं पेम कमी झालं ना शिक्षकांच. याचं कारण शाळेनं स्वीकारलेली गांधीजी आणि रविंदनाथांची जीवनमूल्यं. या मूल्यांच्या जोरावरच तर जग बदलत राहिलं तरी नव्या जगाचाच महिमा सांगणारी ' न्यू इरा ' तरुणच राहिली. अवघ्या पंचाहत्तरीचं तिचं मुसमुसत तारुण्य तिच्या नसानसात भरलेलं जाणवत राहतं.

भ्रमरछंदी

 
</text>
</doc>
