<doc>
<docno>984382.cms.txt</docno>
<text>
 
महामुंबई
मानवी नातेसंबंधांचा वेध घेण्यासाठी 'ह्युमन टच'
[ Saturday, January 08, 2005  01:03:23 am]


म. टा. विशेष प्रतिनिधी

मुंबई : मला माझ्या प्रेक्षकांना गोंधळवून विचारप्रवृत्त करायला आवडते. त्यामुळे माझ्या चित्रपटांच्या हाताळणीत संपादनाची कात्री चालली असती, तर बरे, असे काही ठिकाणी कदाचित तुम्हाला वाटेलही! पण ' ह्युमन टच ' हा चित्रपट मी मानवी नातेसंबंधातील व्यामिश्रता अधोरेखित करण्यासाठी काढला आहे, कारण माझी अशी पक्की धारणा आहे की, मानवाने चांदमोहीम यशस्वी केली असली, तरी अथांग मानवी तळाचा वेध घेण्याचे मोठे आव्हान त्याने अद्याप पुरेसे पेललेले नाही - ऑस्ट्रेलियन दिग्दर्शक पॉल कॉक्स ठामपणे प्रतिपादन करीत होते.

प्रभादेवीची पु. ल. देशपांडे कला अकादमी आणि दक्षिण मुंबईतील यशवंतराव चव्हाण सेन्टर येथे गुरुवारपासून सुरू झालेल्या सातव्या मामी महोत्सवाचा शुभारंभ करण्याचा मान पॉल कॉक्स यांच्या ' ह्युमन टच ' या चित्रपटास मिळाला. मामिचे कार्यवाह गोविंद स्वरूप यांनी कॉक्स यांच्याशी वार्तालाप करण्याची संधी पत्रकारांना दिली. त्यावेळी कॉक्स बोलत होते. ' ह्युमन टच ' हा तुमचा सवोर्त्कृष्ट चित्रपट वाटतो का, या प्रश्नावर ते म्हणाले की, चित्रपट हा पालकांना आपल्या मुलासारखा असतो.

काही मुले घरामध्ये वाढतात, काही बोडिर्ंग स्कूलमध्ये वाढतात, पण तरी सर्व मुले पालकांना सारखीच प्रिय असतात. या चित्रपटाची नायिका अॅना हिला शरीरसुखाची घृणा वाटून ती आपला बॉयफ्रेन्ड डेव्हिड याच्यापासून दुरावू लागलेली आहे. शरीरसुखाला भ्यायलेल्या अॅनाला त्या सौख्याचा साक्षात्कार पुन्हा कसा होतो आणि तिला स्वत:ची एक नवी ओळख कशी पटत जाते, हे मी या चित्रपटात दाखवले आहे. हिमनगाच्या टोकासारख्या असलेल्या मानवी मनाचा वेध घेणे हा माझा सर्वात आवडता छंद आहे. त्यामुळे त्यातील नग्न दृश्ये कथानकाच्या ओघात आलेली आहेत, बळेबळे पेरण्यात आलेली नाहीत. तो चित्रपट मी आशावादावर संपविलेला आहे. कारण माझ्या प्रत्येक चित्रपटाचा सूर आशावादीच असावा, असा माझा कटाक्ष असतो.

' मामि ' चे अध्यक्ष श्याम बेनेगल यांच्या हस्ते भारतीय स्पर्धात्मक चित्रपट स्पधेर्चे उद््घाटन झाले. शोनाली बोशदिग्दशिर्त ' आमू ' या चित्रपटाच्या प्रदर्शनाने याचे उद््घाटन झाले.

 
</text>
</doc>
