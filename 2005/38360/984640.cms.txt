<doc>
<docno>984640.cms.txt</docno>
<text>
 
संवाद
दारूचा महापूर!
[ Saturday, January 08, 2005  07:41:10 pm]


मुंबईत विषारी दारूचे शंभरहून अधिक बळी गेल्यानंतर आघाडी सरकारची झिंग तात्पुरती उतरली असली तरी मूळ प्रश्ानला बगल देऊन, देशी दारूची दुकाने अधिक प्रमाणात उघडली पाहिजेत... हातभट्टीच्या किमतीत देशी दारू उपलब्ध करून जोरदार किक देणारा ठर्रा बाजारात आला तर पब्लिक हातभट्टीकडे वळणार नाहीत... आणि सरकारच्या महसुलात भरीव भर पडेल, अशा पध्दतीचे बरळणे सुरू झाले असून सरकारचे अपयश झाकताना सर्वसामान्य जनेतच्या डोळ्यांत धूळ फेकण्याचा प्रकार आता नव्याने सुरू झाला आहे.

हातभट्ट्यांवर कारवाई सुरू झाल्यानंतर मुंबई व राज्यात देशी दारूच्या विक्रीत जवळपास तिपटीने वाढ झाल्याने मैदान मारल्याचा आव उत्पादन शुल्क खात्यानं आणला आहे. याच खात्याच्या आकडेवारीनुसार, महाराष्ट्र 15 कोटी लिटर देशी दारू आणि 8 कोटी लिटर विदेशी मद्य रिचवतो. पुढल्या वर्षात 22 कोटी लिटर देशी व 11 कोटी लिटर विदेशी दारू विकण्याचे लक्ष्य खात्यानं ठेवलं असून त्यातून मोठ्या प्रमाणात अबकारी कर जमा होईल, असा हिशेब लावला जात आहे. उलट्या बाजूनं याच आकडेवारीचा ताळेबंद मांडला तर राज्यात दरवषीर् किमान आठ कोटी लिटर गावठी दारू गाळली जात होती आणि त्यातून किती कोटी रुपयांचा महसूल बुडत होता, याचा हिशेब काढला तर सत्ताधाऱ्यांच्या मेंदूला झिणझिण्या आल्याशिवाय राहणार नाहीत.

1973 ते 2003 या 30 वर्षाच्या कालावधीत डिस्टिलरीजची संख्या 16 वरून 90 वर गेली तर विदेशी मद्याचे कारखाने आठ वरून 57 वर गेले. तुलनेत देशी दारूचे कारखाने फारसे वाढले नाहीत. 13 चे 33 कारखाने झाले. बिअरचे उत्पादन करणाऱ्या 8 कंपन्यांच्या 11 झाल्या. मात्र वायनरीजचा दोनाच्या आठ झाल्या.

या कारखान्यातून तयार होणारी दारू ददीर्ंपर्यंत पोहोचवण्यासाठी देशी दारूचे 213 ठोकविक्रते आणि 4 हजार 343 परवानाधारकांना नवा उद्योग मिळाला. विदेशी दारूच्या बाबतीत हे प्रमाण 246 व 1 हजार 689 इतके असून राज्यातील परमिट रूम्सची संख्या 8 हजार 50 च्या आसपास आहे. शिवाय 142 बिअर बार आणि 81 क्लब्ज् असे एकंदर 16 हजार 535 परवानेधारक मद्यपींच्या दिमतीला असल्याने महाराष्ट्रात दारूचा महापूर आहे, अशी परिस्थिती असली तरी त्यामाध्यमातून सरकारच्या तिजोरीत जमा होणाऱ्या महसुलाची गंगा मात्र वर्षागणिक आटत चालली आहे.

उलट कर्नाटक, ताळिनाडू, आंध्र यासारखी राज्ये मात्र महसूल जमा करण्यात महाराष्ट्राच्या कितीतरी आघाडीवर आहेत. तामिळनाडूचे उदाहरण लक्षात ठेवण्यासारखे आहे. जेमतेम सहा ते सव्वासहा कोटी लोकसंख्या असलेल्या या राज्यात विक्री करणाऱ्या परवानाधारकांची संख्या 12 हजाराच्या आसपास असली तरी त्यांच्या महसुलात दरवषीर् 4 हजार 200 कोटी रुपयांची रक्कम जमा होते. दहा कोटींचा महाराष्ट्र, परवानाधारकांची संख्याही 16 हजारांच्यावर आणि महसूल मात्र तामिळनाडूच्या निम्मा म्हणजे 2271 कोटी रुपये! आंध्रची लोकसंख्या साडेसात कोटी, विक्रेत्यांची संख्या 9 हजार ; पण तिथलासुद्धा महसूल 3200 कोटी रुपयांचा.

महाराष्ट्रातील एकंदर परिस्थितीचा विचार केला तर राज्याचा महसूल सहा हजार कोटी रुपयांच्यावर जायला काहीच हरकत नाही. मात्र येथल्या उत्पादन शुल्क खात्यात मोठी खोट असून सरकारही त्याबाबत जाणीवपूर्वक उदासीनता दाखवत आहे. राज्यातील मद्यसम्राटांना हवे तसे वागण्याची, कायदे मोडण्याची आणि चोरीच काय पण राज्याच्या तिजोरीवर दरोडे घालण्याची मुभा त्यांना मिळाल्याने कितीही आव आणला तरी राज्याच्या महसुलात वाढ होण्याची सुतराम शक्यता सध्या तरी दिसत नाही.

धनंजय गोडबोले

 
</text>
</doc>
