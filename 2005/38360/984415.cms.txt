<doc>
<docno>984415.cms.txt</docno>
<text>
 
महामुंबई
सर्व 'एनआरआय'ना खुला
[ Saturday, January 08, 2005  01:34:21 am]


म. टा. प्रतिनिधी

मुंबई : आजवर काही ठराविक देशांतील अनिवासी भारतीयांसाठीच असलेल्या दुहेरी नागरिकत्वाच्या सवलतीची व्याप्ती वाढवण्यात आली असून आता सर्व परदेशस्थ भारतीयांना दुहेरी नागरिकत्व घेता येईल, अशी घोषणा पंतप्रधान मनमोहन सिंग यांनी शुक्रवारी तिसऱ्या ' प्रवासी भारतीय दिवस ' च्या उद्घाटनप्रसंगी केली. ही सवलत यापूवीर् फक्त 16 देशांतील भारतीयांनाच उपलब्ध होती.

26 जानेवारी 1950 नंतर परदेशांत स्थायिक झालेल्या भारतीयांना दुहेरी नागरिकत्वाच्या लाभ मिळेल. पण, त्यासाठी त्या देशातील कायद्याने त्यांना तशी परवानगी दिली पाहिजे, असे पंतप्रधानांनी स्पष्ट केले.

कुलाब्यातील नेव्ही नगरातील सोहनसिंग कोहली स्टेडियममध्ये तीन दिवस चालणाऱ्या या सोहळ्याला शुक्रवारी सुरुवात झाली. देशाची विविध क्षेत्रातील प्रगती, पायाभूत सोयी-सुविधा उभारण्यासाठी सुरू असलेले प्रयत्न आदी अनेक मुद्द्यांचा ऊहापोह करून पंतप्रधानांनी या कार्यात हातभार लावण्याचे आवाहन परदेशस्थ भारतीयांना केले. अनेक भारतीय परदेशात उच्च शिक्षणासाठी गेले आहेत, तसेच परदेशातूनही विद्याथीर् येथे येतात. त्यातून वैचारिक-सांस्कृतिक आदानप्रदान होत असते आणि त्याचे लाभ होतात. परदेशस्थ भारतीय विद्यार्थ्यांनी येथे शिक्षणासाठी यावे, असे आवाहन त्यांनी केले.

आथिर्क विकासाचा दर दरवषीर् सात ते आठ टक्के असावा, यासाठी पावले उचलण्यात येत आहेत. ते साध्य झाले, तर अधिक रोजगाराची निमिर्ती होईल आणि गरिबी निर्मूलन करता येईल. पायाभूत सुविधांसाठी पुढील दशकात 150 अब्ज डॉलरची आवश्यकता आहे. त्यासाठी परदेशी आणि विशेष करून परदेशस्थ भारतीयां- कडून आम्ही आशावादी आहोत, असे ते म्हणाले. आखाती देशांतील भारतीयांसाठी ' वर्क परमिट ' ची समस्या दूर करण्याचे आश्वासन त्यांनी दिले. प्रवासी भारतीय विमा योजनेच्या धतीर्वर काही आकर्षक योजना तयार करण्यात येतील, त्यामुळे बँक खात्याऐवजी पैसे थेट गंुतवणुकीसाठी वापरता येतील, असेही ते म्हणाले. त्सूनामीग्रस्तांना परदेशस्थ भारतीयांनी सढळहस्ते मदत करावी, असे आवाहन यावेळी पंतप्रधानांनी केले.

परदेेशस्थ भारतीयांसोबतचे संबंध दृढ कसे होतील हे स्पष्ट करताना सिंग यांनी महात्मा गांधींचा दाखला दिला. सर्वजण स्वागत करतील असे आपले आचरण राहिले पाहिजे, या त्यांच्या विधानाचा संदर्भ सिंग यांनी दिला.

परदेशस्थ विद्यार्थ्यांना शिक्षणासाठी भारतात येण्याचे आवाहन

प्रवासी भारतीयांचा पैसा थेट गंुतवण्यासाठी लवकरच योजना

आखाती देशांतील वर्क परमिटची समस्या दूर करण्यासाठी प्रयत्नांचे आश्वासन

 
</text>
</doc>
