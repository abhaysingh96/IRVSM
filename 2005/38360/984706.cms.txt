<doc>
<docno>984706.cms.txt</docno>
<text>
 
विज्ञान-तंत्रज्ञान
वाढत चालली 'स्पॅम'ची डोकेदुखी
[ Saturday, January 08, 2005  08:54:24 pm]


सोफोसने केलेल्या अभ्यासानुसार जगातील एकंदरीत स्पॅमच्या निमिर्तीपैकी 42 टक्के स्पॅम एकट्या अमेरिकेमधून जगभर पाठविले जातात. याचाच अर्थ असा की ' स्पॅमनिमिर्ती ' त अमेरिकेचा जगात पहिला नंबर लागतो.

आजच्या धावपळीच्या जीवनात ई मेल हा परवलीचा शब्द झाला आहे. या व्यवस्थेने संवाद साधण्याची पद्धतच बदलून टाकली आहे. वेगवेगळ्या वयोमानाच्या सगळ्याच व्यक्ती कमीअधिक प्रमाणात या व्यवस्थेच्या व्यसनाधीन होत असतानाच यातल्या काही अडचणीही सतावू लागल्या आहेत. ' स्पॅम ' किंवा जंक मेल हे त्यापैकीच!

माकेर्टीगंच्या जमान्यात एखाद्या उत्पादनाची सतत जाहिरात करण्यासाठी मिळेल त्या साधनाचा वापर केला जातो. या कामासाठी जास्तीत जास्त लोकांपर्यंत पोहोचण्याकरता स्पॅम किंवा जंक मेल यांचाही वापर होतो.

वैयक्तिक कामांसाठी आपण कधीही आपले ई मेल अकाउंट उघडले तर निरुपयोगी असे अनेक मेल येऊन पडलेले दिसतात. सामान्यपणे असे ई मेल आपण न वाचताच डिलिट करून टाकतो. पण ते कुठून येत असतील याचा विचार तुम्हीआम्ही करत नाही... परंतु चीनमधील सोफोस या कंपनीने या स्पॅमचा अभ्यास करुन एक महत्त्वाची माहिती पुढे आणली आहे.

सोफोसने केलेल्या अभ्यासानुसार जगातील एकंदरीत स्पॅमच्या निमिर्तीपैकी 42 टक्के स्पॅम एकट्या अमेरिकेमधून जगभर पाठविले जातात. याचाच अर्थ असाही होतो की स्पॅमच्या निमिर्तीत अमेरिकेचा जगात एक नंबर लागतो. फेब्रुवारी 2004 मध्ये सोफोसने केलेल्या अभ्यासानुसार, गतवषीर्ही स्पॅमच्या प्रसारात अमेरिकेचाच वरचष्मा होता.

सोफोसने गेल्या वर्षभरात त्यांच्या मध्यवतीर् नेटवर्कवर आलेल्या सर्व स्पॅमचा अभ्यास करून काही निष्कर्ष मांडले आहेत. यात म्हटले आहे की, अमेरिकेनंतर स्पॅम निमिर्तीत दक्षिण कोरियाचा नंबर लागतो. जगातील एकूण स्पॅमपैकी 13 टक्के स्पॅम येथून पाठविले जातात. तर चीनमधून 8 टक्के, कॅनडामधून 6 टक्के, ब्राझिलमधून 3 टक्के तर जपानमधून 2 टक्के स्पॅमची निमिर्ती होते. फ्रान्स, स्पेन, इंग्लंड, जर्मनी, तैवान, मेक्सिको यांचाही स्पॅम निमिर्तीत मोठा वाटा आहे. अमेरिकेने स्पॅमच्या प्रसाराला आळा घालण्यासाठी 2003 मध्ये कायदा आणला आहे. परंतु त्यानंतरही अमेरिका स्पॅमचा प्रसार रोखण्यास अपयशी ठरली आहे. ब्रॉडबँड सेवा उपलब्ध असलेल्या देशात याचा अल्पावधीत प्रसार होतो.

स्पॅमची कार्यपद्धती

इंटरनेटच्या माध्यमातून एखाद्या संगणकावर हॅकींग करून त्याच्यावरून इतरांना स्पॅम पाठविले जातात. यामध्ये घरगुती इंटरनेट धारकांचे संगणक हॅक करून त्यावरून इतरांना स्पॅम किंवा जंक मेल पाठविण्याचे प्रमाण जास्त असते.

यातली गंमत म्हणजे, आपला संगणक हॅक झाला असून त्यावरून इतरांना स्पॅम पाठविले जात आहेेत, हे संगणकाच्या मालकाला माहीतदेखील नसते. ब्रॉडबँड सेवा असलेल्या देशात हॅकींगच्या माध्यमातून स्पॅम पाठविणे सोपे असते. त्यामुळे अशा देशांतून स्पॅमचा प्रसार मोठ्या प्रमाणात होतो.

आळा अशक्य ?

सोफोसने निरीक्षणे नोंदवताना कायद्याच्या अवलंबाने स्पॅमचा प्रसार रोखणे केवळ अशक्य आहे. स्पॅमची निमिर्ती कशी रोखता येईल, यावर लक्ष केंदित करण्यापेक्षा स्पॅमच्या माऱ्यापासून आपण कसे सुरक्षित राहू आणि त्याहूनही महत्त्वाचे म्हणजे स्पॅमच्या प्रसारात आपल्या संगणकाचा वापर तर होत नाही, याची काळजी घेणे आवश्यक आहे.

कमीत कमी वेळेत जास्तीत जास्त पैसा मिळविणे, हे बदलत्या जीवनशैलीचे प्रमुख अंग बनले आहे. अशावेळी गतीचा प्रतीक असलेला संगणक हा जवळचा मित्र बनतो. नवनवीन कल्पना लढविणाऱ्या लोकांचीही कमी उरलेली नसते. यातूनच या माध्यमाच्या उपयोगाबरोबरच दुरुपयोगाच्याही कल्पना लढविल्या जातात. या सर्व व्यवहारात सर्वसामान्यांनी उपदवासाठी नव्हे, पण सावधगिरीचा भाग म्हणून जास्तीत जास्त माहिती घेणे चांगले.

विश्वनाथ गरुड

 
</text>
</doc>
