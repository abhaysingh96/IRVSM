<doc>
<docno>984348.cms.txt</docno>
<text>
 
महाराष्ट्र
स्वयंपाकिणीच्या धमक्यांमुळे विद्याथिर्नीची आत्महत्या?
[ Saturday, January 08, 2005  12:45:27 am]


म. टा. प्रतिनिधी

पुणे/मंचर : आपले अनैतिक संबंध उघड होऊ नयेत, म्हणून वसतिगृहातील स्वयंपाकीण आणि तिच्या 12 वीतील साथीदाराने वेळोवेळी धमक्या दिल्यानेच मंचर येथील अपेक्षा एरंडेने आत्महत्या केल्याचे निष्पन्न झाले आहे, असे घोडेगाव पोलिस स्टेशनचे सहाय्यक पोलिस निरीक्षक सुनील घाडगे यांनी सांगितले. त्या दोघांनाही अटक करून गुन्हा दाखल करण्यात आला आहे.

नारोडी तालुका आंबेगाव येथील सह्यादी विद्याविकास संचलित कुसुमबेन शहा छात्रालयात आठवीत शिकणाऱ्या अपेक्षा एरंडे (वय 13) या विद्याथिर्नीचा मृतदेह मंगळवारी रात्री तीन कि. मी. अंतरावर असणाऱ्या विहिरीत सापडला होता. तिच्या आई-वडिलांनी आपल्या मुलीवर बलात्कार करून खून केल्याची लेखी तक्रार घोडेगाव पोलिस स्टेशन येथे केली होती. त्या आधारे पोलिसांनी तपासास सुरुवात केली.

तपासामध्ये अपेक्षाच्या वहीत एक चिठ्ठी मिळाली. त्यात घोडेगाव येथील जनता विद्या मंदिरात शिकणारा नामदेव भागू झांजरे (वय 20) आणि वसतिगृहातील स्वयंपाकीण मावशी सुमन नारायण वायकर (वय 26) यांचा उल्लेख होता. पोलिसांनी चौकशी केल्यावर नामदेव आणि सुमन यांचे अनैतिक संबंध असून अपेक्षाला त्याचा सुगावा लागला होता, असे कळले. त्याची वाच्यता तिने करू नये म्हणून ते दोघेही अपेक्षाला सतत धमक्या देत असत. या धमक्यांना घाबरून अपेक्षाने विहिरीत उडी टाकली असल्याचे निष्पन्न झाले.

घोडेगाव पोलिसांनी संस्थेचे सचिव चंदशेखर हुले यांना वसतिगृहाच्या कारभारात हलगजीर्पणा केल्याबद्दल अटक करून गुन्हा दाखल केला आहे.

 
</text>
</doc>
