<doc>
<docno>984312.cms.txt</docno>
<text>
 
हेल्थ
नकली प्रसाधनांपासून सावध
[ Saturday, January 08, 2005  12:18:26 am]


सौंदर्याची आस बाळगून त्यासाठी वाटेल त्या थराला जाण्याची आजकालच्या लोकांची तयारी असते. त्यात प्रत्येकाला गोरा रंग हवासा वाटतो. गोऱ्या रंगामुळे आणि सुंदर चेहऱ्यामुळेच समाजात आत्मविश्वासाने वावरता येते, असा दुदैर्वाने आजही अनेक लोकांचा समज आहे. पूवीर् धनाढ्य वर्ग सौंदर्यप्रसाधनांवर मोठ्या प्रमाणात पैसे खर्च करायचा. पण आता मध्यमवगीर्यही परवड नसताना पार्लरमध्ये जाऊन बरेच पैसे खर्च करतात. बाहेरची प्रसाधने वापरतात. पण नित्यनेमाने असा खर्च करणे त्यांना परवडत नाही मग होते अॅलर्जी.

बाजारातल्या अनेक प्रसाधनांमध्ये रासायनिक दव्ये वापरली जातात. आपल्या साबणातल्या रासायनिक दव्याबद्दल आणि त्यातल्या सोड्याच्या प्रमाणाबद्दल आपण एवढी जागरूकता बाळगतो. पण सौंदर्य प्रसाधने वापरताना मात्र आपण आंधळे होतो. फक्त जाहिरातींना भुलून आपण खरेदीला सुरुवात करतो. अशा निष्काळजीपणाची अनेकदा तीव्र प्रतिक्रिया होऊ शकते आणि त्याचे परिणाम भयानकही असू शकतात.

बऱ्याच मुली नेलपॉलिश वापरतात. त्याची काहीजणांना अॅलजीर् येते. डोळ्याला त्रास होऊ शकतो. केसाच्या कलपामुळेही डोळ्याची आग होऊ शकते, सूज येऊ शकते. दाढी केल्यावर काही पुरुषांना तुरटीऐवजी आफ्टरशेव्ह वापरायची आवड असते. त्यामुळे, कॉन्टेक्ट लेन्स, चश्म्यांना वापरल्या जाणाऱ्या प्लास्टीकच्या फ्रेम्समुळे पापण्यांना सूज येऊ शकते. फुलं तोडताना झाडातून ओघळणाऱ्या चिकामुळे, चंदन, रक्तचंदनामुळे बोटांना आणि पापण्यांना अॅलजीर् होण्याची शक्यता असते.

अॅलर्जी झाल्यावर साधारण आपल्या त्वचेत दिसणारे बदल ताबडतोब जाणवतात. ते जाणवल्यावर हयगय न करता, डॉक्टरांचा सल्ला घेणे आणि नव्याने वापरण्यास सुरू केलेल्या वस्तू ताबडतोब घराबाहेर अगदी हद्दपार करणे गरजेचे आहे.

डॉ. रघुनंदन तोरसेकर

 
</text>
</doc>
