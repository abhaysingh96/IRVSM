<doc>
<docno>984628.cms.txt</docno>
<text>
 
संवाद
मदतीच्या लाटांना शिस्त हवी!
[ Saturday, January 08, 2005  07:32:30 pm]


मदतकार्यासाठी केवळ इच्छा किंवा ' डेडिकेशन ' असून भागत नाही. नियोजन, कौशल्य आणि यंत्रणा लागते. हे मान्य केलं, तर मदतकार्याच्या ' फार्स ' ची चर्चा थांबेल आणि भीतीही!

वीरामपट्टणम ... पाँडेचेरीमधील एक छोटे खेडे ... ज्येष्ठ शास्त्रज्ञ डॉ. एम. एस. स्वामीनाथन यांच्या दूरदशीर् नेतृत्वामुळे ' ग्लोबल ' झालेली सहा हजार मच्छिमारांची किनाऱ्यावरची वस्ती. भारताच्या दक्षिण किनाऱ्यावर अचानक कोसळून जेव्हा त्सूनामी लाटांनी मृत्यूचे तांडव चालवले होते, तेव्हा याच वीरामपट्टणमच्या गावकऱ्यांना सिंगापूरकडून या संकटाची सूचना मिळाली होती ; एवढेच नव्हे तर पंचायत प्रमुखांनी सगळी सूत्रे हातात घेऊन किनाऱ्यावरील मच्छिमारांना सुरक्षितस्थळी हलवण्यासही सुरुवात केली होती.

या गावातील केवळ तीन महिला या आपत्तीत मृत्युमुखी पडल्या. त्यातील दोघी दुसऱ्या गावी आपल्या नातेवाइकांकडेच होत्या, म्हणजे या गावातील मृत्यूचा आकडा केवळ एक!

त्सूनामी लाटांच्या ' ट्रान्स कॉन्टिेनेंटल ' आपत्तीला बळी पडलेल्यांची संख्या लाखांमध्ये जाऊन पोहोचली असताना वीरामपट्टणमसारखी काही अपवादात्मक उदाहरणे धडा शिकवून जात आहेत. पण हे अपवाद! त्सूनामी आपत्ती ओढवून पुरे 15 दिवस झाले आहेत आणि मदतकार्याचे पहिले दोन टप्पे पार पडून म्हणजेच ' रेस्क्यू ' आणि ' रिलीफ ' संपून आता ' रिहॅबिलिटेशन ' ला सुरुवात होणे अपेक्षित आहे. पण अजूनही चित्र दिसत आहे ते रस्त्यांवर पडलेल्या कपड्यांच्या ढिगांचे, मदतवाटप करणाऱ्यांपाशी झंुबड उडालेल्या आपदग्रस्तांचे आणि भविष्याच्या काळजीने सुन्न झालेल्या त्यांच्या चेहऱ्यांचे. त्सूनामी संकटाची पूर्वसूचना मिळू शकली असती का ? या प्रश्ानइतकाच, मदतकार्यात होणारा अभूतपूर्व गोंधळ टाळता येऊ शकला असता का, हाही प्रश्ान् महत्त्वाचा ठरतो.

' अशी आपत्ती आल्यावर पॅनिक होणं, गोंधळ होणं साहजिकच आहे, पण हा गोंधळ काही काळापुरताच असला पाहिजे ', अफार्मचे (अॅक्शन फॉर अॅग्रिकल्चरल रिन्युअल इन महाराष्ट्र) अध्यक्ष डॉ. मुकुंद घारे सांगतात. ' नैसगिर्क किंवा मानवनिमिर्त संकटकाळी नेमक्या कोणत्या गोष्टी करायच्या, कोणाकडे मदत मागायची, याची प्रत्येकाला माहिती असेल तर परिस्थिती नक्कीच लवकर आटोक्यात येऊ शकते. पण आपल्याकडे डिझास्टर प्लॅन तयार करून ते बासनात गुंडाळून ठेवण्यावरच जास्त भर दिसतो. परदेशांमध्ये अशा आपत्तीवेळी आपला आणि इतरांचाही जीव वाचवण्यासाठी काय करायला पाहिजे, याची माहिती सर्वांना असते. एवढेच नव्हे, तर शालेय जीवनापासून त्याच्या रंगीत तालमीही घेतल्या जातात. त्यामुळेच पहिल्या काही तासांचा गोंधळ सोडला तर पुढचे मदतकार्य सुरळीत सुरू होते. आपल्याकडे मात्र मदत कोठून येणार आहे, आपण कोणाशी संपर्कात राहायचे, या कशाचा थांगपत्ता नसतो. सरकारी यंत्रणा अशावेळी कोलमडून पडते. कारण कार्यवाही करणारा प्रत्येक अधिकारी त्यावेळी जागेवर असेल आणि जिवंत असेल, असे नाही, ग्रामीण भागात तर ही व्यवस्था अधिक गरजेची आहे ', असे डॉ. घारे यांना वाटते. डिझास्टर प्लॅन जर प्रत्येकापर्यंत पोचला असेल, तर हा गोंधळ खूप कमी होऊ शकेल, असा त्यांचा विश्वास आहे. शिवाय त्यामुळे जीवितहानी आणि मालमत्तेचे नुकसान कमी होऊ शकते आणि मदतकार्यासाठी लागणाऱ्या निधीमध्येही बचत होते.

ऑक्सफॅम या आंतरराष्ट्रीय संघटनेतफेर् पुण्यात डेव्हलपमेंट सपोर्ट टीममध्ये काम करणारे सामाजिक कार्यकतेर् आणि लेखक डॉ. मिलिंद बोकील यांच्या दृष्टिकोनातून असा गोंधळ होण्याचं मुख्य कारण म्हणजे समुहानं काम करण्याची किंवा वेळ आल्यावर चटकन एकमेकांशी समन्वय साधण्याची सवय अजून आपल्या देशात लागलेली नाही. अपघात झाला तरी आपल्याकडे घोळका जमतो. पण त्यातून मदत करणारे निघतात, ते केवळ एक दोघेच. नागरी हक्क आणि कर्तव्यांबाबत आपण आजही मागाासलेले आहोत, त्यामुळेच अचानक आपत्ती कोसळते, तेव्हा आपण भांबावतो, फक्त सरकारकडेच मदतीच्या आशेने पाहतो. स्वयंशिस्त आणि समन्वयाची सवय दैनंदिन जीवनात अंगी बाणवली तर हा ' केऑस ' आपसूक कमी होईल, असं त्यांना वाटतं.

याशिवाय मदतकार्याची दुसरी गरज असते ती व्यावसायिक कौशल्ये असणाऱ्या व्यक्तींची. पण आपल्याकडे मदतकायेर् करण्यासाठी कौशल्ये आवश्यक आहेत, ही कल्पनाच अद्याप रुजलेली नाही. रेड आर इंडिया ( क्रद्गस्त्रक्र, क्रद्गद्दद्बह्यह्लद्गह्मद्गस्त्र श्वठ्ठद्दद्बठ्ठद्गद्गह्मह्य द्घश्ाह्म ष्ठद्बह्यड्डह्यह्लद्गह्म क्रद्गद्यद्बद्गद्घ) ही संघटना मात्र यासाठी सर्वतोपरी प्रयत्न करत आहे. वेगवेगळी व्यावसायिक कौशल्यं असणाऱ्या आणि मदतकार्यात सहभागी होण्याची इच्छा असणाऱ्या व्यक्तींना योग्य ते प्रशिक्षण देऊन स्वयंसेवी संस्थांमध्ये मदतकार्यासाठी पाठवण्याचं काम ही संस्था करते. त्सूनामी आपत्तीमध्ये या संस्थेच्या 28 व्यक्ती निरनिराळ्या संस्थांमध्ये अशा ' स्किल्ड ' मदतकार्यांसाठी समन्वयक म्हणून काम करत आहेत असं प्रसाद सेवेकरी यांनी सांगितलं. सेवेकरी रेड आर युकेचे भारतातील सभासद आहेत आणि रेड आर इंडियासाठीही काम करतात. ते नुकतेच इंडोनेशियाच्या मदतकार्याचा आढावा घेण्यासाठी रवाना झाले.

या संस्थेचे सभासद वाढावेत, यासाठी औद्योगिक संस्थांशी बोलणी सुरू आहेत. जर त्या ठिकाणचे मनुष्यबळ त्या त्या कंपनीने पगारी रजेवर प्रशिक्षणासाठी रेड आर कडे पाठवले, तर ती अशा मदतकार्यासाठी उपयुक्त ठरू शकते, त्यासाठी प्रयत्नशील असल्याचे रेड आर इंडियाचे अध्यक्ष म्हणूनही काम पाहणारे डॉ. घारे सांगतात. मदतकार्यासाठी केवळ इच्छा किंवा ' डेडिकेशन ' असून भागत नाही तर नियोजन, कौशल्ये आणि ते प्रत्यक्षात आणणारी यंत्रणा लागते, हे जोपर्यंत आपण मान्य करत नाही, तोपर्यंत मदतकार्याचा फार्स बनणे थांबणार नाही, हेच या दोघांच्या बोलण्यावरून स्पष्ट दिसते. त्यासाठी सरकारी यंत्रणा आणि स्वयंसेवी संस्था यांच्यातील दरी आणि अढीही कमी व्हायला हवी, असे या अनुभवी कार्यर्कत्यांचे मत आहे.

माणुसकीच्या भावनेतून मदतीसाठी येणाऱ्या पैशाचा विनियोग कसा आणि किती होतो, तो आपदग्रस्तांपर्यंत पोहोचतो की नाही, हा एक स्वतंत्र विषय आहे. वस्तूंच्या स्वरूपात मदत पोहोचवण्याचा प्रयत्न अनेक संस्था करतात. इथेही केवळ भावनेच्या आहारी न जाता त्या भागांमध्ये नक्की कोणत्या गोष्टींची गरज आहे, याचा विचार करून वस्तू पाठवल्या पाहिजेत, असे मत डॉ. बोकील यांनी व्यक्त केले. बऱ्याचदा अगदी रस्त्याकडेच्या गावांमध्ये मदतीचा मारा होतो आणि दुर्गम भाग उपेक्षित राहतात! अगदी सवेर्क्षण नाही, तरी किमान तारतम्याने विचार करून, स्वत:चा कॉमन सेन्स वापरून मदत पाठवली पाहिजे. लातूर आणि भूजच्या भूकंपावेळी याबाबतीत आलेले अनुभव खूप बोलके आहेत. साड्यांची मिल असणाऱ्यांना ट्रकभरून साड्या पाठवणं सोपं असतं ; पण परकर, ब्लाऊजचं काय ?

मदतकार्ये व्यवस्थित पार पडली नाहीत, तर ते मूळ आपत्तीपेक्षाही महागात पडू शकते, हे विसरून चालणार नाही.

गौरी कानेटकर

 
</text>
</doc>
