<doc>
<docno>984385.cms.txt</docno>
<text>
 
महामुंबई
'...तर नक्कीच परत येऊ!'
[ Saturday, January 08, 2005  01:06:13 am]


जयंत होवाळ

मुंबई : भारत खूपच बदललाय, प्रशस्त रस्ते, उंचच उंच इमारती, विविध क्षेत्रातील दमदार प्रगती, मंुबईतला जोेश आणि वेग...हो, पण ' जुग्गी-झोपडी ', अस्वच्छता, लोकांच्या सवयी, व्यवसायासाठी पोषक वातावरणाचा काहीसा अभाव... परदेशस्थ भारतीय विद्यार्थ्यांच्या मनातील भारताचं हे चित्र आहे. असं जरी असलं तरी मातृभूमीविषयी ममत्व आणि भारताच्या प्रगतीत योगदान देण्याची इच्छाही आहे!

' प्रवासी भारतीय दिना ' निमित्त भारतात मूळ असलेले आणि सध्या विविध देशांत उच्च शिक्षण घेत असलेले 29 विद्याथीर् मंुबईत आले आहेत. त्यांच्यापैकी कोणी आठ दहा वर्षांचा असतानाच भारत सोडलेला आहे ; तर काहींचा जन्मच परदेशात झाला आहे. भारताविषयी ते भरभरून बोलतात. इतर देशांबरोबर तुलना करतात, आयटी उद्योगातील तरुणांचं कौतुक करतात. काहींना पुन्हा भारतात यावंसं वाटतं, तर काही नको म्हणतात. परदेशी जीवनशैलीत हे विद्याथीर् बऱ्यापैकी रुळलेत, तरीही भारतात चांगली संधी उपलब्ध झाली तर परत येण्याची आस काहींना आहे.

अनुराग हुडा मूळचा हरयाणाचा, पण जन्म अमेरिकेत. तरीही, हिंदी बऱ्यापैकी बोलतो, कोलोरॅडो विद्यापीठात कम्प्युटर इन्फमेर्शन सिस्टीमचा अभ्यास करतो. भारत-अमेरिका संबंधावर आपली मतं त्यानं परखडपणं व्यक्त केली. अमेरिकेतील प्रसारमाध्यमे भारताची नकारात्मक प्रतिमा उभी करतात, त्यामुळे सर्वसामान्य अमेरिकन आजही भारताकडे वेगळ्या नजरेने पाहातो, असं निरीक्षण तो नोंदवितो. जिम केरींना भारताविषयी आपुलकी आहे, त्यामुळे ते राष्ट्राध्यक्ष झाले असते तर, फरक पडला असता, असंही त्याला वाटतं. भारतात येण्याची त्याची ही पाचवी वेळ. प्रत्येक भेटीत भारत बदलेला दिसतो. शॉपिंग मॉल्स, उंच इमारती हा बदल त्याला जाणावतोे. मंुबई खूप गदीर्चं शहर आहे, असं सांगताना , ' जुग्गी झोपडी ' चा खास अमेरिकन स्टाइलमध्ये उच्चार करतो. परदेशस्थ भारतीयांना मतदानाचा अधिकार द्यावा, असं त्याला वाटतं.

ऱ्हेस लोबो हा गोव्याचा. वयाच्या आठव्या वषीर् कॅनडात स्थायिक झाला. हिंदी भाषा समजतही नाही आणि बोलताही येत नाही. कॅनडातल्या क्वाथलेन विद्यापीठात तो शिक्षण घेत आहे. इथल्या तंत्रज्ञान प्रगतीविषयी त्याला औत्सुक्य आणि कौतुक आहे. कॅनडाततील माहिती-तंत्रज्ञान क्षेत्रातील भारतीयांचा त्याला अभिमान वाटतो. येथील विविध संधींची माहिती घेण्याचा प्रयत्न तो या तीन दिवसांत करणार आहे. संधी मिळाल्यास भारतात येण्यास त्याची ना नाही. हिंदी चित्रपटांविषयी त्याला आकर्षण आहे, पण भाषेचा अडसर जाणवतो.

असे अनेक विद्याथीर् ' एनसीपीए ' च्या प्रांगणात संवाद साधतात. विविध विषयांवर बोलतात, या सर्वांना इथल्या प्रगतीत योगदान देण्याची इच्छा आहे, पण परदेशात उद्योगधंद्यात जम बसल्यावर!

 
</text>
</doc>
