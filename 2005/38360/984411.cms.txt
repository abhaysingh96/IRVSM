<doc>
<docno>984411.cms.txt</docno>
<text>
 
महाराष्ट्र
गोव्यात मराठी अधिकृत करा! : माधव गडकरी
[ Saturday, January 08, 2005  01:29:48 am]


म. टा. प्रतिनिधी

ठाणे : गोव्यात मराठी ही अधिकृत सरकारी भाषा करण्याची भाषा दयानंद बांदोडकर, शशिकला काकोडकर यांच्यापासून मी ऐकतो आहे. दोन वर्षांपूर्वी गोव्याचे मुख्यमंत्री मनोहर परीर्कर यांनीही तसा शब्द दिला होता. तो आता त्यांनी पाळावा. तसेच मुंबईतील प्रत्येक शाळेत मराठी शिकवले जायलाच हवे, असे आवाहन ठाण्यातील नवव्या कोकण मराठी साहित्य संमेलनाचे अध्यक्ष ज्येष्ठ पत्रकार माधव गडकरी यांनी अध्यक्षीय भाषणात केले.

दादोजी कोंडदेव क्रीडा प्रेक्षागृहातील वागज्ञ व्यासपीठावर शुक्रवारी संध्याकाळी झालेल्या उद्घाटन समारंभात लांबलेली भाषणे व सत्कार समारंभांच्या मालिकांनंतर गडकरी यांनी छापील भाषण बाजूला ठेवून रसिकांशी मुक्त संवाद साधला. ते म्हणाले की, शिक्षणखात्याचा मंत्री अमराठी असतो, शाळेत मराठी शिकवण्याला गुजराती लोकांचा मोठा विरोध असल्याचे तो सांगतो, असेच आजवर चालले आहे.

मंत्री गणेश नाईक यांनी याच व्यासपीठावर व्यक्त केलेली मराठीच्या अभिमानाविषयीची भूमिका हीच संपूर्ण मंत्रिमंडळाची भूमिका असायला हवी. पण 50 वर्षांचा अनुभव पाहता तसे होत नसल्याची खंत गडकरी यांनी व्यक्त केली. त्याचवेळी देशी दारू स्वस्त करणे हे राज्यर्कत्यांचे कार्य नसल्याचेही गडकरी यांनी स्पष्टपणे सुनावले. कोकणच्या मातीचे आपण देणे लागतो असा निर्धार करून नवोदित लेखकांनी लेखन करावे.

त्यासाठी प्रतिभावंतांच्या सहवासात राहावे, असा सल्लाही त्यांनी दिला.

 
</text>
</doc>
