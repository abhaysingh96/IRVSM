<doc>
<docno>984676.cms.txt</docno>
<text>
 
देश-विदेश
नरसिंह रावांच्या स्मारकासाठी राजधानीत सह्यांची मोहीम
[ Saturday, January 08, 2005  08:22:00 pm]


म. टा. विशेष प्रतिनिधी

नवी दिल्ली : दिवंगत माजी पंतप्रधान पी. व्ही. नरसिंह राव यांच्या '9 मोतीलाल नेहरू मार्ग ' या सरकारी निवासस्थानाचे राष्ट्रीय स्मारकात रूपांतर करण्यात यावे, यासाठी त्यांचे शिष्य आणि समर्थकांनी सह्यांची मोहीम सुरू केली आहे.

पद सोडल्यानंतर नरसिंह राव यांचे वास्तव्य अखेरच्या घटकेपर्यंत याच निवास्थानात होते. एका सार्वजनिक विश्वस्त निधीची निमिर्ती करून केंद सरकारचे परराष्ट्र व्यवहार, अर्थ आणि संस्कृती मंत्रालय तसेच काँग्रेस पक्षातफेर् या स्मारकाची निमिर्ती करण्यात यावी. संशोधन व अध्ययनाच्या कार्याबरोबर प्रतिवषीर् त्यांच्या स्मरणार्र्थ शिष्यवृत्याही दिल्या जाव्यात तसेच नरसिंह राव यांनी लिहिलेली पुस्तके, लेख, पत्रे, भाषणे आदींचे यथोचित संग्रहालय या वास्तूत व्हावे, अशी भावना या समर्थकांनी व्यक्त केली आहे.

दिवंगत राष्ट्रीय नेत्यांची स्मारके राजधानीतल्या अनेक सरकारी बंगल्यात आजवर तयार करण्यात आली आहेत. नरसिंह राव यांनी नव्या भारताच्या उभारणीत दिलेले योगदान, तसूभरही कमी नव्हते. वस्तुत: त्यांचे अंत्यसंस्कार दिल्लीतच व्हायला हवे होते. काही कारणाने ते होऊ शकले नाहीत. निदान त्यांच्या निवासस्थानाचे तरी राष्ट्रीय स्मारकात रूपांतर व्हावे आणि त्यासाठी पंतप्रधानांनी पुढाकार घ्यावा, अशी अपेक्षा समर्थकांनी पाठवलेल्या पत्रात व्यक्त करण्यात आली आहे.

पंतप्रधान मनमोहन सिंग नरसिंह राव यांना राजकीय गुरू मानतात. ते या कार्यात पुढाकार घेतील, अशी अपेक्षा सह्यांची मोहीम राबवणाऱ्या समर्थकांनी व्यक्त केली आहे.

 
</text>
</doc>
