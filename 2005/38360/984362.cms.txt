<doc>
<docno>984362.cms.txt</docno>
<text>
 
महाराष्ट्र
पद्मसिंह पाटील यांना फसवणूकप्रकरणी समन्स
[ Saturday, January 08, 2005  12:52:09 am]


म. टा. प्रतिनिधी

पुणे : तेरणा सहकारी साखर कारखान्याकडून सुमारे 27 कोटी रुपयांची फसवणूक झाल्याप्रकरणात माजी पाटबंधारे मंत्री पद्मसिंह पाटील यांना चार दिवसांत कोर्टात हजर राहाण्याचा आदेश प्रथमवर्ग न्यायदंडाधिकारी एस. एस. रणदिवे यांनी शुक्रवारी दिला.

तेरणा साखर कारखान्याने फसवणूक केल्याची तक्रार उद्योजक सुनील पाटील यांनी कोर्टात केली आहे. पाटील यांना विदेशी बनावटीची यंत्रसामग्री घेण्यास सांगण्यात आले. मात्र, त्यांना कंत्राट दिले गेले नाही, असा दावा पाटील यांनी केला आहे.

यासंदर्भात सुनावणीस हजर राहाण्यासाठी पद्मसिंह पाटील यांना दोनवेळा समन्स बजावण्यात आले आहेत.

ते बाहेरगावी असल्याने हजर राहू शकत नसल्याचा अर्ज त्यांच्या वकिलांनी कोर्टात सादर केला. मात्र, कोर्टाने त्यांना चार दिवसांत हजर राहाण्याचा आदेश दिला.

 
</text>
</doc>
