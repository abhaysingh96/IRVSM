<doc>
<docno>984813.cms.txt</docno>
<text>
 
महाराष्ट्र
बाजीराव कांबळे यांचे निधन
[ Saturday, January 08, 2005  11:50:17 pm]


म. टा. प्रतिनिधी

पुणे : डॉ. बाबासाहेब आंबेडकर यांच्या दलित चळवळीतील सहकारी आणि सक्रीय कार्यकतेर् माजी आमदार अॅड. बाजीराव कांबळे यांचे किडनीच्या विकाराने शनिवारी निधन झाले. ते 87 वर्षांचे होते.

त्यांच्यामागे पत्नी डॉ. रतन, मुलगी डॉ. अंजली असा परिवार आहे. रविवारी दुपारी कैलास स्मशानभूमीत त्यांच्या पाथिर्वावर अंत्यसंस्कार करण्यात येणार आहेत.

कांबळे यांनी 1978 मध्ये अहमदनगर जिल्ह्यातील कर्जत- जामखेड येथील राखीव मतदारसंघातून रिपब्लिकन पक्षातफेर् विधानसभेची निवडणूक लढवून ते विजयी झाले होतेे.

सातारा जिल्ह्यातील भुईंज येथे जन्मलेल्या कांबळे यांचे शालेय शिक्षण तेथेच झाले. महाविद्यालयीन शिक्षणासाठी ते पुण्यात आले. र्फग्युसन महाविद्यालयातून त्यांनी बीएचे शिक्षण घेतले. एलएलबीचे शिक्षण पूर्ण केल्यानंतर ते पोलिस खात्यात अधिकारी म्हणून रूजू झाले. पोलिस दलातील नोकरीचा त्याग करून त्यांनी वकिली सुरू केली.

डॉ. आंबेडकरांच्या निर्वाणानंतर त्यांनी वकिली व्यवसाय सोडून दिला आणि महारवतनी जमिनीसंदर्भात दादासाहेब गायकवाड यांच्या आदेशावरून महाराष्ट्रात लढा उभारला. सामाजिक प्रश्ानंवर कार्य करताना त्यांनी तुरुंगवासही भोगला.

 
</text>
</doc>
