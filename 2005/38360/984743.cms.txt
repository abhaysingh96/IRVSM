<doc>
<docno>984743.cms.txt</docno>
<text>
 
क्रीडा
इंझमामची उचलबांगडी करा; इमरानची मागणी
[ Saturday, January 08, 2005  09:50:46 pm]


सिडनी : पाकिस्तानचा माजी कर्णधार आणि क्रिकेट जगतातील इमरान खानने इंझमाम उल हकवर टीका केली असून त्याची कर्णधारपदावरून उचलबांगडी करण्यात यावी आणि झंुजार खेळाडूला कर्णधारपदावर बढती द्यावी अशी मागणी केली आहे.

ऑस्ट्रेलियाने ऑस्ट्रेलियात पाकिस्तानचा 3-0 असा धुव्वा उडवला, पाकिस्तानच्या ऑस्ट्रेलियातील कणाहीन कामगिरीवर इमरानने जोरदार टीका केली आहे. संघ पराभूत होत असताना इंझमामने शेवटच्या दोन कसोटीतून अंग काढून घेतले, इंझमामच्या या पळपुट्या वृत्तीवर इमरानने टीकेचे आसूड ओढले आहेत. संघाला नितांत गरज असताना सेनापतीने मैदान सोडले हे चूक आहे, अशी टीका करताना इमरान म्हणतो, युनुस खानला कर्णधारपदी बढती मिळायला हवी.

 
</text>
</doc>
