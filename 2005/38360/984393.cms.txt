<doc>
<docno>984393.cms.txt</docno>
<text>
 
महामुंबई
'इट्स कॅश' आणि एसएमएस सेवा
[ Saturday, January 08, 2005  01:11:57 am]


म. टा.प्रतिनिधी

मुंबई : प्रभादेवी येथील सिद्धीविनायक मंदिराच्या सामाजिक व धामिर्क उपक्रमाला मदत करण्यासाठी आता गणेशभक्तांना प्री पेड कार्ड अर्थात ' इट्स कॅश ' चा वापर करून किमान 100 रुपये अथवा 7575 या क्रमांकावर एसएमएसद्वारे 51 रुपयांपेक्षा अधिक रक्कम देणगी देता येणार आहे.

एस्सेल ग्रुप कंपनीच्या इंट्रेक्स इंडिया लिमिटेडने या ' इट्स कॅ श ' ची निमिर्ती केली असून www.siddhivinayak.org या वेबसाईटवरून ही देणगी देता येईल. इट्स कॅश आणि एसएमएस ने देणगी पाठविणाऱ्यांना ' सिद्धीविनायक मंदिर न्यास ' कडून घरपोच प्रसाद पाठविण्यात जाईल.

सिद्धीविनायक मंदिरात याबाबत घेण्यात आलेल्या पत्रकार परिषदेत न्यासचे सीईओ संजय भागवत यांनी ही माहिती दिली. भक्तांपैकी बरेच जण केडिट कार्ड्स वापरत नाहीत. मात्र नव्या करारामुळे आता सिद्धीविनायकाचे आशिर्वाद अधिकाधिक लोकांपर्यंत पोहोचवता येतील.यावेळी इंट्रेक्स इंडिया लिमिटेडचे संचालक नवीन सूर्या यांनी इट्स कॅश विश्वसनीय असल्याचा दावा केला. न्यासचे अध्यक्ष सुभाष मयेकर यांनी या नव्या पद्धतीमुळे देणग्या वाढतील, असा विश्वास व्यक्त केला.

' इट्स कॅश ' एशियन स्कॉय शॉपच्या 88 शाखा असून ही सुविधा 100 रुपये ते 10 हजार रुपये या स्वरूपात उपलब्ध आहे.

 
</text>
</doc>
