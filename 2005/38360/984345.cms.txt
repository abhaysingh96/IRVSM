<doc>
<docno>984345.cms.txt</docno>
<text>
 
महाराष्ट्र
एफएसआयबाबत पुन्हा सुनावणीची मागणी
[ Saturday, January 08, 2005  12:44:12 am]


म. टा. प्रतिनिधी

पुणे : शहरात 0.8 एफएसआय बांधकामाला परवानगी देण्याच्या सवोर्च्च न्यायालयाने दिलेला निकालावेळी अन्य मुद्द्यांचा विचार झाला नसल्याने उच्च न्यायालयात पुन्हा एकदा या प्रकरणावर सुनावणी व्हावी, अशी विनंती ' मराठी बांधकाम व्यावसायिक संघटनेने ' सवोर्च्च न्यायालयाकडे शुक्रवारी केली असून, सवोर्च्च न्यायालयाने ती मंजूर केली आहे.

याबाबत माहिती देताना संघटनेचे अध्यक्ष एस. आर. कुलकणीर् म्हणाले की, शहरात 0.8 एफएसआय बांधकामाला परवानगी द्यावी असे आदेश राज्याच्या नगरविकास विभागाने महापालिकेला दिले होते. त्यानंतर महापालिकेने राज्य सरकारच्या या निर्णयाविरोधात उच्च न्यायालयात याचिका दाखल केली. उच्च न्यायालयात बांधकाम व्यावसायिकांच्या बाजूने निर्णय झाला. त्यानंतर महापालिकेने सवोर्च्च न्यायालयात याचिका दाखल केली आणि त्यावेळी महापालिकेच्या बाजूने निर्णय झाला.

त्यावेळी या प्रकरणात सरकारला एफएसआयबाबत निर्णय करण्याचे अधिकार आणि अन्य मुद्दे मांडूनच त्यावर चर्चा करण्यात आली. मात्र कलम 154 अन्वये राज्य सरकारने दिलेले आदेश महापालिकेला बंधनकारक आहे या मुद्द्याचा विचार करण्यात आला नव्हता. त्यामुळे या मुद्द्याच्या आधारे पुन्हा एकदा हे प्रकरण उच्च न्यायालयात उभे राहावे, अशी विनंती या व्यावसायिक संघटनेने केली होती. ती सवोर्च्च न्यायालयाने मंजूर केल्याचे कुलकणीर् म्हणाले.

 
</text>
</doc>
