<doc>
<docno>984663.cms.txt</docno>
<text>
 
महाराष्ट्र
एका स्मारकाचा वाद संपला पण...
[ Saturday, January 08, 2005  07:56:34 pm]


रविंद दप्तरदार

सांगली : महाराष्ट्राचे वाल्मिकी म्हणून ओळखल्या जाणाऱ्या ग. दि. माडगूळकर यांच्या ' शासकीय खर्चाने होणाऱ्या ' स्मारकाच्या जागेसंदर्भातील वादावर अखेर एकदाचा पडदा पडला आणि त्यांच्या चाहत्यांनी ' वाद संपला ग सखे वाद संपला... ' असे म्हणत एकदाचा सुस्कारा टाकला खरा पण वसंतदादांच्या स्मारकाचा वाद मात्र अद्याप अडकलेलाच आहे. श्रीगणपती संस्थानची रेल्वेच्या ताब्यातील जागा परस्पर पालिकेने घेऊन त्यावर हे स्मारक व व्यापारी संकुल उभारण्यास सुरुवात केल्याने संस्थानाने कोर्टात धाव घेऊन या बेकायदेशीर व्यवहाराला आव्हान दिले आहे.

सांगलीतील जुन्या रेल्वे स्टेशन चौकातील या वादाची पार्श्वभूमी अशी की, सांगलीचे आराध्य दैवत असलेल्या श्रीगणपतीसाठी संस्थानच्या अधीपतींनी ' श्रीगणपती पंचायतन संस्थान ट्रस्ट ' निर्माण करून मंदिराच्या खर्चासाठी सांगली व सांगलीवाडीतील बऱ्याच मिळकती दिल्या. त्यापैकी सांगलीतील जुन्या रेल्वे स्टेशनची जागा ही एक आहे.

1906-07 साली ही जागा सांगली-मिरज रेल्वे मार्गासाठी ट्रस्टने विनामोबदला रेल्वेला दिली होती. रेल्वेसाठीचा वापर बंद झाल्यावर ती परत करण्याची अट मात्र घातली होती. 1973 च्या सुमारास ही रेल्वे कायमची बंद झाली. ती पुन्हा सुरू करण्याचे प्रयत्न 1986-87 पर्यंत चालू होते. त्यासाठी आंदोलने, बंदही झाले. मग आंदोलकांच्या मागणीनुसार रेल्वेकडून या जागेचे सवेर्क्षणही झाले. इतकेच नव्हे तर या कामासाठी रेल्वे खात्याने आपल्या बजेटमध्ये नाममात्र तरतूदही केली. पण पुढे सारेच रद्द झाले आणि या रेल्वेचा विषय कायमचा संपुष्टात आला.

त्यानंतर तत्कालीन सांगली नगरपालिकेने रेल्वे खात्याला काही रक्कम देऊन ही जागा आपल्या ताब्यात घेतली. सिटीसव्हेर्कडे तशी नोंदही करून घेतली. हा सर्व बेकायदेशीर व्यवहार पाहून श्रीगणपती पंचायतनने ' कायदेशीर ' पाऊल उचलले. दरम्यान, सन 1993 साली सांगली नगरपालिकेतफेर् या जुन्या रेल्वे स्टेशनच्या जागेत बांधकामही सुरू झाले. तेव्हा गणपती पंचायतनच्या लक्षात आले की, सिटी सव्हेर्अरकडे बेकायदा पालिकेच्या नावाची नोंद झाली आहे. म्हणून पंचायतनने त्वरित नगरपालिका व रेल्वे खात्याला कायदेशीर नोटिसा पाठवून 1994 मध्ये यासंदर्भात दावा दाखल केला. पण तोवर पालिकेने हाती घेतलेले बांधकाम पूर्ण केले होते व पुढील काम थांंबविले होते. जिल्हा कोर्टाने श्रीगणपती पंचायतनला कब्जा किंवा नुकसानीचा हक्क असल्याचे विदित केले. दावा चालू होताचा याच वादग्रस्त ठिकाणी वसंतदादांच्या स्मारकाची योजना पुढे आली. (कृष्णा नदी तीरावर ' पूर्णत: शासकीय खर्चाने ' वसंतदादांचे एक स्मारक झालेलेच आहे. जुन्या रेल्वे स्टेशनच्या ठिकाणी ' शासकीय खर्चानेच ' हे दुसरे भव्य स्मारक उभाण्याची योजना आहे!). महापालिकेने जागेच्या मालकी हक्कांबाबत संबंधितांना अंधारात ठेऊन या जुन्या रेल्वे स्टेशन जागेचा काही भाग फक्त एका पत्राद्वारे (कोणत्याही कायदेशीर नोंदपत्राने नव्हे) वसंतदादा स्मारकाला देऊन टाकला. सिटी सव्हेर्च्या हक्क पत्रातही स्मारक समितीच्या नावाची नोंद केली. हे करताना संस्थान तसेच कोर्टालादेखील अंधारात ठेवले गेले, आणि राज्य शासनाच्या खर्चाने त्यावर स्मारकाच्या बांधकामाचे काम सुरू झाले. पुढील बाजूस हे भव्य स्मारक आणि अन्य जागेत महापालिका कार्यालये, व्यापारी दुकानांचे गाळे अशी ही सर्व योजना. तत्कालीन जिल्हाधिकारी स्वत: या स्मारकाचे पदसिद्ध सदस्यसचिव. अशा परिस्थितीत गणपती पंचायतनने पुन्हा न्यायालयाकडे धाव घेतली आणि महापालिकेविरुद्ध मनाई मागितली. न्यायालयानेही महापालिकेस असा हक्क निर्माण करण्यास प्रतिबंध केला. तो निर्णय आठ फेब्रुवारी 2002 पासून सतत अंमलात आहे.

या सर्व प्रकरणी अखेर न्यायालयाने दाखल झालेला पुरावा, पूवीर् झालेले आदेश, जिल्हा कोर्टाचे निकाल इत्यादी सर्व बाबींचा विचार करून पुढील निष्कर्ष काढले: महापालिकेने या जागेवर अशाप्रकारे बांधकाम करणे अशोभनीय आहे. या जागेची मालकी सकृतदर्शनी सांगली संस्थानची असल्याने महापालिका वसंतदादा स्मारक समितीस मालकी हक्काने ही जागा देऊ शकत नाही. दाव्याचे काम चालू असताना या जागेवर बांधकाम चालू ठेवल्यास वादीचे ( श्रीगणपती पांचायतन ट्रस्टचे) मालकी व हक्क लक्षात घेऊन स्मारक समितीस बांधकाम पाडण्याची जोखीम पत्करावी लागेल असेही कोर्टाने बजावले. त्यामुळे स्मारकाचे हे काम बंद झाले. आता पतंगराव कदम म्हणतात की, मी सांगली संस्थानचे राजे विजयसिंह पटवर्धन यांच्याशी विचारनिनिमय करून यातून काही मार्ग काढण्याचा प्रयत्न करेन.

जे नेते वसंतदादांचे नाव घेत मोठे झाले ते स्मारकासाठी निधीच जमवू शकले नाहीत. अखेर स्मारकाचा हा सारा खर्च सरकारनेच करण्याचे ठरले. त्यामुळे उशिरा का होईना पण हे काम सुरू होऊ शकले. तथापी त्यानंतर जागेच्या मालकीचा प्रश्ान् निर्माण झाला आणि हे काम अर्धवट स्थितीत ठप्प झाले. पूवीर् अशा मोठ्या विभूतींची स्मारके लोकवर्गणीतून पार पडायची. पण अलीकडे कोणीही आपल्या खिशात हात घालत नाही. सर्व काही शासनाने करावे ही प्रवृत्ती वाढीस लागली आहे. बऱ्याच ठिकाणी अशी स्मारके उभी राहतात, पण थोडे अपवाद वगळता- त्यांची देखभाल चांगल्या प्रकारे होत नाही. त्यावरील नियंत्रण व प्रामुख्याने मिरवायला मात्र सर्वांनाच हवे असते. हे असेच आणखी किती काळ चालू राहणार. ? ठ्ठ

 
</text>
</doc>
