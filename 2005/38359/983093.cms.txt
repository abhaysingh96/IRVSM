<doc>
<docno>983093.cms.txt</docno>
<text>
 
महामुंबई
शम्मी कपूर यांच्या गौरवाने मामि महोत्सवास प्रारंभ
[ Friday, January 07, 2005  01:08:09 am]


म. टा. प्रतिनिधी

मुंबई : ' मुंबई अकॅडमी ऑफ मूव्हिंग इमेजेस ' अर्थात ' मामि ' या आंतरराष्ट्रीय चित्रपट महोत्सवास गुरुवारी मुंबईत शानदार प्रारंभ झाला.

आपल्या वैशिष्ट्यपूर्ण नृत्यशैलीने एक काळ गाजवणारे बुजुर्ग अभिनेते शम्मी कपूर आणि स्पेशल इफेक्टचे उस्ताद बाबुभाई मिस्त्री यांचा यावेळी मुख्यमंत्री विलासराव देशमुख यांच्या हस्ते गौरव करण्यात आला. समारोहास श्याम बेनेगल, जब्बार पटेल, किरण शांताराम इत्यादी मान्यवर उपस्थित होते.

दीड तास उशीरा सुरू झालेल्या या कार्यक्रमाचे सूत्रसंचालन प्रियंका चोप्रा आणि लारा दत्ता यांनी अतिशय ढिसाळपणे केले. ' ह्युमन टच ' या चित्रपटाच्या प्रदर्शनाने या महोत्सवाची सुरुवात झाली.

 
</text>
</doc>
