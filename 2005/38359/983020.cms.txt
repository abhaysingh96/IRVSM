<doc>
<docno>983020.cms.txt</docno>
<text>
 
देश-विदेश
बिहारऐवजी काँग्रेसला हव्यात झारखंडमध्ये अधिक जागा
[ Friday, January 07, 2005  12:35:44 am]


म. टा. विशेष प्रतिनिधी

नवी दिल्ली : लालूप्रसाद यादव यांच्या राष्ट्रीय जनता दलाला बिहारमध्ये जागावाटपात अधिक प्राधान्य देण्याची किंमत, झारखंडमध्ये वसूल करण्याचा काँग्रेसचा पवित्रा असल्याचे सोनिया गांधी आणि शिबु सोरेन दरम्यान झालेल्या भेटीनंतर स्पष्ट झाले. झारखंडात भाजप सत्ताधारी पक्ष आहे. गेल्यावेळी काँग्रेसला 13, सोरेन यांच्या झारखंड मुक्ती मोर्चाला 11, तर लालू प्रसाद यादव यांच्या राजदला 9 जागा मिळाल्या होत्या आणि डाव्या पक्षांचे 3 सदस्य होते.

केंदीय कोळसा व खाणमंत्री शिबु सोरेन झामुमोतफेर् यंदा 45 जागा लढवू इच्छितात. प्रत्यक्षात काँगेस 32 जागा लढवू इच्छिते आणि झामुमोला 30 जागा देण्याची त्यांची तयारी आहे. 81 जागा असलेल्या या विधानसभेत काँग्रेस आणि झामुमोने अनुक्रमे 32 व 30 जागा लढवल्यास उर्वरीत 19 जागांचे वाटप राजद व डाव्या पक्षांना केले जाईल.

महाराष्ट्रासारखी विचित्र स्थिती झारखंडात होऊ नये यासाठी कॉंग्रेस सुरूवातीपासून सावध आहे. लालूप्रसाद दिल्लीतच होते मात्र त्यांचा या चचेर्त सहभाग नव्हता. पंतप्रधानांची भेट घेऊन सायंकाळी ते पाटण्याला रवाना झाले.

काँग्रेसच्या पवित्र्याचा त्यांना अंदाज असल्याचे त्यांच्या निकटवतीर् सूत्रांनी सांगितले. येत्या 3 दिवसांत आघाडीच्या जागावाटपाचे सूत्र ठरेल आणि पाठोपाठ तिकीटवाटप जाहीर होईल, असे काँग्रेस मुख्यालयातल्या संबंधितांनी सांगितले.

 
</text>
</doc>
