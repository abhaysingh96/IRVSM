<doc>
<docno>983125.cms.txt</docno>
<text>
 
महामुंबई
जकातचोरांना पालिकेचा दणका
[ Friday, January 07, 2005  01:30:29 am]


समीर कर्वे

मुंबई : वर्षाकाठी कोट्यवधी रुपयांचे कापड आणि इतर माल जकात चुकवून मुंबईच्या हद्दीत घेऊन येणाऱ्या करबुडव्यांच्या खतरनाक टोळ्यांना महापालिकेच्या जकात-वसुली खात्यातील दक्षता पथकाने गेल्या काही महिन्यात जोरदार दणका दिल्यामुळे जकात उत्पन्नात वाढ झाली आहे. मात्र त्याचबरोबर जकातचोरांचे हित जपणाऱ्यांचे धाबेही दणाणले आहे.

गेल्या तीन-चार वर्षांत पालिकेला भिवंडीतून येणाऱ्या कपड्याच्या मालावर मिळणाऱ्या जकातीच्या उत्पन्नावर पाणी सोडावे लागत होते. भिवंडीतून काळबादेवीपर्यंत कापड घेऊन येणारे अनेक ट्रक ठाणे-मुलुंडमागेर् येण्याऐवजी वळसा मारून वाशी नाक्यामागेर् आत शिरू लागले आणि त्यांनी संगनमत करून जकातचोरी सुरू केली. तिथून ते थेट गाड्या पळवू लागले.

काही जणांनी मिचीर्, धनाडाळ ठेवून कपड्याचा माल दडवायला सुरुवात केली, तर काही दंडेलीने नाक्यावरून गाड्या पळवू लागले.

अतिरिक्त आयुक्त श्रीकांत सिंह आणि सहआयुक्त सतीश भिडे यांच्या ही गोष्ट लक्षात आल्यावर त्यांनी करनिर्धारण व संकलन ( जकात व मालमत्ता कर) खात्यातील सक्षम अधिकारी ए. पी. मनसुख यांना दक्षता पथकावर आणण्याचा निर्णय त्यांनी घेतला. मनसुख येथे आल्यावर त्यांनी जकातचोर टोळ्यांना बडगा दाखविण्यास सुरुवात केली.

सुरुवातीला त्यांना धमकावण्याचाही प्रयत्न झाला. काही महिन्यांपूवीर् अशाच टोळ्यांच्या हल्ल्यात जकात अधिकारी भारती यांना प्राणास मुकावे लागले होते. या दंडेलीला न जुमानता मनसुख यांनी कापड घेऊन येणारे ट्रक पकडण्यास सुरुवात केली. त्याचबरोबर खात्यातील कर्मचाऱ्यांवरही करडी नजर ठेवली. या सगळ्याचा परिणाम म्हणून गेल्या काही महिन्यातच कपडा व्यापारातील जकातउत्पन्न साडेसहा कोटी रुपयांनी वाढले आहे.

 
</text>
</doc>
