<doc>
<docno>982965.cms.txt</docno>
<text>
 
क्रीडा
गगनजीतचे विजेतेपद निश्चित
[ Friday, January 07, 2005  12:00:44 am]


मुंबई : कपुरथळाचा गगनजीत भुल्लर चेंबूर येथील बॉम्बे प्रेसिडेन्सी गोल्फ कोर्सवर सुरू असलेल्या रॉयल चॅलेंज इंडियन गोल्फ दूरमधील वेस्टर्न इंडिया हौशी गोल्फ स्पधेर्त गुरुवारी स्पधेर्च्या तिसऱ्या दिवसअखेर 73 स्ट्रोक मिळवून शेवटच्या फेरीत पोहोचला. यामुळे त्याचे एकूण स्ट्रोक 204 झाले.

चंदीगडच्या ए. एस. लेहाल या दुसऱ्या क्रमांकावर असलेल्या खेळाडूपेक्षा गगनजीत सात स्ट्रोकने आघाडीवर आहे. त्यामुळे त्याचे या स्पधेर्तील विजेतेपद जवळजवळ निश्चित झाले आहे. दुसऱ्या क्रमांकावर असलेल्या लेहालचे 211 स्ट्रोक झाले आहेत.

गगनजीतला गुरुवारचा दिवस हा पहिल्या दोन दिवसांइतका चांगला गेला नाही. त्याने तीन अधिक स्ट्रोक खाल्ले. पहिल्या नऊ होलवर त्याला 3, 8 आणि 9 व्या होलवर बोगींचा मार खावा लागला, तर नंतरच्या नऊ होलवर गगनजीतने 16 व्या होलवर बोगी, तर 18 व्या होलवर एकमेव बडीर् मिळविली.

दिवसअखेर आपल्या खेळाविषयी गगनजीतने म्हणाला, मी आज मारलेले फटके कालच्याइतके दमदार नव्हते. मी ज्याप्रमाणे पटिंग केली, त्याने मी निराश झालो आहे.

शुक्रवारी स्पधेर्चा शेवटचा दिवस आहे आणि एखाद्या खेळाडूने उच्च दर्जाच्या गोल्फ खेळाचे प्रदर्शन केले, तरच तो गगनजीतला विजेतेपदापासून दूर नेऊ शकेल.

तिसऱ्या दिवसअखेर (54 होलनंतर) निकाल खालीलप्रमाणे :

गगनजीत भुल्लर (कपुरथळा) 204 (66, 65, 73), ए. एस. लेहाल ( चंदिगड) 211 (69, 72, 70), एच. एस. कांग 214 (67, 72, 73), अमरदीप सिंहमलीक (मेरठ) , 214 (71, 74, 69), चिराग कुमार 214 (78, 66, 70), विक्रांत चोप्रा 214 (70, 71, 73), जोसेफ चकोला 217 (71, 75, 71), गौरव प्रतापसिंह 218 (73, 75, 70), सिमरजीतसिंह (नॉयडा) 219 (75, 71, 73).

 
</text>
</doc>
