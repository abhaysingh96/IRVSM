<doc>
<docno>983098.cms.txt</docno>
<text>
 
महामुंबई
इलेक्ट्रॉनिक्स माध्यमांचे वृत्तपत्रांपुढे आव्हान
[ Friday, January 07, 2005  01:10:18 am]


म. टा. प्रतिनिधी

मुंबई : इलेक्ट्रॉनिक्स माध्यमांची झपाट्याने होणारी प्रगती हे वृत्तपत्रांसाठी आव्हान ठरले आहे, असे प्रतिपादन रत्नागिरी येथून प्रसिद्ध होणाऱ्या ' समानता ' चे ज्येष्ठ पत्रकार भाई बेडेर् यांनी केले. पत्रक ार दिनानिमित्त गुरुवारी मुंबई मराठी पत्रकार संघामध्ये झालेल्या कार्यक्रमात ते महनीय प्रवक्ते या नात्याने उपस्थित होते. देशातील लोकमान्य टिळक, महात्मा गांधी यांच्या काळाचा आढावा घेत सध्याच्या पत्रकारितेच्या दिवसेंदिवस विस्तारणाऱ्या स्वरूपाची त्यांनी प्रशंसा केली. पण त्याचबरोबर जुन्या लोकांनी पत्रकारितेसाठी जी मेहनत घेतली आहे ; त्या समपिर्ततेचे अवमूल्यन होऊ नये, असेही त्यांनी नमूद केले.

याप्रसंगी पत्रकारितेत उल्लेखनीय कामगिरी करणाऱ्या 12 पत्रकारांना पुरस्कृत करण्यात आले. त्यात समातानंद अनंत हरि गदे पुरस्कार दत्ताराम बारस्कर, आप्पा पेंडसे पत्रकारिता पुरस्कार दै. वृत्तमानसचे सुनील शिंदे, रमेश रायकर बोस पुरस्कार नागरिकचे विलास परूळेकर, गो. भा. गुजर स्मृती पुरस्कार रमाकांत पारकर, कॉ. तु. कृ. सरमळकर स्मृती पुरस्कार महाराष्ट्र टाइम्सच्या प्रतिमा जोशी, तोलाराम कुकरेजा वृत्तछायाचित्रकार पुरस्कार जे. आर. लोके, भ्रमंती पुरस्कार सकाळचे विजय नाईक, जयहिंद पुरस्कार मोहन बने, कै. कु . मनीषा मधुकर भावे स्मृती पुरस्कार सत्यप्रकाशच्या मीरा जाधव, नवसंदेशकार रमेश भोगटे पुरस्कार लोकसत्ताचे सुरेंद हसबनीस, कोकण वैभव पुरस्कार तटरक्षकचे प्रवीण दवणे व विद्याधर गोखले पुरस्कार लोकसत्ताच्या रेखा देशपांडे यांना दण्यात आला. पुरस्कार विजेत्या पत्रकारांच्या वतीने माीरा जाधव आणि विजय नाईक यांनी मनोगत व्यक्त केले.

 
</text>
</doc>
