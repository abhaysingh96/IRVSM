<doc>
<docno>984259.cms.txt</docno>
<text>
 
महाराष्ट्र
वनाधिकारी, कर्मचाऱ्यांच्या प्रबोधनावर सरकार भर देणार
[ Friday, January 07, 2005  11:47:03 pm]


म. टा. प्रतिनिधी

नाशिक : वन खात्यामध्ये वनसंवर्धन व वन्यजीवांच्या संरक्षणासाठी वनाधिकारी व कर्मचाऱ्यांमध्ये नवचैतन्य निर्माण करण्यासाठी वनवृत्तनिहाय राज्यात कार्यशाळा घेऊन त्यांना बदलत्या काळाची आव्हाने पेलण्यासाठी मानसिक व वैचारिकदृष्ट्या तयार करण्यात येणार असल्याची माहिती राज्याचे वनमंत्री ना. बबनराव पाचपुते यांनी दिली.

कालिदास कलामंदिरामध्ये नाशिक, धुळे येथील वनाधिकाऱ्यांची एकदिवसीय कार्यशाळा आयोजित करण्यात आली होती. या कार्यशाळेचे उद्घाटन पाचपुते यांच्या हस्ते दीप प्रज्ज्वलन करून करण्यात आले, त्यावेळी ते बोलत होते. यावेळी वनखात्याचे प्रमुख अधिकारी उपस्थित होते.

राज्यात वनसंवर्धनाचे काम मोठ्या प्रमाणात झाले पाहिजे, त्यासाठी जलसंवर्धन व संधारणाची कामे हाती घेणे जरुरीचे आहे असे सांगून पाचपुते म्हणाले की, या कार्यासाठी वनकायदे, वनविभाग या नवीन योजना, संयुक्त वनव्यवस्थापनामध्ये लोकांचा सहभाग वाढविण्यासाठी वनधिकाऱ्यांना कायदा, प्रशासन व्यवस्था यांची सविस्तर माहिती असणे आवश्यक असून त्यासाठी वनवृत्तनिहाय कार्यशालेचे आयोजन करून प्रबोधन करण्यात येत आहे.

आश्रमशाळा, वसतिगृहासंाठी संकुले बांधणार

राज्यात आदिवासी आश्रमशाळा, वसतिगृहांसाठी सर्व शैक्षणिक व सांस्कृतिक व क्रीडांगणासह सुविधा असलेला आदर्शवत आराखडा तयार करून तालुका व जिल्हास्तरावर ही संकुले निर्माण करण्यात येतील, असे आदिवासी विकासमंत्री डॉ. विजयकुमार गावित यांनी दिली.

आदिवासी विकास विभागातफेर् राज्यात आदिवासी मुलां-मुलींसाठी असलेल्या शासकीय आश्रमशाळा, वसतीगृह व कर्मचाऱ्यांसाठी घरकुले यांच्या बांधकामाबाबत सद्य:स्थिती व त्याच्या टाईप प्लॅनबाबत बैठक नाशिक येथे आदिवासी विकास आयुक्तालयात गावित यांच्या अध्यक्षतेखाली झाली, त्यावेळी ते बोलत होते.

 
</text>
</doc>
