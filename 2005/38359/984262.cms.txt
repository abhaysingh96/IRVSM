<doc>
<docno>984262.cms.txt</docno>
<text>
 
महाराष्ट्र
जिल्हा मध्यवर्ती बँकेच्या अध्यक्षपदी मोतीराम पाटील
[ Friday, January 07, 2005  11:49:15 pm]


म. टा. प्रतिनिधी

नाशिक : नाशिक जिल्ह्यातील सहकार क्षेत्रातील महत्त्वाचे सत्ताकेंद समजल्या जाणाऱ्या नाशिक जिल्हा मध्यवतीर् बँकेच्या अध्यक्ष व उपाध्यक्षपदासाठीच्या निवडणुकीत नाट्यपूर्ण घडामोडी होऊन मोतीराम पाटील यांची अध्यक्षपदी तर उपाध्यक्षपदी चांदवडचे माजी आमदार शिरीष कोतवाल यांची बिनविरोध निवड झाली.

यावेळी विधानसभा निवडणूकीत पराभूत झालेल्या माजी आमदारांनी अध्यक्षपदासाठी दंड थोपटले होते. मात्र अध्यक्षपदासाठी मोतीराम पाटील यांनाच सत्ताधारी गटातल्या प्रमुखांनी पसंती दिल्यामुळे पराभूत माजी आमदारांचे स्वप्न भंग पावले. मात्र उपाध्यक्षपदासाठी चांदवडचे माजी आमदार कोतवाल यांना संधी मिळाली.

जिल्हा बँकेच्या 29 संचालकापैकी सत्ताधारी गटाकडे 19 सदस्य असून या गटाचे नेतृत्व खा. देविदास पिंगळे यांच्याकडे आहे. या गटातफेर् नांदगाव विधानसभा मतदार संघाचे माजी आ. अनिल आहेर यांचे नाव अध्यक्षपदासाठी तर उपाध्यक्षपदासाठी राजेंद डोखळे यांचे नाव चचेर्त होते. मात्र सत्ताधारी गटातील संचालकांच्या अंतर्गत गटबाजीमुळे अध्यक्षपद आहेर यांना देण्यास विरोध झाला. त्यानंतर त्यांनी उपाध्यक्षपदाची जबाबदारी घ्यावी असे सुचवण्यात आले. मात्र आहेर हे पद घेण्यास इच्छुक नव्हते, त्यामुळे अखेर कोतवालांच्या गळ्यात उपाध्यक्षपदाची माळ पडली.

 
</text>
</doc>
