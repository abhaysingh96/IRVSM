<doc>
<docno>983024.cms.txt</docno>
<text>
 
देश-विदेश
रेल्वेमध्ये लवकरच बसवणार धडक प्रतिरोधक यंत्रणा
[ Friday, January 07, 2005  12:36:32 am]


वृत्तसंस्था

कपूरथळा : एकाच रूळावरील दोन रेल्वेगाड्यांमध्ये होणारी धडक टाळण्यासाठी धडक प्रतिरोधक यंत्रणा बसवण्यात येणार आहे. ही यंत्रणा कोकण रेल्वेने विकसित केली आहे.

कपूरथळा येथील रेल्वेडबे तयार करण्याच्या कारखान्यातील 15 हजाराव्या वातानुकूलित डब्याला झेंडा दाखवल्यानंतर रेल्वे राज्यमंत्री टी आर. बालू यांनी ही माहिती दिली.

कोकण रेल्वेमार्गावर ही यंत्रणा यशस्वी ठरली असून ईशान्येकडील राज्यांतही ही यंत्रणा बसवण्यात आल्याचे बालू यांनी सांगितले.

दक्षिण व दक्षिण मध्य रेल्वेच्या 1750 किमी लांबीच्या रेल्वेमार्गावर ही धडक प्रतिरोधक यंत्रणा बसवण्याचे काम सुरू असून वर्षाखेरपर्यंत ते पूर्ण होईल, असे त्यांनी नमूद केले.

पंजाबमध्ये नुकत्याच झालेल्या रेल्वे अपघाताबाबत विचारले असता, तो अपघात सुरक्षा यंत्रणेच्या त्रुटीमुळे नव्हे, तर मानवी चुकीमुळे झाल्याचे त्यांनी स्पष्ट केले. तसेच प्रवाशांच्या सुरक्षेला रेल्वेचे प्राधान्य असून त्यासाठीच्या उपाययोजनांवर रेल्वे आणखी खर्च करण्यात येत असल्याचे बालू म्हणाले.

 
</text>
</doc>
