<doc>
<docno>983101.cms.txt</docno>
<text>
 
महामुंबई
'अजूनही उमेद कायम आहे'
[ Friday, January 07, 2005  01:10:52 am]


' अजूनही उमेद कायम आहे '

मुंबई : गिरणी संपात होरपळलेल्या कुटुंबांना आधार म्हणून ' अन्नपूर्णा ' अस्तित्वात आली, मात्र आता ते माझे आयुष्यभरासाठीचे उद्दिष्ट झाले आहे आणि अजून उमेदही कायम आहे, असे उद्गार ' अन्नपूर्णा ' या महिला चळवळीच्या प्रणेत्या प्रेमाताई पुरव यांनी स्व. मीनाताई ठाकरे स्मृतिप्रित्यर्थ दिला जाणारा ममता पुरस्कार स्वीकारताना काढले. या पुरस्काराच्या दुसऱ्या मानकरी वेणुबाई मेघवाले यांनी आदिवासींच्या शोषणमुक्ततेचा बुलंद नारा यावेळी दिला.

स्व. मीनाताई ठाकरे स्मृति पुरस्कार न्यासातफेर् समाजासाठी भरीव काम केलेल्या समाजकार्यर्कत्यांना ममता पुरस्कार देण्यात येतो. गेल्या वषीर् पहिला पुरस्कार साधनाताई आमटे यांना दिला गेला होता. यावषीर् वांद्याच्या रंगशारदा नाट्यगृहात प्रेमाताई पुरव यांना दत्ताजी नलावडे यांच्या हस्ते आणि वेणुबाई मेघवाले यांना सुभाष देसाई यांच्या हस्ते गौरविण्यात आले. शाल, श्ाीफळ, मानपत्र आणि दीड लाख रुपये रोख असे पुरस्काराचे स्वरूप आहे.

परिस्थितीने नाडलेल्या अनेकींचे ' अन्नपूर्णा ' हे घर आहे असे सांगून अजून बऱ्याच समाजघटकांसाठी काम करण्याची जिद्द आपल्या मनात असल्याचे पुरव म्हणाल्या.

वेणुबाई मेघवाले यांनी ' झिंदाबाद ' करून उपस्थितांना अभिवादन केले आणि आदिवासी शोषणातून मुक्त होईपर्यंत आपला लढा चालूच राहील, असे ठाम प्रतिपादन केले. श्ामजीवी संघटनेच्या विद्युल्लता पंडित व विवेक पंडित यांचा भक्कम आधार आपल्याला लाभल्याचेही त्या म्हणाल्या. महापौर महादेव देवळे, किरण पावसकर, सूर्यकांत महाडिक, मधुकर सरपोतदार, गजानन कितीर्कर उपस्थित होते.

 
</text>
</doc>
