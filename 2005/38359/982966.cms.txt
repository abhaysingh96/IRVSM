<doc>
<docno>982966.cms.txt</docno>
<text>
 
क्रीडा
सरकार नि संघटनेतल्या सामंजस्याचा नवा ट्रेंड
[ Friday, January 07, 2005  12:01:12 am]


भगवान परब

एखाद्या खेळाची संघटना आणि सरकार यांनी एकत्र येऊन काम केलं तर या एकीचा किती सुरेख परिणाम पाहायला मिळतो याचं उत्तम उदाहरण म्हणजे ठाणे महापौर चषक राष्ट्रीय शालेय बॅडमिंटन स्पर्धा!

26 राज्यं... 800 खेळाडू... हजारावर सामने... जवळजवळ दोन राष्ट्रीय स्पर्धांएवढा हा अवाढव्य व्याप... पण ठाणे शहर व जिल्हा बॅडमिंटन असोसिएशनने हे शिवधनुष्य समर्थपणे पेललं. अन् याकामी त्यांना ठाणे महापालिका नि क्रीडा व युवक संचालनालयाची तितकीच मोलाची मदत लाभली.

'' सरकार नि संघटना यांच्यातल्या सामंजस्याचा क्रीडाक्षेत्रात हा नवा ट्रेंड रुजला तर खेळाच्या विकासासाठी खरंच मदत होईल. खरं तर गेल्या वषीर् दादोजी कोंडदेव पुरस्कार मिळाला तेव्हापासूनच हे असं सामंजस्य असायला हवं हे मला वारंवार जाणवायला लागलं होतं. संघटना मुलभूत नि तांत्रिक सोयीसुविधा पुरवू शकतात ; पण पैशाच्या बाबतीत त्यांचं घोडं अडतं. याउलट स्पर्धा आयोजनचा अनुभव सरकारी अधिकाऱ्यांना फारसा नसतो. अशावेळी सरकारने पुढाकार घेऊन असोसिएशनला अर्थसाह्य केलं तर अशा स्पर्धा वारंवार आयोजित करता येतील अन् पर्यायाने त्याचा फायदा खेळ नि खेळाडूंना होईल ,'' स्पधेर्चे चिटणीस नि विख्यात बॅडमिंटन प्रशिक्षक श्रीकांत वाड यांनी सांगितलं.

अल्पावधीत सूचना मिळूनही या राष्ट्रीय स्पधेर्चं यशस्वी आयोजन केल्याबद्दल ठाणे जिल्हा बॅडमिंटन असोसिएशन अभिनंदनास पात्र आहे. खरं तर ही स्पर्धा पहिली बालेवाडीला होणार होती ; पण तिथलं गाडं फिसकटलं नि ठाण्याला विचारण्यात आलं. अवघ्या महिन्याभरात असोसिएशनने या स्पधेर्च्या आयोजनाची चोख तयारी केली.

'' याचं जास्तीत जास्त श्रेय जातं ते असोसिएशनचे अध्यक्ष खासदार प्रकाश परांजपे नि ठाणे महापालिका यांना. स्पधेर्साठी पालिकेने 10 लाख देण्याचं कबूल केलं अन् म्हणूनच आम्ही या स्पधेर्ला महापौर चषक नाव दिलं. रियालन्स, ओएनजीसी, हिंदुस्थान पेट्रोलियम, इंडियन ऑईल यांचेही मदतीचे हात तातडीने पुढे सरसावले. त्याची परिणिती स्पधेर्च्या यशस्वी आयोजनात झाली. भारतीय शालेय क्रीडा महासंघाने आमच्याकडे ही जबाबदारी सोपवली ती चोख पार पाडली यातच आमच्या श्रमांचं सार्थक झालं ,'' वाड म्हणाले.

महाराष्ट्रात तब्बल 20 वर्षांनंतर प्रथमच या स्पधेर्चं आयोजन करण्यात आलं होतं. 1984 मध्ये धुळ्यात ही स्पर्धा झाली होती. पाँडिचेरी, आसामचे दूरवरचे संघही स्पधेर्त सहभागी झाले होते. शिवाय दिल्लीच्या केंदिय विद्यालय संघटनाचा संघ प्रथमच या स्पधेर्त खेळला.

या स्पधेर्चं वैशिष्ट्य म्हणजे सहभागी खेळाडूंना पुरविण्यात आलेल्या उत्कृष्ट सुविधा. देशात प्रथमच शालेय स्तरावरच्या स्पधेर्त जागतिक दर्जाची योनेक्स शटल वापरली गेली. विजेत्या खेळाडूंना योनेक्सची क्रीडासामुग्री भेट देण्यात आली. त्यांच्या कामगिरीवर नजर ठेवायला राष्ट्रीय दर्जाचे पंच तैनात करण्यात आले होते. जनरेटर, वैद्यकीय सेवा 24 तास उपलब्ध होत्या. आठशेहून अधिक खेळाडूंच्या निवासाची सोय ठाण्यातल्या 29 शाळांमध्ये करण्यात आली होती.

अर्थात आयोजनात पैकीच्या पैकी गुण मिळवण्याची ठाणे असोसिएशनची कामगिरी महाराष्ट्राच्या खेळाडूंना कामगिरीत मात्र करता आली नाही. सहापैकी पाच गटांमध्ये महाराष्ट्राने अंतिम फेरी गाठली होती ; परंतु त्यांच्या पदरी पडलं ते संमिश्र यश. मुलींच्या 17 नि 19 वर्षं वयोगटात सांघिक विजेतेपद पटकावणाऱ्या महाराष्ट्राला मुलांच्या 14, 17 नि 19 वर्षं वयोगटात मात्र उपविजेतेपदावर समाधान मानावं लागलं.

पण स्पर्धा यशस्वीरीत्या पार पडल्यामुळे वाड यांच्यासहित राजीव गणपुले, चिंतामणी रानडे, श्रीकांत भागवत या असोसिएशनच्या पदाधिकाऱ्यांनी महिनाभर घेतलेल्या मेहनतीचं चीज झालं. उप क्रीडा संचालक डॉ. हिमालयन, जिल्हा क्रीडा अधिकारी जयश्री सबनीस या सरकारी अधिकाऱ्यांच्या मदतीने त्यांनी हे शिवधनुष्य उचललं. संघटना नि सरकार यांनी एकत्र येऊन काम केलं तर काय होऊ शकतं याचा त्यांनी एक प्रकारे परिपाठच दिला.

 
</text>
</doc>
