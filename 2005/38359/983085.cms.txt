<doc>
<docno>983085.cms.txt</docno>
<text>
 
महामुंबई
सुरेखा कुंभारे, अशोक धवड यांचा बंडाचा झेंडा
[ Friday, January 07, 2005  01:04:48 am]


म. टा. प्रतिनिधी

मुंबई : उमेदवारी अर्ज दाखल करण्याच्या शेवटच्या दिवशी दक्षिण नागपूर विधानसभा मतदारसंघात काँग्रेसचे उमेदवार व नगरसेवक दिनानाथ पडोळे यांच्या विरुद्ध माजी राज्यमंत्री सुलेखा कुंभारे व माजी आमदार अशोक धवड यांनी बंडखोरी केल्याने काँग्रेसमध्ये खळबळ उडाली.

द. नागपूर व द. सोलापूर मतदारसंघात 24 जानेवारी रोजी होणाऱ्या पोटनिवडणुकीसाठी काँग्रेसच्या उमेदवारांची घोषणा प्रदेशाध्यक्ष प्रभा राव यांनी गुरुवारी येथे केली. मात्र, धवड व कुंभारे यांनीही उमेदवारी अर्ज दाखल केले आहेत. राष्ट्रवादीतफेर्ही उमेदवारी अर्ज दाखल झाला असला तरी तो मागे घेतला जाईल, असे सांगण्यात आले. द. नागपूर येथून शिवसेना-भाजप युतीतफेर् अशोक मानकर यांनी अर्ज दाखल केला आहे.

द. सोलापूरमधून काँगेसने राजशेखर शिवदरेे यांना उमेदवारी दिली आहे. माजी मंत्री आनंदराव देवकाते या इच्छुक होते. पण त्यांच्या उमेदवारीस काँग्रेसच्या बड्या नेत्यांनीच विरोध केल्याने त्यांचे तिकीट कापण्यात आले असे समजते.

 
</text>
</doc>
