<doc>
<docno>984181.cms.txt</docno>
<text>
 
बहुतांची अंतरे
खडतर परिस्थितीवर मात करण्याच्या प्रेरणेचा सोत
[ Friday, January 07, 2005  10:49:13 pm]


'' नाट्यसंमेलनाच्या उद्घाटनाला अमिताभ का ?' असे विचारताना पत्रलेखक (म. टा. 1 जाने.) यांनी नाट्यपरिषदेकडे कार्यर्कत्यांची वानवा असावी, लक्षावधी रुपये जमा होतील, इत्यादी वाक्ये लिहून नाट्यप्रेमींचा आणि सुपरस्टारने मोहन जोशी यांच्या विनंतीला मान देऊन आपला बहुमोल वेळ मराठी माणसाला देऊ केला आहे, त्याचा अव्हेर केला आहे.

आथिर्क बाब ही जीवनाचा एक प्रमुख भाग असली, तरीही अशा प्रसंगी अमिताभ यांच्या येण्याला पैशापलीकडेही खूप मोठा अर्थ आहे. गेले वर्ष नाट्यकमीर्ंना फारच जिकिरीचे गेले. बाल्कनी बंद ठेवून प्रयोग करण्याची नामुष्की रोजी-रोटीसाठी पत्करावी लागली. या खडतर दिवसांत परिस्थितीवर मात करून केवळ अंगीचे गुण, कौशल्य, सचोटी, सततचे प्रयत्न, उद्योगप्रियता यांच्या बळावर ' नाकारलेला ' माणूसही अत्युच्च यशशिखर कसे सर करू शकतो, याची प्रेरणा केवळ अमिताभ बच्चनच देऊ शकतात.

सर्वाधिक मराठी संवाद असणाऱ्या ' आनंद ' मध्ये मिस्टर अँड मिसेस कुलकणीर्ंनी जो आपलेपणा ' बाबू मोशाय ' ला दाखवला, तोच आपलेपणा आणि आस्था दृढ करण्यासाठी नाट्यरसिक सज्ज आहेत.

अशोक दीक्षित, वांदे, मुंबई.

 
</text>
</doc>
