<doc>
<docno>984245.cms.txt</docno>
<text>
 
महाराष्ट्र
नेटकेश्वर देवस्थान परिसरात बेकायदा वृक्षतोड
[ Friday, January 07, 2005  11:37:38 pm]


म. टा. वृत्तसेवा

चिपळूण : सावर्डे जवळील नेटकेश्वर (मांडकी) देवस्थान परिसरात बेकायदा वृक्षतोड सुरू असून देवालयासमोरच मोठमोठ्या लाकडांचे ढीग रचून ठेवण्यात आले आहेत!

या देवस्थानचं जंगल रहाटी हे खरं तर या परिसराचं भूषण समजले जाते. ही रहाटी काही दिवसांतच गायब न झाल्यास नवल! असे झाले तर कोकणातील एक नयनरम्य ठिकाण नाहिसे होईल, अशी भीती व्यक्त करण्यात येत आहे. चिपळूण नजिक डोंगरपायथ्या जवळ असलेल्या तिवरे- तिवडी परिसरातील जंगलतोड हे वनखात्याचे मोठे दुखणे समजण्यात येते. खाजगी मालकीची असलेली ही जंगले सध्या दररोज सुमारे पाच ट्रक लाकडाची तोड करीत असून हे ट्रक घाट रस्त्याने खाली उतरतात तेव्हा केवळ त्यांची मोजदाद करण्याखेरीज निसर्गप्रेमी व सह्यादी बचाव आंदोलनकतेर् काही करू शकत नाहीत.

दिवसभर रस्त्याच्या कडेला आणून टाकली जाणारी लाकडे गोळा करून ती गुहागर रस्त्याने चिपळूणमागेर् पश्चिम महाराष्ट्राकडे जाणारे ट्रक संध्याकाळी दिसतात. सध्या खेड तालुक्यातील कशेडी घाट परिसर, खोपी, सुकेळी इत्यादी भागाांत मोठ्या प्रमाणावर जंगलतोड सुरू असल्याच्या तक्रारी आहेत.

कोयना परिसरातील कुंभालीर् घाटात होणाऱ्या जंगलतोडीविरोधात ' म.टा. ' ने आवाज उठविल्यानंतर चिपळूण उपविभागीय वनाधिकाऱ्यांमाफेर्त कारवाई करण्यात आली होती. मात्र अजूनही रत्नागिरी जिल्ह्यात अनेक ठिकाणी चालू असलेली ही वृक्षतोड निसर्गप्रेमींना चिंतेची बाब बनली आहे.

 
</text>
</doc>
