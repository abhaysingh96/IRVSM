<doc>
<docno>983086.cms.txt</docno>
<text>
 
महामुंबई
मुंबई : उमेदवारी अर्ज दाखल करण्याच्या शेवटच्या दिवशी दक्षिण नागपूर विधानसभा मतदारसंघात काँग्रेसचे उमेदवार व नगरसेवक दिनानाथ पडोळे यांच्या विरुद्ध माजी राज्यमंत्री सुलेखा कुंभारे व माजी आमदार अशोक धवड यांनी बंडखोरी केल्याने काँग्रेसमध्ये खळबळ उडाली.
[ Friday, January 07, 2005  01:05:17 am]


म. टा. सांस्कृतिक प्रतिनिधी

महेश भट यांचे फटकारे

मुंबई : सेन्सॉर बोर्ड दिल्लीकरांच्या दहशतवादाला घाबरून चालवलं जातं. त्यांना आपल्या आदर्शांची काळजी असते. खरं तर त्यांना काळजी असते आपल्या खुर्च्यांची. आदर्शांच्या आडून ते आपली दुकानदारी चालवत असतात. पण आपल्या आदर्शांची थट्टा करण्याचा या लोकशाही देशात कोणालाही अधिकार आहे. जर त्या थट्टेने आदर्शांची बदनामी होत असेल तर ते आदर्शच नव्हेत...

प्रसिद्ध चित्रपट दिग्दर्शक महेश भट जिभेचा पट्टा आसूडासारखा ओढत होते आणि सेन्सॉर बोर्ड ऑफ फिल्म सटिर्फिकेशन नामक प्रकरणावर सारा राग काढत होते. निमित्त होतं, सेन्सॉर बोर्डाने ' शोभायात्रा ' या हिंदी चित्रपटाचा ट्रेलर चौथ्यांदा नापास केल्याचं. प्रेस क्लबने आयोजित केलेल्या वार्तालापात महेश भट, पूजा भट व ' शोभायात्रा ' चे दिग्दर्शक विजय घाटगे आपलं म्हणणं मांडत होते आणि पत्रकारांच्या प्रश्ानंच्या सरबत्तीला तोंड देत होते.

महेश भट म्हणाले : गेली तीस वर्षं मी सेन्सॉर बोर्डाच्या मनमानीशी लढतो आहे. चित्रपट बनवणाऱ्याने आपले सगळे पैसे चित्रपटात ओतलेले असतात आणि त्याच्या नाड्या आपल्या हातात असतात हे सेन्सॉरवाले ओळखून आहेत. म्हणूनच ते सिनेमावाल्यांना नाडतात. अशा नाडल्या गेलेल्यांच्या पाठीशी उभं राहून त्यांच्या बाजूने भांडणं हे मी माझं कर्तव्य समजतो. ' शोभायात्रा ' हा संपूर्ण चित्रपट सेन्सॉर बोर्ड पास करतं पण त्याचा ट्रेलर आक्षेपार्ह ठरवतं, हे आकलनापलीकडचं आहे. सेन्सॉर बोर्डाला यात गांधीजींची बदनामी दिसते. पण आज गांधीजी हयात असते तर ते या चित्रपटाच्या बाजूने सेन्सॉर बोर्डशी भांडले असते. ते मोठे होते, पण त्यांनी स्वातंत्र्यमूल्य स्वत: पेक्षाही मोठं मानलं.

भट म्हणाले , ' कुठल्याही माणसाला त्याच्या हयातीत आणि निधनानंतरही देवत्व देऊ नये, असं स्वत: गांधीजींनीच म्हटलेलं असताना आपण बरोबर त्याच्या विरुद्ध वागतोय.

 
</text>
</doc>
