<doc>
<docno>983102.cms.txt</docno>
<text>
 
महामुंबई
'प्रवासी भारतीय दिवस'चे बिगुल आज वाजणार
[ Friday, January 07, 2005  01:11:24 am]


म. टा. प्रतिनिधी

मंुबई : जगाच्या कानाकोपऱ्यात वसलेल्या भारतीयांमध्ये संपर्काचे जाळे दृढ करून वैचारिक, सांस्कृतिक, व्यावसायिक आणि सामाजिक देवाणघेवाणीस चालना देण्याच्या उद्देशाने गेल्या दोन वर्षांपासून आयोजित केल्या जाणाऱ्या ' प्रवासी भारतीय दिवस ' कार्यक्रमास शुक्रवारपासून सुरुवात होत आहे. सुमारे दीड हजार अनिवासी भारतीय त्यानिमित्त मंुबईत दाखल झाले आहेत.

कुलाबा, नेव्ही नगर येथील सोहनसिंग कोहली स्टेडियमध्ये पंतप्रधान डॉ. मनमोहन सिंग यांच्या हस्ते नऊ जानेवारीपर्यंत चालणाऱ्या या कार्यक्रमाचे उद्घाटन होईल. सुरेनामचे उपाध्यक्ष जुल्स रतनकुमार अजोधिया यांना प्रमुख पाहुणे म्हणून आमंत्रित करण्यात आले आहे. परदेशस्थ भारतीय कामकाजविषयक खात्याचे राज्यमंत्री जगदीश टायटलर तसेच राज्याचे मुख्यमंत्री विलासराव देशमुख यावेळी उपस्थित राहणार आहेत. या कार्यक्रमाच्या तयारीची माहिती टायटलर यांनी गुरुवारी पत्रकार परिषदेत दिली.

नरिमन पॉईंटच्या ' नॅशनल सेंटर फॉर परफॉमिर्ंग आर्ट्स ' मध्ये विविध विषयांवर चर्चासत्रे, परिसंवाद आयोजित करण्यात आले आहेत. दुपारी 12 वाजता केंदीय अर्थमंत्री पी. चिदंबरम यांच्या उपस्थितीत ' इंडिया- ए हब - ग्लोबलायझेशन ' या चर्चासत्रात उद्योगपती राहुल बजाज, रतन टाटा यांच्यासह इंग्लंड व सिंगापूरमधील मान्यवर सहभागी होतील. दुपारी पावणेतीन वाजता ' न्यू इनिशिएटिव्ह्ज फॉर द डायसपोरा ' या विषयावरील चर्चासत्रात जगदीश टायटलर, इंग्लंडच्या हाऊस ऑफ लॉर्ड्सचे सदस्य नवनीत ढोलकिया, मॉरिशसचे उपाध्यक्ष ए. आर. बुंधून आणि विजय अमृतराज सहभागी होतील. आठ जानेवारीला शिक्षण, विज्ञान तंत्रज्ञान, आरोग्य, स्वयंसेवी क्षेत्र, आखाती देशातील अनिवासी भारतीय, पर्यटन, वित्तविषयक बाबी, यासंदर्भात चर्चा होईल.

अखेरच्या दिवशी, म्हणजे रविवारी सकाळी ' आपत्ती व्यवस्थापन व पुनर्वसन ' या विषयावर विशेष सत्र होईल. भारतातील दूरसंचार क्षेत्रातील क्रांतीचे जनक सॅम पित्रोदा, केंदीय सचिव कृष्णकुमार, भारतीय शास्त्रज्ञ संघाचे समन्वयक भटनागर विचार मांडतील. त्यानंतर पंतप्रधान कार्यालयाचे राज्यमंत्री पृथ्वीराज चव्हाण यांच्या अध्यक्षतेखाली होणाऱ्या ' जनरेशन नेक्स्ट ' कार्यक्रमात खासदार मिलिंद देवरा, खा. पांडा यांच्यासह गयाना, इंग्लंड, मलेशिया देशांतील मान्यवर मत व्यक्त करतील. याप्रसंगी केंदीय क्रीडामंत्री सुनील दत्त यांचे विशेष भाषण होणार आहे. दुपारी तीन वाजता होणाऱ्या समारोप सोहळ्यास राष्ट्रपती ए. पी. जे. अब्दुल कलाम यांच्या हस्ते ' भारतीय सन्मान पुरस्कारा ' चे वितरण होईल. राज्यपाल एस. एम. कृष्णाही यावेळी उपस्थित राहणार आहेत.

पंतप्रधानांना काळे झेंडे

मुस्लिम समाजाच्या प्रश्ानंकडे काँग्रेसकडून अक्षम्य दुर्लक्ष होत असल्याचा आरोप करून त्या प्रश्ानंकडे लक्ष वेधण्यासाठी पंतप्रधान डॉ. मनमोहन सिंंग यांच्या मुंबई दौऱ्यात त्यांना काळे झेंडे दाखवून निदर्शने केली जातील, असा इशारा रझा अॅकॅडमीने दिला आहे.

अनेक उलेमांच्या उपस्थितीत झालेल्या बैठकीत अल्पसंख्यांक आयोगाला घटनात्मक अधिकार देण्याचा प्रश्ान्, मुंबईतील दंगलीची चौकशी करणाऱ्या न्या. श्ाीकृष्ण आयोगाच्या शिफारशींच्या अमलबजावणीसाठी सरकारची उदासीनता आदी प्रश्ानंवर चर्चा झाल्याचे रझा अॅकॅडमीच्या पत्रकात म्हटले आहे.

 
</text>
</doc>
