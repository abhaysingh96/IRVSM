<doc>
<docno>984267.cms.txt</docno>
<text>
 
महाराष्ट्र
नोकऱ्यांचे आमिष दाखवून ठकवणारी टोळी अटकेत
[ Friday, January 07, 2005  11:51:52 pm]


म. टा. प्रतिनिधी

नाशिक : महाराष्ट्र कामगार कल्याण मंडळ व पुरातत्त्व खात्यात नोकरी देण्याचे आमिष दाखवून राज्यातील विविध ठिकाणी या तरुणांना बनावट नियुक्तीपत्र देणाऱ्या टोळीतील एका महिलेसह चार जणांना सिन्नर पोलिसांनी गुरुवारी अटक केली. या टोळीने 75 लाख रुपयांची लुबाडणूक केल्याचा पोलिसांचा अंदाज आहे.

अटक झालेल्यांत पुरातत्त्व वस्तुसंग्रहालय संचालनायतील राजेंद वाघुजी पगारे (रा. नाशिकरोड), प्राथमिक आरोग्य केंदात नोकरी करणारा दशरथ केरुजी घोलप (रा. सिन्नर), शांताराम बाळाजी कांगणे (रा. गुळवंच) व ताराबाई शालीग्राम उदावंत (रा. सिन्नर) यांचा समावेश आहे. या चारही जणांना कोर्टाने 13 जानेवारीपर्यंत पोलिस कोठडी दिली.

या टोळीने शासनस्तरावर नोकऱ्या देण्याचा निर्णय झाल्याची बनावट अंतिम यादी सचिवांच्या बनावट सहीने तयार करून बेरोजगार तरुणांना नोकरीचे आमीष दाखवले. या टोळीने नाशिक, मालेगाव, सिन्नर, जळगाव, मुंबई येथील तरुणांकडून सुमारे 75 लाखाची माया जमवली असल्याचा पोलिसांचा अंदाज आहे.

ही टोळी बेरोजगार तरुणांकडून अधेर् पैसे रोख घेत व उर्वरित रक्कमेचा चेक घेत. चेक न वटल्यास या टोळीतील सूत्रधार तरुणांनाच धमकी देऊन कारवाई करण्याचे सांगत. मात्र गणेश इथे या तरुणाने या प्रकाराची माहीती पोलिस अधीक्षक राजवर्धन यांना सांगितली त्यामुळे हे प्रकरण उघडकीस आले.

 
</text>
</doc>
