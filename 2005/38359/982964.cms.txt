<doc>
<docno>982964.cms.txt</docno>
<text>
 
क्रीडा
डॉ. शिरोडकर हायस्कूल हिंद करंडकाचे मानकरी
[ Friday, January 07, 2005  12:00:06 am]


मुंबई : मुंबई शारीरिक शिक्षण मंडळ आयोजित आंतरशालेय हिंद करंडक स्पधेर्त परळच्या डॉ. शिरोडकर हायस्कूलने राणी लक्ष्मीबाई हिंद करंडक पटकावला. तर टोपीवाला हिंद करंडक सरस्वती विद्यामंदिर, घाटकोपरने पटकावला.

मुलांच्या खोखो अंतिम लढतीत चुरशीच्या सामन्यात दादरच्या आय. ई. एस. मॉडर्न इंग्लिश स्कूलने परळच्या सोशल सव्हिर्स लीग हायस्कूलचा 3 मि. 45 से. राखून 2 गुणांनी पराभव केला. विजयी संघातफेर् अश्विन सहस्त्रबुद्धेने 4:10 मि. पळतीचा खेळ करून 1 गडी बाद केला, तर सोशल सव्हिर्स लीग हायस्कूलच्या सुनील सावंतने 2 मि. पळतीचा खेळ केला.

मुलींच्या अंतिम सामन्यात दादरच्या महात्मा फुले कन्या शाळेने डॉ. शिरोडकर हायस्कूलचा एक डाव 2 गुणांनी धुव्वा उडवला. या सामन्यात श्रृतिका ढोलमने 2 मि. 20 से. पळतीचा खेळ करून आपल्या संघाच्या विजयात मोलाची कामगिरी बजावली. शिरोडकरच्या अर्चना भास्करने 2 मि. 40 से. पळतीचा खेळ करून आपल्या संघाचा पराभव टाळण्याचा प्रयत्न केला ; परंतु त्यात यश मिळू शकले नाही.

मुलांच्या कबड्डी अंतिम सामन्यात सरस्वती विद्या मंदिरने (घाटकोपर) संदेश विद्यालयावर ( विक्रोळी) 24 गुणांनी विजय मिळवला. सरस्वती विद्या मंदिरचा आदेश सावंत याने आकर्षक खेळ केला. मुलींच्या अंतिम लढतीत दिगंबर पाटकर विद्यालयाचा डॉ. शिरोडकर हायस्कूलने 11 गुणांनी पराभव केला.

मुलांच्या लंगडी अंतिम सामन्यात सरस्वती विद्या मंदिर (माहीम), सरस्वती विद्या मंदिर ( घाटकोपर) कडून 1 डाव 3 गुणांनी दणदणीत पराभव स्वीकारावा लागला. मुलींच्या लढतीत मराठी विद्यालयने ( घाटकोपर) सोशल सहिर्स लीग हायस्कूलचा (परळ) 6 गुणांनी पराभव केला. या सामन्यात मराठी विद्यालयाच्या स्नेहलता दळवीने उत्कृष्ट खेळ करून आपल्या संघास विजय मिळवून दिला.

स्पधेर्तील उत्कृष्ट खेळाडू खालीलप्रमाणे :

लंगडी : (मुले) गिरीराज देसाई ( सरस्वती विद्या मंदिर, घाटकोपर) , ( मुली) स्नेहलता दळवी (मराठी विद्या मंदिर, घाटकोपर).

कबड्डी : ( मुले) आदेश सावंत (सरस्वती विद्या मंदिर, घाटकोपर) , ( मुली) अश्विनी काळे ( डॉ. शिरोडकर हायस्कूल, परळ).

खोखो : (मुले) अश्विन सहस्त्रबुद्धे ( मॉडर्न इंग्लिश हायस्कूल, दादर) , ( मुली) श्रृतिका ढोलम (महात्मा फुले कन्या शाळा, दादर).

 
</text>
</doc>
