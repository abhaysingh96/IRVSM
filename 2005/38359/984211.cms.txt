<doc>
<docno>984211.cms.txt</docno>
<text>
 
अर्थव्यवहार
सीनिअर सिटिझन्स सेव्हिंग्ज स्कीम
[ Friday, January 07, 2005  11:12:02 pm]


गेले काही दिवस ' सीनिअर सिटिझन्स सेव्हिंग्ज स्कीम ' संदर्भात अनेक ज्येष्ठ नागरिकांनी पत्रांद्वारे प्रश्न पाठवले. ही पत्रे वाचल्यावर, या योजनेबद्दल वाचकांमध्ये मोठ्या प्रमाणात गैरसमज आणि माहितीचा अभाव असल्याचा जाणवला. त्यामुळेच हे गैरसमज दूर करण्यासाठी नि अधिक सविस्तरे माहिती देण्यासाठी दीपक टिकेकर ' एक्सपर्ट कमेंट ' देत आहेत.

नव्या वर्षाच्या शुभेच्छा देण्यासाठी माझ्या कार्यालयामध्ये काही ज्येष्ठ नागरिक गुंतवणुकीच्या सल्ल्यासाठी आले होते. काही नुकतेच निवृत्त झाले होते, तर काहींना निवृत्त होऊन बरीच वषेर् झाली होती. एकूणच प्रत्येक ज्येष्ठ नागरिकाला आपले पैसे कुठे गुंतवायचे हा एक मोठा प्रश्ान्च पडला होता. त्यातही काहींना पूवीर्च्या गुंतवणुकीचे पोस्टाचे सहा लाख रुपये परत मिळाले होते. या गुंतवणुकीवर त्यांना पूवीर् महिना 6500 रुपये व्याज मिळत असे. आता जर ही रक्कम पुन्हा पोस्टात गुंतवली, तर महिना 4000 रुपये व्याज मिळते. या गुंतवणुकीला पर्याय म्हणून वरिष्ठ नागरिकांसाठी भारत सरकारने ' सीनिअर सिटीझन्स सेव्हिंग्ज स्कीम ' अंमलात आणली. ज्यामध्ये ज्येष्ठ नागरिकांना महिना 4500 रुपये व्याज म्हणजे महिना 500 रूपयांचा फायदा होईल. या योजनेमध्ये त्रैमासिक पद्धतीने व्याज दिले जाते. दिनांक 2 ऑगस्ट 2004 पासून ही योजना अंमलात आणली आहे.

तरी काही वरिष्ठ नागरिकांनी विचारलेल्या प्रश्ानंबाबत अधिक खुलासा पुढीलप्रमाणे करीत आहोत.

प्र. 1 : या योजनेत कोण गुंतवणूक करू शकतो ?

ज्या व्यक्तीचे वय हे खाते उघडण्याच्या दिवशी साठ वषेर् अथवा जास्त आहे अशीच व्यक्ती या योजनेत गुंतवणूक करू शकते किंवा ज्या व्यक्तीचे वय हे खाते उघडण्याच्या दिवशी पंचावन्न वषेर् अथवा जास्त आहे व ज्या व्यक्तीने सेवानिवृत्ती घेतली आहे, अशी व्यक्ती सेवानिवृत्तीच्या तारखेपासून एका महिन्यात जे सेवानिवृत्तीचे वेतन मिळाले आहे, अशा रकमेची गुंतवणूक या योजनेत करू शकते.

प्र. 2 : योजनेअंतर्गत खाते कोणाच्या नावे उघडता येते ?

या योजनेअंतर्गत खाते त्या व्यक्तीला स्वत:च्या एकट्याच्या नावावर अथवा पती/पत्नी बरोबर संयुक्तपणे उघडता येते.

प्र. 3 : या योजनेअंतर्गत खात्यात किती रकमेची गुंतवणूक करता येते ?

एक व्यक्ती या योजनेअंतर्गत एक किंवा अनेक खाती उघडून गुंतवणूक करू शकते. ही गुंतवणूक एक हजार रुपयांच्या पटीत करता येते व एकंदरीत गुंतवणुकीची कमाल मर्यादा ही रुपये पंधरा लाख आहे.

प्र. 4 : या योजनेअंतर्गत खाते कुठे उघडता येते ?

पोस्ट ऑफिस अथवा अशा बँकेच्या शाखेत की ज्या ठिकाणी पीपीएफ खाते उघडता येते अशा ठिकाणी या योजनेअंतर्गत खाते उघडता येते. पण एका महिन्यात एका ठिकाणी फक्त एकच खाते उघडता येते.

प्र. 5 : या योजनेतील गुंतवणुकीचा कालावधी किती असतो ?

सामान्यत: या योजनेतील गुंतवणुकीचा कालावधी पाच वर्षांचा आहे. पाच वर्षांनंतर या खात्याचा कालावधी आणखी तीन वर्षांकरिता वाढवता येतो.

प्र. 6 : या योजनेअंतर्गत उघडलेले खाते मुदतपूतीर्च्या अगोदर बंद करता येते का ?

या योजनेअंतर्गत उघडलेले खाते, खाते उघडल्याच्या दिवसापासून एक वर्षानंतर बंद करता येते. जर असे खाते एक वर्षानंतर पण दोन वर्षाच्या अगोदर बंद केले तर खात्यातील रकमेच्या दीड टक्का वजावट करून उरलेली रक्कम खातेधारकाला परत केली जाईल व जर असे खाते दोन वर्षानंतर बंद केले, तर खात्यातील रक्कमेच्या एक टक्का वजावट करून उरलेली रक्कम खातेदाराला परत केली जाईल.

प्र. 7 : या योजनेअंतर्गत उघडलेल्या खात्यात रक्कम कोणत्या स्वरूपात जमा करता येते ?

चेक अथवा डिमांड ड्राफ्ट हा खातेदाराच्या नावाने लिहिलेला असावा व पोस्ट ऑफिस अथवा बँकेच्या नावाने एन्डॉर्स करावा. चेक अथवा डिमांड ड्राफ्ट वसूल झाल्याच्या तारखेपासून असे खाते सुरू होईल. बाहेरगावचा चेक अथवा डिमांड ड्राफ्ट असेल, तर त्याचा वसुलीचा खर्च पण अशा रकमेमध्ये समाविष्ट करावा. गुंतवणूक रक्कम एक लाखापेक्षा कमी असेल, तर रोख पैशात गुंतवणूक करता येईल.

प्र. 8 : या योजनेअंतर्गत नामनिदेर्शन (नॉमिनेशन) करता येते का ?

या योजनेअंतर्गत खातेदार खाते उघडण्याच्या वेळी अथवा नंतर कोणाही व्यक्तीच्या नावाने नामनिदेर्श करू शकतो. एकदा केलेले नामनिदेर्शन रद्द करता येते अथवा त्यात बदल करता येतो. जर खाते संयुक्तपणे उघडले असेल, तरीही नामनिदेर्शन करता येते ; पण जर संयुक्त खातेदारापैकी कोणाही एका खातेदाराचा मृत्यू झाला, तर सर्वप्रथम खात्यावरील रक्कम दुसऱ्या संयुक्त खातेदाराला मिळेल व जर दुदैर्वाने दोघाही खातेदारांचा मृत्यू झाला, तर खात्यावरील रक्कम नामनिदेर्शकधारकाला मिळेल.

जर असा संयुक्त खातेदार अथवा नामनिदेर्शकधारक खातेदाराची पती अथवा पत्नी असेल, तर ती व्यक्ती ते खाते पुढे चालू ठेवू शकते.

प्र. 9 : या योजनेअंतर्गत व्याज किती व कसे दिले जाते ?

या योजनेअंतर्गत व्याज हे 9 टक्के दराने दिले जाते. हे व्याज रक्कम जमा केल्याच्या तारखेपासून ते 31 मार्च / 30 जून/ 30 सप्टेंबर/ 31 डिसेंबरपर्यंत दिले जाते व नंतरचे व्याज याच तारखांना दिले जाते. असे व्याज खातेधारकाच्या बचत खात्यात जमा करता येते.

जर खातेदाराने मुदतपूतीर्नंतर खाते चालू ठेवले, तर त्याला त्या वेळच्या व्याजदरानुसार व्याज दिले जाईल.

जर खातेदाराने मुदतपूतीर्नंतर उशीराने खाते बंद केले, तर मुदतपूतीर्नंतरच्या कालावधीकरता त्याला पोस्ट ऑफिसच्या बचत खात्यावरील व्याजदरानुसार व्याज मिळेल.

प्र. 10 : जर खातेदाराने नामनिदेर्शन केले नसेल व अशा खातेदाराचा मृत्यू झाल्यास काय करावे ?

अशा परिस्थितीत मृत खातेदाराच्या वारसांनी मृत्यूचा दाखला व सक्सेशन सटिर्फिकेट अथवा लेटर ऑफ अॅडमिनिस्ट्रेशन बरोबर खातेदाराच्या मृत्यूपत्राचे प्रोबेट दिले, तर वारसांना रक्कम दिली जाईल. जर एकूण देय रक्कम व्याजासहित ही एक लाख रुपये असेल, तर वारसांनी लेटर ऑफ इंडेग्मिटी, अॅफिडेव्हीट, लेटर ऑफ डिस्क्लेमर ऑन अॅफिडेव्हीट व मृत्यूचा दाखला दिल्यास त्यांना रक्कम दिली जाईल.

प्र. 11 : खातेदाराला गुंतवणुकीचे प्रमाणपत्र म्हणून काय मिळते ?

खाते उघडल्यावर खातेदाराला एक पास बुक दिले जाते, ज्यामध्ये खाते उघडल्याची तारीख, खाते क्रमांक, खातेदाराचे नाव फोटोसहित, खातेदाराचा पत्ता, गुंतवलेली रक्कम, तिमाही देय व्याज, मुदतपूतीर्ची तारीख व नामनिदेर्कधारकाचे नाव इत्यादी नोंदी असतील.

प्र. 12 : असे खाते एक पोस्ट ऑफिस अथवा बँकेमधून स्थानांतर करता येते का ?

होय. जर खात्यावरील रक्कम एक लाख रुपयांपेक्षा अधिक असेल, तर प्रत्येक एक लाख रुपयांच्या रक्कमेला पाच रुपये याप्रमाणे किंमत द्यावी लागेल.

प्र. 13 : अनिवासी भारतीय अथवा हिंदू अविभक्त कुटुंब या योजनेअंतर्गत गुंतवणूक करू शकतात का ?

नाही. पण जर निवासी भारतीयाने या योजनेअंतर्गत गुंतवणूक केली व नंतर तो अनिवासी भारतीय झाला, तर तो अशी गुंतवणूक मुदतपूतीर्पर्यंत चालू ठेवू शकतो.

 
</text>
</doc>
