<doc>
<docno>983081.cms.txt</docno>
<text>
 
महामुंबई
सोमनाथ समेळ यांचे निधन
[ Friday, January 07, 2005  01:03:26 am]


म. टा. प्रतिनिधी

मुंबई : ज्येष्ठ पत्रकार सोमनाथ समेळ यांचे बुधवारी रात्री शीव येथील लोकमान्य टिळक रुग्णालयात निधन झाले. ते 75 वर्षांचे होते. त्यांच्या पश्चात पत्नी, तीन मुली, दोन जावई आहेत.

अशक्तपणामुळे समेळ गेले महिनाभर आजारी होते. गेल्या शुक्रवारीच त्यांना शीव रुग्णालयात दाखल करण्यात आले होते. गुरुवारी सकाळी त्यांच्यावर अंत्यसंस्कार करण्यात आले.

समेळ यांनी महाराष्ट्र टाइम्समधे 23 वषेर् पत्रकारीता केली. क्रिडा वार्ताहर, उपसंपादक आदी विविध पदांवर त्यांनी काम केले. मौज, गोमंतक, पुढारीतही त्यांनी काही काळ पत्रकार म्हणून काम केले. आयुविर्मा कार्यालयाच्या प्रसिद्धी खात्यातही त्यांनी तीन वषेर् काम केले. अंतराळशास्त्र व युद्धशास्त्र या विषयांवर त्यांनी विपुल लेखन केले. गिर्यारोहणाचीही त्यांना आवड होती. युवकांसाठी रायगड प्रदक्षिणा ही संकल्पना त्यांनी राबविली. मुंबई मराठी संघाचे ते अनेक वषेर् पदाधिकारी होते. त्यांच्या निधनामुळे पत्रकार संघाच्या गुरुवारी झालेल्या पत्रकार दिनाच्या कार्यक्रमात होणारा ज्येष्ठ पत्रकारांचा सत्कार सोहळा पुढे ढकलण्यात आल्याचे संघाचे अध्यक्ष कुमार कदम यांनी कळवले आहे.

 
</text>
</doc>
