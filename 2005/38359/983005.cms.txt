<doc>
<docno>983005.cms.txt</docno>
<text>
 
अर्थव्यवहार
'मेटल व डॉलर'चा 91 अंशांचा फटका
[ Friday, January 07, 2005  12:24:52 am]


म. टा. बाजार प्रतिनिधी

मुंबई : लंडन धातू बाजारातील (लंडन मेटल एक्स्चेंज) घसरण, युरोच्या तुलनेत डॉलर मजबूत अशा कारणामुळे आज सलग तिसऱ्या दिवशी मुंबई शेअर बाजाराला फटका बसला. विक्रीचा जोर वाढून बाजाराचा ' सेन्सेक्स ' निदेर्शांक 91.45 अंशांनी घसरून 6367.39 अंशांवर स्थिरावला.

सकाळी शेअर बाजार सुरू झाल्यानंतर लगेचच सेक्सेक्सने गडगडायला सुरुवात केली. 11 वाजता तर निदेर्शांक 132.33 अंशांनी घसरून 6326.51 झाला होता. यात भर पडली तीर अमेरिकेतील व्याज दरात वाढ झाल्याची आणि त्याचा देशाच्या गंगाजळीत घट होण्याच्या शक्यतेची.

शेअर बाजारातील धातू निदेर्शांक आज 189.18 म्हणजेच 3.18 टक्क्यांनी खाली येऊन 5,759.29 थांबला. यामुळे टाटा स्टील, सत्यम, टाटा पॉवर यांचे भाव घसरले.

सेबी अध्यक्ष जी. एन. वाजपेयी बुधवारी 192 अंशांनी कोसळलेल्या शेअर बाजारासंदर्भात म्हणाले की, बाजार व्यवस्थित काम करत असून चिंता करण्याचे कारण नाही.

 
</text>
</doc>
