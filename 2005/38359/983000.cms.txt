<doc>
<docno>983000.cms.txt</docno>
<text>
 
महाराष्ट्र
कोकणच्या प्रश्ानंची नेमकी उकल
[ Friday, January 07, 2005  12:21:48 am]


आजवर कोकणी माणूस आळशी आहे, भांडखोर आहे, तो शेतीकडे लक्ष देत नाही, पावसाचे पडणारे भरपूर पाणी वाया घालवतो अशी टीका केली जात होती. इतकेच नव्हे तर कोकणी माणसाची हेटाळणी करणे ही काही लोकांच्या करमणुकीची बाब झाली होती. मात्र शरद पवार यांनी आपल्या कोकणभेटीत कोकणी माणसाच्या व्यथेकडे आत्मियतेने पाहिलेच ; पण काही खडे बोलही ऐकवले...

सावित्रीबाई फुले यांच्या जन्मदिनाचे औचित्य साधून दापोली येथील डॉ. बाळासाहेब सावंत कोकण कृषी विद्यापीठाच्या नव्या प्रशासकीय इमारतीचे उद््घाटन शरद पवार यांच्या हस्ते गेल्या सोमवारी झाले. केंदीय कृषीमंत्री या नात्याने शरद पवार यांची कृषी विद्यापीठाला ही पहिलीच भेट असल्यामुळे त्यांच्याकडून देशाच्या कृषी- धोरणाविषयी बरेच काही जाणून घेता येईल अशा अपेक्षेने अनेक तज्ज्ञ आणि संशोधक मंडळींनी या उद्घाटन समारंभाला गदीर् केली होती.

शरद पवारांनी केलेल्या सुमारे तासाभराच्या अभ्यासपूर्ण भाषणाने तेथे जमलेल्या मंडळींपैकी अनेकांना उत्साही करण्याचे, तर अनेकांना भानावर आणण्याचे काम केले ; एवढे निश्चित! विशेष म्हणजे पवारसाहेबांचे हे भाषण समारंभाला उपस्थित असलेल्या महाराष्ट्र सरकारमधील काही मंत्र्यांच्यादृष्टीने जणूकाही ' प्रशिक्षणाचा वर्ग ' च ठरला. या मंत्र्यांच्या मनातील कोकणाविषयी असलेले गैरसमज दूर करण्याचे काम करतानाच पवारसाहेबांनी घाटावरच्या मंडळींनी आपली तुलना कोकणातील शेतकऱ्याशी करू नये, असे खडसावले तेही बरे झाले.

कोकणातील माणसाबद्दल उर्वरित विशेषत: पश्चिम महाराष्ट्रातील नेतेमंडळींकडून अनेकदा टिंगलटवाळीचा सूर ऐकायला मिळतो. मात्र कोकणी माणसाच्या व्यथा जाणून घेऊन त्यावर परिणामकारक उपाययोजना करताना फारसा कोणी आढळत नाही. पवारसाहेबांनी आपल्या भाषणात ' कोकणी माणसाची मानसिकता ' बदलत चालली आहे हे मान्यच केले नाही तर विशेषत: रत्नागिरी जिल्ह्याचे पालकमंत्री बबनराव पाचपुते यांचे या विषयावर जे प्रबोधन केले त्याबद्दल पवारांना धन्यवाद द्यायला हवेत.

आजवर कोकणी माणूस आळशी आहे, भांडखोर आहे, तो शेतीकडे लक्ष देत नाही, पावसाचे पडणारे भरपूर पाणी वाया घालवतो अशी टीका केली जात होती. इतकेच नव्हे तर कोकणी माणसाची हेटाळणी करणे ही काही लोकांच्या करमणुकीची बाब झाली होती. त्यामुळेच पवारसाहेबांनी या वेळी कोकणी माणसाच्या व्यथेकडे आत्मियतेने पाहिले, याचीही कोकणी माणसाने नोंद घ्यायला हवी.

कोकणची भौगोलिक स्थिती, मानसिकता, जमिनीचे प्रश्ान्, आथिर्क भांडवलाच्या समस्या या साऱ्या बाबींना स्पर्श करून पवार यांनी कोकणातील शेतकरी गरीब का राहिला, याचे वर्णन आपल्या भाषणात केले. हा शेतकरी वर्षाकाठी केवळ भाताचेच एकमेव पीक घेतो आणि हीच गोष्ट त्याच्या गरिबीला कारणीभूत असल्याचे त्यांनी आवर्जून सांगितले. या शेतकऱ्याला आणखी एखादे जोड पीक घेण्यास प्रोत्साहित करण्यासाठी सरकारने त्याच्यामागे आथिर्क ताकद उभी करण्याची गरज असल्याचेही त्यांनी स्पष्ट केले. जगातील ज्या ज्या देशात भातासारखे एकमेव पीक घेतले जाते ते देशच गरीब राहिल्याची माहिती दिली.

कोकणातील शेतकऱ्याची गरिबी दूर करायची असेल, तर त्यासाठी पद्धतशीर प्रयत्न केले पाहिजेत, हे स्पष्ट करतानाच त्यांनी या शेतकऱ्याला आथिर्क ताकद देण्यासाठी सरकारने पुढाकार घेण्याची आवश्यकताही व्यक्त केली. त्यासाठी त्यांनी रोजगार हमी योजनेंतर्गत फलोद्यान योजनेचा आवर्जून उल्लेख केला. कोकणातील शेतकऱ्याच्या मागे जर सरकार खंबीरपणे उभे राहिले, तर कोकणातील शेतकरी कष्ट करायला मागे राहणार नाही, हेही त्यांनी पालकमंत्री पाचपुते यांना ऐकवून दाखविले. कोकणातील शेतकऱ्याला भांडवलाची चणचण कायम भासते, हा मुद्दा त्यांनी प्रकर्षाने मांडला.

घाटावरच्या मंडळींनी कोकणातील शेतकऱ्याशी आपली तुलना का करू नये हे विशद करताना त्यांनी घाटावर कोकणसारखा पाऊस नाही ; पण कमीतकमी मुबलक जमीन तरी आहे, याची जाणीव करून दिली आणि कोकणातील छोट्या जमिनीवरील मालकांच्या मोठ्या संख्येचा ऊहापोह केला. एका एकराला पाच मालक आणि तेही मुंबई- पुण्यासारख्या दूरवरच्या ठिकाणी असल्यामुळे त्यांच्या सह्या घेऊन बँकांकडून कर्ज घेताना उद्भवणाऱ्या अडचणींचाही त्यांनी परामर्श घेतला.

कोकणातील शेतकऱ्याला दिलासा देणाऱ्या अनेक बाबींची माहिती देतानाच पवार यांनी मच्छिमारांसाठीही आखलेल्या विविध योजनांची माहिती देऊन त्यांनाही उत्साहित केले. सध्या मासेमारीचा व्यवसाय डबघाईला आला आहे. त्याला ऊजिर्तावस्था आणणाऱ्या या योजना यशस्वीपणे राबविल्या गेल्या, तर त्यांचा कोकणच्या विकासाला निश्चितच हातभार लागेल. काही वर्षांपूवीर् लोकांना दुधासाठी वणवण करावी लागत असे. परंतु देशात ' दुधाचा महापूर ' आणणारा ' आनंद पॅटर्न ' राबविला गेला आणि दुधाचे दुभिर्क्ष संपले. याच ' आनंद पॅटर्न ' च्या धतीर्वर , ' नॅशनल डेअरी डेव्हलपमेंट बोर्ड ' सारख्या एका मच्छिमार विकास महामंडळाची स्थापना करून मच्छिमारांसाठी आता योजना राबविण्यात येणार आहे. त्यात मच्छिमारी व इतर बंदरांचा विकास, अन्य सुविधा, बोटी आणि जाळीच्या खरेदीसाठी अर्थसाह्य अशा अनेक गोष्टींचा समावेश आहे. यामुळे देशातील माशांची निर्यात सहा हजार कोटी रुपयांवरून बारा हजार कोटींवर जाणार आहे. देशातील पशुधनाच्या विकासासाठीही केंद सरकारने विविध योजना आखल्याची माहिती शरद पवार यांनी दिली.

ग्राहकांची फसवणूक करणाऱ्या आणि झटपट श्रीमंत होऊ पाहणाऱ्या आंबा उत्पादकांना आणि व्यापाऱ्यांना पवार यांनी चांगल्याच कानपिचक्या दिल्या. एकंदरीत केंदीय कृषी मंत्री या नात्याने शरद पवारांची ही भेट कोकणाला बरेच सांगून गेली. त्यासाठी तिचे आयोजन करणाऱ्या डॉ. बाळासाहेब सावंत कोकण कृषी विद्यापीठाचे आणि कुलगुरू डॉ. शंकरराव यांचे कौतुक करायला हवे.

कुमार कदम

 
</text>
</doc>
