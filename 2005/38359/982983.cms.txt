<doc>
<docno>982983.cms.txt</docno>
<text>
 
सदर
साखरेची चव कडू कशी झाली!
[ Friday, January 07, 2005  12:11:37 am]


जीवनावश्यक वस्तूंच्या वर्गवारीत मोडणाऱ्या साखरेचे भाव गेल्या महिन्यापासून वाढत असून, किरकोळ दरांमध्ये तीन ते साडेतीन रुपयांची वाढ झाली आहे. सर्वसामान्य व मध्यमवगीर्य ग्राहकांना सध्या 21 रु. दराने साखर विकत घ्यावी लागत आहे. परिस्थिती अशीच राहिल्यास साखरेचे भाव 25 रु.च्या घरात जातील.

साखर 21 रु. किलो कोणामुळे झाली याबाबत आता वाद सुरू झाला आहे. बडे व्यापारी साठेबाजी करून, परिस्थितीचा फायदा लाटण्यासाठी कृत्रिम टंचाई निर्माण करीत असल्याने भाववाढ झाल्याचे साखर कारखानदारांचे म्हणणे आहे. तर केंद सरकारने खुल्या बाजारासाठी ठरवून दिलेला संपूर्ण कोटा त्या त्या मुदतीत कारखानदारांकडून बाजारात आणला जात नाही ; त्यामुळेच मागणी पुरवठ्यात असमतोल निर्माण होऊन दरवाढ होते, असे साखर व्यापाऱ्यांचे म्हणणे आहे. ' साखरेचे किरकोळ भाव 21 रु. झाले असले तरी साखर उत्पादकाला 16 रु. प्रतिकिलो किंमत मिळते. भावातील तफावत ही साखरेचा व्यापार करणाऱ्या सहा स्तरांवरील व्यापाऱ्यांत वाटली जाते ', असा दावा महाराष्ट्र राज्य सहकारी कारखाना संघाने केला आहे.

देशाची साखरेची वाषिर्क मागणी लेव्ही धरून 180 लाख मेट्रिक टन आहे. साखरेच्या उत्पादनामध्ये महाराष्ट्र अग्रेसर असून, आपले राज्य देशाची 35 ते 40 टक्के गरज पूर्ण करते. तीन-चार वर्षांपूवीर् देशात साखरेचे 202 लाख मेट्रिक टन इतके विक्रमी उत्पादन झाले होते. त्यावेळी कारखानदारांना साखर कोठे ठेवायची असा प्रश्ान् पडला होता. मात्र त्यानंतर सतत पडणाऱ्या दुष्काळामुळे उसाचे पीक घटले असून, जो काही ऊस होता त्यापैकी काही ऊस जनावरांच्या चाऱ्यासाठी वापरण्यात आला ; तर काही ठिकाणी उसावर पडलेल्या लोकरी माव्यांमुळे अशा उसाचा साखर उतारा कमी झाला.

साहजिकच गेल्या वषीर् 165 लाख मेट्रिक टनावर घसरलेले साखरेचे देशातील उत्पादन यंदा सुमारे 125 लाख मेट्रिक टनावर येईल. यंदा उत्पादन कमी आहे हे खरे असले तरी साखरेच्या दरावर नियंत्रण ठेवण्यासाठी व मागणी- पुरवठ्याचा समतोल राखण्यासाठी सरकारतफेर् वाषिर्क शिलकी साठा करण्यात येतो. तो यंदा 80 लाख टनाच्या आसपास आहे. पण निवडणुकांच्या राजकारणात ऊस उत्पादक शेतकऱ्यांचे हित जपले जाते. मात्र कमालीच्या असंघटित असलेल्या ग्राहकांना मात्र वाऱ्यावर सोडले जाते, असे साऱ्या प्रकारावरून दिसते.

' गेली कित्येक वषेर् साखर ही उत्पादन किमतीपेक्षा कितीतरी कमी दराने साखर-उद्योगाने विकली आहे. त्यासाठी मोठ्या प्रमाणावर तोटे सहन केले आहेत. साखरेच्या किमती मागणी- पुरवठ्याच्या तत्त्वानेच ठरतात हे ग्राहकांचे सुदैवच आहे. अन्यथा साखर उत्पादन खर्चावर आधारित किमतीनुसार विक्री करावयाची ठरल्यास साखरेची किंमत 20 रु. किलो राहील व ती ग्राहकांना 22 ते 23 रु. किलोप्रमाणे उपलब्ध झाली असती ,' असा युक्तिवाद साखर संघ आता करीत आहे. मात्र सहकार चळवळीतील अनेक कारखान्यांचा कारभार व तेथील व्यवस्थापन कसे चालते हा संशोधनाचा विषय आहे. त्यामुळे साखरेच्या उत्पादन खर्चाबाबत कारखानानिहाय वादाचे मुद्दे उभे राहू शकतात.

दुसरीकडे जुलै 2003 च्या सुमारास साखर कारखानदारांनी 1085 रु. प्रतिक्विंटल दराने साखरेची फॅक्टरी डिलीव्हरी दिली होती. आता गेल्या महिन्याभरात साखरेच्या प्रति क्विंटल दरामध्ये सुमारे अडीचशे रु.नी वाढ झालीे. परिणामी साखरेच्या दराने गेल्या 30 वर्षांतील उच्चांक गाठला आहे. भाववाढीच्या कारणांबाबत संबंधित घटकांमध्ये टोलवाटोलवी सुरू झाली आहे. देशातील उत्पादित साखरेपैकी 20 टक्के साखर किरकोळ ग्राहकांसाठी वापरात येते. उर्वरित साखर ही व्यावसायिक व औद्योगिक वापरासाठी लागते. त्यात 55 टक्के मिठाई व 25 टक्के शीत पेये, आईसक्रीम, चॉकलेटस, जॅम, आदींसाठी लागते.

' अशा परिस्थितीत दरमहा तीन ते चार किलो साखर घेणाऱ्या ग्राहकांस वाढत्या किमतीमुळे खर्चात नऊ ते बारा रु.च मासिक वाढ झाली आहे. ऊस उत्पादक शेतकरी व कारखान्यांच्या हितासाठी सद्यस्थितीतील साखरेची किंमत समर्थनीय व योग्य आहे ,' असे मत साखर संघाने लेखी खुलाशात व्यक्त केले आहे. त्याचवेळी साखर कारखान्यांच्या बाहेर कृत्रिम टंचाई निर्माण केली जाण्याची शक्यता असल्याने साठेबाजी रोखण्यासाठी केंद सरकारने साठवणुकीवर पूवीर्ची बंधने घालावीत अशी मागणीही साखर संघाने केली आहे. एकूणच दरवाढीवर संघाची भूमिका गोंधळाची दिसते.

साखरेप्रमाणेच शेतीमालासाठी उत्पादक शेतकऱ्यास मिळणारा भाव व ग्राहकास त्यासाठी मोजावे लागणारे पैसे यात प्रचंड तफावत असते. मधला मलिदा कोण खातो ते शेतकऱ्यांची मुले म्हणवून घेणाऱ्या व प्रदीर्घ काळ सत्ता राबविणाऱ्या राज्यर्कत्यांना माहीत आहे. त्यामुळे सध्या साखर दरवाढीच्या प्रश्ानवर परस्परांमध्ये सुरू असलेल्या आरोप-प्रत्यारोपाच्या सामन्यात ग्राहकांना काहीच देणे घेणे नाही. देशातील साखरेच्या एकूण ग्राहकांपैकी सुमारे 20 टक्के असलेल्या ग्राहकांना महागाईच्या जमान्यात साखरेची चव गोड लागावी, यासाठी ती रास्त दरात मिळवून देण्यासाठी साखर संघ, राज्य व केंद सरकार आणि महागाईच्या नावाने शंख करणारे राजकीय पक्ष किती प्रामाणिक प्रयत्न करणार आहेत, याकडे सामान्य ग्राहकांचे लक्ष लागलेले आहे. बिहार, झारखंड राज्यात होऊ घातलेल्या विधानसभा निवडणुकांच्या पार्श्वभूमीवर साखरेची दरवाढ रोखण्यासाठी उपाय होण्याची शक्यता आहे. पण हे भाव कायमस्वरूपी नियंत्रणात राहतील अशी व्यवस्था हवी.

समीर मणियार

 
</text>
</doc>
