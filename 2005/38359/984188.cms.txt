<doc>
<docno>984188.cms.txt</docno>
<text>
 
लेख: आयफेल टॉवर
सेक्स अँड लाईज
[ Friday, January 07, 2005  10:52:54 pm]


बायकांवर इम्प्रेशन टाकायला ( बहुतेक) सर्वच पुरुष आसुसलेले असतात. पण पुरुषांचं लक्ष वेधून घेण्याकडे बायकांचा काही कमी कल नसतो. पुरुष किंवा स्त्री विवाहित असो अथवा नसो त्यांचा हा जातिवंत गुणधर्म आहे, जो इंग्रजीत ' फ्लर्टिंग ' या एकमेव शब्दांत समर्पकपणे वणिर्ला आहे.

फ्लर्टिंग करताना बहुतेक स्त्री-पुरुष आपण जे आहोत त्यापेक्षा खूप वेगळे आहोत हे दाखवायचा प्रयत्न करीत असतात. म्हणजे ते एकमेकांशी खोटं बोलत असतात. आता हे खोटं बोलण्याचं प्रमाण किती आहे याची काही तज्ज्ञांनी पाहणी केली आहे. त्यात असं आढळलं अहे की, फ्लर्टिंग करणाऱ्या स्त्री-पुरुषांपैकी 50 टक्के खोटं बोलतात.

स्त्रियांची याबाबत अशी तक्रार आहे की, बहुतेक पुरुष आपल्या संपत्तीबाबत बढाया मारतात. आपल्या करीयर प्रॉस्पेक्ट्सबद्दल अव्वाच्यासव्वा बोलतात, आपण खूप रीझनेबल आणि कंसिडरेट असल्याचं दाखवतात. तर पुरुषांची तक्रार अशी आहे की, स्त्रिया आपले पूर्वायुष्यातले लैंगिक संबंध आणि आपले मातृत्व लपवून ठेवतात.

टेक्सास आणि कॅलिफोनिर्या विद्यापीठातील संशोधकांनी 18 ते 30 वयोगटातील 900 स्त्री-पुरुषांना याबाबत प्रश्न विचारले. यात 45 टक्के विवाहित पुरुष फ्लर्टिंग करतात तर 13 टक्के विवाहित स्त्रियांना परपुरुषाची आसक्ती वाटते असे दिसून आले आहे. 46 टक्के स्त्रियांनी आपण या बढायांवर विश्वास ठेवून पुरुषांशी विवाह केल्याचे किंवा शरीरसंबंध ठेवल्याचे मान्य केले आहे. स्त्रियांनी बढाया मारल्यास पुरुषांची हरकत नसते ; परंतु त्यांनी त्यांच्या लैंगिक संबंध लपविले तर मात्र ते पुरुषांना आवडत नाही.

मानसशास्त्रज्ञांना मात्र हे सारे नैसगिर्क वाटते. त्यांचे म्हणणे आहे की, स्त्रिया या पुरुषाच्या संपत्तीवर, स्टेटसवर व व्यक्तिमत्वावर भाळतात, त्यामुळे पुरुष आपल्याकडे हे सारं आहे असं दाखविण्याचा प्रयत्न करतात तर, पुरुष स्त्रियांचे सौंदर्य, शरीर यावर भाळतात त्यामुळे स्त्रिया तेवढेच दाखवून पुरुषांच्या नजरेत भरण्याचा प्रयत्न करतात. थोडक्यात सेक्स अँड लाईज गोज हँड इन हँड...

 
</text>
</doc>
