<doc>
<docno>983105.cms.txt</docno>
<text>
 
महामुंबई
महापालिकेला लाखोंचा गंडा
[ Friday, January 07, 2005  01:11:54 am]


म. टा. प्रतिनिधी

जकात निरीक्षक, कुरिअरवाले आणि एजन्ट यांचा भांडाफोड

मुंबई : मोबाइलने भरलेल्या ट्रकमध्ये इलेक्ट्रिकचे सामान असल्याचे भासवून मुंबई महापालिकेला लाखो रुपयांना गंडा घालणाऱ्या एका जकात एजन्टचा भांडाफोड करण्यात आला असून बोगस पावत्यांद्वारे कुरिअर कंपनीला हाताशी धरून लाखोंचा घपला करणाऱ्या जकात निरीक्षकासही अटक करण्यात आली आहे.

महापालिका आयुक्तांच्या अखत्यारीत काम करणाऱ्या विशेष कार्य दक्षता पथकाने अलीकडेच ही कारवाई केली. मुंबईत नोकियाच्या मोबाइल वितरणाचे काम करणाऱ्या कंपन्यांची जकात भरण्याचे व्यवहार करणाऱ्या अंकुर ऑक्ट्रॉय सव्हिर्स या एजन्टने केलेला मोठा गैरव्यवहार या पथकाने उघडकीस आणला आहे. या एजन्टने ट्रकमधून माल आणताना मोबाइल सेट््सच्या बाहेर इलेक्ट्रिक सामग्री दडवून या सामग्रीच्या आधारे जकातभरणा करण्याचे तंत्र अवलंबिले. मोबाइलच्या तुलनेत या सामग्रीची रक्कम फारच कमी असल्याने जकातीत भरमसाट सवलत मिळू लागली, तरी मोबाइल मागविणाऱ्या कंपनीकडून मात्र चढ्या दराचे बिल हा एजन्ट घेत असे. पालिकेच्या पथकाने एका मोबाइलसाठ्याच्या जकातीबद्दल तपासणी केली असता हा घोटाळा लक्षात आला. अशा प्रकारे तब्बल 27 ट्रक पनवेल नाक्यामागेर् मुंबईत आले होते आणि त्यातून 38 लाख रुपये हडप करण्यात आले होते.

या प्रकरणी अंकुर ऑक्ट्रॉय सव्हिर्से महेंद लोढिया व राधाकृष्ण सुबय्या शेट्टी यांच्यावर ट्रॉम्बे पोलिसात फिर्याद करण्यात आली आहे.

दुसऱ्या एका प्रकरणात महापालिकेचाच जकात निरीक्षक बोगस पावती पुस्तके छापून कमाई करीत असल्याचे निष्पन्न झाले. हार्बर रेल्वेमार्गावर कम्प्युटर सामग्रीची जकात गोळा करण्याचे काम या निरीक्षकाकडे होते. त्याने बोगस पावती पुस्तक छापून घेतले आणि ग्लोबल कागोर् सव्हिर्स या कुरिअर कंपनीला मध्यस्थ म्हणून ठेवले होते. या मध्यस्थामार्फत जकात भरणाऱ्या कंपनीकडून मोठ्या रकमेचे शुल्क स्वीकारायचे, त्याची त्यांना पावती द्यायची आणि पालिकेच्या खात्यावर मात्र कमी रकमेची बोगस पावती तयार करायची, असे त्याचे रॅकेट जमले होते. अशा प्रकारे आतापर्यंत सापडलेल्या पावतीपुस्तकांमधून 3.54 लाख रुपये हडप झाल्याचे समजले आहे. गेली 24 वषेर् महापालिकेच्या सेवेत असलेला जकात निरीक्षक जगन्नाथ गंगाधर तुपे, कुरिअर कंपनीचा मालक अनिल कुमार यांच्यावर रमाबाई आंबेडकर मार्ग पोलिस ठाण्यात गुन्हा दाखल करण्यात आला आहे. तुपे फरार आहे. वेब पेरिफेरल्सच्या विजय शहा यांच्यावरही गुन्हा दाखल आहे.

दक्षता अधिकारी मधुकर वाडे, जयप्रकाश जोशी, अधीक्षक बी. बी. चव्हाण तसेच सुरक्षा सहायक प्रदीप राणे, दिनकर साळवे व शशिकांत सावंत यांनी ही कारवाई केली.

 
</text>
</doc>
