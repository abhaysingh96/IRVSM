<doc>
<docno>982994.cms.txt</docno>
<text>
 
महाराष्ट्र
त्सूनामीग्रस्तांच्या मदतीसाठी ठाणे पालिकेत विशेष कक्ष
[ Friday, January 07, 2005  12:19:05 am]


म. टा. वृत्तसेवा

ठाणे : त्सूनामीग्रस्तांच्या मदतीसाठी नागरिकांचा निधी स्वीकारण्यासाठी ठाणे महापालिकेच्या नागरी सुविधा केंदात विशेष कक्ष उघडण्यात आला आहे. या केंदात सोमवारपर्यंत मदत स्वीकारण्यात येणार असून नागरिकांनी त्यात योगदान द्यावे, असे आवाहन महापौर शारदा राऊत यांनी केले आहे.

त्सूनामीग्रस्तांच्या मदतीबाबत शहरातील विविध संस्था, संघटना, शाळा व कॉलेजांच्या पदाधिकाऱ्यांची बैठक पालिकेत बोलावण्यात आली होती. यावेळी महापौर राऊत यांनी पालिकेच्या वर्धापनदिनासाठी येणारा पाच लाख रुपयांचा खर्च टाळून ही रक्कम त्सूनामीग्रस्तांसाठी देण्याचे जाहीर केले. महापालिकेच्या मदतीच्या आवाहनाला प्रतिसाद देत नाट्यनिर्माते मोहन वाघ व सुधीर भट यांनी प्रत्येकी पाच हजार रुपये, पालिका ठेकेदार संघटनेचेचे अध्यक्ष अनिल मुंबईकर यांनी पाच हजार रुपये रोख दिले.

तर ' महाराष्ट्र चेंबर ऑफ हाऊसिंग इंडस्ट्रिज ' ने 11 लाख रुपये, पालिका मजदूर युनियनने कर्मचाऱ्यांचा एकदिवसांचा पगार, सरस्वती विद्यालयाने शिक्षकांचा एक दिवसाचा पगार, आऊटडोअर अॅडव्हरटायजर संघटनेतफेर् 51 हजार रुपये, सफाई कामगारांचा एक दिवसाचा पगार, गडकरी रंगायतनच्या पूजा समितीतफेर् 10 हजार रुपये, ठाणे कल्चरल असोसिएशनतफेर् 11 हजार रुपयांची मदत जाहीर करण्यात आली.

या बैठकीस उपमहापौर सुभाष काळे, महापालिका आयुक्त संजय सेठी, विरोधी पक्षनेते सुभाष भोईर, काँगेसचे गटनेते मनोज शिंदे आदी उपस्थित होते.

 
</text>
</doc>
