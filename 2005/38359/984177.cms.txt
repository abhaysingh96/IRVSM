<doc>
<docno>984177.cms.txt</docno>
<text>
 
बहुतांची अंतरे
मानमंजुरीसाठी विलंब का?
[ Friday, January 07, 2005  10:47:12 pm]


महाराष्ट्र शासनाकडून ' वृद्ध कलाकारां ' ना मिळत असलेले मानधन फक्त ऑगस्ट 2004 पर्यंतच्या कलाकारांना मिळाले. त्यानंतर सप्टेंबरपासून अद्याप ' मानधन ' मंजूर झाल्याचे दिसले नाही.

एक तर तीन महिन्यांनी एकदम ' मानधन ' कलाकारांना मिळते. जी काही मंजूर झालेली रक्कम मिळते, त्यात दिवस काढावे लागतात. ज्याप्रमाणे दर तीन महिन्यांनी हयातीचे दाखले कलाकारांना महाराष्ट्र शासनाकडे सादर करावे लागतात,

त्याचप्रमाणे ' मानधन ' मंजूर होण्यास सहा महिने का लागावेत ? प्रत्येक वेळेस स्मरणपत्र किती वेळा पाठवणार ? यामध्ये ' सांस्कृतिक कार्य मंडळा ' चे कोणते कार्य आहे ? ' मानधना ' तही कोणत्याही प्रकारे वाढ नसते. ' मानधनात ' वाढ होणार नसेल, तर मंजुरीकरिता विलंब का लागावा ?

सुभाषचंद दुर्वे, डोंबिवली

 
</text>
</doc>
