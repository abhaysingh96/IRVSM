<doc>
<docno>984210.cms.txt</docno>
<text>
 
अर्थव्यवहार
शेअर बाजाराला दिलासा!
[ Friday, January 07, 2005  11:10:08 pm]


म. टा. बाजार प्रतिनिधी

मुंबई : शेअर बाजारात निव्वळ ' करेक्शन ' सुरू आहे, बाकी सर्व सुरळीत आहे, असा दिलासा खुद्द अर्थमंत्र्यांनीच दिल्यामुळे शेअर बाजारात शुक्रवारी समाधानाचे वातावरण होती.

फारशी खरेदी झाली नसली, तरी किमान पडझड थोपवली गेली. दिवसभर काहीसा दोलायमान राहूनही अखेरीस सेन्सेक्स 53 अंशांनी वधारून 6420.46 वर स्थिरावला. ही वाढ फार नसली, तरी आशादायी होती.

चलनवाढीचा दर आणखी खाली आल्यामुळेही देशी, परदेशी तसेच संस्थात्मक गुंतवणूकदारांनी दिवसभराच्या सौदासत्रात सकाळपासूनच खरेदीवर लक्ष केंदित केले.

रिलायन्स, बजाज ऑटो, एसीसी, आयटीसी, एसबीआय, ओएनजीसी, सत्यम कम्प्युटर आणि आयसीआयसीआय या बड्या शेअरना बऱ्यापैकी मागणी होती.

 
</text>
</doc>
