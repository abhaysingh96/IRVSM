<doc>
<docno>982968.cms.txt</docno>
<text>
 
क्रीडा
 सुटलं एकदाचं महाराष्ट्राचं ग्रहण...
[ Friday, January 07, 2005  12:01:37 am]


संजय परब

मंचरमध्ये नुकत्याच झालेल्या फेडरेशन कबड्डी स्पधेर्त तब्बल 21 वर्षांनंतर महाराष्ट्राचा पुरुष संघ विजेता ठरला. या यशस्वी प्रवासाची ही कहाणी...

कबड्डीची मुळाक्षरे इतरांकडून गिरवून घेताना महाराष्ट्राची पाटी कोरी होत गेली आणि शेवटी तर ही पाटीच हातून निसटून गेली. राष्ट्रीय तसेच फेडरेशन स्पधेर्त पंजाब, रेल्वे, सेनादल, राजस्थान, दिल्ली, हरयाणा, बँक क्रीडा मंडळ हे संघ महाराष्ट्राला मागे टाकून जेतेपदावर स्वत:च्या नावाची मोहर उमटवत असताना या खेळावर प्रेम करणाऱ्या कबड्डीपेमींची स्थिती आपल्या काळजावर कोणीतरी डागण्या देत आहे, अशीच होती. गेली दोन दशके वर्ष सुरू असलेल्या या पिछेहाटीला संघटक, कार्यकतेर् आणि खेळाडू हे सर्वच जबाबदार असताना पिछेहाटीचे हे ग्रहण अखेर सुटले ते महाराष्ट्रातच. पुणे जिल्ह्यातील आंबेगाव तालुक्यात मंचर या गावी हा चमत्कार झाला... महाराष्ट्राचा पुरूषांच्या संघाने फेडरेशन चषक स्पर्धा जिंकली. निलेश दुगेर्च्या नेतृत्वाखाली खेळणाऱ्या महाराष्ट्राने बलाढ्य सेनादलाला नमवून ही करामत केली हे विशेष. तब्बल 21 वर्षांनंतर या स्पधेर्त महाराष्ट्र विजेता ठरला.

निलेश दुर्गे, निलेश लोखंडे, आशिष म्हात्रे, पंकज शिरसाट, शैलेश सावंत, दिगंबर जाधव, प्रशांत मोकल, विक्रम पाटील, नवनाथ जाधव हे खेळाडू गेल्या काही वर्षांपासून राष्ट्रीय तसेच फेडरेशन स्पधेर्त सातत्याने खेळत आहेत. या सर्वांचा छान समन्वय आहे, पण त्याला आत्मविश्वासाची जोड नव्हती. हा आत्मविश्वास दिसला तो मंचरमध्ये. कोणत्याही परिस्थितीत जेतेपद मिळवायचे, असाच निर्धार करून निलेश दुगेर्चा संघ स्पधेर्त खेळत असल्याचे चित्र सुरुवातीपासून दिसत होते. ही स्पर्धा प्रत्यक्षात पाहणाऱ्या कबड्डीपटू तसेच संघटक असलेल्या राणाप्रताप तिवारी, शशिकांत राऊत व सुधीर खानोलकर यांची हीच भावना होती.

राष्ट्रीय स्पधेर्तील अव्वल आठ संघांमध्ये फेडरेशन स्पर्धा होते. महाराष्ट्राच्या गटात होते हरयाणा, सेनादल व राजस्थान, असे एकापेक्षा एक सरस संघ. हरयाणा व सेनादलला नमवणाऱ्या महाराष्ट्राला साखळीत राजस्थानकडून हार पत्करावी लागली. परंतू दोन विजयामुळे निलेश दुगेर्च्या संघाने उपांत्य फेरीतील स्थान निश्चित केले. उपांत्य सामन्यात रेल्वेसारखा कसलेला प्रतिस्पधीर् समोर असताना महाराष्ट्राने व्युहरचना आखत खेळ केला. आक्रमण हे रेल्वेचे बलस्थान हे जाणून महाराष्ट्राने बचाव भक्कम केला. कोपरराक्षक आशिष म्हात्रे, विक्रम पाटील आणि मध्यरक्षक निलेश दुगेर्, निलेश लोखंडे यांच्या अभेद्य क्षेत्ररक्षणामुळे रेल्वेच्या चढाईपटूंना गुण मिळवणे कठीण होऊन बसले. शेवटच्या पाच मिनिटात निलेशने मध्यरक्षकाच्या भूमिकेत जान भरताना प्रदीप मलिक, राकेश कृष्ण व सेल्वीनाथ यांच्या पकडी केल्या आणि सामन्याचे पारडे महाराष्ट्राच्या बाजूने झुकवले.

अंतिम फेरीत साखळीतील पराभवाचे उट्टे फेडण्यासाठी सेनादल उतावीळ झाला होता. यामुळे महाराष्ट्राने सावध पवित्रा घेत प्रतिर्स्पध्यांचा अंदाज घेतला. मध्यंतराला महाराष्ट्राकडे 6-5 अशी छोटीशी एक गुणाची आघाडी होती. उत्तरार्धात सेनादलाचा अव्वल क्रमांकाचा चढाईपटू षण्मुगमने एकाच चढाईत चार गडी बाद करून हादरवले खरे पण पंकज शिरसाट व शैलेश सावंत यांच्या चौफेर चढायांमुळे शेवटच्या मिनिटाला 20-20 अशी बरोबरी मिळवता आली.सामन्यातील रंगत कळसाला पोहचली असताना दुगेर्च्या अफलातून पकडीने महाराष्ट्राने जेतेपद मिळवत ग्रहणामधून सुटका करून घेतली...

महाराष्ट्र अंतिम फेरीत पोहचल्यानंतर खेळाडूंची महाराष्ट्र कबड्डी असोसिएशतफेर् एक बैठक आयोजित करण्यात आली होती. या बैठकीत खेळाडूंचे ' बौद्धिक ' होणार होते. काय करावे आणि काय करू नये, हे संघटक खेळाडूंना सांगणार होते. खेळाडूंचे बेनवॉश करण्याची ही वेळ नव्हती. खरंतर वरातीमागून घोडे नाचवणाऱ्या संघटकांच्याच बौद्धिकाची महाराष्ट्राला गरज आहे! बुवा साळवी आणि त्यांच्या सहकाऱ्यांचा बेनवॉशवर इतका भरवसा आहे तर मग इतकी वर्ष महाराष्ट्र मागे का पडला ? निव्वळ बौद्धिकांनी विजेते घडत नसतात... खेळाडूंनीच परस्पर अशा लेक्चरची गरज नसल्याचे सांगत सारे लक्ष अंतिम सामन्यावर केंदित करण्याचे ठरवले आणि त्याचा फायदा झाला.

नवी आशा...

महाराष्ट्राचे पुरूष जेतेपद मिळवत असताना महिलांना मात्र रेल्वेची मक्तेदारी मोडीत काढता आली नाही. भीमरूपी भक्ती कुलकणीर्च्या आक्रमणाने महाराष्ट्राचे बुरज पुन्हा एकदा ढासळले. रमा सरकार, नीता दडवे आणि आता भक्ती कुलकणीर् या खेळाडू गेली वीस वर्ष महाराष्ट्राला भारी पडत आहे आणि त्यावर आपल्याकडे उत्तर नाही. भक्तीवर ' लोडर ' असल्याचा शिक्का मारला जात असला तरी या घटकेला भारतात तिच्यासारखी चतुरस्त्र चढाईपटू नाही. एकदा पकड झाल्यावर संपूर्ण सामन्यात तशी चूक भक्ती करत नाही. शक्तीला युक्तीची जोड देत ती रेल्वेची शिल्पकार ठरलीय. रेल्वेकडून महाराष्ट्र हरला तरी अभिलाषा म्हात्रेच्या रूपाने आशेचा एक नवा किरण मंचरने मिळवून दिला. मंुबई उपनगरातील चेंबूर क्रीडा केंदच्या 17 वषीर्य अभिलाषाने आपल्या आक्रमण चढायांनी ही स्पर्धा गाजवली. तिच या स्पधेर्तील सवोर्त्तम चढाईपटू ठरली.

अभिलाषामुळे बऱ्याच वर्षांनी महाराष्ट्राला डावी रेडर मिळाली असून छोट्या वयाच्या आणि छोट्या चणीच्या या खेळाडूचा आत्मविश्वास वाखण्याजोगा आहे. रेल्वेची कर्णधार सुमती पुजारी ही कसलेली क्षेत्ररक्षक. पण तिलाही न घाबरता अभिलाषाने बोनस गुण वसूल केले. डावीकडून उजव्या कोपऱ्यात धडक मारताना अचानक पाठीमागून येणाऱ्या क्षेत्ररक्षंकावर उलटी लाथ मारून गुण मिळवण्याची तिची खासियत मंचरमध्येही पाहायला मिळाली. माजी राष्ट्रीय खेळाडू गेटा डिसोझा अशी लाथ मारण्यात प्रसिद्ध होती! अभिलाषा महाराष्ट्राची नवी आशा...अशीच शाबासकी तिने सर्वांकडून मिळवली.

उत्कृष्ट संयोजन

उत्कृष्ट संयोजन हे या स्पधेर्चे वैशिष्ट्य ठरले. मंचरसारख्या गावी ही स्पर्धा कितपत यशस्वी होईल, अशी शंका वाटत असताना उत्कृष्ट आयोजन कसे असावे, याचे उत्तम उदाहरणच या स्पधेर्ने दाखवून दिले. आंबेगाव तालुका राष्ट्रवादी काँग्रेसच्या वतीने आयोजित करण्यात आलेल्या या स्पधेर्त खेळाडूंच्या राहण्याची तसेच जेवणाची शाही व्यवस्था होती. आखीव रेखीव मैदान, गॅलरी, गुणफलक, स्क्रिन, अशा सर्व सुविधा असलेल्या या स्पधेर्ला पेक्षकांचाही अमाप प्रतिसाद लाभला. चार दिवस चाललेल्या या स्पधेर्त दररोज पंधरा हजार प्रेक्षकांची गदीर् असायची. कॉलेजच्या टेरसवर तसेच झाडांवर उभे राहून प्रेक्षकांनी कबड्डीचा आस्वाद घेतला. महाराष्ट्राला मिळालेले जेतेपद आणि उत्कृष्ट संयोजन अशा दुहेरी यशासाठी ही स्पर्धा कायम स्मरणात राहणारी ठरली.

 
</text>
</doc>
