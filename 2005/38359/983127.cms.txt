<doc>
<docno>983127.cms.txt</docno>
<text>
 
महामुंबई
राज्यात पुढील वर्षात गॅसनिर्मित वीज
[ Friday, January 07, 2005  01:32:24 am]


म. टा. विशेष प्रतिनिधी

मुंबई : राज्यातील वीजटंचाईवर आणि भविष्यातील वाढीव मागणीवर गॅसच्या साह्याने वीजनिमिर्ती करणाऱ्या प्रकल्पांचा उपाय योजण्याचा घाट राज्य सरकारने घातला असून या प्रकल्पांमधून 2006 च्या अखेरपर्यंत किमान 1400 ते 2400 मेगावॅट वीज उपलब्ध व्हावी, असे नियोजन करण्यात येत आहे.

गॅसच्या साह्याने वीजनिमिर्तीसाठी वीज मंडळातफेर् स्वतंत्र कंपनी सुरू करण्यात येणार असून तिच्या माध्यमातून 2006 पर्यंत उरणमध्ये एक हजार मेगावॉटचा प्रकल्प उभारण्यात येईल. शिवाय, रिलायन्सची पाइपलाइन वेळेत तयार झाली तर तळेगाव येथे आणखी एक हजार मेगावॅट विजेचा प्रकल्प उभारण्याचा ऊर्जा खात्याचा विचार आहे.

' गेल ' आणि ' आयओटी ' या कंपन्यांनी मिळून ' पेट्रोनेट एलएनजी ' ही कंपनी काढली असून परदेशातून आणलेला गॅस या कंपनीतफेर् पुरवला जाईल. गुजरातेतील दहेज येथून उरणपर्यंत गॅसची पाइपलाइन टाकण्यात येणार असून हे काम नोव्हेंबर 2006 पर्यंत पूर्ण होईल. या गॅसमुळे उरणचा पहिल्या टप्प्यातील 952 मेगावॅटच्या प्रकल्प पूर्ण क्षमतेने चालण्याइतकी वीज मिळेल तसेच अतिरिक्त एक हजार मेगावॅट विजेचे उत्पादन होईल. त्या आधारावर 2006 पर्यंत उरण येथे एक हजार मेगावॅटचा आणखी एक प्रकल्प उभारण्यात येणार आहे. म्हणजेच 2006-07 पर्यंत उरण येथून 1952 मेगावॅट वीज उपलब्ध होऊ शकेल, असे ऊर्जामंत्री दिलीप वळसे पाटील यांनी सांगितले. उरण प्रकल्पाला पुरेसा गॅस मिळत नसल्याने या प्रकल्पातून केवळ 500 मेगावॅटपर्यंत विजेची निमिर्ती होते. गॅसपुरवठ्यामुळे त्यात आणखी 400 मेगावॅटची भर पडेल.

तळेगावला काकीनाडा येथून गॅस आणण्यात येत असून त्यासाठी पाइपलाइन टाकण्याचे काम रिलायन्सकडे देण्यात आले आहे. या पाइपमधून रिलायन्स आणि इतरही कंपन्या गॅस पुरवू शकतील. हे कामही 2006-07 पर्यंत पूर्ण होईल. हे काम वेळेत झाले तर गॅस येण्याच्या वेळेतच तळेगावला एक हजार मेगावॅटचा प्रकल्प उभा करण्याचा विचार आहे. त्यामुळे 2006-07 पर्यंत अतिरिक्त 1400 ते 2400 मेगावॅट वीज निर्माण व्हावी, असे प्रयत्न आहेत. गॅसपासून वीजनिमिर्ती करण्यासाठी वीज मंडळाच्या आधिपत्याखाली वेगळी कंपनी सुरू केल्यास कर्ज आणि निधी उभा करण्यास सोयीचे ठरेल, असे वळसे पाटील म्हणाले.

रत्नागिरीतील जलविद्युत प्रकल्पाशी करार

रत्नागिरी जिल्ह्यातील बाव या जलविद्युत प्रकल्पातून 20 मेगावॅट वीज प्रतियुनिट 3.50 रु. या दराने विकत घेण्याचा करार राष्ट्रीय जलविद्युत महामंडळ आणि वीज मंडळ यांच्यात यांच्यात झाला. प्रकल्पाचा सगळा खर्च एनएचपीसी करणार आहे. प्रकल्पामुळे 250 हेक्टर जमीन ओलिताखाली येणार असून 50 गावांच्या पिण्याच्या पाण्याचा प्रश्ान् सुटणार असल्याचे सांगण्यात आले.

 
</text>
</doc>
