<doc>
<docno>982972.cms.txt</docno>
<text>
 
क्रीडा
बाशरचे शतक हुकले; बांगलादेश 4-280
[ Friday, January 07, 2005  12:03:12 am]


वृत्तसंस्था

चितगाव : झिंबाब्वेविरुद्धच्या पहिल्या क्रिकेट कसोटीमध्ये बांगलादेशाचा कर्णधार हबीबुल बाशरचं शतक हुकलं ; पण त्याच्या 94 धावांच्या दमदार खेळीच्या आधारे बांगलादेशाने पहिल्या दिवसअखेर चार बाद 280 अशी समाधानकारक मजल मारली.

2000 साली कसोटी दर्जा मिळाल्यापासून आपल्या पहिल्या विजयाच्या प्रतिक्षेत असलेल्या बांगलादेशाची एकेवेळी बिनबाद 91 वरून तीन बाद 153 अशी छोटीशी घसरगुंडी उडाली होती ; पण बाशरने चौथ्या विकेटसाठी राजिन सालेहबरोबर (नाबाद 60) 119 धावांची भागीदारी करून डावाला आकार दिला.

आंतरराष्ट्रीय क्रिकेट परिषदेने घातलेल्या बंदीनंतर झिंबाब्वे तब्बल सात महिन्यांनी आपली पहिली कसोटी खेळत आहे. झिंबाब्वे क्रिकेट मंडळ आणि काही श्वेतवणीर् खेळाडू यांच्यात झालेल्या वादानंतर दुबळा संघ खेळवल्यामुळे जूनमध्ये झिंबाब्वेवर बंदी घालण्यात आली होती.

झिंबाब्वेच्या अननुभवी गोलंदाजीचा बाशरने छानच समाचार घेतला. तो आपलं चौथं कसोटी शतक झळकावणार असं वाटत असतानाच त्याने कसोटी पदार्पण करणारा मध्यमगती गोलंदाज क्रिस्तोफर मपोफूच्या गोलंदाजीवर यष्टीरक्षक कर्णधार तटेंडा तैबूच्या हाती झेल दिला. आपल्या 128 चेंडूंच्या खेळीत त्याने 14 चौकार ठोकले. सालेहनेही आपलं तिसरं अर्धशतक झळकावताना एक षटकार आणि सात चौकार मारले.

बांगलादेशाला नफीस इक्बाल ( 56) व जावेद ओमर ( 33) यांनी 91 धावांची चांगली सलामी दिली. गेल्या 35 कसोटींमधील त्यांची ही सवोर्त्तम सलामी. त्यानंतर वेगवान गोलंदाज मलुलेकी नकालाने इक्बाल आणि महंमद अश्रफुल यांना झटपट बाद केलं.

धावफलक

बांगलादेश ( पहिला डाव) : जावेद ओमर झे तैबू गो चिगुंबुरा 33, नफीस इक्बाल झे सिबांडा गो नकाला 56, हबीबुल बाशर झे तैबू गो मपोफू 94, महंमद अश्रफुल झे मासाकाद्झा गो नकाला 19, राजिन सालेह खेळत आहे 60, आफ्ताब अहमद खेळत आहे 6; अवांतर 12; एकूण 90 षटकांत 4 बाद 280.

बाद क्रम : 1-91, 2-93, 3-153, 4-272.

गोलंदाजी : मपोफू 19-1-80-1, होंडो 17-4-36-0, चिगुंबुरा 16-4-60-1, नकाला 18-9-22-2, क्रेमर 11-1-56-0, मॅट्सिकेन्येरी 9-3-23-0.

 
</text>
</doc>
