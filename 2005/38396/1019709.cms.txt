<doc>
<docno>1019709.cms.txt</docno>
<text>
 
क्रीडा
शोएबची चौकशी पूर्ण, निकाल मंगळवारी
[ Sunday, February 13, 2005  07:56:41 pm]


कराची : ऑस्ट्रेलियन दौऱ्यातील शोएब अख्तरच्या वर्तणूकीची चौकशी पूर्ण झाली असून त्याबाबतचा निकाल मंगळवारी जाहीर करण्याचा पाकिस्तान क्रिकेट मंडळाचा इरादा आहे.

पाक क्रिकेट मंडळाच्या आचारसंहितेचा भंग शोएबने ऑस्ट्रेलियन दौऱ्यात केला त्याची चौकशी करण्यात आली असून त्याबाबतचा अहवाल पाकिस्तान क्रिकेट मंडळाचे अध्यक्ष शहरयार खान यांना सोमवारी सादर करण्यात येईल. शहरयार खान हा अहवाल करामत भंडारी यांच्या शिस्तपालन समितीकडे सुपूर्द करील. यााबाबतचे आपले मत करामत पाक क्रिकेट मंडळाला सादर करतील व पाक क्रिकेट मंडळाच्या घटनेनुसार निकाल शहरयार खान जाहीर करतील. भारत दौऱ्याआधी शोएबवर कारवाई करावी असा आग्रह धरला जात आहे. शोएबला प्रथम आपला फीटनेस सिध्द करावा लागेल पण त्यासाठी त्याला पॅट्रन चषक स्पधेर्त खेळण्याचा आदेश पाक क्रिकेट मंडळाने दिला असला तरी शोएबन यास नकार दर्शविला आहे.

या आदेशाबाबत शोएबने आश्चर्य व्यक्त केले आहे. 18 फेबुवारीपर्यंत आपणास विश्ाांती घेण्यास सांगण्यात आल्याचे तो सांगतो तसेच यादरम्यान त्याची फीटनेस चाचणी घेण्यासाठी फिजीकल ट्रेनरही उपलब्ध नसतील. पायाच्या दुखापतीमुळे शोएब सध्या विश्ाांती घेतोय. त्याने पाकिस्तान क्रिकेट मंडळाचे अध्यक्ष शहरयार खान यांची भेट घ्यायचा इरादा व्यक्त केेला असून यादरम्यान तो आपले गाऱ्हाणे त्यांच्यासमोर मांडू शकेल. ट्रेनर ग्रँट कॉम्प्टन यांच्या देखरेखेखाली शोएब सध्या व्यायाम करतोय, त्यांनी 18 फेब्रुवारीपर्यत त्याला विश्ाांती घेण्याचा सल्ला दिला. ग्रँट कॉम्प्टन हे 18 फेब्रुवारीला मायदेशी परततील व पाक क्रिकेट मंडळाने त्याला सोमवारपासून सुरू होणाऱ्या पॅट्रन चषकाच्या सामन्यात खेळण्याचे आदेश दिले आहेत. या साऱ्या घटनांनी शोएब चक्रावून गेला आहे कारण फिजीकल ट्रेनर व फिजीओथेरपिस्ट हे दोघेही दक्षिण आफ्रिकेहून 18 फेब्रुवारीला मायदेशी परततील त्यामुळे तो सामन्यात खेळला तरी तंदुरूस्ती कोण ठरवणार हा प्रश्नच आहे.

 
</text>
</doc>
