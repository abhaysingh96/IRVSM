<doc>
<docno>1019691.cms.txt</docno>
<text>
 
हेल्थ
रक्तदाबाची लक्षणे
[ Sunday, February 13, 2005  07:42:32 pm]


रक्तदाब वाढल्याने बहुतेकवेळा कोणतेच लक्षण दिसत नाही. काही व्यक्तींना क्वचितच डोके जड होणे, झोप न येणे किंवा अस्वस्थ वाटणे असे होते. परंतु चक्कर येणे, धडधडणे ही लक्षणे उच्च रक्तदाबापेक्षाही मानसिक ताण किंवा थकवा अशा इतर कारणांमुळेच जास्त संभवतात. नियमितपणे रक्तदाब मोजून घेतल्यास ही गोष्ट आपल्या लक्षात येते.

रक्तदाब विविध कारणांमुळे कमी-जास्त होत असतो. कमीत-कमी तीन वेगवेगळ्या दिवशी रक्तदाब मोजल्यानंतर जर तो नेहमी 140/90 च्या वर असेल तर त्या व्यक्तीस उच्च रक्तदाब आले असे म्हणायला हरकत नाही.

रक्तदाब तपासण्यापूवीर् 10 मिनिटे विश्ाांती घ्यावी, तसेच चहा, कॉफी यासारखे उत्तेजक पेय घेऊ नयेे. आधीच गोळ्या चालू असतील तर त्या तशाच चालू असताना रक्तदाब तपासावा. एखादा डोस जरी चुकवला तरी रक्तदाब वाढू शकतो. रक्तदाब खूप वाढला असेल तर कमी होईपर्यंत वारंवार तपासावे. याउलट रक्तदाब नियंत्रणात असेल किंवा काही त्रास नसेल तर महिन्यातून एकदा तपासले तरी हरकत नाही.

उच्च रक्तदाब कशामुळे होतो ?

90 टक्के लोकांमध्ये उच्च रक्तदाबाचे कोणतेच कारण सापडत नाही. याला मूलभूत उच्च रक्तदाब (इसेंशियल हायपरटेंशन) असे म्हणतात. इतर दहा टक्के व्यक्तिंमध्ये वेगवेगळ्या हामोर्न्सचे आजार (उदा. थायरॉईड), मूत्रपिंडाचे ( किडनींचे) आजार, रक्तवाहीन्यांचे आजार अशी कारणे आढळतात. मानसिक ताण, व्यायामाचा अभाव, स्थूलपणा, आहारात स्निग्ध पदार्थांचा अतिरेक, तंबाखूसारखे कुठल्याही प्रकारचे व्यसन या गोष्टी उच्च रक्तदाब वाढण्यास मदत करतात.

डॉ. राजशेखर सिंहासन

 
</text>
</doc>
