<doc>
<docno>1019929.cms.txt</docno>
<text>
 
महामुंबई
सोनिया गांधींनाच आता साकडे
[ Sunday, February 13, 2005  11:50:02 pm]


म. टा. प्रतिनिधी

मुंबई : मुंबईतील झोपड्या तोडण्याची राज्य सरकारची मोहीम रोखण्यासाठी विविध पक्ष व संघटनांच्या ' आवास अधिकार कृती समिती ' तफेर् काँग्रेसच्या अध्यक्ष सोनिया गांधी यांनाच साकडे घालण्यात येणार आहे. त्याचबरोबर शहरातील सहाही खासदारांनाही जाब विचारण्यात येणार आहे.

शहरातील 70 हजारांहून अधिक झोपड्या तोडण्यात आल्या असून जवळपास साडेतीन लाख रहिवासी उघड्यावर आले आहेत. तरीही ही मोहीम थांबण्याची चिन्हे नाहीत. शिवसेना-भाजप युतीचाही या मोहिमेला पाठिंबा आहे. अशा स्थितीत ही मोहीम थांबविण्यासाठी सोनिया गांधी यांची भेट घेण्याचा निर्णय कृती समितीच्या बैठकीत घेण्यात आल्याचे समितीचे एक निमंत्रक ए. डी. गोलंदाज यांनी सांगितले.

गरिबांच्या विरोधातील ही धोरणे बदलण्यात यावीत, तोडलेल्या झोपड्यांच्या ठिकाणीच झोपडपट्टीवासीयांचे पुनर्वसन करण्यात यावे, असे आदेश देशमुख सरकारला देण्याची विनंती सोनिया गांधींना करण्यात येणार असल्याचे ते म्हणाले.

 
</text>
</doc>
