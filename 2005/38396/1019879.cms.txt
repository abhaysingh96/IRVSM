<doc>
<docno>1019879.cms.txt</docno>
<text>
 
महाराष्ट्र
जेएनपीटी येथील आयात-निर्यात केंदाचे उद्घाटन
[ Sunday, February 13, 2005  11:15:05 pm]


म. टा. वृत्तसेवा

उरण : शेतकऱ्यांना चांगला भाव मिळावा यासाठी शेतमाल गोदामात साठवून या मालाला बाजारभावाप्रमाणे 80 टक्के रक्कम देण्यासाठी सरकार प्रयत्नशील असल्याची माहिती केंदीय कृषिमंत्री शरद पवार यांनी दिली.

रायगड जिल्ह्यातील उरण येथे सुमारे 27 कोटी रुपये खर्चून बांधण्यात आलेल्या राज्य सरकारच्या पहिल्या आयात-निर्यात केंदाचे उद्घाटन शरद पवार यांच्या हस्ते झाले. त्यावेळी आयोजिलेल्या समारंभात ते बोलत होते. मुख्यमंत्री विलासराव देशमुख यांनी कार्यक्रमाचे अध्यक्षस्थान भूषविले. पणन आणि रोजगार मंत्री हर्षवर्धन पाटील, मंत्री सुनील तटकरे, गणेश नाईक, आमदार मधुकर ठाकूर आदी या प्रसंगी उपस्थित होते.

 
</text>
</doc>
