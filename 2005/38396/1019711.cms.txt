<doc>
<docno>1019711.cms.txt</docno>
<text>
 
क्रीडा
इंझमाम म्हणतो सचिन खेळणार
[ Sunday, February 13, 2005  07:57:26 pm]


कराची : आगामी भारत-पाक मालिकेत पूर्ण फिट नसला तरी सचिन तेंडुलकर खेळेलच असे मत पाकिस्तानचा कर्णधार इंझमाल ऊल हक याने रविवारी येथे व्यक्त केले.

इंझमाम म्हणाला : सचिन हा एक महान खेळाडू आहे. भारत विरुद्ध पाकिस्तान यासारख्या अतिशय महत्त्वाच्या मालिकेत सचिन खेळणार नाही असे होणार नाही. तो पूर्ण फिट नसला तरीही मैदानात उतरलेच असे मला वाटते. सचिनच्या केवळ उपस्थितीमुळेही संघ सहकाऱ्यांचा आत्मविश्वास बळावतो हे दिसून आले आहे. सचिनकडून नेहमीच काहीना काहीतरी शिकण्यासारखे असतेच. त्याची फलंदाजी बघण्यातला आनंद आगळाच. मी तो आनंद अगदी जवळून लुटला आहे. त्याने अनेकदा आमच्या गोलंदाजीवर घणाघाती हल्ला चढवला आहे हे साऱ्यांनाच ठाऊक आहे. तो सर्वांचे मनोरंजन करणारा खेळाडू आहे आणि युवा खेळाडूंनी आदर्श ठेवावा असाच महान क्रिकेटपटू आहे.

इंझमामने सौरव गांगुलीचेही कौतूक केले. इंझमाम म्हणाला : सौरव गांगुली हा सध्याचा सवोर्त्तम क्रिकेट कर्णधार आहे असे माझे मत आहे. त्याने भारतीय क्रिकेट संघात मोठेच परिवर्तन घडवून आणले आहे. आता भारतीय क्रिकेटपटूंचा आत्मविश्वास केवळ वाखाणण्यासारखा दिसतो. बघता बघता सौरव गांगुलीने संघात अमुलाग्र बदल घडवून आणला आहे.

 
</text>
</doc>
