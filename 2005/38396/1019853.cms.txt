<doc>
<docno>1019853.cms.txt</docno>
<text>
 
महाराष्ट्र
येरवडा उपनगरात पहिले विभागीय साहित्य संमेलन
[ Sunday, February 13, 2005  10:28:54 pm]


म. टा. प्रतिनिधी

पुणे : कोथरुड प्रमाणे आता येरवडा उपनगरातही विभागीय साहित्य संमेलन यावषीर्पासून सुरू होत आहे. हे पहिले एक दिवसीय विभागीय संमेलन येत्या 26 फेब्रुवारी रोजी येरवडा भागातील डॉ. आंबेडकर सोसायटीच्या सभागृहात होत आहे. ज्येष्ठ समीक्षक डॉ. गंगाधर पानतवणे अध्यक्षस्थानी असून ' उपरा ' कार लक्ष्मण माने यांच्या हस्ते समारोप होणार आहे.

येरवडा विभागीय साहित्य संमेलनाचे स्वागताध्यक्ष अॅडव्होकेट अविनाश साळवे यासंबंधी माहिती सांगताना म्हणाले की, मराठी माणसे असूनही येरवडा परिसर साहित्यिक उपक्रमांबाबत कायम दुर्लक्षित राहिला आहे. या संमेलनाद्वारे मराठी साहित्य वाचन संस्कृतीची जोपासना या भागात व्हावी या सामाजिक जाणिवेतूनच हे संमेलन यापुढे दरवषीर् भरवण्यात येणार आहे.

सकाळी दहा वाजता सुरू होणाऱ्या या संमेलनाचे उद्घाटन प्रसिद्ध साहित्यिक ह. मो. मराठे यांच्या हस्ते होणार आहे. त्यापूवीर् येरवडा पर्णकुटी चौकातील कष्टकरी शेतकरी दांपत्याच्या प्रसिद्ध पुतळ्यास पुष्पहार घालून साहित्य परिक्रमा काढण्यात येणार आहे. त्यामध्ये विविध शाळा, कॉलेजांमधली पथके सहभागी होणार असून शिवराज्याभिषक सोहळा त्यामधील एक खास आकर्षण असणार आहे. त्यामध्ये असणाऱ्या ग्रंथदिंडीत भारताच्या राज्यघटनेची प्रत, महात्मा फुले, डॉ. बाबासाहेब आंबेडकर आणि अण्णाभाऊ साठे यांचे साहित्य तसेच ज्ञानेश्वरीची प्रतही ठेवली जाणार आहे.

 
</text>
</doc>
