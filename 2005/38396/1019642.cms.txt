<doc>
<docno>1019642.cms.txt</docno>
<text>
 
प्रगती फास्ट
पूर्वतयारी आयआयटी प्रवेशपरीक्षेची
[ Sunday, February 13, 2005  06:39:16 pm]


आयआयटीसारख्या संस्थेत शिकण्याचं विद्यार्थ्यांचं स्वप्न जॉइण्ट एण्ट्रन्स एक्झामिनेशनमध्ये पास झाल्यानंतर पूर्ण होऊ शकतं. यात स्क्रीनिंग आणि मुख्य परीक्षा असे दोन टप्पे असतात. सायन्स शाखेतून बारावी उत्तीर्ण विद्यार्थ्यांना ही परीक्षा देता येते.

इंडियन इन्स्टिट्यूट ऑफ टेक्नॉलॉजी (मुंबई, दिल्ली, गुवाहाटी, कानपूर, खरगपूर आणि रुरकी), इन्स्टिट्यूट ऑफ टेक्नॉलॉजी, बनारस हिंदू युनिव्हसिर्टी, वाराणसी आणि इंडियन स्कूल ऑफ माइन्स, धनबाद या सर्व संस्थांमध्ये प्रवेश मिळण्यासाठी जॉइण्ट एण्ट्रन्स एक्झामिनेशन (जेईई) घेतली जाते.

आयआयटी- जेईई या प्रवेशपरीक्षेनंतर विद्याथीर् खाली दिलेल्या कोर्सला प्रवेश घेऊ शकतात

चार वर्षांचा बीटेक कोर्स, विद्यार्थ्यांना या कोर्सच्या सुमारे 33 शाखेतून आवडीच्या विषयात स्पेशलायझेशन करता येईल.

इन्स्टिट्यूट ऑफ टेक्नॉलॉजी, बनारस हिंदू युनिव्हसिर्टी (चार वर्षांचा बीफार्मा कोर्स)

आयआयटी, गुवाहाटी ( चार वर्षांचा बॅचलर इन डिझायनिंग कोर्स)

आयआयटी, खरगपूर/रुरकी (पाच वर्षांचा आकिर्टेक्चर बॅचलर डिग्री कोर्स)

पाच वर्षं कालावधीचा एमएस्सी कोर्स

पाच वर्षं कालावधीचा एमटेक कोर्स

सायन्स शाखेतून बारावी उत्तीर्ण विद्याथीर् या प्रवेशपरीक्षेसाठी पात्र आहेत. ऑल इंडिया कौन्सिल ऑफ टेक्निकल एज्युकेशनने (एआयसीटीई) मान्यता दिलेल्या तीन किंवा चार वर्षांचा डिप्लोमा केलेले विद्याथीर्सुद्धा ही प्रवेशपरीक्षा देऊ शकतात. इंडियन स्कूल ऑफ माइन्स, धनबाद इथल्या माइनिंग इंजिनीअरिंग आणि माइनिंग प्रोग्रामसाठी स्त्रियांना प्रवेश उपलब्ध नाही.

जेईईचे स्क्रिनिंग आणि मुख्य परीक्षा असे दोन विभाग असतात. स्क्रीनिंग टेस्ट पास होणाऱ्या विद्यार्थ्यांना मुख्य परीक्षेला बसता येतं. स्क्रीनिंग टेस्टला तीन तासांचा कालावधी असतो. यात मॅथ्स, केमिस्ट्री आणि फिजिक्स विषयावर बहुपर्यायी स्वरूपाचे प्रश्न विचारले जातात. ही परीक्षा इंग्रजी आणि हिंदी माध्यमातून घेतली जाते. अचूक पर्यायावर माकिर्ंग करण्यासाठी फक्त एचबी पेन्सिलचा वापर करावा. प्रत्येक अचूक उत्तरासाठी तीन मार्क्स दिले जातात. प्रश्नाचं उत्तर दिलं नाही तर तुम्हाला शून्य मार्क मिळतील. पण चुकीचं उत्तर दिलं किंवा एकापेक्षा जास्त पर्यायांवर माकिर्ंग केलं तर मात्र निगेटिव मार्क्स दिले जातात. याचा अर्थ तुम्हाला आधी मिळालेल्या मार्क्समधून चुकीच्या उत्तराचे मार्क कापले जातात.

मुख्य परीक्षेसाठी मॅथ्स, केमिस्ट्री आणि फिजिक्स या तीन विषयांचे स्वतंत्र पेपर्स असतात. प्रत्येक पेपरचा कालावधी दोन तासांचा असतो. यात दीघोर्त्तरी प्रश्नांचा समावेश असतो. कौन्सिलिंगसाठी बोलावण्यात येणारे विद्याथीर् आणि आकिर्टेक्चर/ डिझायनिंग कोर्ससाठी प्रवेश घेऊन इच्छिणाऱ्या विद्यार्थ्यांना अॅप्टिट्यूड टेस्ट द्यावी लागते. दोन तास कालावधीची ही टेस्ट प्रत्येक इन्स्टिट्यूटमध्ये 1 जुलैला होणार आहे. या टेस्टमध्ये विद्यार्थ्यांचं फ्री हॅण्ड आणि जॉमेट्रिकल ड्राइंग्ज कौशल्य पाहिलं जातं.

महत्त्वाच्या तारखा खालीलप्रमाणे आहेत :

स्क्रीनिंग टेस्ट : 10 एप्रिल 2005

निकाल : 28 एप्रिल 2005

मुख्य परीक्षा : 22 मे 2005

निकाल : 16 जून 2005

आयआयटी प्रवेश परीक्षेच्या पूर्वतयारीसाठी विद्याथीर् खालीलपैकी पुस्तकं वापरू शकतात.

मॅथ्स :

कोसेर्स फॉर आयआयटी मॅथमॅटिक्स (टाटा मॅग्रिल)

आयआयटी मॅथमॅटिक्स (एम.एल. खन्ना)

फिजिक्स :

कन्सेप्ट्स ऑफ फिजिक्स (एच.सी. वर्मा)

प्रॉब्लेम्स इन जनरल फिजिक्स (आय.इ. एरॉडोव)

आयआयटी फिजिक्स (डॉ. एम.एल. गुप्ता)

केमिस्ट्री :

फिजिकल केमिस्ट्री (आर.सी. मुखजीर्)

आयआयटी केमिस्ट्री (ओ.पी. अगरवाल)

इनऑरगॅनिक केमिस्ट्री (जे.डी. ली)

या पुस्तकांची मदत विद्यार्थ्यांना परीक्षेची मूलभूत तयारी करण्यासाठी होईल. कोचिंग क्लासची मदत विद्यार्थ्यांना या टप्प्यावर मोठ्या प्रमाणात होते. पेपर सोडवण्याचा सराव आणि चुका टाळण्यासाठी हवं असलेलं मार्गदर्शन इथे मिळतं. पण क्लासची निवड करताना विद्यार्थ्यांनी योग्य काळजी घेणं आवश्यक आहे.

मुग्धा बवरे

 
</text>
</doc>
