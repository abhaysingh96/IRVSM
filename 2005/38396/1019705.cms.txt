<doc>
<docno>1019705.cms.txt</docno>
<text>
 
क्रीडा
ग्रामीण भागातील खेळाडू जास्त गुणवान
[ Sunday, February 13, 2005  07:54:31 pm]


वैभव भोळे

अलीबाग : आंतरराष्ट्रीय खेळाडू तयार होण्यासाठी लागणारी गुणवत्ता महानगरामधील खेळाडूंपेक्षा ग्रामीण भागातील खेळाडूंमध्ये अधिक असते. महाराष्ट्रातील खेळाडूंनी मेहनत घेतल्यास ते देशाचे प्रतिनिधित्व करू शकतात असे नामवंत हॉकीपटू धनराज पिल्ले याने येथे सांगितले.

रायगड जिल्हा क्रीडाधिकारी कार्यालयातफेर् आयोजित आणि इस्पात इंडस्ट्रिज पुरस्कृत जिल्हा मॅरॅथॉन व सायकल शर्यतीचा बक्षिस समारंभ धनराज पिल्ले यांच्या अध्यक्षतेखाली पार पडला.

धनराज म्हणाला : मी देखील खडकीमध्ये एक मध्यमवगीर्य कुटुंबातच वाढलो. मी भारतीय हॉकी संघाचे प्रतिनिधित्व करेन आणि 16 वषेर् खेळेन असे स्वप्नातदेखील वाटले नव्हते. मात्र मेहनत आणि प्रबळ इच्छाशक्ती यांच्या जोरावर मी इथपर्यंत पोचू शकलो. तरुणांनी शिक्षणाबरोबरच खेळाकडेही लक्ष दिले पाहिजे असे मला वाटते. महाराष्ट्रातील खेळाडूंनी न्यूनगंड काढून परिश्ाम घेतले, फिटनेसकडे लक्ष दिले व सराव जास्तीत जास्त वेळ केला तर भारतीय संघात स्थान मिळवणे काही कठीण नाही.

क्रीडा परिषदेची मंजूरी नसताना स्पर्धा आयोजित केली असा आरोप काही क्रीडाप्रेमींनी केला होता व स्थगितीही मागितली होती. त्यामुळे स्पधेर्वर अखेरच्या दिवसापर्यंत चिंतेचे सावट होते. तथापी कायोर्त्तर मंजूरी घेण्याचा तोडगा निघाला आणि स्पर्धा निविर्घ्नपणे पार पडल्या.

नियोजनाअभावी स्पधेर्त बरीच गडबड उडाली. अनेकांना स्पधेर्त प्रवेश न मिळाल्यामुळे परत जावे लागले. तर टी शर्ट वाटपाऐवजी खेळाडूंच्या अंगावर भिरकवण्यात आल्यामुळे नाराजी होती. अनेकजण जिल्ह्याबाहेरचे असल्याच्या तक्रारीही होत्या.

पुरुषांच्या 21 कि. मी. सायलक मॅरॅथॉन शर्यतीत उरणच्या प्रफुल्ल वशेणीकरने बाजी मारली. 25 वर्षांखालील ( 10 कि. मी.) स्पर्धा रोह्याच्या राहुलने जिंकली. महिला गटाचे (5 कि. मी.) अजिंक्यपद समिधा चिंबूरकरने मिळवले तर 45 वर्षांवरील बुजुर्ग विभागात ( 5 कि. मी.) सुधाकर राणे प्रथम आला.

 
</text>
</doc>
