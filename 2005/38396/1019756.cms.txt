<doc>
<docno>1019756.cms.txt</docno>
<text>
 
देश-विदेश
लालू प्रेमाची बिहारी कथा...
[ Sunday, February 13, 2005  08:30:32 pm]


प्रवीण मुळये

पाटणा : मैदानच नव्हे तर गदीर्ने फुलून गेलेली झाडे आणि घराची छपरे बिहारमधील लालू प्रेमाची कहाणी सांगत असतात. आकाशाकडे लागलेल्या हजारो नजरांना फार काळ ताटकळत न ठेवता लालूंचे हेलिकॉप्टर गावात पोहोचते. ' लालू- राबडीदेवी ' झिंदाबादच्या घोषणांत हेलिकॉप्टरचा आवाजही हरवून जातो. अभी हमे और बहुत जगह जाना है... अस सांगत लालू तत्काळ व्यासपीठावर मोर्चा सांभाळतात आणि सुरू होतो गदीर्शी थेट संवाद.

गाजर तो उखाड नही सकते, कहते है लालू-राबडी को उखाड फेकेंगे... बिहारमधील हा ' स्टार ' प्रचारक आपल्या खास शैलीत विरोधकांवर तोफ डागतो. आक्रमणाबरोबरच हशा व टाळ्यांचा एकत्रित प्रवासही त्यावेळी सुरू झालेला असतो. जनतेशी असलेल्या वीस वर्षांच्या कराराची आठवण ते गदीर्ला करून देतात.

मुख्यमंत्रीपदासाठी भांडणाऱ्या विरोधकांना येथे ' व्हॅकेन्सी ' नसल्याचा टोला हाणताना ते रंगात आलेले असतात. गदीर्तूनही त्याचा तितक्याच उत्साहात रिस्पॉन्स मिळत असतो. आपल्या खास बिहारी शैलीत कधी ' पी ' करणाऱ्या व्होटिंग मशीनची गोष्ट सांगत, तर कधी आपल्या लाठीच्या दणक्याच्या परीकथा सांगणारे लालू बिहारमध्ये ' वन मॅन शो ' का आहेत याचा अंदाज येतो. गोंधळ घालणाऱ्यांना व्यासपीठावरूनच दम भरणारे लालू मध्येच गंभीर होतात आणि पुन्हा विरोधकांना धारेवर धरतात.

कारगील, संसदेवरील हल्ला, अक्षरधाम, गोध्रा, गुजरात दंगल यांची आठवण करून देत ते एनडीए सरकारच्या चुकीच्या विचारसरणीमुळे झाल्याचे पटवून देण्याचा प्रयत्न करतात. पण त्याचबरोबर तरुणांना आपण दिलेल्या नोकऱ्यांच्या संधी, बिहारमधील विकासकामे, हिंदु-मुस्लिम एकता अशा स्वत:च्या कामांची यादी वाचून दाखवण्यात ते जराही मागे राहत नाहीत.

विकासकामांकडून त्यांचा मोर्चा वळतो प्रमुख विरोधक रामविलास पासवान व नितीशकुमार यांच्याकडे. त्यांच्यावर आपल्या खास शैलीत जोरदार हल्ला चढवणाऱ्या लालूंच्या चेहऱ्यावर यंदाचा कठीण संघर्ष स्पष्ट झळकत असतो.

शेवटी पुन्हा एकदा राबडी सरकारच्या लाइसेंस ' रिलक्ट ' ची आठवण करून देत सगळा कामधंदा सोडून 15 फेब्रुवारीला मतदान केंदावर येण्याचे आवाहन लालूप्रसाद गदीर्ला करतात आणि इतका वेळ शांत असलेला परिसर पुन्हा एकदा ' जितेगा भाई जितेगा... ' च्या घोषणांनी दणाणून जातो. हेलिकॉप्टरच्या दिशेने निघालेल्या लालूंच्या पाठी गदीर्ही धावत असते तेव्हा ' हेलिकॉप्टरचा पंखा तेज घुमता है ', असे सांगत गदीर्ला दूर जाण्यास ते सांगतात. दुसऱ्या ठिकाणी वाट पाहात असलेल्या गदीर्ला भेटण्यासाठी त्यांचे हेलिकॉप्टर उडून जाते, पण मागे गदीर्त मात्र त्यांनी फिल्मी अंदाजमध्ये केलेल्या नकला, विरोधकांचा घेतलेला समाचार आणि दाखवलेल्या स्वप्नांची चर्चा भरून राहिलेली असते.

जनतेशी थेट संवाद साधत हा स्टार प्रचारक आपली छाप पाडत आहे. ठिकाणे वेगवेगळी असली तरी त्यांच्या भाषणातील मुद्दे आणि शैली मात्र एकच असते.

बिहारमध्ये कायदा, सुव्यवस्था नाही, बेरोजगारी वाढली, विकास ठप्प झाला, अशा आरोपांनी घेरले असूनही गेल्या 15 वर्षांत त्यांच्या चाहत्यांची संख्या मात्र वाढतेच आहे. याचे कोडे अनेकांना सुटलेले नाही. ' चाहे कुछ भी हो जाए, गरीब का बेटा राज कर रहा है। हम उसके पिछे जरुर खडे रहेंगे '. त्यांच्या सभांतून येणाऱ्या या आवाजातच त्यांच्या यशाचे गुपित आहे.

निवडणुकीतही गाजतोय ' पद्मश्री लालू प्रसाद यादव '

बॉक्स ऑफिसवर ' पद्मश्री लालू प्रसाद यादव ' या चित्रपटाचे काय व्हायचे ते होवो. पण बिहारमधील निवडणुकांमध्ये मात्र हा चित्रपट चांगलाच गाजतोय. आपली छोटी भूमिका असलेल्या या चित्रपटाचा उल्लेख लालूप्रसाद यादव प्रत्येक सभेत करत आहेत. ' वो तो नकली लालू है, यहाँ तो एकही असली लालू है और वो हम है ', असे सांगत ते भरपूर टाळ्या मिळवत आहेत. महेश मांजरेकर, सुनील शेट्टी, जॉनी लिव्हर ही मंडळी नाव वापरण्याची परवानगी मागण्यासाठी हात जोडत कशी आली, याची कहाणी सांगूनही लालू श्रोत्यांकडून प्रचंड हशा मिळवत आहेत. दस्तुरखुद्द लालूप्रसादच सभांतून महेश मांजरेकरच्या चित्रपटाचा प्रचार करत आहे. बघू त्याचा तरी चित्रपटाला फायदा होतो का ?

 
</text>
</doc>
