<doc>
<docno>1019864.cms.txt</docno>
<text>
 
क्रीडा
महापौर चषक कुस्ती जोगेश्वरीत
[ Sunday, February 13, 2005  10:47:16 pm]


मुंबई : महापौर चषक कुस्ती स्पर्धा समजी मैदान सहकार रोड, यादव नगर, जोगेश्वरी येथे 14 ते 20 फेब्रुवारी दरम्यान होईल. महापौर चषकासाठी रोख 21,000 रुपये व भव्य चषक, उपविजेत्यासाठी 15,000, तिसऱ्या क्रमांकासाठी 7,000 चौथ्या क्रमांकासाठी 5,000 रुपये इनाम असेल.

महापौर कुमार चषकासाठी रुपये 5000, 3000, 2000 व 1000 अशी रोख बक्षिसे देण्यात येईल. सिनियर गट 50, 55, 60, 66 किलो अनुक्रमे 2000, 15000, 1000 व 500 रुपये असे बक्षीस असून, कोकण विभागापुरता मर्यादित ठेवला आहे. कुमार महापौर चषकामध्ये खेळणाऱ्या पैलवानांचे वय 17 वर्षांखालील व 60 किलो वजन पाहिजे. तसेच शाळेचा दाखला असल्याशिवाय खेळता येणार नाही. पैलवानांची निवासाची व जेवणाची सोय शहाजीराजे क्रीडा संकुल, अंधेरी, मुंबई येथे केली आहे. गैरहजर असणाऱ्या पैलवानास कोणतेही मानधन मिळणार नाही.

 
</text>
</doc>
