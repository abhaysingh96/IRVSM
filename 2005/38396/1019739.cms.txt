<doc>
<docno>1019739.cms.txt</docno>
<text>
 
देश-विदेश
हायवेवर अडकलेल्यांकडे सरकारचे दुर्लक्ष
[ Sunday, February 13, 2005  08:15:45 pm]


वृत्तसंस्था

काझीगुंड : बर्फाच्या कडा कोसळल्याने जम्मू-श्रीनगर हायवेवर आठ दिवस अडकलेले दोन हजार प्रवासी कोणतीही मदत न मिळाल्याने सरकारवर खफा झालेत. मात्र, त्याचवेळी निरपेक्ष मदत केल्याबद्दल ते स्थानिकांना दुवाही देत आहेत.

सुटी घालवून बंगलोरहून परतत असलेला महंमद रईस बनिहाल येथे आठ दिवस अडकून होता. सरकारने केलेले मदतीचे दावे फोल आहेत. आमच्यापर्यंत काहीच पोहोचले नाही, असा आरोप त्याने शनिवारी सुटका झाल्यानंतर केला.

सरकारी प्रवक्त्याने मात्र हा आरोप फेटाळला. मदत घेऊन जाणारी हेलिकॉप्टरे खराब हवामानामुळे उतरू शकली नाही. त्यामुळे मदत पोहोचली नाही, असा खुलासा त्यांनी केला.

स्थानिकांनी मदत केली नसती, तर भूक व थंडीने आमचा जीवच गेला असता. विशेषत: महिला, मुले व वृद्धांना खूपच मदत झाली, अशी प्रतिक्रिया अब्दुल हमीद यांनी दिली.

 
</text>
</doc>
