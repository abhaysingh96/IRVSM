<doc>
<docno>1019649.cms.txt</docno>
<text>
 
महाराष्ट्र
नगराध्यक्षपदावर काँग्रेसचा दावा
[ Sunday, February 13, 2005  06:48:16 pm]


मंुबई टाइम्स टीम

अंबरनाथ : अंबरनाथ आणि कुळगाव- बदलापूर नगरपरिषदेच्या 10 एप्रिल रोजी निवडणुका होत आहेत. इथल्या नगराध्यक्षपदावर काँग्रेसने दावा केला असून नगराध्यक्षपदासाठी प्रथमच थेट मतदान होणार आहेत.

दोन्ही नगर परिषदांमधील प्रभागांचं आरक्षण जाहीर झाल्यामुळे राजकीय पक्षांच्या हालचालींना वेग आला आहे. या भागात निवडणुकीचं वातावरण निर्माण होत असून कार्यर्कत्यांमध्ये उत्साह भरभरून वाहण्यास प्रारंभ झाला आहे. या घडामोडी सुरू असताना अंबरनाथमधील नवीन भेंडीपाडा इथल्या जैन मंदिरात

काँग्रेस कार्यर्कत्यांचा नुकताच मेळावा घेण्यात आला.

मेळाव्याला प्रदेश काँग्रेसचे सरचिटणीस आमदार संजय दत्त यांनी मार्गदर्शन केलं. मात्र, अद्यापि या दोन्ही पालिकांमध्ये राष्ट्रवादीशी युती करायची की नाही याचा कोणताही निर्णय झाला नाही. हा निर्णय उच्च पातळीवर घेण्यात आल्यानंतर खऱ्या अर्थाने इथल्या निवडणुकीतील रंगत वाढणार असल्याची चर्चा कार्यर्कत्यांमध्ये रंगल्या आहेत. या सर्व प्रकारानंतरच उमेदवारांची यादी, निवड प्रक्रियेस प्रारंभ होण्यास सुरुवात होईल.

अंबरनाथमधील संपूर्ण 50 प्रभागांमधून निवडणूक लढवण्याची तयारी काँग्रेसने सुरू केली आहे. पालिका निवडणूकही शहर विकास आणि पालिकेत झालेला भ्रष्टाचार या दोन विषयावर लढण्यात येणार असल्याचं दत्त यांनी सांगितलं.

या वेळी अंबरनाथ काँग्रेसचे अध्यक्ष किसनराव तारमळे, ठाणे जिल्हा काँग्रेस उपाध्यक्ष सुभाष पिसाळ, अंबरनाथ पालिका गटनेते यशवंत जोशी यांच्यासह अनेक काँग्रेसचे पदाधिकारी व कार्यकतेर् या बैठकीला उपस्थित होते.

 
</text>
</doc>
