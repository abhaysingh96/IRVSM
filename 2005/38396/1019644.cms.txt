<doc>
<docno>1019644.cms.txt</docno>
<text>
 
प्रगती फास्ट
सर्वांगीण विकास महत्त्वाचा
[ Sunday, February 13, 2005  06:41:52 pm]


युरोप, इंग्लंडमधील ब्रिटिश इण्टरनॅशनल स्कूलचा भारतातील प्रवेश हे ग्लोबलायझेशनच्या प्रभावाचं प्रतीक आहे. युनायटेड किंगडम, अरब अमिराती, कतार, युरोप यानंतर आंतरराष्ट्रीय स्तरावर दर्जासाठी प्रसिद्ध असलेल्या या स्कूलने भारतात

आंध्र प्रदेशपासून आपल्या वाटचालीची सुरुवात केली आहे. भारतातील स्कूलच्या प्रिन्सिपल हिलरी लीडलर यांनी या बदलत्या ट्रेण्डविषयी दिलेली माहिती...

जगभरात नेटवर्क पसरवणारं ब्रिटिश इण्टरनॅशनल स्कूलच्या पन्नास शाळा वेगवेगळ्या देशात आहेत. सध्या अमेरिका आणि भारतात नवीन स्कूल सुरू करण्याचं काम हाती घेतलंय. माझ्या माहितीप्रमाणे भारतातील पहिलं इण्टरनॅशनल स्कूल आम्ही उभारणार आहोत. भारतातील शिक्षणपद्धती अमेरिका, इंग्लंड यासारख्या देशांपेक्षा खूपच वेगळी आहे. शिक्षणाकडे पाहण्याचा विद्यार्थ्यांचा आणि पालकांचा दृष्टिकोन वेगळा आहे. पण यात एकच कॉमन गोष्ट म्हणजे परदेशी आणि भारतातील शिक्षणपद्धती खूप कठीण आहे.

स्कूल एज्युकेशन हा विद्यार्थ्यांच्या करिअरचा पाया असतो. आपण नक्की कोणत्या क्षेत्रात काम करायचं, याच्या कच्च्या संकल्पना या वयात तयार होत असतात. त्यामुळे चांगल्या शाळेतून आपल्या मुलांना शिक्षण घेता यावं, यासाठी पालक प्रयत्न करत असतात. केवळ अभ्यासच नाही, तर त्यांचा सर्वांगीण विकास झाला पाहिजे, हा हेतू यामागे असतो. पण भारतात अशा प्रकारचं शिक्षण देणाऱ्या फारच कमी इन्स्टिट्यूट आहेत. ब्रिटिश इण्टरनॅशनल स्कूल हे त्यांच्या समस्येवरचं समाधान आहे.

विद्यार्थ्यांना त्यांच्यातील गुण आणि कौशल्यांची जाणीव स्कूल टीचर्स सर्वप्रथम करून देतात. ब्रिटिश स्कूलचा भर विद्यार्थ्यांना त्यांची ध्येय ठरवणं आणि ती साध्य करण्यासाठी मदत करण्यावर असेल. त्यासाठी इथे कौन्सिलिंग देण्यात येईल. वेगवेगळ्या क्षेत्राची माहिती देणारी सेमिनार्स आयोजित करण्यात येतील.

ब्रिटिश इण्टरनॅशनल स्कूलमध्ये त्यांना नेतृत्व गुण, दूरदृष्टी, नागरिकत्वाची कर्तव्यं आणि युनिव्हर्सल व्हॅल्यू शिकवण्यात येतील. इथे दिवसाची सुरुवात योग आणि मेडिटेशनने होते. अभ्यासाच्या वेळापत्रकात स्पोर्ट्स अॅक्टिव्हिटीजकडे भारतात दुर्लक्ष होतं. हे लक्षात घेऊन स्कूलमध्ये स्वीमिंग पूल, अॅथलेटिक ट्रॅक, इनडोअर गेम्ससाठी ऑडिटोरिअम, जिमसाठी आवश्यक असणारं इन्फ्रास्ट्रक्चर उभारण्यात आलं आहे. स्पोर्ट्समध्ये टॅलण्ट असूनही मागे पडणाऱ्या भारतीयांना या अत्याधुनिक सेटअपची मदत होऊ शकते.

नववी ते बारावीच्या विद्यार्थ्यांना नेहमीच्या अभ्यासा व्यतिरिक्त म्युझिक, आर्ट, सोशल आणि हेल्थ एज्युकेशन ट्रेनिंगही दिलं जातं. हे स्कूल निव्वळ विद्यार्थ्यांकडेच नाही तर शिक्षकांकडेही लक्ष देणार आहे. विद्यार्थ्यांना ट्रेनिंग देणाऱ्या या शिक्षकांना आठवड्यातून दोन ते तीन तास ट्रेनिंग दिलं जातं. त्यांचा विकास यात खुंटला जाऊ नये, हे महत्त्वाच आहे. स्कूलतफेर् दरवषीर् काही विद्यार्थ्यांना एक्स्चेंज प्रोग्राम अंतर्गत अमेरिकेला पाठवण्यात येईल. स्कूलमध्ये प्रत्येक प्रकारच्या हायटेक सुविधा पुरवण्यात आल्या आहेत. यात व्हिडिओ कॉन्फरन्स, कम्प्युटर, इण्टरनेट, मल्टिमीडिया अशा कम्युनिकेशन टेक्नॉलॉजीचा प्रामुख्याने समावेश करण्यात आला आहे. लायब्ररीमध्ये विद्यार्थ्यांना इण्टरनेटचा वापर करता येईल. शिक्षणाच्या दर्जाशी तडजोड नको म्हणून विद्यार्थ्यांची संख्या मर्यादित ठेवण्यात येणार आहे.

मी सायकॉलॉजी आणि मॅथ्समध्ये ग्रॅज्युएशन केलं. त्यानंतर ब्रिटनमध्ये शिक्षक म्हणून करिअरला सुरुवात केली. सायकॉलॉजीचा अभ्यास केल्यामुळे विद्यार्थ्यांची मानसिकता मला अधिक चांगल्या प्रकारे कळते. लहान मुलांच्या मनावर संस्कार करणं खूप सोपं असतं. तुम्ही योग्य आदर्श त्यांच्यासमोर ठेवून त्यांना घडवू शकता.

मिताली तवसाळकर

 
</text>
</doc>
