<doc>
<docno>1019651.cms.txt</docno>
<text>
 
महाराष्ट्र
ठाण्यात 'संतवाणी'
[ Sunday, February 13, 2005  06:50:15 pm]


मुंबई टाइम्स टीम

ठाणे : पं. भीमसेन जोशी यांच्या संतवाणीचा कार्यक्रम बुधवार , 23 फेब्रुवारी रोजी दादोजी कोंडदेव स्टेडियममध्ये होणार असून, प्रख्यात तबलानवाज उस्ताद झाकीर हुसेन त्यांना साथ देणार आहेत. स्वरसप्तक आयोजित करत असलेल्या या कार्यक्रमाचे प्रसिद्धी प्रायोजक आहे मुंबई टाइम्स.

पं. भीमसेन जोशी यांच्या ' तीर्थ विठ्ठल क्षेत्र विठ्ठल ', ' इंदायणी काठी ', ' जो भजे हरी को सदा ' अशा एकापेक्षा एक अप्रतिम भक्तीगीतांचा पुन:प्रत्यय रसिकांना येईल.

या संतवाणीच्या प्रारंभी ख्यातनाम पखवाज वादकपंडित पं. भवानीशंकर यांचं पखवाजवादन ऐकण्याची पर्वणी रसिकांना मिळणार आहे. ठाणे महापालिका आणि गणेश कल्चरल अॅकॅडमी यांचं सहकार्य कार्यक्रमाला मिळालं आहे.

या कार्यक्रमांच्या प्रवेशिकांसाठी फोर्ट भागातील ऱ्हिदम हाऊस, दादरचं महाराष्ट्र वॉच कंपनी हे दुकान, गडकरी रंगायतन, ठाणे, श्ाीगणेश कल्चरल अकॅडमी, ठाणे, सिंफनी म्युझिक ठाणे, गणपुले स्पोर्टस् आणि दादोजी कोंडदेव स्टेडियम इथे संपर्क साधावा, असं आवाहन स्वरसप्तकने केले आहे.

 
</text>
</doc>
