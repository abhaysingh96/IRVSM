<doc>
<docno>1019670.cms.txt</docno>
<text>
 
धावते जग
शिक्षणसम्राटांना दणका
[ Sunday, February 13, 2005  07:16:34 pm]


खाजगी विद्यापीठांच्या नोंदणीस परवानगी देणाऱ्या छत्तीसगडमधील एका कायद्यातील तरतूद रद्द करून सुप्रीम कोर्टाने त्या राज्यातील शिक्षणक्षेत्रातील एका गैरप्रकाराला आळा घातला आहे.

या कायद्याच्या आधाराने तेथे शंभरपेक्षा अधिक विद्यापीठे अस्तित्वात आली होती आणि त्यात हजारो विद्यार्थ्यांनी प्रवेश घेतला होता. विद्यापीठ अनुदान आयोगाचे माजी अध्यक्ष प्रा. यशपाल यांनी या विद्यापीठांविरुद्ध जनहित याचिका केली होती.

मुळात ही विद्यापीठे या आयोगाच्या छत्राखालीच असायला हवी होती. त्यांच्याकडे असलेल्या मूलभूत सोयीसुविधा आणि अभ्यासक्रम यांची तपासणी करून ती समाधानकारक वाटल्यास त्यांना अभिमत विद्यापीठांचा दर्जा देण्याचा अधिकार आयोगालाच आहे. परंतु, प्रत्यक्षात त्यांना डावलले गेले.

याहूनही भयंकर म्हणजे बहुतांश विद्यापीठांमध्ये विद्यार्थ्यांसाठी कोणत्याही सुविधा उपलब्ध नव्हत्या, बऱ्याच ठिकाणी वर्ग भरविण्यासाठी खोल्याही नव्हत्या. अशा परिस्थितीत विद्याथीर् ' शिकले ' तर देशाच्या शैक्षणिक रचनेवर विपरीत परिणाम होईल, असे मत कोर्टानेच व्यक्त केले आहे.

विद्यार्थ्यांचे हित तसेच विद्यापीठांची आथिर्क क्षमता न पाहता त्यांना मान्यता दिलीच कशी, असा प्रश्ान् या संदर्भात निर्माण होतो. अजित जोगींच्या नेतृत्वाखालील काँग्रेसचे सरकार असताना ही तरतूद करण्यात आली होती. त्याद्वारे स्थापन झालेल्या या विद्यापीठांची अवस्था भीषण असल्याच्या बातम्या सतत प्रसिद्ध होत होत्या.

तरीही एकामागून एक विद्यापीठे स्थापन होत होती. याचाच अर्थ त्यांना राजकीय आश्ाय होता. परिस्थिती माहीत असूनही विद्याथीर् त्यात प्रवेश घेत होते याबद्दल विद्यार्थ्यांना पूर्ण ठपका देऊन चालणार नाही. कारण शिक्षणाचा दर्जा न पाहता पदवीचे सटिर्फिकेट जवळ असणे त्यांना अधिक महत्त्वाचे वाटले असणार. कोर्टाने या मुलांचा सहानुभूतीने विचार केला आहे आणि संबंधित कायदा होण्याआधी जी विद्यापीठे अस्तित्वात होती तिच्याशी संलग्नता ठेवण्याची मुभा त्यांना देण्यात आली आहे.

आधीच्या विद्यापीठांवर कोणाचेच नियंत्रण नसल्याने विद्यार्थ्यांकडून घेतल्या जाणाऱ्या फीवरही नियंत्रण राहिले नाही. विद्यार्थ्यांची अशी परवड होत असताना राज्यर्कत्यांना समजत नसेल असे नाही. पण आथिर्क हितसंबंध जपताना विद्यार्थ्यांचे हित डोळ्याआड झाले आणि कोर्टाला हस्तक्षेप करावा लागला.

 
</text>
</doc>
