<doc>
<docno>1019766.cms.txt</docno>
<text>
 
महाराष्ट्र
सिनर तालुक्यात बिबट्याचा आठवड्यात दुसरा हल्ला
[ Sunday, February 13, 2005  08:47:04 pm]


म. टा. प्रतिनिधी

नाशिक : सिन्नर तालुक्यातील बोरखिंड शिवारातून मुलीला बिबट्याने उचलून नेण्याच्या घटनेला आठवडाही उलटत नाही तोच त्याच परिसरातील औढेवाडी शिवारात एका तरुणावरही असाच प्रसंग गुदरला. मात्र, प्रसंगावधानामुळे हा तरुण बिबट्या या तावडीतून सुटला.

या शिवारातील गाढवमळी परिसरात शनिवारी पहाटे बिबट्याच्या डरकाळ्या ऐकू येऊ लागल्याने श्रावण डामसे आणि त्यांचे कुटुंबीय झापामध्ये जाऊन दरवाजा लावत होते. त्याचवेळी बिबट्याने दरवाजाला धडक देत, काळू डामसे ( 30) या तरुणावर हल्ला केला. काळूची मान जबड्यात पकडण्याचा प्रयत्न करणाऱ्या बिबट्याला पाहताच सर्वांनी आरडाओरड सुरू केली. काळूनेही सुटकेसाठी आरोळ्या मारत झटापट केली. यामुळे बिबट्या घाबरून जंगलात पळून गेला. या घटनेनंतर रक्तबंबाळ झालेल्या काळूला तातडीने प्राथमिक उपचार केंदात दाखल करण्यात आले.

बोरखिंड शिवारातून बुधाबाई या चार वषीर्य मुलीला बिबट्याने उचलून नेल्यानंतर वनविभागाने त्या परिसरात पिंजरा लावला होता. पण, बिबट्याला पकडता आलेले नाही. उलट बिबट्याने शेजारच्या औंढेवाडी शिवारात हल्ला करून चकवा दिला आहे.

 
</text>
</doc>
