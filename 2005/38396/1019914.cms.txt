<doc>
<docno>1019914.cms.txt</docno>
<text>
 
महामुंबई
एन्रॉनबाबत राज्याची भूमिका स्पष्ट करण्याची मागणी
[ Sunday, February 13, 2005  11:44:50 pm]


म. टा. प्रतिनिधी

मुंबई : एन्रॉनचा दाभोळ वीजप्रकल्प लवकरच सुरू होणार असल्याची चर्चा सुरू झाल्याने या प्रकल्पाबाबतची राज्याची भूमिका काय आणि कोणत्या अटींवर या प्रकल्पाची वीज खरेदी करण्यास राज्य सरकार मान्यता देणार आहे, याची माहिती जनतेला देण्यात यावी, अशी मागणी मार्क्सवादी कम्युनिस्ट पक्षाने केली आहे.

राज्यातील वीज टंचाईच्या पार्श्वभूमीवर दाभोळ वीज प्रकल्प लवकरच सुरू होणार असल्याचे राज्याचे ऊर्जामंत्री दिलीप वळसे पाटील तसेच अर्थमंत्री जयंत पाटील सांगत आहेत. मात्र वीजखरेदी करार वादग्रस्त ठरला होता. जनतेला अंधारात ठेवून तत्कालीन शिवसेना-भाजप सरकारने केलेल्या या करारामुळे राज्याला मोठी किंमत मोजावी लागली. मूळ भागधारकांतफेर् विविध न्यायालयांत करण्यात आलेल्या दाव्यांमुळे नुकसानभरपाईची टांगती तलवार राज्यावर कायमच आहे. या पार्श्वभूमीवर कोणत्या अटींवर हा प्रकल्प पुन्हा सुरू करणार ते जनतेेस समजले पाहिजे, अशी मागणी माकपचे प्रदेश सचिव प्रभाकर संझगिरी यांनी मुख्यमंत्री विलासराव देशमुख यांना पत्र पाठवून केली.

दाभोळ प्रकल्प कोण व कोणत्या शतीर्वर चालवणार ? प्रकल्प सुरू केल्यानंतर मूळ वीज खरेदी कराराची स्थिती काय असणार, याबाबत नवा करार करण्यात येणार असल्यास तो कुणाबरोबर असणार व विजेचा दर काय असणार ? या प्रकल्पासाठी कोणते इंधन वापरणार व त्याची किंमत काय असणार ? निर्माण होणारी सर्व वीज खरेदी करण्याची हमी वीज मंडळ देणार आहे का व त्यासाठी कमी मागणीच्या काळात कमी उत्पादन खर्च असलेली मंडळाची वीज निमिर्ती केंदे बंद ठेवावी लागणार आहेत का ? असे प्रश्ान् संझगिरी यांनी विचारले.

एन्रॉनबरोबर झालेल्या कराराची चौकशी करण्यासाठी राज्य सरकारने कुर्डुकर आयोग नेमला होता. रालोआ सरकारने या चौकशीला सवोर्च्च न्यायालयाने स्थगिती मिळविली होती. आता केंदात काँग्रेसच्या नेतृत्वाखालीलच सरकार सत्तेवर असल्याने ही स्थगिती उठविण्यासाठी प्रयत्न करावेत, अशी मागणीही त्यांनी केली आहे.

 
</text>
</doc>
