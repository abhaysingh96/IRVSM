<doc>
<docno>1019673.cms.txt</docno>
<text>
 
लेख
शंभर दिवसांमध्ये कुरघोडीचे राजकारण!
[ Sunday, February 13, 2005  07:19:18 pm]


आपल्याला एकदा मुख्यमंत्रीपदावरून घालविल्याचे दु:ख विलासराव विसलेले नाहीत. ज्याने त्यांचा घात केला होता त्या हो जायेगा, या देशमुखी पालुपदावर ते शंभर दिवसांतच आले आहेत. विधानसभेचे निकाल लक्षात घेऊन सोलापूर आणि नागपूर या दोन पोटनिवडणुका काँग्रेसने जिद्दीने लढायला हव्या होत्या. पण काँग्रेसवाले परस्परांतील शीतयुद्धात मश्गूल होते. सोलापूरची जागा गेली, तशी पुन्हा नामुष्की पदरी आली. मुत्तेमवारांनी लक्ष घातल्याने नागपूरची जागा कशीबशी मिळाली. शिंद्यांची नामुष्की व्हावी, असा प्रयत्न होता. तो सफल झाला. पण पक्षाचे नाक कापले गेले, याचे सोयरसुतक नाही.

आघाडी सरकारने मधुचंदाचे शंभर दिवस पूर्ण केले. पण काँग्रेसच्या बाबतीत हे शंभर दिवस मधुचंदाचे होते की सुतकाचे होते, अशी स्थिती आहे. विधानसभा निवडणुकीत राष्ट्रवादीने अधिक जागा मिळविल्यापासून तो पराभूत मनोवृत्तीत आहे. संख्याबळ कमी असतानाही मुख्यमंत्रीपद आपल्याला मिळाले, याचे समाधान मानून काँग्रेसने आत्मविश्वासाने कारभार करायला हवा. तथापि, कमी संख्याबळाच्या नाराजीतून तो बाहेर यायला तयार नाही. सरकारने शंभर दिवस पूर्ण केले, तरी काँग्रेसचे सुतक संपायला तयार नाही.

काँग्रेस हा तुलनेने देशातील सर्वात मोठा पक्ष. शेतकरी, कामगार कष्टकरी, मध्यम आणि उच्च अशा सगळ्या वर्गांत, सगळ्या जाती-जमातींत या पक्षाचा वावर असल्याने तो विस्तीर्ण अशा वटवृक्षाप्रमाणे भासायचा. काही अपवाद वगळले तर सत्तेची छत्रचामरे या पक्षावरच असायची. पंडित नेहरू, इंदिरा गांधी, यशवंतराव चव्हाण असे शक्तिशाली नेते या पक्षाकडे होते. या नेत्यांच्या दौऱ्यावरच पक्षाचे उमेदवार निवडून यायचे. अनेकवेळा फाटाफुटी होऊनही पक्षाच्या आत्मविश्वासाला तडे गेले नव्हते. इंदिरा गांधी यांनी काँग्रेस ( आय) पक्ष काढला, त्यावेळी राज्याच्या निवडणुकीत रेड्डी काँग्रेस, इंदिरा काँग्रेस आणि जनता पक्ष असा तिरंगी सामना झाला. तेव्हा चव्हाणांमुळे रेड्डी काँग्रेसला अधिक जागा मिळाल्या होत्या. साहजिकच मुख्यमंत्रीपद रेड्डी काँग्रेसकडे गेले. तरीही काँग्रेस पक्षात पराभूत मनोवृत्ती निर्माण झालेली नव्हती. पुढे यशवंतरावांचे नेतृत्व कमकुवत झाल्यावर त्यांच्यासह सगळे नेते इंदिरा काँग्रेसमध्ये गेले. शरद पवारांसारखे मागे राहिलेले नेतेही राजीव गांधींच्या काळात पक्षात दाखल झाले. 1999 च्या निवडणुकीच्या वेळी पवारांनी राष्ट्रवादी काँग्रेसची स्थापना केली. मोठा गाजावाजा झाला. पण निवडणुकीत काँग्रेसच वरचढ ठरल्याने आपल्याला कोणीही मागे टाकू शकत नाही, असे त्या पक्षाच्या नेत्यांना वाटू लागले. पवारांनी दोनदा वेगळे पक्ष काढले होते. त्यांना प्रत्येकवेळी 50-55 जागा मिळत गेल्या. त्यामुळे पवार मोठे नेते असले तरी त्यांची धाव 50- 55 पर्यंतच, अशी हेटाळणी काँग्रेस करीत असे.

पण पवारांनी 99 पासून मेहनतीने पक्ष उभा केला. तरुणांना जवळ केले. जुन्या खोडांना हळूहळू बाजूला करीत तरुणांना मंत्रीपदे दिली. जनमानसात स्थान असलेले नेते, कार्यकतेर् जवळ केले. पण काँग्रेसमध्ये सत्तेची स्थाने जुन्या खोडांपुरती मर्यादित राहिली. खुशामतखोर कार्यर्कत्यांच्या कोंडाळ्यात नेते रमत गेले. सोनिया गांधी आल्या की यश हमखास, या समजुतीत बसून राहिले. विदर्भात काँगेसच आहे. मराठवाड्यात पवारांच्या कुबड्या कशाला पाहिजेत. आपण स्वबळावर लढू, अशी विधाने ज्याच्या त्याच्या तोंडी होती. स्वबळावर म्हणजे मॅडम लढतील, आम्ही परीटघडी सांभाळू, असा प्रकार होता. विलासराव, साडेतीन वषेर् क्या बात है, म्हणून टाळ्या घेत राहिले. त्यांच्या नेतृत्वाखाली निवडणुकांना सामोरे गेलो तर खरे नाही, हे दिल्लीलाही पटल्याने त्यांना हटवून शिंद्यांच्या हाती राज्याची सूत्रे दिली.

देशमुखांच्या तुलनेत शिंदे वागायला, बोलायला नरम. त्यामुळे हे कसले मुख्यमंत्री, अशी त्यांची हेटाळणी व्हायला लागली. पण याच शिंद्यांनी बरेवाईट म्हणा ; पण काही निर्णय घेतले. मोफत वीज, कापसाला 2500 रु. भाव हे निर्णय योग्य नव्हते. आथिर्क स्थिती चांगली नसतानाही ओव्हारड्राफ्ट न घेता गरिबांच्या हिताचे निर्णय घेतले. सरकारला मानवी चेहरा दिला. काम करणारे सरकार, अशी प्रतिमा तयार केली. तेव्हा कुठे निवडणुकीत आघाडीला यश मिळाले. पण यश मिळवून देणाऱ्या शिंद्यांनाच काँग्रेसने घालविले.

सुशीलकुमार शिंदे यांची आंध्रात बोळवण करून काँग्रेसने विलासरावांच्या हाती सूत्रे दिली. तेव्हा आपल्याला काढून शिंद्यांना का आणले, हा विलासरावांना सतावणारा त्रस्त समंध शांत व्हायला हरकत नव्हती. पण आपल्याला घालविण्याचे दु:ख विलासराव अजून विसलेले नाहीत. ज्याने त्यांचा घात केला होता त्या हो जायेगा, या देशमुखी पालुपदावर ते शंभर दिवसांतच आले आहेत. विधानसभेचे निकाल लक्षात घेऊन सोलापूर आणि नागपूर या दोन पोटनिवडणुका काँग्रेसने जिद्दीने लढायला हव्या होत्या. पण काँग्रेसवाले परस्परांतील शीतयुद्धात मश्गूल होते. सोलापूरची जागा गेली, तशी पुन्हा नामुष्की पदरी आली. मुत्तेमवारांनी लक्ष घातल्याने नागपूरची जागा कशीबशी मिळाली. शिंद्यांची नामुष्की व्हावी, असा प्रयत्न होता. तो सफल झाला. पण पक्षाचे नाक कापले गेले, याचे सोयरसुतक नाही.

विधानसभेच्या निवडणुकीत काँग्रेसला अपयश आले, असे काँग्रेसला मनोमन वाटत असेल तर या दोन पोटनिवडणुका इषेर्ने जिंकायला हव्या होत्या. स्थानिक स्वराज्य संस्था जिंकण्यासाठी आत्तापासून तयारी करायला हवी. पण काँग्रेसचे नेते कष्ट घेणार नाहीत. कष्ट न घेता पक्षाला यश मिळवून द्यायचे झाल्यास दरबारी राजकारण करावे लागते. इतरांमध्ये नसल्यास भांडणे लावणे, असल्यास ती चव्हाट्यावर येतील, असे प्रयत्न करणे, हे दरबारी राजकारणाचे सूत्र आहे.

दोन्ही काँग्रेस पक्ष सरकारमध्ये आहेत. पण उभयतांत समन्वय नाही. कारभार वेगवेगळा चाललेला आहे. इतकेच काय हा अधिकारी त्यांचा, हा आपला, असे प्रकार चालू आहेत. दुसऱ्या पक्षात भांडणे लावण्याचे प्रयत्न चालू आहेत. मराठवाड्याच्या पाण्यावरून झालेली चकमक हे ताजे उदाहरण. यातील असंतुष्टांनी त्यांच्याच पक्षाची लक्तरे वेशीवर टांगावीत, असा प्रयत्न आहे. त्यातून पद्मसिंहांसारखे जखमी नादी लागतीलही. आपली ताकद न वाढविता इतरांना खच्ची करणे हाच या रणनीतीचा भाग आहे. शिवाय, पुन्हा एकवार ' हो जायेगा ', या पद्धतीने राज्यकारभार सुरू झाला आहे. मुंबईतील 84 हजार कुटुंबांना झोपड्या पाडून निर्दयपणे रस्त्यावर आणणे हेच काय ते या सरकारचे शंभर दिवसांतील कर्तृत्व. त्यामुळे सरकारचे शंभर दिवस झाले की भरले, असा प्रश्ान् आहे.

प्रताप आसबे

 
</text>
</doc>
