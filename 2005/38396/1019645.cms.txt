<doc>
<docno>1019645.cms.txt</docno>
<text>
 
महाराष्ट्र
विकास कामं करणाऱ्या राज्यर्कत्यांची गरज
[ Sunday, February 13, 2005  06:45:18 pm]


मुंबई टाइम्स टीम

ठाणे : देशाला संवेदनशील आणि विकासाची कामं करणाऱ्या राज्यर्कत्यांची खरी गरज आहे. त्यादृष्टीने सगळ्याच राजकीय पक्षांमध्ये चांगली माणसं आली तर राजकारणाच्या दलदलीत गुणात्मक परिवर्तन घडून येईल, असं प्रतिपादन भाजपचे प्रदेशाध्यक्ष नितीन गडकरी यांनी ठाण्यात बोलताना केलं.

ठाण्याचे उपमहापौर अॅड. सुभाष काळे यांच्या कार्यअहवालाचे प्रकाशन करताना ते बोलत होते. या वेळी नगरविकास मंचतफेर् ठाण्यातील पाच व्यक्तींचा ' ठाणे नगररत्न ' पुरस्कार देऊन गौरव करण्यात आला.

कार्यक्रमाला खासदार प्रकाश परांजपे, विधान परिषदेचे उपसभापती वसंत डावखरे, जगन्नाथ पाटील, शिवसेना नेते सतीश प्रधान, स्थायी समितीचे सभापती प्रकाश नरसाणा, प्रभाकर सावंत, संजय केळकर आदी उपस्थित होते. त्याचप्रमाणे

पुरस्कार प्रदान करण्यासाठी कविवर्य मंगेश पाडगावकर, उद्योगपती सुभाष दांडेकर, ज्येष्ठ नाट्यकर्मी प्रभाकर पणशीकर, प्राचार्य डॉ. आर. टी. साने उपस्थित होते.

अभिनेत्री सुहास जोशी, योगाचार्य अण्णा व्यवहारे, उद्योजक वामन प्रभुदेसाई, शिक्षणतज्ज्ञ अशोक टिळक यांचा सत्कार करण्यात आला. निरंजन उजगरे यांना मरणोत्तर जाहीर करण्यात आलेला पुरस्कार अनुपमा उजगरे यांनी स्वीकारला.

 
</text>
</doc>
