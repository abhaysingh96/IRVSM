<doc>
<docno>1019726.cms.txt</docno>
<text>
 
महाराष्ट्र
'नाशिकच्या बोकडा'ला र्वध्यात आंबेडकरी कवींची श्रद्धांजली
[ Sunday, February 13, 2005  08:08:30 pm]


म. टा. वृत्तसेवा

वामनदादा कर्डक नगरी (वर्धा) : नाशिक येथील अखिल भारतीय मराठी साहित्य संमेलन सुखरूप पार पडावे म्हणून ज्याचा बळी देण्यात आला, त्या बोकडाला र्वध्यात भरलेल्या आंबेडकरी साहित्य संमेलनातील निमंत्रितांच्या कविसंमेलनात, कवींनी दोन मिनिटे उभे राहून श्रद्धांजली वाहिली!

' आत्मविश्वास गमावलेल्या आयोजकांनी बोकडबळी दिला ', अशी टीका या श्रद्धांजलीच्या आवाहनातच करण्यात आली होती. व्यासपीठावरील लोकनाथ यशवंत, अरुण काळे, उषाकिरण अत्राम आदी सर्व कवी यासाठी उभे राहिले.

लोकनाथ यशवंत यांनी तर,

' व्यवस्थेने कपाळाला टिळा लावून

पोटभर घास दिला,

वरून अदबीने गळ्यात हार घालून

वंदनही केले,

वाजतगाजत वरात काढली...

मानसन्मानाच्या या

गुंतागुंतीतच होतो की,

सुरी मानेतून आरपार फिरली '

अशी अन्वर्थक कविताही संमेलनात सादर केली!

प्रतीके आणि प्रतिमा

त्यापूर्वी, प्रतीके आणि प्रतिमा यांचा पारंपरिकतेपेक्षा वेगळा विचार झाल्याखेरीज आपण नवी संस्कृती निर्माण करू शकणार नाही, असे विचार हृषिकेष कांबळे यांनी ' आंबेडकरी साहित्य व संस्कृती ' या परिसंवादाच्या अध्यक्षीय समारोपात मांडले. तर , ' आंबेडकरी तत्त्वज्ञान एका विशिष्ट समाजासाठी नसून संपूर्ण मानवी जीवनाला कलाटणी देणारे आहे. क्रांतीसाठी मानसिकता बदलली पाहिजे, ती बदलण्याचे सार्मथ्य या तत्त्वज्ञानात आहे ', असे मत ' सामाजिक, धामिर्क क्रांतीनंतर राजकीय क्रांती होते ' या परिसंवादाच्या अध्यक्षस्थानावरून अॅड. एकनाथ साळवे यांनी व्यक्त केले.

तिसरा परिसंवाद ' आंबेडकरी साहित्य : स्थिती- गती ' या विषयावर होता. आंबेडकरी विचार हा प्रेरणादायी आणि प्रवाही आहे, असे प्रतिपादन या परिसंवादाचे अध्यक्ष नानक रामटेके यांनी केले. डॉ. प्रकाश खरात, डॉ. किशोर सानप, जावेद पाशा, जैमिनी कडू, वामन गवई, सीमा मेश्राम व डॉ. मधुकर कासारे यांचा सहभाग या परिसंवादांमध्ये होता.

 
</text>
</doc>
