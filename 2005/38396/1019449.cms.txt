<doc>
<docno>1019449.cms.txt</docno>
<text>
 
महामुंबई
झोपड्या उखडल्याच पाहिजेत
[ Sunday, February 13, 2005  12:23:50 am]


म. टा. प्रतिनिधी

मुंबई : मुंबईतील 1995 नंतरच्या झोपड्या उखडल्या गेल्याच पाहिजेत आणि आता त्यांच्यासाठी कुणीही मानवी अवताराचे सोंग घेऊ नये, असे नमूद करून शिवसेनाप्रमुख बाळासाहेब ठाकरे यांनी राष्ट्रवादी काँग्रेसचे अध्यक्ष शरद पवार यांच्यावर तोफ डागली. त्याचवेळी मेधा पाटकरसारख्या उडत्या तबकडीलाही राज्य सरकारने महत्व देऊ नये, असे ठणकावले आहे.

झोपड्या पाडण्याची मोहीम सुरळीत चालू असताना राष्ट्रवादी काँग्रेसने खोडा घातल्याबद्दल शिवसेनाप्रमुखांनी शनिवारी संतप्त प्रतिक्रिया व्यक्त केली. '1995 नंतरच्या झोपड्या पाडल्या गेल्याच पाहिजेत. एखादी गोष्ट भल्यासाठी करायला जावे तरी त्याला विरोध, नाही केले की त्यालाही विरोध... हेल्मेटसक्तीचेही असेच. त्यामुळे सध्या राजकारणात एक ' हॅम्लेटी ' प्रश्ान् उभा राहिला आहे तो म्हणजे झोपड्या पाडाव्या की न पाडाव्या ,' असे सांगून राष्ट्रवादीने मारलेल्या कोलांटउडीवर त्यांनी टीका केली.

मुख्यमंत्री विलासराव देशमुख आणि उपमुुख्यमंत्री आर. आर. पाटील यांच्या नेतृत्वाखाली झोपड्या तोडण््याचे काम सुरळीत चालू असताना अचानक शरद पवार यांना एक भयंकर स्वप्न पडले आणि त्यांनी एकदम कोलांटउडी मारून नित्याप्रमाणे आपल्याच लोकांची गोची करून ठेवली, अशी खिल्ली उडवून ते म्हणाले की, त्यांना आधी पुनवर्सन आणि नंतर झोपड्या पाडा हे सुचत आहे, मात्र मुंबईत पुनर्वसन क ोणाचे करायचे, असा सवालच त्यांनी केला आहे.

झोपड्यांंमधून वस्त्या इतक्या सरमिसळ झाल्या आहेत की , 1995 आधीचे कोण आणि नंतरच कोण हे शोधणे महाकठीण होऊन बसल्याची कबुली देत शिवसेनाप्रमुखांनी बांगलादेेशी मुसलमानांच्या घुसखोरीकडेही लक्ष वेधले आहे. आता 1995 नंतरच्या झोपड्या पाडण््याच्या मोहिमेमुळे जे भूखंड मोकळे होतील त्यावर पुन्हा झोपड्या उभारल्या जाणार नाहीत याची काळजी घ्यावी आणि 1995 पर्यंतच्या झोपडपट्टीधारकांनाच न्याय द्यावा, बाकी कोणत्याही समाजाची कड घेऊ नये, असेही त्यांनी स्पष्ट केले आहे.

 
</text>
</doc>
