<doc>
<docno>1019665.cms.txt</docno>
<text>
 
बहुतांची अंतरे
मेधाताईंकडून करदात्या सुशिक्षितांच्या अपेक्षा!
[ Sunday, February 13, 2005  07:13:52 pm]


' अमानवी आणि घटनाविरोधी ' हे मेधा पाटकरांचे पत्र वाचले. पुनर्वसन केल्याशिवाय विस्थापित झोपडीवासीयांना उघड्यावर सोडू नये, असा सल्ला त्यांनी दिला आहे.

अगदी बरोबर. एकाही माणसावर अन्याय होता कामा नये ; परंतु सनदशीर मार्गाने जगणारे, कायदेशीर कर भरणारे सुशिक्षितही इथे राहत आहेत. त्यांच्याही सोयीसुविधा सरकारने बघाव्यात, असे त्यांनाही वाटते. मेधाताईंनी नुसतेच गरिबांच्या पुनर्वसनाचा विचार करण्यापेक्षा झोपडीवासी आपला परिसर/राहती जागा स्वच्छ ठेवत आहेत का ? नोकरी-धंदा शोधत आहेत का ? नसतील तर त्यांना कामाची आवड, नियमित उत्पन्न देणारे काम मिळवून देण्यासाठी कार्य करावे. गरिबांना रोगराईमुक्त/व्यसनमुक्त करावे. लोकसंख्यावाढीवर उपाय सुचवावा, त्यांच्या मुलाबाळांच्या शिक्षणासाठी प्रयत्न करावेत. झोपडीदादा निर्माण होत नाहीत ना, हे पाहावे. ज्यायोगे सरकारला सिंगापूर/शांघाय सोडा, निदान मुंबई स्वच्छ करण्यासाठी मदत होईल. नुसताच विरोध करून उपयोग नाही. सर्वांसाठी उपयोगी पडतील असे ठोस उपाय शोधा.

मोहन कणिर्क, कांदिवली, मुंबई.

 
</text>
</doc>
