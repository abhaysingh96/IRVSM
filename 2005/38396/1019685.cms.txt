<doc>
<docno>1019685.cms.txt</docno>
<text>
 
महाराष्ट्र
गैरप्रकारांच्या वावटळी...
[ Sunday, February 13, 2005  07:35:31 pm]


जंगम टोळी, तोडकर महाराजांचे कारनामे आणि सांगली-मिरज-कुपवाड महापालिकेच्या निवडणुकीतील गैरप्रकार यांचीच सध्या या भागामध्ये जोरदार चर्चा सुरू आहे. प्रश्ान् आहे, तो याबाबत काही ठोस कारवाई होणार काय ?

सांगली-मिरज-कुपवाड महापालिका निवडणूक मतमोजणीतील न्यायालयाद्वारे उजेडात आलेला गैरप्रकार... सांगलीतील कुप्रसिद्ध जंगम टोळीचे (पैलवानांचे), तर कोल्हापुरात हनुमान भक्त तोडकर महाराजांचे अत्याचार... हे सध्या या परिसरात चचेर्चे प्रमुख विषय आहेत. जिवे मारण्याच्या धमक्या देऊन हळद व्यापाऱ्याकडे दहा लाख रु.ची खंडणी मागितल्या प्रकरणी अटक झालेल्या शिवभूषण जंगम याच्या टोळीने सांगली व परिसरातील अनेकांकडून, सावकारीच्या माध्यमातून, दहशतीच्या मार्गाने खंडणी वसुली, मालमत्ता, प्लॉटस् आणि जमिनी हडप केल्याचे गुन्हे उघडकीस आले आहेत. जंगमविरुद्ध आतापर्यंत एकूण 15 गुन्हे दाखल झाले असून या गैरकृत्यासाठी वापरण्यात आलेली त्याच्याजवळील कार, मोटरसायकल पोलिसांनी जप्त केली आहे.

कर्ज देऊन त्याचे भरमसाठ दराने व्याज वसूल करायचे, त्यासाठी दहशतीच्या मार्गाचा अवलंब करायचा, बेदम मारहाण करायची, कर्ज घेतलेल्याची सर्व मालमत्ता बळजबरीने आपल्या नावावर करून घ्यायची, त्यासाठी घरातील लोकांवर अत्याचार करायचे असे अनेक प्रकार या टोळीने केले असल्याचे तपासात निष्पन्न होत असल्याचे मिरज पोलिसांनी सांगितले. या टोळीच्या भीतीने कांहींनी तर सांगली सोडून दुसऱ्या गावाकडे पलायन केले. पण जंगम व त्याची टोळी तेथेही पोहोचली आणि ससेमिरा चालूच राहिला. अशा या लुबाडणुकीमुळेच अवघ्या पाच- सहा वर्षांत जंगम याची मालमत्ता दोन- तीन कोटी रु. झाली असे तपास अधिकाऱ्यांचे म्हणणे आहे.

या भागात आजवर प्रतिष्ठित पुढारी म्हणून उजळ माथ्याने फिरणाऱ्या काही पैलवानांनीही अशाच प्रकारे प्रचंड माया जमा केली आहे. सुपाऱ्या घेऊन घर, जागा खाली करण्यासाठी लाखो रुपये त्यांनी घेतले आहेत. मध्यंतरी या प्रकरणांची चर्चाही खूप झाली, पण भीती पोटी कोणी पोलिस ठाण्याची पायरी चढले नाही. गुंडाच्या या टोळीला कोणत्या राजकीय पुढाऱ्याचा वरदहस्त होता ? आजवर या टोळीचे अत्याचार पोलिसांच्या लक्षात का आले नाहीत ? काही पोलिस तर या टोळीचे मिंधे नव्हते ना ? पैलवानकीच्या जोरावर चार- पाच वर्षांत या टोळीने एवढी संपत्ती जमा केली कशी ? जंगमला सावकारीचा परवाना कसा देण्यात आला ? असे अनेक प्रश्ान् येथे उपस्थित होत आहेत.

शिवभूषण जंगमच्या टोळीने, सावकारी व ताकतीच्या जोरावर, अनेकांना लुबाडले आहे. असाय्य महिलांवर अत्याचार केले आहेत. त्याबाबतच्या तक्रारीही येऊ लागल्या आहेत. पण या टोळीची दहशतच इतकी होती की काही अत्याचारित व्यक्ती अद्याप या टोळीविरुद्ध तोंड उघडायला तयार नाहीत. अजूनही त्यांना पोलिस यंत्रणेबद्दलही विश्वास वाटत नाही. जंगम टोळी पोलिसांच्या ताब्यातून बाहेर आल्यावर आमचे काय हाल होतील या भीतीने ते पुढे यायला तयार नाहीत. म्हणूनच या टोळीशी संबंधित ' छुपेरुस्तुम ' कोण आहेत आणि तेही पोलिसांच्या तावडीत कसे सापडणार ? या टोळीला ' मोका ' लागणार काय ? हा खरा प्रश्ान् आहे. गृहमंत्री आर.आर.पाटील हे सांगली जिल्ह्यातीलच आहेत. निदान त्यांनी तरी जिल्ह्यातील गुन्हेगारांना जरब बसेल असे कडक धोरण पोलिस यंत्रणेला स्वीकारण्यास भाग पाडावे अशी नागरिकांची अपेक्षा आहे.

कोल्हापूर येथील तोडकर महाराजांच्या ' बुवाबाजी ' विरोधातही सध्या असेच रान उठले आहे. त्यांचे महिलांशी झालेले गैरवर्तन हा अत्यंत किळसवाणा प्रकार असल्याची सर्वत्र प्रतिक्रिया आहे. एकेकाळी भक्तांची अलोट गदीर् खेचणारे, अनेकांना हवेहवेसे वाटणारे (प्रतिष्ठित ' पुढारी ', उद्योगपती, व्यावसायिक, अधिकारी आदींचाही त्यात समावेश होता) हे तोडकर महाराज आज सर्वांनाच नकोसे झाले आहेत. त्यांना कोल्हापुरा- तूनच हद्दपार केले जावे, त्यांच्या मालमत्तेची चौकशी व्हावी, त्यांचे बेकायदेशीर बांधकाम पाडले जावे, त्यांच्या महिलांशी झालेल्या गैरवर्तनासंबधातील तक्रारींची कसून चौकशी व्हावी या मागण्यांसाठी विविध संघटना, पक्ष यांच्यातफेर् जोरदार आंदोलन चालू आहे. या तोडकर महाराजांची ' बुवाबाजी ' गेली कित्येक वषेर् बिनबोभाट चालू होती. पण मुंबईच्या त्या दोन तरुणींनी तक्रार नोंदविली नसती तर महाराजांचे हे बिंग बाहेर पडले असते का ? त्यानंतर मात्र त्यांच्या कारनाम्यांची चर्चा सुरू झाली आहे.

सांगली-मिरज-कुपवाड महापालिकेच्या निवडणुकीतील मतमोजणीत ' पराभूत होणाऱ्या सत्तारुढ गटाच्या उमेदवाराला (आनंद परांजपे यांना) निवडून आणण्याची व निवडून येणाऱ्या (अनिल पाटील-सावडेर्कर यांना) उमेदवाराला पराभूत करण्याची ' अजब करामत करण्यार्पंत प्रशासनातील काही भ्रष्ट अधिकारी व कर्मचाऱ्यांची मजल जावी, याला काय म्हणावे ? मतमोजणी चालू असताना मते गायब होणे, मतांचा मेळ न लागणे, त्याबाबत तात्काळ लेखी तक्रारी होऊनही त्याची दखल घेणे हे सारेच प्रकार गंभीर आहेत. यासंदर्भातील संबंधितांना काय शिक्षा होते त्याकडे लोकांचे लक्ष लागून राहिले आहे. अशाप्रकारची इतर काही प्रकरणे देखील ' दाद मागण्यासाठी ' न्यायालयापुढे आहेत.

रवींद दप्तरदार

 
</text>
</doc>
