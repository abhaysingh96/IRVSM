<doc>
<docno>1019770.cms.txt</docno>
<text>
 
अर्थव्यवहार
सर्वसामान्यांना दिलासा मिळेल?
[ Sunday, February 13, 2005  08:53:42 pm]


आथिर्क वर्ष 2005-06 सालासाठीचा अर्थसंकल्प आपल्यासाठी कसा असेल याचाच विचार किंवा चिंता पगारदार कर्मचारी व सामान्य करदात्यांना सध्या आहे. अर्थसंकल्पातील हजारो कोटींच्या आकडेवारीचा अभ्यास करण्याऐवजी आपल्याला यावषीर् आयकरात किती सवलत मिळेल याची त्यांना उत्कंठा आहे. कारण जीवनावश्यक वस्तूंच्या सतत वाढत्या किमती आणि मिळणारे वेतन याची मासिक तोंडमिळवणी करणे मध्यमवगीर्यांना दिवसेंदिवस कठीण जात आहे. सेवाकरामुळे मध्यमवगीर्य आणखीच हवालदिल झाले आहेत.

केळकर समितीने कलम 88 आणि कलम 80 एलची सवलत रद्द करण्याची शिफारस केली आहे. आयकराच्या दरांत बदल सुचविले आहेत. प्रमाणित वजावटीची सवलतही कमी करण्याची सूचना केली आहे. हे आमूलाग्र बदल घडवून आणण्यापूवीर् या अर्थसंकल्पात प्राप्तिकर सवलत मर्यादा 1.50 लाखापर्यंत वाढविण्यात आली तरच सर्वसामान्य करदाते खूष होतील.

सर्वसामान्य करदात्यांच्या अपेक्षा साधारणत: अशा आहेत.

व्यक्तिगत करआकारणीची करमाफीची मर्यादा 50 हजारावरून 1 लाख रु.वर आणावी. प्रमाणित वजावटीची सवलत रद्द करू नये.

कर आकारणीचे सध्या तीन टप्पे आहेत. त्याऐवजी 2 टप्पे असावेत. रु. 1.50 लाखापर्यंत आयकरातून सूट असावी. रु. 1.50 लाख ते 4 लाखापर्यंत 20 टक्के आणि 4 लाखाच्या पुढे 30 टक्के कराचा दर असावा.

प्रमाणित वजावटीची सवलत 30 हजारावरून 50 हजार रुपयांवर वाढवावी.

अल्पबचतीला प्रोत्साहन देण्यासाठी कलम 88 अन्वये मिळणारी करसवलतीची मर्यादा वाढवावी. तसेच 80 एल अन्वये मिळणाऱ्या व्याजाची सवलत 20 हजारांपर्यंत वाढवावी.

घर बांधणी उद्योगाला प्रोत्साहन देण्यासाठी घरकर्जावरील व्याजावर मिळणारी सवलत पुढील 10 वर्षपर्यंत कायम ठेवावी.

स्वत:च्या मालकीचे घर असल्यास ग्रामपंचायत- पालिका - महापालिका घरपट्टीच्या रूपाने (मालमत्ता कर- शिक्षण-वृक्षकर) जो कर आकारते ती रक्कम करमुक्त असावी.

नोकरीच्या कालावधीत ठराविक मुदतीनंतर मिळणारा प्रवासभाडे व प्रवासखर्च करदात्याला पूर्ण करमुक्त मिळावा. द्य पगारदार करदात्यांना मिळणारा मेडिकल खर्च पूर्ण करमुक्त असावा.

रिटर्न सादर केल्यानंतर ठराविक मुदतीत आयकराचा परतावा (रिफंड) मिळावा. यासाठी त्वरित आयकर खात्याला सूचना द्याव्यात.

शेतकऱ्यांचे हित जपण्याबरोबरच सधन शेतकऱ्यांवर कराचे थोडे ओझे टाकायला हरकत नाही.

ज्येष्ठ नागरिकांची वयोमर्यादा 65 वरून 60 वर आणावी. द्य पेन्शन योजनांमधील हप्त्यांवर कलम 80 सीसीसी अन्वये दिल्या जाणाऱ्या सवलतीची मर्यादा 10 हजारावरून 20 हजार रुपयांवर न्यावी.

वैद्यकीय उपचारांवरील खर्च वाढत असल्यामुळे वैद्यकीय विम्याची (' मेडिक्लेम ' ची) करसवलत रु. 10 हजारांवरून रु. 20 हजारांवर आणावी.

मुलांच्या उच्च शिक्षणासाठी पालकांनी घेतलेले कर्ज फेडण्यासाठी करदात्यांना सवलत देण्याची तरतूद आगामी अर्थसंकल्पात करण्यात यावी.

अल्पबचत योजनेवरील व्याज दर वाढवावा.

रमण दलाल

 
</text>
</doc>
