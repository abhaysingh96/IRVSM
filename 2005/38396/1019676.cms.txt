<doc>
<docno>1019676.cms.txt</docno>
<text>
 
लेख: जाता जाता
उमलू द्या फुलं!
[ Sunday, February 13, 2005  07:21:29 pm]


चकोरी सकाळी किचनमध्ये आली, तर सर्वत्र फुलं मांडलेली होती आणि त्यांचा दरवळ पसरला होता.

आज कोणाचा वाढदिवस हे तिने आठवून बघितलं. आपला तर नाही ना ? तिने स्वत:लाच विचारलं.

पाठोपाठ ज्युनियर कंपनी, चकोर आत आले.

तिने नजरेनेच ' हे कशाबद्दल ' असं विचारलं.

कन्या आणि मुलगा यांनी , ' कमालच आहे तुझी ' अशा अर्थाने भुवया उंचावल्या.

' हॅपी व्हॅलेंटाईन डे! ' चकोरने शुभेच्छा दिल्या. चकोरी फक्त हसली.

' काय मॉम, नो कॉमेंट ?' मुलीने विचारलं. ' वर्षार्तला एक दिवस प्रेम दाखवायचं म्हणजे झालं. ' तिने मत मांडलं. आता मात्र चकोर गडबडला.

' अगं, प्रेम नेहमीच असतं. ते दाखवण्यासाठी निमित्त लागतं. ते आज साधलं. ' त्याचा खुलासा करण्याचा प्रयत्न.

' मनात आणलं तर आणखीही निमित्तं मिळतात. आणि निमित्त नसलं तरीही ते दाखवता येतं. ' तिने वकिली युक्तिवाद केला.

' कमॉन, मॉम काय आर्ग्युमेंट करतेस! बाबांनी इतका चांगला बुके आणला आहे. फुलं आणली आहेत. आता तू मस्त खायला कर सेलिब्रेशन म्हणून. ' मुलीने तिची समजूत काढली आणि सल्लाही दिला.

' इतकं प्रेम आहे माझ्यावर ?' तिचा प्रश्ान्.

प्रश्नत काही मेख आहे की सरळ आहे, हे लक्षात न आल्यामुळे तिघेही क्षणभर थबकले.

' खूप! ' त्यांनी उत्तर दिलं.

' मग तुम्हीच का नाही करत आज सगळं ? मलाही आराम मिळेल. या फुलांच्या सहवासात मी एन्जॉय करते. ' तिने टाकलेल्या एका गुगलीवर तीन विकेट गेल्या.

' नॉट ए बॅड आयडिया! ' मुलाने रिअॅक्शन दिली. त्याच्या उद्गारावर बहिणीने चक्रावून त्याच्याकडे पाहिलं.

चकोरने असहाय्यता दर्शवत खांदे उडवले.

चकोरीच्या मुखावर मात्र , ' कशी गंमत केली ' असं मंद हास्य होतं.

' मी ब्रेड आणि चीझ आणतो. टोस्ट करायला. तू चहाचं बघ! ' त्याने बहिणीला आदेश दिला.

चकोरने तोंड वाकडं केलं. सकाळी उठून ब्रेड खायचा ही कल्पना त्याला मान्य नव्हती.

चकोरीने शांतपणे खुचीर् ओढली आणि ती म. टा. वाचत बसली. काही क्षणातच तिला जाणवलं की चकोर अस्वस्थ आहे.

पदर खोचून तिने कारभार हाती घेतला.

पटापट तिने चहा- पोहेची तयारी केली.

' पूवीर् तुम्ही न विसरता गजरे आणायचात. आता अशा एका दिवशी खंडीभर फुलं मांडता. ' तिच्या बोलण्यात खंत होती.

चकोरने ' चुकलो ' अशा अर्थाने हात जोडले.

चकोर

 
</text>
</doc>
