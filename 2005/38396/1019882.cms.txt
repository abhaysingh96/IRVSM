<doc>
<docno>1019882.cms.txt</docno>
<text>
 
महाराष्ट्र
नवी अणुभट्टी कार्यान्वित करण्यास हरकत नाही!
[ Sunday, February 13, 2005  11:16:26 pm]


म. टा. वृत्तसेवा

पालघर : तारापूर अणु ऊर्जा प्रकल्प 3 आणि 4 साठी पोफरण गावातील ग्रामस्थांचे स्थलांतर होत असले तरी आंतरराष्ट्रीय नियमाप्रमाणे हे गाव 1.6 किलोमीटरच्या निषिद्ध क्षेत्रात येत नसल्याने अणुभट्टी क्रमांक चार कार्यान्वित होण्यास अडथळा नसल्याचे प्रकल्प संचालक व्ही. सी. अग्रवाल यांनी स्पष्ट केले.

ते म्हणाले , ' अणु ऊर्जा प्रकल्पापासून 1.6 किलोमीटरचे क्षेत्र निषिद्ध क्षेत्र मानले जाते, या क्षेत्रात कोणत्याही प्रकारची मानवी वस्ती नसावी, असे आंतरराष्ट्रीय अणुऊर्जा नियमात स्पष्ट करण्यात आले आहे. 1.6 ते 5 किलोमीटरच्या क्षेत्राला ' स्टरिलाइझ झोन ' मानले जाते. या क्षेत्रात मर्यादित अथवा नियमित लोकवस्ती असल्यास बिघडत नाही.

पोफरण गावाचा बहुतांशी भाग 1.6 किलोमीटर क्षेत्रात येत नसल्याचेही त्यांनी स्पष्ट केले. मात्र, प्रकल्प 1 व 2 च्या क्षेत्राला लागून 1.6 किलोमीटर अंतराबाहेर धिवली हे गाव आहे. मग, हाच नियम पोफरण गावाला का लागू करण्यात आला नाही, या प्रश्नाला उत्तर देताना ते म्हणाले की , ' अणुऊर्जा प्रकल्पासाठी निषिद्ध क्षेत्राची मर्यादा 1.8 पर्यंत वाढविण्याची मुभा ऑटोमिक एनजीर् बोर्डाला आहे. '

 
</text>
</doc>
