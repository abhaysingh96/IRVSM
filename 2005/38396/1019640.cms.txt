<doc>
<docno>1019640.cms.txt</docno>
<text>
 
हेल्थ
आवाजाची काळजी कशी घ्याल?
[ Sunday, February 13, 2005  06:33:57 pm]


तुमचा घसा आणि आवाज मोकळा राहण्यासाठी विशेष काळजी घेणं आवश्यक असतं. त्याविषयी थोडंसं...

बाहेर वातावरण थंड असेल, तर घशाला कोरड पडते. घसा दुखतो आणि तुमच्या आवाजावर या सगळ्याचा परिणाम होतो. कफ, सदीर्, फ्ल्यू या तक्रारी सुरू होऊन घशावर आणि आवाजावर ताण येतो. हे टाळण्यासाठी :

खूप पाणी प्या. कोरड्या पडलेल्या स्वरग्रंथी ओल्या करण्यासाठी दवपदार्थ महत्त्वपूर्ण ठरतात. हर्बल चहा व गरम पेयं प्यायल्याने तुमचा घसा लवचिक होईल. मात्र ज्यात कॅफिन असेल, अशा पदार्थांचं सेवन टाळा. कॅफिनमुळे स्वरग्रंथी पटकन कोरड्या पडतात. वाफ घेतल्यानेही फायदा होईल.

दुखऱ्या घशाकडे दुर्लक्ष करू नका. दुर्लक्षाचे परिणाम टॉन्सिल्स किंवा अन्य घशाच्या आजारावर जातील. ज्यात मोठ्या प्रमाणावर व्हिटामिन सी व जस्त मिळेल असे पदार्थ (आंबट फळं, चिकन, मासे व हिरव्या भाज्या) खावे. यामुळे तुमची प्रतिकारशक्ती वाढेल.

आवाज मोकळा करण्यासाठी नाक मोकळं करायचं औषध घेऊ नका. कफ सुकावा यासाठी हे औषध तयार केलं जातं आणि तो कफ कुठे आहे याच्याशी त्याला काहीही देणं- घेणं नसतं. वातावरणातील ओलावा नष्ट झाल्यास ग्रंथीही सुकतील आणि त्याचा विपरीत परिणाम आवाजावर होईल.

तुमच्या आवाजाला विश्रांती द्या. आवाज खूप फुटला तर शांतता पाळा. जास्त ताण देऊ नका. तुमच्या घशाला संसर्ग झाला असेल किंवा घसा कोरडा पडला असेल, तर थोडा वेळ बोलणं टाळा. ओरडणं किंवा किंचाळणं टाळा. नेहमीच्या आवाजात बोलण्यापेक्षाही कुजबुजण्याने अधिक त्रास होतो, हे लक्षात ठेवा.

नियमित व पुरेशी झोप घ्या. रोज सात-आठ झोप आवश्यक असते. तणाव नियंत्रित करा. नियमितपणे व्यायाम करा. यामुळे संसर्ग झाला, तरी तुमचा घसा लवकर बरा होण्यास मदत होईल. योगामध्ये श्वसनाचं तंत्र शिकवलं जातं, त्याचा उपयोग करा. बोलताना श्वास घेतल्याने थंडीने बसलेला घसा मोकळा होईल. स्मोकिंग पूर्णत: टाळा. स्मोकिंगमुळे घसा कोरडा होतो. परिणामी आवाज फाटतो. निकोटिन हे हृदयासाठी विषारी असतं.

प्रवास करताना गाडीच्या काचा बंद ठेवा आणि तुमच्या गाडीतील धूळ व्हॅक्युम क्लिनरने स्वच्छ करा. बसमध्ये असाल तर मधोमध बसा. असं केल्याने धूळ किंवा प्रदूषण यामुळे घशाला व आवाजाला इन्फेक्शन होणार नाही.

सर्वसाधारणपणे होणारी सदीर् व कफ होऊ नये म्हणून काळजी घ्या. आवश्यकता भासल्यास अल्कोहोल नसलेलं कफ सिरप घ्या. खोलवर श्वासोच्छ्श्वास करा. खोकला पूर्णपणे थांबल्यावर घशाला आराम मिळण्यासाठी पाणी प्या. मध्येच पाणी प्यायल्याने ते चुकीच्या मार्गाने आत जाऊन खोकला अधिकच वाढण्याची शक्यता असते.

आवाज हे संभाषणाचं मुख्य माध्यम असल्याने त्याची जास्त काळजी घ्यावी. आवाजाचा उपयोग करणारे, उदा. कॉलसेण्टर अधिकारी, माकेर्टिंग एक्झिक्युटिव, कलाकार, शिक्षक, टेलिफोन ऑपरेटर, टेलिमाकेर्टर यांनी तर आपला आवाज आणि घसा याची अधिकच काळजी घेतली पाहिजे, असं जसलोक हॉस्पिटलमधील सल्लागार डॉ. प्रबोध कणिर्क म्हणतात. घशाची अधिक काळजी कशी घ्यावी, याची माहिती मिळवण्यासाठी खालील ठिकाणी संपर्क साधा : - फोन नंबर 24128729, इमेल ष्टड्डह्मद्ग 4 ह्लद्धह्मश्ाड्डह्लञ्चह्मद्गस्त्रद्बद्घद्घद्वड्ड द्बद्य.ष्श्ाद्व

मुंबई टाइम्स टीम

 
</text>
</doc>
