<doc>
<docno>1019769.cms.txt</docno>
<text>
 
अर्थव्यवहार
'महाबँके'चे सत्तरीत पदार्पण 'आनंदयात्रे'ने साजरे
[ Sunday, February 13, 2005  08:53:05 pm]


म. टा. विशेष प्रतिनिधी

मुंबई : ' कॅम्लिनच्या औद्योगिक यशात महाराष्ट्र बँकेने सातत्याने केलेल्या पाठराखणीचा तितकाच मोठा वाटा आहे ' असे मन:पूर्वक सांगणारे उद्योगपती दिलीप दांडेकर .. ' महाराष्ट्र बँकेचे सर्वच कर्मचारी इतके आपलेपणाने वागवतात की, त्या बँकेत ठेव ठेवणे, हे मला ' मम सुखाची ठेव ' वाटते ' असे सांगून गेलेले साहित्यिक पु. ल. देशपांडे .. ' मागे मला एक भीषण अपघात झाला. शस्त्रक्रियेसाठी रुग्णालयात खूप मोठी रक्कम भरण्याची गरज होती आणि मी स्वत: तर कोणतीही धावपळ करण्याच्या स्थितीत नव्हतो. तेव्हा त्या अडचणीच्या वेळी माझ्या मदतीला धावून आली ती माझी महाराष्ट्र बँक!

माझ्या पत्नीने चौकशीसाठी फोन करताच बँक मॅनेजर आवश्यक ती रक्कम घेऊन रुग्णालयात आले. मी त्यांना संकोचून म्हटलं , ' कुठल्याही तारणाविना एवढी मोठी रक्क म तुम्ही मला देत आहात. ती वसूल कशी कराल ?' तर ते प्रेमळपणे म्हणाले , ' तुम्ही आमचे ग्राहक आहात ना ? पैशांचा विचार करू नका ; पहिल्यांदा ठणठणीत बरे व्हा! ' त्या वाईट अवस्थेत बँकेने दाखवलेल्या त्या आपुलकीनेच मला इतके बरे वाटले, म्हणून सांगतो! ' असे भावोत्कटतेने अभिनेते अंजन श्ाीवास्तव यांनी सांगितले.

बँकेविषयी सुरक्षिततेची भावना व्यक्त करणारा पार्श्वगायक सोनू निगम व अभिनेत्री ईशा कोपीकर .. ' आज मी एक यशस्वी उद्योजक म्हणून ओळखलो जातो. पण आयुष्याच्या धडपडीच्या दिवसांत मला पाचशे रुपयांचे पहिले कर्ज महाराष्ट्र बँकेने दिले. तेव्हापासून ही बँक म्हणजे मला घरच्या वडीलधाऱ्यांकडून मिळणारी मायेची शिदोरीच वाटते ' असे कृतज्ञतापूर्वक सांगणारे डी. एस. के. आणि असे कितीतरी नामवंत...

यंदा 8 फे ब्रुवारीला सत्तरीत पदार्पण केलेल्या बँक ऑफ महाराष्ट्रने आपल्या 69 वर्षांच्या वाटचालीचा सचित्र, सांगीतिक मागोवा घेण्यासाठी तयार केलेल्या ' आनंद यात्रा ' या शब्द- सुरांच्या खास मैफलीत बँकेचे मान्यवर खातेदार मंचावरील रुपेरी पडद्यावर येऊन स्वानुभवकथन करीत होते आणि रवींद नाट्यमंदिरातील उपस्थित ठेवीदार टाळ्यांचा कडकडाट करून सहमती दर्शवत होते. बँके चेच कर्मचारी असलेले नामवंत संगीतकार आनंद मोडक यांनी श्याम भुकेर्सह बँकेच्या प्रगतीसह त्या त्या दशकांतील लोकप्रिय चित्रपटगीतांची गंुफण घालत या ' आनंद यात्रे ' ची बांधणी केली आहे.

कर्मचारी विनिता आपटे यांनीच प्रख्यात निवेदक सुधीर गाडगीळ यांच्यासह कार्यक्रमाचे सूत्रसंचालन केले. रवींद साठे, ऋषिकेश रानडे व बेला शेंडे या प्रथितयश गायकांनी सुरेल गायलेल्या 30 / 35 गीतांना समर्थपणे कोरस द्यायला आणि अधून मधून स्वतंत्रपणेही गाणी सादर करायला श्ाीपाद भावे, श्ाीकांत कुलकणीर्, ऋजुता सरोदे, भावना दप्तरदार, गौरी पारखी, उज्ज्वला धायगुडे, राहुल घोरपडे हे बँकेचेच कर्मचारी होते. सरोदवरही बँकेचेच ख्यातनाम वादक शंकर भट्टाचार्य होते. बँकेचे अध्यक्ष व व्यवस्थापकीय संचालक सुकमलचंद बसू यांनी मध्यंतरात या कर्मचाऱ्यांचा मानचिन्हे देऊन खास सत्कार केला.

अभिनेते रमेश व सीमा देव, जयश्ाी गडकर व बाळ धुरी, कवी मंगेश पाडगावकर, नाटककार अभिराम भडकमकर, कलादिग्दर्शक नीतिन देसाई, साहित्यिक वि. आ. बुवा, उद्योगपती दिलीप, सुभाष व रजनी दांडेकर, अर्थतज्ज्ञ डॉ. नरेंद जाधव, शाहीर साबळे, राजा मयेकर, प्रशांत दामले, महेश कोठारे प्रभृती येथील 140 शाखांतील कितीतरी नामवंत ठेवीदार बँकेच्या आनंदयात्रेत आवर्जून सामील झाले होते.

1969 साली बँकेत लिपिक म्हणून लागून गुणवत्तेवर आता कार्यकारी संचालक पदापर्यंत मजल मारलेले श्ाी. अशोक दुगाडे यांनी काही मान्यवरांचा शाल, श्ाीफळ, मानचिन्ह देऊन सत्कारही केला.

 
</text>
</doc>
