<doc>
<docno>1019771.cms.txt</docno>
<text>
 
अर्थव्यवहार
अनिवासी भारतीय येथून परदेशी पैसा नेऊ शकतात
[ Sunday, February 13, 2005  08:54:13 pm]


प्रफुल्ल छाजेड

मी एक अनिवासी भारतीय ( ' एनआरआय ') असून, माझे वय सध्या 52 आहे. गेल्या 20 वर्षांपासून मी फ्रान्समध्ये राहत असून, सध्या भारतभेटीवर आलो आहे. माझ्या वडिलांनी त्यांच्या निधनापूवीर् 15/16 वर्षांपूवीर् गोव्यात माझ्या नावावर एक निवासी प्लॉॅट घेऊन ठेवला आहे. मी आता फ्रान्समध्येच स्थायिक व्हायचे ठरविले असल्यामुळे गोव्यातील तो प्लॉॅट आता विकू इच्छित आहे. विकून येणाऱ्या रकमेवर मला इथे काही कर भरावा लागेल का ? असल्यास कसा, किती ? प्लॉॅट विकून येणारी रक्कम फ्रान्समध्ये नेण्यासाठी काय कायदेशीर तरतूद आहे व नेण्याची मुभा असल्यास किती वेळ व खर्च लागू शकतो ?

शरद देशमुख, पॅरिस (फ्रान्स) आणि वांदे, मुंबई- 50.

अनिवासी भारतीयांची भारतात काही मालमत्ता असल्यास त्यांना ती विकता येते व मिळणारी रक्कम दहा लाखांपर्यंत असल्यास सहजसहजी परदेशी नेता येते. आपणास दीर्घ मुदतीचा भांडवली नफा होईल. त्यावर सुमारे वीस टक्के दराने आयकर भरावा लागेल. नफा 8,50,000 च्या वर अधिभार देखील भरावा लागेल. माझ्या मते आपण आपल्या व्यवहाराच्या पूर्ण तपशिलासह तज्ज्ञाचा सल्ला घ्यावा.

चालू आथिर्क वर्षासाठी ( 1 एप्रिल 2004 ते 31 मार्च 2005) आयकराचा दर काय आहे ? स्त्रिया व ज्येष्ठ नागरिकांसाठी सूट व सवलती काय आहेत ?

उ. बा. चांदोरकर, अंधेरी पश्चिम, मुंबई- 53.

आथिर्क वर्ष 2004-2005 साठी आयकराचा दर हा उत्पन्नावर अवलंबून आहे. करपात्र उत्पन्न 50 ते 60 हजारांच्या दरम्यान असेल तर दहा टक्के, त्यापुढे दीड लाखापर्यंत वीस टक्के, त्याहीपुढे तीस टक्केप्रमाणे आयकर देय होतो. उत्पन्न आठ लाख पन्नास हजारांच्या पुढे असल्यास अधिभारदेखील देय आहे. स्त्रियांच्या बाबतीत पाच हजारांपर्यंत व वरिष्ठ नागरिकांना वीस हजारांपर्यंत आयकरातून सूट मिळते. अर्थमंत्र्यांनी सरसकट एक लाखापर्यंत उत्पन्नावर आयकर माफी दिली आहे.

ठ्ठ माझ्या मुलाचे 2004-2005 आथिर्क वर्षाचे उत्पन्न असे आहे. मूळ वेतन (बेसिक): रु. 1,27,644, घरभाडे: रु. 12,756, ओव्हरटाइम: रु. 4,473. एकूण : रु. 1,44,873.

मिळालेल्या वजावटी अशा: विमा हप्ते: रु. 1,722, व्यवसाय कर (प्रोफेशनल टॅक्स): 2,400, प्रमाणित वजावट ( स्टॅण्डर्ड डिडक्शन): 30,000, भविष्य निर्वाह निधी: रु. 15,312.

वरील बाबी लक्षात घेता केंद सरकारने सुधारित करसवलत जाहीर केल्याप्रमाणे कर भरावा लागेल का ? असल्यास किती ? माझ्या मुलाला गेल्याच महिन्यात अमेरिकेतून 500 डॉलरचा ( रु. 22,160) चेक मिळाला आहे. हा अपघात तो अमेरिकेत शिकत असताना 2001 साली त्याच्या गाडीला झाला होता. हे पैसे त्याला गाडीच्या अपघाताबद्दल मिळाले आहेत. माझा मुलगा या वर्षापासूनच नोकरी करीत आहे. ही मिळालेली रक्कम, पुढे मिळणारी शिल्लक रक्कम करपात्र होईल का ?

यशवंत गं. काजरोळकर, नवीन शास्त्रीनगर, गोरेगाव पश्चिम, मुंबई- 104.

आपण दिलेल्या माहितीनुसार आपले पगाराचे उत्पन्न- बेसिक, घरभाडे भत्ता व ओव्हरटाइम एकत्रित केल्यास रु. 1,44,873 एवढे होते. त्यातून तीस हजारांची प्रमाणित वजावट व उरलेल्या रकमेतून व्यवसाय कराचे रु. 2400 वजा केल्यास उत्पन्न रु. 1,12,473 एवढे होते.

त्यावर आयकर रु. 11,495 लागतो. परंतु आपण विमा व भविष्य निर्वाह निधीत गुंतवणूक केली असल्यामुळे त्यावर आपणास कलम 88 खाली वीस टक्क्यांचा रिबेट मिळेल व आपणास रु. 4681 एवढा आयकर भरावा लागेल. त्यावर दोन टक्के एवढ्या अधिभारासह ( शैक्षणिक) आपणास एकूण रु. 4,775 एवढा कर भरावा लागेल. मुलाला अमेरिकेतील झालेल्या अपघाताबद्दल मिळालेली रक्कम करपात्र होणार नाही. पुढे मात्र ही रक्कम कोठे गुंतविल्यास त्यावर मिळणारे उत्पन्न कदाचित करपात्र होऊ शकेल.

 
</text>
</doc>
