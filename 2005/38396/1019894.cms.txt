<doc>
<docno>1019894.cms.txt</docno>
<text>
 
क्रीडा
आनंदाची सानियालाट
[ Sunday, February 13, 2005  11:27:18 pm]


हैदराबाद : सानिया मिर्झाच्या अजिंक्यपदाने अवघ्या देशभर आनंदाची लाट पसरली आहे. डब्ल्यूटीए स्पधेर्चे अजिंक्यपद पटकावणारी सानिया ही पहिलीच भारतीय महिला टेनिस खेळाडू. तिच्या या ऐतिहासिक विजेतेपदाने भारतात लगेचच ' सानिया फॅन्स क्लब ' स्थापन झाले आहेत.

आता फेडरेशन चषक टेनिस स्पधेर्त भारताची संपूर्ण मदार असेल ती सानियावरच. राजकारण्यांपासून, युवायुतींपर्यंत तसेच सर्वसामान्य माणसांपर्यंत सानिया मिर्झा हे नाव पोहचले आहे.

ऑस्ट्रेलियन खुल्या टेनिस स्पधेर्त सानिया मिर्झाने सुरुवातीच्या दोन फेऱ्यांत सुरेख खेळ करत आपल्या प्रतिर्स्पध्यांना नमवले होते आणि ग्रँड स्लॅम टेनिस स्पधेर्च्या तिसऱ्या फेरीत प्रवेश मिळवणारी ती पहिली भारतीय महिला खेळाडू ठरली होती. सानियाने नंतर सेरेना विल्यम्ससारख्या अतिशय नामवंत टेनिसपटूलाही सुरेख लढत देऊन साऱ्यांची वाहवा मिळवली होती. त्यानंतर सानियाचा आत्मविश्वास खूपच वाढलेला दिसत आहे. ती म्हणाली : मी अव्वल शंभर क्रमांकातील काही खेळाडूंनाही नमवले आहे. त्यामुळेच आत्मविश्वास वाढला आहे. ऑस्ट्रेलियन टेनिस स्पधेर्तील सुरुवातीचे विजय हे केवळ योगायोग नव्हते हेही आता सिद्ध झाले आहे. आता मी सलग पाच दिवस टेनिस सामनेही खेळू शकेन आणि भल्याभल्यांशी दोन हात करू शकेन असा विश्वास मला वाटू लागला आहे.मिर्झा कुटुंबियात तर एखाद्या सणाचेच वातावरण दिसत आहे. आता काही दिवस विश्ाांती घेऊन सानिया नव्या उमेदीने पुढच्या स्पधेर्त उतरेल. ( आता आणखी अजिंक्यपदे... 9)

 
</text>
</doc>
