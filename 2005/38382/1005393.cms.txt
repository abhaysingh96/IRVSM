<doc>
<docno>1005393.cms.txt</docno>
<text>
 
महामुंबई: मुंबई टाइम्स
कोणती झाडं लावायची याबाबत सवेर्क्षण होणार
[ Sunday, January 30, 2005  08:03:03 pm]


मुंबई टाइम्स टीम

रस्त्याच्या दुतर्फा झाडं लावल्याने रस्ते सुशोभित तर होतीलच, शिवाय प्रदूषणालाही अटकाव होईल. पण त्यासाठी रस्त्यावर कोणतीही झाडं लावून चालणार नाही. प्रत्येक रस्ता, त्याची रुंदी, त्या रस्त्यावर कोणतं झाड उपयुक्त ठरेल आणि वाहतुकीला अडथळा निर्माण होणार नाही, या सर्व बाबींची काळजी घेणं आवश्यक आहे. त्यामुळे कोणत्या रस्त्यांवर कोणती झाडे लावावीत, याचं मंुबई महापालिका सवेर्क्षण करणार आहे.

वृक्ष प्राधिकरणाच्या बैठकीत सदस्य अॅड. आशिष शेलार आणि राजे यांनी या संदर्भातील प्रस्ताव मांडला होता. एखाद्या एजन्सीकडे सवेर्क्षणाचं काम द्यावं आणि मास्टर प्लॅन तयार करावा, असं मत शेलार यांनी मांडलं. सुशोभिकरणाच्या नावाखाली लहान-मोठ्या किंवा विभागातील रस्त्यांवर लावलेली झाडं वाहतुकीला अडथळा ठरतात. कधी झाडांच्या फांद्या इमारतीत घुसतात. ही बाब ध्यानात घेऊन या सदस्यांनी सवेर्क्षणाची सूचना केली होती.

सध्या विविध प्रकल्पांतर्गत मंुबईत विकास कामांना सुरुवात झाली आहे. त्यात रस्ता रुंदीरकरणाची कामंही आहेत. रस्ता रुंद करताना अनेक झाडं तोडावी लागली आहेत. तिथे नवी झाडं लावताना ती उपयुक्त ठरावीत. मोठ्या रस्त्यांवर रेन ट्रीसारखी झाडं लावावीत, असं मत शेलार यांनी व्यक्त केलं. सवेर्क्षणाच्या कामासाठी प्राधिकरणाच्या अर्थसंकल्पात तरतूद करावी, असंही त्यांनी सांगितलं. यासंदर्भात बोलताना आयुक्तांनी सवेर्क्षणाची सूचना तत्त्वत: मान्य केल्याचं सांगितलं.

 
</text>
</doc>
