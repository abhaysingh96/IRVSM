<doc>
<docno>1005376.cms.txt</docno>
<text>
 
महाराष्ट्र
ग्रामपंचायतीचा विरोध डावलून शिरढोणची जागा कासेगावच्या संस्थेला
[ Sunday, January 30, 2005  07:52:18 pm]


मुंबई टाइम्स टीम

नवी मुंबई : शिरढोण गावातील सुमारे पाच हेक्टर क्षेत्रफळाची दोन कोटी रुपये किमतीची जमीन सांगली जिल्ह्यातील वाळवा तालुक्यातील कासेगाव एज्युकेशन सोसायटीला केवळ 22 लाख रुपयांच्या मोबदल्यात देण्याचा निर्णय राज्य सरकारने घेतला आहे. या निर्णयाला विरोध करणारी याचिका शिरढोण उपग्रामपंचायतीचे सरपंच रामचंद भोईर यांनी मंुबई हायकोर्टात दाखल केली आहे.

कासेगाव एज्युकेशन सोसायटीने शैक्षणिक संकुल उभारण्यासाठी पनवेल तालुक्यातील शिरढोण गावातील 5 हेक्टर , 12 आर इतक्या क्षेत्रफळाची जागा मिळावी, असा अर्ज विभागीय आयुक्तांकडे केला होता. त्या अर्जानुसार कासेगाव एज्युकेशन सोसायटीला जागा देण्याचा निर्णय गेल्या वषीर् 14 जुलै 2004 रोजी मंत्रालयात घेण्यात आला. या जागेपोटी सरकारने 1999 मधील बाजारभावानुसार संस्थेकडून 25 टक्के रक्कमही घेतली आहे. त्यामुळे या व्यवहारात सरकारचा दोन कोटी रुपयांचा महसूलही बुडाला आहे. या जागा मंुबई-गोवा राष्ट्रीय महामार्गावर मोक्याच्या ठिकाणी आहे.

शिरढोण गावठाणाचा विस्तार करण्यासाठी गावाशेजारी केवळ कासेगाव एज्युकेशन सोसायटीला राज्य सरकारने दिलेली जागाच शिल्लक आहे. त्यामुळे या जागा शिरढोण ग्रुप ग्रामपंचायतीला गावठाण विस्तारासाठी देण्याची मागणी अनेकदा सरकारकडे करण्यात आली होती. या संदर्भात ग्रामपंचायतीने व ग्रामसभेने अनेकदा ठराव केले आहेत. मात्र तरीही ही जागा ग्रामपंचायतीला देण्यात आलेली नाही, असं ग्रुप ग्रामपंचायतीतफेर् दाखल केलेल्या याचिकेत म्हटलं आहे.

ही जागा संबधित संस्थेला देताना जिल्हाधिकारी कार्यालयाने ग्रामपंचायतीला कल्पना दिली नाही. या संस्थेला जागा देण्याची पद्धतच आक्षेपार्ह आहे, असा दावाही याचिकेत करण्यात आला आहे. शिरढोण ग्रुप ग्रामपंचायतीतफेर् दाखल केलेल्या याचिकेसंदर्भात न्या. व्ही.जी. पळशीकर व न्या. निशिता म्हात्रे यांनी कासेगाव एज्युकेशन सोसायटीचे संयुक्त चिटणीस रामचंद सावंत यांना नोटीस बजावून चार आठवड्यात म्हणणं मांडण्याचे आदेश दिले आहेत. या प्रकरणी सरकारी वकील म्हणून अॅड. प्रदीप पाटील यांनी काम पाहिलं.

 
</text>
</doc>
