<doc>
<docno>1005430.cms.txt</docno>
<text>
 
बहुतांची अंतरे
बांधकाम पाडण्याचा खर्च वसूल करावा
[ Sunday, January 30, 2005  08:33:44 pm]


मुख्यमंत्री व उपमुख्यमंत्री यांनी अनधिकृत बांधकामाविरुद्ध जी मोहीम उघडली आहे, त्याबद्दल त्यांचे अभिनंदन. याबाबतीत दोन सूचना.

एक, या बांधकामांकडे ज्या महापालिका कर्मचाऱ्यांनी-अधिकाऱ्यांनी डोळेझाक केली, त्यांच्या-विरुद्ध कायदेशीर कारवाई करावीच. पण त्याचबरोबर ही बांधकामे पाडण्यासाठी आम्हा करदात्यांचा जो प्रचंड पैसा खर्च होत आहे, तो या लोकांकडून वसूल करावा. अनधिकृत बांधकामांकडे डोळेझाक करण्यासाठी जो अमाप पैसा मिळाला आहे, त्यातून ते हा खर्च सहज देऊ शकतील!

दुसरे, या बांधकामाचा फायदा घेतलेल्या लोकांकडूनही तो वसूल करावा आणि त्यांच्याविरुद्धही फौजदारी केस दाखल करावी. तशी फिर्याद कोणालाही करण्याचा अधिकार आहे. लाचलुचपत प्रतिबंधक विभागाच्या अधिकाऱ्यांनी या लोकांच्या घराची झडती घेतली आणि त्यांच्या आथिर्क व्यवहारांची चौकशी केली, तर त्यातून बऱ्याच गोष्टी निष्पन्न होतील.

ना. गो. गोगटे, वांदे, मुंबई.

 
</text>
</doc>
