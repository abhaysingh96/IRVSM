<doc>
<docno>1005365.cms.txt</docno>
<text>
 
प्रगती फास्ट
माइण्ड मॅनेजमेण्ट !
[ Sunday, January 30, 2005  07:42:06 pm]


बिर्ला कॉलेजमध्ये मॅनेजमेण्ट विषयावरील एक सेमिनार आयोजित करण्यात आलं होतं. ' लक्ष्य 2005' या उपक्रमाअंतर्गत डेवलप युवरसेल्फ हा कार्यक्रम सादर करण्यात आला. यावेळी विद्यार्थ्यांना माइण्ड मॅनेजमेण्टद्वारे व्यक्तिमत्त्व विकास साधण्याविषयी मार्गदर्शनही मिळालं. ' मुंबई टाइम्स ' ची या सेमिनारसाठी मीडिया पार्टनरशिप होती.

अॅटिट्यूड, बिहेविअर आणि थिंक टँकमधील पॉझिटिव बदल या त्रिसूत्रीवरच एमबीएच्या विद्यार्थ्यांचं भवितव्य अवलंबून असून माइण्ड मॅनेजमेण्टद्वारे व्यक्तिमत्त्व विकास साधता येऊ शकतो, असं प्रतिपादन टाटा टेलिसव्हिर्सेसचे चीफ लीगल ऑफिसर माधव जोशी यांनी बिर्ला कॉलेजमध्ये आयोजित करण्यात आलेल्या मॅनेजमेण्ट सेमिनारमधील ' लक्ष्य 2005' उपक्रमाअंतर्गत डेव्हलप युवरसेल्फ या कार्यक्रमात व्यक्त केलं.

' मुंबई टाइम्स ' या मॅनेजमेण्ट सेमिनारचा मीडिया पार्टनर होता. माधव जोशी विद्यार्थ्यांना मार्गदर्शन करताना म्हणाले, की मॅनेजमेण्टच्या विद्यार्थ्यांनी कुटुंब, रोजगार, समाज याबरोबरच देशाच्या त्यांच्याकडून काय अपेक्षा आहेत, याचाही विचार करायला हवा. भारतीय तत्त्वज्ञान चार स्थितींमध्ये विभागलेलं आहे. बाल्यावस्था, शिशु, युवा आणि वानप्रस्थ. बाल्यावस्थेत केवळ घेण्याची प्रवृत्ती असते. शिशुअवस्थेत आणि युवावस्थेत गिव्ह अॅण्ड टेक, तर वृद्धावस्थेत तुम्हाला समाजाचं ऋण व्याजासकट फेडायचं असतं. दुदैवाने आपण आजही बाल्यावस्थेतच आहोत. ही अवस्था बदलण्याची नितांत गरज आहे आणि हे बदल करायचे असतील, तर वाईट सवयींचा त्याग करून चांगल्या सवयी, चांगल्या भावना, नीतिमूल्यं, सकारात्मक विचारसरणी आणि आपल्या वर्तनामध्ये सकारात्मक बदल घडवावा लागणार आहे. सर्वत्र नकारात्मक परिस्थिती असताना पॉझिटिव थिंकिंग करणं अवघड आहे. मात्र जबाबदारीची जाणीव, स्वयंशिस्त, ध्येयासक्ती आणि योग्य प्रकारे माइण्ड मॅनेजमेण्ट केल्यास नकारात्मक परिस्थिती बदलण्याचं सार्मथ्य मॅनेजमेण्टच्या विद्यार्थ्यांमध्ये असते. सभोवतालच्या परिस्थितीचं बारकाईने निरीक्षण आणि विचारांचंही निरीक्षण करण्याची क्षमता अंगी बाळगणं गरजेचं आहे.

रविवारच्या सकाळच्या सत्रात जर्मन रेमेडीज लिमिटेडचे एचआर डायरेक्टर सुधीर वैद्य व्यक्तिमत्त्व विकासावरील आपल्या मार्गदर्शनपर व्याख्यानात म्हणाले, की स्पधेर्च्या युगात व्यक्तिमत्त्व विकासावरच चांगल्या व्यवस्थापकांना रोजगाराच्या संधी उपलब्ध होणार आहेत. त्यामुळे कसा संवाद साधता याला अनन्यसाधारण महत्त्व आहे. व्यक्तिमत्त्व विकासात भाषेचंही महत्त्व आहे. मराठी, इंग्रजी, हिंदी या तिन्ही भाषांवर त्यांचे प्रभुत्त्व असलं पाहिजे. भारतीय व्यवस्थापकांनी चीनवर आघाडी मिळवण्याचं कारण भारतीयांचं इंग्रजीवर असलेलं प्रभुत्त्व हेच आहे. यशस्वी व्यवस्थापक होण्यासाठी विषयाचं सखोल, तंतोतंत आणि अचूक ज्ञान विद्यार्थ्यांकडे असलं पाहीजे. जीम बर्ग यांच्या मते, यशस्वी व्यवस्थापक होण्यासाठी तुमच्याकडे तीन गुण असलेच पाहिजे, ते म्हणजे हाय डिग्री ऑफ कॉमन सेन्स, हाय एनजीर् लेवल आणि घडामोडींविषयी तीव्र उत्कंठा. आपल्या क्षेत्राबरोबरच इतर क्षेत्रांमध्ये काय चालू आहे, याचीही माहिती आपणाला हवी. जीवनाचा मॅनेजमेण्टच्या विद्यार्थ्यांनी चॅलेंज म्हणून स्वीकार करायला हवा. स्वत:चं विश्व तयार करण्यासाठी मित्तल यांनी किती संघर्ष केला आणि प्रचंड परिश्रमानंतर त्यांना कसं यश मिळालं, याचं उदाहरणही सुधीर वैद्य यांनी दिलं. तर व्याख्यानाच्या शेवटी कम्युनिझम आणि कॅपिटालिझम स्पष्ट करताना कम्युनिस्ट संपत्तीचे समान वितरण करतात. तर कॅपिटालिस्ट प्रथम संपत्ती निर्माण करतात आणि नंतर वितरण करतात. जो माणूस संघटनेच्या फायद्यासाठी वेळेचं भान न राखता व स्वत:चे हितसंबंध न जोपासता सतत कार्यरत असतो, तो मॅनेजमेण्टचा माणूस असं ओळखावं असं सांगितलं.

प्रगती फास्ट टीम

 
</text>
</doc>
