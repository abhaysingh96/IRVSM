<doc>
<docno>1005403.cms.txt</docno>
<text>
 
महामुंबई: मुंबई टाइम्स
रोबो नाचले
[ Sunday, January 30, 2005  08:07:53 pm]


प्रवीण मुळ्ये

थँक्स फॉर वॉर्म वेलकम इन अ वॉर्म सिटी... नमस्ते मुंबई! ' या शब्दांबरोबरच फूटबॉल मैदानावर मॅचसाठी सज्ज असलेल्या रोबोंवर प्रकाशझोत स्थिरावला आणि टाळ्यांच्या कडकडाटातून मुंबईच्या थंड हवेत नवा उत्साह सळसळला. खास कॅनडाहून आलेले हजारो विद्यार्थ्यांचं लक्ष वेधून घेणारे ह्युमनॉइड रोबो खेळासाठी सज्ज झाले होते. मोबाइल कॅमेऱ्यांमध्ये त्यांचा फोटो घेण्यासाठी प्रत्येक विद्यार्थ्याची धडपड सुरू होती. उत्साही गदीर्ला आवरणाऱ्या आयोजकांना भर थंडीतही घाम फुटला होता. कोणी त्यांच्या डिझाइनच्या प्रेमात पडलं होतं, तर कोणी त्याच्या लचकदार हालचालींच्या... विद्याथीर्च काय, प्रोफेसर्सही याला अपवाद नव्हते. सॉकर खेळण्यापासून ते अमिताभच्या गाण्यावर नाचण्यापर्यंत विविध करामती करून या रोबोंनी आयआयटी कॅम्पसमध्ये धम्माल उडवून दिली.

प्रोफेसर्सचा दिलेला आदेश निमूटपणे पाळत ' उठ ' म्हटलं की उठणाऱ्या आणि ' बस ' म्हटलं की बसणाऱ्या या रोबोंनी आयआयटीयन्सची मनं जिंकली. त्यात मराठी विद्यार्थ्यांचा मोठा भरणा होता. आयआयटी पवई कॅम्पसमध्ये भरलेल्या या महोत्सवात रोबो हेच सर्वात मोठं आकर्षण ठरलं. कुठे अडथळ्यांशी टक्कर देत धावणाऱ्या रोबोंमधून विद्यार्थ्यांच्या मास्टरमाइण्डची स्पर्धा सुरू होती, तर कुठे पॉवरबोट स्पधेर्चं आव्हान पेलण्यासाठी गदीर् झाली होती. कुठे विद्यार्थ्यांनी तयार केलेल्या टेक्नो उपक्रमांची जत्रा होती, तर कुठे चर्चासत्र आणि क्वीझमधून देशाच्या वैज्ञानिक भवितव्याचा वेध घ्यायचा प्रयत्न सुरू होता.

टेकफेस्टमध्ये सहभागी होण्यासाठी देशभरातून आलेल्या प्रत्येकाच्या तोंडी चर्चा होती, ती पहिल्यांदाच होत असलेल्या रोबोंच्या सॉकर मॅचची. ह्युमनॉइड रोबोंसाठी वापरलेलं तंत्रज्ञान जवळून पाहण्यासाठी मॅचपूवीर् रोबोंकडून तयारी करून घेणाऱ्या प्रोफेसर्सना मदत करण्यासाठी विद्यार्थ्यांमध्ये स्पर्धाच लागली होती.

र्वल्ड रोबो कप स्पर्धांसह विविध कॉम्पिटिशनमध्ये सतत दुसऱ्या आणि तिसऱ्या क्रमांकावर राहणाऱ्या प्रोफेसर बाल्ट्स यांच्या रोबोंनी ' इट्स द टाइम टू डिस्को ' या गाण्यावर केलेल्या डान्समधून आयआयटीयन्सना सलाम केला. त्यानंतर पुढील एक तास मिनी फूटबॉल ग्राऊण्डवर रोबोंच्या सुरू असलेल्या कसरतींदरम्यान सतत ' ओ ', ' वाव ', ' इट्स अनबिलिव्हेबल! ' अशा प्रतिक्रिया विद्यार्थ्यांच्या तोंडून ऐकायला येत होत्या. काही विद्यार्थ्यांना रिमोट वापरून आपल्या तालावर या रोबोंना नाचवायची संधीही मिळाली. मनोरंजनाबरोबरच ' पामटॉप ' वर रिप्रोग्रामिंग करून तयार केलेल्या या ऑटोनॉमस रोबोंच्या निमिर्तीपासून ते जगभर रोबो तंत्रज्ञानावर सुरू असलेल्या संशोधनांविषयी प्रोफेसर देत असलेली माहितीही विद्याथीर् टिपून घेत होते.

शेवटी अमिताभच्या ' रूप है तेरा सोना सोना... ' या गाण्यावर ' बीग बी ' ची नक्कल करणाऱ्या रोबोंनी सर्वांनाच नाचवलंही. इव्हेण्ट संपल्यानंतर रोबोंना ' बायबाय ' करत परतणाऱ्या प्रत्येकाच्या तोंडी रोबोंच्या करामतींचीच चर्चा होती. पाठीवर कॅनडाचा फ्लॅग मिरवणारे रोबो पुढच्या वषीर् तिरंगा फडकावतील, असा विश्वास या विद्यार्थ्यांच्या मनात या टेकफेस्टने गाजवला.

रोबोंचे रिंगमास्टर!

कॅनडातील युनिर्व्हसिटी ऑफ मॅनिटोबामध्ये प्रोफेसर जॅक बाल्ट्स सध्या इण्टलिजण्ट रोबोटिक्स या विषयावर रिसर्च करत आहेत. अनेक विद्याथीर् त्यांच्याकडे रोबोटिक्स तंत्रज्ञानातले धडे गिरवत आहेत. विविध रोबोटिक्स स्पर्धांमध्ये 1997 पासून प्रो. बाल्ट्स आपला ठसा उमटवत असून त्यांचे ह्युमनॉइड रोबो जागतिक चचेर्चा विषय आहेत. आज हे रोबो केवळ आपापसात मॅच खेळत आहेत. पण भविष्यात मला अशा रोबोंची निमिर्ती करायची आहे, जे खरोखरच्या फूटबॉल स्टार्सशीदेखील स्पर्धा करू शकतील, अशी इच्छा प्रो. बाल्ट्स यांनी ' मुंबई टाइम्स ' शी बोलताना व्यक्त केली. रोबोटिक कण्ट्रोल्सबरोबर व्हिजन प्रोसेसिंग टेक्नॉलॉजीद्वारे ' टिम डिओगार्ड ' नामक या रोबोंना आपण सक्षम करणार असल्याचं प्रो. बाल्ट्स यांनी सांगितलं.

आयआयटीयन विद्यार्थ्यांच्या टेक्नोप्रेमानं आपण भारावलो असून भारताला रोबोटिक्समध्ये जागतिक स्पधेर्त अव्वल स्थानावर नेण्याची क्षमता या विद्यार्थ्यांमध्ये असल्याचं भाकितही प्रो. बाल्ट्स यांनी वर्तवलं. नवीन शिकण्याची इच्छा भारतीय विद्यार्थ्यांमध्ये असल्यानं त्यांच्या मार्गदर्शनासाठी आपण केव्हाही इथे परत येण्यास तयार असल्याचंही प्रो. बाल्ट्स यांनी स्पष्ट केलं.

 
</text>
</doc>
