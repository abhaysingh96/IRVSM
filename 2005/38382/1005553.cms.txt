<doc>
<docno>1005553.cms.txt</docno>
<text>
 
महाराष्ट्र
एएफएमसीमधील कार्यशाळेचे उद्घाटन राष्ट्रपती डॉ. अब्दुल कलाम यांच्याहस्ते
[ Sunday, January 30, 2005  11:38:07 pm]


म. टा. प्रतिनिधी

पुणे : ' आर्मड् फोर्स मेडिकल रिसर्च कमिटी ' च्या 53 व्या वाषिर्क बैठकीनिमित्त आयोजित केलेल्या कार्यशाळेच्या उद्घाटनासाठी राष्ट्रपती डॉ. ए. पी. जे. अब्दुल कलाम पुण्यात एक फेब्रुवारी रोजी आर्मड् फोर्स मेडिकल कॉलेज (एएफएमसी)मध्ये येणार आहेत. कार्यक्रमाच्या अध्यक्षस्थानी आर्मड् फोर्स मेडिकल सव्हिर्सेसचे डायरेक्टर जनरल आणि आमीर् मेडिकल कॉर्पस्चे लेफ्टनन्ट जनरल जे. आर. भारद्वाज हे उपस्थित राहतील.

दरवर्षी फेब्रुवारी महिन्यातील पहिल्या मंगळवारी या बैठकीचे आयोजन केले जाते. या बैठकीला राष्ट्रपती येण्याचा एएफएमसीच्या इतिहासातला हा पहिलाच प्रसंग असल्याने हा आनंदाचा क्षण असल्याचे एएफएमसीच्या डायरेक्टर आणि कमांडन्ट लेफ्टनन्ट जनरल पुनीत अरोरा यांनी शनिवारी वार्ताहर बैठकीत सांगितले.

लष्कराच्या वैद्यकीय विभागाच्या अधिकाऱ्यांना तसेच वैद्यकीय शिक्षण घेणाऱ्या विद्यार्थ्यांना ते मार्गदर्शन करणार असल्याचे अरोरा यांनी सांगितले.

चार दिवस चालणाऱ्या या कार्यशाळेमध्ये लष्करासाठी उपयुक्त असलेले वैद्यकीय शास्त्र या विषयांवर चर्चासत्र आयोजित केले आहे. यामध्ये लष्करातील अधिकारी आपले लघुप्रबंधही सादर करणार आहेत. याशिवाय प्रसिद्ध काडिर्ऑलॉजिस्ट डॉ. जगदीश हिरेमठ, गायनॉकॉलॉजिस्ट प्रो. श्याम देसाई यांचे व्याख्यानही आयोजित केल्याचे अरोरा म्हणाल्या.

वैद्यकीय विभागातल्या त्रुटी, समस्या आणि उपाय यांचीही चर्चा होईल. याचा फायदा संपूर्ण देशातील लष्कराच्या वैद्यकीय विभागाला होईल, असे अरोरा म्हणाल्या.

 
</text>
</doc>
