<doc>
<docno>1005552.cms.txt</docno>
<text>
 
महाराष्ट्र
रास्ता पेठेत बांधकामांवर कारवाई
[ Sunday, January 30, 2005  11:37:11 pm]


म. टा. प्रतिनिधी

पुणे : रास्ता पेठेतील समर्थ पोलिस स्टेशन समोर मुदलीयार रस्त्यावरील शांताई हॉटेल कॉर्नर चौक ते महाराष्ट्र विद्युत मंडळ चौकापर्यंत रस्ता रुंदीकरणात अडथळा ठरणाऱ्या बांधकामांवर पालिकेच्या अतिक्रमण विभागाने कारवाई करून सुमारे 26 हजार चौरसफुट जागा ताब्यात घेतली.

रस्ता रुंदीकरणात अडथळा ठरणाऱ्या चार निवासी आणि चार व्यावसायिक मिळकती, वृक्ष, स्टॉल, जाहिरात फलक, शेडस् यावर कारवाई करण्यात आली. अडथळा ठरणारे वृक्ष उद्यान विभागाच्या मदतीने काढण्यात आले. ही कारवाई अतिरिक्त आयुक्त ज्ञानेश्वर राजूरकर यांच्या नियंत्रणाखाली करण्यात आली आहे.

 
</text>
</doc>
