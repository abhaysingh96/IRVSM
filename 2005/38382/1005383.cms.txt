<doc>
<docno>1005383.cms.txt</docno>
<text>
 
महाराष्ट्र
वीज कार्यालयावर मोर्चा
[ Sunday, January 30, 2005  07:55:59 pm]


मुंबई टाइम्स टीम

वसई : दररोज तीन तासांचं लोडशेडिंग आणि भरमसाठ येणाऱ्या विजबिलांमुळे विरारवासी त्रस्त झाले आहेत. त्याचा जाब विचारण्यासाठी आणि वीज मंडळाच्या अनागोंदी कारभारविरोधात विरार शहर शिवसेना शाखेने वीज मंडळाच्या कार्यालयावर मोर्चा नेला होता.

विरार शहरात दररोज तीन तास लोडशेडिंग केलं जातं. त्याची माहिती दिली जात नाही. त्यामुळे कारखानदार, व्यापारी आणि हॉस्पिटल्सना त्याचा मोठा फटका बसत आहे. दुसरीकडे रिडिंग न घेताच बिलं पाठवली जात असल्याने रहिवाशांना भरमसाठ रकमेची बिलं येतात. बिलाची रक्कम भरली नाही तर ताबडतोब खंडित केला जातो. मंडळाचे अधिकारी- कर्मचारी तक्रारींचं निवारण क रण्याऐवजी ग्राहकांशी उद्धटपणे वागतात, अशा तक्रारी आल्याने उप तालुकाप्रमुख विलास चोरघे यांच्या नेतृत्वाखाली मंडळाच्या कार्यालयावर मोर्चा काढण्यात आला होता.

अस्टिटण्ट इंजिनीअर शंकर चंदमौळी यांनी सर्व मागण्यांचा विचार करून तो सोडवण्याचा प्रयत्न करू, असं आश्वासन दिलं. शहरप्रमुख अविनाश चौधरी, महिला शहरप्रमुख वैशाली कदम, उप शहरप्रमुख नरेश पुरव यांच्यासह पदाधिकारी आणि शहरवासी मोर्चात सामील झाले होते.

 
</text>
</doc>
