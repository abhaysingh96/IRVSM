<doc>
<docno>1005558.cms.txt</docno>
<text>
 
महाराष्ट्र
आरपीआय - बसप मारामारी
[ Sunday, January 30, 2005  11:40:57 pm]


म. टा. प्रतिनिधी

वाडेकरांसह दोन्ही पक्षांचे 20 जण अटकेत

पुणे : राजकीय वैमनस्यातून आरपीआय आणि बसपच्या कार्यर्कत्यांमध्ये दापोडीत धुमश्चक्री झाल्याचा प्रकार शुक्रवारी रात्री घडला. या प्रकरणात आरपीआयचे माजी शहराध्यक्ष परशुराम वाडेकर यांच्यासह दोन्ही पक्षांच्या 20 कार्यर्कत्यांना भोसरी पोलिसांनी अटक केली आहे.

आरपीआयचे वाडेकर आणि बसपचे नितीन शिंदे यांच्यात राजकीय कारणावरून वाद होते. त्यावरून शुक्रवारी रात्री अकरा वाजता दापोडीत दोघांच्या कार्यर्कत्यांमध्ये लोखंडी गज आणि काठ्यांनी हाणामारी झाली. या प्रकणात परस्परविरोधी तक्रारी देण्यात आल्या आहेत.

दापोडीत राजेश काची यांच्या घरासमोर उभे असताना वाडेकर आणि त्यांच्या सहकाऱ्यांनी मारहाण करून जखमी केल्याची तक्रार शिंदे यांनी दिली आहे. याउलट शिंदे, सिंकर सूर्यवंशी आणि त्यांच्या साथीदारांनी वाडेकर आणि त्यांच्या कार्यर्कत्यांना मारल्याची फिर्याद आरपीआयच्या नगरसेविका चंदकांता सोनकांबळे यांनी दिल्याचे भोसरी पोलिसांनी सांगितले.

 
</text>
</doc>
