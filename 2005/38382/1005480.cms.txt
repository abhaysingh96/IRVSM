<doc>
<docno>1005480.cms.txt</docno>
<text>
 
महाराष्ट्र
'पसायदान' हे नवसमाजनिमिर्तीचे 'ब्ल्यू प्रिंट'
[ Sunday, January 30, 2005  09:43:29 pm]


राजीव काळे

कुसुमाग्रजनगरी (नाशिक) : सगळ्या प्रकारच्या जाचापासून, दु:खापासून मुक्त असा समाज घडावा, ही संतांची धारणा होती. त्यांची सारी तळमळ त्याचसाठी होती. संतश्रेष्ठ ज्ञानेश्वर यांनी रचलेले पसायदान म्हणजे एक तऱ्हेने या नवसमाजानिमिर्तीचा ' ब्ल्यू प्रिंट ' च आहे, असे उद्गार ज्येष्ठ साहित्यिक प्रा. राम शेवाळकर यांनी येथे काढले.

अखिल भारतीय मराठी साहित्य संमेलनाच्या रविवारी अखेरच्या दिवशी लोककवी वामनदादा कर्डक सभामंडपात ' नवसमाजनिमिर्ती आणि मराठी संतांची शिकवण ' या विषयावर प्रा. शेवाळकर यांच्या अध्यक्षतेखाली परिसंवाद झाला. प्रारंभी काही वक्त्यांच्या विषयाची चौकट सोडून भरकटलेल्या भाषणांंमुळे परिसंवाद निरस होण्याच्या मार्गावर होता. मात्र, सरतेशेवटी शेवाळकर यांनी त्यात रंग भरला.

आज माणसाला अनेक प्रकारचे जाच सहन करावे लागत आहेत. ते दूर करणारा व आजच्या काळाला अनुरुप असा नवसमाज घडवण्याची नितांत गरज आहे. हा नवसमाज घडवण्यासाठी केवळ संतमंडळींचे विचारच मार्गदर्शन करु शकतात, असे मत शेवाळकर यांनी मांडले.

याच संदर्भात संत ज्ञानेश्वर यांच्यावर समाजाने केलेल्या अन्यायाबाबत शेवाळकर म्हणाले की, विविध जाच सहन करूनही, खूप काही भोगावे लागूनही या संतश्रेष्ठाने कुणाबद्दल, कधीही अपशब्द उद्गारला नाही. लोकांकडून इतके अन्याय सहन करूनही त्यांनी पसायदान मागितले ते अखिल मानव जातीसाठी. 700 वर्षांपूवीर् लिहिलेल्या त्या पसायदानातील एकही ओळ आज अप्रस्तुत वाटत नाही. त्यांचे पसायदान म्हणजे नवसमाजनिमिर्तीचा एक ' ब्ल्यू प्रिंट ' च आहे. ते प्रत्यक्षात अवतरले नाही, हा दोष ज्ञानेश्वरांचा नाही, आपला आहे, अशी जोडही शेवाळकर यांनी दिली.

आपल्या संतांनी विज्ञान आणि अध्यात्म यांची अप्रतिम सांगड घातल्याचे निरीक्षण संत साहित्याचे अभ्यासक प्रा. यशवंत पाठक यांनी नोंदवले. संत मंडळी स्वत: वर्तमानाच्या जाणीवेला सन्मुख झाली आणि त्यांनी त्याचीच शिकवण लोकांनाही दिली. सगळ्या वादांच्या अतीत असणारा महाश्वास म्हणजे संतत्व, असेही ते म्हणाले.

प्रा. यशवंत साधू यांनी, महाराष्ट्रात गेली 150 वषेर् नवसमाज निमिर्तीचे चक्र सुरू असल्याचे नमूद करीत, नवा समाज निर्माण झाला आहे, त्यात जात्यंधता, धर्मांधतेचा मोठा धोका आहे, असा इशारा दिला.

आज चंगळवाद, भोगवाद वाढत आहे. महाभारतात एकाच दौपदीचे वस्त्रहरण झाले होते, आज अनेक दौपद्यांचे वस्त्रहरण होत आहे. अशाच काळात नवसमाज निमिर्तीची निकड प्रकर्षाने जाणवते, असे प्रतिपादन विद्यासागर पाटांगणकर यांनी केले. तुकारामदादा गीताचार्य यांनी संत तुकडोजी महाराजांची विचारधारा अमलात आणून नवा समाज घडवण्याची आवश्यकता आहे, असे नमूद केले. माणसातील माणूस ओळखण्याची शिकवण संतांनी दिली होती, ती अवलंबण्याची गरज प्रकाश एदलाबादकर यांनी प्रतिपादित केली.

मज झाले भिंगुळवाणे!

सुषमा देशपांडे, नागराजबाबा, दीपा देशपांडे, वसंत पुरके हे वक्तेदेखील या परिसंवादात सहभागी झाले. त्यांच्या भाषणांना उपस्थितांनी टाळ्यांचा प्रचंड प्रतिसाद दिला. मात्र या टाळ्या कौतुकाच्या नव्हे, तर ' आता पुरे ' असे सुचवणाऱ्या होत्या! या मंडळींचे भाषण विषयाची चौकट सोडून भटकत राहिले आणि मग उपस्थितांची अवस्था काहीशी ' मज झाले भिंगुळवाणे ' अशीच झाली. त्यावर, आपल्या खास शैलीत वक्ते आणि श्रोते या दोघांनाही मिश्किल चिमटे काढीत शेवाळकर यांनी या अवस्थेतून लोकांना बाहेर काढण्याचा प्रयत्न केला.

 
</text>
</doc>
