<doc>
<docno>1005498.cms.txt</docno>
<text>
 
महाराष्ट्र
परिसंवाद नव्हे, गोंधळाचा नमुना
[ Sunday, January 30, 2005  09:48:45 pm]


म. टा. प्रतिनिधी

पु. भा. भावेनगरी (डोंबिवली) : मान्यवरांची व्यासपीठावरील जंत्री, आपापसांत त्यांची जुंपलेली भांडणे, प्रेक्षकांनी वेळोवेळी केलेला हस्तक्षेप यामुळे ' नाटकाच्या बुकिंगची बोंबाबोंब ' चचेर्ला परिसंवादाचे स्वरूप लाभले असले तरी त्या चचेर्तून हाती काहीच लागले नाही. वादविवाद आणि स्पधेर्चे स्वरूप लाभलेला हा परिसंवाद म्हणजे गडबड गोंधळाचा उत्तम नमुना होता.

बुकिंग चार्टवरील ' फुल्ली गोळ्यांची संख्या ' अधिकाधिक वाढली तर नाटक व्यवसायाला बरकत येईल आणि खऱ्या अर्थाने कलाकृती- प्रेक्षक यांमध्ये सुसंवाद साधता येईल, याचे विविध ऑप्शन्स चाचपडताना प्रचंड गदारोळ माजला. ' आपले म्हणणे खरे करण्याचा अट्टाहास निर्माते, कलाकार, समीक्षक आणि नाटककार यांनी केल्याने परिचर्चा भरकटत गेली. या चचेर्त वंदना गुप्ते, नाटककार आणि समीक्षक जयंत पवार, ज्येष्ठ समीक्षक कमलाकर नाडकणीर्, कवी अशोक बागवे, समीक्षक संजय डहाळे, महाराष्ट्राच्या विविध भागातील कंत्राटदार आणि निर्माते-दिग्दर्शक अशोक समेळ सहभागी झाले होते.

वंदना गुप्ते यांनी सकस संहितेवर आधारीत नाटक करण्यासाठी आपण उत्सुक आहोत, पण नाटकांची संख्या, त्यांचे विषय व आशय, तसेच प्रयोगसंख्या अधिक प्रभावी होण्याची गरज प्रतिपादन केली. आजही नाटक हाच आपला आत्मा आहे आणि चांगले नाटक दिल्यास दूरचित्रवाणी मालिकांवरील रोजगार हमी योजनेला रामराम ठोकण्यासही तयार आहोत, असे सांगितले.

कमलाकर नाडकर्णी यांनी चांगल्या आणि वाईट नाटकांबाबत प्रेक्षकांना सजग करणाऱ्या मार्गदर्शकाच्या भूमिकेत समीक्षक असतो. समीक्षक हा कलाकारांचा खुषमस्कऱ्या असतो अशी अपेक्षा बाळगणे व्यर्थ आहे, असे सांगितले. तर जयंत पवार यांनी नाटक व्यवसायावर इतर माध्यमांच्या होणाऱ्या परिणामांचा विचार न करता उत्तम कलाकृती निमिर्तीचे प्रयत्न चालूच ठेवायला हवेत, असे स्पष्ट केले. प्रेक्षक प्रतिनिधी मिलिंद बेल्हे यांनी नाटकवाल्यांनी प्रोफेशनल अॅटिट्युड ठेवून काम करण्याचा सल्ला दिला. या परिसंवादात नाट्यव्यवसायाशी संलग्न असणाऱ्या अनेक गोष्टींचा उहापोह झाला. नाट्यगृहाचे भाडे, तिकिटांचे दर, जाहीरातबाजी आणि वाढते निमिर्ती मूल्य यावरही उपस्थितांनी विचार मांडले.

 
</text>
</doc>
