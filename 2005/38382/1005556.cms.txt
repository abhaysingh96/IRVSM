<doc>
<docno>1005556.cms.txt</docno>
<text>
 
महाराष्ट्र
सोलापूर रस्त्यावर अपघातात उस्मानाबादचा सहायक फौजदार ठार; पाच जखमी
[ Sunday, January 30, 2005  11:39:27 pm]


म. टा. प्रतिनिधी

पुणे : पुणे- सोलापूर रस्त्यावर भिगवणमधील राजस्थान हॉटेलसमोर मारुती व्हॅनला ट्रकची धडक बसल्याने उस्मानाबादमधील सहायक फौजदार ठार, तर महिला पोलिस शिपायासह पाचजण जखमी झाल्याची दुर्घटना शनिवारी सकाळी घडली.

व्हॅन पुण्याहून उस्मानाबादकडे जात असताना समोरून येणाऱ्या ट्रकची धडक बसल्याने हा अपघात झाला. त्यात सहायक फौजदार वगलीचरण जोशी हे मरण पावले. जखमींमध्ये महिला पोलिस शिपाई रइसा शेखलाल नदाफ, चालक पप्पू जाधव, दौलतीबाई बाबू सय्यद, महंमद हनीफ खान आणि त्यांची पत्नी अनिसा यांचा समावेश आहे.

रइसा यांची बहीण अपंग असून तिला सरकारकडून मदत मिळणार होती. त्यासाठी सर्वजण मुंबईला गेले होते. मदत न मिळाल्याने ते मुंबईहून पुण्यामागेर् उस्मानाबादकडे निघाले असताना हा प्रकार घडला. जोशी हे उस्मानाबाद मुख्यालयात, तर रइसा या उस्मानाबादमधील वाशी ठाण्यात नेमणुकीस आहेत. ट्रकचालक फरार झाला असल्याचे भिगवण पोलिसांनी सांगितले.

 
</text>
</doc>
