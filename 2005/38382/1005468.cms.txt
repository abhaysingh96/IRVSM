<doc>
<docno>1005468.cms.txt</docno>
<text>
 
महाराष्ट्र
मोफत विजेला विरोध कायमच : शरद पवार
[ Sunday, January 30, 2005  09:32:18 pm]


म. टा. वृत्तसेवा

सांगली : ' मोफत वीज घेऊ नये हे माझे मत आजही कायम आहे ', याचा केंदीय कृषीमंत्री शरद पवार यांनी आज भिलवडी येथे पुनरुच्चार केला.

भिलवडी येथील चितळे डेअरीच्या कार्यक्रमासाठी ते आले होते. मोफत वीज द्यायची की नाही हा राज्याचा प्रश्ान् आहे, पण फुकट वीज घेऊ नये असे आपले स्पष्ट मत आहे. एन्रॉनबाबात विचारलेल्या प्रश्ानसंदर्भात पवार म्हणाले : एन्रॉन ताब्यात मिळविण्यासाठी जी पाच जणांची समिती आहे, त्यात मीही आहे. समितीचे त्यादृष्टीने प्रयत्न चालू आहेत. जर हे घडले तर 2200 मेगावॅट वीजनिमिर्ती होऊ शकेल आणि भारनियमन कमी करता येईल.

कृष्णा खोऱ्यातील योजनांना मिळणाऱ्या निधीसंदर्भात बोलताना राज्यपालांच्या 1500 कोटी रुपये निधीपैकी 1000 कोटी रुपये मिळाले होते. उर्वरित 500 कोटी रुपयांच्या निधीलाही मंजुरी देण्यात आली आहे , ' एलआयसी ' कडून तेही आठ-दहा दिवसांत उपलब्ध होतील, अशी माहिती पवार यांनी दिली.

राज्यातील साखर उद्योगाच्या ' पॅकेज ' बाबतचा निर्णय राज्यानेच घ्यायचा आहे. त्या कर्जाला केंदाने फक्त मंजुरी द्यायची आहे. या गोष्टीला केंदाची ना नाही. राज्यांनीच हे पैसे उभे करायचे आहेत. काही राज्ये असे पॅकेज घ्यायला पुढे येत नाहीत, हेही खरे आहे असे सांगून ऊस नाही तिथे साखर कारखाने चालणार कसे असा सवाल त्यांनी केला. अशा राज्यांना आथिर्क मदत दिली तर त्यांच्यावरील कर्जाचा बोजाच फक्त वाढत राहील. साखर कारखाना नेमका कशामुळे बंद पडला हे पाहून त्याला आथिर्क मदत देणे आवश्यक आहे, असेही त्यांनी ठामपणे सांगितले.

जिल्हा सहकारी बँकांनी आपले आरोग्य सुधारणे कसे गरजेचे आहे, हे सांगताना त्यांच्या कर्जपुरवठ्याचे व्याजदर राष्ट्रीय बँकांइतके कमी होणे आवश्यक आहे.

दुग्ध व्यवसायासंबंधी विचारलेल्या एका प्रश्ानला उत्तर देताना पवार म्हणाले की, जगाच्या बाजारात टिकायचे तर येथील दुधाचा दर्जा सुधारलाच पाहिजे. दुदैर्वाने या व्यवसायाची परिस्थिती आज फारच खालावली आहे. त्याची खऱ्याअर्थाने तपासणीच करायची तर ' जेल ' पुरणार नाहीत. आपल्यातील दोष प्रथम दुरुस्त करून दुधाच्या दर्जाकडे जाणीवपूर्वक लक्ष द्यायला हवे.

दाक्ष पीक पॅकेजचे स्वरूप सांगताना कर्जाचे पाच वर्षांत रुपांतर आणि व्याजदर कमी करणे, असे हे पॅकेज असल्याची माहिती त्यांनी दिली. यंदा 30 टक्के जादा कापूस उत्पादन झाले आहे. त्यामुळे कापूस एकाधिकारशाही योजनेंतर्गत 2500 कोटी रुपये जादा लागतील. ही तूट राज्य सरकार कोठे व कशी भरून काढणार, असा सवाल करून ही योजना आथिर्कदृष्ट्या राज्याला परवडणारी नाही, असेही ते म्हणाले.

 
</text>
</doc>
