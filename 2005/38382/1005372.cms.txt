<doc>
<docno>1005372.cms.txt</docno>
<text>
 
महाराष्ट्र
'गरीबश्रीमंतातील विरोधाभास फार काळ टिकणार नाही'
[ Sunday, January 30, 2005  07:48:13 pm]


मंुबई टाइम्स टीम

वसई : स्वातंत्र्यानंतरही गरीब आणि श्रीमंत यांच्यामधील विषमतेची दरी वाढत आहे. हा विरोधाभास जास्त दिवस टिकणार नाही, नाहीरे वर्ग एक दिवस ही अन्यायी व्यवस्था उलथवून टाकेल, असा विश्वास साहित्यिक लक्ष्मण गायकवाड यांनी व्यक्त केला.

विरारच्या बहुजन समता प्रबोधिनीच्या वर्धापन दिनानिमित्त झालेल्या कार्यक्रमात ते बोलत होते. या वेळी गीता पागी यांना महात्मा फुले पुरस्कार, कृष्णा चव्हाण यांना डॉ. आंबेडकर पुरस्कार, अजीव पाटील यांना छत्रपती शाहू महाराज पुरस्कार, तर भास्कर पवार यांना संत गाडगेबाबा पुरस्कार देऊन गौरवण्यात आलं.

आजही या देशातील पारधी, वडार, भटके-विमुक्त आणि बहुजन समाजातील अठरापगड जातींमध्ये समता, स्वातंत्र्य आणि बंधुत्व ही मूल्यं रुजू शकली नाहीत, अशी खंत गायकवाड यांनी व्यक्त केली.

डॉ. गवळी यांनी, विद्यार्थ्यांची इच्छा व पालकांची अपेक्षा या विषयावर मार्गदर्शन केलं. प्रबोधिनीने पाच मुलं दत्तक घेतली आहे. त्यांच्या शिक्षणाचा खर्च प्रबोधिनी उचलणार आहे, अशी माहिती मंुबई युनिव्हसिर्टीचे उपसचिव व प्रबेधिनीचे कार्यकारी अध्यक्ष दिनेश कांबळे यांनी दिली.

आमदार हितेंद ठाकूर, डॉ. गौतम गवळी, प्राचार्य रोकडे व डॉ. बनकर, नगरसेवक पांडुरंग इंगळे उपस्थित होते. गौतम म्हस्के, प्रसन्नजीत इंगळे, प्रभाकर इंगळे, प्रा. गवई, आशिष कळमळकर, दिलीप म्हस्के, रमेश ओव्हळ, जोगदंड व स्टडी सेंटरच्या विद्यार्थ्यांनी कार्यक्रमासाठी सहकार्य केलं.

 
</text>
</doc>
