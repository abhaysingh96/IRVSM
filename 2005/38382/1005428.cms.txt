<doc>
<docno>1005428.cms.txt</docno>
<text>
 
बहुतांची अंतरे
दादरचा टिळक पूल वाचवा!
[ Sunday, January 30, 2005  08:33:12 pm]


गेल्या काही महिन्यांपासून दादर येथील टिळक पुलावरील दोन्ही बाजूंच्या पदपथावर काही मंडळींनी आपले संसार थाटण्यास सुरुवात केली आहे. हे लोक सकाळी प्लाझा चित्रपटगृहाजवळ भरणाऱ्या भाजी बाजारातून उरलेली व रस्त्यावर पडलेली भाजी गोळा करून ती पदपथावरच निवडत बसतात. या मंडळींची उपजीविका ही फुकट मिळालेली भाजी विकून होते.

सुरुवातीला हा प्रकार सकाळी नऊ वाजेपर्यंत चालत असे. आता हळूहळू या मंडळींची भीड चेपत गेली आहे. आता ते राजरोस दिवसभर आपल्या परिवारासह खुशाल पदपथावर लोळत पडलेले असतात. यांचे जेवणखाण रस्त्यावरच चुली मांडून होते. त्यांची लहान मुले पदपथावरच सर्व विधी उरकतात. हे दृश्य अत्यंत किळसवाणे वाटते. ही गोष्ट तेथून रोज ये-जा करणारे दादर विभागातील पोलिस व मुंबई महानगरपालिकेच्या ' फ ' उत्तर विभागाच्या संबंधित अधिकाऱ्यांच्या निदर्शनास कशी येत नाही, हे आश्चर्यच आहे. अजूनही वेळ गेेलेली नाही. या लोकांना येथून वेळीच हटविले नाही, तर टिळक पुलाच्या पदपथांची अवस्था सेनापती बापट मार्गावरील पदपथांसारखी होण्यास फार वेळ लागणार नाही.

जयंत सुळे, डोंबिवली.

 
</text>
</doc>
