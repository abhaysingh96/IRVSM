<doc>
<docno>1005366.cms.txt</docno>
<text>
 
प्रगती फास्ट
सायण्टिफिक करिअरचा वेध
[ Sunday, January 30, 2005  07:43:55 pm]


सायन्समध्ये ग्रॅज्युएशन केलं खरं, पण पुढे काय ? माहितीच्या अभावामुळे पुढे काहीच पर्याय नाही, असं वाटत असेल, तर थोडं थांबा. सायन्स ग्रॅज्युएट्सना उच्च शिक्षण घेऊन करिअर करण्याचे असंख्य पर्याय उपलब्ध आहेत.

करिअरची निवड काही एका दिवसात करता येत नाही. ही एक प्रक्रिया आहे. दहावीनंतर या प्रक्रियेचा खऱ्या अर्थाने श्रीगणेशा होतो. आर्ट्स, कॉमर्स, सायन्स अशी एक दिशा मिळते. बारावीनंतर स्पेशलायझेशन कोणत्या विषयात करायचं, या प्रश्नाचं उत्तर शोधावं लागतं. पण सगळ्यात मोठा निर्णय ग्रॅज्युएशननंतर घ्यावा लागतो. आता काय करायचं ? उच्च शिक्षण, प्रोफेशनल कोर्स, परदेशातील संधी, जॉब, पार्ट टाइम कोर्स... यासारख्या असंख्य पर्यायातून केलेली निवड तुमचं करिअर निश्चित करते.

बहुतांश विद्याथीर् द्विधा मन:स्थितीत असणं, साहजिक आहे. माहितीच्या अभावामुळे ठाम निर्णय घेणं, शक्य होत नाही. सायन्स शाखेतील विद्यार्थ्यांचं सगळं भवितव्य मार्कांवर अवलंबून असतं. सायन्समध्ये ग्रॅज्युएशननंतर असंख्य पर्याय आहेत. त्यामुळे त्यांचा गोंधळ होण्याची शक्यता जरा जास्तच असते.

सायन्स शाखेचा भर अद्ययावत माहिती, तंत्रज्ञान, संशोधनावर असल्यामुळे ग्रॅज्युएशनवर समाधान मानणं शक्यच नसतं. फिजिक्स, केमिस्ट्री, मॅथ्स, झुओलॉजी, बायोलॉजी, लाइफ सायन्स अशा विषयातून बीएस्सी केलेल्या विद्यार्थ्यांना एमएस्सीचा पर्याय उपलब्ध आहे. एमएस्सीच्या टप्प्यावर त्या विषयातील एका घटकाची स्पेशलायझेशनसाठी निवड करावी लागते.

फिजिक्समध्ये तुम्हाला एमएस्सी इन अॅस्ट्रोफिजिक्स, अॅस्ट्रॉनॉमी तर बायोलॉजीच्या विद्यार्थ्यांना बायॉटेक्नॉलॉजी, जेनेटिक्स, मरिन बायोलॉजी इत्यादी पर्याय आहेत. मास्टर डिग्री कोर्स दोन वर्षांचे असतात. बहुतांश मान्यताप्राप्त युनिव्हसिर्टीमध्ये हे कोर्स उपलब्ध आहेत. काही सायन्स रिसर्च इन्स्टिट्यूटमध्येही तुम्हाला कोर्स करता येतील. काही ठिकाणी विद्यार्थ्यांना प्रवेश परीक्षा देणं आवश्यक असतं.

इंजिनीअरिंग शाखेतील ग्रॅज्युएट्स विद्याथीर् पुढे त्याच क्षेत्रात पोस्ट ग्रॅज्युएशन करतात. एमई करण्यासाठी मात्र तुमच्याकडे संयम आणि मेहनत करण्याची तयारी असली पाहिजे. कोर्स दरम्यान इण्डस्ट्रिअल प्रोजेक्टवर काम करावं लागतं. हल्ली इंजिनीअरिंग आणि मॅनेजमेण्ट या दोन्ही पात्रता असणाऱ्या उमेदवारांना जॉब्सच्या असंख्य संधी उपलब्ध आहेत. त्यामुळे बहुतांश विद्याथीर् मॅनेजमेण्टकडे वळतात.

मॅनेजमेण्ट कोर्सला प्रवेश घेण्यासाठी कॅट (सीएटी) ही राष्ट्रीय पातळीवरील किंवा सीईटी ही महाराष्ट्रापुरती मर्यादित असलेली प्रवेशपरीक्षा द्यावी लागते. या व्यतिरिक्त अनेक नावाजलेल्या मॅनेजमेण्ट इन्स्टिट्यूट उदा. सिम्बॉयसिस, नरसी मोनजी यांच्या स्वतंत्र परीक्षा असतात. तिथे प्रवेश घेण्यासाठी कॅटमधला स्कोअरसुद्धा उपयोगी पडतो. मॅनेजमेण्टमध्ये फायनान्स, सेल्स आणि माकेर्टिंग, ह्युमन रिसोर्स, सिस्टिम्स असे अनेक पर्याय विद्यार्थ्यांना उपलब्ध आहेत. त्याचप्रमाणे इण्टरनॅशनल बिझनेस, इण्टरनॅशनल माकेर्टिंग, रिटेलिंग यासारखे थाडेसे ऑफबीट विषयही निवडता येतील.

सायन्स आणि कलेचा काय संबंध असं वाटत असेल, तर तुमचं कुठेतरी चुकतंय. ड्रॉइंगची आवड आणि क्रिएटिविटी असणाऱ्या विद्यार्थ्यांना मास्टर ऑफ डिझाइन कोर्स करता येईल. हा कोर्स आयआयटीमध्ये उपलब्ध असून इंजिनीअरिंग, आकिर्टेक्चर, फाइन आर्ट्स, अप्लाइड आर्ट्सच्या विद्यार्थ्यांनाच करता येतो. या कोर्सचा कालावधी दोन वर्षांचा असतो.

फार्मसीमध्ये ग्रॅज्युएशन केलेल्या विद्यार्थ्यांना एमफार्मा करता येतं. शिवाय फार्मसीशी संबंधित विद्यार्थ्यांना बायोटेक्नॉलॉजी, बायो इन्फमेर्टिक्स ही क्षेत्रं निवडता येतील. त्यासाठी बीटेक आणि एमटेकचे पर्याय आहेत. सायन्स शाखेतील विद्यार्थ्यांसाठी हॉस्पिटल अॅडमिनिस्ट्रेशन कोर्स उपलब्ध आहे. कोर्सचा कालावधी एक वर्षाचा असून, मेडिकल, फार्मसी किंवा बीएस्सी केलेले विद्याथीर् या कोर्सला प्रवेश घेऊ शकतात. कम्प्युटरशी संबंधित मास्टर्स इन इन्फमेर्शन टेक्नॉलॉजी कोर्ससुद्धा सायन्स ग्रॅज्युएट्सना करता येतो.

मेडिकल म्हणजे आपल्या आवडीनिवडीवर पाणी फिरवणं, हा समज थोडा बाजूला ठेवायला हरकत नाही. स्पोर्ट्सची आवड असणारे मेडिकल ग्रॅज्युएट्स दोन वर्षांचा स्पोर्ट्स फिजिओथेरपी हा कोर्स करू शकतात. ज्या विद्यार्थ्यांनी एमबीबीएस किंवा बॅचलर इन फिजिओथेरपी केलं आहे अशा विद्यार्थ्यांना प्रवेश मिळतो. सायन्स शाखेतील विद्यार्थ्यांना स्पर्धा परीक्षांना बसण्याची संधी मिळते. गेल्या काही वर्षांतील निकालावर नजर टाकली तर लक्षात येईल सायन्स ग्रॅज्युएट्सना अशा परीक्षांमध्ये चांगल यश मिळतं. सिविल सविर्सेस, पॅरामिलिटरी सविर्सेस, डिफेन्सच्या परीक्षा त्यांना देता येतील.

शिवाय खालीलपैकी काही डिप्लोमा कोर्स सायन्स शाखेतील ग्रॅज्युएशननंतर विद्यार्थ्यांना करता येतील.

+ हॉस्पिटॅलिटी मॅनेजमेण्ट

+ कन्स्ट्रक्शन मॅनेजमेण्ट

+ फॅशन टेक्नॉलॉजी

+ इन्श्युरन्स मॅनेजमेण्ट

+ इण्डस्ट्रिअल मॅनेजमेण्ट/ इंजिनीअरिंग

+ बँकिंग टेक्नॉलॉजी

फिल्म अॅण्ड टेलिव्हिजन कोसेर्स

मेडिकल क्षेत्रातील डिप्लोमा :

+ गायनॉकॉलॉजी

+ चाइल्ड हेल्थ

+ अनॅस्थेसिस

+ फोरेन्सिक मेडिसिन

+ क्लिनिकल फार्माकॉलॉजी

+ मेडिकल लॅब टेक्नॉलॉजी

+ प्लास्टिक इंजिनीअरिंग

मुग्धा बवरे

 
</text>
</doc>
