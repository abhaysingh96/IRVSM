<doc>
<docno>1005035.cms.txt</docno>
<text>
 
देश-विदेश
गोव्यातील सरकार संकटात
[ Sunday, January 30, 2005  12:01:45 am]


वृत्तसंस्था

पणजी : गोव्यात सत्तारूढ भारतीय जनता पक्षातील तिघा आमदारांनी राजीनामे दिल्याने आणि दोन भाजपेतर आमदारांनी पाठिंबा काढून घेतल्यामुळे मुख्यमंत्री मनोहर परीर्कर यांचे सरकार शनिवारी अल्पमतात आले. विधानसभेत अजूनही बहुमत असून राज्यपालांनी ते सिद्ध करण्याची अनुमती दिल्याचा दावा परीर्कर यांनी केला, तर प्रमुख विरोधी पक्ष काँग्रेसनेही सत्तास्थापनेचा दावा केला. राज्यपाल एस. सी. जमीर काँग्रेसला झुकते माप देत असल्याचा आरोप भाजप प्रदेशाध्यक्षांनी केला.

शनिवारी रात्री परिवहनमंत्री भाजपचे पांडुरंग मडकईकर यांनीही राजीनामा दिली, मात्र तो दबावाखाली दिल्याचे सांगून विधानसभा अध्यक्ष विश्वास सातारकर यांनी तो मंजूर केला नाही. तत्पूवीर् राज्यपालांना भेटण्यास गेलेल्या काँग्रेस शिष्टमंडळात मडकईकरही होते.

40 सदस्यीय गोवा विधानसभेत भाजप आमदारांची संख्या 21 वरून 18 वर आली आहे. अतानासिओ माँसेरात, इसिडोर फर्नांडिस आणि मिकी पाशेको यांनी शनिवारी विधानसभा सचिवांकडे राजीनामे सादर केले. माँसेरात यांच्याकडील नगररचना विभाग मुख्यमंत्री परीर्कर यांनी शुक्रवारी काढून घेतल्यामुळे ते संतप्त झाले आणि त्यांनी राजीनाम्याची भाषा सुरू केली होती. पाशेको यांनी तर गुरुवारीच त्यांची युनायटेड गोवन डेमोक्रॅटिक पाटीर् ( सेक्युलर) भाजपमध्ये विलीन केली होती.

हा धक्का ताजा असतानाच महाराष्ट्रवादी गोमंतक पक्षाचे सुधिन ढवळीकर आणि अपक्ष आमदार फिलिप नेरी रॉड्रिग्ज या दोन मंत्र्यांनी राज्यपाल एस. सी. जमीर यांची भेट घेऊन सरकारचा पाठिंबा काढून घेत असल्याचे सांगितले. युनायटेड गोवन्स पाटीर्चे आमदार मथानी सालढाणा यांनी प्रथम काँग्रेसचे लांगुलचालन करत नंतर मात्र परीर्करांना पाठिंबा जाहीर केला.

विधानसभेत काँग्रेसचे 15 आमदार असून त्यांना राष्ट्रवादी काँग्रेसच्या एका आमदाराचा पाठिंबा आहे. खुद्द परीर्कर यांनी मात्र , ' बहुमत सभागृहात सिद्ध करावे लागते, राज्यपाल भवनात नव्हे ' असा पवित्रा घेतला. वेळ आल्यास बहुमत सिद्ध करू, मात्र राज्यपालांनी घटनेतील तरतुदींचे पालन करावे, असे सांगून त्यांनी राज्यपालांच्या ' काँग्रेस झुकाव ' विषयी अप्रत्यक्ष नाराजी व्यक्त केली. मात्र राज्यपालांविरुद्ध अधिक बोलणार नाही, असे सावध विधानही त्यांनी केले.

 
</text>
</doc>
