<doc>
<docno>1005374.cms.txt</docno>
<text>
 
महाराष्ट्र
पाणीटंचाई दूर होणार
[ Sunday, January 30, 2005  07:50:35 pm]


मुंबई टाइम्स टीम

डोंबिवली : इथल्या पोस्ट आणि टेलिग्राफ कॉलनीतील रहिवासी अपुऱ्या पाणीपुरवठ्यामुळे त्रस्त होते. मात्र त्यांची ही समस्या आता सुटली आहे.

गेल्या सहा वर्षांपासून या भागाला पाणीटंचाई जाणवत आहे. आमदार किसनराव कथोरे यांच्या सहकार्यामुळे आणि नांदिवली ग्रामपंचायतीचे सरपंच रवी म्हात्रे, पी अॅण्ड टी कॉलनी रहिवाशी संघाच्या प्रयत्नाने या भागासाठी यशवंत ग्राम समृद्धी योजनेंतर्गत पाणीपुरवठा योजना मंजूर झाली आहे.

महाराष्ट्र औद्योगिक विकास महामंडळ यांच्यामार्फत पोस्ट आणि टेलिग्राफ कॉलनी आणि नव्याने वसणाऱ्या विभागास या पाणीपुरवठा योजनेचा लाभ मिळणार आहे. पी अॅण्ड टी कॉलनीतील रहिवाशांनी त्याबाबत समाधान व्यक्त केलं आहे.

 
</text>
</doc>
