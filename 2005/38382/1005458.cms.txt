<doc>
<docno>1005458.cms.txt</docno>
<text>
 
क्रीडा
राज्य टेनिस स्पर्धेत अनुज छाजेडला दुहेरी मुकुट
[ Sunday, January 30, 2005  09:15:11 pm]


म. टा. प्रतिनिधी

नाशिक : सोलापूर येथे नुकत्याच झालेल्या राज्य मानांकन टेनिस स्पर्धेत नाशिकच्या अनुज छाजेडने दुहेरी मुकुट पटकावण्याचा पराक्रम केला.

बारा वर्षांखालील मुलांच्या एकेरीचे विजेतेपद मिळवितांना अनुजने अंतिम सामन्यात पुण्याच्या निहार येरवडेकरचा 6-1, 7-5 असा सरळ सेटमध्ये पराभव केला.

त्यानंतर दुहेरीमध्ये अनुजने पुण्याच्या अनिकेत वाकणकर याच्या साथीने अंतिम सामन्यात आंध्र प्रदेशच्या बी. श्रीनेश आणि महाराष्ट्राच्या श्रीधर कापसे यांच्यावर 6-2, 6-3 अशी सरळ सेटमध्ये सहज मात केली.

या हंगामातील अनुजचे हे दुसरे विजेतेपद आहे. येथील रंगुबाई जुन्नरे हायस्कूलचा सहावीचा विद्याथीर् असलेल्या अनुजला नाशिक जिमखान्याचे राकेश पाटील प्रशिक्षण देतात.

 
</text>
</doc>
