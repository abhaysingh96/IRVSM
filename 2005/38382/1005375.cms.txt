<doc>
<docno>1005375.cms.txt</docno>
<text>
 
महाराष्ट्र
कासा ग्रामीण रुग्णालयासाठी कष्टकरी संघटनेची सभा
[ Sunday, January 30, 2005  07:51:23 pm]


मुंबई टाइम्स टीम

ठाणे : गेले अनेक महिने बांधून तयार असलेले कासा ग्रामीण रुग्णालय सुरू करावं या मागणीसाठी कष्टकरी संघटनेने कासा इथे नुकतंच जाहीर सभेचं आयोजन केलं होतं. जागतिक बँकेच्या कर्जातून उभारलेल्या इमारती आदिवासी रुग्णांच्या हितासाठी की ठेकेदारांच्या भल्यासाठी असा प्रश्न या सभेत उपस्थित करण्यात आला.

हे रुग्णालय लवकरात लवकर सुरू करावं तसंच तिथे डॉक्टर आणि औषधं उपलब्ध करून द्यावेत, अन्यथा पुन्हा आंदोलन करावं लागेल, असं प्रतिपादन कष्टकरी संघटनेचे प्रदीप प्रभू यांनी केलं.

आदिवासी भागातील बालमृत्यू, कुपोषण आदी समस्यांमुळे सरकारला उच्च न्यायालयाने विशेष आरोग्य योजना राबवाव्यात, असे निदेर्श दिले आहेत. सरकारने आदिवासी भागातील आरोग्य सेवांसाठी कोट्यवधींचा निधी जाहीर केला आहे. जागतिक बँकेकडून पाचशेपन्नास कोटींचं कर्ज घेऊन सरकारने राज्यात ग्रामीण रुग्णालयांच्या इमारती उभारल्या आहेत. परंतु विशेषज्ञांच्या नेमणुका न होणं, कर्मचाऱ्यांना निवासाची व्यवस्था नसणं, या कारणांमुळे कासा इथले रुग्णालय सुरू होत नसल्याचं समजतं. जागतिक बँकेने अहवालात कासा रुग्णालयाच्या कार्यपद्धतीला ' क ' दर्जा देऊन इथल्या दयनीय आरोग्य सेवांचा हवाला दिला आहे, असं जन आरोग्य विभागाचे सहसंयोजक डॉ. अनंत फडके यांनी सभेत सांगितलं.

या सभेनंतर संघटनेच्या मागण्यांचं निवेदन कासा रुग्णालयाचे अधीक्षक डॉ. खैरनार यांनी स्वीकारलं. सभेला सुमारे चारशे आदिवासी उपस्थित होते.

 
</text>
</doc>
