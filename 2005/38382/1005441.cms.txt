<doc>
<docno>1005441.cms.txt</docno>
<text>
 
लेख
या 'सदना'तील सूर पुराणे...
[ Sunday, January 30, 2005  08:46:01 pm]


दिल्लीला महाराष्ट्रातून येणाऱ्यांची संख्या कमी नाही. सदनात अपेक्षेने डोकावणाऱ्यांची आपुलकीने विचारपूस तर सोडाच, नकारात्मक उत्तरांची उपेक्षाच त्यांच्या वाट्याला येते. अतिथीविना शक्यतो हे सदन रिकामेच कसे पडून राहील, याची दक्षता इथले काही निरुत्साही-स्वयंकेंदित अधिकारी घेताना दिसतात. राजधानीतल्या इतर भवनांत झिरपणारे चैतन्य अनुभवले, तर हे सदन क्रियाशून्यतेतच आघाडीवर असल्याचे जाणवते.

देशाच्या राजधानीत ज्या वास्तूने क्रियाशील दूतावास म्हणून महाराष्ट्र राज्याचे कामकाज पाहावे, ते महाराष्ट्र सदन, नकारात्मक सरकारी गलथानपणात कोमेजले आहे. चाळीस वर्षांहून अधिक काळ, दिल्लीतल्या कोपनिर्कस मार्गावर ही वास्तू उभी आहे. इतक्या प्रदीर्घ काळात अगत्यशील आतिथ्याचे, मराठी संस्कृतीतल्या आदर्शांचे अनेक संस्कार या वास्तूत रुजवता आले असते. दुदैर्वाने निरुत्साही व आत्मकेंदी व्यवस्थापन आणि राज्यर्कत्यांची सोयीस्कर डोळेझाक, यामुळे महाराष्ट्र सदनाच्या भकासपणात भर पडत गेली. राजधानीतल्या इतर भवनांत झिरपणारे चैतन्य अनुभवले, तर हे सदन क्रियाशून्यतेतच आघाडीवर असल्याचे जाणवते.

स्वातंत्र्यानंतर प्रत्येक राज्याचे भवन देशाच्या राजधानीत उभे राहिले. या वास्तूंनी आपापल्या राज्याचा केंद शासनाशी समन्वय साधणारा प्रमुख दुवा बनावे, अन्य राज्यांशी भाषिक व सांस्कृतिक संवाद प्रस्थापित करावा, त्याचबरोबर महाराष्ट्रातून दिल्लीला येणाऱ्यांचे केवळ अतिथिगृहच नव्हे, तर हक्काचे आश्रयस्थान बनावे, अशी अपेक्षा होती. जागतिकीकरणानंतर अनेक गोष्टींचा वेग वाढल्याचे प्रत्यंतर दिल्लीतल्या परदेशी दूतावासांच्या क्रियाशीलतेतून जाणवायला लागले. शांतिपथ अन् चाणक्यपुरीत असलेल्या परदेशी दूतावासांच्या शेकडो कार्यालयांना भारताशी सांस्कृतिक देवाणघेवाण करावीशी वाटते. जनसंपर्क वाढवणारे अनेक उपक्रम या दूतावासांमार्फत राबवले जातात. दीर्घकाळ पोलादी पडद्याआड बंदिस्त असलेले दूतावास सध्या गुणवत्तेच्या स्वागतासाठी आतुर आहेत.

दिल्लीत प्रत्येक राज्याच्या भवनाची स्वत:ची काही वैशिष्ट्ये आहेत. ईशान्य भारतातली छोटी राज्ये अन् आसाम आपल्या विद्यार्थ्यांच्या उच्च शिक्षणासाठी दिल्लीत झटताना दिसतात. राजस्थान, हिमाचल, गोवा, केरळ अन् कर्नाटक यासारख्या राज्यांनी, राज्याच्या पर्यटन विकासावर लक्ष केंदित केले आहे. बिकानेर हाऊसपासून जयपूरसाठी, तर हिमाचल भवनापासून कुलू, सिमला, मनालीसाठी दर तासाला लक्झरी बसेस् सुटतात. आंध्रभवन सर्व भाषिकांना आकषिर्त करणारे केंद ठरले आहे. इथल्या रुचकर भोजनाची साऱ्या दिल्लीत ख्याती आहे. आंध्रभवनातल्या चित्रपटगृहात प्रत्येक सुटीच्या दिवशी तेलुगु चित्रपट दाखवले जातात. तिरूपती दर्शनाच्या बुकिंगपासून राज्यातल्या हस्तकलेला प्रोत्साहन देणारे काही स्टॉल्सही या प्रांगणात आहेत. गुजरात व जोधपूर सदनातले भोजन आपल्या राज्यातल्या खास वैशिष्ट्यांनी नटलेले असते. कर्नाटक अन् केरळ भवनात अस्सल दाक्षिणात्य पदार्थ मिळतात. महाराष्ट्र सदनातल्या पदार्थांविषयी सांगण्यासारखे वैशिष्ट्य काहीच नाही.

राजधानीत महाराष्ट्राची पत नाही, दिल्ली महाराष्ट्राला तुच्छतेने वागवते, याची चर्चा मुंबई व महाराष्ट्रात सातत्याने सुरू असते. मराठी माणसाला त्याचा प्रत्यय महाराष्ट्र सदनापासूनच का यावा ? दिल्लीला महाराष्ट्रातून येणाऱ्यांची संख्या कमी नाही. सदनात अपेक्षेने डोकावणाऱ्यांची आपुलकीने विचारपूस तर सोडाच, नकारात्मक उत्तरांची उपेक्षाच त्यांच्या वाट्याला येते. अतिथीविना शक्यतो हे सदन रिकामेच कसे पडून राहील, याची दक्षता इथले काही निरुत्साही-स्वयंकेंदित अधिकारी घेताना दिसतात. गदीर्चे काही दिवस वगळता, इथल्या 75 टक्क्यांहून अधिक खोल्या रिकाम्या असतात.

दिल्लीत सध्या दोन महाराष्ट्र सदने आहेत. मुख्य सदनात 55 वातानुकूलित कक्ष आहेत, यापैकी सहा कक्ष राज्यपाल, मुख्यमंत्री, मंत्री यांच्यासाठी कायमचे आरक्षित आहेत. नवीन महाराष्ट्र सदनात साधारण स्वरूपाच्या 48 खोल्या अन् पहिल्या मजल्यावर मोठे हॉल्स आहेत. वातानुकूलित कक्षासाठी प्रत्येकी एक हजार रुपये तर साधारण खोलीसाठी 400 रु. प्रतिदिन भाडे आहे. लोकप्रतिनिधी अन् सरकारी कर्मचाऱ्यांसाठी मात्र हे दर प्रतिदिन 50 व 20 रु. आहेत. व्यवस्थापन पाहण्यासाठी 86 अधिकारी व कर्मचाऱ्यांचा ताफा आहे. मुख्य सदनाचे मासिक उत्पन्न जवळपास एक लाख रु.चे तर नवीन महाराष्ट्र सदनाचे 70 ते 80 हजारांचे असल्याची माहिती अनधिकृतपणे हाती आली आहे. व्यावहारिकदृष्ट्या दोन्ही सदने तोट्यातच आहेत ; कारण अनेक खोल्या दीर्घकाळ रिकाम्या असतात.

दिल्लीत महाराष्ट्र सदनात उतरण्यासाठी मुंबईत सामान्य प्रशासन विभागाकडे आगाऊ आरक्षण करावे लागते. हा दाविडी प्राणायाम करूनही दिल्लीला तुमचे आरक्षण निश्चित असेलच, असे समजण्याचे कारण नाही. मंत्रालयातून असे अनेक फॅक्स येतात, असे उत्तरही इथे ऐकायला मिळते. खोल्या रिकाम्या पडून असताना दिल्लीला थेट आरक्षणाची व्यवस्था का नसावी ? शासनाचा आंतर- कार्यालयीन सारा पत्रव्यवहार सध्या ' इझम ' नामक सॉफ्टवेअरवर चालतो. दिल्लीचे महाराष्ट्र सदन मात्र याला अपवाद आहे. आरक्षणाचा सारा कारभार आजही फॅक्स अथवा फोननेच सुरू आहे.

दिल्लीत कोणत्याही राज्याच्या भवनात सारा कर्मचारीवर्ग शक्यतो त्या राज्यातलाच दिसतो. याचे कारण इतर राज्ये राजधानीत काम करणाऱ्याला विशेष भत्ता देतात. महाराष्ट्र तो देत नसल्याने इथले 80 टक्के कर्मचारी मराठी भाषिक नाहीत. कर्मचाऱ्यांना दिल्लीबाहेर बदली होण्याचा धाक नसल्याने निर्धास्तपणे इथला कारभार चालतो. मुख्यमंत्री अन् प्रभावशाली व्यक्तिमत्त्वांची बडदास्त ठेवण्यातच अधिकाऱ्यांची सारी शक्ती खर्च होते. महाराष्ट्रातील विद्याथीर् स्टडी टूरसाठी दिल्लीला येतात. नवीन महाराष्ट्र सदनातल्या मोठ्या हॉल्समध्ये त्यांची उतरण्याची सोय होऊ शकते. मात्र इथे अंथरुणे-पांघरुणे बाहेरून भाड्याने आणावी लागत असल्याने, विद्यार्थ्यांना यूथ हॉस्टेलसारख्या वसतिगृहात अथवा अन्यत्र निवारा शोधावा लागतो. संशोधक विद्याथीर्, स्वयंसेवी संस्थांचे प्रतिनिधी, साहित्य, नाट्य, कला प्रांतातले अनेक नामवंत, निवासाच्या सोयीसाठी दिल्लीत भटकत असतात. सदनात मात्र महाराष्ट्रातला असणे ही ओळख पुरेशी नसल्याने बहुतेकांच्या वाट्याला निराशाच येते. त्यातल्या त्यात नवीन महाराष्ट्र सदनाचे कर्मचारी माणुसकीने वागताना दिसतात. मात्र स्वतंत्रपणे निर्णय घेण्याचे अधिकार त्यांना नाहीत.

सदनापासून हाकेच्या अंतरावर साहित्य अकादमी, संगीत नाटक अकादमी, ललित कला अकादमी अन् एनएसडीसारख्या राष्ट्रीय संस्था आहेत. दिल्लीतले प्रमुख सांस्कृतिक विश्व याच परिसरात सामावलेले आहे. विविध भाषांतले उपक्रम इथे सुरू असतात. वर्षभर दरवळणाऱ्या या सांस्कृतिक सुगंधाची झुळूकदेखील त्याच मार्गावर असणाऱ्या सदनात पोहोचू नये ? पूवीर् दिल्लीत मराठी चित्रपट महोत्सव, वसंत नाट्य महोत्सव, रंगभूमी दिन अन् महाराष्ट्र दिनाच्या निमित्ताने अनेक कार्यक्रम व्हायचे. आता गणेशोत्सव वगळता हे सारे उपक्रम गेल्या सहा वर्षांपासून बंद आहेत.

सदनासमोरच्या गल्लीत केरळ एज्युकेशन सोसायटीतर्फे मल्याळम् भाषा शिकवण्याचे वर्ग चालवले जातात. राजधानीत मराठी भाषा शिकवणारे असे स्वतंत्र वर्ग राज्य शासनाने का चालवू नयेत ? मराठी पुस्तकांचा एकादा कायमस्वरूपी स्टॉल महाराष्ट्र सदनाच्या प्रांगणात का असू नये ? महाराष्ट्राच्या पर्यटन स्थळांची माहिती देणारे एकही केंद अथवा स्टॉल राजधानीत का नसावा ? विशेष आयुक्तांच्या आधिपत्याखाली महाराष्ट्र सदन व अन्य आनुषंगिक गोष्टींचा कारभार चालतो. 1997 पासून प्रधान सचिवपदाचा दर्जा या आयुक्तपदाला देण्यात आला आहे. विशेष आयुक्तपदाचा कार्यभार नुकताच श्रीमती चित्कला झुत्शींनी स्वीकारला. प्रत्यक्ष भेटीत यापैकी काही योजनांबाबत त्यांनी उत्साहही दाखवला. त्यांच्या कारकीदीर्त सदनाचे मराठी संस्कृतीच्या आकर्षक दालनात रूपांतर झाले, तर तो दिवस राजधानीत महाराष्ट्राच्या भाग्याचा ठरेल.

सुरेश भटेवरा

 
</text>
</doc>
