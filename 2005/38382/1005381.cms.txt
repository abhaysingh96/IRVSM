<doc>
<docno>1005381.cms.txt</docno>
<text>
 
महाराष्ट्र
भाईंदरच्या सब-वेचं काम अखेर मार्गी
[ Sunday, January 30, 2005  07:54:31 pm]


मंुबई टाइम्स टीम

भाईंदर : रेल्वे स्टेशनजवळचा पूर्व- पश्चिम ेला जोडणारा सब-वे रेल्वेच्या देखरेखीखाली पूर्ण करण्याचा निर्णय झाला आहे. त्यामुळे गेली अनेक वर्षं रखडलेलं हे काम मागीर् लागल्याची चिन्हं दिसत आहेत.

रेल्वेवरील उड्डाणपूल झाल्यानंतर पूर्व-पश्चिम जोडण्याचं काम आता वेगाने होत आहे. रेल्वे स्टेशनच्या एका बाजूच्या वाहनांना दुसऱ्या बाजूला जाण्यासाठी 4 ते 4.5 किमी अंतराचा वळसा घालून आणि अत्यंत गदीर्च्या ट्रॅफिकमधून वाट काढत जावं लागतं. यावर उपाय म्हणून जेसलपार्क परिसरात सब-वेची मागणी अनेक वर्षांपासून होत आहे. पालिकेने अर्धा खर्च देण्याची तयारीही दर्शवली होती. त्यावर पूर्ण खर्च केला तरच आम्ही परवानगी देऊ, अशी भूमिका रेल्वेने घेतली होती.

सुरुवातीला पाच मीटर उंच असलेला सब-वे बांधायला नऊ कोटी रुपये खर्च येणार होता. मात्र संपूर्ण खर्च करायला लागणार असल्याने उंची कमी करून सुमारे 4.5 कोटी खर्चाचा सब-वे बांधण्यास पालिकेच्या आमसभेत मंजुरी देऊन तसा प्रस्ताव रेल्वेला सादर केला होता.

रेल्वेने पुन्हा नकारघंटा वाजवत यापूवीर् असलेली कामं पूर्ण करायची असल्याने 2007 पर्यंत हे काम आम्ही हाती घेऊ शकत नसल्याचे पालिकेला कळवलं.

सुमारे दहा वर्षं रखडलेला हा प्रश्न सोडवावा, अशी मागणी नगरसेवक धृवकिशोर पाटील आणि प्रकाश दुबोले यांनी पालकमंत्री गणेश नाईक यांना केली होती. त्यानुसार त्यांनी मंत्रालयात आयोजित केलेल्या या संदर्भातल्या बैठकीत पालिकेने कंत्राटदार नेमावा आणि सब-वेच्या बांधणीचं डिझाइन रेल्वे मंजूर करेल. तसंच कामगार, देखरेख रेल्वेची राहिल, असं रेल्वेचे अधिकारी पुरोहित यांनी मान्य केलं. पालकमंत्री नाईक यांनी पालिकेने या दृष्टीने त्वरीत कारवाई करावी, असे निदेर्श दिले.

शासकीय जमिनीवरचा आरक्षित जागा पालिकेकडे हस्तांतरित करण्याचा निर्णय पालकमंत्री गणेश नाईक यांनी या संदर्भातल्या एका दुसऱ्या बैठकीत दिला. जिल्हाधिकारी नंदकुमार जंत्रे आणि आयुक्त आर.डी. शिंदे यांनी संयुक्तपणे या जागांसंदर्भात बैठक घेऊन तातडीने प्रश्न सोडवण्याचे निदेर्श देण्यात आले. त्यामुळे नगरभवन, प्रेस क्लब, सफाई कर्मचाऱ्यांसाठी घरे, उद्यानासाठी भूखंड आदी विकासकामं मागीर् लागणार आहेत.

 
</text>
</doc>
