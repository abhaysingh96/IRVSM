<doc>
<docno>1118271.cms.txt</docno>
<text>
 
महामुंबई
राणीच्या बागेतील प्राण्यांनाही पावसाळ्याआधी लसटोचणी!
[ Monday, May 23, 2005  12:12:02 am]


वैष्णवी कानविंदे

मुंबई : पहिला पाऊस आला की लगेच डॉक्टरकडे रांग लागते... सदीर् पडश्यापासून ते , व्हायरल फीव्हर, मलेरिया, टायफॉइड असे अनेक साथीचे रोग वाढू लागतात... माणसांसारखी गत हौसेने बाळगलेल्या प्राण्यांची होऊ नये, पावसाळ्यामुळे लागण होणाऱ्या साथीचा त्रास त्यांना होऊ नये म्हणून मुंबईच्या जिजामाता भोसले उद्यानात, 'राणीच्या बागेत पावसाळा येण्याआधीच समस्त प्राणीवर्गाला 'फिट' ठेवण्याची मोहीम आता काही दिवसांत सुरू होत आहे!

प्राण्यांना अगदी माणसांप्रमाणेच पडसे, ताप येतो किं वा साथीच्या रोगांची त्यांनाही लागण होऊ शकते. त्यामुळे पावसाळ्याच्या काही काळ आधीपासूनच त्यांना विशिष्ट प्रकारच्या रोगप्रतिबंधक लसी टोचल्या जातात, अशी माहिती या उद्यानातील शिक्षण व जनसंपर्क अधिकारी अनिल परांजपे यांनी दिली.

राणीच्या बागेत सध्या 22 जातींचे 175 सस्तन प्राणी, 38 जातींचे 414 पक्षी व 8 जातीचे 80 सरपटणारे प्राणी आहेत. प्रत्येक प्राण्याची रोगप्रतिबंधक शक्ती वेगळी असल्याने त्यांना त्यानुसार लसीकरण करण्यात येते. सिंह, वाघ, बिबळ्या यांना 'फेलाईन डिसटेंपर', तरस, उद्मांजर, कोल्हा या प्राण्यांना 'कॅनाईन डिसटेंपर' आणि सांबर, निलगाय यांना 'हिमोरेजीक सेफ्टी हेमिया' तर पक्ष्यांना 'लॅसोटा' या लसी टोचण्यात येणार आहेत.

उन्हाळ्याच्या वाढत्या काहिलीचाही प्राण्यांना त्रास होऊ शकतो पण जिजामाता उद्यानात सर्व प्राण्यांना त्यांच्या नैसगिर्क सवयीचेच वातावरण पुरवण्यात येत असते. त्यामुळे उन्हाळ्याचा त्रास कोणत्याही प्राण्यांना झाला नसल्याचे व उन्हाळ्याच्या दृष्टीनेही दरवषीर् आधीच बेगमी केली जात असल्याचे परांजपे यांनी सांगितले. या उद्यानातील बहुतांश प्राणी भारतीय वातावरणातलेच असल्यामुळे उन्हाळ्याचा त्यांना फारसा त्रास होत नाही. सर्व ऋतूंपैकी पावसाळ्याचाच त्रास अधिक होत असल्याने ही खबरदारी असल्याचे ते म्हणाले.

 
</text>
</doc>
