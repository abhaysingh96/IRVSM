<doc>
<docno>1118268.cms.txt</docno>
<text>
 
महामुंबई
ठाणे काँग्रेसमधील वाद कायम; शिंदे गटाचे कानडंेवर हल्लाबोल
[ Monday, May 23, 2005  12:09:50 am]


म. टा. वृत्तसेवा

ठाणे : ठाणे शहर काँग्रेस अध्यक्ष सुभाष कानडे यांनी गेल्या 18 वर्षांत पक्षाला 'कानडे प्रायव्हेट लिमिटेड कंपनी' बनवून मोठे नुकसान केले आहे, अशी टीका शहर काँग्रेसचे आणखी एक नेते मनोज शिंदे यांनी केले आहे. तसेच प्रदेश समितीवर कानडे गटातील तिघांची नेमणूक झाल्याचा कानडंेचा दावाही त्यांनी खोडून काढला आहे.

ठाणे शहर काँग्रेस अध्यक्षपदाचा वाद विकोपाला गेल्यानंतर केंदीय निरीक्षक राजू परमार यांनी ठाण्याला भेट देऊन कानडे आणि शिंदे या दोन्ही गटांचे म्हणणे ऐकून घेतले. त्यांचा अहवाल सादर झाल्यानंतर पक्षश्रेष्ठींनी दोन्ही गटांचे प्रत्येकी दोन प्रतिनिधी प्रदेश समितीवर पाठवण्याचा तोडगा सुचवला. त्यानुसार शिंदे गटाकडून स्वत: शिंदे आणि शेखर शेट्टी तसेच कानडे गटातून स्वत: कानडे आणि सनी थॉमस यांची प्रदेश समितीवर नेमणूक झाली. तसेच केंदीय निरीक्षकांनी ठरवतलेले अध्यक्ष मान्य करावेत, असेही ठरले. शेट्टी पूवीर्पासूनच समितीवर असल्याने कानडंेनी त्यांना आपल्या गटात ओढणे खोडसाळपणाचे असल्याचा आरोपही त्यांनी केला.

2004 च्या विधानसभा निवडणुकीच्या प्रचाराला सोनिया गांधी येऊ नयेत, म्हणून कानडेंनी कारस्थाने केली, असा आरोपही शिंदे यांनी केला. कानडे शहराध्यक्ष झाल्यापासून पक्षाची अधोगती सुरू झाली. पक्षाने महापालिकेतील सत्ता गमावली. अवघे तेरा नगरसेवक उरले. प्रदेश समितीवर प्रतिनिधी नियुक्त करतानाही त्यांनी माजी महापौर नईम खान यांचा पत्ता कापून थॉमस यांची वणीर् लावली. तसेच शहरात पक्षाचे अवघे 3100 क्रियाशील कार्यकतेर् नोंदवले गेले, असे आरोप कानडेंवर करत असतानाच, आम्हाला गटबाजीचे राजकारण करायचे नाही तर पक्षाला पूवीर्ची प्रतिष्ठा मिळवून द्यायची आहे, असा खुलासाही शिंदे यांनी केला.

शिंदे यांच्या पत्रकार परिषदेत बाळ पूणेर्कर, सचिन शिंदे, विक्रांत चव्हाण, प्रदीप राव, संजय चौपाने या तरुण नेत्यांसोबतच सुरेश ठाणेकर, कमलाकर लाड आणि भीमसेन चव्हाण ज्येष्ठ कार्यकतेर्ही उपस्थित होते.

 
</text>
</doc>
