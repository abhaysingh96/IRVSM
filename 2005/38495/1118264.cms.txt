<doc>
<docno>1118264.cms.txt</docno>
<text>
 
देश-विदेश
बिहारमध्ये सत्तानाट्याला नवे वळण
[ Monday, May 23, 2005  12:05:34 am]


वृत्तसंस्था

रांची/पाटणा : बिहारमध्ये मुस्लिम मुख्यमंत्र्याच्या नेतृत्वाखाली सरकार स्थापन करावे, मग मुख्यमंत्री राष्ट्रीय जनता दलाचा असला, तरी चालेल, ही लोक जनशक्ती पक्षाचे अध्यक्ष रामविलास पासवान यांची नवी भूमिका त्यांच्या अंगाशी येण्याची चिन्हे आहेत. सत्तास्थापनेत कळीचे संख्याबळ असलेल्या या पक्षाच्या 29पैकी 22 लालूप्रसाद यादव यांना रोखण्यासाठी संयुक्त जनता दलाचे नेते नितीशकुमार यांच्या नेतृत्वाखाली सरकार स्थापन करण्याच्या दृष्टीने त्यांनी हालचाली सुरू केल्या आहेत. त्यामुळे उत्साहित झालेले 17 अपक्ष आणि समाजवादी पक्षाचे आमदारही नितीश कुमार यांच्या गोटात आले आहेत.

राष्ट्रीय लोकशाही आघाडी बहुमतासाठी आवश्यक संख्याबळ गाठू शकते, याची कुणकुण लागल्यावर लालूप्रसाद यादव यांच्या राजदने राज्यपाल बुटासिंग यांना रालोआच्या संभाव्य दाव्याकडे दुर्लक्ष करून राबडीदेवी यांना सरकारस्थापनेसाठी आमंत्रण देण्याची विनंती केली आहे. त्याचवेळी केंदीय गृहमंत्री शिवराज पाटील यांनी बुटासिंग यांच्याकडून राज्यातील घडामोडींविषयी अहवाल मागवला आहे.

लोक जनशक्तीचे बंडखोर आमदार झारखंडमधील घाटशिला येथील भारत सेवाश्रम संघात एकत्र जमले आहेत. आपल्याला पक्षाच्या 27 आमदारांचा पाठिंबा आहे, असा दावा त्यांचे नेते नरेंद सिंग यांनी केला. पक्षात फूट पडणार नाही, असे स्पष्ट करतानाच त्यांनी, पासवान यांच्या अडेलतट्टूपणामुळे बंडाचा पवित्रा घ्यावा लागला. लालूप्रसाद मागील दाराने सत्ता बळकावण्या प्रयत्न करत असल्याने आपल्यापुढे अन्य पर्यायच नाही, अशी कबुलीही देऊन टाकली.

रामविलास पासवान यांनी मात्र काँग्रेसने आपला तोडगा मान्य केला, तर 'व्हिप' काढून या आमदारांना आपल्या बाजूने मतदान करण्यास भाग पाडू, अशी व्यूहरचना स्पष्ट केली.

 
</text>
</doc>
