<doc>
<docno>1118267.cms.txt</docno>
<text>
 
देश-विदेश
थोडा रूसवा, थोडा गोडवा
[ Monday, May 23, 2005  12:08:52 am]


वृत्तसंस्था

नवी दिल्ली : मनमोहन सिंग सरकारच्या वर्षपूतीर्निमित्त रविवारी झालेला कार्यक्रम संयुक्त पुरोगामी आघाडीतील एका गटाला चुचकारणारा, तर दुसऱ्याला दूर ठेवणारा ठरला. सरकारच्या कामगिरीला दहापैकी सहा गुण देण्यावरून नाराज झालेल्या सोनिया गांधी यांची मुक्तकंठाने प्रशंसा करून मनमोहन सिंग यांनी पुन्हा गोडवा निर्माण केला खरा; पण सरकारला पाठिंबा देणारा मोठा घटक असलेल्या डाव्या पक्षांनी या सोहळ्यापासून चार हात दूर राहता दुरावा कायम ठेवला.

पंतप्रधानांनी आथिर्क सुधारणा सुरूच ठेवण्याची ग्वाही दिलेल्या या सोहळ्याला केंदीय मंत्रिमंडळातील सर्व सदस्य आणि आघाडीतील घटक पक्षांचे नेते उपस्थित होते. डाव्या पक्षांचे नेते, राष्ट्रीय हित डोळ्यापुढे ठेवून किमान समान कार्यक्रमाची सकारात्मक अमलबजावणी व्हावी, अशी अपेक्षा व्यक्त करत या सोहळ्याला अनुपस्थित राहिले.

सर्वांसाठी 'इंडिया शायनिंग' करण्यासाठी आथिर्क क्षेत्रात चौकटीच्या बाहेर जाऊन कठोर निर्णय घेण्याची गरज आहे, असे मनमोहन सिंग यावेळी म्हणाले.

प्रगत, सर्वसमावेशक, समान न्याय आणि मानवता असणाऱ्या भारताची उभारणी करण्यासाठी आम्ही कटिबद्ध आहोत, अशी ग्वाही त्यांनी दिली. अनावश्यक सबसिडीत कपात करून हा निधी सामाजिक क्षेत्रातील गुंतवणूक आणि रोजगारनिमिर्तीसाठी वळवण्याची गरज त्यांनी व्यक्त केली.

सरकारच्या कामकाजावर बारकाईने लक्ष ठेवल्याबद्दल सिंग यांनी आघाडीचे विशेषत: आघाडीच्या अध्यक्ष सोनिया गांधी यांची प्रशंसा केली. 'सोनियांचे धाडस, विद्वत्ता, पुढाकार घेण्याची वृत्ती आणि नेतृत्वातील निस्वाथीर्पणा यांमुळे आम्ही सर्व प्रचंड प्रभावित झालो आहोत. साधू-संतांचा वारसा लाभलेल्या या भूमीतील येणारी पिढी त्यांचा त्याग सर्वदा लक्षात ठेवेल', असे ते म्हणाले.

सोनिया गांधी यांनी या स्तुतीची परतफेड करताना सिंग यांनी नैसगिर्क आपत्तीच्या काळात देश सावरण्यासाठी केलेल्या प्रयत्नांबद्दल त्यांना धन्यवाद दिले. सिंग यांनी सरकारचे प्रभावी नेतृत्व केले आहे. त्यांनी देशवासीयांमध्ये आत्मविश्वास निर्माण करून परदेशांत भारतात प्रतिष्ठा मिळवून दिली आहे, असा गौरव त्यांनी केला.

 
</text>
</doc>
