<doc>
<docno>1118283.cms.txt</docno>
<text>
 
महामुंबई
सिनेट निवडणुकीसाठी मतदारांची नोंदणी फी रद्द करण्याची मागणी
[ Monday, May 23, 2005  12:16:58 am]


म. टा. प्रतिनिधी

मुंबई : सिनेटच्या निवडणुकीसाठी पदवीधरांकडून घेण्यात येणारे 40 रुपये नोंदणी फी कुलगुरूंनी आपले विशेषाधिकार वापरून रद्द करावी, अशी मागणी 'समतावादी छात्रभारती' या विद्याथीर् संघटनेतफेर् करण्यात आली आहे. ही फी लवकरात लवकर रद्द न केल्यास आंदोलनाचा इशारा संघटनेतफेर् देण्यात आला आहे.

नोंदणी फी रद्द करण्याची बाब राज्यपालांच्या अधिकार क्षेत्रातील असून त्यांच्या आदेशानुसार ही फी रद्द करता येणार नाही, असे कुलगुरूंनी आधी स्पष्ट केले होते. त्यासाठी संघटनेने धरणे आंदोलन करून राज्यपालांना या संदर्भातील निवेदन सादर केले होते.

त्यावर, फी रद्द करण्याविषयीचा निर्णय घेण्याची मोकळीक कुलगुरूंना देण्यात आल्याचे राज्यपालांच्या कार्यालयातफेर् सांगण्यात आल्याचे संघटनेचे गजानन काळे यांनी सांगितले. या संदर्भातील राज्यपालांच्या सहीचे पत्र राज्यपालांच्या कार्यालयातफेर् संघटनेला पाठविण्यात आले आहे.

हे प्रकरण कुलगुरूंच्या अधिकारांत आल्यामुळे त्यांनी आपले विशेषाधिकार वापरून 40 रुपये नोंदणी फीची अट काढून टाकावी, अशी मागणी संघटनेचे अजय तापकीर यांनी केली आहे.

आता नोंदणी 31 मेपर्यंत!

मुंबई विद्यापीठाच्या पदवीधर नोंदणी आणि मतदार नोंदणीची मुदत वाढविण्यात आली आहे. नोंदणीसाठीचे 'अ' आणि 'ब' स्वरूपाचे अर्ज आता 31 मे पर्यंत स्वीकारण्यात येतील.

 
</text>
</doc>
