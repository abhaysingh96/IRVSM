<doc>
<docno>1119327.cms.txt</docno>
<text>
 
क्रीडा
वेस्ट इंडिजची दुर्दशा
[ Monday, May 23, 2005  09:58:52 pm]


चंदशेखर संत

गेल्या काही वर्षातील वेस्ट इंडिजची झपाट्याने होणारी घसरगुंडी, दुर्दशा केवळ विंडीजच्याच नव्हे तर तमाम क्रिकेट रसिकांना नाराश करून जाणारी आहे. एक वेळ जागतिक क्रिकेटमध्ये आपला असा खास दबदबा निर्माण करणाऱ्या वेस्ट इंडिजला आता पाकिस्तानने तिन्ही झटपट सामनयात नमवून तर जणू जखमेवर मीठच चोळलेले आहे. एक काळ असा होता की कसोटी असो वा झटपट सामना असो वेस्ट इंडिजचा विजय हा गृहितच धरला जायचा. पूवीर्च्या जमान्यात वीक्स, वॉलकॉट, वॉरेल हे थ्री डब्लू, रोहन कन्हाय, कॉनरड हंट, सॅम्युअल नर्स, बेसिल बुचर यासारखे दजेर्दार फलंदाज, वेसली हॉल, चालीर् ग्रिफिथ यासारखे कर्दनकाळ तेज गोलंदाज आणि गॅरी सोबर्ससारखा सर्वश्ाेष्ठ फलंदाज असे एकाहून एक सरस खेळाडू विडींजकडे होते. त्यानंतर लॉईडच्या काळात रिचर्डस, ग्रीनीज, कालिचरण यासारखे हुकमी फलंदाज, माल्कम मार्शल, मायकल होल्डिंग, अँडी रॉबर्टस, जोएल गार्नर यांच्यासारखे जलदगती गोलंदाज त्यांच्याकडे होते.

वेस्ट इंडिजवर विजय मिळवण्याचा विचारच त्यावेळी फारसा कोणी करत नसे. परंतु काळाचा महीमा अगाध आहे. आता वेस्ट इंडिज संघाकडे एक दुबळा संघ या नात्याने बघितले जाऊ लागले आहे. त्यात पुन्हा विश्वविक्रमी ब्रायन लाराने स्वत:च निर्माण केलेले प्रश्ान्चिन्ह यामुळे हा संघ अधिकच कमकुवत वाटू लागला आहे. आज ना या संघात हमखास यश मिळवू शकेल असा फलंदाज ना कोणी कर्दनकाळ गोलंदाज. सारा मामला थंडच! हा संघ विजय मिळवणार तरी कसा असा प्रश्ान् आता पडून जाता असतो. नाही म्हणायला क्रिस गेल, शिवनारायण चंदरपॉल थोडाफार प्रयत्न करून बघतात एवढेच. लहरी लाराबाबत प्रचंड नाराजी. तो अतिशय स्वाथीर् असल्याची तक्रार त्याच्याच एका माजी सहकाऱ्याने अगदी उघड उघड केलेली. आधीच पोखरलेल्या विंडीज संघाला त्याचा फटका आणखीनच बसला नसेल तर त्यात नवल ते काय?

वेस्ट इंडिजला वेस्ट इंडिजमध्ये असा पराभव पत्करावा लागतो कारण त्यांचे होतकरू, गुणी खेळाडू अमेरिकेतील बास्केटबॉलकडे आकषिर्त झालेले, कारण बास्केटबॉलमध्ये पैसा खूप आहे. त्यामानाने विंडीजच्या क्रिकेटपटुला पैसा कमी मिळतो. यामुळे तर विंडीज क्रिकेटची अवस्था अधिकच बिकट झालेली आहे. वेस्ट इंडिजमध्ये आता दोन वर्षांनंतर विश्वचषक क्रिकेट स्पर्धा होणार आहे. परंतु विंडीज क्रिकेटची ज्या झपाट्याने अधोगती सुरू आहे त्यामुळे तमाम क्रिकेट रसिकांना वाईट वाटणे स्वाभाविक आहे.

 
</text>
</doc>
