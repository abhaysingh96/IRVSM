<doc>
<docno>1119232.cms.txt</docno>
<text>
 
अर्थव्यवहार
सीए अभ्यासक्रमात नव्या युगाशी सुसंगत बदल
[ Monday, May 23, 2005  08:27:02 pm]


वृत्तसंस्था

चेन्नई : जागतिकीकरणाच्या वेगाशी अनुरूप असे बदल सीए अर्थात चार्टर्ड अकौंटंटच्या अभ्यासक्रमात लवकरच दिसून येण्याची शक्यता आहे. यांतील सर्वाधिक महत्त्वाचा बदल म्हणजे, चार वर्षांत कुणालाही सीए होता येईल!

सीए होऊ इच्छिणाऱ्यांसाठी एक परीक्षा, कॉमन प्रोफिश्यन्सी टेस्ट (सीपीटी) ठेवण्याचेही जवळजवळ निश्चित झाले आहे. याशिवाय थिअरीच्या शिक्षणाबरोबरच प्रॅक्टिकल ट्रेनिंग देण्याचेही ठरले आहे.

इन्स्टिट्युट आॉफ चार्टर्ड अकौंटंट्स इन इंडिया (आयसीएआय) या संस्थेचे उपाध्यक्ष टी. एन. मनोहरन यांनी सोमवारी चेन्नईत एका पत्रकार परिषदेत नव्या सुधारणांविषयी माहिती दिली.

सध्या सीए होण्यासाठी पाच वषेर् आणि तीन महिन्यांचा किमान कालावधी लागतो. तो चार वर्षांवर आणण्यात येईल. मात्र फीमध्ये कसलीही वाढ सुचवण्यात आलेली नाही. आंतरराष्ट्रीय संस्था, उद्योग क्षेत्र, उद्योग संघटना, विद्याथीर् अशा विविध घटकांकडून सूचना मागवल्यानंतर नवीन प्रस्ताव तयार करण्यात आले आहेत. नवीन सुधारणांशी सध्या प्रशिक्षण घेत असलेल्या विद्यार्थ्यांना जुळवून घेता यावे, यावर अधिकाधिक भर देण्यात येत असल्याचे मनोहरन म्हणाले.

चार्टर्ड अकौंटंट रेग्युलेशन, 1988मध्ये काही दुरुस्त्या करून, त्या कंपनी अफेअर्स मंत्रालयाकडे मंजुरीसाठी पाठवण्यात येतील. पुढील वर्षाच्याअखेरीस या सुधारणा अमलात येण्याची शक्यता आहे.

नव्या सुधारणांनुसार, यापुढे दहावी झाल्यानंतर कॉमन प्रोफिश्यन्सी टेस्टसाठी (सीपीटी) नोंदणी करता येईल, मात्र ती परीक्षा देण्यासाठी बारावीची परीक्षा आधी द्यावी लागेल. सीपीटी वस्तुनिष्ठ (ऑब्जेक्टिव्ह) स्वरूपाची असेल. सीपीटी उत्तीर्ण झाल्यानंतर साडेतीन वर्षांचे प्रॅक्टिकल ट्रेनिंग घ्यावे लागेल. सध्या प्रोफेशनल 2 परीक्षेनंतरच प्रॅक्टिकल ट्रेनिंग घेण्याची मुभा आहे. या प्रकारात प्रोफेशनल 1, प्रोफेशनल 2 आणि फायनल असे परीक्षांचे तीन स्तर आहेत.

आता आयसीएआयच्या प्रस्तावांनुसार, प्रोफेशनल काँपिटन्स एग्झाम (पीसीई) आणि फायनल अशा दोनच परीक्षा राहतील. पीसीई 18 महिन्यांच्या प्रॅक्टिकल ट्रेनिंगनंतर द्यावी लागेल. तर फायनल परीक्षा शेवटच्या सहा महिन्यांच्या प्रॅक्टिकल ट्रेनिंगदरम्यान देता येईल. नवीन संरचनेत 100 तासांचे आयटी ट्रेनिंग अनिवार्य राहील. याशिवाय 15 दिवसांचा जनरल मॅनेजमेंट अँड कम्युनिकेशन स्किल्स (जीएमसीएस) हा कोर्सही पूर्ण करावा लागेल. पीसीईला बसण्यापूवीर् आयटी ट्रेनिंग पूर्ण करावे लागेल. तर पीसीई आणि फायनल यांच्या मधील कालावधीत जीएमसीएसचा कोर्स पूर्ण करावा लागेल. हा कोर्स पूर्ण करण्याचे दोन पर्याय आहेत. सलग 15 दिवसांत तो पूर्ण करता येईल किंवा तीन महिन्यांच्या कालावधीत संध्याकाळच्या वेळेत कोर्स पूर्ण करता येईल.

-चार वर्षांत सीए बनणे शक्य.

- कॉमन प्रोफिश्यन्सी टेस्ट (सीपीटी) द्यावी लागणार.

-प्रोफेशनल काँपिटन्स एग्झाम (पीसीई) आणि फायनल अशा दोनच परीक्षा

- 100 तासांचे आयटी ट्रेनिंग अनिवार्य.

-फीवाढ नाही.

 
</text>
</doc>
