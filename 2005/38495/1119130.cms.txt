<doc>
<docno>1119130.cms.txt</docno>
<text>
 
प्रगती फास्ट
इन्स्टिट्यूट अशी निवडावी
[ Monday, May 23, 2005  06:40:30 pm]


कॉल सेण्टरमध्ये काम करण्यासाठी इंग्रजीवर प्रभुत्व, सॉफ्ट स्किल्स यासारखी कौशल्यं अवगत असणं आवश्यक आहे. याचं रितसर ट्रेनिंग देणाऱ्या इन्स्टिट्यूटही उपलब्ध आहेत. पण इन्स्टिट्यूटची निवड करताना बहुतांश विद्याथीर् आणि पालक गोंधळतात. त्यांना योग्य निवडीसाठी मदत करणारे काही निकष...

हल्ली कॉल सेण्टरच्या काही रिक्रूटमेण्ट अॅडमध्ये 'ट्रेनिंग प्रोग्राम विथ 100 टक्के प्लेसमेण्ट गॅरण्टी,' असं दिलेलं असतं. हे ट्रेनिंग काही ठिकाणी एक- दोन दिवासांचं, तर काही वेळा महिन्या- दोन महिन्यांचं असतं. काही एजन्सीज विनामूल्य, तर काही फी घेऊन कोर्स चालवतात. अशा वेळी प्रश्न पडतो की कॉल सेण्टरमध्ये करिअर करण्यासाठी नेमकं कोणतं, कसं आणि कुठे ट्रेनिंग घेणं आवश्यक आहे?

जाहिरातींवर कितपत विश्वास ठेवावा, इन्स्टिट्यूट योग्य प्रकारे ट्रेनिंग देतं का, ते पडताळून कसं पाहायचं, किती तासांचं ट्रेनिंग पुरेसं आहे यासारखे प्रश्न विद्याथीर् आणि पालकांना गोंधळात टाकतात. हा गोंधळ दूर करायचा असेल, तर पुढील गोष्टीं लक्षात घ्या.

कॉल सेण्टरमध्ये करिअर करण्यासाठी इंग्रजी उत्तम यायला हवं. शाळेपासून विद्याथीर् इंग्रजीचा अभ्यास करतात, तरी त्यांना इंग्रजी बोलता येत नाही. याची कारणं शोधा. पुस्तकी इंग्रजीच्या मागे लागण्यापेक्षा संवाद साधता येतो का, हे लक्षात घ्या. कोर्स करायचा असेल तर इन्स्टिट्यूटमध्ये सरावाला किती वेळ दिला जातो, याची चौकशी करा. व्याकरण आणि इंग्रजी कसं बोलायचं, यावर लेक्चर्स ऐकून इंग्रजी सुधारणार नाही. त्यासाठी सराव महत्त्वाचा. न्युट्रल अॅक्सेण्ट शिकवणाऱ्या कोर्सला प्राधान्य द्या. विद्यार्थ्यांचा अॅक्सेण्ट खरंच न्युट्रल होतो का, याची इन्स्टिट्यूटच्या माजी विद्यार्थ्यांकडून चौकशी करायला हरकत नाही.

व्याकरण पक्कं असणंही जरुरी आहे. त्यामुळे व्याकरणाकडे दुर्लक्ष न करता संवादातील चुका शोधण्याचा प्रयत्न करा. कोर्स करताना इंग्रजी कसं शिकवणार, हे महत्त्वाचं आहे. सिलॅबसमध्ये व्याकरण, अॅक्सेण्ट न्युट्रलायझेशन, प्रॅक्टिस फॉर फ्ल्युएन्सी असणं आवश्यक. हे कौशल्य शिकण्यासाठी प्रत्येकाला लागणारा वेळ वेगळा असू शकतो. तरीही इन्स्टिट्यूटतफेर् सरासरी 75 ते 100 तास ट्रेनिंग दिलं पाहिजे. इंग्रजीचे ट्रेनर्स एमए किंवा टीईएसएल सटिर्फाइड असावेत. अनुभवी शिक्षक असणाऱ्या इन्स्टिट्यूटला प्राधान्य द्या.

कॉल सेण्टरमध्ये बहुतांश संवाद फोनच्या माध्यमातून होतो. त्यामुळे टेलिफोन स्किल असणं आवश्यक असतं. तुम्ही प्रवेश घेत असलेल्या कोर्समध्ये या विषयाची लेक्चर्स घेतली जाणार आहेत का, याची विचारणा करा. टेलिफोनवर बोलताना कोणते शिष्टाचार पाळणं आवश्यक आहे, हे यात शिकवलं जातं. शिवाय फोन होल्डवर कसा ठेवावा, ट्रान्सफर कसा करावा आदी टेक्निकल गोष्टीही शिकवल्या जातात. तुम्हाला या सर्वसाधारण गोष्टी वाटत असल्या, तरी कॉल सेण्टरमध्ये टेलिफोन मॅनर्सला विशेष महत्त्व दिलं जातं.

कस्टमर सविर्समध्ये तुम्हाला कस्टमरशी नम्रतेने कसं वागावं, चिडलेल्या कस्टमरला कसं हाताळावं, नम्रपणे स्वत:चं मत कसं मांडावं, अॅसरटेवनेसचं महत्त्व या बाबी शिकायला प्राधान्य दिलं जातं. त्यामुळे कम्युनिकेशन आणि प्रेझेण्टेशनची कला अवगत करता येते. टेलिफोन स्किलला साधारण आठ ते बारा तास, कस्टमर सविर्स आणि कम्युनिकेशन स्किल या मोड्युलला 21 ते 30 तास लागतात. तेव्हा तुमच्या कोर्समध्ये त्याला योग्य वेटेज दिलं आहे का हे तपासून पाहा.

आऊटबॉण्ड कॉल सेण्टरमध्ये सर्वात जास्त महत्त्व सेल्सला असतं. तेव्हा कोर्समध्ये सेल्स, टेलिसेल्स विषयाचा समावेश असावा. बहुतांश जॉब्स हे आऊटबॉण्ड आणि टागेर्ट ओरिएण्टेड प्रोसेसशी संबंधित असतात. तेव्हा सेल्स, टेलिसेल्स ट्रेनिंग अत्यंत महत्त्वाचं आहे.

ट्रेनिंग सेण्टरची विश्वासार्हता तपासण्यासाठी खालील निकषांचा जरूर विचार करावा.

- इन्स्टिट्यूट कॉल सेण्टर इण्डस्ट्रीमध्ये नावाजलेली आहे का?

- तिथलं वातावरण शिकण्यासाठी प्रोत्साहन देतं का?

- ट्रेनिंगचा भर प्रॅक्टिकलवर आहे का?

- ऑडिओ व्हिज्युअलचा किती वापर केला जातो?

- इन्फ्रास्ट्रक्चर योग्य आहे का?

- विद्याथीर् संख्या किती आहे?

- इन्स्टिट्यूट किती वर्षं या सेक्टरमध्ये आहे?

- ऑन जॉब ट्रेनिंग दिलं जाणार आहे का?

- इण्टरव्ह्यू स्किल्स आणि पर्सनॅलिटी डेव्हलपमेण्टवर मोड्युल आहेत का?

- प्लेसमेण्ट दिलं जाणार आहे का?

- माजी विद्यार्थ्यांना जॉब मिळाले आहेत का?

- परीक्षेची पद्धत योग्य आहे का?

सध्या कॉल सेण्टरचं ट्रेनिंग देणाऱ्या अकिको नेट आणि लॉकिम (गोदरेज कंपनी) यासारख्या काही इन्स्टिट्यूट आहेत. फी साधारणपणे दोन ते दहा-बारा हजारापर्यंत असते. कोर्स केला, की तात्काळ नोकरी मिळत नाही किंवा तुम्ही एखाद्या विषयात पारंगत होत नाही. शिकलेल्या गोष्टींचा सातत्याने सराव करणं, योग्य संधीचा करिअरसाठी वापर करणं आवश्यक असतं. त्यामुळे विद्यार्थ्यांनी लक्षात ठेवलं पाहिजे, की शंभर टक्के प्लेसमेण्ट गॅरण्टीचा उपयोग तुम्हाला इथे आवश्यक असणारी कौशल्यं अवगत झाली तरच होतो.

- सुकन्या

 
</text>
</doc>
