<doc>
<docno>1119271.cms.txt</docno>
<text>
 
बहुतांची अंतरे
 प्लॅटफॉर्म तिकीट दरात वाढ कशाला?
[ Monday, May 23, 2005  09:03:33 pm]


रेल्वे प्रशासनाने 1 जून 2005 पासून प्लॅटफॉर्म तिकिटाचे दर तीन रुपयांऐवजी पाच रुपये म्हणजे 65 टक्क्यांहून अधिक करण्याचे ठरवले आहे. दूर पल्ल्याच्या गाड्यांतून जाणाऱ्या आप्तेष्ट वा मित्रांना अलविदा अथवा प्रेमाचा निरोप, शुभयात्रा चिंतण्यासाठी अनेक जण सहकुटुंब रेल्वे स्थानकात येत असतात.

त्यांना ही अनपेक्षित तिकीट दरवाढ एक डोकेदुखीच ठरणार आहे. वास्तविक हे निरोप देण्यास आलेले लोक जास्तीत जास्त अर्धा तास रेल्वे प्लॅटफॉर्मवर केवळ उभे असतात. त्यांना बसावेही लागत नाही. रेल्वे त्यांना कोणतीही सेवा देत नाही. असे असताना ही अचानक केलेली बेसुमार दरवाढ म्हणजे जनतेला जाचक जिझिया कर वाटल्यास नवल नाही.

या दरवाढीस प्रचंड विरोध झाल्याशिवाय राहणार नाही. तरी रेल्वे प्रशासनाने याबाबत पुनविर्चार करून ही अन्याय्य, असमर्थनीय दरवाढ त्वरित रद्द करावी.

विनायक आत्माराम मोहिले, गोरेगाव, मुंबई.

 
</text>
</doc>
