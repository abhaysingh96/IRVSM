<doc>
<docno>1118286.cms.txt</docno>
<text>
 
महामुंबई
मारहाणीबद्दल नगरसेवकाला अटक करण्याची मागणी
[ Monday, May 23, 2005  12:18:28 am]


म. टा. प्रतिनिधी

मंुबई : महापालिकेच्या परिरक्षण विभागातील कर्मचारी लक्ष्मण केदारे यांना मारहाण करणारे काँग्रसचे नगरसेवक ज्ञानराज निकम व त्यांच्या सहकाऱ्यांना अटक करण्याची मागणी म्युनिसिपल मजदूर युनियनने केली असून अटक न झाल्यास 'बी' वॉर्डातील कर्मचारी आंदोलन करतील, असा इशाराही त्यांनी दिला.

केदारे हे युसुफ मेहेरअली रोड व मशीद बंदर येथील अतिक्रमणे हटवण्यासाठी गेले असता निकम आणि त्यांच्यासमवेतचे कार्यकतेर् त्यांना जाब विचारण्यासाठी 'बी' विभाग कार्यालयात गेले. तेथे त्यांनी केदारे यांना शिवीगाळ केली. निकम यांचे सहकारी पराग यांनी मारहाण केल्यामुळे केदारे यांचा चष्मा तुटला, त्यांना चक्कर आली आणि उलटीही झाली. त्यामुळे केदारे यांना सहकर्मचाऱ्यांनी नायर रुग्णालयात दाखल केले. तेथे औषधोपचारांनंतर केदारे यांनी जे.जे.मार्ग पोलिस ठाण्यात तक्रारी नोंदवली; पण अद्याप कोणालाही अटक झालेली नाही, पालिकेत असे प्रकार वारंवार घडतात, असे युनियनचे सरचिटणीस महाबळ शेट्टी यांनी पत्रकात म्हटले आहे. दरम्यान, निकम मंुबईबाहेर असल्याने प्रतिक्रियेसाठी उपलब्ध होऊ शकले नाहीत.

 
</text>
</doc>
