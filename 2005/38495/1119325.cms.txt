<doc>
<docno>1119325.cms.txt</docno>
<text>
 
क्रीडा
किमी रॉयकोनला सुवर्णसंधी
[ Monday, May 23, 2005  09:57:48 pm]


मोनॅको : यंदाची एफवन शर्यत जिंकण्याची सुवर्णसंधी किमी रॉयकोनेन याला आहे असे त्याचे पुरस्कतेर्, मॅकलॅरनचे बॉस, माटिर्न व्हिटमार्श यांना वाटते आहे.

यंदाच्या हंगामात सॅन मारिनो, स्पॅनिश आणि मोनॅक ो येथील शर्यती जिंकणारा किमी, रेनॉल्टचा फर्नांडो अलोन्सोपेक्षा बावीस गुणांनी पिछाडीवर असला तरी उरलेल्या शर्यतीत तो ही दरी भरून काढू शकेल असे व्हिटमार्श यांनी सांगितले.

ते म्हणाले की उरलेल्या तेरा शर्यतीत किमी प्रत्येक गुणासाठी झुंजेल आणि कोठेही तो कमी पडणार नाही याची मला खात्री वाटते आहे ती या जिंकलेल्या तीन शर्यतीत त्याने ज्या पद्धतीने यश मिळवले त्यावरून. मात्र हे यश मिळवणे सोपे नाही याची त्याला आणि मला खात्री आहे असेही त्यांनी स्पष्ट केले.

यंदाच्या हंगामात, आम्ही प्रत्येक शर्यतीतील पंचाहत्तर टक्के भागात एकमेकाला चिवट लढत देत होतो आणि हेच चित्र कायम राहिल असे फर्नांडो याने जाहीर केले. तो म्हणाला की खरी चुरस आता असेल ती या आठवडा अखेरीस होणाऱ्या नूरबगीर्ंग येथील शर्यतीत आणि नंतरच्या कन्स्ट्रक्शन चँपियन्समध्ये.

व्हिटमार्श यांच्या मते, आम्हाला आता आमच्या गाडीत आणि इंजिनमध्ये अत्यंत वेगाने बदल करावे लागतील, तरच आम्हाला यश मिळवणे सोपे जाईल. आणि आम्ही हे करत असताना, प्रतिस्पधीर् रेनॉल्ट काही स्वस्थपणे हे बघत बसणार नाहीत हे तर उघड आहे. अशा वेळी एकप्रकारे ही वेळेशी लढत आहे.

यंदाचा हंगाम इतका भरगच्च आहे की लागोपाठ चार आठवडे शर्यती आहेत. त्यापैकी अकरा आठवण्यात आठ आहेत. खेळाडूचा शारीरिक आणि मानसिक कस लागेल तो यावेळीच.

 
</text>
</doc>
