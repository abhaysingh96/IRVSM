<doc>
<docno>1119210.cms.txt</docno>
<text>
 
महाराष्ट्र
सोलापूर जिल्हा बँकेच्या निवडणुकीचे डावपेच सुरू
[ Monday, May 23, 2005  07:55:16 pm]


म. टा. वृत्तसेवा

सोलापूर : सोलापूर जिल्ह्यातील राजकारणाचा केंदबिंदू समजल्या जाणाऱ्या व 1400 कोटी रु. ठेवी असणाऱ्या सोलापूर जिल्हा मध्यवतीर् सहकारी बँकेची पंचवाषिर्क निवडणूक बऱ्याच दिवसांच्या प्रतीक्षेनंतर जाहीर झाली असून बँकेचे संचालकपद मिळवण्यासाठी जिल्ह्यातील पुढारी अकलूज वाऱ्या करू लागले आहेत. 25 जून रोजी बँकेची निवडणूक होणार असून 24 मेपर्यंत उमेदवारी दाखल करता येणार आहेत. आमदार रणजितसिंह मोहिते-पाटील यांच्यासह 13 जणांनी शुक्रवारी 'मुहूर्त' पाहून उमेदवारी अर्ज दाखल केले असून रणजितसिंहच डीसीसी बँकेचे भावी चेअरमन अशी चर्चा सुरू झाली आहे.

एकूण 24 जागांसाठी ही निवडणूक जाहीर झाली आहे. जिल्हा बँकेच्या सहकारी संस्था सभासद, व्यक्ती सभासद अशा एकूण 6241 सभासदांतून 24 संचालकांची निवड होणार आहे. या बँकेवर मोहिते-पाटील यांचे निविर्वाद वर्चस्व असून निवडणूक बिनविरोध होण्यासाठी पालकमंत्री विजयसिंह मोहिते- पाटील यांनी रणनीती आखली आहे. गृहराज्यमंत्री सिद्धाराम म्हेत्रे यांच्यापासून जिल्ह्यातील सर्व आमदार व पुढाऱ्यांनी संचालकपद मिळवण्यासाठी मोहिते-पाटील यांच्याकडे जोरदार 'फील्डिंग' लावली आहे. शुक्रवारपर्यंत विद्यमान सात संचालकांसह 15उमेदवारांनी अर्ज दाखल केले.

यात रणजितसिंह मोहिते- पाटील, आमदार दिलीप सोपल, दिलीप माने, ब्रह्मादेव औताडे, सिदामप्पा पाटील, संजयमामा शिंदे, दीपक साळंुखे पाटील, शिवानंद पाटील या उमेदवारांचा समावेश आहे.

जिल्ह्यातील सहकार क्षेत्रावर मोहिते-पाटील यांचे वर्चस्व आहे. बँकेची निवडणूक बिनविरोध व्हावी यासाठी विजयसिंह मोहिते-पाटील, आमदार गणपतराव देशमुख पक्ष बाजूला ठेवून जोरदार प्रयत्न करीत आहेत. यावषीर् आपण उमेदवारी अर्ज भरणार नसल्याचे विजयसिंह मोहिते- पाटील यांनी सांगितले असले तरी आमदार प्रतापसिंह मोहिते- पाटील अर्ज दाखल करणार असल्याचे समजते.

या बँकेच्या जिल्ह्यात सुमारे 200 शाखा असून 1400 कोटींच्यावर ठेवी आहेत. पालकमंत्री विजयसिंह मोहिते- पाटील यांचे पुत्र आमदार रणजितसिंह मोहिते-पाटील यांनी नुकतेच राष्ट्रवादी युवक काँगेसचे प्रदेशाध्यक्षपद सोडले आहे. ते सध्या शिवामृत दूध उत्पादक संघाचे तसेच जिल्हा क्रिकेट संघाचे अध्यक्ष आहेत. डीसीसी बँकेचे चेअरमन म्हणून त्यांचीच वणीर् लागणार असे जाणकारांकडून सांगण्यात येते.

मोहिते- पाटील विरोधी सूर

दरम्यान, मोहिते-पाटील यांच्यावर नाराज असलेल्यांनी वेगळी चूल मांडण्याचा प्रयत्न सुरू केला आहे. 55 जणांनी उमेदवारी अर्ज नेले असून बँकेची निवडणूक बिनविरोध करण्याचे मोहिते- पाटील यांचे प्रयत्न फोल ठरण्याची चिन्हे आहेत. त्यामुळे निवडणूक अटळ असल्याचे चित्र निर्माण झाले आहे.

 
</text>
</doc>
