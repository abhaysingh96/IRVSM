<doc>
<docno>1119375.cms.txt</docno>
<text>
 
महाराष्ट्र
अफवांचे स्फोट करणाऱ्यांवर कारवाईची मागणी
[ Monday, May 23, 2005  11:32:16 pm]


ताराचंद म्हस्के

शिर्डी : शन्नो काळे प्रकरणाची धुळ खाली बसत नाही तोच थडकली, बॉम्बस्फोट घडवण्यासाठी शिडीर्त अतिरेकी घुसल्याची बातमी. अर्थात ही अफवाच निघाली. असे असले तरी, राज्याचे अख्खे गृह खाते व सीआयडी इंटेलिजन्स विभाग खडबडून जागा झाला. कारण शिडीर् या धामिर्क स्थळी अखंड असणारी भाविकांची वर्दळ. उद्या खरेच साईमंदीर किंवा परिसरात बॉम्बस्फोट झालाच तर मोठा हाहाकार माजेल, या भीतीने पोलिस व सीआयडी यांच्यापुढे चिंता निर्माण होणे साहजिकच होते. दरम्यान, खोट्या अफवा पसरवून भाविकांमध्ये घबराट निर्माण करणाऱ्यांवर कारवाई करण्याची मागणी होत आहे.

तत्पूर्वी, सीआयडी व पोलिस यांनी गदीर्च्या जागेवर, मोठी हॉटेल्स, नगर-मनमाड हायवे या ठिकाणी कडा पहारा दिला. मोबाइल, लॅपटॉप, कॅमेरे यांना बंदी घालतानाच प्रत्येक भाविकाची धातूशोधक यंत्राच्या मदतीने कसून चौकशी केल्यानंतर त्यांना मंदिरात दर्शनासाठी जाऊ देण्यात आले. त्यामुळे हे नेमके काय चालले आहे हे न कळून भाविकांमध्ये घबराट निर्माण झाली.

बॉम्बस्फोटाची ही बातमी कोणी दिली तर नाशिकच्या दीपक खडके नामक भविष्यवाणी करणाऱ्या दूधवाल्याने. मूळचा नागपूरचा असणारा हा इसम व्यवसायानिमित्त सध्या नाशकात आहे. रामनवमी उत्सव काळात घातपात होईल अशी भविष्यवाणी त्याने पहिल्यांदा संस्थानाचे कार्यकारी अधिकारी भाऊसाहेब वाकचौरे यांच्याकडे वर्तवली. रामनवमीत बॉम्बस्फोट झाला नाही तरी दर्शनरांगेत दीड फुटाचा मोठा फटाका सापडला. हा घातपाताचा प्रकार असावा, या संशयावर खडके याच्या भविष्यवाणीने जणू शिक्कामोर्तबच झाले. मात्र, संस्थानाच्या अधिकाऱ्यांनी या घटनेची माहिती पोलिसांना का दिली नाही, हा प्रश्न मात्र आजही भेडसावतो आहे. त्यानंतर याच खडकेने पुन्हा एकदा शिडीर्त घातपात होईल, अशी भविष्यवाणी दुसऱ्यांदा संस्थानाच्या कार्यकारी अधिकाऱ्यांना ऐकविली. मग संस्थानाने शिडीर् पोलिसांना या घटनेविषयी पत्र पाठवून मंदिर परिसरात संरक्षण वाढविण्याची मागणी केली.

कार्यकारी अधिकाऱ्यांच्या सहीचे हेच पत्र सध्या वादाच्या भोवऱ्यात सापडले आहे. 30 एप्रिल रोजी शिडीर् पोलिसांना पाठवलेल्या या पत्रात, खडके या साईभक्ताने कळविल्यानुसार, दक्षिण भारतातील चार जण काळ्या- पिवळ्या जीपने शिडीर्कडे येण्यास निघाले आहेत. त्यात एक महिला आहे. हे सर्व जण शिडीर्त येऊन पाहणी करतील व नंतर घातपाती कृत्य करतील, असे म्हटले आहे.

आपण घातपात होईल एवढेच सांगितले होते, असे खडकेने पोलिसांपुढे दिलेल्या जबानीत स्पष्ट केले आहे. मग खडके व कार्यकारी अधिकारी यांच्या म्हणण्यात एवढी विसंगती का? हे प्रकरण एवढे गंभीर असल्याने कार्यकारी अधिकाऱ्यांनी प्रथम ते संस्थानाच्या विश्वस्त मंडळापुढे चचेर्ला का ठेवले नाही? या घटनेची माहिती शिडीर् पोलिसांना कळविताना संस्थानाच्या लेटरपॅडचा वापर का केला नाही? साध्या कागदावर हस्ताक्षरात लिहून का पाठविले? आणि या पत्रावरील जावक क्रमांक हा संस्थानातील मुख्य जावक रजिस्टरमध्ये वेगळाच आहे, असे का? या सर्व बाबी संशय निर्माण करणाऱ्या आहेत. त्या दृष्टीने सीआयडीने तपास सुरू केला आहे. खडके व वाकचौरे यांचे संबंध काय? आणि खडके याचा गुन्हेगारी प्रवृत्तीशी संबंध आहे का, याचाही तपास सीआयडीने केला पाहिजे. खडकेला शिडीर्ला आणून उपअधीक्षक किसन पवार व पोलिस निरीक्षक सुरेश भामरे यांनी त्याची दिवसभर चौकशी केली. दरम्यान, खडकेचा जबाब नोंदविताना शिडीर्च्या पोलिस अधिकाऱ्यांनी त्याला व्हीआयपी ट्रीटमेंट दिली, अशीही चर्चा आहे.

खडके व कार्यकारी अधिकाऱ्यांच्या चौकशीतून जे निष्पन्न व्हायचे ते होईल. परंतु शिडीर् हे धामिर्क स्थळ आणि लाखो भाविकांची वर्दळ असणाऱ्या या ठिकाणी एखाद्या भविष्यवेत्त्याच्या म्हणण्यावर विश्वास ठेवून भाविकांत घबराट माजवणे कितपत योग्य आहे, याचा विचार होण्याची आवश्यकता आहे. अशा अफवा पसरविणाऱ्यांवर कारवाई करावी, अशी साईभक्तांची मागणी आहे.

 
</text>
</doc>
