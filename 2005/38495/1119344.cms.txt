<doc>
<docno>1119344.cms.txt</docno>
<text>
 
देश-विदेश
'चलता है' वृत्ती सोडा!
[ Monday, May 23, 2005  10:38:50 pm]


वृत्तसंस्था

बागरू- राजस्थान : दारिद्य निर्मुलन हे केंद सरकारचे पहिले उद्दीष्ट्य आहे, असे सांगताना, देशातील आथिर्क सुधारणा अधिक गतीमान कराव्या लागतील, असे पंतप्रधान मनमोहन सिंग यांनी म्हटले आहे. देशाचा विकास साधायचा तर 'चलता है' वृत्ती सगळ्यांनाच सोडावी लागेल, असेही त्यांनी बजावले आहे.

जयपूरपासून 27 किमी अंतरावर बागरू येथे जयपूर-कीशनगढ हा सहा पदरी एक्स्प्रेस वे सोमवारी पंतप्रधानांच्या हस्ते देशाला अर्पण करण्यात आला. त्या समारंभात बोलताना सिंग म्हणाले की, कृषि तसेच ओद्योगिक क्षेत्राचा विकास झपाट्याने झाला तरच दारिद्य निर्मुलनाचा हेतू साध्य होऊ शकेल. त्यासाठी आथिर्क सुधारणांच्या कार्यक्रमाला बळकटी द्यावी लागेल तसेच त्या अधिक वेगाने राबवाव्या लागतील.

आथिर्क विकासासाठी चांगले रस्ते, विमानतळे, बंदरे, रेल्वेमार्गाचे जाळे हे घटक आवश्यक आहेत, असे नमूद करताना, हे सारे साध्य करायचे तर 'चलता है' ही वृत्ती उपयोगाची नाही, अशी पुस्तीही त्यांनी जोडली. देशातील आथिर्क सुधारणांना सगळ्याच पक्षांनी पाठिंबा दिल्याचे त्यांनी यावेळी नमूद केले.

 
</text>
</doc>
