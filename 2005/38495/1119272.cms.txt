<doc>
<docno>1119272.cms.txt</docno>
<text>
 
बहुतांची अंतरे
सतीचे उदात्तीकरण थांबणार केव्हा?
[ Monday, May 23, 2005  09:04:20 pm]


राजस्थानची राजधानी जयपूरमध्ये 'सती' नावाचे संकुल भाजप सरकारमधील नागरी खात्याचे मंत्री नामदार प्रतापसिंग सिंधवी यांच्या शुभहस्ते (?) नुकतेच करण्यात आलेले आहे. वास्तविक अठराव्या शतकाच्या मध्याला तत्कालीन गव्हर्नर जनरल लॉर्ड बेन्टिंग यांनी 1829 साली सतीच्या प्रथेचे मूळ या देशातून उखडून टाकले होते; परंतु राजस्थानच्या काही भागांत सतीच्या परंपरेचे उदात्तीकरण होतच राहिले आहे.

सती प्रतिबंधक कायदा 1987 साली लागूही झाला; कारण 4 सप्टेंबर 1987 रोजी, देवराला (राजस्थान) येथे केवळ 18 वर्षांच्या सुशिक्षित रूपकंवरला लग्नानंतर सहा महिन्यांतच मयत झालेल्या तिच्या पतीच्या चितेवर लोकांनी जबरदस्तीने ढकलून जिवंत जाळले आणि तिच्या स्मृत्यर्थ 'सती मंदिर' बांधले. त्यापूवीर्ही 12 मार्च 1985 रोजी त्रिवेणीधाम (जयपूर) येथे 'जसवंत कंवर' या नवविवाहितेला तिच्या इच्छेविरुद्ध पतीनंतर सती जावे लागले.

बालविवाह आणि सतीसारख्या अनिष्ट प्रथेसारखी प्रकरणे राजस्थानात घडतच राहिली. इतकेच नव्हे, तर मुंबईतील मालाड (पू.) येथील एका मोठ्या रस्त्याला तेथील सती राणीच्या मंदिरावरून 'राणी सती मार्ग' हे नाव देण्यात आले. तीच चुकीची व घटनादोही परंपरा राज्य शासनाने मालाड येथील एका उड्डाणपुलाला 'राणी सती उड्डाणपूल' म्हणून नाव देऊन कायम ठेवली आहे. आज ही नावे बदलायची ठरविली, तर तेथील राणी सती मंदिराच्या भक्तांच्या रोषाला तोंड द्यावे लागेल. एकीकडे स्त्रियांचे जन्मप्रमाण पुरुषांच्या तुलनेने घटविले जात आहे, तर दुसरीकडे नवरा मेला तर बायकोने सती जावे, अशा सुप्त भावनेचे प्रतीक असलेले सतीचे उदात्तीकरण पूर्णत: थांबलेले नाही, असे विदारक चित्र दिसत आहे.

ज्ञानेश्वर गावडे, फोर्ट, मुंबई.

 
</text>
</doc>
