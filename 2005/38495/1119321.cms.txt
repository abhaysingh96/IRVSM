<doc>
<docno>1119321.cms.txt</docno>
<text>
 
क्रीडा
बात्रा यांचा जोरदार आक्षेप
[ Monday, May 23, 2005  09:55:38 pm]


कोलकाता : भारतीय हॉकी फेडरेशच्या वाषिर्क सभेत, विद्यमान अध्यक्ष केपी.एस. गिल यांनी चौथ्यांदा हे पद भूशवण्यास जोरदार आक्षेप घेण्यात आला.

गिल हे हिमाचल प्रदेशचे प्रतिनिधी म्हणून निवडून येण्याचा प्रयत्न करत होते. मात्र प्रतिस्पधीर् गटाचे म्होरके नरींदर बात्रा यांनी यास जोरदार आक्षेप घेतला. हिमाचल प्रदेशने, आपल्या राज्यात निवास असणाऱ्यासच आपले प्रतिनिधी म्हणून राष्ट्रीय क्रीडा संघटनेवर प्रतिनिधीत्व करता येईल असे धोरण आखल्याचे बात्रा यांनी सांगितले. नंतर आसामच्या प्रतिनिधीने गिल यांचे नाव सुचवले तर मुंबईचे करतार सिंग यांनी गिल यांना दुजोरा दिला.

मतदानाच्या वेळीही बात्रा यांनी निवडणूक अधिकाऱ्यांकडे तक्रार केली की गिल यांच्या नावापुढे मतपत्रिकेत काही सांकेतिक खुणा आहेत. यानंतर घाईघाईने मतपत्रिका बदलण्यात आल्या.

मात्र या निवडणुकीचा निकाल लगेच जाहीर केला जाणार नाही, कारण हा मामला दिल्ली उच्च न्यायालयात पडून आहे. न्यायालयाने परवानगी दिल्यावर निकाल जाहीर केला जाईल.

या निवडणुकीत चाळीस मतदार आहेत. यापैकी छत्तीस राज्ये आणि रेल्वे, सेनादल, संयुक्त विद्यापीठ आणि इंडियन एअरलाईन्स हे चार संस्था प्रतिनिधी आहेत. भारतीय ऑलिंपिक असोसिएशच्या आदेशानुसार आणि देखरेखीखाली निवडणूक घेतली जाते आहे.

 
</text>
</doc>
