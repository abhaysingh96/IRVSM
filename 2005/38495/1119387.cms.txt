<doc>
<docno>1119387.cms.txt</docno>
<text>
 
महाराष्ट्र
धुळ्यातील नागरी समस्यांचा कम्युनिस्ट पक्षाकडून पाठपुरावा
[ Monday, May 23, 2005  11:38:42 pm]


म. टा. वृत्तसेवा

धुळे : धुळे शहरात बऱ्यापैकी राजकीय ताकद असलेले शिवसेना आणि भारतीय जनता पक्षाचे कार्यकतेर् केवळ प्रदेशस्तरावरून आलेले कार्यक्रम राबवण्यात धन्यता मानत असताना कम्युनिस्ट पक्षाच्या धुळे शहर शाखेने मात्र शहरातील नागरिकांंच्या दैनंदिन अडचणी व समस्यांच्या सोडवणुकीसाठी जिल्हाधिकाऱ्यांकडे पाठपुरावा सुरू केला आहे.

दारिद्य रेषेखालील व्यक्तींना पिवळे रेशनकार्ड मिळावे यासाठी कम्युनिस्ट पक्षाच्या शहर शाखेतफेर् सन 2001 पासून पत्रव्यवहार सुरू आहे. मात्र, जिल्हाधिकारी कार्यालयाकडून या मागणीची दखल घेण्यात आलेली नाही. पात्र नसलेल्या नागरिकांना पिवळे रेशन कार्ड सहज उपलब्ध होत असून ते या कार्डाचा गैरफायदा घेत आहेत, त्यामुळे खरोखर गरीब असेलली कुटुंबे या लाभापासून वंचित राहत आहेत, असा आरोप पक्षातफेर् जिल्हाधिकाऱ्यांना देण्यात आलेल्या निवेदनात करण्यात आला आहे.

धुळे शहरातील दसेरा मैदान परिसरातील कोळवलेनगर, सहजीवननगर, पंचक्रोशी परिसर आणि कोरकेनगर या वसाहतींमधील 25 ते 30 हजार लोकवस्तीसाठी विद्युतदाहिनीची मागणी मंजूर करण्यात आलेली आहे. तथापि अद्याप काम सुरू झालेले नाही, याकडे कम्युनिस्ट पक्षाने लक्ष वेधले आहे. चितोड रस्त्याचे सीलकोटचे काम अपूर्ण असल्यामुळे पावसाळ्याच्या पाहिल्या काही दिवसांतच तो खराब होण्याची शक्यता व्यक्त करण्यात आली आहे. धुळे शहराबाहेर असलेल्या मंुबई- आग्रा रोड चौफुलीच्या ठिकाणी ट्रॅफिक सर्कल तयार करावे, त्याठिकाणी दिवे बसवावेत, अशी मागणी पक्षाच्या धुळे शहर शाखेचे सेक्रेटरी कॉ. श्रावण शिंदे आणि कॉ. रमेश पारोळेकर यांनी केली आहे.

 
</text>
</doc>
