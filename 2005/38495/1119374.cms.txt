<doc>
<docno>1119374.cms.txt</docno>
<text>
 
लेख
नाव काढणारी गावं!
[ Monday, May 23, 2005  11:31:01 pm]


निसर्गानं भरभरून दिलेलं देणं पुरेपूर वापरून विध्वंस आणि अगतिकतेऐवजी समृद्धीचा मार्ग धरणाऱ्या महाराष्ट्रातील काही गावांच्या आणि त्यातील कल्पक, जिद्दी नेतृत्वाच्या यशोगाथेच्या या संक्षिप्त नोंदी...

संत गाडगेबाबा ग्रामस्वच्छता अभियानाअंतर्गत संत तुकडोजी महाराज स्वच्छ ग्राम पुरस्कार देऊन महाराष्ट्रानं त्यांचा नुकताच उचित गौरव केला. मुंबईचं शांघाय करण्याचा मार्ग त्यांची ही यशोगाथा दाखवू शकते.

सांगली जिल्ह््यातल्या मिरजेजवळचं कवठेपिरान हे गाव म्हणजे अंगाला माती लावून डाव टाकणाऱ्या कुस्तीगिरांचा आखाडाच! या गावाला महाराष्ट्राच्याच नव्हे, तर देशाच्या नकाशावर आणलं ते हिंदकेसरी मारुती माने यांनी. आजही मराठी माणसांसाठी कवठेपिरान आणि मारुती माने हे दोन समानाथीर् शब्दच आहेत.

या गावाला पुन्हा चचेर्त आणण्यास कारणीभूत ठरलेत तेही एक मानेच. हिंदकेसरींचे पुतणे. काही वर्षांपूवीर् 'या पोराचं काय करावं?' अशा विवंचनेत असलेल्या हिंदकेसरींसह साऱ्यांनाच त्यांनी सुखद आश्चर्याचा धक्का दिलाय. हाताबाहेर जाणाऱ्या या 'पोरा'नं स्वच्छता, सामाजिक कामं आणि अनेक छोटेमोठे उपक्रम राबवून गावाचा चेहरामोहरा बदलला. आपली ग्रामपंचायत महाराष्ट्रातच नव्हे, तर संपूर्ण देशात सवोर्त्कृष्ट आणि आदर्श ग्रामपंचायत बनविण्याचा ध्यास त्यांना लागला, आणि राज्य सरकारचं पहिल्या क्रमांकाचं 25 लाख रुपयांचं पहिलं पारितोषिक खेचून आणलं. आणि राज्यपालांच्या हस्ते हे पारितोषिक उपसरपंच आणि ग्रामसेवकांसह माने यांनी जेव्हा स्वीकारलं तेव्हा सारं सभागृह टाळ्यांच्या आणि 'पुंडलिक वरदा हारि विठ्ठल'च्या गजरानं दुमदुमून गेलं. हा कौतुकसोहळा बघायला जातीनं हजर असलेल्या हिंदकेसरींच्या डोळ्यांत तेव्हा आनंदाश्ाू आणि ओठांत 'पोरा गावाचं नाव काढलंस' असे शब्द घोटाळत होते.

मिरज तालुक्यातलं 10 हजार 324 लोकसंख्येचं आणि 2 हजार 250 उंबरठ्यांचं हे गाव. म्हणजे म्हणायला गाव, पण क्षमता नगरपरिषदेएवढी! राज्यात वीजटंचाईवरून जाळपोळ, तोडफोड चालू असताना कवठेपिरान गाव मात्र येत्या काही महिन्यांत वीज मंडळाची वीज बंद करण्याचा विचार करतंय. निषेध म्हणून नाही, तर 100 टक्के अपारंपरिक ऊजेर्चा वापर केल्यानं गाव जवळपास स्वयंपूर्ण झालं आहे. गोबर गॅस, सौर चुलीचा वापर सर्रास आहे. घराघरातले दिवे नि पंखे, शेतातले नि विहिरीतले पंप, अगदी पिठाची चक्कीसुध्दा अपारंपरिक ऊर्जासोतातून निर्माण झालेल्या विजेवरच चालतात. निसर्गानं भरभरून दिलेलं देणं पुरेपूर वापरून विध्वंस आणि अगतिकतेऐवजी समृद्धीचा मार्ग या गावानं धरला आहे.

गावात नळपाणी पुरवठा योजनेबरोबरच 31 हातपंप आहेत आणि ग्रामपंचायतीची पाणीपट्टी वसुली 100 टक्के आहे. गेल्या पाच वर्षांत या स्वच्छ गावात एकही साथीचा रोग येऊ धजलेला नाही. गावातील प्रत्येक कुटुंब, अगदी लहान मूलसुध्दा खाजगी नाहीतर सार्वजनिक शौचालयाचा वापर करतं. शोषखड्डे आणि गटारांची बांधणी करण्याकरता ग्राम- पंचायतीला सर्वच गावकऱ्यांनी मदत केली आहे. गावातलं सांडपाणी, घनकचरा आणि मैल्यापासून सोनखत तयार करण्याबरोबरच खार वाढलेल्या जमिनीचा कस सुधारण्याचा गावकऱ्यांचा प्रयत्न असतो. शहरातले सुशिक्षित लोकही कचरा कुठेही आणि कसाही फेकत असताना या गावात तब्बल 1850 कचराकुंड्या आहेत आणि सुका व ओला कचरा वेगळा केला जातो.

जवळपास एक लाख झाडं लावून गाव हिरवंगार तर झालंच आहे, आता 100 टक्के शाकाहारी होण्याचा संकल्प गावानं सोडला आहे. गुटख्याचा बार भरणारी आणि सायंकाळी 'तर्र' होणारी माणसं या गावात सापडत नाहीत. सहकारी संस्था आणि तरुण मंडळांच्या साथीनं महिला बचत गटही फोफावले आहेत. पण या गावाचं केवळ एवढंच वैशिष्ट्य नाही, जातीधर्मातल्या झगड्यांसारख्या प्रश्ानंवर गावानं मोठ्या खुबीनं मात केली आहे. या गावातली मशीद आणि मंदिर दोन्ही अस्मितांचे रंग बाजूला ठेवून प्रेमाच्या गुलाबी रंगानं रंगविण्यात आली आहेत, आणि गावात आजवर तणाव उद्भवलेला नाही.

अशा या गावानं राष्ट्रसंत तुकडोजी महाराज स्वच्छ ग्राम स्पधेर्अंतर्गत पहिलं पारितोषिक पटकावलं आहे. दुसऱ्या पारितोषिकावर सारखाच हक्क सांगणाऱ्या अहमदनगर जिल्ह्यातल्या पारनेर तालुक्यातील वडगाव आमली आणि नाशिक जिल्ह्यातील बागलाण तालुक्यातल्या किकवारी या गावांनीही अशीच भरीव कामगिरी करून दाखवली आहे

वडगाव आमली हे दुष्काळग्रस्त गाव. काही वर्षांपूवीर् या गावात प्रदूषित पाण्यामुळं माणसं मरणं ही सर्वसामान्य बाब होती. मात्र 'माझा तरणाबांड मुलगा मृत्यूमुखी पडला, तसं दु:ख तुमच्यावर येऊ द्यायचं नसेल तर शौचालय बांधकाम करून घ्या', असं सांगणारी एक आजी या गावात होती. आपल्या दोन शेळ्या विकून तिनं सुरुवात करून दिली आणि आज या गावातला प्रत्येक माणूस शौचालयाचा वापर करतो. पाणी भरताना श्ाम कमी व्हावे म्हणून पाण्यावर झोके बांधणाऱ्या या गावाचं चातुर्य सर्वांनीच अमलात आणावं असं. एका बाजूला सासुरवाशिणी झोक्याचा आनंद लुटतात, तर दुसरीकडं या ऊजेर्चा वापर होऊन पाणी काढणं सोपं जातं. तर किकवारी गावातल्या शेतकऱ्यांनी इसायलला जाऊन तिथल्या शेती व पाण्याचं तंत्र आत्मसात केलं आणि आपल्या गावाचा कायापालट केला. कोणत्याही कॉलेजात न जाता प्रत्येक गावकरी छोटा इंजिनीयर बनला. सांडपाणी व्यवस्थापनाचं तंत्र विकसित केलं आहे.

तिसऱ्या क्रमांकाची धनी ठरलेली कोल्हापूरच्या कागल तालुक्यातलं जैन्याळ आणि गोंदियाच्या तिरोडा तालुक्यातलं चोरखमार ही गावंही छोटी असली, तरी शिकल्या सवरलेल्यांनाही स्वच्छतेचे धडे घालून देणारी ठरावीत. चोरखमारा गावाच्या 10 किलोमीटरच्या परिसरात दुसरं गाव नाही. गावापर्यंत जाणारा रस्ताही चांगला नाही, पण हिरव्यागार वृक्षराजीनं नटलेल्या या आदिवासी गावाचं रूपडं इतकं देखणं आहे की कुणीही त्याच्या प्रेमात पडावं! उकीरडे फुकणारी डुकरं आणि गाढवं, भरून वाहणारे नाले, उघड्यावर शौचाला बसणारी माणसं ही आपल्याकडच्या गावांची वर्षानुवर्षं असणारी ओळख बदलणारी ही उदाहरणं वाढली, तरच मुंबईचं शांघाय करता येईल!

-प्रतिमा जोशी

 
</text>
</doc>
