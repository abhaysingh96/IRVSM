<doc>
<docno>1119378.cms.txt</docno>
<text>
 
महाराष्ट्र
कृष्णा नदीच्या पात्रात हजारो मासे मृत्युमुखी
[ Monday, May 23, 2005  11:33:27 pm]


म. टा. वृत्तसेवा

सांगली : कृष्णा नदीच्या पात्रातील दूषित पाण्याने हजारो मासे मृत्यूमुखी पडले आहेत, मरत आहेत. सांगली शहराचे सांडपाणी नदीच्या पात्रात गेल्यामुळे हा प्रकार घडला असावा. बंधाऱ्यापाशी साचलेल्या पाण्यावर मेलेल्या माशांचा थर दिसतो आहे.

कृष्णेचे पात्रही येथे जवळजवळ कोरडे ठणठणीत पडले आहे. तेथेही मृत माशांचा अक्षरश: खच पडला असून काही ठिकाणी मासे कुजले आहेत तर काहींमध्ये अळ्या झाल्याचेही दृश्य पहायला मिळाले.

गेले तीन दिवस कृष्णेचे पात्र येथे कोरडे पडले आहे. तेथे मोठ्या प्रमाणात कचरा व शेवाळ साठलेले दिसते. महापालिकेतफेर् हा कचरा व शेवाळ काढण्याचे काम सुरू आहे, पण हे प्रयत्न अगदीच तोकडे दिसतात. व्यापक प्रमाणात हे काम होणे आवश्यक आहे.

दरम्यान, सांगलीत गॅस्ट्रो, काविळीचे रुग्ण दिसू लागले आहेत. या प्रश्ानकडे महापालिका प्रशासन मात्र गांभीर्याने पहायला तयार नाही.

 
</text>
</doc>
