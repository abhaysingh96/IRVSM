<doc>
<docno>1119200.cms.txt</docno>
<text>
 
महाराष्ट्र
खेकडे दसपट, मासळी संकटात
[ Monday, May 23, 2005  07:49:33 pm]


कणकवली : यावर्षी मासळी हंगाम अनेक संकटातून जात असला तरी खेकडे मात्र दहा पटींनी जास्त मिळत आहेत. जाळी ओढता येत नाहीत इतके खेकडे यंदा येत आहेत. त्यामुळे छोटे मच्छिमार, रापणकार यांनाही चांगली संधी आली आहे.

गेल्या डिसेंबरमध्ये दक्षिण किनाऱ्यांवर आलेल्या त्सुनामी लाटांमुळे खडकाळ भागांत राहणारे खेकडे आता सपाट भागांत स्थलांतर करून राहिले आहेत, अशी चर्चा मच्छिमारांमध्ये आहे. मालवण, देवगडहून आता मोठ्या प्रमाणात खेकडे मुंबईकडे व गोव्याकडे जातात. कोकणातील मासळी दुष्काळाच्या या काळात खेकड्यांनी मात्र हात दिला, असे देवगडचे प्रमुख व्यापारी विश्वनाथ मयेकर यांनी सांगितले.

 
</text>
</doc>
