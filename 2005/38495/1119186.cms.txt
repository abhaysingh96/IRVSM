<doc>
<docno>1119186.cms.txt</docno>
<text>
 
महामुंबई: मुंबई टाइम्स
...अपघातातील पाच डोंबिवलीकर!
[ Monday, May 23, 2005  07:36:55 pm]


मंुबई टाइम्स टीम

डोंबिवली : संगमेश्वरजवळ झालेल्या अपघातात डोंबिवलीतील विश्वासराव कुटुंबीयांच्या निधनाने शहरात हळहळ व्यक्त होत आहे. डोंबिवलीतील प्रशांत विश्वासराव आणि त्यांचे कुटुंबिय या एसटी बसमध्ये होते. दोन महिन्यांपूवीर्च चोळेगाव ठाकुलीर् इथून ते मैत्री-श्रीदाय या सावरकर रस्त्यावरील फ्लॅटमध्ये वास्तव्यास आले होते. गेल्या शुक्रवारी फ्लॅटची वास्तुशांत करून शनिवारी गावाला जाण्याचे रेल्वे रिझव्हेर्शन केलं होतं. मात्र हॉलिडे स्पेशल गाडी चुकल्याने एसटीने जाण्याचे ठरवलं.

अपघातात त्यांची पत्नी माधुरी आणि वडील प्रभाकर ठार झाले. प्रशांत यांच्या आई प्रमिला यांना दुखापत झाली असून त्यांचा मुलगा देवांग याच्या डोक्याला मार लागला आहे. त्याच्यावर मुलुंडच्या वॉक्खार्ट हॉस्पिटलमध्ये उपचार सुरू असून त्याची प्रकृती स्थिर असल्याचं समजतं.

माधुरी विश्वासराव या भायखळा अग्निशमन केंदात आणि प्रशांत विश्वासराव खाजगी कंपनीत नोकरीला आहेत. रात्री दीड- दोनच्या सुमारास माधुरी आणि प्रभाकर यांचे मृतदेह डोंबिवलीत आणले. पण पोस्टमॉटेर्म झाले असल्याने कल्याण महापालिका हॉस्पिटलच्या शवागारात पाठवण्यात आले.

सोमवारी सकाळी नऊच्या सुमारास मृतदेह अंत्यसंस्कारासाठी घरी आणले. एकाच कुटुंबातील दोन मृतदेह पाहून सावरकर मार्गावरील वातावरण शोकाकुल झाले होते.

 
</text>
</doc>
