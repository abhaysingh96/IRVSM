<doc>
<docno>1119129.cms.txt</docno>
<text>
 
प्रगती फास्ट
पॅशन ऑफ परफेक्शन
[ Monday, May 23, 2005  06:39:09 pm]


स्पधेर्त आघाडी घ्यायची असेल तर टॅलण्ट आणि कौशल्याची कसोटी लागणारच. शिवाय प्रत्येक क्षणाला तुम्ही किती परफेक्ट आहात, हे पडताळून पाहिलं जातं. ही प्रातनिधिक स्वरूपाची प्रतिक्रिया 'आर यू हॅपी'मध्ये भाग घेतलेल्या 59 टक्के वाचकांनी दिली. तर 61 टक्के वाचकांनी कामात परफेक्शन असण्याची तितकीशी गरज वाटत नसल्याचं सांगितलं.

एका टीव्ही चॅनलमध्ये एक्झिक्युटिव प्रोड्युसर म्हणून काम करणारा विकास सांगतो, 'हल्ली ग्राहकांना सगळ्याच क्षेत्रांत निवडीसाठी विविध पर्याय असतात. त्यामुळे तुमचं प्रोडक्ट सवोर्त्तम नसेल, तर माकेर्टमध्ये टिकाव लागणं अशक्य आहे. परफेक्शन हाच सध्याचा ट्रेण्ड आहे.' विकासचा विचार अगदी शंभर टक्के अचूक आहे. तुम्ही ग्राहक आणि सवोर्त्तम प्रोडक्ट या गोष्टी लक्षात ठेवून काम केलं नाही, तर मग स्पर्धा तुम्हाला क्षणार्धात संपवून टाकणार हे निश्चित असतं.

परंतु परफेक्शनिझम म्हणजे नक्की काय, त्याची सीमारेषा कोणती, ती कोण ठरवणारं, यासारख्या प्रश्नांचाही विचार करणं आवश्यक आहे. मृणाल एका अॅड एजन्सीमध्ये प्रोजेक्ट मॅनेजर आहे. क्लाएण्ट कंपनीच्या ग्राहकाचं समाधान व्हावं यासाठी ती नेहमीच धडपडत असते. परंतु ही धडपड कुठे थांबवावी, हे तिला ठरवता येत नाही.

मागच्या महिन्यात तिच्याकडे एक नवीन क्लाएण्ट आला. त्यांच्यासमोर प्रेझेण्टेशन करायचं होतं. काही केलं तरी मृणालला प्रेझेण्टेशन समाधानकारक वाटत नव्हतं आणि आयत्या वेळेला तिने प्रेझेण्टेशन रद्द केलं. अर्थातच क्लाएण्टला हे आवडलं नाही. अॅड एजन्सीला नुकसान सहन करावं लागलं. इथे मृणालचा हेतू प्रामाणिक होता. काम मुळात मलाच आवडलं नाही तर ते क्लाएण्टला काय आवडणार, हा मुद्दाही विचार करण्याजोगा आहे.

पण परफेक्शनसाठी तिने मीटिंग रद्द केली. त्याव्यतिरिक्त काही पर्याय नव्हता का? कदाचित प्रेझेण्टेशन करण्यापूवीर् किंवा करून झाल्यावर तिने क्लाएण्टला स्पष्ट सांगितलं असतं, तरी वेळ निभावून नेता आली असती. काही दिवसांनंतर सुधारित आवृत्ती देता आली असती. प्रेझेण्टेशनदरम्यान क्लाएण्टकडून मिळालेल्या सूचनामुळे तिच्या कामाची दिशा योग्य आहे का, हे ठरवता आलं असतं.

त्यामुळे कोणत्याही गोष्टीचा अतिरेक करणं वाईट, हे तत्त्व परफेक्शनिझमलाही लागू होतं. कामाचा दर्जा उत्तम असणं जरुरीचं आहे, त्यात काही वादच नाही. परंतु कामं वेळेत होणं त्याहीपेक्षा जरुरीचं असतं. वेळ आणि दर्जा या दोन्हीमध्ये समतोल साधता येणं इथे जास्त महत्त्वाचं असतं. परफेक्शनिस्ट होण्यासाठी कमीतकमी वेळात उत्तम काम करून देण्याचं कौशल्य साधता आलं पाहिजे.

पूजाच्या मते, दैनंदिन कामात परफेक्ट कामाची अपेक्षा करणं चुकीचं आहे. कामाची संख्या खूप जास्त असते. प्रत्येक कामाला पुन्हा वेळेची मर्यादा असते. अशा वेळी कामाचा दर्जा बघण्यात वेळ कोण घालवणार? कसंतरी करून काम संपवण्याची गडबड असते. पूजाचं मत प्रथमदर्शनी रास्त वाटलं तरी ते योग्य नाही. कितीही कामाची गडबड असली तरी दर्जा टिकवून ठेवण्याचा प्रयत्न केलाच पाहिजे. नाहीतर आज ना उद्या त्याचे पडसाद तुमच्या व्यक्तिगत आणि व्यावसायिक जीवनात दिसून येतात.

परफेक्शनिस्ट होण्याची इच्छा कामाच्या बाबतीत सतर्क बनवते. प्रत्येकाने सवोर्त्तम होण्याचं ध्येय नजरेसमोर ठेवूनच कामाची सुरुवात करायला हवी. कामात यश मिळालं नाही, तरी कामाचं समाधान निश्चित मिळतं. कामात नकळत सुधारणा होतात. त्यामुळे परफेक्शनिझमचा ध्यास महत्त्वाचा.

- समिंदरा सावंत

दिशा कौन्सिलिंग सेण्टर

 
</text>
</doc>
