<doc>
<docno>1119281.cms.txt</docno>
<text>
 
लेख
बांडगुळे आणि श्रमजीवी
[ Monday, May 23, 2005  09:10:26 pm]


या सामान्य कष्टकरी जणांना किमान आवश्यकता भागवणारी चरितार्थ हमी देणे अत्यावश्यक आहे. त्याखेरीज संविधानातील 'जीवनाचा अधिकार' वास्तवात येणार नाही. त्यासाठी रोजगार हक्काद्वारे किमान उत्पन्न हमी अमलात आणावयास हवी. सुदैवाने हे काम महाराष्ट्राने रोजगार हमी योजनेद्वारे 30 वर्षांपूवीर् सुरू केले. आज देशपातळीवर त्या धतीर्वर 'राष्ट्रीय ग्रामीण रोजगार हमी योजना' लागू करण्यासाठी पाऊले उचलली जात आहेत.

आजमितीला भारताची लोकसंख्या 108 कोटी असून, 2005-06 या आथिर्क वर्षात पदार्पण करताना भारताचे राष्ट्रीय उत्पन्न 35 लक्ष कोटी रु. एवढे आहे. गेल्या 15 वर्षांत आथिर्क विकासाचा दीर्घकालीन दर पाच टक्क्यांहून अधिक पडतो. जागतिक पातळीवरील विकासदर तसेच भारताच्या या पूवीर्च्या विकासदराशी तुलना करता याला एक विशेष उपलब्धी मानली जातेे.

गेल्या काही वर्षांत स्थायी स्वरूपाच्या उपभोग्य वस्तूंच्या उत्पादनात लक्षणीय वाढ झाली आहे. सरत्या वर्षात उत्पादन झालेल्या व प्रामुख्याने देशांतर्गत खपलेल्या वस्तूंचे काही आकडे असे आहेत : मोटारी 10 लक्ष, दुचाकी वाहने 60 लक्ष, दूरचित्रवाणी संच एक कोटी, टेलिफोन दोन कोटी. काही वर्षांपूवीर् देशात जेवढ्या एकूण मोटारी होत्या तेवढ्यांचे सध्या दरवषीर् उत्पादन होते. आजमितीला मोटार गाड्यांची संख्या एक कोटींच्या घरात आहे. लवकरच दूरध्वनी ग्राहकांची संख्या 10 कोटींचा आकडा ओलांडेल. त्यात मोबाइलधारक पाच कोटींच्या आसपास आहेत.

तात्पर्य, देशात मध्यमवगीर्य व उच्च उत्पन्न गटातील लोकसंख्येला लागणाऱ्या मोबाइल- अॅाटोमोबाइल- पासून सर्वच उपभोग्य वस्तूंची मागणी वेगाने वाढत आहे. यालाच धोरणकतेर् व बाजारवादी अर्थतज्ज्ञ आथिर्क भरभराट व तेजीकडे आगेकूच करणारा बाजार म्हणतात. दोन वर्षांपूवीर् अन्न महामंडळाच्या गोदामातील साठे सहा कोटी टनापर्यंत वाढले होते. गेल्या चार वर्षांतील विकासदर सहा ते सात टक्के असल्याचे खात्रीलायक अनुमान आहे.

या सर्व बाबींमुळे भारताची मूलभूत आथिर्क स्थिती (इकॉनॉमिक फंडामेंटल्स) खूपच भक्कम (?) असून, आगामी काही वर्षांत सातत्याने सात ते आठ टक्के वेगाने वाढविस्तार होईल, असे छातीठोकपणे सांगितले जाते. भाववाढही बेताचीच आहे. यामुळे बडे उद्योग, भांडवल बाजार, वित्तीय संस्था, सेवाक्षेत्रातील उच्चपदस्थ आणि त्याचे पाठीराखे राज्यकतेर् भलतेच खूष असून खुल्या अर्थव्यवस्थेचे गोडवे गाण्यात ते मश्गुल आहेत. देशी- विदेशी भांडवलावरील उरलीसुरली बंधने (?) सैल करून अथवा पूर्णपणे रद्द करून, बहुराष्ट्रीय कंपन्या व वित्तीय भांडवलाला मुक्त संचाराचा परवाना देण्याची तरफदारी व्यापारी-उद्योगपती व त्यांच्या संघटना तसेच त्यांची जी हुजुरी करणारे सरकार, प्रामुख्याने अर्थमंत्रालय व योजना आयोगातील म्होरके करीत आहेत.

थोडक्यात, भारत आता निम्न- मध्य उत्पन्न देश होत असून, दरडोई उत्पन्न 33 हजार रुपये अथवा 766 डॉलर असे आहे. मध्यमवर्गाची वाढही वेगाने होत असून, 20 ते 25 कोटी लोकसंख्या या बाजारव्यवस्थेत विराजमान आहे. अन्नधान्य, कापडचोपड, निवारा, शिक्षण व आरोग्याच्या आवश्यक वस्तू व सेवांपासून ज्याला अर्थशास्त्राच्या प्रचलित परिभाषेत ऐषआराम व चैनीच्या वस्तू व सेवा म्हणतात, त्याची सध्या रेलचेल आहे. जगात या आकारमानाची बाजारपेठ असलेल्या अर्थव्यवस्था फक्त पाच-सहाच आहे. सांप्रत मध्यमवर्गाला 'परवडतील' अशा किमतीला रोखी व कर्जाने या सर्व छानछौकीच्या वस्तू खरेदी करता येत आहेत.

एकीकडे ऐतखाऊ व बांडगुळांचा हा जो भारत आहे व ज्याला पोसण्यासाठी शेतकरी, शेतमजूर, कारागिरापासून जे जे कष्टाचे काम करतात, राब राब राबतात, ज्यांचे पोट हातावर आहे असे श्ामजीवी लोक शाळेत न जाता मजबुरीने काम करणारे त्यांचे बच्चेकच्चे, आयाबहिणी त्यांचा एक विशाल ग्रामीण व शहरी झोपडपट्ट्यांतील भारत आहे. सांप्रत त्यांची संख्या 80 कोटी एवढी आहे. त्यापैकी बहुतेकांना नळ, संडासाच्या सोयी नाहीत. प्यायला पुरेसे व स्वच्छ पाणी नाही. कष्ट करूनही ते उपाशी राहतात. कुपोषणामुळे होणारा देशातील बालमृत्यूंचा वाषिर्क आकडा 25 लक्ष एवढा आहे. आदिवासी भागात नव्हे तर ग्रामीण भाग व शहरी झोपडपट्टीत लाखो अर्भकमृत्यू महाराष्ट्रासारख्या राज्यात होतात. 52 टक्के स्त्रिया अनारोग्य व कुपोषणग्रस्त आहेत. 0 ते 6 वयोगटातील 40 टक्के म्हणजे सहा कोटी बालके जन्मत:च कमी वजनाची असतात.

हे सर्व अपरिहार्य आहे का? अजिबात नाही. प्रत्येकाची भूक मिटवता येईल, पोषण जोपासता येईल एवढे अन्न आमच्या गोदामात आहे. दोन वर्षांपूवीर् त्यातील जवळपास दोन कोटी टन अन्न आपण गरिबी रेषेखालील किमतीला म्हणजे पाच रुपये किलोपेक्षा कमी भावाने निर्यात केले. एवढेच काय लक्षावधी आयाबहिणींना पाणी, चारा, सरपणासाठी दररोज तीन ते पाच किलोमीटर भटकंती करावी लागते. शेतमजूर स्त्री असो की शहरात घरकाम व बांधकाम करणारी स्त्री असो, तिच्या कष्टांना सीमाच नाही. प्राप्तिकरात स्त्रियांना ज्या सवलती अर्थमंत्र्यांनी जाहीर केल्या त्यांचा यांना काय लाभ होणार? तथाकथित खुली व्यापार व्यवस्था आणि राज्यवादी भांडवलशाही, दोन्हीही सामान्य जनतेच्या हिताचे शत्रू आहेत, हे आवर्जून सांगितले पाहिजे. याचा अर्थ भांडवलशाही व समाजवाद (आणि त्याचे नानाविध अवतार) याच्यापलीकडे जाऊन स्थानिक उत्पादन व उपभोगावर आधारलेली गांधीप्रणित विकेंदित व्यवस्था उभी केली तरच सर्वांच्या हिताचा लोकाभिमुख विकास शक्य आहे.

हे सर्व स्वप्नरंजन नाही तर प्रत्यक्षात अमलात येऊ शकते. बचतगटांमार्फत स्थानीय व स्वावलंबी विकासाची जी प्रक्रिया देशभर पुढे जात आहे, ती या संदर्भात मोलाची होय. याबाबत एक ठोस उदाहरण देता येईल. गतवषीर् आपण 16 हजार कोटी रुपये रासायनिक खतांच्या अनुदानासाठी खर्च केले. तेवढ्याच रकमेत दरवषीर् देशातील सर्व काडी कचऱ्याची नीट विल्हेवाट लावून रासायनिक खताला कायमची सोडचिठ्ठी देता येऊ शकते. यातून रोजगार वाढेल, सात्विक अन्न मिळेल व जमिनीचा पोत सुधारेल.

उपनिर्दिर्ष्ट वास्तवाचा साकल्याने विचार करून काय ठोस उपाययोजना केल्या जाव्यात, हा प्रश्ान् प्रकर्षाने समोर येतो. नेमकेपणाने व सूत्ररूपाने सांगायचे झाल्यास सर्वप्रथम या सामान्य कष्टकरी जणांना किमान आवश्यकता भागवणारी चरितार्थ हमी देणे अत्यावश्यक आहे. त्याखेरीज संविधानातील 'जीवनाचा अधिकार' वास्तवात येणार नाही. त्यासाठी रोजगार हक्काद्वारे किमान उत्पन्न हमी अमलात आणावयास हवी. सुदैवाने हे काम महाराष्ट्राने रोजगार हमी योजनेद्वारे 30 वर्षांपूवीर् सुरू केले. आज देशपातळीवर त्या धतीर्वर 'राष्ट्रीय ग्रामीण रोजगार हमी योजना' लागू करण्यासाठी पाऊले उचलली जात आहेत. संसदेत विधेयक मांडण्यात आले आहे. त्यात अनेक लोढणे व मर्यादा असल्यामुळे वांछित उद्दिष्टपूतीर् होणार नाही. सबब, त्यात आवश्यक ते बदल करण्यासाठी संसद सदस्यांना आवाहन व त्यास न जुमानल्यास दबाब आणावा लागेल. सोबतच महाराष्ट्रातील रोजगार हमी योजना ज्या भ्रष्ट नोकरशाही व लोकप्रतिनिधींच्या कचाट्यात बंदिस्त व विकृत झाली आहे, तिला समाजाच्या लोकसहभागीत्वाचे अधिष्ठान व आयाम देऊन कायमस्वरूपी मत्ता निमिर्तीसाठी तिचा विनियोग करणे हे तातडीचे आव्हान होय.

पाणी व रोजगार हे देशासमोरील मुख्य प्रश्ान् आहेत. त्यासाठी थोड्या अधिक वित्तीय तरतुदी केंद सरकारच्या अर्थसंकल्पात असल्या तरी एकंदरीत दिशा उद्योगपती-व्यापारी, अभिजन- महाजन वर्गाच्याच हितसंबंधांची भलामण करणारी आहे. पाच लाख कोटी रुपयांहून अधिक खर्च प्रस्तावाचा हा अर्थसंकल्प गोरगरिबांचे मूलभूत प्रश्ान् सोडविण्याच्या दृष्टीने कुचकामी नव्हे तर विनाशकारी आहे. कुणाचा भारत व कोणत्या वस्तू व सेवांचे उत्पादन व उपभोग करायचा याचे तारतम्य बाळगून या विळख्यातून बाहेर पडावे लागेल.

जाता जाता आणखी एका बाबीचा निदेर्श करणे संयुक्तिक होईल. कराद्वारे प्राप्त होणाऱ्या महसुलाचे राष्ट्रीय उत्पन्नाशी असलेले प्रमाण वाढण्याऐवजी घटत आहे. मोटारी आदी स्थायी वस्तू खरेदीदारांची संख्या कैक लक्ष व कोटींमध्ये असताना 10 लक्ष रुपयांहून अधिक उत्पन्न 'दाखविणाऱ्यांची' व त्यावर कर भरणाऱ्यांची संख्या अख्ख्या देशात फक्त 74 हजार एवढीच कशी काय? बँकेतून रोख रक्कम काढण्यावर जुजबी एक टक्का कर लावण्याचा प्रस्ताव अर्थमंत्री उच्चार करतात न करतात तोच सभागृहात व बाहेर काहूर माजते, याला काय म्हणावे? एकंदरीत राष्ट्रीय उत्पन्नातून एक टक्का अधिक रक्कम खजिन्यात आल्यास महसूल 33 हजार कोटी रुपयांनी वाढेल व त्याद्वारे सार्वत्रिक रोजगार हमी लागू करता येईल. त्याद्वारे दारिद्य, कुपोषण व अनारोग्याच्या प्रश्ानला बरेच काबूत आणता येईल. एवढी साधी बाब अमलात आणण्यास आपण तयार नसलो, तर आपण स्वातंत्र्य चळवळ व राष्ट्रपित्याचा अपमान करत आहोत, असे खेदाने म्हणावे लागेल.

- प्रा. एच. एम. देसरडा

 
</text>
</doc>
