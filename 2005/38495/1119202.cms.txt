<doc>
<docno>1119202.cms.txt</docno>
<text>
 
महाराष्ट्र
आंदोलनातील जाळपोळीचा भार शिवसेना नाकारणार
[ Monday, May 23, 2005  07:51:05 pm]


म. टा. वृत्तसेवा

रत्नागिरी : 'लोडशेडिंग विरोधी 'रास्ता रोको' आंदोलन विधायक परंतु शिवसेनेच्याच पद्धतीने करताना जाळपोळ होणार नाही अशी खबरदारी घेतली जाईल' अशा शद्बांत सार्वजनिक मालमत्तेचे नुकसान न करण्याची ग्वाही देतादेताच, 'आंदोलकांकडून कदाचित असा प्रकार घडलाच तर ती जनतेची लोडशेडिंगसंदर्भातील प्रतिक्रिया असेल', असे सांगत शिवसेनेचे नेते नारायण राणे यांनी संभाव्य जाळपोळीची सर्व जबाबदारी जनतेवर ढकलली.

रत्नागिरी जिल्ह्यात मंगळवारपासून शिवसेनेने लोडशेडिंग विरोधी आंदोलन जाहीर केले आहे. त्याच्या तयारीसाठी येथे आलेल्या राणे यांनी पत्रकारांच्या अनेक प्रश्ानंना रविवारी रात्री उत्तरे दिली. 'एन्रॉन प्रकल्प सुरू झाला असता तर लोडशेडिंग ाचा प्रश्ान् राहिला नसता', अशी स्पष्टोक्ती एन्रॉनला प्रथमपासून तीव्र विरोध करणाऱ्या या जिल्ह्यात करून राणे यांनी, विजेच्या टंचाईला आणि लोडशेडिंगच्या संकटाला सध्याचेच सरकार जबाबदार असल्याचा दावा केला. 'लोडशेडिंग लादणारे सरकार जनेतवर भार' असल्याची कोटीही त्यांनी केली. लोडशेडिंगमुळे उद्योजकांचे व्यवसाय संकटात आले आहेत. बेकारीची कुऱ्हाडही यामुळे कोसळणार आहे. या प्रश्ानंकडे सरकारचे लक्ष वेधण्यासाठीच आमचे आंदोलन आहे, असे ते म्हणाले.

वीज मंडळ विभाजनामुळे जनतेचा फायदाच होणार असेल तर आमचा विरोध राहणार नाही, असे विधानसभेत विरोधी पक्षनेत्याचे पद सांभाळणाऱ्या राणे यांनी, विभाजनासंदर्भात शुक्रवारी झालेल्या निर्णयावर प्रतिक्रिया विचारली असता सांगितले.

राजकीय 'करंट'

शिवसेनेचे हे आंदोलन सुरू होत असताना, भाजपही राज्यव्यापी आंदोलनाचा भाग म्हणून रत्नागिरी जिल्ह्यात लोडशेडिंग विरोधी आंदोलन करणार आहे. जनतेला भिडणाऱ्या प्रश्ानवर आंदोलन करण्याचा हा प्रवाह आपल्या पक्षात नाही, म्हणून काँग्रेस आणि राष्ट्रवादी काँग्रेसच्या स्थानिक कार्यर्कत्यांत काहीशी अस्वस्थताही आहे. ग्रामीण भागात लोडशेडिंगच्या विरोधाचे पडसाद अर्थातच जास्त आहेत. तेथे हे आंदोलन महत्त्वाचे ठरणार, हे आता स्पष्टपणे दिसते आहे. राजकीय फायद्याच्या संघटित कार्यक्रमात सत्ताधारी पक्षांच्या कार्यर्कत्यांना मात्र भाग घेता येणार नाही.

विजेचा वापर आणि बिलवसुली यांचा 'रेकॉर्ड' चांगला असल्याने लोडशेडिंगमधून रत्नागिरी- सिंधुदुर्ग जिल्ह्यांना वगळण्यात येणार होते. तसे झाले नसले, तरी लोडशेडिंगवरील आक्षेपांची सुनावणी 26 रोजी होत आहे. या सुनावणीत, सनदशीर मार्गाने आम्ही लोकांची बाजू मांडू, असे 'राष्ट्रवादी'चे आमदार सांगत आहेत. काँग्रेसचे जिल्हाध्यक्ष रमेश कीर यांनीही सुनावणीत बाजू मांडण्याची ग्वाही दिली आहे.

 
</text>
</doc>
