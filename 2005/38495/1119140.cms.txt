<doc>
<docno>1119140.cms.txt</docno>
<text>
 
महामुंबई
मिलिंदनगर शाळेतील विद्यार्थ्यांचं भवितव्य अंधारात
[ Monday, May 23, 2005  07:04:05 pm]


मुंबई टाइम्स टीम

कल्याण : बिर्ला कॉलेजजवळील मिलिंदनगर भागात महापालिकेची शाळा क्र.63 धर्मवीर आनंद दिघे विद्यालय महापालिका प्रशासन व वनखात्याच्या वादात भुईसपाट झाली आहे. त्यामुळे शाळेतील सुमारे अडीचशे ते तिनशे विद्यार्थ्यांचं शैक्षणिक भवितव्य धोक्यात आलं आहे.

सुमारे 40-50 वर्षांपूवीर् शहाड गावातील रहिवाशांना मिलिंदनगर भागात वनखात्याच्या जागेवर स्थलांतरित करण्यात आलं. तिथे ही शाळा सुरू करण्यात आली. गेली अनेक वर्षं पहिली ते सातवीपर्यंतचे विद्याथीर् या शाळेत शिक्षण घेत आहेत. अचानक शाळेचं नुतनीकरण करण्याची कल्पना पुढे आली आणि कोणताही विचार न करता शाळा भुईसपाट करण्यात आली.

नुतनीकरणाचं काम सुरू असतानाच वनखात्याच्या अधिकाऱ्यांनी बांधकामास परवानगी नाकारली. गेल्या वषीर् काही खोल्या भाड्याने घेऊन विद्यार्थ्यांचं शैक्षणिक वर्ष वाचवण्यात आलं. परंतु या वषीर् शैक्षणिक भवितव्य अधांतरी असल्याने अनेक पालकांनी दाखले काढून घेण्यासाठी धावाधाव सुरू केली. याबाबत पालकांच्या तक्रारीची दखल कोणाही घेण्यास तयार नाही. तर शिवसेना कार्यर्कत्यांना शिक्षण मंडळाकडून परवानगी मागण्यात येत असल्याचं सांगितलं.

शिक्षण मंडळ सभापती माया कटारिया यांनी, हे सर्व प्रकरण वनखात्याच्या मंजुरीसाठी पाठवलं आहे. त्यांच्या मंजुरीनंतरच शाळेचं बांधकाम सुरू करण्यात येईल. आमदारनिधी व मनपा निधीतून या शाळेचे पुनर्बांधणीचं काम सुरू करण्यात आलं होतं. विद्यार्थ्यांची तात्पुरती व्यवस्था खाजगी दुकानाच्या गाळ्यात करण्यात आली होती.

जून 2005 मध्ये जवळच असलेल्या पोलिस वसाहतीतील पाच खोल्यांमध्ये व्यवस्था होण्यासाठी महापालिका आयुक्तांनी पोलिस आयुक्तांकडे परवानगी मागितली असल्याचं सांगितलं. महापालिकेने यावर त्वरित उपाययोजना न केल्यास जनआंदोलन करण्याचा इशारा शिवसेनेतफेर् देण्यात आला आहे.

 
</text>
</doc>
