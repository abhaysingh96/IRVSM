<doc>
<docno>1118276.cms.txt</docno>
<text>
 
महामुंबई
मुख्यमंत्र्यांच्या आवाहनाला विरोधकांमुळे शॉर्टसकिर्ट?
[ Monday, May 23, 2005  12:14:42 am]


म. टा. प्रतिनिधी

मुंबई : वीज टंचाईच्या प्रश्ानवर शिवसेना व भाजपने घेतलेली आक्रमक भूमिका व वीज मंडळाचे विभाजन यासंदर्भात मंगळवारी मुख्यमंत्री विलासराव देशमुख यांनी सर्वपक्षीय बैठक मुंबईत बोलावली आहे; पण दोन्ही प्रश्ानंवरील युतीची भूमिका लक्षात घेता ही बैठक वादळी ठरण्याचीच चिन्हे आहेत.

राज्यात सुमारे साडे तीन ते चार हजार मेगावॉट विजेची टंचाई असून ग्रामीण भाग तळपत्या सूर्याने भाजून निघत असतानाच लोडशेडिंग केले जात आहे. यामुळे जनतेत विविध ठिकाणी त्याच्या तीव्र प्रतिक्रिया उमटत आहेत. शिवसेनेने याप्रकरणी अत्यंत आक्रमक भूमिका घेत वीज मंडळाच्या कार्यालयांना जमावाच्या हिंसेचे लक्ष्य केले आहे. विरोधी पक्षांच्या या आक्रमक पवित्र्यामुळे राज्य सरकार चिंतेत आहे.

राज्यातील वीज टंचाईची परिस्थिती विरोधी पक्षांना मुख्यमंत्री विलासराव देशमुख समजावून सांगतील तसेच या प्रकरणी सहकार्याचे आवाहन करतील, असे सांगण्यात आले.

वीज मंडळाच्या विभाजनास भाजपने पाठिंबा दिला असला तरी शिवसेनेची भूमिका मात्र अद्याप स्पष्ट नाही. जनता दल व शेतकरी कामगार पक्ष यांनी विभाजनास कडाडून विरोध करण्याचे ठरविले आहे. राज्यभर तहसील कार्यालयावर शेकापतफेर् निदर्शने केली जाणार आहेत, तसेच 30 मे रोजी मंत्रालयावर मोर्चाही नेण्यात येणार आहे.

वीज टंचाईला राज्य सरकार जबाबदार आहे हे आपण या बैठकीत स्पष्ट करणार असल्याचे भाजपचे ज्येष्ठ नेते गोपीनाथ मुंडे यांनी सांगितले. राज्य वीज मंडळाच्या विभाजनाचा प्रश्ान् मात्र राजकीय पक्षांसाठी महत्त्वाचा नसून कामगार संघटनाचा हा विषय असल्याचे मत मुंडे यांनी व्यक्त केले.

 
</text>
</doc>
