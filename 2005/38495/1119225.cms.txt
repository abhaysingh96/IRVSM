<doc>
<docno>1119225.cms.txt</docno>
<text>
 
अर्थव्यवहार
 सेन्सेक्स वधारला
[ Monday, May 23, 2005  08:23:35 pm]


म. टा. बाजार प्रतिनिधी

मुंबई : देशी अर्थसंस्थांनी सातत्याने केलेल्या खरेदीमुळे सलग तिसऱ्या दिवशी, सोमवारी मुंबई शेअर बाजार वधारला. बुद्ध पौणिर्मेनिमित्त असलेल्या सार्वजनिक सुटीमुळे बाजारात आज कमी उलाढाल झाल्याचे दलालांकडून सांगण्यात आले.

नवी दिल्लीतील कालच्या बॉम्बस्फोटांच्या दोन भीषण घटनांचा आणि पेट्रोल व डिझेलच्या संभाव्य दरवाढीच्या वृत्ताचा बाजारावर फारसा प्रतिकूल परिणाम झाला नाही. तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा 'सेन्सेक्स' प्रारंभी 6504.49 अंशांवर होता. तो 6549.57 व 6499.21 अंशांच्या संकुचित मर्यादेत खालीवर फिरून शेवटी 6539.83 अंशांवर स्थिरावला. त्यात आणखी 40.33 अंशांची वाढ झाली. रिलायन्स इंडस्ट्रीज, ओएनजीसी, हिंदुस्तान पेट्रोलियम, सत्यम कम्प्युटर्स, आयसीआयसीआय बँक, मारुति उद्योग, 'भेेल', भारत पेट्रोलियम, इंडियन ऑइल कॉपोर्रेशन आदी कंपन्यांच्या समभागांचे भाव वधारले.

 
</text>
</doc>
