<doc>
<docno>1118279.cms.txt</docno>
<text>
 
महामुंबई
बलात्कारितेला 3 लाख रुपये देण्याचा मानवी हक्क आयोगाचा आदेश
[ Monday, May 23, 2005  12:15:45 am]


म. टा. प्रतिनिधी

मुंबई : मरीन लाइन्सच्या पोलिस चौकीत हवालदार सुनील मोरेने बलात्कार केलेल्या तरुणीला तीन लाख रु. मदत म्हणून देण्याचे आदेश राज्य मानवी हक्क आयोगाने राज्य सरकारला दिले आहेत. सरकारने तिला दोन लाख रु. मदत याआधीच मंजूर केली आहे. पण ही रक्कम कमी असल्याचे आयोगाने ठरवले.

दरम्यान, या घटनेचा निषेध करण्यासाठी शनिवारी विविध मानवी हक्क आणि महिला संघटना एकत्र आल्या होत्या. या घटनेचा तपास आणि महिलांची सुरक्षितता या संदर्भातील निवेदन पोलिस आयुक्तांना देण्यात आले. अक्षरा, सेहत, दिलासा, आवाज-ए-निस्वां, मजलिस, पुकार, वाच्छा आदी संघटना यात सहभागी झाल्या होत्या.

 
</text>
</doc>
