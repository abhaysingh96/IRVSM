<doc>
<docno>1119229.cms.txt</docno>
<text>
 
अर्थव्यवहार
वीजटंचाईतले महाराष्ट्राचे 11 पार्टनर!
[ Monday, May 23, 2005  08:25:49 pm]


वृत्तसंस्था

नवी दिल्ली : उन्हाळयामुळे तापमानाचा पारा 40 अंशांवर चढत असताना दुसरीकडे जनतेला वीजटंचाईच्या संकटामुळे घाम फुटत आहे. पण, वीजटंचाईमुळे केवळ महाराष्ट्रातील जनतेचेच हालहाल होत आहेत, हे मात्र खरे नाही. असेच हाल देशातील इतर 11 राज्यांतील लोकांचेही चालू असून ही राज्ये गंभीर वीजसंकटाकडे चालली आहेत.

'असोचेम' या उद्योजक संघटनेने केलेल्या पाहणीनुसार, महाराष्ट्राव्यतिरिक्त गुजरात, उत्तर प्रदेश, हरयाणा, मध्य प्रदेश, बिहार, दिल्ली, हिमाचल प्रदेश, राजस्थान, जम्मूकाश्मीर, पंजाब, मेघालय ही अन्य राज्येही कडक उन्हाबरोबरच वीजटंचाईतही होरपळून निघत आहेत. 'असोचेम'च्या या 'इको पल्स सव्हेर्'नुसार वीजटंचाईग्रस्त मध्य प्रदेश, गुजरात आणि हरयाणा या राज्यांतील विजेचा तुटवडा एप्रिल 2005 मध्ये 7 ते 25 टक्क्यांदरम्यान होता.

महाराष्ट्राची 'आघाडी'!

वीजटंचाईमुळे जनतेच्या संतापाचे उदेक, वीज मंडळाच्या कार्यालयांवर हल्ले, मोडतोड, कर्मचाऱ्यांना मारहाण असे हिंसक प्रकार घडलेल्या महाराष्ट्रात वीज तूट ('एनजीर् डेफिसिट') 19 टक्के आहे. देशातील सर्वाधिक औद्योगिकीकरण झालेले राज्य म्हणून ओळखल्या जाणाऱ्या महाराष्ट्रात सर्वात अधिक वीजटंचाई ('पीक शॉटेर्ज') सुमारे 4000 मेगावॅट्स असून, त्याच्या परिणामी राज्याच्या अनेक भागांत दररोज 4 ते 8 तास वीजपुरवठा खंडित (लोड शेडिंग) असतो.

'असोचेम'चे अध्यक्ष एम. के. सांघी याच्या मते ऊर्जानिमिर्तीत नव्या गुंतवणुकीचा अभाव, वीजनिमिर्ती प्रकल्पांच्या आधुनिकीकरणाच्या नावाने 'आनंदीआनंद' आणि विजेच्या पारेषणादरम्यान होणारे मोठे नुकसान (ट्रान्समिशन लॉसेस) यामुळे देशात वीजटंचाईचे हे गंभीर संकट उभे राहिले आहे.

मध्य प्रदेश तूट सर्वाधिक; 25टक्के

मध्य प्रदेशला 3003 दशलक्ष युनिट विजेची गरज आहे आणि राज्यात फक्त 2250 युनिट्स इतक्याच विजेची निमिर्ती होत असल्याने 'एनजीर् डेफिसिट' आहे तब्बल 25 टक्के! गुजरातेत काही चांगली परिस्थिती आहे अशातला भाग नाही. तेथील 'एनजीर् डेफिसिट' 12.7 टक्के, उत्तर प्रदेशात 18 टक्के, बिहारमध्ये 19 टक्के आहे. आंध्र प्रदेश, कर्नाटक, केरळ, तामिळनाडू या राज्यांत मात्र विजेच्या बाबतीत परिस्थिती बरी असून, तेथील तूट 1 टक्क्याहूनही कमी आहे.

पाहणीत ज्यांची मते अजमावण्यात आली त्यातील 99 टक्के लोकांनी वीजटंचाईमागे विजेची चोरी, वीजगळती, पारेषण व विक्रीदरम्यान होणारे नुकसान ही कारणे असल्याचे सांगितले. उद्योग क्षेत्रातील कंपन्यांच्या प्रमुखांच्या मते सवलतीच्या दराने वीज विकण्यामुळे मोठ्या प्रमाणावर अपव्यय होत आहे. सवलतीच्या दराने वीज पुरवावयाची असेलच तर ती विशिष्ट युनिट संख्येपर्यंत द्यावी आणि त्यानंतर वापरल्या जाणाऱ्या युनिट्सचे वर्ग (टप्पे) करण्यात येऊन त्यानुसार दर लागू करावेत, असे या उद्योग धुरिणांचे म्हणणे आहे.

 
</text>
</doc>
