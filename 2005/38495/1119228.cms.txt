<doc>
<docno>1119228.cms.txt</docno>
<text>
 
अर्थव्यवहार
लुपिन लि.चा नफा घटला, विक्री वाढली
[ Monday, May 23, 2005  08:25:08 pm]


म. टा. व्यापार प्रतिनिधी

मुंबई : औषध उत्पादनातील प्रख्यात कंपनी लुपिन लि.च्या विक्रीत, 31 मार्चला संपलेल्या आथिर्क वर्षात चार टक्के वाढ नोंदवली गेली. मात्र, कंपनीच्या निव्वळ नफ्यात घट झाली आहे.

गेल्या (2003- 04) आथिर्क वर्षात लुपिनने 1119 कोटी रुपयांची विक्री केली होती. यंदा यात 418 कोटी रुपयांची वाढ झाली आहे. भारत व अमेरिकेत विक्री तंत्रावर वाढीव भर, संशोधन व विकासावर अधिक खर्च, 'पेन जी' सारख्या उत्पादनावर कमी नफा घेण्याचे तत्व आणि व्हॅटची अनिश्चितता या सर्व घटकांचा नफ्यावर परिणाम होऊन यंदा कंपनीला 84.4 कोटी रुपयांचा नफा झाला आहे. गेल्या वषीर् 98.7 कोटी रुपये नफा झाला होता.

लुपिनचे व्यवस्थापकीय संचालक डॉ. कमल शर्मा, संपलेले आथिर्क वर्ष हे गुंतवणुकीचे वर्ष होते, असे सांगतात. अमेरिकेतील विक्रीचे जाळे विकसित करण्यासाठी तसेच नव्या संशोधनावर कंपनीने जास्त भर दिला आहे. त्याचा भविष्यात फायदा होईल, असे कंपनीला वाटते. याचा प्रत्यय नुकताच कंपनीला आला असून लुपिनने कॉर्नरस्टोन बायोफर्मा इनकॉपोर्रेटशी नवीन औषध प्रणाली विकसित करण्याचा करार केला आहे.

एल्डर फार्मा.च्या नफ्यात 32 टक्क्यांनी वाढ

मुंबई (म. टा. उद्योग प्रतिनिधी) : औषध उत्पादनांची निमिर्ती करणाऱ्या एल्डर फार्मास्युटिकल्स लि.ने 31 मार्च अखेर संपलेल्या आथिर्क वर्षात 34 कोटी 17 लाख रुपयांचे उत्पन्न कमावले आहे. कंपनीच्या उत्पन्नात 12 टक्क्यांनी वाढ झाली. गेल्या वषीर् कंपनीने 269 कोटी 64 लाख रुपयांचे उत्पन्न कमावले होते.

नफ्यात 32 टक्क्यांनी वाढ झाली व कंपनीने 34 कोटी 17 लाख रुपयांचा नफा कमावला. गेल्या वषीर् या कालावधीत कंपनीला 21 कोटी 75 लाख रुपयांचा नफा झाला होता.

आंतरराष्ट्रीय फार्मा कंपन्यांबरोबर एकत्रीकरण आणि भागीदारी करार केल्यामुळे अधिक प्रमाणात उत्पादनांची निमिर्ती करण्यासाठी यश मिळाल्याचे कंपनीच्या अधिकाऱ्यांनी स्पष्ट केले.

 
</text>
</doc>
