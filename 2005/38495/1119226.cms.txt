<doc>
<docno>1119226.cms.txt</docno>
<text>
 
अर्थव्यवहार
इंटरकनेक्टिव्हिटीच्या निर्णयाने महाराष्ट्रातील ग्राहक सुखावले
[ Monday, May 23, 2005  08:24:24 pm]


म. टा. टेलिकॉम प्रतिनिधी

मुंबई : मोबाइल इंटरकनेक्टिव्हिटीबाब त केंद सरकारने घेतलेल्या क्रांतिकारी निर्णयामुळे ग्राहकांचा मोठाच फायदा होणार आहे. महाराष्ट्र, तामिळनाडू, पश्चिम बंगाल आणि उत्तर प्रदेश या राज्यांतील ग्राहकांची नेहमी होणारी पंचाईत या नव्या निर्णयामुळे नाहीशी होईल.

या चारच राज्यांमध्ये मोबाइलच्या परिभाषेत सर्कल विदिन द सर्कल असा प्रकार होता. मुंबई व उर्वरित महाराष्ट्र, चेन्नई व उर्वरित तामिळनाडू, कोलकाता व उर्वरित पश्चिम बंगाल, आणि पश्चिम व पूर्व उत्तर प्रदेश अशी वेगवेगळी सर्कल होती. त्यामुळे मुंबईतल्या माणसाने अगदी वसई ओलांडले तरी एसटीडीचे रेट लागू होत असत. आता तशी परिस्थिती राहिलेली नाही. आता मुंबईतल्या बीपीएलवाल्याने पुण्यात आयडियावाल्याला कॉल केला, तरी तो लोकल कॉल म्हणून मानला जाईल. तसेच, पुण्यात एखाद्याने लँडलाइनवरून नागपुरातल्या मोबाइलवाल्याला फोन केला, तरी तोही लोकल कॉलच मानला जाईल. पुन्हा या दोन्ही प्रकारांत मोबाइल क्रमांकाच्या आधी 0 लावावे लागणार नाही. मात्र, मोबाइल ते लँडलाइन किंवा फिक्स्ड लाइन कॉल्सचे दर पूवीर्प्रमाणेच राहतील.

तूर्तास फक्त सरकारी मोबाइल कंपन्या (एमटीएनएल आणि बीएसएनएल) आणि बीपीएल यांनीच नवीन दराने सेवा सुरू केली आहे, तर भारती टेलिकॉमने (एअरटेल) अशी सेवा देण्याची तयारी सुरू केली आहे. या निर्णयाचा महाराष्ट्रातील 75 लाख जीएसएम मोबाइल धारकांना फायदा होणार आहे. सीडीएमए मोबाइल धारकांनाही अर्थातच हा फायदा मिळेल.

मात्र, या योजनेचा फायदा घेण्यासाठी एखाद्या कंपनीने सध्याच्या लायसेन्स्ड सविर्स क्षेत्राबाहेर यंत्रणा उभारल्यास ते अवैध ठरेल.

'बीपीलएल'ची लोकल कॉल सेवा

'बीपीएल' मोबाइलने मुंबई, महाराष्ट्र-गोवा तसेच चेन्नई व सेलम सर्कल दरम्यान मोबाइल ते मोबाइल व लँडलाइन ते मोबाइल कॉल लोकल कॉल म्हणून गणण्याची सुविधा सोमवारपासून कार्यान्वित केली. वेगवेगळ्या सर्कलमध्ये अशी लोकल कॉलची सुविधा देणारी 'बीपीएल' ही पहिलीच खाजगी कंपनी आहे. यामुळे मुंबईतील 'बीपीएल'चा ग्राहक महाराष्ट्र-गोवा, चेन्नई व सेलमधील कोणत्याही मोबाइलधारकाशी लोकल कॉलच्या दरात संपर्क साधू शकतो, असे 'बीपीएल'चे एग्झेक्युटिव्ह व्हाइस प्रेसिडेंट कृष्णा अन्गारा कळवतात.

 
</text>
</doc>
