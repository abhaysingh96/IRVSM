<doc>
<docno>1118278.cms.txt</docno>
<text>
 
महामुंबई
अपंग फोन बूथधारक बुधवारी एमटीएनलवर मोर्चा नेणार
[ Monday, May 23, 2005  12:15:16 am]


म. टा. प्रतिनिधी

मुंबई : अपंगांकडून चालवण्यात येणाऱ्या टेलिफोन बूथचे कमिशन कमी करण्याची तसेच लोकल पीसीओचे प्रतिकॉल 90 सेकंदांवरून 60 सेकंद करण्याची नोटीस महानगर टेलिफोन निगमने पाठवली असून या निर्णयाच्या निषेधासाठी 25 रोजी एमटीएनएलच्या प्रभादेवी येथील मुख्यालयावर शिवसेना अपंग सहाय्य सेनेतफेर् मोर्चा नेण्यात येणार आहे.

अपंग सहाय्य सेना व भाजप अपंग विकास आघाडीच्या शिष्टमंडळाने मार्च महिन्यात नवी दिल्लीत केंदीय दूरसंचार राज्यमंत्री शकील अहमद तसेच एमटीएनएलचे व्यापार वाणिज्य संचालक पी. आर. वाधवा आणि तांत्रिक विभागाचे संचालक कुलदीपसिंग यांची भेट घेतली होती. त्यावेळी अपंगाच्या टेलिफोन बूथचे कमिशन कमी करणार नाही तसेच पीसीओचे कॉल 60 सेकंद करण्याच्या निर्णयाचा फेरविचार करू असे आश्वासन मिळाले; मात्र या आश्वासनाला हरताळ फासण्यात आल्याचे शिवसेना अपंग सहाय्य सेनेने प्रसिद्धीस दिलेल्या पत्रकात म्हटले आहे. याचा निषेध करण्यासाठी सकाळी दहा वाजता मोर्चा निघणार असून या मोर्चामध्ये खासदार संजय राऊत, मोहन रावले, हरीभाऊ राठोड तसेच आमदार अरविंद सावंत, अपंग सहाय्य सेनेचे अध्यक्ष सूर्यकांत लाडे, सुभाष कदम, परेश रांभीया आदी सहभागी होणार आहेत.

 
</text>
</doc>
