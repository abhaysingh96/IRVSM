<doc>
<docno>1119388.cms.txt</docno>
<text>
 
महाराष्ट्र
धुळ्यात पाच जूनपासून 'करिअर माइलस्टोन'
[ Monday, May 23, 2005  11:39:18 pm]


म. टा. वृत्तसेवा

धुळे : धुळ्यातील 'ड्रीम्स कम्युनिकेशन्स' संस्थेतफेर् पाच ते सात जून या कालावधीत करिअर माइलस्टोन- 2005 या प्रदर्शनाचे आयोजन करण्यात येणार आहे.

धुळे शहरातील देवपूर भागातील जयहिंद मंगल कार्यालयात होणाऱ्या या प्रदर्शनात धुळ्यासह पुणे, नाशिक आणि जळगाव शहरातील नामांकित शैक्षणिक व व्यावसायिक संस्थांचे स्टॉल लावण्यात येणार आहेत. दहावी, बारावी व पदवीनंतर उपलब्ध असलेल्या अभ्यासक्रमांची तसेच त्याठिकाणच्या प्रवेश प्रक्रियेची माहिती या प्रदर्शनात देण्यात येणार आहे. फॅशन डिझाइनिंग, मल्टिमीडिया, इंजिनीअरिंग, ग्राफिक डिझाइनिंग, अॅरोनॉटिकल इंजिनीअरिंग, हॉटेल मॅनेजमेंट, पत्रकारिता आदी विविध क्षेत्रांची माहिती या प्रदर्शनात देण्यात येणार आहे.

या प्रदर्शनात करिअर परिसंवाद, कलचाचणी, वैयक्तिक समुपदेशन करण्यात येणार आहे, अशी माहिती 'ड्रीम्स कम्युनिकेशन्स'चे कमलेश भावसार यांनी दिली. अधिक माहितीसाठी 9422789161 किंवा 9822829101 या क्रमांकावर संपर्क साधावा असे आवाहनही भावसार यांनी केले आहे.

 
</text>
</doc>
