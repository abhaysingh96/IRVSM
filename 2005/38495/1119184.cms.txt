<doc>
<docno>1119184.cms.txt</docno>
<text>
 
महामुंबई
अरुण नलावडे यांना 'बोरिवली भूषण'
[ Monday, May 23, 2005  07:36:11 pm]


मंुबई टाइम्स टीम

संजीवनी प्रतिष्ठानतर्फे देण्यात येणारा मानाचा बोरिवली भूषण पुरस्कार ख्यातनाम अभिनेते अरुण नलावडे यांना नुकताच प्रदान करण्यात आला.

मराठी चित्रपटाचं क्षितिज खऱ्या अर्थाने रुंदावण्यासाठी अरुण नलावडे यांच्या 'श्वास'ने महत्त्वाची भूमिका बजावली. ऑस्करसाठी सातासमुदापार 'श्वास'ने जाऊन अटकेपार झेंडे रोवण्याचा प्रयत्न केला. त्याबद्दल संस्थेतर्फे हा गौरवसोहळा आयोजित करण्यात आला होता. या वेळी बालश्री पुरस्कार विजेती मनश्री सोमण आणि स्वातंत्र्यसैनिक माधवराव सातवसे सत्कार करण्यात आला. त्यांना मानपत्र देऊन सन्मानित करण्यात आलं. याप्रसंगी आमदार गोपाळ शेट्टी, शिवसेनेचे उपनेते विनोद घोसाळकर, संजीवनी प्रतिष्ठानचे अध्यक्ष मुकेश नलावडे आणि कार्यवाह शैलेंद साळवी उपस्थित होते.

 
</text>
</doc>
