<doc>
<docno>1125579.cms.txt</docno>
<text>
 
महाराष्ट्र
गुहागर बलात्कारप्रकरणी संशियतांचा जामीन अमान्य
[ Saturday, May 28, 2005  10:26:45 pm]


म. टा. वृत्तसेवा

रत्नागिरी : गुहागर सामूहिक बलात्कार प्रकरणातील दोघा संशयित आरोपींना अटकपूर्व जामिनासाठी केलेला अर्ज खेडमधील अतिरिक्त जिल्हा व सत्र न्यायाधीश सी. ए. जाधव यांनी फेटाळून लावला.

या बलात्कार प्रकरणातील सात संशयित आरोपींपैकी रायगडमधील निशिकांत लाड आणि संदीप शिरगांवकर यांनी वकिलामार्फत हा अर्ज केला होता. अर्जासाठी हे आरोपी न्यायालयात येतील आणि त्यांना अटक करता येईल, असे समजून पोलिस पथक सज्ज होते. पण हे दोघे न्यायालयात आलेच नाहीत.

या बलात्कार प्रकरणातील आरोपी पोलिस चालक फरार असून सध्या तो एक महिन्याच्या रजेवर आहे. पोलिस पथक त्याच्या शोधात पाठवण्यात आले आहे, अशी माहिती उपपोलिस अधीक्षक श्रीमती गावित यांनी दिली. बलात्कार झालेली अल्पवयीन मुलगी सध्या तिच्या नातेवाईकांकडे आहे. या प्रकरणातील आरोपी ताब्यात आल्यानंतर खटल्यावर अधिक प्रकाश पडेल, असे त्या म्हणाल्या.

 
</text>
</doc>
