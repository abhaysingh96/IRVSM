<doc>
<docno>1125495.cms.txt</docno>
<text>
 
संवाद
'सूरमयी' क्षणांची सोबत!
[ Saturday, May 28, 2005  08:38:09 pm]


...दु:ख वाटून हलकं करायचं अन् आनंदात सहभागी व्हायचं, हे साधं सूत्र आमच्या घरातल्या प्रत्येकाला अगदी पक्कं ठाऊक आहे...

संगीतातल्या ताना, त्यांचा सूर, सुरांची लय, त्यांचा ताल, स्वरांतली खोली, त्याची गोडी... या सगळ्याशी अगदी लहानपणापासून 'नातं' जुळत गेलं. आमच्या एकत्र कुटंुब पद्धतीत आई-वडिला ंप्रमाणेच काका- काकू, आजी-आजोबा यांच्या अनुभवातल्या 'शिदोरी'तून वेचलेल्या क्षणांनी दिशा दाखवली. या दिशेने जाताना थकल्यावर- भागल्यावर वाटेत विसावा घ्यायची वेळ आली की, घरातल्यांच्या मायेची सावली 'पाठराखण' करायची. त्यामुळेच 'सूरमयी'मधील प्रेमाची ऊब पुढच्या वाटचालीसाठी यशाचं 'टॉनिक' ठरत आली आहे.

सध्या कामाचा झपाटा वाढलाय. त्यामुळे घरच्यापेक्षा जास्त वेळ हल्ली बाहेर जातो. सततची रेकॉडिर्ंग्ज, त्यांचा ताण, गाण्याचे कार्यक्रम, पुणे-मुंबई फेऱ्या या सगळ्यात 'दिवस' कसा जातो, समजतही नाही. मात्र, त्यानंतरच्या क्षणांना ओढ लागते ती घरातल्यांच्या साथसंगतीची! त्या दिवसभरातले चांगले- वाईट प्रसंग घरच्यांबरोबर 'शेअर' करताना, मनसोक्त गप्पांमधून मिळणारा 'रिलीफ' काय सांगावा! मला वाटतं, एकत्र आणि स्वतंत्र कुटुंबात हाच मूलभूत फरक असेल. कारण, धकाधकीतल्या जीवनात प्रत्येक क्षणाक्षणाला अनुभवाला येत असलेल्या सर्व घटनांमधून बरंच काही शिकायला मिळतं. हे शिकणं जेव्हा तुम्ही दुसऱ्यांना सांगता, तेव्हाच त्याला काहीतरी अर्थ प्राप्त होतो; अन्यथा त्या अनुभवांचे 'धडे' स्वत:चं कितीवेळा गिरवणार?

एकत्र कुटुंब असल्यानं घरचा प्रत्येक जण त्याच्या कामामध्ये 'बिझी' असतो. तरीही, आठवड्यातून एकदा, प्रामुख्याने शनिवारी अथवा रविवारी आम्ही एकत्र भेटून धमाल करतो. सतत स्वरांच्या सहवासात असल्यामुळे घरीही बऱ्याचदा 'गुणगुणणं' सुरू असतं. त्यावर 'बाहेर गातोस तेवढं पुरे, घरात तरी थोडा शांत राहा' हा सल्ला अनेकदा मिळतो. यातला मजेचा भाग वगळला, तरीही नात्यांची 'वीण' इतकी घट्ट आहे की, कोणाचाही चेहरा वाचून त्याच्या आनंदात सहभागी व्हायचं की, त्याच्या समस्येचं उत्तर शोधण्यासाठी प्रयत्न करायचा हे सगळ्यांना आपसूक कळतं आणि तसं लगोलग ठरतंही! दु:ख वाटून हलकं करायचं अन् आनंदात सहभागी व्हायचं, हे साधं सूत्र आमच्या घरातल्या प्रत्येकाला अगदी पक्कं ठाऊक आहे.

घरातल्या माणसांप्रमाणेच यथायोग्य सजावटीनं निजीर्व भिंतींनाही आपलंसं करता येतं. सध्या 'इंटिरीयर डिझाईनिंग' हा शब्द परवलीचा असला, तरी घरात त्याच्याशी लहानपणापासून म्हणावी अशी जवळीक कधी नव्हती. कारण, प्रत्येक गोष्ट ठराविक जागी असली की, त्याचं सौंदर्य आपोआप खुलतं, हा समज प्रत्यक्षात आणणारं माझं घर 'सुंदरच' आहे. तरी घरातील सजावट, त्याचे अंतरंग, डेकोरेशन याविषयी काहीतरी करावं, असं मला सारखं वाटायचं. मात्र, प्रत्यक्षात त्यासाठी वेळ नसायचा. आता 'प्राजक्ता'शी लग्न झाल्यानंतर मात्र घरातील वडिलधाऱ्यांच्या मदतीनं सजावटीला 'आखीव-रेखीव' करण्याचं काम तीच सांभाळत आहे. त्यामुळे संगीताशी संबंधित कॅसेट आणि सीडीज्चा जमा झालेला संग्रह तिनं काही महिन्यांपूवीर् कौशल्यानं 'हातावेगळा' केला. अर्थात, जुन्या चित्रपटातील गीते, नवीन हिंदी गाणी, मराठी गीते, अल्बम, लाइट म्युझिक हे तिनं केलेलं वगीर्करण माझ्याही पथ्यावर पडलंय. आम्ही दोघं संगीत क्षेत्रात असल्यानं वाद्यांसाठी घरात खास जागा करून ठेवली आहे. दोघांच्याही तानपुऱ्यांना आमच्या खोलीत स्वतंत्र स्थान असून हामोर्नियमची जागा देखील 'रिर्झव्हड्' आहे.

प्राजक्ता घरी आल्यापासून 'टापटीप', 'नीटनेटकेपणा' या शब्दांवर साचलेली धूळ बाजूला झाली. सध्याच्या युगात 'दिखाऊपणा' अथवा 'भपकेबाजपणा' घरात दिसलाच पाहिजे, अशी रीत आहे. आमच्या घराचं मात्र तसं नाही. पण भपका टाळून अगदी साध्या (योग्य शब्दात सांगायचं तर 'सिंप्लिसिटी') पण हुकमी सजावटीनं घराच्या देखणेपणात भर घालता येते, हे तिचं ब्रीद आहे. आगामी काळात मुंबईत राहायचा 'प्लॅन' आहे, तेव्हा तिथल्या 'फास्ट लाइफ'मध्ये 'सिंप्लिसिटी'ची सोबत घेत प्राजक्ता तिथंही घराची उब टिकवून ठेवेल, यात शंका नाही!

'घर असावे घरासारखे, नकोत नुसत्या भिंती, तिथे असावा प्रेमजिव्हाळा, नकोत नुसती नाती' या काव्यपंक्तीचा सपर्मक अर्थ दडलाय तो, नात्यांच्या संगतीत सुरू असणाऱ्या भाव- भावनांच्या देवाण- घेवाणीत! नात्यांमधला 'पाया' भक्कम असला म्हणजे त्यावर अपेक्षांचे कितीही इमले चढवता येतात...

- ऋषिकेश रानडे

(शब्दांकन: संवाद टीम)

 
</text>
</doc>
