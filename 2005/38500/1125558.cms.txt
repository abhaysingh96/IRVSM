<doc>
<docno>1125558.cms.txt</docno>
<text>
 
विज्ञान-तंत्रज्ञान
फुले मिळवू मनाजोगती
[ Saturday, May 28, 2005  09:28:25 pm]


निळा गुलाब किंवा सप्तरंगी गुलाब निर्माण करणे आता फारसे अवघड नाही. लवकरच आपल्या आवडीचे रंग असलेली फुले बाजारात येऊ लागतील. याच आधारावर फुलाची आकृती सुद्धा बदलता येऊ शकेल. उदाहरणार्थ त्याचा नैसगिर्क आकार बदलून लहान किंवा मोठा केला जाऊ शकेल. त्यांना गोल, चौकोनी किंवा त्रिकोणीही बनविता येईल.

वसंत आणि त्यामागून येणारा ग्रीष्म ऋतु म्हणजे फुलांचा सुवर्णकाळ. मोगऱ्यापासून पांगाऱ्यापर्यंत अनेक झाडांना या काळात फुले येतात. मन मोहून टाकणारी आणि आनंदाचा ठेवा देणारी ही फुले फुलतात तरी कशी? कोण यामध्ये वेगवेगळे रंग भरत असेल? फुलांमध्ये तीन प्रकारची रसायने रंग निर्माण करतात. फ्लेवोनॉइड, कॅरोटिनॉइड आणि क्लोरोफिल. क्लोरोफिलला हरित लवक असेही म्हणतात. आणि हा वनस्पतीच्या पानांमध्ये आणि फुलांमध्ये हिरवा रंग निर्माण होण्यास कारणीभूत ठरतो. कॅरोटिनॉइड पिवळा, नारिंगी आणि केशरी रंग निर्माण करतो अाणि सूर्यफूल, गेंद आणि मोहरीमध्ये तो आढळतो. फ्लेवोनॉइड लालपासून निळ्यापर्यंत वेगवेगळे रंग निर्माण करतो आणि गुलाबामध्ये रंग भरण्याचे श्ाेय याच प्रकारच्या रसायनाला आहे. त्यांच्या विविध प्रकारच्या संयुगांमुळे भिन्न भिन्न रंगांची फुले निर्माण होतात.

या रसायनांशिवाय फुलांच्या रंगांवर आम्लता आणि क्षारता यांचाही प्रभाव असतो. उष्णता व आर्दतेनेसुद्धा फुलांच्या रंगांत वैविध्य येते. मातीतील आम्लता व क्षारता मातीच्या पीएचवरून समजते. प्रयोगशाळेत ही आम्लता कमी करून किंवा वाढवून पिटूनिया आणि मॉनिर्ंग ग्लोरीच्या फुलांचा रंग बदता येतो. पण हेच रंग बदलण्याचे प्रयोग आता अनुवंशाच्या अभ्यासातून केले जात आहेत.

वनस्पतीत वेगवेगळी क्रोमोझोम वापरून निरनिराळे रंग निर्माण केले जाऊ शकतात. हे प्रयोग अमेरिकेत मेरीलँडच्या बेल्ट्स्विलमधील अॅग्रिकल्चरल रिसर्च स्टेशनच्या फ्लोरल अॅण्ड नर्सरी प्लँॅट्स युनिटमध्ये डॉ. रॉबर्ट ग्रीसबेक यांच्या मार्गदर्शनाखाली चालू आहेत. त्यांचे म्हणणे आहे की, आता फुलामध्ये रंग निर्माण करणाऱ्या पिगमेंट म्हणजेच वर्णकाच्या तिन्ही समूहांना नियंत्रित करणाऱ्या जनुकांचा शोध लागला आहे. त्यामुळे निळा गुलाब किंवा सप्तरंगी गुलाब निर्माण करणे आता फारसे अवघड नाही. लवकरच आपल्या आवडीचे रंग असलेली फुले बाजारात येऊ लागतील.

याच आधारावर फुलाची आकृती सुद्धा बदलता येऊ शकेल. उदाहरणार्थ त्याचा नैसगिर्क आकार बदलून लहान किंवा मोठा केला जाऊ शकेल. त्यांना गोल, चौकोनी किंवा त्रिकोणीही बनविता येईल. पण अशा प्रकारे निसर्गाच्या कामात ढवळाढवळ केली तर त्याचे काय परिणाम होऊ शकतील याबाबतीत हे जादुगार गप्प आहेत. उदाहरणार्थ पिटूनियाच्या वनस्पतीमध्ये मक्याचे क्रोमोझोम वापरले तर त्यामध्ये निळ्याऐवजी नारिंगी रंगाची फुले येऊ लागली, हे क्रोमोझोम एक प्रकारच्या केमिकल स्विचचे काम करते. तेे पेशींना आदेश देते की, आता तू फुलाचा रंग निळ्याऐवजी नारिंगी कर. परंतु कालांतराने हे जीन्समधील बदल पर्यावरणावर विपरीत परिणाम करू शकतील. विशेषत: फुलपाखरे आणि मधमाशांवर. मात्र याबाबत आत्ताच काही सांगता येऊ शकणार नाही.

फुलांचे उमलणे प्रकाश आणि तपमानाने नियंत्रित होते. काही वनस्पतींना मोठा दिवस आवडतो, काहींना लहान तर काहींना या दोघांमधील. प्रकाश आणि तपमानातील घट-वाढीमुळे काही हामोर्न नियंत्रित होतात, जे फुलांच्या उमलण्याला किंवा न उमलण्याला प्रेरित करतात. आता यांचीही क्रोमोझोम शोधण्यात आली आहेत. तीन समूहातील क्रोमोझोम फुलांच्या उमलण्याला नियंत्रित करतात. अशा प्रकारे फुलांचे उमलणे किंवा न उमलणेसुद्धा आता वैज्ञानिकांच्या काबूत आले आहे. यातून मनाजोगता आकार साधून सुबक रचनेची फुले साकारण्याचा मानवाचा प्रयत्न आहे.

वास्तविक निसर्गाने तर फुलांमधील रंग फुलपाखरे, भुंगे, मधमाशा आणि पक्ष्यांसाठी भरले आहेत. ते या रंगामुळेच नव्हे तर फुलांच्या पाकळ्यांच्या चमकदारपणामुळेही आकषिर्त होतात. ते फुलांमधील मध शोषून घेण्यासाठी येतात तेव्हा नकळत फुलातील परागण करून जातात. परागणातून बीज तयार होते. ते वेगवेगळ्या मार्गांनी पसरून वनस्पतीचा वंश वाढविते.

'हेरेडिटी'मध्ये प्रकाशित आपल्या एका शोध प्रबंधात ग्लोवर आणि माटिर्नने फुलाची चमक आणि रचनेचा संबंध परागण करणाऱ्या मधमाशा आणि फुलपाखरांशी जोडला आहे. त्यांचे म्हणणे आहे की, फुलांच्या पाकळ्यांवरील धारा या कीटकांना मकरंदापर्यंत पोहोचण्याचा मार्ग सांगतात. पांढरा आणि फिकट रंग त्यांना आकषिर्त करीत नाही. त्यांना भडक रंग आवडतात. मधमाशीच्या वेगवेगळे रंग ओळखण्याच्या क्षमतेने वैज्ञानिकसुद्धा चकीत झाले आहेत. आपले पाय आणि अँटिनाच्या स्पर्शाने पाकळ्यांचा खडबडीतपणा आणि गुळगुळीतपणा यातील फरक ओळखून मधमाशा या फुलात चांगला मकरंद मिळेल की नाही ते ओळखतात. या साऱ्याचा विचार करता केवळ आपल्या आनंदासाठी आपण फुलांचे रंग बदलायचे का, असा प्रश्ान् निर्माण होतो.

एकेकाळी निरनिराळ्या फुलांचे रंग हे रंगविण्यासाठी वापरले जात असत. हे नैसगिर्क रंग डोळ्यांना आणि त्वचेला कोणतेही नुकसान होऊ देत नाहीत. 100 वर्षापूवीर् इंग्रज रसायनवेत्ता विलियम हेनरी पाकिर्नने पहिला कृत्रिम डाय (रंजक) मॉवीन बनविला. दुसरीकडे फुलांच्या पिगमेंटची रासायनिक रचना समजली आणि अशा प्रकारे शेताऐवजी प्रयोगशाळेत आणि फॅक्टरीमध्ये रंग तयार होऊ लागले. आधुनिक काळात सर्व काही बनावट येऊ लागले तसे रंगही बनावटी आले. परंतु या सिंथेटिक रंगांपैकी अनेक कॅन्सरजनक निघाले आणि त्यांच्यावर बंदी आली.

आता जग पुन्हा नैसगिर्क रंगांकडे वळले आहे आणि अनेक प्रयोगशाळांत वनस्पतीपासून रंग बनविण्याची स्पर्धा सुरू झाली आहे. जम्मूमधील सीएसआयआरच्या क्षेत्रीय संशोधन प्रयोगशाळेने हळदीपासून नॅचरल डाय काढला. हे तंत्रज्ञान व्हिएतनामला विकण्यात आले. अशा परिस्थितीत नैसगिर्क मार्गाने मनासारखे रंग मिळवायला माणूस वनस्पतींतच बदल करू पाहत आहे व त्यासाठी बायोटेक्नोलॉजीचा आधार घेत आहे. पण ही निसर्गाच्या विरोधात कृती ठरली नाही, तरच खऱ्या अर्थाने फुलांचा आनंद आपल्याला मिळू शकेल.

- रमेश महाले

 
</text>
</doc>
