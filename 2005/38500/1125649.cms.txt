<doc>
<docno>1125649.cms.txt</docno>
<text>
 
महामुंबई
वीज, पाणी, रेशनच्या प्रश्नावर माकपच्या धरण्याला प्रतिसाद
[ Saturday, May 28, 2005  11:54:37 pm]


म. टा. प्रतिनिधी

मुंबई : मार्क्सवादी कम्युनिस्ट पक्षातर्फे शुक्रवारी वीज, पाणी, रेशन, रोजगार तसेच जमिनींच्या प्रश्ानवर मुंबईसह राज्यभर धरणे धरण्यात आले होते.

विजेचे भारनियमन रद्द करावे, वीज मंडळाच्या विभाजनाचा निर्णय रद्द करण्यात यावा, अपूर्ण पाटबंधारे प्रकल्प पूर्ण करण्यासाठी निधी उपलब्ध करण्यात यावा, जलसंपत्ती नियमन प्राधिकरण कायदा रद्द करून शेतकऱ्यांच्या हिताचे धोरण आखण्यात यावे, दारिद्य रेषेसाठीची आथिर्क उत्पन्नाची मर्यादा 50 हजार रुपयांपर्यंत वाढवावी आदी मागण्यांसाठी मार्क्सवादी कम्युनिस्ट पक्षाच्या नेतृत्वाखाली 4 एप्रिल रोजी मुंबईत मोर्चा काढण्यात आला होता. यावेळी पक्षाच्या शिष्टमंडळास मुख्यमंत्र्यांनी दिलेल्या आश्वासनाच्या पुर्ततेसाठी शुक्रवारी राज्यभर सरकारी कार्यालयांसमोर धरणे धरण्यात आले होते. मुंबईत आझाद मैदानावर धरण्यात आलेल्या धरण्याला पक्षाच्या ज्येष्ठ नेत्या अहिल्या रांगणेकर, सिटूचे नेते के. एल. बजाज, तसेच डॉ. विवेक मॉन्टेरो, अशोक बॅनजीर्, किशोर ठेकेदत्त, पी. आर. कृष्णन आदी उपस्थित होते.

 
</text>
</doc>
