<doc>
<docno>1125503.cms.txt</docno>
<text>
 
संवाद
मार्क्स एंगल्स सावरकर ठाकरे आणि कऱ्हाडे
[ Saturday, May 28, 2005  08:44:26 pm]


सदा कऱ्हाडे हे कम्युनिस्ट विचार मानणारे लेखक. त्यांचे आजवरचे लिखाणही त्याची साक्ष देईल. मॉस्कोच्या भूमीवर त्यांनी 1978मध्ये पहिल्यांदा पाऊल टाकले ते कम्युनिस्ट लेखक म्हणूनच. 'अस्पृश्यांच्या डायऱ्या' मराठी साहित्य ढवळून काढत असताना कऱ्हाड्यांची 'एका स्पृश्याची डायरी' आली आणि तिने डाव्यांचा वर्गसिद्धान्तच ठासून मांडला. कऱ्हाडे यांचे नवे पुस्तक आहे: सत्तास्पधेर्चे राजकारण आणि स्वातंत्र्यवीर सावरकर. कम्युनिस्ट लेखक सावरकरप्रेमी कसा, असा प्रश्ान् याआधी विदर्भातल्या मंडळींना वि.स. जोगांच्या रूपाने पडला होता, असे ऐकिवात आहे. तो पुन्हा पडण्याच्या आत प्रकाशकाचे नाव ऐका- सुभाष देसाई. तेच- शिवसेनेचे नेते, आमदार आणि प्रबोधन या गोरेगावातील संस्थेचे सवेर्सर्वा. त्याही पुढची सिक्सर म्हणजे पुस्तकाला मुखपृष्ठ आहे खुद्द बाळासाहेब ठाकरे यांचे. (कदाचित् त्यांनी 'मामिर्क'साठी काढलेले हे चित्र असावे) खाली नेहेमीच्या शैलीत 'बाळ ठाकरे' ही सही.

अंदमानला मणिशंकर अय्यर यांनी जो गोंधळ घातला त्याने हिंदुत्ववादी संतापलेच, पण सदा कऱ्हाडे यांनाही हा नतदष्टपणा वाटला. त्या संतापातून त्यांनी हे पुस्तक लिहिले आहे. 'मौज'ची छपाई लाभलेल्या या पुस्तकात कऱ्हाडे लिहितात:

'आज आंतरराष्ट्रीय बंधुत्वाला काही अर्थ असेल तर तो समाजवादी जाणिवेतच असतो' असे एंगल्सनेच म्हटले आहे.

सावरकर हिंदुत्वाच्या संकल्पनेचा विस्तार मानवतेत आणि विश्वबंधुत्वाच्या भावनेपर्यंत करू इच्छित होते; केवळ हिंदुधर्माच्या संकल्पनेशी सीमित करू इच्छित नव्हते. 'खरोखरच असा एक दिवस आज ना उद्या उगवणार आहे, की ज्या वेळी हिंदुत्वाचे हे प्रचंड सार्मथ्य सर्व मानवजातीच्या प्रत्ययास येणार आहे. त्याबरोबरच हेही तितकेच खरे आहे की, जेव्हा केव्हा हिंदूंना अशा प्रकारचे स्थान प्राप्त होईल आणि सबंध जगताला ते आपले म्हणणे ऐकावयास भाग पडतील त्यावेळी ते जे काही सांगतील ते गीतेच्या शब्दापेक्षा किंवा बुद्धाने घालून दिलेल्या उपदेशापेक्षा निराळे असेल असे नाही. हिंदू हा जेव्हा हिंदू म्हणून उरत नाही, तेव्हाच तो खऱ्या अर्थाने आत्यंतिक कोटीला पोचलेला असा हिंदूच असतो! आणि श्री शंकराचार्यांच्यासमवेत सबंध पृथ्वी हीच आपली काशी 'वाराणशी मेदिनी' असे म्हणू लागतो किंवा तुकारामाप्रमाणे 'अमुचा स्वदेश। भुवनत्रयामध्ये वास।' असे सांगतो. हा '' आमुचा स्वदेश कोणता? बंधूंनो, या विश्वाच्या या त्रिभुवनाच्या ज्या मर्यादा तिथेच्या माझ्या या देशाचे सीमा-क्षितिज संपतात.''

वसुधैव कुटुम्बकम् ही भारतीय तत्त्वज्ञानातील संकल्पनाच सावरकरांच्या या प्रतिपादनात आहे. साम्यवाद हा मराठी पर्यायी शब्द जरी राजकीय व्यवहारात रूढ असला तरी कम्युनिझम या शब्दाला मराठी पर्यायी शब्द 'विश्वकुटुंबवाद' असाही आहे, (हा शब्द नानासाहेब गोऱ्यांनी वापरला आहे) याचा आजच्या कम्युनिस्टांना विसर पडला का?

'आंतरराष्ट्रीय बंधुत्व' हे मार्क्सवादाचे अंतिम साध्य असेल तर सावरकरांनाही अंतिम साध्य म्हणून 'विश्वबंधुत्व'च (आंतरराष्ट्रीय बंधुत्व) अभिप्रेत आहे. एंगल्सचे म्हणणे असे होते की, आंतरराष्ट्रीय बंधुत्वाला समाजवादी जाणिवेतच अर्थ असतो. सावरकरांचे म्हणणे असे होते की, हिंदुत्वाच्या व्यापक जाणिवेतच विश्वबंधुत्वाला अर्थ असतो.

समाजवाद आणि हिंदुत्व यांचे अंतिम साध्य एकच असेल तर सावरकरांना हिंदुत्वासाठी टीकेचे लक्ष्य करण्यापूवीर् सावरकरांच्या तत्त्वविचाराचे वस्तुनिष्ठ निर्वचन करायला हवे आणि मग त्यात तथ्य आहे की नाही याचा निर्णय करायला हवा. मार्क्सवादी विचाराची हीच खरी पद्धती आहे. धर्मनिरपेक्षतावादी म्हणविणाऱ्यांनी तसे काही केले नाही. असे तर नाही ना की, केवळ सत्तास्पधेर्साठी निवडणुकीच्या माध्यमातूनच अथवा 'दिव्या'तून जावे लागत असल्यामुळे सगळ्याच स्पर्धक राजकीय पक्षांचे लक्ष आपली 'मतपेढी' भक्कम करण्यावर केंदित झालेले असते. काँग्रेसने 'मुस्लिम मतपेढी' भक्कम करण्यासाठी 'अल्पमत ब्रँड' (हा कम्युनिस्ट नेत्याचा शब्दप्रयोग) संप्रदायवादाला संरक्षण दिले. ते धर्मनिरपेक्षतेच्या नावाखाली. कम्युनिस्टांनाही सत्तास्पधेर्साठी 'दिव्य' पार करावे लागते. वर्गसंघर्षाचे तत्त्वज्ञान पुढे करून कम्युनिस्टही काँग्रेसच्या या भूमिकेला मूक संमती देत आहेत?

'ऐतिहासिक सत्याचा अपलाप करण्याची, इतिहासाचा विपर्यास करण्याची 'रोगट मनोवृत्ती' कम्युनिस्ट नेतृत्वात बळावत असल्याने' कऱ्हाडे यांनी सावरकरांच्या आदेशात किंचित बदल करून लेखणीचीच तलवार केली आहे. त्यांच्या या पुस्तकाच्या प्रकाशनाला कोंदणही साजरे मिळाले- मुंबईतल्या स्वातंत्र्यवीर सावरकर महोत्सवाचे!

- बुकवर्म

 
</text>
</doc>
