<doc>
<docno>1125562.cms.txt</docno>
<text>
 
क्रीडा
तेंडुलकरऐवजी लक्ष्मणची निवड
[ Saturday, May 28, 2005  09:35:43 pm]


वृत्तसंस्था

लंडन : त्सुनामीग्रस्तांच्या मदतीसाठी लॉर्डसला 14 जूनला होणाऱ्या सामन्यासाठी एमसीसी संघात सचिन तेंडुलकरऐवजी लक्ष्मणची निवड करण्यात आली आहे.

टेनिस एल्बोच्या शस्त्रक्रियेमुळे सचिन चार महिने खेळू शकणार नाही, हे निश्चित झाल्यानंतर हा बदल करण्यात आला आहे. एमसीसी संघाची लढत होणार आहे ती आंतरराष्ट्रीय इलेव्हन संघाशी. यावषीर् सुरुवातीला झालेल्या त्सुनामीग्रस्तांच्या सामन्यातही सचिन खेळू शकला नव्हता. सचिनऐवजी खेळण्याचे लक्ष्मणने मान्य केल्यामुळे एमसीसीकडून स्वागत करण्यात आले आहे. या लढतीत सुरुवातीला तेंडुलकर एमसीसीचे नेतृत्त्व करणार होता, पण आता त्याच्या अनुपस्थितीत स्टिफन फ्लेमिंग कर्णधाराची जबाबदारी सांभाळेल.

 
</text>
</doc>
