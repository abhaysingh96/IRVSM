<doc>
<docno>1124953.cms.txt</docno>
<text>
 
देश-विदेश
महाराष्ट्र-मुंबई अंतर कायम
[ Saturday, May 28, 2005  01:08:28 am]


वृत्तसंस्था

नवी दिल्ली : 'बीएसएनएल'ने मोठी शहरे आणि संबंधित राज्यांमधील कॉलच्या पल्स रेटमध्ये 25 मेच्या रात्रीपासून बदल केले असले, तरी मुंबईसाठी स्वतंत्र 'एमटीएनएल' कार्यरत असल्यामुळे महाराष्ट्राच्या वाट्याला हे सगळे बदल विशेष फरकाने येणार नाहीत.

मुबई बीएसएनएलच्या कार्यक्षेत्रात येत नसल्यामुळे उर्वरित महाराष्ट्रातील लँडलाइनवरून मुंबईत कुठल्याही मोबाइलवर केलेल्या कॉलचा पल्स 45 सेकंदांचा राहील. उर्वरित महाराष्ट्रातून मुंबईत करण्यात येणारे लँडलाइन ते लँडलाइन कॉल एकाच सर्कलमधील मानण्यात येतील. त्यांच्यासाठी 95 अंकाची सुविधा पूवीर्प्रमाणे सुरू राहील.

लँडलाइन ते लँडलाइन प्रकारात 50 किलोमीटरपर्यंत 180 सेकंदांचा पल्स असेल. डब्ल्यूएलएल प्रकारासाठी हा पल्स 90 सेकंद, तर एएसएल प्रकारासाठी 45 सेकंदांचा असेल. 50 किलोमीटरपेक्षा जास्त अंतरासाठी लँडलाइन ते लँडलाइन आणि डब्ल्यूएलएल कॉलचा पल्स 60 सेकंद, तर एएलएलचा 45 सेकंदांचा राहील.

महाराष्ट्रात बीएसएनएल मोबाइलवरून इतर कुठल्याही मोबाइलवर केलेल्या कॉलसाठी प्रिपेड ग्राहकांना मिनिटाला एक रुपया 70 पैसे, तर फिक्स्ड लाइनवरील कॉलसाठी दोन रुपये 10 पैसे द्यावे लागतील. रोमिंगमध्ये असताना मोबाइलवरील सर्व इनकमिंग कॉल नि:शुल्क असतील.

 
</text>
</doc>
