<doc>
<docno>1124883.cms.txt</docno>
<text>
 
अग्रलेख
खारूताईंचा इशारा!
[ Saturday, May 28, 2005  12:03:28 am]


नवे काही करण्यासाठी जुने काही पुसावे लागते, असे म्हटले जाते. अत्यंत मर्यादित अर्थाने ते खरेही आहे. परंतु एकंदर सजीवसृष्टीचा विचार करताना हे म्हणणे धोकादायक ठरते; कारण या विधानात प्रगती आणि विध्वंस या एकाच नाण्याच्या दोन बाजू आहेत, असे आपण गृहीत धरतो. म्हणजे असे की नव्याने गाव वसवायचे तर मोकळ्या जमिनीवर किंवा जंगलावर आक्रमण करून तेथील जमीन वापरली जाते, तेव्हा त्या जंगलाचा किंवा मोकळ्या जागेचा नाशच होत असतो.

हा एकप्रकारे विध्वंसच असतो आणि वाढणाऱ्या लोकसंख्येचा विचार करता तो अपरिहार्यही असतो. परंतु लोकसंख्येचा स्फोट, प्रदूषण, बेकायदा वृक्षतोड, छुप्या शिकारी, हवामानातील बदल, त्याचा परिणाम म्हणून ऋतुमानात सूक्ष्मपणे पडणारा फरक हे सारेच घटक एकत्र येतात, तेव्हा त्या विध्वंसाची तीव्रता वाढते. त्या विध्वंसात वनस्पतींच्या, पक्ष्यांच्या आणि प्राण्यांच्या अस्तित्वालाच धोका निर्माण होऊ शकतो. असा धोका आज जगभरच निर्माण झाला आहे.

भारतापुरते वानगीदाखल बोलावयाचे, तर वाघ आणि बिबळे, गिधाडे आणि चिमण्या यांच्या अस्तित्वालाच असा धोका निर्माण झाला आहे. असा धोका भीमाशंकरच्या जंगलात आढळून येणाऱ्या जायंट स्क्विरल किंवा शेकरूबाबतही निर्माण झाला आहे काय, याचा अंदाज घेण्यासाठी आता त्यांची गणना करण्यात येणार आहे. त्याचप्रमाणे बिबळ्यांचीही गणना करण्यात येणार आहे. शेकरू किंवा मोठी खार हा प्राणी जंगलातून नाहीसा झाला तर त्या जंगलाला भीषण संकटाला सामोरे जावे लागते, असे तज्ज्ञ सांगतात.

म्हणजे शेकरू किंवा मोठी खारूताई नाहीशी होणे हा निसर्गाने दिलेला इशारा असतो. अशा इशाऱ्यांचा अर्थ समजण्याइतकी संवेदनशीलता लाखो वषेर् मानवाकडे होती म्हणूनच त्याने निसर्गाला देवत्व अर्पण केले. त्याच्या रक्षणासाठी तो धडपडला आणि सतत फुलणाऱ्या जीवनाच्या साक्षीने त्यांनी प्रगती केली. परंतु काळाच्या ओघात आणि प्रगतीच्या रेट्यात आपण ती संवेदनशीलता हरवली. परिणामी, या वसुंधरेवर लहान पातीच्या गवतापासून ते प्रचंड वृक्षापर्यंत आणि एकपेशीय प्राण्यापासून ते लक्षावधी पेशींच्या प्राण्यापर्यंत सर्वांनाच जगण्याचा अधिकार आहे, हे आपण विसरलो.

वास्तविक ज्या पृथ्वीवर आपण राहतो, तिचे वय 450 कोटी वषेर् आहे, हे ज्ञात होण्यालाच 1953 साल उजाडावे लागले होते. या 450 कोटी वर्षांपैकी जवळपास एक कोटी वषेर् तरी या ग्रहावर जीवन सर्वार्थाने फुलले नव्हते. आज दिसणारी बहुरत्ना वसुंधरा ही गेल्या 350 कोटी वर्षांच्या अखंड नैसगिर्क प्रक्रियेतून तयार झाली आहे. 'एकोहं बहुस्याम्' या अनाहत उद्गारांनी त्या एका हिरण्यगर्भातून लक्षावधी प्रजाती तयार झाल्या आणि त्यांनी या ग्रहाला सौंदर्य बहाल केले, असे आपल्याकडे मानले जाते. ती सुंदरता उत्क्रांत होत जाणाऱ्या विविध प्रकारच्या लाखो जीवजातींमुळे वाढतच गेली.

दुदैर्वाने त्यातील जवळपास साडेपंधरा हजार जीवजातींच्या अस्तित्वालाच आज धोका निर्माण झाला आहे. हा धोका किती गंभीर आहे, ते 'द र्वल्ड कॉन्झवेर्शन युनियन'चे प्रमुख शास्त्रज्ञ जेफरी मेकॅनली यांनी सांगितलं आहे. ते म्हणतात, श्व1द्गह्म4ह्लद्बद्वद्ग 2द्ग द्यश्ाश्ाह्यद्ग ड्ड ह्यश्चद्गष्द्बद्ग, 2द्ग ड्ढह्मद्गड्डद्म ड्ड द्यद्बद्घद्गष्द्धड्डद्बठ्ठ 2द्धद्बष्द्ध द्धड्डह्य द्ग1श्ाद्य1द्गस्त्र श्ा1द्गह्म 3.5 ड्ढद्बद्यद्यद्बश्ाठ्ठ 4द्गड्डह्मह्य. परंतु प्रगतीच्या रेट्यामध्ये सर्व माफ आहे, अशी धारणा करून घेतल्याने सर्वांनीच अस्तंगत होणाऱ्या जीवजातींच्या प्रश्नाकडे दुर्लक्ष केले. 1992मध्ये झालेल्या पर्यावरणविषयक आंतरराष्ट्रीय परिषदेत पहिल्यांदाच जैविक बहुविधतेचा प्रश्न चचिर्ला गेला.

आता त्याबाबत खूपच सजगता निर्माण झाली असली आणि त्यानुसार कायदे झाले असते, तरीही झालेली हानी भरून काढणे अशक्य आहे. शेकरू किंवा मोठी खारूताई आणि बिबळ्यांच्या गणनेचा प्रश्न असा व्यापक आणि म्हणूनच चिंतनीय आहे.

 
</text>
</doc>
