<doc>
<docno>1125559.cms.txt</docno>
<text>
 
क्रीडा
'टीनएजर करिष्मा'
[ Saturday, May 28, 2005  09:30:27 pm]


वृत्तसंस्था

पॅरिस : बल्गेरियाच्या 15 वषीर्य सेसिल कारातांतचेव हिने फ्रेंच टेनिस स्पधेर्त 'टीनएजर करिष्मा' दाखवला तो अनुभवी व्हीनस विल्यम्सला नमवून. गतवषीर् याच स्पधेर्त ज्युनियर मुलींचे जेतेपद पटकावणाऱ्या सेसिलने सिनियरमध्ये झोकात पदार्पण करताना व्हीनसचा तीन सेटच्या लढतीत 6-3, 1-6, 6-1 असे हरवून चौथ्या फेरीत प्रवेश केला.

आता उपांत्यपूर्व फेरीतील स्थान निश्चित करण्यासाठी सेसिलची गाठ पडेल ती एमिली लोत वि. इमॅन्यूली गॅगलिआडीर् या लढतीतील विजेत्याशी. ग्रँडस्लॅमसह एकूण 32 विजेतेपद मिळवणाऱ्या तसेच 1 कोटी 50 लाख डॉलर्सची कमाई करणाऱ्या व्हीनससमोर सेसिलचा टिकाव लागणार नाही, असे वाटत असताना टिनेजरने कमाल केली. जागतिक रँकिंगमध्ये 98 व्या स्थानावर असणाऱ्या सेसिलने या स्पधेर्त 11 वे सीडिंग मिळालेल्या व्हीनसचे विजयाचे मनसुबे उधळून लावले.

फ्रेंच स्पधेर्त सर्वात छोट्या वयात जेतेपदाचा मान मिळवण्याचा विक्रम जमा आहे तो मोनिका सेलेसच्या नावावर. 1990 मध्ये ती विजेती ठरली होती आणि त्यावेळी तिचे वय होते 16 वर्ष, 6 महिने. आता सेसिला सेलेसचा विक्रम मोडणार का, याविषयी टेनिसप्रेमींमध्ये उत्सुकता निर्माण झाली आहे.

 
</text>
</doc>
