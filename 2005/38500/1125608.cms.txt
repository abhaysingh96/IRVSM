<doc>
<docno>1125608.cms.txt</docno>
<text>
 
खास बात
वादांचा ट्रेलर
[ Saturday, May 28, 2005  10:56:26 pm]


चित्रपटावरून वादंग निर्माण होणे किंवा चित्रपट चालावा म्हणून तो प्रदशिर्त होण्याच्या सुमारास वाद निर्माण करणे हे बॉलिवूडमध्ये नवीन नाही. गेल्या तीन दशकांतील अशा गाजलेल्या आणि गाजवलेल्या काही चित्रपटांवर एक नजर टाकत आहेत चिंतामणी भिडे

आँधी

हा चित्रपट 1977मध्ये प्रदशिर्त झाल्यावर थोड्याच काळात आणीबाणी लागू झाली आणि या चित्रपटाच्या नायिकेची व्यक्तिरेखा (सुचित्रा सेन) तत्कालीन पंतप्रधान दिवंगत इंदिरा गांधी यांच्यावर आधारित असल्याचा साक्षात्कार होऊन सरकारने या चित्रपटावर बंदी घातली होती.

किस्सा कुर्सी का

राजकीय भाष्य असलेल्या या सिनेमावरही आणीबाणीच्या काळात बंदी आली होती.

फायर

दिग्दशिर्का दीपा मेहता यांचा समलिंगी संबंधांवर आधारित हा चित्रपट शिवसेनेच्या आंदोलनामुळे वादाच्या भोवऱ्यात सापडला.

वॉटर

दीपा मेहता यांचाच हा चित्रपट हिंदू धर्मातील अनिष्ट रुढींवर आधारित होता. मात्र, जहाल हिंदुत्ववादी संघटनांनी केलेल्या तीव्र विरोधामुळे हा चित्रपट सुरू होण्याआधीच बंद पडला.

बँडिट क्वीन

कुख्यात डाकूराणी फूलनदेवी हिच्या आयुष्यावर आधारित हा चित्रपट त्यातील बिनधास्त शिवराळ भाषा आणि नग्नता यामुळे वादात सापडला होता. खुद्द फुलनदेवीनेही या चित्रपटावर आक्षेप घेतला होता.

बाँबे

बाबरी मशिद पडल्यानंतर मुंबईत झालेल्या धामिर्क दंग्यांवर आधारित या सिनेमाच्या प्रदर्शनाच्या वेळी तणाव निर्माण झाला होता. हा सिनेमा दाखवणाऱ्या सिनेमागृहांत कडेकोट पोलिस बंदोबस्त ठेवण्यात आला होता. तसेच, प्रेक्षकांची कसून तपासणीही करण्यात आली होती. या चित्रपटातील बाळासाहेब ठाकरे यांच्यावर आधारित टिनू आनंद यांची व्यक्तिरेखाही वादात सापडली होती.

भवंडर

भँवरी देवी हिच्या जीवनावर आधारित असलेला हा चित्रपट वादात सापडला तो तिच्या वादग्रस्त विषयामुळेच.

चोरी चोरी चुपके चुपके

या चित्रपटासह अनेक चित्रपटांना अर्थपुरवठा करणारा फिनान्सर आणि हिरेव्यापारी भरत शहा याला अंडरर्वल्डशी संबंध असल्याच्या कारणावरून अटक झाली आणि हा सिनेमा वादाच्या भोवऱ्यात सापडला. पाठोपाठ या सिनेमाचा निर्माता नईम खानलाही पोलिसांनी अटक केली. अखेर कोर्टाच्या आदेशानंतर या सिनेमाच्या प्रदर्शनाचा मार्ग मोकळा झाला.

एक छोटीसी लव्ह स्टोरी

दिग्दर्शक शशिलाल नायरने अंधारात ठेवून अश्लिल प्रसंग करवून घेतल्याचा आरोप ठेवून अभिनेत्री मनिषा कोईरालाने कोर्टापासून ते शिवसेनाप्रमुख बाळासाहेब ठाकरे यांच्यापर्यंत धावाधाव करून सिनेमाचे प्रदर्शन थांबवण्याचे प्रयत्न करून पाहिले. त्यात तिला यश आले नाही तरी यामुळे सिनेमा मात्र चांगलाच प्रकाशझोतात राहिला होता.

गर्लफ्रेण्ड

अलीकडे आलेल्या 'बी' ग्रेड लैंगिक चित्रपटांच्या मालिकेतील समलिंगी संबंधांवर आधारित हा आणखी एक चित्रपट.

जो बोले सो निहाल

चित्रपटातील प्रमुख पात्र शीख असून यातील काही प्रसंगांवर व सिनेमाच्या नावावर शिख संघटनांनी नाराजी व्यक्त केली आहे. त्यातच दिल्लीत हा सिनेमा दाखवणाऱ्या दोन सिनेमागृहांत एकाच वेळी बॉम्बस्फोट झाल्याने तो अधिक वादग्रस्त बनला आहे.

नैना

डोळ्याचे ऑपरेशन झाल्यावर नायिकेला मृतात्मे दिसू लागतात, अशी या सिनेमाची मध्यवतीर् कल्पना आहे. मात्र, यामुळे नेत्रोपचाराविषयी गैरसमज पसरतील, असा मुद्दा उपस्थित करून काही डॉक्टरमंडळींनी या सिनेमाला हरकत घेतली आहे.

 
</text>
</doc>
