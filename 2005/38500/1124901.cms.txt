<doc>
<docno>1124901.cms.txt</docno>
<text>
 
महामुंबई
वीज मंडळ विभाजनाविरोधात 8, 9 ऑगस्ट रोजी आंदोलन
[ Saturday, May 28, 2005  12:17:15 am]


म. टा. प्रतिनिधी

मुंबई : राज्य वीज मंडळाचे विभाजन करण्याच्या महाराष्ट्र सरकारच्या निर्णयाविरोधात देशभरातील वीज मंडळांतील कर्मचारी 8 ऑगस्ट रोजी निदर्शने करणार आहेत. तसेच, 9 ऑगस्टच्या क्रांती दिनी राज्यासह देशभरातील वीज कर्मचारी कामावर बहिष्कार म्हणजेच एक दिवसाचा अघोषित लाक्षणिक संप पुकारणार आहेत.

नवी दिल्लीत सर्व कामगार संघटनांच्या समन्वय समितीची बैठक ज्येष्ठ कम्युनिस्ट नेते ए. बी. वर्धन यांच्या अध्यक्षतेखाली पार पडली. या बैठकीत वरील निर्णय घेण्यात आले असल्याची माहिती वर्कर्स फेडरेशनचे नेते ए. डी. गोलदांज यांनी दिली. वीज मंडळ विभाजनाच्या प्रश्ानवर डाव्या कामगार संघटनांनी आक्रमक धोरण स्वीकारायचे ठरविले आहे. कामगार संघटनांची मागणी झुगारून सरकारने विभाजनाचा निर्णय पुढे रेटल्यास डावे पक्ष आक्रमक धोरण स्वीकारतील, असा इशारा देण्यात आला.

वेतनवाढीच्या कराराबाबत चर्चा करण्यासाठी वीज मंडळाने राज्यातील 14 कामगार संघटनांना येत्या मंगळवारी चचेर्स निमंत्रण दिले आहे. वेतन कराराची 50 टक्के थकबाकी त्वरित देण्याची मागणी मंडळाने मान्य केली नसल्याने गेल्या आठवड्यातील चर्चा यशस्वी होऊ शकलेली नाही. आता मंगळवारी वेतनकराराबरोबरच मंडळाच्या विभाजनास कामगार संघटनांनी मान्यता द्यावी, यासाठी राज्य सरकार व मंडळ प्रयत्न करणार आहेत. तांत्रिक कामगार युनियन व चार संघटनांनी विभाजनास पाठिंबा दिला आहे.

 
</text>
</doc>
