<doc>
<docno>1125654.cms.txt</docno>
<text>
 
महामुंबई
'रंगरूपा'मुळे सुरक्षिततेकडे दुर्लक्ष!
[ Saturday, May 28, 2005  11:59:33 pm]


रवींद मांजरेकर

ठाणे : मुलुंड चेकनाक्याजवळील गणपती मंदिर, तीन हात नाका, टेंभी नाक्यावरील सुजय हॉटेल हे आहेत ठाणे शहरातील खासगी बसचे स्टँड. संध्याकाळपासून या ठिकाणांवर प्रवाशांची गदीर् वाढू लागते. सुटीच्या काळात तिचे प्रमाण जास्त. ठाण्यातून हजारो प्रवासी या खासगी बसने प्रवास करतात. शिवाय, सुमो, टॅक्स यांनी प्रवास करणाऱ्यांची संख्याही मोठी आहे.

ठाण्यातून मुंबई-आग्रा मार्ग आणि मुंबई-पुणे- बंगलोर हे दोन राष्ट्रीय महामार्ग जातात. गेल्या वर्षभरात या मार्गांवर अनुक्रमे 361 आणि 476 जणांनी प्राण गमावले आहेत. याच मार्गांवर जखमी झालेल्यांची संख्या 716 व 949 इतकी आहे. यातील बहुतांश अपघात हे सुमो, टॅक्स या गाड्यांचे आहेत. गेल्या काही महिन्यांत प्रवासी बसगाड्यांना अपघात झालेले नाहीत.

अपघातांच्या बातम्या, त्यात खासगी बस आणि गाड्या यांचे जास्त असलेले प्रमाण याची माहिती असूनही प्रवासी खासगी बसने किंवा गाड्यांनी प्रवास करण्याचा मार्ग स्वीकारतात. अशाच वाट पाहणाऱ्या प्रवाशांना 'खासगी बसच का?' असा प्रश्न प्रस्तुत प्रतिनिधीने विचारला असता, विविध उत्तरे मिळाली. उपलब्धता, स्वच्छता, जलद आणि आरामदायक प्रवास, टीव्ही, आयत्यावेळी तिकिट मिळण्याची सोय अशी कितीतरी कारणे त्या प्रवाशांनी सांगितली. 'सुरक्षितते'चा मुद्दा कोणाच्याही चचेर्त आला नाही. मुद्दाम त्या विषयावर बोलते केल्यावर त्यांच्यापैकी एकाने अपघात कोणाला, कसाही आणि कोठेही होऊ शकतो, वगैरे सांगण्यास सुरुवात केली.

मुंबईहून सुटणाऱ्या आणि ठाणे मागेर् बाहेरगावी जाणाऱ्या खासगी बसची संख्या पन्नासच्या घरात आहे. तर एसटी महामंडळाच्या ठाणे डेपोतून 324, कल्याण डेपोतून 162 आणि भिवंडीतून 36 बस रोज सुटतात. याशिवाय, भाईंदर, शहापूर, मुरबाड, विठ्ठलवाडी, वाडा येथूनही काही गाड्या सुटतात. एकूणात, दररोज एसटीने ठाणे जिल्ह्यातून सुमारे 50 ते 60 हजाराहून अधिक प्रवासी प्रवास करतात.

एसटीची गाडी खिळखिळी दिसली तरी त्यात 'मॅकेनिकल फॉल्ट' आढळणार नाही, असा दावा विभाग नियंत्रक करतात. महामंडळातफेर् 45 दिवसांच्या ट्रेनिंगनंतर एसटीचा चालक छोट्या मार्गावर बसचे स्टीअरिंग हाती घेतो. तेथे त्याने विनाअपघात बस चालवून ठराविक अंतर पार केल्यानंतर मगच लांब पल्ल्याच्या मार्गावर त्याला पाठवण्यात येते. अपघाताची पार्श्वभूमी असेलेला, दृष्टीत दोष असलेला किंवा 52 वषेर् पार केलेल्या चालकाला लांब पल्ल्यासाठी पाठवण्यात येत नाही.

ही पथ्ये पाळल्यामुळेच एसटीच्या गाड्यांना क्वचितच अपघात होतो. त्याचवेळी खासगी बसच्या चालकांना अशाप्रकारचे प्रशिक्षण मिळाले असेलच याची काहीच खात्री देता येत नाही. अवजड गाड्या चालवण्याचे लायसन्स आणि रात्रभर जागरण करण्याची तयारी एवढ्या भांडवलावर त्या चालकांना नोकऱ्या मिळतात. जलद पोहोचवण्याची घेतलेली हमी यामुळे या गाड्या महामार्गांवर सुसाट हाकल्या जातात. वाटेल तसे ओव्हरटेक केले जातात. त्यामुळेच अपघातांमध्ये खासगी बसेसचे प्रमाण मोठे असल्याचे निरीक्षण आरटीओच्या अधिकाऱ्यांनी नोंदवले. एसटीच्या चालकाला मिळणारी नियमित विश्रांती, सलग सात तासांपेक्षा अधिक न होणारा प्रवास आणि प्रवाशांच्या जबाबदारीचे भान यामुळे एसटीचे चालक, खासगी बसच्या चालकांपेक्षा कधीही जास्त खात्रीचे असतात. ठाणे आणि परिसरात अपघातप्रवण क्षेत्रे फारशी नसल्याची माहिती पोलिसांनी दिली.

एवढे असूनही प्रवासी मात्र खासगी बसना पसंती देतात, ती त्यांच्या रंगरुपाला भुलून, असे एसटीच्या अधिकाऱ्यांचे मत आहे. त्या चकाचक गाड्यांमधल्या मऊ खुर्च्यांचे त्यांना अप्रुप वाटते, पण परंतु एसटीतील खुर्च्यांमध्ये वापरलेल्या काथ्यामुळे आणि त्याच्या रंगामुळे त्या 'अग्निरोधक' असतात, याची माहिती किती जणांना आहे, असा सवाल करून एसटीकडे बघण्याच्या दृष्टिकोनात बदल करण्याची गरज असल्याचे मतही हे अधिकारी व्यक्त करतात.

अगदी अलीकडच्या काळापर्यंत ठाण्याच्या वंदना सिनेमासमोरील एस. टी. स्टॅण्डला लागूनच खासगी बस उभ्या राहत असत. या गाड्या एसटीचा कित्येक हजार रुपयांचा महसूल बुडवण्यास कारणीभूत ठरत होत्या. वास्तविक एसटी डेपोच्या 200 मीटरच्या परिघात खासगी बसगाड्यांना उभे राहण्यास मनाई आहे. विभाग नियंत्रकपदी नव्यानेच आलेल्या अधिकाऱ्याने प्रादेशिक परिवहन विभागाच्या (आरटीओ) मदतीने या बसेस तेथे उभ्या राहणार नाहीत याची दक्षता घेतली. त्याचा ताबडतोब जाणवलेला परिणाम म्हणजे या एसटी स्टँडच्या दैनंदिन महसुलात झालेली वाढ.

प्रवाशांना आकषिर्ण्यासाठी ठाणे विभागातून मुलुंड ते पनवेल अशी नवी सेवा सुरू करण्यात आली असून त्याच्या दररोज 14 फेऱ्या होतात. विटाव्याच्या रेल्वेपुलाखालील वाहतूक कोंडीमुळे तास-दीड तास उशीर होऊन गाड्यांचा रनिंग टाइम वाढतो, म्हणून प्रवाशांची संख्या रोडावली. त्यावर उपाय करण्यासाठी एसटीने पनवेल-मुंबई ही नवीन सेवा सुरू केली. लांब पल्ल्याखेरीज एसटीला कमी पल्ल्यावरही लक्ष द्यावे लागतेच.

 
</text>
</doc>
