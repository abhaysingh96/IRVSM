<doc>
<docno>1125530.cms.txt</docno>
<text>
 
संवाद
उद्यान ऊर्जेचे
[ Saturday, May 28, 2005  09:03:01 pm]


...प्राण्यांना बघून अचंबित होणाऱ्या लहानग्यांच्या चेहऱ्यावरील भाव आजही तसेच पाहायला मिळतात. फरक इतकाच की, उजेर्ची साधनं अन् त्याविषयीच्या माहितीतून त्यांच्या ज्ञानाच्या पोतडीत भरच पडत आहे. प्राण्यांची जागा ऊर्जा उपकरणांनी घेतली असली, तरीही 'पेशवे पार्क' या नावाभोवती असणारं वलय अद्याप कायम आहे!

'मामाच्या गावाची सफर' ही पूवीर् सुटीबरोबर जोडूनच यायची. मात्र, बदलत्या काळानुसार सुटीचे संदर्भ बदलले. त्यामुळेच सध्याची सुटी ही 'मुक्त बागडण्यासाठी' राहिली नसून 'छंदवर्गांच्या शिबिरांसाठी' बुक झाली आहे. या शिबिरांमधून 64 कलांचं ज्ञान आत्मसात करण्यासाठी त्यांची धडपड सुरू असली, तरीही काही गोष्टी हुंदडण्यातूनच शिकता येतात, हे तितकचं खरं! पूवीर् पुण्यातल्या सारसबागेत 'देवबाप्पा'ला हात जोडल्यावर फुगे, विविध खेळ आणि भेळ-पाणीपुरीची लज्जत चाखणं हे ओघानं व्हायचंच. त्याचबरोबर 'पेशवे पार्का'तले प्राणी पाहिल्याशिवाय त्या परिसरातून पाय काढता घेतला जात नसे. गेल्या काही वर्षांत पेशवे पार्कातले सर्व प्राणी कात्रजला गेल्यानंतर पुणेकरांच्या ओठांवरून 'पेशवे पार्क' हे नावं पुसट होत असलं, तरीही बाहेरगावातून येणाऱ्यांना त्याचं प्रचंड आकर्षण आहे. अपारंपरिक ऊर्जा साधनांचं महत्त्व पटवून देत करमणुकीतून विज्ञान प्रसार, या उद्दिष्टासाठी आता त्या जागेत झालेलं 'ऊर्जा उद्यान' नव्या युगाशी मेळ साधणारं ठरेल, अशी अपेक्षा आहे.

पूर्वी उद्यानात प्रवेश केल्या केल्या कोणते प्राणी आधी पाहू, पांढऱ्या पट्टेवाल्या वाघाची डरकाळी ऐकायची की, ओरांग ऊटांगचे माकडचाळे पाहायचे. हरीण आणि काळविटांचं मनसोक्त हुंदडणं पाहायचं की, सुमित्रा आणि अनारकली या हत्तिणींच्या पाठीवर बसून 'डौलदार' सफर करायची.... त्याशिवाय 'फुलराणी'तली रपेट घ्यायची की तलावात नौकाविहाराचा आनंद लुटायचा.... पेशवे पार्कातल्या अशा अनेक आठवणी आजही कित्येकांच्या स्मरणात असतील. किंबहुना, सध्याच्या आणि पुढील 15-20 वर्षांमध्ये आजी- आजोबा होणाऱ्या सर्वांनी पेशवे पार्कातल्या 'मौजे'चा अनुभव घेतला असेलच.

पेशवे पार्काच्या बाह्यरूपात फारसा बदल झालेला नसला, तरी त्याच्या अंतरंगात मात्र अनेक बदल झाले आहेत. जाळीच्या पिंजऱ्यांची जागा आता वैज्ञानिक माहिती पुरवणाऱ्या छोट्या-मोठ्या इमारतींनी घेतली आहे. पेशवे पार्कात पाऊल टाकल्यापासून पुन्हा सारसबागेबाहेर भेळवाल्यांच्या प्रांगणात येईपर्यंत जाणवणारा प्राण्यांचा चित्कार नाहीसा झाला आहे. त्यामुळे पेशवे पार्कात जाण्याची सवय झालेल्यांना चुकल्यासारखं नक्कीच वाटतं. मात्र, नव्या ऊर्जा उद्यानात आहेत सौर ऊर्जेची उपकरणे. पूवीर्च्या पेशवे पार्कातल्या वातावरणाशी तुलना करता सगळं सुरुवातीला कृत्रिम आणि अनैसगिर्क वाटतं खरं; पण त्यातही भविष्यातील यशाचं गमक दडलंय, हे उद्यानातील भ्रमंती पूर्ण होत आली की लक्षात येतं!

पुण्यातलं ऊर्जा उद्यान राज्यातलं असं एकमेव उद्यान असल्यानं त्याबद्दल पर्यटकांमध्ये प्रचंड औत्सुक्य आहे. 'प्राणी नाहीत, मग पेशवेपार्कात बघायचं काय?' या त्यांच्याकडून अनाहूत विचारल्या जाणाऱ्या प्रश्ानचं योग्य उत्तर येथे नक्कीच मिळू शकेल. इथं विज्ञानाची पुस्तकी माहिती न देता सकाळी 10 पासून रात्री आठपर्यंत 'इन्स्ट्रक्टर'द्वारे प्रात्यक्षिकांची माहिती पोचवली जात असल्यानं त्यातलं 'अवघड' ज्ञान 'सोपं' होऊन जातं.

सूर्य, पाणी, हवा आणि जैविक साधनं अशा अपांरपरिक स्त्रोतांचा अवलंब करून त्याद्वारे वीजनिमिर्ती कशी करता येईल, याची प्रात्यक्षिके उद्यानात इथं दाखवण्यात येतात. त्यामुळे पाण्यावर वीजनिमिर्ती कशी होते यापासून ते मोठमोठ्या डोंगर पठारांवर उभारलेल्या पवनचक्क्यांचं काम कसं चालतं, याचं 'प्रॅक्टिकल' ज्ञान मिळतं. प्रात्यक्षिकांद्वारे माहिती देण्यासाठी ठेवण्यात आलेल्या विविध उपकरणांमध्ये सौरउजेर्वरील विविध उपकरणे तसेच जैविक साधनांवरील उपकरणांचा समावेश आहे. तसेच, सौर कूकर, सोलर हिटर, बॅटरी चाजिर्ंगची युनिट्स, पॅराबोलिक सौर कूकर, बॅटरीवर चार्ज होणारी सायकल अशा विविध उपकरणांची माहिती घेताना वेळ कसा जातो, याचा थांगपत्ता लागत नाही. या इमारतींचा बाह्यभाग विविध देशांमधील वास्तुशैलीनी तयार केला आहे. या इमारतींच्या भिंतीही 'आगळ्या' ढंगात उभारण्यात आल्या असून सहा-सहा इंचाच्या दोन भिंतींमध्ये दोन इंचाची पोकळी ठेवण्यात आली आहे. त्यामुळे या दालनांमधील तापमान कमी-अधिक न होता स्थिर राहू शकते.

पेशवेपार्कातली बाळगोपाळांची लाडकी 'फुलराणी' मात्र 'ऊर्जा उद्यानाचं'ही आकर्षण ठरणार आहे. सौरऊजेर्वरील दोन मोठ्या बॅटऱ्यांच्या साहाय्याने 'फुलराणी'चा प्रवास सुरू राहणार आहे. त्यामुळे पूवीर्सारखीच तिथे आजही मुलांची आणि त्यांच्या पालकांची (काही दिवस फक्त लहान मुलांनाच त्यामध्ये बसायला परवानगी होती. मात्र, नव्या रूपातल्या फुलराणीतली सैर पालकांसाठीही खुली आहे.) गदीर् होतच आहे. पेशवे बागेतल्या खेळांच्या मैदानातही 'एनजीर् ड्रम' नावाचा गोलक सर्वांच आकर्षण ठरत आहे. त्याचबरोबर बालचमूंची लाडकी 'घसरगुंडी'ही आता 'एनजीर् स्लिप' झाली असून त्याला वर्तुळाकार पट्टा बसवण्यात आला आहे. त्यावरून घसरताना तो गिरणीच्या पट्ट्याप्रमाणे चक्राकार पद्धतीने फिरत राहतो. त्यामुळे या नव्या प्रकारांबद्दल लहानांचं बोट धरून घेऊन येणाऱ्या पालकांनाही ओढ वाटत आहे. कमी गदीर्च्या वेळी मुलांसमवेत पालकही 'एनजीर् ड्रम'मध्ये चालण्याची हौस फिटवून घेतात.

प्राण्यांना बघून अचंबित होणाऱ्या लहानग्यांच्या चेहऱ्यावरील भाव आजही तसेच पाहायला मिळतात. फरक इतकाच की, उजेर्ची साधनं अन् त्याविषयीच्या माहितीतून त्यांच्या ज्ञानाच्या पोतडीत भरच पडत आहे. प्राण्यांची जागा ऊर्जा उपकरणांनी घेतली असली, तरीही 'पेशवे पार्क' या नावाभोवती असणारं वलय अद्याप कायम आहे!

- सुनीत भावे

 
</text>
</doc>
