<doc>
<docno>1124917.cms.txt</docno>
<text>
 
महामुंबई
प्लास्टिक पिशव्यांविरोधात पालिकेची कारवाई
[ Saturday, May 28, 2005  12:32:42 am]


म. टा. प्रतिनिधी

मंुबई : फेरीवाल्यांपाठोपाठ आता मंुबई महापालिकेच्या अतिक्रमण विरोधी पथकाने प्लास्टिक पिशव्यांविरोधातील कारवाई तीव्र केली आहे. आतापर्यंत या पथकाने सुमारे 1493 किलो प्लास्टिकच्या पिशव्यांचा साठा जप्त केला आहे.

20 मायक्रॉनपेक्षा कमी जाडीच्या प्लास्टिकच्या पिशव्या ताब्यात घेण्याची कारवाई गेल्या काही दिवसांपासून सुरू आहे. मध्यंतरी महापौर दत्ता दळवी यांनीही स्वत: या पथकासोबत जाऊन प्लास्टिक पिशव्यांच्या कारखान्यांवर छापा मारला होता. आतापर्यंत सर्वात जास्त साठा सांताक्रूझ येथील गझदर माकेर्टमधून जप्त करण्यात आला आहे.

मागील पाच दिवसांत अतिक्रमण विरोधी पथकाने फेरीवाल्यांवर केलेल्या कारवाईत सुमारे साडे अठरा लाख रुपयांचा माल जप्त केला.

वांदे रेल्वे स्टेशन, खेेरवाडी, बेहरामपाडा, सांताक्रूझ, खार रेल्वे स्टेशन परिसरातील खाद्यपदार्थांची विक्री करणाऱ्या तसेच फळ- भाजी विक्रेत्यांवर कारवाई करून 29 हातगाड्या आणि 19 बाकडी जप्त केली. बैंगनवाडी, शिवाजी नगर, कन्नमवार नगर, अंधेरी-कुर्ला रोड, पंतनगर, साकिनाका, सहार कागोर् रोड, लिंकिंग रोड, जुहू तारा रोड, ओशिवरा आदी ठिकाणी उपायुक्त (विशेष) विजय कळम पाटील यांच्या नेतृत्वाखाली ही कारवाई झाली. या कारवाईत 28 हातगाड्या व 17 बाकडी जप्त करण्यात आली. या सर्व कारवाईतून पालिकेला 18 लाख 56 हजार रुपयांचा महसूल अपेक्षित आहे.

 
</text>
</doc>
