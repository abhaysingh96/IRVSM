<doc>
<docno>1124909.cms.txt</docno>
<text>
 
महामुंबई
तंबाखूच्या विरोधात 'सुपर आर्मी'
[ Saturday, May 28, 2005  12:25:30 am]


म. टा. प्रतिनिधी

मुंबई : दिवसेंदिवस लहान मुलांमध्ये वाढत चाललेले तंबाखूचे व्यसन त्या मुलांचे व्यक्तिगत स्वास्थ्य आणि सामाजिक स्वास्थ्य या दोन्हीच्या दृष्टीने हानीकारक असते, याची जाणीव मुलांमध्ये रुजवण्यासाठी 'सलाम बॉम्बे फाऊंडेशन' या संस्थेने स्वत:ची 'सुपर आमीर्' तयार केली आहे. ही आमीर् तंबाखू व्यसनाविरुद्ध लढायला येत्या मंगळवारी सज्ज होत आहे.

31 मेच्या तंबाखू दिनानिमित्त या व्यसनाच्या विरोधात अनेक स्वयंसेवी संस्था पुढे येणार असून या संस्थांमधून 10 ते 18 वयोगटातील जवळपास 735 लहान मुले या सुपर आमीर्त एकत्र येणार आहेत. दिवसेंदिवस तंबाखूच्या व्यसनात वाहून जाणाऱ्या मुलांना रंग, पेन्सिल, कॅन्व्हास, अभिनय आणि संगीत या माध्यमांचा वापर करून तंबाखूच्या दुष्परिणामांची जाणीव करून देण्यात येणार आहे.

हा कार्यक्रम 31 मे रोजी सकाळी 10 ते 2च्या दरम्यान परळच्या दामोदर नाट्यगृहात पार पडणार असून त्यात बाल प्रफुल्ला, हमारा क्लब, पेरणा, साथी, वात्सल्य फाऊंडेशन सारख्या अनेक स्वयंसेवी संस्था सहभागी होतील. या कार्यक्रमांतर्गत तंबाखूचे दुष्परिणाम आणि व्यसनमुक्तीसाठी काय उपाययोजना करावी हे समजवण्यात येईल. शिवाय मुलांमध्ये आत्मविश्वास रुजवण्याच्या दृष्टीने एखादी गोष्ट नाकारण्याची शक्ती, नेतृत्त्व गुण, निर्णयक्षमता याविषयीही धडे दिले जाणार आहेत, असे फाऊंडेशनच्या संचालक पद्मिनी सोमाणी यांनी सांगितले.

संस्थेने केलेल्या सवेर्क्षणाची माहिती देताना त्या म्हणाल्या की, लहान मुलेच अधिक प्रमाणात या व्यसनाला चटावत असतात. देशात दोन सेकंदांना एक मूल तंबाखूच्या आधीन होत असते. कमी किंमत, आकर्षक पाऊच, सहज उपलब्धता आणि विशिष्ट स्वाद यामुळे मुले गुटख्याच्या व्यसनालाच अधिक बळी पडतात, असे पत्रकात म्हटले आहे.

 
</text>
</doc>
