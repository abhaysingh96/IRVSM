<doc>
<docno>1125644.cms.txt</docno>
<text>
 
महामुंबई
बिकट वाटांचे दुखणे...
[ Saturday, May 28, 2005  11:51:33 pm]


सुनील नलावडे

मुंबई : मुंबई गोवा राष्ट्रीय महामार्गावरील संगमेश्वर तुरळ येथे झालेल्या भीषण एस. टी. अपघातानंतर सुरक्षित प्रवासाचा प्रश्ान् पुन्हा ऐरणीवर आला आहे. या मार्गावरील पूवीर्चे रस्ते, वळणे, अरुंद मोऱ्या यांचे रुंदीकरण झाल्यानंतरही अपघातांचे प्रमाण कमी झालेले नाही. अपघातानियंत्रण आणि सुरक्षित प्रवासासाठी पनवेल, पुणे असा रस्ता चौपदरी जोडण्यात आला आहे. त्याच धतीर्वर कोकण व गोव्याला जाण्यासाठी पनवेलपासून पुढल्या राष्ट्रीय महामार्गाचे चौपदरीकरण व्हावे अशी मागणी होऊ लागली असून त्यासंदर्भात हालचाली सुरू झाल्या आहेत.

मुंबई-गोवा मार्गावर सर्वाधिक अपघात नोव्हेंबर- डिसेंबर, एप्रिल- मे म्हणजेच दिवाळी सुट्टी व नाताळाच्या सणासाठी गोव्यात पर्यटकांचा महापूर सुरू होतो त्याकाळात होत असतात. गौरी- गणपतीला पावसाने निसरड्या झालेल्या रस्त्यांवर अपघात होतात. या अपघातांवर आळा घालण्यासाठी खाजगी बस वाहतूक करणाऱ्या वाहन चालकांवर कोणाचाच अंकुश नसतो. खाजगी लग्झरी बसेस चालकांचा निष्काळजीपणा हा प्रवाशांना काळ ठरत आहे.

या महामार्गावर अपघातांचे प्रमाण गेल्यावषीर् दर लाख कि. मी. मागे 21 होते. यावषीर् ते कमी झाले. लाख किलोमीटरला 19 इतके आले. ही आकडेवारी एकीकडे, आणि या मार्गावर प्रत्येक 10 कि. मी. ला साधारण एक अपघात घडतो, ही सरासरी दुसरीकडे ! रत्नागिरी जिल्ह्यात गेल्या 52 दिवसांत झालेल्या एकूण जवळपास 87 विविध रस्ते अपघातात तब्बल 31 लोकांचे बळी गेले आहेत. यात सिंधुदुर्ग आणि रायगड जिल्ह्याचा समावेश नाही. तो आकडा धरल्यास बळींची संख्या कित्येक पटीने वाढेल. जिल्ह्यातील 87 अपघातांत अडीच- पावणेतीनशे लोक जखमी झाले आहेत. त्यांच्यापैकी केवळ 20-25 जणांनाच तात्काळ वैद्यकीय उपचार करता आल्याने त्यांचे प्राण वाचवणे शक्य झाल्याचे अधिकारी सांगतात. मे महिन्यात 22 दिवसांत एकूण 48 अपघात झालेल्यामध्ये 19 जणांना प्राणास मुकावे लागले तर 15- 20 जण गंभीर दुखापतीने जर्जर बनले आहेत.

भीषण अपघात मानवी निष्काळजीपणातून होतात, पण व्यवस्थेचाही काही भाग असतोच: या मार्गावर या खाजगी आरामगाड्या प्रखर लाईट सोडतात व अपघाताला कारणीभूत ठरतात, याला एसटीचे अधिकारीही दुजोरा देतात. मात्र सरकार या खाजगी वाहतूकदारांवर नियंत्रण करण्यासंदर्भात काहीच हालचाल करत नाही. आराम गाडीवर आठ-आठ दिव्यांची रचना कशी कमी करता येईल यावर कटाक्षाने लक्ष घालण्याची गरज आहे. या गाड्यांच्या वेगावर मर्यादा कशी ठेवता येईल यासंदर्भात परिवहन अधिकाऱ्यांनी बारकाईने पाहिले पाहिजे, तरच रस्ते अपघात टाळता येतील.

कोकणात, मुंबई-गोवा महामार्गावर होत असलेल्या भीषण अपघातांतील जखमींना तात्काळ वैद्यकीय मदत मिळाली तर मृत्यूचे प्रमाण काही अंशी कमी राखता येईल. याचा विचार करून खेडमधील कळंबणी, भरणानाका, संगमेश्वर तालुक्यातील तुरळ नजीकच्या हातखंबा, पाली मार्गावर सुसज्ज असे ट्रॉमा केअर युनिट लवकरच कार्यान्वित होणे गरजेचे आहे. दोन ठिकाणी ट्रामा केअर युनिटला मंजुरी मिळूनही ते कार्यान्वित होऊ शकले नाही, याला काय म्हणावे? अपघातस्थळी ट्रॉमा केअर युनिट पोहोचताच जबर जखमींवर तेथेच इलाज सुरू होऊन अतिरक्तसावामुळे दगावणाऱ्या रुग्णांचे प्राण वाचू शकतील.

एसटीने कशेळीपासून महत्त्वाच्या अपघात स्थळांवर चेकपोस्ट उभे केले आहेत. एसटी चालकाला चेकपोस्टवर उतरून आपली वैद्यकीय क्षमता तसेच गाडी चालवण्यास पात्रतेची तपासणी करून घ्यावी लागते. चालक सुरक्षित ड्रायव्हिंग करू शकणार नाही अशी शंका जरी आली तर तात्काळ त्याला गाडीवरून उतरवून पर्यायी चालक देऊन गाडी पुढे जाते आणि या दोषी चालकावर तसेच चालकावर लक्ष न ठेवल्याबद्दल वाहकावर ठोस कारवाई केली जाते. सुरक्षित ड्रायव्हिंग संदर्भात एसटीची गस्तीपथके अवघड वळणे वा मोक्याच्या ठिकाणांवर सूचना देत असतात. सतत उजळणी प्रशिक्षण चालू असते. त्यामुळे एस. टी. च्या अपघातांचे प्रमाण यावषीर् 1 लाखाला 19 इथपर्यंत खाली आले आहे.

एप्रिल-मे महिन्याच्या सुट्टीत शेकडो वाहने कोकण व गोव्याच्या दिशेने धावू लागतात. अनेक वाहन चालकांना कोकणचे रस्ते, अवघड वळणे, अरुंद पूल परिचित नसल्याने वेगातील वाहने आवरणे अशक्य होते आणि खेळ प्रवाशांच्या जिवाशी होतो. मुंबई-गोवा राष्ट्रीय महामार्गावरील संगमेश्वर परिसरातील सावर्डा ते बावनदी या यापट्ट्यात सर्वाधिक अपघात प्रवण क्षेत्र म्हणून संबोधले जाते. तर मुंबई ते गोवा या 700 कि. मी. अंतराचा संगमेश्वर केंदबिंदू असून या मार्गावरून निघालेली वाहने संगमेश्वर परिसरातील अपघात प्रवण क्षेत्रात येईपर्यंत पहाटेचालकाच्या डोळ्यावर झापड येऊन अपघात घडतात.

वारंवार अपघात होऊनही एसटीच्या चालकांव्यतिरिक्त खाजगी बस आणि प्रवासी वाहतूक करणाऱ्या 'ट्रॅव्हल्स' आणि त्यांच्या चालकांवर नियंत्रण कसे ठेवायचे, असा प्रश्ान् वाहतूक यंत्रणेसमोर उभा ठाकला आहे.

कोकण रेल्वे सुरू झाल्यामुळे राष्ट्रीय महामार्गावरील वाहतुकीचा भार कमी झाला असला तरी रस्ते अपघाताचे प्रमाण तेवढ्या प्रमाणात खाली आलेले नाही. एसटीची एकेरी वाहतूक मात्र रेल्वेमुळे कमी झाल्याने रिकाम्या धावणाऱ्या गाड्यांचे प्रमाण अत्यल्प बनले आहे. बहुतेक मुंबईकर रेल्वेने प्रवास करतात, स्वत:च्या गाड्या घेऊन येण्याचे धाडस करत नाहीत, ही जमेची बाब म्हटली पाहिजे!

नुकत्याच झालेल्या सुरक्षा यंत्रणेच्या बैठकीत पावसाळ्यात किंवा त्यापूवीर् कोकण रेल्वे मार्गावर नैसगिर्क संकटामुळे मार्ग बंद पडल्यानंतर पुढील स्टेशनपर्यंत रेल्वेगाड्या न नेता, ज्या ठिकाणी रेल्वेगाड्या थांबतीत तेथूनच, अडकलेल्या रेल्वे प्रवाशांना एसटीबसगाड्यांची सुविधा पुरवावी, असे ठरले. सुरक्षित प्रवासासाठी एसटीतफेर् सुरू असलेल्या प्रयत्नांवर शिक्कामोर्तब करणाराच हा निर्णय आहे.

 
</text>
</doc>
