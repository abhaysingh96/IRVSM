<doc>
<docno>1125597.cms.txt</docno>
<text>
 
क्रीडा
सौरव, राहुलची 'खेलरत्न'साठी शिफारस
[ Saturday, May 28, 2005  10:39:21 pm]


वृत्तसंस्था

नवी दिल्ली : भारतीय संघाचा कर्णधार सौरव गांगुलीला गेले वर्ष वाईट गेले असले तरी नियामक मंडळाने राहुल दविडसह राजीव गांधी खेलरत्न या क्रीडाक्षेत्रातील सवोर्च्च पुरस्कारासाठी त्याची शिफारस करून गांगुलीच्या चेहऱ्यावर हास्य फुलवण्याचा प्रयत्न केला आहे.

फलंदाजी आणि नेतृत्त्व या दोन्ही आघाड्यांवर गेल्या हंगामात तो पूर्ण अपयशी ठरला. पण 2004 सालातील लक्षणीय कामगिरीच्या आधारे त्यांचे नाव सुचवण्यात आले आहे. या दोघांपैकी कोणाची निवड होते हे बघायचे. सौरवपेक्षा राहुलच्या नावावर शिक्कामोर्तब होण्याची शक्यता अधिक आहे. कारण त्याच्या कामगिरीत अधिक सातत्य आहे. अर्जुन पुरस्कारासाठी युवराजसिंग आणि महमद कैफ या युवा खेळाडूंची शिफारस करण्यात आली आहे. क्रिकेटमध्ये सचिन तेंडुलकरला खेलरत्न पुरस्कार सात वर्षांपूवीर् बहाल करण्यात आला आहे. सध्याच्या भारतीय संघातील सेहवाग, लक्ष्मण, कुंबळे, हरभजन आणि सचिन यांना अर्जुन पुरस्कार मिळाला आहे.

 
</text>
</doc>
