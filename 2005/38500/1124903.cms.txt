<doc>
<docno>1124903.cms.txt</docno>
<text>
 
महामुंबई
भारताने संरक्षणक्षमता वाढविण्याची गरज
[ Saturday, May 28, 2005  12:17:55 am]


म. टा. प्रतिनिधी

मुंबई : आंतरराष्ट्रीय स्तरावर वाढत असलेली संरक्षण स्पर्धा लक्षात घेऊन भारतानेही आपली क्षमता सातत्याने वाढवित राहाणे आवश्यक असल्याने दरवर्षाला किमान सहा ते सात युद्धनौका नौदलाच्या ताफ्यात वाढल्या पाहिजेत, असे प्रतिपादन नौदल प्रमुख अॅडमिरल अरूण प्रकाश यांनी शुक्रवारी 'सह्यादी' या युद्धनौकेच्या जलावतरण कार्यक्रमात केले.

राजकीय स्तरावरील दिरंगाई हा मुद्दाही नौदलाला अधिक सक्षम करण्याच्या मार्गातील मोठा अडथळा आहे आणि या दिरंगाईमुळे खर्चही वाढतो, असे त्यांनी नंतर पत्रकारांशी बोलताना सांगितले. पाकिस्तानसारख्या छोट्या देशाकडेही तीन पाणबुड्या असल्याकडे त्यांनी लक्ष वेधले.

माझगाव डॉक लिमिटेड आणि नौदल यांच्या सहकार्याने ही युद्धनौका नौदलासाठी बांधण्यात येत असून ती 2007 मध्ये नौदलाच्या ताफ्यात कार्यान्वित होणार आहे. नौदल प्रमुखांच्या पत्नी कुमकुम प्रकाश यांच्या हस्ते या युद्धनौकेची पूजा झाली आणि या युद्धनौकेच्या बांधणीसाठी रात्रंदिवस काम करणाऱ्या व तिच्या डेकवर उभ्या असलेल्या निळ्या गणवेशातील कर्मचाऱ्यांसह ती समुदात शिरली. त्यावेळी टाळ्यांच्या कडकडाटात या महत्त्वपूर्ण प्रसंगाचे उपस्थितांनी स्वागत केले. कार्यक्रमाला पश्चिम नौदल कमांडचे प्रमुख व्हाईस अॅडमिरल मदनजित सिंग, युद्धनौका उत्पादन प्रमुख अॅडमिरल बेदी यांच्यासह माझगाव डॉक लिमिडेटचे अध्यक्ष व व्यवस्थापकीय संचालक रिअर अॅडरिमल आर. एम. भाटिया आदी मान्यवर हजर होते.

नौदलाचे नियमित व कालबद्ध आधुनिकीकरण गरजेचे असून उत्पादनक्षमता अधिक वाढावी म्हणून केंद सरकारनेही या क्षेत्रातील आथिर्क गुंतवणूक वाढवावी. त्यासाठी माझगाव डॉक आणि अशा उत्पादकांनी केंद सरकारकडे आग्रह धरला पाहिजे, असेही यावेळी प्रकाश यांनी सांगितले. जलावतरणाच्या वेळी 'सह्यादी'चे बांधकाम 22 टक्केच पूर्ण असले तरी ते किमान 35 ते 40 टक्के पूर्ण झाले पाहिजे होते, अशी सूचना त्यांनी केली.

यावेळी आर. एम. भाटिया यांनी माझगाव डॉकच्या उत्पादन क्षमतेसह अन्य मुद्यांची माहिती दिली. 'सह्यादी' ही युद्धनौकेच्या श्रेणीतील तिसरी असून याआधी याच श्रेणीतील पहिली युद्धनौका 'शिवालिक'चे एप्रिल 2003 मध्ये आणि 'सातपुडा'चे जून 2004 मध्ये जलावतरण करण्यात आले. 'सह्यादी'ची लांबी 143 मीटर व रुंदी 16.9 मीटर आहे. तिचे वजन 4900 टन असून वेग ताशी 30 नॉटिकल आहे. टेहळणी यंत्रणेच्या टप्प्यात येऊ न शकणारी ही युद्धनौका असून त्यावर रडारसह, हेलिकॉप्टर, क्षेपणास्त्रविरोधी सर्व अत्याधुनिक यंत्रणा असणार आहे, असे त्यांनी नमूद केले.

एकाचवेळी तीन युद्धनौका आणि तीन विनाशिका बांधण्याचे काम एकाचवेळी माझगाव डॉकमध्ये सुरू असून 20 हजार कोटी रुपयांपर्यंतचे कंत्राट मिळविण्याचे उद्दिष्ट माझगाव डॉकने ठेवले असल्याचे ते म्हणाले. गेली 10 वषेर् माझगाव डॉक येथील पाणबुडी बांधण्याचा विभाग वापरलाच जात नसल्याने या विभागाचीही क्षमता वापरली जावी म्हणून त्याकडे लक्ष द्यावे, असे आवाहन भाटिया यांनी केले.

 
</text>
</doc>
