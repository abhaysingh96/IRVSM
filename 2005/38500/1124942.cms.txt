<doc>
<docno>1124942.cms.txt</docno>
<text>
 
महामुंबई
मुंबईवर येणार 'कॉपोर्रेट राज'?
[ Saturday, May 28, 2005  01:00:46 am]


समीर कर्वे

मुंबई : मुंबईचा चेहरामोहरा बदलण्यासाठी एक सीईओ आणि अर्बन रिन्युअल कमिशन निर्माण करण्याचा विचार राज्य सरकारने चालवला असला, तरी त्यातून मुंबईकरांनी निवडून दिलेल्या लोकप्रतिनिधींच्या हातून मुंबईचा कारभार निसटण्याचा आणखी एक टप्पा तयार होणार आहे, अशी चिन्हे आहेत. आतापर्यंत मुंबई हा केंदशासित प्रदेश करण्याच्या हालचाली असल्याची आवई उठवली जात होती. मात्र असे कमिशन प्रत्यक्षात आल्यास मुंबईचे नियोजन उद्योगसमूहांतील प्लॅनर्सच्या हाती जाऊन शहर व्यवस्थापन हे उद्योगशासित होण्याचा धोका आहे, अशी भीती जाणकार व्यक्त करीत आहेत.

मुंबई महापालिकेचे मुंबईच्या नियोजनातील महत्त्व दिवसेंदिवस कमी होत चालले आहे. मुंबई महानगर क्षेत्रविकास प्राधिकरणाकडे मुंबईतील पायाभूत सुविधांच्या प्रकल्पांचे नियोजन सोपवल्यानंतर या दोन यंत्रणांमध्ये सुरू झालेला वाद सध्या गाजतो आहे. त्यातच मुंबईच्या मेक-अपसाठी असलेल्या काही विशेष प्रकल्पांसाठी एक विशेष सनदी अधिकारीही नेमण्यात आलेला आहे. नवे कमिशन उभे राहिल्यास यात आणखीच भर पडू शकते.

एका ज्येष्ठ सनदी अधिकाऱ्याने सांगितले की, 74व्या घटनादुरुस्तीनुसार स्थानिक स्वराज्य संस्थांना अधिक सक्षम करणे अपेक्षित आहे. स्वतंत्र कमिशनसारख्या नव्या पद्धतीत मात्र लोक- नियुक्त यंत्रणेला शहराच्या व्यवस्थापनात काही मताधिकारच राहणार नाही. आज ज्याप्रमाणे विविध प्राधिकरणे आणि यंत्रणा लोकनियुक्त महापालिकेच्या अधिकारांना किंमत न देता आपली धोरणे राबवत आहेत, त्याप्रमाणेच नवी एक यंत्रणा अस्तित्वात येईल. नरीमन पॉइंट ते विमानतळ इतक्याच परीघाचा विचार करणाऱ्या गटांचेच नव्या यंत्रणेवर वर्चस्व राहण्याचीही भीती आहे. अशी कोणतीही यंत्रणा म्हणजे विधिमंडळास उत्तरदायी नसलेले सरकार निर्माण करण्यासारखे होईल. परदेशात महापौराला इतके अधिकार असतात की, त्यांच्या अधिपत्याखाली पोलिस आणि कायदा- सुव्यवस्था यंत्रणाही असते, याकडे त्यांनी लक्ष वेधले.

मुंबईसाठी स्वतंत्र निधी तयार करण्याबद्दल अनेकांच्या मनात काही शंका आहेत. एवढे असेल, तर राज्य सरकार मुंबई महापालिकेला देय असलेले 575 कोटी रुपये का देत नाही? सार्वजनिक वाहतूक सुविधा सक्षम करण्यासाठी 'बेस्ट'ला डिझेलवरील विक्रीकरात किंवा प्रवासीकरात सबसिडी का देत नाही, असे सवाल जाणकार विचारत आहेत. हा निधी जर विद्यमान यंत्रणा किंवा नागरिकांच्या खिशातूनच वेगळा काढला जाण्याचीही त्यांना भीती वाटते.

ज्येष्ठ सनदी अधिकारी स. शं. तिनईकर यांनी सांगितले की, मुंबई महापालिकेला नेस्तनाबूत करण्यासाठीच आणखी एक समांतर यंत्रणा तयार होणार का, अशी शंका नक्कीच येते. हे वाऱ्यावर पतंग उडवण्यासारखे आहे. यापूवीर् आथिर्क तुटीच्या गतेर्त सापडलेल्या महापालिकेने जेव्हा खर्चाची उधळपट्टी केली, तेव्हा राज्य सरकारने हस्तक्षेप का केला नाही, हा प्रश्न उरतोच. विविध यंत्रणांना एका छत्राखाली आणण्यासाठी तत्कालीन बीएमआरडीए ही यंत्रणा 1972-73 सालीच अस्तित्वात आली होती. खुद्द यशवंतराव चव्हाण यांनीच धनंजयराव गाडगीळ यांच्या अध्यक्षतेखाली नेमलेल्या कमिटीनेही याबाबत एक अहवाल दिला होता. तसेच जागतिक बँकेनेही सूचना केली होती. त्यानुसार तयार झालेल्या बीएमआरडीएवर रेल्वे, टेलिफोन यांचेही प्रतिनिधी असायचे. दक्षिण मुंबईतील गदीर् टाळून वांदे- कुर्ला विकसित करण्याचे तेव्हाच ठरले होते.

- पालिकेचे नियोजनातील महत्त्व कमी

- लोकनियुक्त यंत्रणेचा व्यवस्थापनातील मताधिकार जाणार

-स्वतंत्र निधी तयार करण्याबद्दल साशंकता

 
</text>
</doc>
