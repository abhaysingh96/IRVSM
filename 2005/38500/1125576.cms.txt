<doc>
<docno>1125576.cms.txt</docno>
<text>
 
देश-विदेश
टेलिफोनग्राहकांची संख्या दोन वर्षांत 20 टक्क्यांवर नेणार
[ Saturday, May 28, 2005  10:21:00 pm]


वृत्तसंस्था

कोईमतूर : संयुक्त पुरोगामी आघाडी (युपीए) सरकारची उद्दिष्ट्ये साध्य करण्यासाठी 2007 सालापर्यंत देशातील टेलिडेन्सिटी (टेलिफोनग्राहकांची संख्या) 20 टक्क््यांहून अधिक करण्याचा निर्धार दूरसंचारमंत्री दयानिधी मारन यांनी शुक्रवारी येथे व्यक्त केला. दहाव्या योजनेत याच टेलिडेन्सिटीचे उद्दिष्ट अवघे 9 टक्के एवढे योजण्यात आले होते.

या नव्या उद्दिष्टाचा भाग म्हणूनच येत्या अवघ्या एका वर्षात चार कोटी नवी कनेक्शन्स देण्याचा खात्याचा विचार आहे. गेल्या वषीर् 2.4 कोटी नवी कनेक्शन्स देण्यात आली होती. त्या तुलनेत येत्या वर्षातील वाढ दोन तृतीयांश एवढी प्रचंड असेल, असे दयानिधी मारन यांनी यावेळी सांगितले.

बीपीएल मोबाइलचा तामिळनाडूतील आठ वर्षांचा कार्यकाल पूर्ण झाल्यानिमित्त आयोजित एका समारंभात ते बोलत होते.

डिसेंबर 2006 पर्यंत 19 कोटी कनेक्शन्सचे तर 2007 पर्यंत 25 कोटी कनेक्शन्सचे आपल्या खात्याचे उद्दिष्ट असल्याचे त्यांनी यावेळी नमूद केले.

सध्या टेलिफोन जाळ्याच्या संदर्भात भारताचा जगभरात पाचवा क्रमांक लागतो. पहिल्या चार देशांची नावे अनुक्रमे अमेरिका, जर्मनी, जपान आणि चीन अशी आहेत.

एप्रिल 2005 पर्यंत देशातील एकूण टेलिफोन्सची संख्या 10 कोटींपर्यंत गेली आहे. गेल्या अवघ्या एका वर्षात ही संख्या 29 टक्क्यांनी वाढली आहे, अशी माहितीही त्यांनी दिली.

 
</text>
</doc>
