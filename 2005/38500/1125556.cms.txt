<doc>
<docno>1125556.cms.txt</docno>
<text>
 
विज्ञान-तंत्रज्ञान
मंगळावर पाणी कधी नव्हतंच?
[ Saturday, May 28, 2005  09:26:54 pm]


मंगळावरच्या ज्या भागात पाणी असावं, असं मानलं जातं तो भाग आपल्या समजुतीपेक्षा कितीतरी जास्त आहे. पण त्यात पाणी मात्र नाही, असा निष्कर्ष हवाई विद्यापीठातल्या संशोधकांनी काढला आहे.

सध्याचा मंगळ कोरडा आणि गपगार असला, तरी त्यावर दिसणाऱ्या नद्या आणि कुठल्या तरी दवाच्या प्रवाहाच्या खुणा बरंच काही सांगून जातात. कुठल्याही सजीवांच्या जीवनासाठी पाणी हा अत्यावश्यक घटक असल्याने मंगळावर पाणी होतं की नव्हतं, या प्रश्नाच्या उत्तरात सर्व प्रश्नांची उकल दडलेली आहे.

हवाई विद्यापीठातल्या व्हिक्टोरिया हॅमिल्टन यांनी याबाबत संशोधन केले. मंगळावरच्या पर्वतीय भागात हिरवे क्षार मोठ्या प्रमाणावर आहेत. याचाच अर्थ तेथे पाणी पुरेशा प्रमाणावर नसावं, असा त्यांचा अनुमान आहे. किंवा दुसऱ्या एका तर्काप्रमाणे या जागी पाणी असेलही, पण काळाच्या ओघात त्याचं अस्तित्व संपलं असेल.

या हिरव्या क्षारांचा वापर अनेकदा दागिन्यांच्या निमिर्तीत होतो. पृथ्वी आणि मंगळावरच्या ज्वालामुखीच्या ठिकाणीही ते आढळतात.

(वृत्तसंस्था)

 
</text>
</doc>
