<doc>
<docno>1125611.cms.txt</docno>
<text>
 
खास बात
ही शोकांतिका
[ Saturday, May 28, 2005  10:58:07 pm]


जो बोले सो निहाल... या चित्रपटात वादग्रस्त असण्याजोगं नेमकं काय आहे, हा प्रश्ान् आजही मला सतावतोय. चित्रपटाचं नाव हे धामिर्क बाबीशी सार्धम्य साधणारं आहे, ही बाब निश्चित महत्त्वाची आहे, पण आतापर्यंत अशा धाटणीची नावं आलीच नाहीत का, तद्दन एका व्यावसायिक चित्रपटासारखा हा चित्रपट आहे. वादग्रस्त चित्रपट हे बहुतांशी वेळा एखादी राजकीय विचारसरणी अथवा जमावाच्या मारधाड करण्याच्या प्रवृत्तीमुळे प्रेक्षकांपर्यंत पोहचू न शकण्याची ही पहिलीच वेळ नाही, ही खरी शोकांतिका आहे.

आपण व्यक्तिस्वातंत्र्याची भाषा करतो, पण विचारस्वातंत्र्याचं काय, हा प्रश्ान् आजही मनाला अस्वस्थ करतो. एखाद्या चित्रपटाच्या नावामुळे धामिर्क भावना दुखावल्या जातात, हे मनाला अस्वस्थ करून गेलं. आजच्या घडीला देशभरात आमच्या 'जो बोले सो निहाल'वर टाकलेला बहिष्कार हा टोचणी लागण्याजोगाच आहे. प्रत्येकाने जीव तोडून काम केलं आहे आणि या प्रॉडक्शनशी नातं जुळलेल्या प्रत्येकाच्या निश्चितच अपेक्षा आहेत, होत्या...पण या वादग्रस्त मोहिमेने सारं काही धूसर झाले आहे.

शिरोमणी प्रबंधक गुरुद्वारा कमिटीने काढलेल्या फतव्यामुळे तर जागोजागच्या वितरकांना धडकी भरली. व्यावसायिक दृष्टिकोनातून या साऱ्या प्रकाराकडे पाहणाऱ्यांनी स्वाभाविकपणे कातडी बचाव धोरणाचा अवलंब केलेला आढळतो. मुळात शिखांची मुख्य संघटना 'अकाल तख्त'च्या पदाधिकाऱ्यांनी हा चित्रपट पाहिला. त्यांनी आक्षेप घेतलेले संवाद आणि शॉट्सना कात्री लावण्याची तत्परता 'जो बोले सो निहाल'च्या र्कत्यासर्वत्यांनी घेतली पण तरीही वादाच्या भोवऱ्यात चित्रपट अडकला. या चित्रपटाभोवती वादळ घोंगावतंय, यापेक्षा अधिक दु:ख वाटलं ते दिल्लीतील बॉम्बस्फोट दुर्घटनेचं!

प्रत्येकाला आपले विचार मांडण्याची मुभा आहे, विशेष म्हणजे चित्रपटांच्या प्रदर्शनाबाबत सर्वस्वी निर्णय घेणारी संस्था 'सेन्सॉर बोर्डा'ने जर आक्षेप घेतलेला नाही, तर कुणीही कसं काय या चित्रपटाबाबत बोलू शकतं, हे कोडं अद्याप उलगडलेलं नाही. नकारात्मक मत व्यक्त करणाऱ्या प्रत्येकाचे यामध्ये काही ना काही स्वार्थ दडल्याचा वास येतो, याबद्दल माझं ठाम मत आहे.

शरीरप्रदर्शनाच्याबाब तीत बोलायचं तर आता कोणत्या चित्रपटात नसतं ते दाखवून द्या, पण धामिर्क भावनांची सांगड घालून एका व्यावसायिक चित्रपटाच्या मूळ अस्तित्वावर घाला घालण्याचा केलेला प्रयत्न आहे, बस इतकंच!

- शिल्पी शर्मा

('जो बोले सो निहाल' नायिका)

 
</text>
</doc>
