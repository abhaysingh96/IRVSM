<doc>
<docno>1125583.cms.txt</docno>
<text>
 
महाराष्ट्र
 खेडमध्ये सावकाराची हत्या; मारेकरी फरार
[ Saturday, May 28, 2005  10:29:00 pm]


म. टा. वृत्तसेवा

रत्नागिरी : खेडमधील प्रसिद्ध 'कोठारी अँड सन्स' या पेढीचे मालक प्रकाश दत्तात्रय कोठारी (54) यांची दरोडेखोर पेढी लुटण्यासाठी आलेल्या दरोडेखोरांनी धारदार शस्त्राने वार करून हत्या केली. या हत्येमुळे खेडमधील व्यापारी वर्गात घबराट उडाली आहे. कोठारी यांचा मारेकरी अद्याप फरार आहे.

कोठारी गुरुवारी रात्री नऊच्या सुमारास पेढी बंद करून आत हिशेब करत बसले असताना दरोडेखोरांनी कोठारी यांच्यावर वार केले. कोठारी आणि मारेकऱ्यांत काहीवेळ झटापट झाली असावी हे तेथील साहित्याच्या अस्ताव्यस्तपणावरून लक्षात येते, असे पोलिसांनी सांगितले. तसेच या झटापटीत मारेकरीही जखमी झाला असावा, असा पोलिसांचा अंदाज आहे. पोलिस येण्यापूवीर् नागरिकांनी पेढीवर गदीर् केली होती.

दरोडेखोराने वार केल्यावर कोठारी यांनी मारलेली किंकाळी तेथून जाणाऱ्या अॅड. जाडकर यांनी ऐकली आणि ते लगेच पेढीकडे धावले. तेथे त्यांना रक्तबंबाळ अवस्थेत पडलेले कोठारी आढळून आले. ते पाहताच जाडकर यांनी डॉक्टरांना फोन केला. पण डॉक्टर येण्यापूवीर्च कोठारी यांचा मृत्यु झाला होता.

या घटनेमुळे खेडमधील व्यापारी प्रचंड धास्तावले आहेत. घटनेची माहिती मिळताच पोलिस घटनास्थळी गेले आणि परिसराची नाकाबंदी केली. पण अद्याप मारेकरी हाती लागला नाही. मारेकरी परिचितांपैकी कुणी असावा असाही कयास आहे. प्रकाश कोठारी हे खेडमधील प्रसिद्ध वकील संतोष कोठारी यांचे बंधु आहेत.

मारेकऱ्याचा शोध घेण्यासाठी श्वानपथकाला पाचारण करण्यात आले होते. पण मारेकऱ्याचा माग काढण्यात ते अयशस्वी ठरले.

 
</text>
</doc>
