<doc>
<docno>1124950.cms.txt</docno>
<text>
 
देश-विदेश
गोव्यात भाजपला झटका
[ Saturday, May 28, 2005  01:04:06 am]


म. टा. प्रतिनिधी

2 आमदारांची निवडणूक रद्द

पणजी : गोव्यातील पाच मतदारसंघातील पोटनिवडणुका तोंडावर आलेल्या असतानाच मुंबई हायकोर्टाच्या गोवा खंडपीठाने भाजपच्या राजेंद आलेर्कर आणि दयानंद मांदेकर या आमदारांची निवडणूक रद्द ठरवली.

आगामी पोट- निवडणुका आणि नंतरच्या सरकार- स्थापनेमध्ये हा निकाल व्यापक परिणाम घडवून आणू शकेल. न्यायमूतीर् नेल्सन ब्रिटो यांनी शुक्रवारी दुपारी हा निकाल जाहीर केला तेव्हा कोर्टाच्या बाहेर लोकांची एकच झुंबड उडाली होती. निकालाच्या घोषणेनंतर त्याच्या अपिलासाठी अनुमती देताना कोर्टाने 30 दिवसांची मुदत दिली. या निकालाला सुप्रीम कोर्टात आव्हान देण्याचा मनसुबा आलेर्कर यांनी बोलून दाखवला.

भाजपचे प्रदेशाध्यक्ष आणि वास्कोचे आमदार आलेर्कर आणि शिवोलीचे आमदार मांदेकर या दोघांनीही 2002 साली झालेल्या विधानसभा निवडणुकीमध्ये आपापल्या पदांचा गैरवापर करून सरकारी यंत्रणेचा लाभ घेतल्याचा आरोप अर्जदारांनी केला होता. आलेर्कर त्यावेळी राज्य मागास व इतर मागास वित्त महामंडळाचे, तर मांदेकर हे खादी व ग्रामोद्योग महामंडळाचे अध्यक्ष होते. आलेर्कर आणि मांदेकर यांच्या विरोधात राष्ट्रवादी काँग्रेसचे पराभूत उमेदवार अनुक्रमे जुझे फिलीप डिसोजा व चंदकांत चोडणकर यांनी याचिका दाखल करून त्या दोघांनाही अपात्र ठरवण्याची मागणी केली होती. या दोन्ही याचिका 18 जुलै 2003 रोजी तांत्रिक मुद्द्यावर फेटाळण्यात आल्या होत्या.

 
</text>
</doc>
