<doc>
<docno>1124906.cms.txt</docno>
<text>
 
महामुंबई
पालिका-एमएमआरडीए यांच्यात वाग्युद्ध सुरूच
[ Saturday, May 28, 2005  12:22:59 am]


म. टा. प्रतिनिधी

मंुबई : मंुबई महानगर विकास प्राधिकारणाच्या (एमएमआरडीए) ठिकठिकाणी सुरू असलेल्या रस्ते दुरुस्तीच्या कामांवर पुन्हा एकदा मंुबई महापालिकेतील सत्ताधाऱ्यांनी टीकास्त्र सोडले असून प्राधिकारणाच्या कामास विलंब होत असल्याने पावसाळ्यात पाणी तंुबेल, असा इशारा महापौर दत्ता दळवी यांनी दिला. त्यावर, पालिकेने 'ब्लेम गेम' न करता स्वत:ची कामे पूर्ण करावीत, असा 'सल्ला' प्राधिकरणाचे डॉ. सुरेश जोशी यांनी दिला.

महापौरांनी शुक्रवारी जोगेश्वरी ते दहिसर दरम्यान पश्चिम दुतगती मार्गावरील नाल्यांची पाहणी केली. गेल्या आठवड्यात मुख्यमंत्री विलासराव देशमुख यांनी प्राधिकरणाच्या कामांची पाहणी केली होती. मुख्यमंत्र्यांनी जोगेश्वरीपर्यंत पाहणी केली होती. त्यापुढची प्राधिकरणाची कामे रखडलेली आहेत, असा दावा महापौरांनी केला. त्यांच्या सोबत स्थायी समिती अध्यक्ष सुनील प्रभू, नगरसेवक रवींद वायकर होते. यासंदर्भात 30 मे रोजी रेल्वे, प्राधिकरण, सार्वजनिक बांधकाम विभागातील अधिकाऱ्यांची पालिका मुख्यालयात बैठक आयोजित केली जाणार आहे.

प्राधिकरणाचे आयुक्त डॉ, सुरेश जोशी म्हणाले की, मंुबईतील 90 टक्के काम पालिकेचे आणि 10 टक्के प्राधिकरणाचे आहे. पालिकेने त्यांची कामे व्यवस्थित करावीत, आम्ही आमची कामे 31 मे पर्यंत पूर्ण करू.

 
</text>
</doc>
