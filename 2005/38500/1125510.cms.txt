<doc>
<docno>1125510.cms.txt</docno>
<text>
 
संवाद
हजारो नोकऱ्यांची संधी
[ Saturday, May 28, 2005  08:50:38 pm]


नॉन-व्हॉइस बीपीओ क्षेत्रात सध्या ट्रायकॉम ही आघाडीची कंपनी. कंपनीची मुंबई शेअर बाजार आणि नॅसकॉममध्ये नोंदणी आहे. कंपनीची अंधेरी आणि पार्ल्यात कार्यालये असून तब्बल 1,350 कर्मचारी कामाला आहेत. या कंपनीचे कार्यकारी अधिकारी (ऑपरेशन) जयंत टंकसाळे यांच्याशी केलेली बातचीत:

नॉन- व्हॉइस बीपीओ क्षेत्र आताच निर्माण झाले का?

खरं म्हणजे, हे क्षेत्र मागील दहा वर्षांपासून असून भारतातील बऱ्याच कंपन्यांना अमेरिकेतून काम येत आहे. मात्र, गेली दोन वषेर् या क्षेत्राला 'नॉन-व्हॉइस बीपीओ' असे गोंडस नाव पडले आहे.

अमेरिकेतले काम इथे आल्यामुळे तेथील नागरिकांचा विरोध असेल..

अर्थातच. कॉलसेंटरमधून अनेकदा मुलांना कॉल केल्यानंतर तेथील अमेरिकनांच्या रागाला सामोरं जावं लागतं. अमेरिकेतील निवडणुकीत आऊटसोसिर्ंगविरु द्ध एक गट होता. मात्र, निवडणूक संपल्यानंतर त्यांचा आवाज विरला. अर्थातच, आऊटसोसिर्ंगमुळे त्यांच्या आथिर्क विकासाला मदतच होते. त्यामुळे त्यांचे सरकार आऊटसोसिर्ंगच्या बाजूनेच आहे.

हे क्षेत्र किती वर्ष टिकेल?

हे क्षेत्र प्रचंड असून बऱ्याच देशांकडून वेगवेगळ्या सेक्टरचा समावेश असलेली आऊटसोसिर्ंगची कामे मिळणार आहेत. त्यामुळे दहा वषेर् तरी काम बंद व्हायची भीती नाही. मात्र, नंतर पर्याय म्हणून दुसरे क्षेत्र तयार होईलच. दहा वर्षांपूवीर् आपल्याकडे काय होतं? मात्र, नवीन यंत्रणेची स्वस्त किंमत आणि चांगल्या पायाभूत सुविधा यामुळे आपल्याकडे आऊटसोसिर्ंग जोरात आहे.

ट्रायकॉमची वाषिर्क उलाढाल किती आहे?

कंपनीची मालमत्ता पाच कोटी असून या वषीर् उलाढालीत 60 टक्क्यांनी वाढ होऊन ती 13 कोटी झाली आहे. कंपनीत सर्व सेक्टर्सची कामे येतात. नवीन कर्मचाऱ्यांची भरती करताना मेंटल अॅप्टिट्यूड टेस्ट, टायपिंग टेस्ट, इंग्लिश कॉम्प्रिहेन्सिव्ह, अरिथमॅटिक अॅबिलिटी इत्यादी विषयांची परीक्षा घेतो. पुढील चार महिन्यांत आम्ही चारशे जणांना घेऊ. फक्त मुंबईतच नॉन- व्हॉइस बीपीओ क्षेत्रात भविष्यात हजारो नोकऱ्या उपलब्ध होतील.

परदेशातून तुम्ही कसे काम आणता?

आमची पाच माणसांची माकेर्टिंग टीम अमेरिकेत काम करते. तेथील क्लायंटला भेटून नवीन प्रोजेक्ट मिळवायचा प्रयत्न करते. यासाठी प्रोजेक्ट मॅनेजर क्लायंटसोबत डिल करतो. टेस्ट म्हणून क्लायंट सुरुवातीला थोडं काम देतो. मग काम पसंत पडल्यास मोठा प्रोजेक्ट. प्रोजेक्ट मॅनेजरला परदेशी कामाची माहिती मिळविण्यास आणि काम शिकण्यास पाठवले जाते. तो परत येऊन येथे मुलांना ट्रेन करतो.

या क्षेत्रात आपलाच देश अव्वल आहे का?

चीनकडून मोठी स्पर्धा आहे. मात्र, त्यांच्याकडे इंग्रजीवर प्रभुत्व मिळवलेली माणसं कमी असल्याने सध्या तरी आपण अव्वल आहोत.

स्वत:चा व्यवसाय काढण्यासाठी किती गुंतवणूक हवी?

अमेरिकेतील क्लायंट काम देण्याअगोदर मनुष्यबळ आणि व्यवस्थापनाची माहिती मिळवूनच करार करतात. त्यामुळे शंभरापेक्षा कमी कर्मचारी असल्यास ते सरळ नकार देतात. सुरुवात करायला दोन कोटी तरी हवेत.

-उमेश कोळमकर

 
</text>
</doc>
