<doc>
<docno>1125517.cms.txt</docno>
<text>
 
संवाद
नेत्यांचे पितळ उघडे पाडा
[ Saturday, May 28, 2005  08:56:10 pm]


माझेही मत

'अकलेचे दिवे' हा 'दृष्टिकोन' वाचला. आतापावेतो सतत सत्ता उपभोगलेल्या आणि ज्यांच्या 'दूरदृष्टी'मुळेच संपूर्ण महाराष्ट्रावर विजेशिवाय राहण्याची पाळी आली आहे, अशा नेत्यांना जबाबदार धरले जाईल, अशी अपेक्षा होती, पण तसे न करता नेहमीचाच 'सोपा विचार' मांडण्याचा-म्हणजे भारतात आणि महाराष्ट्रात जे काही विपरीत घडते आहे त्याला फक्त पाच वषेर् सत्तेवर असलेले 'जातीयवादी' पक्षाचे नेते कारणीभूत आहेत हे दाखविण्याचाच- आपला प्रयत्न आहे.

खरे तर आपण वृत्तपत्रकारही राजकारणी लोकांपेक्षा वेगळे नाहीत, हे स्पष्टच दिसत आहे. अन्यथा आपण ज्याचे माप त्याच्या पदरात टाकले असते. महाराष्ट्रावर आता जे विजेचे संकट ओढवले आहे त्याला शरद पवार यांनी माधव गोडबोले यांना जबाबदार धरले आहे. किती निर्ढावलेले लोक हे! जनतेला मूर्ख समजून आपण काहीही बोललो तरी चालते ही यांची दृढ भावना आहे. याला कारण म्हणजे नियोजनशून्य कारभार करूनसुद्धा लोक त्यांनाच बहुमताने निवडून देतात. जशी प्रजेची लायकी तसा त्यांचा राजा या उक्तीनुसार जनतेच्या वाट्याला हे आज आले आहे.

सत्ताधारी कितीही म्हणोत की हा विषय राजकीय बनवू नका; परंतु हा विषय राजकीयच आहे. अशा परिस्थितीत राज्यात विरोधी बाकांवर असलेल्या पक्षांच्या भूमिकेचे वाईट वाटते. वीजटंचाईचे खापर फोडण्यासाठी 'एखादे गोडबोले' शोधणाऱ्या नेत्यांचे पितळ उघडे पाडण्याची ही संधी आहे. सत्ताधाऱ्यांची बेफिकिरी जनतेसमोर मांडली पाहिजे. किंबहुना तशी मोहीम उघडली पाहिजे. दुदैर्वाने, वीज मंडळाची कार्यालये जाळली जात आहेत. संतापाचा उदेक समजण्यासारखा असला तरी रोख कुठे असावा, याचे भान सुटता कामा नये. त्यामुळे असे प्रकार थांबवून यापुढे राजकीय आंदोलन केल्यास जनता साथ देईल.

दशरथ संखे, मनीषानगर, कळवा, ठाणे

लेख छान, पण शीर्षक?

'पॅरिसमध्ये जय महाराष्ट्र' (8 मे) हा लेख वाचला. शीर्षक वाचताच आमच्या कल्पनेच्या भराऱ्या चालू झाल्या. पहिली भरारी: बाळासाहेबानी शिवसेनेची पॅरिस शाखा काढून मऱ्हाटी माणसाची नेमणूक 'शाखा प्रमुख' म्हणून केली. दुसरी भरारी: मुंबई-पुण्यातल्या बहुतेक हॉटेलांवर उडप्यांनी कबजा केला तसा पॅरिसमधील प्रत्येक चौकात 'वडापाव'चा स्टॉल चालू झाला. तिसरी भरारी: गरवारे, किलोर्स्कर, आपटे, दांडेकर यापैकी कोणा मराठी उद्योजकांनी पॅरिसमधील काही उद्योग ताब्यात घेऊन तेथे मऱ्हाटी अधिकारी नेमले व त्या ऑफिसांमध्ये फेंच चपराशी सेवा करताहेत. चौथी भरारी: जागतिक मराठी साहित्य संमेलन पॅरिसमध्ये घ्यावे, अशी तेथील फ्रेंच लोकांची मागणी (तेथील मराठी वृत्तपत्रातून) पाचवी भरारी: पॅरिसमधील टॅक्सीचालक बहुसंख्य महाराष्ट्रातले. जणू टॅक्सी उद्योगावर मराठीचा कबजा सहावी भरारी: आकाशवाणी पॅरिसवर मराठी चॅनेल सुरू.

अधाशासारखा लेख वाचायला घेतला पण लेख वाचताच आमच्या कल्पनांचा डोलारा क्षणात कोसळला. एकट्या राजू जाधव या वेटरचा उल्लेख सोडता लेखात महाराष्ट्र कुठेच फारसा दिसत नाही. दिसतो त्यातही 'जय' म्हणण्यासारखे काही नाही. तोच राजू जर पॅरिसचा महापौर झाला असता, तरी महाराष्ट्राचा त्यात जय होता.

पॅरिसचे वर्णन व लेख यथायोग्य आहे. परंतु लेखाचे शीर्षक?

विजय फडके, अस्मिता फडके, पुणे

सामाजिक दस्तावेज तयार व्हावेत

'स्थित्यंतर' या पुस्तकाच्या निमित्ताने कुमार सप्तषीर् यांनी लिहिलेला लेख वाचून ही लेखमाला चालू असताना मनात आलेले विचार कळवावे, असे वाटले. दर शनिवारी प्रसिद्ध होणारे हे लेख वाचताना प्रत्येक नगरपालिकेने आपापल्या शहरा- गावांतून कसकसे बदल होत गेले, याचा आलेख तयार करण्याचे काम कोणा अभ्यासू व्यक्तीकडे सोपवावे असे वाटले. त्यामुळे संपूर्ण महाराष्ट्रातील स्थित्यंतराचा इतिहास तयार होईल. सामाजिक, ऐतिहासिकदृष्ट्या तो एक संग्राह्य असा दस्तऐवज ठरेल. सध्याच्या पिढीला जुन्या गोष्टींबद्दल विशेष आस्था, औत्सुक्य दिसत नाही. पण ते त्यांच्या उतारवयात निर्माण होईल. सध्याचे बदल इतक्या झपाट्याने होत आहेत की पुढे त्याचे त्यांनाच आश्चर्य वाटेल.

ऐंशी-नव्वदीतील माणसे या जगाचा निरोप घेतात, त्यावेळी त्यांच्या जुन्या आठवणी ध्वनिमुदित करून घ्यावयास पाहिजे होत्या, असे वाटते. त्या लेखांपासून स्फूतीर् घेऊन मी डहाणूत गेल्या पन्नास- साठ वर्षांत जे बदल झाले, त्यांची नोंद त्यावेळी हयात असलेल्या वृद्ध माणसांना भेटून केली. पण आपल्याच गावाचा इतिहास लिहावयाचा म्हणजे त्याला शब्दमर्यादेचे बंधन ठेवू नये व इतिहास काळातील या शहराबद्दलचे दाखले, विविध क्षेत्रांत कोणी स्पृहणीय यश मिळवले असेल तर त्यांची माहिती, लोकसंख्येत दर दहा वर्षांनी पडलेली भर, प्लेग वगैरे सारख्या रोगांची साथ वगैरे विविध गोष्टींचा त्यात समावेश करणे आवश्यक आहे, असे वाटले व ते लिखाण तसेच राहिले. त्याचा व्याप लक्षात घेता व त्याला परिपूर्णता आणावयाची असेल तर ते एका माणसाने फुरसतीने करण्याचे हे काम नाही, असे लक्षात आले. सारांश, एखाद्या पालिकेला आपल्या गावापुरते असे काही तरी करावे, असे वाटले तरी आपल्या लेखमालेचे चीज झाले, असे म्हणता येईल!

र. शं. गोखले, डहाणू रोड, जि.ठाणे.

सवत नव्हे 'ललत'

'हिरा' है सदा के लिए' हा हिराबाई बडोदेकर यांच्या जन्मशताब्दीच्या निमित्ताने छापलेला लेख वाचला. त्यात 1947मध्ये नवझंकार फिल्म्सच्या 'सवत' या हिंदी बोलपटात त्यांनी काम केलं, असा उल्लेख आहे. या फिल्मचे नाव सवत नसून 'ललत' होते. ती फिल्म रॉक्सी थिएटरला मुंबईत दाखवण्यात आली होती. पण ही फिल्म नित्याच्या बोलपटाप्रमाणे नव्हती. हिराबाई, श्रीमती सरस्वतीबाई राणे वगैरे गायकांच्या गाण्याच्या फिल्म्स पु.रा. भिडे यांनी आपल्या नवझंकार प्रॉडक्शनसाठी पुण्यातल्या प्रभात स्टुडिओत केल्या होत्या. राजा नेने यांनी त्या शास्त्रीय गाण्यांना पार्श्वचित्रपट योजना केली होती. त्यात उषाकिरण, बेबी तबस्सुम यांनी प्रथमच काम केले होते. गाणी शास्त्रीय म्हणजे ललत राग (रैन का सपना), काफी होरी (होरी खेलो मोसे नंद), मारू बिहाग (सरस्वतीबाईंनी गायलेला) उपवनी गात कोकिला व भैरवी (जमुना के तीर) ही शास्त्रीय चिजांची गाणी होती. हा एक अभिनव प्रयोग होता. सिनेमात हिराबाईंचे गाणे होते. काम नव्हते. त्याला हिराबाईंच्या पहिल्या चिजेच्या रागाचे नाव 'ललत' असे दिले होते.

- विमल भिडे, माहीम, मुंबई.

मराठी माणसे वाढावीत

'मराठी गडी- यशाचा धनी' हा लेख वाचला. महाराष्ट्रात गुणी मुले आहेत, हे राज्यर्कत्यांच्याही लक्षात यावे, ही अपेक्षा. महाराष्ट्र सरकारने पूवीर् याकडे दुर्लक्ष केले. आता दिल्लीतल्या मराठी अधिकाऱ्यांची संख्या जसजशी वाढेल, तसा मराठी माणसाचा दबदबाही वाढल्याशिवाय राहणार नाही. नेक मराठी माणसांची नोकरशाहीतली संख्या वाढली तर प्रशासनातील भ्रष्टाचारही कमी होईल, अशी आशा वाटते.

- प्रभाकर देशपांडे, गोवंडी, मुंबई

परिचय वाचला, पुस्तक घेतले

'हा छंद जिवाला लावी पिसें' या पुस्तकाचा 'बुकमार्क'मध्ये दिलेला परिचय वाचला आणि ते पुस्तक लगेच विकत घेतले आणि संपूर्ण वाचून काढले. त्या पुस्तकातील एकेक छंद वाचून मी चकितच झालो. मलाही गणपतीच्या की-चेन जमविण्याचा छंद आहे. जरा हटके अशा पुस्तकाचा परिचय करून दिल्याबद्दल आभार. असाच माहितीपूर्ण पुस्तकांचा परिचय वारंवार द्यावा, ही सदिच्छा.

- मनोहर धुरंधर, पांडुरंगवाडी, गोरेगाव

 
</text>
</doc>
