<doc>
<docno>1125610.cms.txt</docno>
<text>
 
खास बात
माकडाच्या हाती हातबॉम्ब
[ Saturday, May 28, 2005  10:57:32 pm]


पौराणिक चित्रपटांतील सर्वात लोकप्रिय कृष्ण साकारणारे आणि अनेक हिंदू देवतांबरोबरच संत ज्ञानेश्वरांसारख्या संतांच्याही भूमिका गाजवणारे शाहू मोडक हे ख्रिस्तीधमीर्य होते, हे तत्कालीन समाजाच्या लक्षात आले असते तर...?

चित्रपट लोकांचं मनोरंजन करण्यासाठी असतो. प्रबोधन करण्यासाठी असतो. आजपर्यंत आपण तसं मानत आलोय. पण आता वाटू लागलंय चित्रपट मनोरंजन करण्यासाठी नसतो. प्रबोधनासाठीही नसतो. तो असतो फक्त धामिर्क भावना भडकवण्यासाठी. कारण लोकांच्या धामिर्क भावना पेटवणाऱ्या चित्रपटांची एक नवी लाट (की काय?) आता आपल्याकडे येऊ लागलीय आणि या मॉडर्न धर्मांधाच्या हाती कोलिताऐवजी एखाद्या लहान मुलाच्या हाती चेंडू जितक्या सहजतेने खेळावा तितक्या सहजतेने आता हातबॉम्ब खेळू लागलाय.

'जो बोले सो निहाल'ने आज शीखपंथीयांच्या धामिर्क भावना भडकावल्या आहेत. काही दिवसांपूवीर् एक चित्रपट आला होता 'सिन्स'. या चित्रपटाने काही ख्रिश्चन धमीर्यांच्या भावना अशाच भडकवल्या होत्या. हे पाहून धर्माचं भांडवल करून काही मंडळींच्या धामिर्क भावना भडकावणाऱ्या काही धर्मांध चित्रपटांच्या माझ्या आठवणी चाळवल्या गेल्या. यापैकी एक आठवण 1934 च्या वाडिया मुव्हीटोनच्या 'वामन अवतार'ची. गायक फिरोज दस्तूर त्या काळात चित्रपटात काम करत असत आणि या चित्रपटात त्यानी वामनाची भूमिका केली होती. जन्माने ते पारशी होते. वामन अवतार या चित्रपटातील वामनाच्या भूमिकेसाठी त्यांची निवड करताना वाडियानी काही त्यांच्या धर्माचा विचार केला नव्हता. वामनाच्या भूमिकेसाठी साजेल असं एक देवपण त्यांच्या चेहऱ्यात होतं. या देवपणाचा विचार करून वामनाच्या भूमिकेसाठी त्यांनी त्यांची निवड केली होती. पण जे लोक धर्मांध असतात ना, ते देवाच्या भूमिकेत कोणत्याही अभिनेत्याला पाहताना त्याच्या चेहऱ्यात असलेल्या देवपणाचा विचार करत नाहीत. धर्माचा विचार करतात. फिरोज दस्तूरना वामनाच्या भूमिकेत पाहताना काही कट्टरपंथीय हिंदू मंडळींनी त्यांच्या धर्माचाच विचार केला होता आणि एका पारशी अभिनेत्याने आमच्या देवाची भूमिका करावी हा आमच्या धर्माचा अपमान आहे, असा आवाज उठवून निदर्शनं करत हा चित्रपट त्यानी बंद पाडला होता.

फिरोज दस्तूर 1934 मध्ये चित्रपटात आले आणि त्यानंतर दोन वर्षांनी पारशी समाजातील पहिली स्त्री चित्रपटात आली सरस्वतीदेवी. भारतीय चित्रपटातील पहिली संगीत-दिग्दशिर्का. तिचं खरं नाव खुशिर्द मिनोचा होमजी. ती चित्रपटात आली तेव्हा पारशी समाजात संतापाची लाट आली होती. आपल्या समाजातील स्त्री चित्रपटात येतेय, हा आपल्या समाजाचा अपमान आहे. असे समजून सरस्वतीदेवीला चित्रपटात आणणाऱ्या या बॉम्बे टॉकीज विरुद्ध निदर्शने करायची तयारी त्यांनी चालवली होती. त्यांच्या या निदर्शनात अदेर्सर एम्. ईराणी व जे. बी. एच्. वाडिया या चित्रपट व्यवसायातील दोन पारशी निर्मात्यांनीही त्यांना साथ देऊन आपल्या समाजाची बाजू घेतली होती. यातून मार्ग काढण्यासाठी शेवटी एक तोड काढण्यात आली. खुशिर्द मिनोचा होमजी हे नाव बदलून सरस्वतीदेवी या नावाने तिचं बारस केलं गेलं. पुढे तिने संगीतबद्ध केलेले 1941 च्या बॉम्बे टॉकीजच्या 'झुला' या चित्रपटातील 'मै तो दिल्लीसे दुल्हन लाया रे' हे गाणंही त्या काळात चांगलंच वादग्रस्त ठरलं होतं. मेहमूदचे वडील मुमताज अली व नृत्यतारका शाहजादी या दोघांनी या गाण्यावर या चित्रपटात नृत्य केलं होतं. ते पाहून भंगी समाजाच्या भावना एकदम दु:खावल्या गेल्या होत्या आणि या चित्रपटातील हे गाणं कापलं जावं, अशी मागणी करत भंगी समाजानं या चित्रपटाविरुद्ध जोरदार निदर्शने केली होती. 1972च्या राजेन्दसिंग बेदी यांच्या 'फागुन' या चित्रपटातील एका प्रसंगात धमेर्न्द वहिदाला 'भंगन' म्हणून संबोधतो. अर्थात ते योग्य नव्हतेच. भंगी समाजाने आवाज उठवल्यानंतर 'भंगन' हा शब्द कापण्यात आला. पण काय गंमत आहे पाहा! 1947च्या 'दुसरी बारी' या चित्रपटात शमशाद बेगम व राम कमलानी यांनी गायिलेलं एक गाणं होतं. 'ओ भंगियो के राजा मेरा नन्हा सा दिल बहलाजा' या गाण्यातला 'भंगियो' हा शब्द जातीवाचक असला तरी कोणाला खटकला नव्हता. या गाण्यात तो चालून गेला आणि शेर ठरला होता.

1940 मध्ये मा. विनायक यांचा 'लग्न पाहावं करून' हा चित्रपट आला. त्यात राधाकृष्णाच्या फोटोकडे आशाळभूत नजरेने पाहणाऱ्या दामूअण्णा मालवणकरांच्या तोंडी एक संवाद होता, 'कृष्णदेवा आम्हालाही एक चान्स द्या की...' ही गोष्ट त्या काळात अश्लीलमार्तंड म्हणून प्रसिद्ध असलेल्या कृष्णराव मराठे यांना खटकली आणि त्यानी 'चान्स' हा शब्द कापून टाकण्यची मागणी केली होती. चान्स हा शब्द इंग्रजी असल्यामुळे तो कृष्णदेवाला बहुधा समजणार नाही, असा त्यांचा समज झाला असावा!

मा. विनायक यांच्याच 'ब्रह्माचारी' मध्ये मीनाक्षीने परिधान केलेला बेदिंग सूट हा आपल्या चित्रपटातला पहिला बेदिंग सूट होता. तोही कृष्णराव मराठेंना अश्लील वाटला होता आणि त्याविरुद्ध अश्लील, अश्लील असा आवाज उठवत तो सीन कापून टाकायची मागणी त्यांनी केली होती. पण म्हणून काही तो कापला गेला नाही आणि त्यामुळेच बेदिंग सूट ते बिकिन असा आपला प्रवास झाला आहे.

1942च्या 'पहिली मंगळागौर' या चित्रपटातील शाहू मोडक, स्नेहप्रभा प्रधान यांचं शॅडो चुंबन दृश्य अनेकांच्या नजरेले खटकले होते. आज इमरान हाश्मी, मल्लिका शेरावत यांची 'लिप टू लिप' चुंबन दृश्ये पाहण्याची सवय आपल्या डोळ्यांना झालीय. चित्रपटातील सारं काही बदललंय, प्रेक्षकही बदललाय. कृष्णराव मराठे आज आपल्यात नसले तरी अनेकांच्या मनात ते दडून बसलेले आहेतच.

कालचे कृष्णराव मराठे एखादी गोष्ट त्यांना खटली तर ते त्याविरुद्ध फक्त आवाज उठवायचे पण आजचे कृष्णराव मराठे मात्र असे आवाज उठवून थांबत नाहीत. माकडाच्या हाती कोलिताच्याऐवजी आता हातबॉम्ब आलेला असल्यामुळे ते सरळ चित्रपटगृहात बॉम्ब स्फोट करतात आणि आपण मात्र त्यावर काहीही न करता 'जो बोले सो निहाल...' म्हणत हे सारं मुकाटपणे पहात आलो. धर्मांध मंडळीला धामिर्क वाद वाढवा याची संधी देत.

-इसाक मुजावर

 
</text>
</doc>
