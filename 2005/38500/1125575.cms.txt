<doc>
<docno>1125575.cms.txt</docno>
<text>
 
देश-विदेश
'पर्सनल लॉ बोर्डा'चा निकाहनामा बहुतेकांना मंजूर
[ Saturday, May 28, 2005  10:20:26 pm]


वृत्तसंस्था

चेन्नई : तामिळनाडूत अलीकडेच करण्यात आलेल्या एका सवेर्क्षणात बहुतेकांनी 'ऑल इंडिया मुस्लिम पर्सनल लॉ बोर्डा'ने तयार केलेल्या निकाहनाम्याच्या मसुद्यास संपूर्ण स्वरुपात सहमती दर्शवली. मात्र, तीन वेळा तलाक म्हणण्याच्या रुढीसंदर्भात फतवा काढण्याचा अधिकार बोर्डाला नाही, असे मतही बहुतेकांनी व्यक्त केले.

'शरीयत प्रोटेक्शन कौन्सिल'ने हे सवेर्क्षण केले. यात संपर्क साधण्यात आलेल्या 2672 लोकांपैकी 76 टक्के लोकांनी निकाहनाम्याच्या मसुद्यास पूर्णत: मंजुरी दर्शवली असून 19 टक्के लोकांनी विरोध नोंदवला आहे. सवेर्क्षणात भाग घेणाऱ्यांत 116 बिगर- मुस्लिमांचाही समावेश होता.

तीन वेळा तलाक म्हणण्याच्या पद्धतीवर बंदी घालणारा फतवा काढण्याचा अधिकार बोर्डाला आहे का, या प्रश्ानवर 77 टक्के लोकांनी नकाराथीर् उत्तर दिले तर 16 टक्के लोकांनी यासंदर्भात बोर्डाचा अधिकार मान्य केला. शरीयत प्रोटेक्शन कौन्सिलचे निमंत्रक एस. एम. पाशा यांनी काल सवेर्क्षणाचे निष्कर्ष जाहीर केले.

तलाकच्या संदर्भात मुस्लिम स्त्रियांना त्यांच्या पतीसारखेच अधिकार असता कामा नयेत, असे मत तब्बल 77 टक्के लोकांनी व्यक्त केले. तसेच तीन वेळा तलाक म्हणण्याची पद्धत तसेच बहुपत्नीत्वाच्या अधिकारासंदर्भात कुठल्याही स्वरुपाच्या सरकारी अधिक्षेपाला 88 टक्के लोकांनी विरोध दर्शविला. ऑल इंडिया मुस्लिम पर्सनल लॉ बोर्डाने तलाक तसेच बहुपत्नीत्वासंदर्भातील इस्लामी कायद्याचा अर्थ योग्य तोच लावला असल्याचे मत सवेर्क्षणात भाग घेणाऱ्या 69 टक्के लोकांनी व्यक्त केले तर 19 टक्के लोकांना बोर्डाचे विश्लेषण पटले नाही.

तलाकबाबत चर्चा घडवण्याच्या कामी बोर्डाशी संबंधित संघटनांकडून पुढाकार घेतला जायला हवा. त्यानंतरच निकाहनाम्याच्या मसुद्यावर राष्ट्रीय पातळीवर जनमतचाचणी घेता येईल, असेही श्ाी. पाशा म्हणाले. सर्व महानगरांमध्ये यासंदर्भात चर्चा, परिसंवाद आयोजित करण्याची गरज आहे, असेही त्यांनी सांगितले.

 
</text>
</doc>
