<doc>
<docno>1125599.cms.txt</docno>
<text>
 
क्रीडा
चॅपेल यांनाही दिसतोय सेहवागमध्ये कर्णधार...
[ Saturday, May 28, 2005  10:39:51 pm]


वृत्तसंस्था

नवी दिल्ली : भारतीय क्रिकेट संघाचे प्रशिक्षक ग्रेग चॅपल यांनी, कप्तान सौरव गांगुलीचा उत्तराधिकारी म्हणून वीरेंदर सेहवाग याचा विचार करता येईल, असे मत मांडले आहे. सेहवागने स्वत: भविष्यात कर्णधारपद भूषवायला आवडेल असे सांगितले असल्यामुळे त्याला या जबाबदारीसाठी तयार करण्याची प्रक्रिया आतापासून सुरू करण्यास हरकत नाही, असेही चॅपल यांनी भारतीय नियामक मंडळाला सुचवले आहे.

चॅपल यांनी स्पष्ट केले की गांगुली, दविड, तेंडुलकर, सेहवाग, लक्ष्मण, कुंबळे आणि हरभजनसिंग हे भारतीय संघाचे आधारस्तंभ आहेत. आता ताबडतोब, म्हणजे येत्या दीड वर्षांसाठी उद्दिष्ट ठेवावे लागेल ते गांगुलीच्या नेतृत्वाखालील भारतीय संघाला आयसीसीच्या कसोटी क्रमवारीत दुसऱ्या स्थानावर नेण्याचे, असेही चॅपल म्हणाले.

त्याच प्रमाणे सध्या भारत वनडेमध्ये आठव्या स्थानावर आहे. ही कामगिरी सुधारण्याचाही विचार करावा लागेल, कारण आता विश्वचषक स्पर्धा जेमतेम दोन वर्षांवर येऊन ठेपली आहे, ही बाबही चॅपल यांनी नमूद केली. गेल्या 66 वनडेमध्ये भारताने 30 गमावले आणि त्यापैकी 20 गेल्या दीड वर्षांत हा तपशीलही त्यांनी मांडला.

चॅपल यांनी सादर केलेल्या प्रेझेंटेशनमध्ये, संघाच्या कामगिरीचे तपशीलवार मुल्यमापन, संघाचे बलस्थान आणि कच्चे दुवे यांचा उहापोह केला आहे. चांगला खेळाडू आणि महान खेळाडू संधी साधणे आणि संधी निर्माण करणे यातील फरकही चॅपल यांनी मांडला. तसेच संघातील प्रत्येक खेळाडूने इतरांवर विश्वास टाकणे आणि संघभावना निर्माण करणे यांचे महत्त्व प्रत्येकाने जाणण्यावरही त्यांनी भर दिला आहे.

चॅपल यांना विविध बाबींबाबत चिंता वाटते आहे. त्यापैकी एक आहे गांगुली, लक्ष्मण, हरभजन, कुंबळे यांच्या फॉर्मविषयी आणि सचिनच्या दुखऱ्या कोपराविषयी. सततच्या खेळामुळे खेळाडूंना सतावणाऱ्या दुखापतींबाबतही त्यांना चिंता वाटते आहे.

घरच्यांपासून दूर राहणे, निकटवतीर्यांच्या नातेसंबंधात निर्माण होणारे तणाव, व्यवसाय, प्रसिद्धी माध्यमांमुळे होणारा त्रास, सततचे दौरे, आथिर्क व्यवहार अशा अनेक ताणतणावांना तोंड देत कामगिरीत सातत्य कसे राखता येईल, याबाबत चॅपल यांनी मत नोंदवले आहे.

सतत क्रिकेटबाबत जागरूकता दाखवून खेळाच्या नियमांत राहून कामगिरी कशी सुधारावी याबाबत खेळाडूंनी विचार करावा अशी त्यांची अपेक्षा आहे. आता येऊ घातलेल्या प्रत्येकी वीस षटकांच्या सामन्यांना तोंड देण्याची तयारी करायला हवी, असेही त्यांनी म्हटले आहे.

कसोटीत दिवसाला किमान साडेतीनशे धावा करण्याची क्षमता दाखवली तरच ऑस्ट्रेलियाच्या वर्चस्वाला तोंड देता येईल. तसेच प्रतिर्स्पध्याचे फलंदाजी, गोलंदाजी आणि क्षेत्ररक्षणातील कच्चे दुवे हुडकणे यावर भर द्यायला हवा आणि भारतीय गोलंदाजांनी सरासरी प्रत्येकी दहा षटकांमागे एक विकेट घेणे त्यांना अभिप्रेत आहे.

हा विचार कितपत रुजला आहे याचा कस झिंबाब्वेचा दौरा आणि इंग्लंडचा भारत दौरा यावेळी लागेल असेही त्यांनी स्पष्ट केले.

वनडेमध्ये प्रतिर्स्पध्यांनी ठेवलेल्या तीनशे आणि अधिक धावांचा पाठलाग करणे शक्य आहे, हा आत्मविश्वास आपल्या संघात निर्माण करणे हे चॅपल यांचे मुख्य उद्दिष्ट आहे. पहिल्या पंधरा षटकांतील क्षेत्ररक्षणावरील मर्यादेचा फायदा घेणे आणि षटकामागे आठ ते नऊ धावा 'चोरण्या'मध्ये कौशल्य मिळवणे तसेच भारतीय गोलंदाजांनी नोबॉल, वाईड अशी खिरापत वाटू नये याबाबतही चॅपल यांनी विचार मांडले.

ऑस्ट्रेलियाचे बदली गोलंदाजही वनडेमध्ये षटकामागे पाच धावा देतात तर भारताचे अव्वल वेगवान गोलंदाजही तितक्याच धावा देतात याकडेही त्यांनी लक्ष वेधले आहे. हे असे चालणे परवडणारे नाही, असे त्यांनी स्पष्ट केले आहे.

 
</text>
</doc>
