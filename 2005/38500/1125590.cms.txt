<doc>
<docno>1125590.cms.txt</docno>
<text>
 
महाराष्ट्र
'वाट पाहीन पण एसटीनेच जाईन'
[ Saturday, May 28, 2005  10:34:02 pm]


सुधीर साबळे

पुणे : अलीकडच्या काळात राज्य आणि राष्ट्रीय महामार्गावर अपघात होण्याच्या प्रमाणात सातत्याने वाढ होत आहे. अपघातांत एसटीच्या तुलनेत खासगी गाड्यांची संख्या जास्त आहे. प्रवाशांना आकषिर्त करण्याच्या अनेक क्लृप्त्या खासगी बस मालक वापरत असल्याने मोजके जाणकार प्रवासीच तेवढे 'वाट पाहीन पण एसटीनेच जाईन' असे म्हणतात व त्याप्रमाणे वागतात.

पुणे परिसरातून जाणाऱ्या महामार्गांवरही सतत अपघात होत असतात. पुणे महामार्ग पोलिसांच्या हद्दीत चार हजार 40 किलोमीटरचे एकूण 65 राज्य मार्ग, 907 किलोमीटरचा मुंबई- बंगलोर राष्ट्रीय महामार्ग आणि 48 किलोमीटरचा एक्सप्रेस हायवे येतो. पुण्यातून मुंबई- बंगलोर, पुणे-नाशिक, पुणे-सोलापूर, पुणे- अहमदनगर हे महामार्ग जातात. पाठोपाठ 'आयटी सिटी' म्हणून पुणे मोठ्या प्रमाणात विकसित होत असल्याने पुण्याहून बंगलोर आणि मुंबईकडे प्रवास करणाऱ्यांची संख्या दिवसेंदिवस वाढत आहे.

पुणे महामार्ग पोलिसांच्या हद्दीत पुणे, सातारा, कोल्हापूर, सांगली, अहमदनगर आणि सोलापूर हा भाग येतो. एक जानेवारी ते 31 डिसेंबर 2004 या काळात या भागात एकूण 3577 अपघात झाले. त्यामध्ये 958 अपघात प्राणघातक होते त्यात 1133 जण मृत्युमुखी पडले आणि 1178 जखमी झाले. 1142 अपघात गंभीर स्वरूपाचे झाले; त्यात 2512 जण जखमी झाले. किरकोळ स्वरूपाच्या 1295 अपघातांत 1587 जणांना जखमा झाल्या. 2004 मध्ये मुंबई-पुणे दुतगती महामार्गावर 29 प्राणघातक अपघातांत 38 जण मृत्युमुखी पडले आणि 61 जखमी झाले. दुतगती महामार्गावर 41 गंभीर अपघात होऊन 85 जण जखमी झाले; तर या मार्गावर किरकोळ अपघातांची संख्या 112 होती. त्यामध्ये 69 जण जखमी झाले.

एक जानेवारी ते 30 एप्रिल 2005 दरम्यान एकूण 1269 अपघात झाले. प्राणघातक अपघातांची संख्या 286 होती; त्यात 364 मृत्युमुखी पडले आणि 308 जखमी झाले. गंभीर अपघातांची संख्या 432 असून त्यात 900 जण जखमी झाले तर 487 किरकोळ स्वरूपाच्या अपघातांत 494 जण जखमी झाले. या चार महिन्यांत मुंबई-पुणे दुतगती महामार्गावर आठ प्राणघातक अपघात होऊन 11 बळी गेले आणि सहाजण जखमी झाले. गंभीर स्वरूपाच्या 19 अपघातांत एकूण 54 जण जखमी झाले तर किरकोळ स्वरूपाच्या 37 अपघातांमध्ये 20 जण जखमी झाल्याचे महामार्ग पोलिसांनी सांगितले.

पुणे व परिसरातील महामार्गांवर होणाऱ्या अपघातांमध्ये एसटीच्या अपघाताचे प्रमाण कमी असून ट्रक आणि कारचे अपघात अधिक आहेत. प्रामुख्याने अतिवेगात वाहन चालवताना चालकाचे नियंत्रण सुटणे, रस्त्याच्या कडेला थांबवलेल्या गाड्यांना धडकणे, ट्रकमध्ये क्षमतेपेक्षा भार अधिक असल्याने गाडीच्या बेकची क्षमता कमी होऊन नियंत्रण सुटणे, पहाटेच्या सुमारास झापड येणे, प्रखर दिव्याचा प्रकाश डोळ्यांवर पडणे तसेच रात्रीच्या वेळी दारू पिऊन ड्रायव्हिंग ही अपघातांची कारणे. 'मुंबई-पुणे एक्स्प्रेस वे'वर टायर फुटून अपघात झाल्याचे अनेक प्रकार घडल्याचे महामार्ग पोलिसांनी स्पष्ट केले.

एसटीच्या पुणे विभागात कोल्हापूर, सांगली, सातारा, सोलापूर हे भाग येतात. या भागातून दररोज सुमारे पाच लाखाच्या आसपास प्रवासी एसटी बसने प्रवास करतात. एसटीच्या पुणे विभागात दररोज 3770 गाड्या सुमारे 13 लाख 50 हजार किलोमीटर धावतात. पुणे विभागातील एसटीच्या अपघातांचे प्रमाण लाख किलोमीटरमागे 0.15 टक्के इतके आहे. अपघातामध्ये मृत्युमुखी पडलेल्या आणि जखमी झालेल्यांना आथिर्क मदत करण्याची सुविधा खासगी वाहनांकडे नसून ती फक्त एसटीकडेच आहे. प्रत्येक प्रवाशामागे एसटी 17.5 टक्के प्रवासी कर सरकारकडे भरते.

खासगी वाहनांचे अपघात जास्त होत असले तरीही प्रवाशांचा ओघ मात्र खासगी वाहनांकडेच अधिक असतो. बहुतेक प्रवाशांना आपल्या नियोजित ठिकाणी वेळेच्या आधी पोहोचायचे असते. खासगी बसकडून आकारण्यात येणारे दर हे सीझन आणि मागणीनुसार बदलत असतात. खासगी आराम गाड्यांमध्ये मिळणाऱ्या सुविधा एसटीमध्ये उपलब्ध नसल्याने बंगलोर, अहमदाबाद, इंदूर, हैदराबाद या ठिकाणी जाणाऱ्या खासगी बसना मोठ्या प्रमाणात गदीर् होत असते.

एसटी स्टँडच्या परिसरातील 200 मीटरपर्यंतच्या परिसरात खासगी गाड्यांना उभे राहण्यास परवानगी नाही. तरीही पुण्यातील शिवाजीनगर, पुणे स्टेशन, स्वारगेट या परिसरात काही प्रमाणात खासगी गाड्या उभ्या असल्याचे दिसते. पुणे स्टेशन परिसरातून सकाळी सहा ते दुपारी दोन या वेळेत एकूण 35 खासगी गाड्या रवाना होतात तर दुपारी दोन ते रात्री 10 या वेळेत ही संख्या 30 च्या आसपास असते.

पुणे विभागात एसटी, आरटीओ आणि पोलिस यांच्यातफेर् 2003 मध्ये अवैध वाहतूक करणाऱ्यांवर 11 हजार 459 खटले भरण्यात आले. तर 2004 मध्ये तीन हजार 934 वाहनांची भर पडल्याने हा आकडा 15 हजार 593 पर्यंत पोेचला. मध्यंतरी एसटीने केलेल्या सवेर्क्षणात पुणे-5400, कोल्हापूर- 2035, सांगली-2500, सातारा-2200 आणि सोलापूर परिसरात 3200 अवैध वाहतूक करणारी वाहने असल्याचे आढळले होते.

 
</text>
</doc>
