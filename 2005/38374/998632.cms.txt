<doc>
<docno>998632.cms.txt</docno>
<text>
 
क्रीडा
पंकज अडवाणीला तिहेरी मुकुट;
[ Saturday, January 22, 2005  11:30:46 pm]


शरद कदेकर

मंुबई : बंगलोरच्या 19 वषीर्य पंकज अडवाणीला सूर गवसलाय. राष्ट्रीय ज्युनियर बिलियर्ड्स व स्नूकर स्पधेर्त जेतेपद पटकावणाऱ्या पंकजने राष्ट्रीय सिनियर बिलिर्यड्स स्पधेर्त जेतेपदाचा मान पटकावून तिहेरी यश संपादले. रविवारपासून सुरु होणाऱ्या राष्ट्रीय स्नूकर स्पधेर्तही तो जेेतेपद मिळवतो काय याची साऱ्यांना उत्सुकता आहे. तसे झाल्यास चौफेर यश मिळवणारा तो पहिलाच खेळाडू ठरेल. बिलियर्ड्सच्या अंतिम सामन्यात देवेंद जोशीवर त्याने 1283-1279 असा निसटता विजय संपादला.

गोरेगाव स्पोर्टस क्लबवर सुरु असलेल्या या स्पधेर्ची अंतिम फेरी रंगतदार झाली. चार तासांच्या या लढतीत अगदी अखेरच्या क्षणी देवेंदला सूर गवसला. त्याने 294 चा बेक मिळविला ; पण दुदैर्वाने त्याला मोक्याच्या क्षणी गुण मिळवता आला नाही. या संधीचा पुरेपूर फायदा उठवत पंकजने केवळ चार गुणांनी विजय संपादला. अंतिम सामन्यात देवेंदने चार शतकी ब्रेकसह एक द्विशतकी बेक नोंदविला, तर पंकजने चार शतकी ब्रेकची नोंद केली.

बुजुर्ग खेळाडू अरविंद सावूर यांचे मार्गदर्शन लाभलेल्या कर्नाटकाच्या युवकाला अंतिम सामन्यात दडपण जाणवत होतं ; पण सावूर यांच्या कुशल मार्गदर्शनाखाली पंकजचा खेळ बहरतोय. ज्युनियरपाठोपाठ सिनीयर स्पधेर्त खेळताना दमछाक होतेय का, असे छेडले असता पंकज मंद स्मितहास्य करत म्हणाला , '' थकवा वाटतोय पण सिनीयर बिलीयर्डस जेतेपदामुळे श्ाम सत्कारणी लागले, तसेच ज्युनियर स्पधेर्त खेळण्याचा फायदाही झाला. '' गीत सेठीने तसेच पंकजनेही राष्ट्रीय स्पधेर्त तिहेरी मुकुटाचा मान संपादलाय. जम्मूच्या राष्ट्रीय स्पधेर्त पंकजने ही किमया केली होती.

पंकजने या स्पधेर्त आतापर्यंत तिहेरी मुकुटासह चाळीस हजार रुपयांची कमाई केली आहे. उपविजेत्या देवेंदला दहा हजार रूपयांचे इनाम लाभले. जेतेपदाने हुलकावणी दिलेला निराश देवेंद म्हणाला, मी दोन गुणांनी पिछाडीवर होतो पण हातची संधी वाया गेली याचे वाईट वाटते.

 
</text>
</doc>
