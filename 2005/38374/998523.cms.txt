<doc>
<docno>998523.cms.txt</docno>
<text>
 
संवाद
अनुभव...तुमच्या ओळखीचा!
[ Saturday, January 22, 2005  08:33:02 pm]


तुमच्या भागातले रिक्षावाले किंवा टॅक्सीवाले मीटर वाढवून तुम्हाला लुटत असतील तर तुम्ही काय कराल. एकतर तुम्ही त्याच्याविरूद्ध तक्रार कराल, त्याला पोलिसाच्या ताब्यात सोपवाल, नाहीतर निमूटपणे मीटरप्रमाणे पैसे देऊन व मनातल्या मनात शिव्यांची लाखोली वाहून मोकळे व्हाल. कारण याच्या फॉलोअपसाठी वेळ असतो कुणाला. पण कधीतरी हा मनातला संताप बाहेर पडतो आणि पोलिस वा तुमच्या भागातला लोकप्रतिनिधी यांच्या कानावर या गोष्टी घातल्या जातात. मग काहीतरी कारवाईची अपेक्षा तुम्ही करू शकता.

पोलिस आणि राजकारणी यांना ' मीटर ' का फास्ट चालते हे माहीत नसते असे नाही. पण... एखादा राजकारणी जर असा निघाला की स्वत: खातरजमा करून रिक्शा टॅक्सीवाल्यांवर कारवाई करील, तर शपथ. हे सगळे आठवले ते प्रागहून आलेल्या बातमीवरून. एका दैनिकाच्या वाचकांनी वाढीव भाड्यांबाबत अशाच तक्रारी केल्या होत्या. त्या दैनिकाने त्या शहराच्या महापौरांपर्यंत पोचवल्या. त्यांनीही प्रागमधील उद्दाम टॅक्सीचालकांबद्दल अशाच तक्रारी ऐकल्या होत्या. म्हणून त्यांनी त्यांची खातरजमा करून घेण्याचा निर्णय घेतला. दैनिकाने त्यांना एक कल्पना सांगितली.

त्यांनी महापौरांनाच वेष बदलून रात्नी प्रवास करण्यास सांगितले. त्याप्रमाणे ते वेष बदलून टॅक्सीत बसले. आपण परदेशातून आलो आहोत आणि आपल्याला अवघ्या तीन किलोमीटरवरील ठिकाणी जायचे आहे, असे टॅक्ीवाल्याला सांगितले. त्या ठिकाणी पोचल्यावर पैसे विचारले. तेव्हा टॅक्सीवाल्याने शांतपणे 34 डॉलर (सुमारे 1400 रु.) मागितले. महापौर ते ऐकून बेशुद्धच पडायचे बाकी होते. या अंतरासाठी जे अधिकृत भाडे होते त्याच्या पाचशे टक्के पैसे त्यांच्याकडे मागण्यात आले होते. फारतर दुप्पट पैसे घेण्यात येतील असे मला वाटले होते. पण पाचशे टक्के जास्त म्हणजे फारच झाले, असे महापौरांनी सांगितले.

दुसऱ्या रात्नीही महापौरांनी पुन्हा प्रवास केला. तेव्हा त्यांच्याकडे युरो चलनातून पैसे मागण्यात आले. ते नेहमीपेक्षा दोनशे टक्के जास्त होते. गेल्यावषीर् प्रागला 40 लाख पर्यटकांनी भेट दिली होती. यावरून तेथील टॅक्सीवाल्यांनी किती कमाई केली असेल, हे लक्षात येते. वरवर पाहिले तर टॅक्सींची मीटर्स अधिकृत आहेत. पण नंतर त्यात असे बदल केले आहेत, की टॅक्सीच्या वेगापेक्षा अधिक पटीने ते मीटर पळू लागते. या बोधानंतर महोपौरांनी टॅक्सीवाल्यांवर काय कारवाई केली, हे कळू शकलेले नाही. परंतु, टॅक्सीत बसण्यापूवीर्च भाडे किती होईल याची विचारणा करा व ते योग्य वाटले तरच टॅक्सीत बसा, असा संदेश त्यांनी प्रागमध्ये येणाऱ्या पाहुण्यांना दिलाय.

अशोक पानवलकर

 
</text>
</doc>
