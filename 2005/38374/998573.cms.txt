<doc>
<docno>998573.cms.txt</docno>
<text>
 
देश-विदेश
हिमवृष्टी, पावसाने उत्तर भारत गारठला
[ Saturday, January 22, 2005  09:50:55 pm]


म. टा. विशेष प्रतिनिधी

नवी दिल्ली : थंडीचा कडाका राजधानीत शुक्रवारी अधिकच वाढला आणि येथे पुनश्च दाट धुके पडू लागले. शनिवारी दिवसभरात अनेकदा पावसाच्या हलक्या सरी कोसळल्या. दोन दिवसांपासून सूर्यदर्शन नसल्याने तपमान 6.8 डिग्रीवर पोहोचले आणि आणि राजधानीचे जनजीवन पुनश्च विस्कळित झाले.

संपूर्ण उत्तर भारत, जम्मू-काश्मीर आणि हिमाचल प्रदेश हिमवर्षावामुळे गारठला आहे. काश्मीर आणि हिमाचलात विशेषत: मनालीमध्ये पर्यटकांना धोक्याच्या सूचना देण्यात आल्या आहेत. श्ाीनगर, गुलमर्ग आणि काश्मीर खोऱ्यातल्या विविध भागात, तापमान गोठणबिंदूखाली गेले असून जम्मू-श्रीनगर महामार्ग तसेच इतर रस्ते बंद झाले आहेत. त्यामुळे या भागाचा देशाच्या अन्य भागांशी संपर्क तुटला आहे.

सिमला लाहोल आणि स्पितीमध्ये 15 ते 17 संेमी बर्फ पडला. नारकंदा आणि कुफरी बहुतांश बर्फाच्छादीत झाले. पंजाब आणि हरयाणाच्या सखल भागातही कमालीचा गारठा आहे. मध्यप्रदेशातल्या खजुराहोचे तपमान पाच अंशांपर्यंत खाली घसरले.

आणखी काही दिवस या हवामानात बदल होण्याची चिन्हे नाहीत, असा अंदाज वेधशाळेने वर्तवला असल्याने, दिल्लीकरांना पुन्हा कडाक्याच्या थंडीला सामोरे जावे लागणार आहे. रस्ते, रेल्वे आणि हवाई वाहतुकीवर बदलत्या हवामानाचे विपरित परिणाम झाले आहेत.

 
</text>
</doc>
