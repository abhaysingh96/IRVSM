<doc>
<docno>998126.cms.txt</docno>
<text>
 
महामुंबई
मागासवगीर्य विद्यार्थ्यांची वसतिगृहेही मागासलेली!
[ Saturday, January 22, 2005  12:36:34 am]


प्रतिमा जोशी

मुंबई : महाराष्ट्र हे देशातील प्रथम क्रमांकाचे राज्य बनवण्याचे स्वप्न पाहण्यात राज्यकतेर् गुंगून गेल्यामुळे राज्यातील 271 मागासवगीर्य वसतिगृहांमधील सुमारे 22 हजार विद्यार्थ्यांची अवस्था ' ना घर का ना घाट का ' अशी झाली आहे. अपुरे जेवण, तुटपुंजा भत्ता, मोडकळीला आलेल्या इमारती, डोक्यावर ओढली तर पाय उघडे पाडणारी कांबळ आणि याविरुद्ध कोठे बोलाल तर कारवाई करू असा बडगा उगारणारे वसतिगृह अधिकारी या कचाट्यात गरीबीतही जिद्दीनं शिकू पाहणारे हे विद्याथीर् सापडले आहेत.

शिक्षणाचा प्रसार झाला तरच विकास होईल या सूत्रानुसार मागासवगीर्य विद्यार्थ्यांसाठी महाराष्ट्रात वसतिगृहे सुरू करण्यात आली. आजघडीला राज्यात मागासवगीर्य मुला- मुलींसाठी 271 वसतिगृहे असून त्यात 21 हजार 843 विद्याथीर् आहेत. एकीकडे सरकारी कर्मचाऱ्यांना चालू महागाई भत्त्याप्रमाणे पाचवा वेतन आयोग लागू करण्यात आला असताना दुसरीकडे या विद्यार्थ्यांना 16 मे 1984 च्या परिपत्रकानुसार निर्वाह भत्ता मिळतो आहे. त्यातही भेद आहेतच. मुंबई, पुणे, नाशिक, औरंगाबाद आणि नागपूर या विभागीय पातळीवर दरमहा 200 रु., जिल्हा पातळीवर दरमहा 75 रु. आणि तालुका पातळीवर 50 रु. असा हा भत्ता दिला जातो.

केवळ 70 वसतिगृहांच्या इमारती सरकारी आहेत, तर बाकीची सर्व वसतिगृहे भाड्याच्या इमारतीत चालतात. या भाड्यापोटी राज्य सरकारच्या तिजोरीतून वर्षाला दोन कोटी रु. जातात. एका खोलीत खुराड्याप्रमाणे 20-22 विद्याथीर् कोंबलेले असतात, शिवाय इमारतींची अवस्थाही दयनीय आहे. कॉट्स, गाद्या, चादरी, टेबल-खुर्च्या, बालद्या अशा वस्तूंचे दर्शनही दुमिर्ळ असल्याचे विद्यार्थ्यांचे म्हणणे आहे. शैक्षणिक साहित्य तर वानवाच असून इंजिनीअरिंग, मेडिकल, डी. एड., कला आणि अन्य शाखांमधील विद्यार्थ्यांनी हे साहित्य आजतागायत एकदाही मिळाले नसल्याची तक्रार केली आहे.

भत्त्यातील भेद जेवणाच्या बाबतीतही आहे. विभागीय स्तरावरील विद्यार्थ्यांना ठेकेदारी पद्धतीनुसार दोन वेळचे पूर्ण जेवण दिले जाते. परंतु ग्रामीण भागातील वसतिगृहांत सरकारी नियंत्रणाखाली मेस पद्धतीने जेवण दिले जाते. विभागीय आणि ग्रामीण या दोन्ही पातळ्यांवरील जेवणाचा दर्जा, त्याचे आहारमूल्य याबाबत न बोलावे तरच बरे अशी स्थिती असल्याचे विद्याथीर् सांगतात. सातवीपासून पदवीपर्यंतचे शिक्षण घेणाऱ्या विद्यार्थ्यांची शारीरिक वाढ लक्षात घेऊन उष्मांकांची निश्चिती आणि त्यानुसार आहार देण्यात यावा अशी मागणी या विद्यार्थ्यांनी वेळोवेळी केली असली, तरी अद्याप त्याची कोणीही दखल घेतली नाही अशी माहिती सत्यशोधक विद्याथीर् संघटनेचे बाबुराव बनसोडे यांनी दिली.

 
</text>
</doc>
