<doc>
<docno>998669.cms.txt</docno>
<text>
 
महामुंबई
'नगिर्सने चित्रपटसृष्टीचीही प्रतिष्ठा वाढवली'
[ Saturday, January 22, 2005  11:59:41 pm]


म. टा. विशेष प्रतिनिधी

मुंबई : ' अभिनेत्री नगिर्स हिच्याबद्दल खूप नवी माहिती देणाऱ्या शशिकांत किणीकर यांच्या नव्या पुस्तकासारखी अधिकाधिक पुस्तके सर्वच श्ाेष्ठ कलावंतांबद्दल लिहिली जाण्याची गरज आहे ' असे ' फिल्मफेअर ' चे माजी संपादक बी. के. करंजिया यांनी येथे सांगितले.

पुण्याचे ज्येष्ठ चित्रपट समीक्षक शशिकांत किणीकर लिखित ' नगिर्स ' या पुस्तकाचे प्रकाशन करताना ते बोलत होते. नगिर्सविषयी आदर व्यक्त करणाऱ्या अनेक आठवणी त्यांनी सांगितल्या. ते म्हणाले : प्रेमात बुडालेली नगिर्स आयुष्यापासून योग्य तो धडा शिकली आणि सावरली. कुठे थांबायचे, हे तिला कळत होतं. ते वादग्रस्त प्रेमप्रकरण तिने योग्य वेळी संपवले आणि नंतर आपले आयुष्य निर्धारपूर्वक वेगळ्या वळणावर नेऊन ती आणखी मोठी झाली. खचून न जाता ' मदर इंडिया ' सारखा सवोर्त्कृष्ट चित्रपट तिने केला. वैवाहिक जीवनाची जबाबदारी तर तिने उत्तम पार पाडलीच ; पण सामाजिक कार्यातही हिरिरीने पुढाकार घेऊन तिने आपली माणुसकीही सिद्ध केली. तिने स्वत:बरोबरच चित्रपटसृष्टीचा सन्मान व प्रतिष्ठाही वाढवत नेली. पद्मश्ाी मिळवणारी व संसदेत प्रवेश मिळवणारी ती बॉलिवूडमधली पहिली कलाकार होती. '

' उत्साही प्रेक्षक व अभ्यासपूर्ण लेखनाची निकड भासणारा समीक्षक म्हणून चित्रपटसृष्टीशी मी संपर्क ठेवून असतो. केवळ एक चाहता म्हणून कलाकाराच्या चाहत्यांसाठी मी लोकप्रिय लेखन करीत नाही. चित्रपट ही एक संस्कृती आहे ; ती एक सतत चालू राहणारी कलानिमिर्ती आहे, अशी धारणा असल्याने मनोरंजनापलीकडे जाऊन या माध्यमाची आणि तत्संबंधीच्या लेखनाची दखल घेतली जावी ,' असे मनोगत लेखक किणीकर यांनी व्यक्त केले. किरण शांताराम यांनी प्रास्ताविक केले.

 
</text>
</doc>
