<doc>
<docno>998521.cms.txt</docno>
<text>
 
संवाद
एका सायकलची निवृत्ती...
[ Saturday, January 22, 2005  08:30:00 pm]


सेवानिवृत्ती ही दुहेरी तलवार आहे. रोजच्या कटकटींतून सुटका होणार आणि बॉस खाष्ट असल्यास त्याच्या तावडीतून सुटका होणार, ही कल्पना सुखावह असते. उर्वरित आयुष्य आपण स्वत:च्या तंत्नाने उपभोगू शकणार ही कल्पनाच किती सुखदायी असते. प्रत्यक्षात ते होते का हा भाग वेगळा. कारण मुले स्वत:च्या पायावर उभी झालेली असली, तरी नातवंडांची जबाबदारी अंगावर आलेली असते. पण मी आत्ता सांगतोय ती सेवानिवृत्ती वेगळी आहे.

1929 मध्ये खरेदी केलेल्या एका सायकलची. विल्यम वॅगस्टाफ नावाच्या ब्रिटिश माणसाची ही सायकल. ती नुकतीच एका संग्रहालयाला भेट देण्यात आली. चांगल्या अवस्थेत. या विल्यमआजोबांचं सध्याचं वय आहे 95 वषेर्. दोन वर्षांपूवीर्पर्यंत ते रोजच्या रोज सायकल चालवत होते. नंतर त्यात अनियमितता आली. काही दिवसांपूवीर् एका मोटरबरोबर झालेल्या धडकीमुळे मात्न त्यांनी सायकल सोडण्याचा निर्णय घेतला.

काळ्या रंगाची ही एफ डब्ल्यू. इव्हान्स कंपनीची ही सायकल त्यांनी 76 वर्षांपूर्वी तेरा पौंडांना ( सध्याच्या किंमतीत अंदाजे हजार रुपयांना) विकत घेतली होती. तेव्हा ती अतिशय महागडी गणली जायची. ती त्यांनी जिवापाड जपली. इतक्या वर्षांत तिचे असंख्य टायर्स बदलायला लागले, तीनदाच पायडल्स बदलली. बाकी आहे तशीच राहिली. तिच्यावर बसून त्यांनी आतापर्यंत 80 हजार कि. मी. प्रवास केला. कदाचित या सायकलमुळेच वॅगस्टाफ स्वत:ही अगदी तंदुरुस्त राहिले.

या सायकलच्या सेवानिवृत्तीची दखल लंडनच्या टाइम्स वृत्तपत्नानेही घेतली. आणि तिला जगापुढे आणले आहे. अशी सेवानिवृत्ती कोणालाही आवडेलच. नाही का...

अशोक पानवलकर

 
</text>
</doc>
