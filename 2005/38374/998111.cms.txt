<doc>
<docno>998111.cms.txt</docno>
<text>
 
महामुंबई
2 लाखांची दंडवसुली
[ Saturday, January 22, 2005  12:20:54 am]


म. टा. प्रतिनिधी

मुंबई : दुचाकीस्वार आणि त्यांच्या पाठीमागे बसणाऱ्यांना हेल्मेट घालण्याची सक्ती करणारा वटहुकूम राज्य सरकारने जारी केल्यानंतर शुक्रवारपासून हेल्मेटसक्तीला सुरुवात झाली आणि हेल्मेट न घालणाऱ्या जवळपास साडेतीन हजारांहून अधिक दुचाकीस्वारांकडून वाहतूक विभागाने दिवसभरात एक लाख 88 हजार 900 रुपयांचा दंड वसूल केला.

वाहतूक विभागाच्या दोन हजारांहून अधिक शिपायांनी ही कारवाई केली. बकरी ईदमुळे आमचे कर्मचारी बंदोबस्तामध्ये व्यस्त होते, त्यामुळेच सर्वच ठिकाणी आम्हाला कारवाई करणे शक्य झाले नाही ; शनिवारपासून सर्वत्र कारवाई होईल, असे वाहतूक विभागाचे पोलिस उपायुक्त प्रतापसिंह पाटणकर यांनी सांगितले.

 
</text>
</doc>
