<doc>
<docno>998641.cms.txt</docno>
<text>
 
महाराष्ट्र
प्रश्न ठाण्यातील 40 हजार भटक्या कुत्र्यांचा
[ Saturday, January 22, 2005  11:35:52 pm]


रवींद मांजरेकर

ठाणे : राबोडी-आकाशगंगा भागात गेल्या आठवड्यातील एका सकाळी पाच ते सहा वर्षाच्या एका मुलाभोवती पाच कुत्र्यांनी कोंडाळे केले होते. कोणत्याही क्षणी त्याच्यावर ते हल्ला करतील, अशी परिस्थिती होती. मॉनिर्ंग वॉकसाठी जाणारी काही मंडळी तेथे वेळीच पाहोचल्याने पुढील अनर्थ टळला. ही घटना त्या भागातील नगरसेविका विद्या कदम यांनी महासभेत सांगितली आणि त्यानंतर भटक्या कुत्र्यांवर जोरदार चर्चाही झाली.

भटक्या कुत्र्यांच्या निबिर्जीकरणासाठी नसबंदी केंदाच्या इमारतीचा विस्तार करण्यासाठीचा प्रस्ताव महासभेत चचेर्ला आला होता. त्यावेळी देवराम भोईर, प्रताप सरनाईक, कावेरीताई पाटील, नरेश म्हस्के यांच्यासह सर्वच सदस्यांनी या विषयावर तीव्र भावना व्यक्त केल्या. मोकाट सुटलेल्या भटक्या कुत्र्यांचा बंदोबस्त करा, अशा दोनचार तक्रारी दररोज नगरसेवकांकडे येतात. तक्रार करणाऱ्यांमध्ये वृद्ध नागरिकांचे प्रमाण अधिक आहे. डॉ. अजित गोरे यांनीही या तक्रारींना दुजोरा दिला. ते म्हणाले : पाळीव कुत्र्यांना रस्त्यावरून फिरवताना सर्वाधिक त्रास होतो. त्याचबरोबर रात्री हातात काही वस्तू घेऊन चालणे या कुत्र्यांनी मुश्किल केले आहे.

दिवसभरात तुलनेने कमी त्रास देणारे कुत्रे रात्री ' सक्रीय ' होतात! त्यांचा सर्वाधिक वावर असतो तो कचरा कुंड्यांच्या आसपास. मॉनिर्ंग वॉकला निघालेल्या वृद्धांच्या मागे लागलेले कुत्रे, मोटरसायकलच्या मागे लागून चालकांना भंडावून सोडणारे कुत्रे आणि रात्री सगळीकडे निरव शांतता असताना भूंकून हैराण करणारे कुत्रे हा काही नव्याने चर्चा करण्याचा विषय नाही. परंतु एकट्या ठाणे शहरात अशा भटक्या कुत्र्यांची संख्या सुमारे 40 हजाराच्या घरात असल्याची माहिती मिळते तेव्हा वेळीच या कुत्र्यांविषयी निर्णय घेतला नाही तर भविष्यात भयानक परिस्थिती उद्धभवू शकते, हे भाकित वर्तवण्यासाठी कुणा ज्योतिषाची गरज नाही!

कायदा प्रमाण मानून चालणारे महापालिकेच्या आरोग्य खात्याचे अधिकारी कुत्र्यांच्याबाबतीत अधिक संवेदनशील आहेत. सवोर्च्च न्यायालयाच्या निर्णयाचे तंतोतंत पालन करण्याकडे त्यांचा कटाक्ष आहे. परंतु कुत्र्यांची ज्या प्रमाणात नसबंदी व्हायला पाहिजे, ती संख्या गाठण्याच्याबाबतीत मात्र ते उदासीनच दिसतात.

कुत्र्यांच्या एकूण संख्येचा अदमास घेण्यासाठी शहराच्या एका वॉर्डातील कुत्रे मोजण्यात आले. त्या संख्येला 116 ने (वॉर्डांची संख्या) गुणून सुमारे चाळीस हजाराचा आकडा दप्तरी नोंदवण्यात आला. गेल्या वर्षभरात 4300 कुत्र्यांवर शस्त्रक्रिया करण्यात आली आहे. त्या शस्त्रक्रिया शंभर टक्के यशस्वी होतात, असा दावा कुत्र्यांच्या निबिर्जीकरण मोहिमेचे प्रमुख डॉ. दिलीप शिरोडकर यांनी केला. महापालिकेकडे त्यांनी नवीन प्रस्ताव दिला असून नसबंदी केंदाच्या इमारतीत वाढीव बांधकाम झाल्यानंतर जादा कुत्र्यांवर शस्त्रक्रिया करणे शक्य होईल, तसेच येत्या दोन वर्षांत ठाण्यातील सर्व भटक्या कुत्र्यांचे निबिर्जीकरण झाले असेल, अशी माहितीही त्यांनी दिली. कुत्रे पकडून त्यांना शस्त्रक्रिया केंदात नेऊन दहा दिवस ठेवले जाते. नसबंदीनंतर त्यांना जेथून पकडले तिकडेच नेऊन सोडण्याची कामगिरी पार पाडावी लागते. या सगळ्यासाठी नसबंदी केंदाकडे एकूण 26 कर्मचारी आहेत. कुत्रे जेथे पडकले त्या जागेचा पत्ता रजिस्टरमध्ये नोंदवून पुन्हा त्यांना तेथेच सोडण्याची सवोर्च्च न्यायालयाचीच अट आहे.

कुत्र्यांना पिल्ले होऊ नयेत म्हणून तयार करण्यात आलेल्या गोळ्या काही दिवसांतच प्राणी मित्र संघटनांच्या सहकार्याने शहरभर वाटण्यात येणार आहेत. त्यामुळे कुत्र्यांच्या पैदासीवर नियंत्रण येईल, अशी प्रशासनाची अपेक्षा आहे. ती अपेक्षा पूर्ण व्हावी अशी ठाणेकरांची इच्छा आहे. कारण भटक्या कुत्र्यांची संख्या रोडावून शहरातील रस्ते निर्धास्तपणे चालण्याची संधी कधी मिळेल याची सध्या ठाणेकर वाट पाहात आहेत.

 
</text>
</doc>
