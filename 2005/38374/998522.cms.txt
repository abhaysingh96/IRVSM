<doc>
<docno>998522.cms.txt</docno>
<text>
 
संवाद
झाले गेले विसरून जा...
[ Saturday, January 22, 2005  08:31:48 pm]


काही माणसांना जुनी दुखणी उगाळत बसण्याचे वेड असते. मन नको इतके संवेदनशील असले तर त्नास अधिक होतो, हे त्यालाच कळत नाही. पण कोणीही काहीही बोलले तर ते मनाला लावून घेण्याचा ' छंद ' त्या माणसाला जडलेला असतो. स्वत:ची बाजू कितीही बरोबर असली तरी दुसऱ्याचे बोलणे कितीकाळ मनात ठेवायचे याला काही मर्यादा असते.

शेवटी असे म्हणतात की, हे कलयुग आहे. तेथे भावना महत्त्वाची नसते, महत्त्वाचा असतो तो स्वार्थ. पण ' हार्वर्ड वुमेन्स हेल्थ वॉच ' ने केलेल्या अभ्यासात काय आढळले पाहा. ' फरगिव अँड फरगेट ' हे धोरण तुम्ही अंमलात आणलेत, तर तुमची तब्येत सुधारेल. मनावरचे तणाव दूर होतील, ह्रदयाचे ठोके व्यवस्थित पडतील आणि ब्लडप्रेशरही नियंत्नणात राहील.

एखाद्याचे बोलणे फार मनाला लावून घेतलेत तर तणाव वाढतो, शरीरातले स्नायू आखडतात, ब्लडप्रेशर वाढते आणि घामाचे प्रमाणही नेहमीपेक्षा जास्त असते. हा अभ्यास महिलांबाबत करण्यात आला. ज्या महिलांनी आपापल्या पतीराजांना उदार मनाने माफ केले (कारण कितीही लहानमोठे असो) त्यांची तब्येत सुधारली व डोके शांत ठेवून वागल्यामुळे घरातले जे काही वाद असतील ते निवळण्यास मोठीच मदत झाली.

अर्थात हा अभ्यास महिलांबाबत असला तरी पुरुषांनाही हीच तत्त्वे लागू होतात, हे विसरता कामा नये. नाहीतर नवरोबांच्या मनात कितीही बेधुंद लहरी आल्या तरीही पत्नींनी मात्न शांत राहायचे असे चालणार नाही. ते खपवून घेतले जाणार नाही, हे उघड आहे.

अशोक पानवलकर

 
</text>
</doc>
