<doc>
<docno>998516.cms.txt</docno>
<text>
 
संवाद
माता वैष्णोदेवी श्राईन बोर्ड...
[ Saturday, January 22, 2005  08:21:25 pm]


देशभरातील भाविकांचे श्रद्धास्थान असलेल्या माता वैष्णोदेवी मंदिराला भारतीय पर्यटकांची पहिली पसंती आहे. या यात्रेची सुरुवातच मुळी ' माँ का बुलावा आया है ' या विश्वासाने होत असते, त्यामुळे कितीही अडचणी आल्या तरी दर्शनाची ओढ बाळगून वृृद्ध व मुला-बाळांसह दर्शनाला जाणाऱ्यांची संख्या प्रचंड असते. असं मानलं जातं की, आपण फक्त एक पाऊल पुढे टाकलं की, माता तुम्हाला मदतीचा हात देऊन बोलावून घेते... त्यामुळे माता वैष्णोदेवीच्या दर्शनासाठी दूरदूरहून भाविक येत असतात.

या देवीची स्थापना कधी झाली याचा निश्चित पुरावा उपलब्ध नसला तरी भौगोलिक परीक्षणावरून ही गुंफा काही हजार वर्षांपूवीर्ची असावी असे मानले जाते. वेदांमध्ये या देवीचा उल्लेख नसला तरी ज्या पर्वतावर ही गुंफा आहे त्या त्रिकूट पर्वताचा उल्लेख मात्र ऋग्वेदामध्ये आढळतो. पुराणकाळामध्येच शक्तीची उपासना सुरू झाली. त्या शक्तीचाच अवतार म्हणून माता वैष्णोदेवीकडे श्रद्धेने पाहिले जाते.

या मंदिराची देखभाल व व्यवस्थापन माता वैष्णोदेवी श्राईन बोर्डाकडे असून, त्यांच्या संचालक मंडळाने भक्तांसाठी विविध सोयीसवलती पुरवल्या आहेत. या देवस्थान मंडळाची स्थापना 1986 मध्ये करण्यात आली. हे देवस्थान वैष्णोदेवी मंदिर (गुंफा) तसेच आजूबाजूचा परिसर आणि देवस्थानाच्या इतर इमारतींची देखभाल व विविध धर्मादाय उपक्रमांचे संचालन करीत असते. त्यामुळेच आज संपूर्ण भारतात एक उत्कृष्ट धर्मादाय संस्था म्हणून या देवस्थान मंडळाचे कौतुक केले जाते. नेहमीच अधिकाधिक सोयी-सुविधा व चांगल्या सेवा भक्तांना पुरविण्याचा प्रयत्न देवस्थान मंडळ करीत असते.

भक्तांसाठी देवस्थान मंडळाने आखलेले महत्त्वाचे उपक्रम :

रस्ता : माता वैष्णोदेवीच्या दर्शनासाठी यात्रेकरूंचा पायी प्रवास जेथून सुरू होतो त्या बाणगंगा या ठिकाणापासून गुंफेपर्यंतचा सुमारे 12 किलोमीटरचा पूर्ण रस्ता भक्कम अशा सिमेंटच्या ब्लॉक्सपासून बनवलेला आहे. तसेच अजून एक जादा रस्ता (अंतर 5.5 किलोमीटर) सुमारे 650 लाख रुपये खर्च करून बनवण्यात आला आहे. त्यामुळे रात्रंदिवस प्रवास करणाऱ्या पर्यटकांना गदीर् व धुळीचा त्रास होत नाही. संपूर्ण यात्रा मार्गावर ठिकठिकाणी यात्रेकरूंना विश्राती घेण्यासाठी सुमारे 70 निवारे उभारण्यात आले आहेत. या निवाऱ्यांची एकूण लांबी सुमारे 4.5 किमी. आहे. हा यात्रा मार्ग रात्री उच्च दर्जाच्या दिव्यांच्या प्रकाशात झळाळून निघतो. त्यामुळे भाविकांना कटऱ्या-पासून 15 किमीचा मंदिरापर्यंतचा प्रवास रात्रीदेखील करून दर्शन घेणे सुलभ होते.

स्वच्छतागृहे : इतर धामिर्क ठिकाणी ज्याचा नेहमीच अभाव आढळतो ती स्वच्छतागृहांची व्यवस्था यात्रा मार्गावर देवस्थान मंडळातफेर् अतिशय उत्कृष्ट अशी करण्यात आली आहे. 24 तास मुबलक पाणी व अतिशय स्वच्छ असलेली ही सुमारे 600 स्वच्छतागृहे भक्तांच्या गरजा नक्कीच पुरवतात. त्यामुळे शरीर स्वच्छतेसाठी लांबचलक रांगा लावण्याची गरज भासत नाही.

पिण्याचे पाणी : यात्रा मागिर्केवर 125 ठिकाणी पिण्याच्या पाण्याचे नळ व सुमारे 50 जागी कूलरच्या थंड पाण्याची सोय देवस्थान मंडळातफेर् करण्यात आली आहे.

निवास : नि:शुल्क निवास व्यवस्था अर्धकुमारी, सांजिछत व गुंफा येथे करण्यात आली असून, अल्प शुल्कात निवास व्यवस्था गंुफेजवळ असून, शिवाय निहारिका संकुल-कटरा व वैष्णवी धाम, सरस्वती धाम-जम्मू येथे देवस्थान मंडळातफेर् उपलब्ध आहे.

उपाहारगृहे : यात्रा मार्गावर एकूण 15 ठिकाणी खानपान सेवा करण्यात आली असून, रास्त दरात उपाहाराचे पदार्थ व भोजन मिळू शकते. हे खाद्यपदार्थ ना नफा-ना तोटा तत्त्वावर व आरोग्यदृष्ट्या अत्यंत काळजीपूर्वक तयार केले जातात व भक्तांना पुरवले जातात. जम्मू येथील निवासगृहातही ही व्यवस्था करण्यात आली आहे.

वैद्यकीय सुविधा : सर्व आधुनिक वैद्यकीय उपकरणांनी युक्त अशी रुग्णालये तज्ज्ञ डॉक्टरांच्या मार्गदर्शनाखाली बाणगंगा, अर्धकुमारी व गुंफेच्या लगत चालवली जातात. 24 तास धर्मादाय दवाखाना कटरा येथे व 24 तास अतिदक्षता विभागासह सर्व सुविधांनी युक्त अशी वैद्यकीय सेवा देवस्थान मंडळातफेर् भक्तांसाठी उपलब्ध आहे.

इतर सुविधा : सामान ठेवण्यासाठी लॉकर्स, ब्लँकेटची व्यवस्था मंडळातफेर् मोफत करण्यात येते. घोडे- तट्टू-डोली यांचीही सोय ठरलेल्या रास्त दरात केली जाते. तसेच बँका, पोलिस चौक्या व पोस्ट-टेलिफोन-मोबाइल सेवा, फोटो रोल्स, औषधे व किराणा वस्तूही या मार्गावर उपलब्ध आहेत. देवस्थान मंडळाला दिलेली देणगी स्वीकारण्यासाठी संगणकीकृत कार्यालयेही मार्गावर आहेत.

हेलिकॉप्टर : कटरा ते सांजिछत या मार्गावर डेक्कन एव्हीएशनच्या सौजन्याने हवाई सेवा मिळू शकते.

महाराष्ट्रातील सिद्धीविनायक मंदिर, तिरुपतीचे बालाजी मंदिर यांच्यासारखेच हे एक अद्वितीय श्ाद्धास्थान आहे. आपणही ते आवर्जून पाहायला हवे...

 
</text>
</doc>
