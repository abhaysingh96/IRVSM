<doc>
<docno>998515.cms.txt</docno>
<text>
 
संवाद
भाजी माकेर्ट? अहं... भाजी मॉल!
[ Saturday, January 22, 2005  08:20:06 pm]


... एखादी ट्रॉली घेऊन स्वत:च्या सवडीने आरामात फिरत आठवडाभराची खरेदी एकदम करावी. भाज्या, फळं, दुग्धजन्य पदार्थ, ताज्या फळांचे रस आणि अगदी विविध फुलं शिस्तीनं वेगवेगळ्या गाळ्यामध्ये तुमची वाट पाहात असतात. पेश है... भाज्यांचं एकदम पॉश, चकचकीत दुकान! आणि हो, तिथली भाजी स्वस्तही आहे बरं का...

पाश्चिमात्य देशांतल्या भाजी माकेर्टमध्ये नुसता फेरफटका मारला तरी डोळ्यांचं पारणं फिटतं. उत्तमातल्या उत्तम, रसरशीत, निव्वळ पहात रहाव्या अशा ताज्या, रंगीबेरंगी भाज्या आणि फळांच्या अगदी व्यवस्थित रचून ठेवलेल्या आकर्षक राशी.. त्यावर चढवलेलं नितळ प्लास्टिकचं किंवा चांदीच्या वर्खाचं आवरण... त्यातली भाजी विकत घेऊन त्या राशींचा डौल बिघडवण्यापेक्षा फक्त त्या राशींकडे पहात एक फेरफटका मारावा... वेळ निश्चित छान जाईल.

मुंबईच्या भाजी बाजारात मात्र हे सुख शक्य नाही. भरमसाट गदीर्, रस्त्याच्या एका बाजूला साचलेल्या सडक्या भाज्यांची रास, भाजीवाला तराजू मुद्दामच कलवतोय का, याकडे एक लक्ष तर दुसरं घासाघिसीकडे... त्यामुळे भाज्यांचा आकर्षकपणा अनुभवणंही किती सुखद असू शकतं, हे आपल्या कधी लक्षातच येत नाही.

आता मात्र मुंबईतला ट्रेण्ड बदलतोय. ' टिपिकल भाजी मंडई ' ओलांडून ' व्हेजि माकेर् ट ट्रेण्ड ' इथं रुजायला लागलाय... पेश है भाज्यांचं एकदम पॉश, चकचकीत दुकान! महालक्ष्मीजवळचं ' नेचर्स बास्केट '. काही महिन्यांपूवीर् सुरू झालेला... भाज्या आणि फळांचा नेत्रसुखद बाजार. काचेच्या दरवाज्यापल्याड दिसतं एकदम वेस्टर्न अवतारातलं झक्कास माकेर्ट. प्रवेेश केल्यावर वेगवेगळे रॅक्स.. दरवाजाजवळच खूप ट्रॉलिज... एखादी ट्रॉली घेऊन स्वत:च्या सवडीने आरामात फिरत आठवड्याभराची खरेदी एकदम करावी. भाज्या, फळं, दुग्धजन्य पदार्थ, ताज्या फळांचे रस आणि अगदी विविध फुलं शिस्तीनं, वेगवेगळ्या गाळ्यांमध्ये तुमची वाट पाहात असतात.

नेचर्स बास्केटसारखा ' व्हेजि माकेर् ट ट्रेण्ड ' मुंबईच्या संस्कृतीचा एक भाग बनत चाललेल्या मोठ्या मॉल्समध्ये तर सर्रास आढळून येतोय. मंडईत टोमॅटोची सर्वसाधारण वर्गवारी अशी करतात : रसरशीत ताजे, लगेच वापरले नाहीत तर कुजायच्या मार्गावर असलेले, कच्चे आणि बहुतांश खराब झालेले. पण इथे मात्र भारतीय टोमॅटो मध्ये फक्त लालभडक, रसरशीत आणि टप्पोरे हा एकच प्रकार. पण त्या शिवाय अमेरिकन टोमॅटो, बोरासारखे दिसणारे चेरी टोमॅटो आणि आणखीनही काही म्हणजे मेक्सिकन वगैरे प्रकार... आणि ही व्हरायटी जवळजवळ सगळ्या भाज्यांमध्ये दिसते. मंडईतला मटार घरात आणल्यावर डोळ्यावर ढापणं चढवून हारीतल्या शेंगांत अळ्यांचा शोध सुरू होतो. पण इथे मिळणाऱ्या झिपलॉक मटार पॅकध्ये सोललेले, टप्पोरे हिरवे वाटाणे मिळतात. गॅरेंटेड सीलपॅक! पण ' पाचला दोन जुड्या... बरं तीन द्या ओ... ' याचीच आपल्याला सवय. आपल्या तायामाया पदर खोचणार, खाली बसत प्रत्येक टोमॅटो हातात घेऊन आल्टापाल्टा करत भाजीवाल्याबरोबर आण्या-आठ आण्यासाठी वाद घालणार. भाजीवाल्याला ' भैया ' बनवून सरतेशेवटी त्याच्या गळ्यात बोहनीच्या शपथा मारणार, हेही कमी की काय, म्हणून शेवटी उप्पर और थोडी सब्जी डालो भैया... असं म्हणणार. खरंतर भाजीच्या दुकानाला एसी, पायाखाली गुळगुळीत जमीन, काचेचा दरवाजा असणं आणि पार्श्वभूमीला एखादी छानशी धुन... छ्या... हे आपल्या अजिबात पचनी पडत नाही. त्या मेल्या भाजीला कशाला एवढं अवडंबर असा आपला सर्वसाधारण सूर असतो. पोटात उगा भीती असते. सामान्यांसाठी परवडण्याच्या व्याख्येत मॉलमधली भाजी असूच शकत नाही, हा गैरसमजही आपण बाळगून असतो. पण... या मॉलमध्ये मिळणाऱ्या भाजीबद्दल लोकांनी बाळगलेली भीती बिनबुडाची आहे. उलट मंडईपेक्षा कधीतरी थोड्या स्वस्त भावातच आपल्याला भाजी मिळून जाते. इथली भाजी शेतकऱ्यांकडूनच विकत घेतली जाते. छान सजवूनदेखील त्या माफक किंमतीत विकणे शक्य असते. पाश्चिमात्य पद्धतीचा असला तरी स्वच्छ, स्वस्त, वेगवेगळे प्रयोग केलेला, आणि व्हरायटी जपणारा हा ' व्हेजी ट्रेंड ' स्वागतार्हच आहे. आपल्या नेहमीच्या भाजीचं हे नवं स्वरूप खिशाला कम्फटेर्बल असेल तर ट्राय करायला काहीच हरकत नाही.

त्यामुळे या काचेच्या भाजी बाजाराबद्दल न्यूनगंड बाळगणं सोडलं पाहिजे. इथं खरेदी करायला ' धजावल्या ' शिवाय ते आपलं कसं वाटणार ? कांगारू बॅगेत मजेत बसलेल्या तान्ह्याला घेऊन शॉपिंगला आलेल्या मॉम-डॅडबरोबरच, पदर खोचून, कापडी पिशवी घेऊन आणि कनवटीला पैसे लावून येणारी गिऱ्हाईकंही अगदी त्यांच्या नेहमीच्या खाक्यात या माकेर्टमध्ये येतील. तेव्हाच खऱ्या अर्थानं हा नवा ' नॅचरल ट्रेन्ड ' आपल्याकडे कम्फटेर्बली रुळेल..

वैष्णवी कानविंदे

 
</text>
</doc>
