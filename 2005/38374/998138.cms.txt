<doc>
<docno>998138.cms.txt</docno>
<text>
 
क्रीडा
ब्रेव्हो सानिया...
[ Saturday, January 22, 2005  12:39:57 am]


वृत्तसंस्था

मेलबर्न : सहावेळा ग्रँडस्लॅम जेतेपद मिळवणाऱ्या सेरेना विल्यम्सच्या झंझावाताने लिंबूटिंबू सानिया मिर्झाचा ऑस्ट्रेलियन टेनिस स्पधेर्तील ' ड्रीम रन ' अखेर संपुष्टात आणला खरा ; पण सेरेनाला स्वत:च्या भात्यातली ब्रह्मास्त्रे काढायला लावणारी सानिया हरलीही अशा टेचात की सामन्याअखेरीस सर्वांच्या तोंडी उद्गार होते ते ' ब्रेव्हो सानिया... ' असेच.

चारही ग्रँडस्लॅममध्ये विजेत्या ठरलेल्या सेरेनाने सानियावर 6-1, 6-4 असा विजय मिळवला. सुसाट वेगवान सव्हिर्स आणि अचूक परतीचे फटके यांच्या जोरावर जगावर वर्चस्व गाजवणाऱ्या सेरेनासमोर 18 वषीर्य सानियाने दोन मॅचपाइंट वाचवले शिवाय सेरेनाला तीन ब्रेकपॉइंट वाचवण्यासाठी धडपडावे लागले. दुसऱ्या सेटच्या चौथ्या गेममध्ये सानियाला सेरेनाची सव्हिर्स भेदण्याची संधीही मिळाली होती, पण निर्णायक क्षणी तिने मारलेला बॅकहँड नेटमध्ये गेला.

पहिल्या सेटमध्ये सेरेनाने सानियाची अजिबात डाळ शिजू दिली नाही. तरीही दुसऱ्या सेटमध्ये ती शांतपणे आणि जबरदस्त आत्मविश्वासाने खेळली. पण, तोवर सेरेनाची सामन्यावरील पकड इतकी घट्ट झाली होती की तिने 57 मिनिटांत सामना संपवला.

या स्पधेर्तील कामगिरीमुळे सानिया 66 क्रमांकांची उडी मारून जागतिक रँकिंगमध्ये 130 व्या स्थानावर मजल मारेल, अशी शक्यता आहे.

ऑस्ट्रेलियन टेनिस स्पधेर्त भारताच्या सानिया मिर्झाला सातव्या मानांकित सेरेनाकडून पराभव पत्करावा लागला तरी, तिच्या इथपर्यंत पोचण्याचेच कौतुक साजरे झाले.

 
</text>
</doc>
