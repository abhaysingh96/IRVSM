<doc>
<docno>998655.cms.txt</docno>
<text>
 
महाराष्ट्र
दहशतवादी शक्तींचा बिमोड करण्याची संधी दवडली
[ Saturday, January 22, 2005  11:44:29 pm]


म. टा. प्रतिनिधी

पुणे : लोकशाहीच्या सवोर्च्च स्थानावर झालेल्या हल्ल्यानंतर दहशतवादी शक्तींचा कायमचा बिमोड करण्याची संधी आपण दवडली, अशी खंत लोकसभेचे माजी सभापती मनोहर जोशी यांनी शनिवारी व्यक्त केली.

चिनार प्रकाशनातफेर् शरच्चंद गोखले लिखित ' झुंज दहशतवादाशी : काश्मीर-एक अभ्यास ' या पुस्तकाचे प्रकाशन त्यांच्याहस्ते झाल्यावर ते बोलत होते. एअर मार्शल ( निवृत्त) सदानंद कुलकणीर् आणि चिनार प्रकाशनाचे संजय नहार यावेळी उपस्थित होते.

दहशतवादाचा प्रतिकार करायचा झाल्यास त्याला जशास तसे उत्तर देण्याची वेळ आता आली असून सामान्य नागरिकापासून ते राजकीय, प्रशासकीय पातळीवर अतिरेक्यांना दहशत बसेल, अशी परिस्थिती निर्माण करण्याची गरज त्यांनी व्यक्त केली. त्यासाठी अनिवार्य लष्करी शिक्षण, राजकीय स्तरावर कठोर निर्णय घेण्याची क्षमता आणि सामान्य लोकांमध्ये धैर्य आणि परखड शिस्त या गुणांची आवश्यकता असल्याचे त्यांनी नमूद केले.

शत्रूचा पराभव करायचा झाल्यास आक्रमणाआधी त्याच्यावर चाल करणे गरजेचे असते, असे सांगून लष्करावरची बंधने कालानुरूप शिथील करायला हवीत, अशी अपेक्षाही त्यांनी व्यक्त केली.

आणीबाणीला ज्याप्रमाणे सर्व स्तरांतून विरोध झाला, त्याच धतीर्वर दहशतवादाचा सामना करता येऊ शकतो, असे मत जोशी यांनी मांडले. समाजमन प्रबळ बनवण्याकरता माध्यमांनी पुढाकार घ्यायला हवा, असेही त्यांनी सांगितले.

स्वातंत्र्यापासून प्रत्येक पंतप्रधानांनी काश्मीरप्रश्ान्ी तोडगा काढण्याच्या घोषणा केल्या ; पण अजूनही तो प्रश्ान् सुटलेला नाही. संयुक्त राष्ट्रसंघाकडे काश्मीर प्रश्ान् का नेला, या प्रश्ानचेही उत्तर शोधण्यात अपयश आले आहे. एका राजकीय चुकीचा फटका देश अद्याप भोगतोय, असे ते म्हणाले.

दहशतवाद आणि काश्मीर प्रश्ानविषयी सखोल माहिती देणाऱ्या या पुस्तकाचा लाभ मराठी वाचकांपुरता मर्यादित ठेवण्याऐवजी इंग्रजी आणि हिंदी भाषांमध्येही त्याचा अनुवाद व्हायला हवा, असे सांगून देशाच्या संरक्षणमंत्र्यांना हे पुस्तक मार्गदर्शक ठरू शकेल, अशी अपेक्षाही त्यांनी व्यक्त केली. निवृत्त एअर मार्शल सदानंद कुलकणीर् आणि शरच्चंद गोखले यांनीही यावेळी विचार मांडले.

 
</text>
</doc>
