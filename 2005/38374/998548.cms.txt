<doc>
<docno>998548.cms.txt</docno>
<text>
 
संवाद
श्रीमंतांची मदत कुठाय?
[ Saturday, January 22, 2005  09:13:45 pm]


नेहमीप्रमाणेच रोखठोक असलेला ' दृष्टिकोन ' ( संवाद , 16 जाने.) वाचला. आवश्यक विषयावर स्पष्ट शब्दांत लिहिल्याबद्दल धन्यवाद. त्सुनामी लाटांच्या जलप्रलयात दीड लाखांवर लोकांना चिरनिदा मिळाली. निसर्गाच्या प्रकोपानंतर ज्या वेगाने त्सुनामी लाटा आल्या, त्याच वेगाने माणुसकीच्या लाटा आलेल्या पहावयास मिळाल्या.

सामाजिक भावनेतून अनेकांनी आपापल्या परीने मदत करून खारीचा वाटा उचलला. पण जगातील सर्वात श्ाीमंत क्रिकेट मंडळ असलेल्या क्रिकेटवेड्या भारतातील करोडपती क्रिकेपटूंनी अजूनपर्यंत निदान भारतातील आपदग्रस्तांनासुद्धा व्यक्तिगत स्वरूपात मदत दिलेली नाही. क्रीडासाहित्याचा लिलाव करून वा सामने खेळून जमवलेल्या लाखो, करोडो रुपयांपेक्षा तुटपुंज्या कमाईतून पोटाला चिमटा काढून दिलेल्या रुपयांचे मोल अधिक असते. श्ाीमंत भारतीय क्रिकेटपटू मनाने मात्र ' गरीब ' वाटले. त्यातून स्वाथीर् वृत्तीच दिसून आली.

या पार्श्वभूमीवर कौतुक करावेसे वाटते, ते मायकल शूमाकरचे. फॉर्म्युला वन शर्यतीचा बेताज बादशाह असलेल्या जर्मनीच्या या खेळाडूने त्सुनामी आपत्तीग्रस्तांना एक कोटी डॉलरची घसघशीत मदत करून सामाजिक बांधिलकीचे, औदार्याचे दर्शन घडवले. त्याला धन्यवाद द्यावे तितकेच थोडेच.

दुर्घटनाग्रस्त प्रदेशापासून हजारो मैल दूर, सुरक्षित असणाऱ्या तरीही माणुसकीचे नाते जपणाऱ्या जपणाऱ्या संवेदनशील मनाच्या शूमाकरला मानाचा मुजरा, सलाम करावासा वाटतो.

मेलविन फ्रान्सिस रिबेलो,

धमामीवाडी, पापडी, वसई

दारुबंदी शक्य नाही!

दि. 9 जानेवारीच्या अंकातील संपादकांसहित इतरांचेही लेख वाचले. माझ्या मते मंत्रिमहोदय श्ाी. गणेश नाईक यांनी देशी दारूचे दर कमी करावेत, हे म्हटले तेच योग्य आहे. गोवा व दमण येथे देशी दारूचे दर श्ाीमंत महाराष्ट्रापेक्षा निम्मे आहेत. त्यामुळेच वाजवी दराने ' चांगली ' दारू मिळत असल्याने तेथे एकही हातभट्टी नाही. उलट बापूजींचा गुजरात व वर्धा जिल्हा येथे दारूबंदी असल्याने तेथे हातभट्टीच्या विषारी दारूचा महापूर आहे. भारतात दारूबंदी शक्यच नाही. भारत हे जगातील अव्वल दर्जाचे भ्रष्टाचारी राष्ट्र आहे. मंत्री, पत्रकारच काय न्यायालयातही भ्रष्टाचार असल्याने फक्त पोलिसांनाच दोष का द्यायचा ?

विनय मोरजकर, मुंबई.

न पटणारा दृष्टिकोन

दिनांक नऊ जानेवारीचा ' दृष्टिकोन ' न पटणारा होता. दारू पिणारा, त्यातही हातभट्टीची दारू पिणारा हा त्यांच्या कुटुंबाच्या दृष्टीने, मग ते आईवडील असोत की, त्यांची पत्नी फार मोठी डोकेदुखी असते. दुदैर्वाने अशा व्यक्ती विषारी दारूच्या बळी ठरल्या, तर त्याच्या कुटुंबाचे हाल बघवत नाही. पत्नी, आईवडील, मुले रस्त्यावर येतात, कारण आथिर्क ओढस्त मुळांतच असते. अशा व्यक्तीच्या कुटुंबियांना खरोखरच आथिर्क मदतीची गरज असते. असं असताना त्यांच्या कुटुंबियांना आथिर्क मदत देण्याने वाईट पायंडा पडेल, असं म्हणणं म्हणजे त्यांच्या कुटुंबियांच्या दु:खावर डागण्या देण्यासारखं आहे. दारू गावठी असो की, विदेशी, तिचे वाईट परिणाम हे पिणाऱ्याला भोगावेच लागतात. अगदी धीरूभाई अंबानींसारखे उंची मद्य घेणारेही त्या दुष्परिणामांपासून वाचले नाहीत. राऊतसाहेब मात्र असं दर्शवितात की, दारू पिणारा आणि त्याचे कुटंुबीय यांचं दारू पिण्याबद्दल संगनमत झालेलं असतं. हा केवळ कल्पनाविलास आहे. कुठलाच दारू पिणारा हा त्याच्या कुटुंबाचा शत्रूच असतोे. त्यामुळे विषारी दारूचे बळी ठरलेल्यांच्या कुटुंबियांना मदत देणं हे सरकारचं कर्तव्यच आहे.

प्रकाश शेडगे, अंधेरी.

संवेदनशील दिलीप कुलकणीर्!

'... मुझे तुम याद आए ' हा दिलीप कुलकणीर्ंच्या ; आठवणींच्या नाजूक धाग्याने गुंफलेला नीना कुलकणीर् यांचा लेख ( ' संवाद ' 9 जाने. 05) वाचनात आला.

मला आठवतंय, परळच्या राष्ट्रीय मिल मजदूर संघात अजय फणसेकर यांच्या ' रात्र आरंभ ' चित्रपटाचं शूटिंग सुरू होतं. त्या चित्रपटात तंबाखू खाणाऱ्या वॉर्डबॉयची डॉक्टर कानउघाडणी करतात, असं एक दृश्य होतं. वॉर्डबॉयच्या छोट्याशा भूमिकेत मी स्वत:! दृष्याच्या आधी आमची रिहर्सल झाली. दिलीप कुलकणीर् बाजूलाच उभे राहून आमची गंमत पाहत होते. अचानक ते जवळ आले आणि मला म्हणाले की , ' तू बाजूला हो आणि मी काय करतो ते बघ ' त्यांनी माझी जागा घेतली. तंबाखू खाण्यावरून डॉक्टर त्यांना ओरडले आणि निघून गेले. ते निघून गेल्यावर डोळे मिचकावत कुलकणीर्ंनी तंबाखू तोंडात टाकण्याची अॅक्शन केली आणि मला म्हणाले की , ' खाऊन टाक. कोण बघतंय. डॉक्टर तर गेले. जर मी वॉर्डबॉय असतो आणि असा प्रसंग माझ्या वास्तव जीवनात खरोखरचा घडला असता, तर माझ्या आवडीचा तंबाखू मी खाऊन टाकला असता. '

दिलीप कुलकणीर्ंच्या आठवणी संबंधित लेखाने पुन्हा एकवार ताज्या झाल्या म्हणूनच हे लिहावंसं वाटलं...

सचिन म्हात्रे.

भावपूर्ण स्वगत

दि. 9 च्या अंकात ' गेस्टरूम ' मधील श्ाीमती नीनाताईंचं भावपूर्ण स्वगत वाचून आम्हाला दिलीप यांची आठवण झाली. योगायोगाने सध्या दूरदर्शनवर अल्फा वाहिनीवर ' राम प्रारंभ ' या चित्रपटात त्यांची भूमिका पाहता आली.

नीनाताई, माणसं जातात, पण त्यांच्या आठवणी येत असतात, कधी कधी त्या मुलांच्या रूपातही भेटतात. आणि या आठवणीच मनाला खूप बळ देऊन जातात आणि आपल्या विविध भूमिकेतून आम्हालाही त्या आठवणी येत राहतील. आपल्यासारख्या गुणी अभिनेत्रीबद्दल आणखी काय लिहू ?

अशोक तळेकर, रामनगर, डोंबिवली.

प्रतिमा घडवण्यासाठी...

' हलवायाच्या घरावर तुळपशीपत्र ' यातील प्रसिद्धीसाठी चाललेल्या खटाटोपासंबंधीचा आपला दृष्टिकोन रास्तच आहे. (संवाद 16 जानेवारी) लहान-मोठ्या खेड्यांपासून तो राजधानीपर्यंत प्रसारमाध्यमांद्वारे आपली '' प्रतिमा '' घडवावी असे अनेकांना वाटू लागले आहे. मी समाजाला कसा दिसलो असता आवडेन, समाजावर मला कशी छाप पाडता येईल वा माझ्या व्यवसायाला मदत होईल यासाठी प्रयत्न करणाऱ्यांचा एक वर्गच या प्रसारमाध्यम युगात उदयाला आलेला आहे. राजकारणी, लेखक, कवी, व्यावसायिक यांना आपली प्रतिमा घडवावयाची असते. तात्पर्य, प्रतिमा घडविण्यासाठी प्रसिद्धीची गरज लागते.

मात्र दुसऱ्याच्या पैशांतून आपला मोठेपणा सिद्ध करण्यासाठी वृत्तपत्रे वा इतर माध्यमांचा वापर करून पाहणे अप्रामाणिकपणाचा आहे. नेहमीच प्रसिद्धीत न्हाऊन निघाणाऱ्यांसाठी तरी याची काहीच गरज नाही. शिवाय कष्टकरी वर्गातून मिळणाऱ्या देणग्यांचे मोल नैतिक मोल- अशा प्रसिद्धीलोलूपांच्या देणग्यांपेक्षा केव्हाही श्ाेष्ठ.

प्रसिद्धी ' विकत ' मिळते याचा साक्षात्कार झाल्याने त्यासाठी ग्राहक तयार होणारच. 1962 च्या युद्धाच्या वेळी देणग्या देणारे प्रसिद्धीच्या मागे एवढे नव्हते, याचा उल्लेख श्ाी. राऊत यांनी केलेला आहेच.

मनोहर विठ्ठल धोंगडे, मंगळवेढे.

सात्विक दान

' हलवायाच्या घरावर तुशीपत्र ' हा भारतकुमार राऊत यांचा ' दृष्टिकोन ' (16 जानेवारी) वाचनात आला.

प्रसिद्धीची अभिलाषा आज प्रत्येकाच्याच नसानसात भिनत चाललेली आहे. प्रसिद्धीचा बाऊ करीत निलाजराप्रमाणे कॅमेऱ्याच्या फ्लॅशला सामोरं जाण्याची प्रवृत्ती सृजनशील माणूसकीला काळीमा फासणारीच आहे. गरजवंतांना उपकार केल्याच्या अविर्भावात एखादी वस्तू देणे म्हणजे माजोरडेपणाच होय. या हाताने दिलेली वस्तू त्या हाताला कळता कामा नये हे खरं सात्विक दान! पण असं दोन आता क्वचितच पहायला मिळतं. स्वार्थाच्या तव्यावर आपली पोळी कशी भाजून निघेल, हा मतलबी हेतू तथाकथित बुद्धिवादी मंडळी ही बाळगून आहेत यासारखं दुसरं दुदैर्व नाही.

स. ना. म्हात्रे

हरकत करदात्यांचा पैसा वापरण्याला

आपल्या दि. 9 जानेवारीच्या ' दृष्टिकोन ' शी एक प्रामाणिक करदाता म्हणून मी अनेकांप्रमाणे सहमत आहे. ही भूमिका मानवताविरोधी असल्याचे वरवर भासत असले तरी ती रास्त, आवश्यक व सरकार या संज्ञेच्या चौकटीत असल्याने न्याय्य आहे. कायदेतज्ज्ञांनी आपल्या सुसंगत भूमिकेला बळ देण्याची गरज आहे.

हरकत मदतीला नाही, तर करदात्यांचा पैसा वापरण्याला आहे. या मदतीची जबाबदारी गुन्हेगारांवर आणि त्यांना सामील असणाऱ्यांवर का असू नये ? गुन्हेगाराला दंड 500 रुपये आणि त्याच्यामुळे मृत्यू झालेल्या प्रत्येकाला करदात्यांचे 100000 रुपये हे ' वितरण ' कुठल्या न्याय्य तत्त्वात बसते ? त्यामुळे या ' अपात्री (हृह्रहृ- श्वरुढ्ढत्नढ्ढक्चरुश्व) दानाला ' सर्व शुद्धीवर असलेल्या आणि नसलेल्याही करदात्यांनी विरोध करायलाच हवा.

योगेश पटवर्धन.

 
</text>
</doc>
