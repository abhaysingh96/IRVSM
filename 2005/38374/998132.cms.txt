<doc>
<docno>998132.cms.txt</docno>
<text>
 
क्रीडा
सेरेनाला झुंज दिल्याचे समाधान
[ Saturday, January 22, 2005  12:38:08 am]


मेलबर्न : ' सहा ग्रँडस्लॅम जेतेपदाची मानकरी असलेल्या अमेरिकेच्या सातव्या सीडेड सेरेना विल्यम्सला झंुज दिल्याचे समाधान वाटते ', अशी प्रतिक्रिया भारताची उगवती टेनिसपटू सानिया मिर्झाने दिली.

ऑस्ट्रेलियन खुल्या टेनिस स्पधेर्त दोन फेऱ्यांचा अडथळा पार केल्यावर बातचीत करताना सानिया म्हणाली , ' सेरेनासारख्या कसलेल्या खेळाडूला मी लढत दिली एवढंच नव्हे तर तिच्याविरुध्द खेळताना मला काहीवेळा संधी मिळाली होती, पण त्याचा फायदा उठवता आला नाही '.

' कारकिर्दींतील सर्वात महत्त्वाचा सामना खेळण्याच्या आदल्या दिवशी झोप लागली नाही ', असेही सानियाने सांगितले. ती पुढे म्हणाली , ' सेरेनाविरूध्द पहिल्या सेटमध्ये माझा खेळ नीट झाला नाही पण दुसऱ्या सेटमध्ये माझ्यावरचे दडपण कमी झाले व खेळात मोकळेपणा आला '.

' पालकांची गैरहजेरी मला जाणवली. ते हज यात्रेला गेले आहेत ', असे सांगून ती म्हणाली , ' त्यांनी केलेल्या प्रार्थनेमुळे मी इथवर मजल मारली, पण त्यांना मला खेळताना बघायला मिळाले नाही. फोनद्वारे मी त्यांच्याशी संपर्कात असते. मी एवढी मजल मारू शकल्यामुळे इतर भारतीय मुलींचा आत्मविश्वास नक्कीच दुणावला असेल '.

अठरा वषीर्य सानियाने या स्पधेर्तून 66 गुणांची कमाई केली व रँकिंगमध्ये 130 च्या जवळपास झेप घेतली आहे.

 
</text>
</doc>
