<doc>
<docno>998568.cms.txt</docno>
<text>
 
विज्ञान-तंत्रज्ञान
मंगळावर सापडली धातूची उल्का
[ Saturday, January 22, 2005  09:47:03 pm]


नवीन वर्षाच्या पहिल्या महिन्याच्या पहिल्या दोन आठवड्यांत घडलेल्या घटनांमुळं जगभरातल्या खगोलशास्त्रज्ञांना कमालीचा हुरुप आला आहे. खगोलशास्त्राच्या दृष्टीनं हे वर्ष नवी उमेद घेऊन आलं आहे, असं वाटण्यासारख्याच या घटना आहेत.

शनीचा चंद , ' टायटन ' वर मानवाचं यान यशस्वीपणं उतरलं आणि त्यानंतर आठवड्याच्या आतच ' अपॉर्च्युनिटी ' यानानं मंगळावर बास्केटबॉलएवढी, लोखंड आणि निकेलनं बनलेली उल्का शोधून काढली. पृथ्वीव्यतिरिक्त अन्य कुठल्या ग्रहावर उल्का सापडण्याची ही पहिलीच वेळ आहे. मंगळावरचे वारे आणि वातावरणाची कल्पना येण्याच्या दृष्टीनं हा शोध अत्यंत महत्त्वाचा आहे.

' अपॉर्च्युनिटी ' पहिल्यांदाच मंगळाच्या उष्णता आवरणाचा वेध घेत असताना त्याच्या पृष्ठभागवार अनपेक्षितपणे ही उल्का सापडली. त्यामुळं तिचं नामकरणही ' हीट शील्ड रॉक ' असं करण्यात आलंय. तिचा आकार आणि पृथ्वीवर आदळणाऱ्या उल्कांशी असलेलं तिचं साम्य शास्त्रज्ञांच्या उत्सुकता वाढवणारं ठरलंय. भारतातलं लोणार आणि अमेरिकेतल्या अरिझोना प्रांतात ज्या उल्कापातामुळं सरोवर निर्माण झाले त्या उल्कांची रचनाही अशीच असावी. ' अपॉर्च्युनिटी ' ज्या ठिकाणी उतरलं ती जागा लोखंड आणि निकेलपासूनच बनली असेल का, याचा आता शोध घेण्यात येतोय.

या अत्यंत अनपेक्षित घटनेमुळं शास्त्रज्ञ जितके चकित झाले आहेत तितकेच सावधही. त्यामुळंच आधी ' हॉट शील्ड रॉक ' ही खरोखरंच उल्का असल्याची खात्री पटवण्यात येणार आहे.

मंगळाचा काही भाग कधीतरी पाण्याने भरलेला होता, असं ' अपॉर्च्युनिटी ' नं गेल्या वषीर् मार्चमध्ये सिद्ध केलं होतं. ' हॉट शील्ड रॉक ' ही उल्का असल्याचं शाबित झालं, तर मंगळवर जीवन असल्याच्या तर्काला आणखी एक पुष्टी मिळणार आहे. मंगळावर उल्का सापडते याचा अर्थ तिथं वाऱ्यांमुळं वाळू साचून त्याचे खडक तयार होत असावे. म्हणजेच मंगळाच्या ' बांधणी ' ला सुरुवात झाली असावे, अशी कल्पना करण्यात येतेय.

' अपॉर्च्युनिटी ' व ' स्पिरीट ' या यानांनी गेल्या वषीर् एप्रिलमध्ये मंगळाच्या अवलोकनाची प्राथमिक मोहीम यशस्वीरीत्या पूर्ण केली. हे दोन्ही यान उत्तम स्थितीत असल्याने ' नासा ' नं त्यांच्या मोहिमेची मुदत वाढवली आहे. ' अपॉर्च्युनिटी ' नं घेतलेल्या फोटोंमध्ये मंगळाभोवती धुळीचे कण आढळले आहेत.

' नासा ' ची ही मोहीम गेल्या वर्षातली विज्ञानातील सवोर्त्कृष्ट कामगिरी ठरली होती.

किरण तारे

 
</text>
</doc>
