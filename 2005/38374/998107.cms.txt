<doc>
<docno>998107.cms.txt</docno>
<text>
 
महामुंबई
राणीच्या बागेतल्या सनी वाघाचा मृत्यू
[ Saturday, January 22, 2005  12:19:14 am]


म. टा. प्रतिनिधी

मुंबई : सलाइनवर राहून 12 दिवस मृत्यूशी झुंज देत असलेला भायखळ्यातील राणीच्या बागेतल्या सनी वाघाने शुक्रवारी दुपारी प्राण सोडला. दोन्ही मूत्रपिंडे निकामी झालेल्या सनीने काही दिवसांपासून अन्नत्याग केला होता. त्यामुळे त्याला सलाइन, टॉनिक, मटणाचे सूप देऊन आराम देण्याचा प्रयत्न सुरू होता.

सनीला 1994 साली पुण्याच्या पेशवे पार्कातून मुंबईत आणण्यात आले होते. दर पावसाळ्यात राणीच्या बागेतील वाघांची तपासणी करण्यात येते. आतापर्यंतच्या सनीच्या तपासणीत काही आढळून आले नव्हते. मात्र दोन आठवड्यांपूवीर् त्याने अचानक अन्न सोडल्यानंतर मुंबई पशुवैद्यक महाविद्यालयातील डॉक्टरांच्या पथकाला येथे पाचारण करण्यात आले होते.

 
</text>
</doc>
