<doc>
<docno>998113.cms.txt</docno>
<text>
 
महामुंबई
साद घातल्याने संभ्रम
[ Saturday, January 22, 2005  12:23:23 am]


सुकृत खांडेकर

मुंबई : शिवसेनाप्रमुख बाळासाहेब ठाकरे यांनी ' महाराष्ट्राच्या भल्यासाठी ' राष्ट्रवादी काँग्रेसचे अध्यक्ष शरद पवार यांना, शिवसेनेला साथ देण्याचे आवाहन केल्याने राजकीय क्षेत्रात संभ्रमाचे वातावरण निर्माण झाले आहे. ठाकरे यांचे निकटवतीर्य शिवसेनाप्रमुखांच्या भूमिकेचे समर्थन करीत असले तरी राष्ट्रवादीमधून ठाकरे यांच्या आवाहनाला प्रतिसाद मिळालेला नाही. शिवसेनेकडून राष्ट्रवादी काँग्रेसकडे आकषिर्त होणारा तरुणवर्ग रोखण्याच्या हेतूने ठाकरे यांनी पवारांना साथ देण्याचे आवाहन केले असावे, असा तर्क मांडला जात आहे.

ठाकरे 1990 पासून पवारांना लक्ष्य बनवत आले आहेत. मग त्यांना आताच पवारांच्या साथीची का गरज भासू लागली, असा प्रश्न राष्ट्रवादीच्या एका नेत्याने विचारला. पवार आणि ठाकरे या दोनच नेत्यांना फार मोठा जनाधार आहे. महाराष्ट्राच्या भल्यासाठी दोन्ही नेते एकत्र आले तर या युतीला कोणीही धक्का लावू शकणार नाही, असे सेनेच्या एका नेत्याने सांगितले. ठाकरे यांनी पवारांना घातलेली साद म्हणजे ' ब्रेव्ह मूव्ह ' आहे, असे वर्णन अन्य एका सेना-नेत्याने केले.

पवारांनी सोनिया गांधींची साथ सोडावी असे आवाहन ठाकरे यांनी केले आहे. ते करतानाच त्यांनी सेना अन्य पर्याय शोधत असल्याचे भाजपला सूचित केले आहे. काही महिन्यांपूवीर् जयदेव ठाकरे यांनी शरद पवारांच्या नेतृत्त्वाची आणि राष्ट्रवादीच्या कार्यपद्धतीची भलामण केली होती. पण त्यावेळी राष्ट्रवादीने जयदेव यांना अंतरावर ठेवले आणि ठाकरे यांच्या भावना दुखावल्या जाणार नाहीत, याची काळजी घेतली.

गेली पाच वषेर् सत्तेबाहेर असलेल्या शिवसेनेला पुढील पाच वषेर्ही सत्तेविनाच राहावे लागणार आहे. त्यामुळेच अधूनमधून, सेनेत पुन्हा फूट पडणार अशा चचेर्चे पेव फुटते. विश्वसनीय गोटांतून मिळालेल्या माहितीनुसार सेनेचे जिल्हा पातळीवरील 50 प्रमुख कार्यकतेर् राष्ट्रवादीत येण्यास उत्सुक आहेत. सेनेचे नेते किंवा उपनेते अशा वळणावर आहेत की ते दुसरीकडे जाऊ शकत नाहीत किंवा त्यांचा दुसरीकडे उपयोग नाही. सेनेचे सर्वच आमदार सुरेश जैन यांच्याप्रमाणे पक्ष बदलूनही पुन्हा निवडून येतील, याची राष्ट्रवादीला खात्री नसल्याने सेनेत फूट पाडण्याचा जुगार खेळण्याची राष्ट्रवादीची इच्छा नाही. स्वबळावर सत्तेत येणे हे राष्ट्रवादीचे प्रमुख उद्दिष्ट आहे. उद्धव-राज यांच्यातील कोल्ड वॉर, मनोहर जोशी-नारायण राणे यांची स्थान टिकवण्याची धडपड, शिवसेनाप्रमुखांवर वयामुळे आलेल्या मर्यादा या सर्वांचा विचार करूनच ठाकरे यांनी पवारांना साद घातली असावी, अशी चर्चा आहे.

काँग्रेस आणि भाजपमधे संभ्रम निर्माण करण्यासाठीच ठाकरे ही खेळी खेळले असावेत, असाही एक तर्क आहे. 1999 च्या निवडणुकानंतर सेना-भाजप आणि राष्ट्रवादीचे संयुक्त सरकार स्थापन करण्यासाठी भाजपने पुढाकार घेतला होता. मग, मग त्यावेळी ठाकरे यांनी पवारांना का विरोध केला, असा सवाल भाजप नेते खासगीत करीत आहेत.

 
</text>
</doc>
