<doc>
<docno>998576.cms.txt</docno>
<text>
 
महाराष्ट्र
तोडकर महाराज कोल्हापुरात जेरबंद
[ Saturday, January 22, 2005  09:52:41 pm]


म. टा. वृत्तसेवा

कोल्हापूर : अध्यात्माच्या नावाखाली तरुण मुली व महिलांशी अश्लील वर्तन केल्याप्रकरणी येथील तोडकर महाराज व त्याच्या दोन साथीदारांना जेरबंद करण्यात आले आहे. तोडकर स्वत:ला मारुतीचा अवतार म्हणवून घेत होता.

शहरातील गंजीमाळ भागातील शहाजी वसाहतीत 60 वषीर्य शिवलिंग महादेव तोडकर उर्फ तोडकर महाराज याचा दोणागिरी आश्रम आहे. या आश्रमात रोज पहाटे साडेतीन ते चारच्या दरम्यान आरती होते. आरती आटोपल्यानंतर तोडकर याचा सेवेकरी मारुतीराव देसाई मुलींना वा महिलांना तोडकरच्या गुहेसारख्या खोलीत घेऊन जात व तेथे तोडकर त्यांच्याशी अश्लील चाळे करीत असे. ही बाब कुठे सांगितल्यास बदनामी होईल, या भीतीने आतापर्यंत कुणीही आवाज उठवला नव्हता.

गेल्या महिन्यात मुंबईहून दोन सख्ख्या बहिणी कोल्हापूरला आल्या होत्या. त्यातील एक तोडणकरकडे गेली असता त्याचा प्रताप तिला अनुभवास आला. तिच्या बहिणीलाही नंतर तोच अनुभव आल्याने दोघींनी पोलिसांकडे तक्रार केल्यानंतर शनिवारी तोडकर, मारुतीराव देसाई ( 62) तसेच मंगला मुरलीधर धोंगडे ( 40) अशा तिघांना जेरबंद केले.

 
</text>
</doc>
