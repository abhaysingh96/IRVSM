<doc>
<docno>998630.cms.txt</docno>
<text>
 
क्रीडा
शिवनेरी, साऊथ कॅनरा, शिवशक्ती बाद फेरीत
[ Saturday, January 22, 2005  11:30:19 pm]


मुंबई : श्ामिक जिमखाना येथे वीर बजरंग कबड्डी संघाच्या वतीने आयोजित केलेल्या राज्यस्तरीय कबड्डी स्पधेर्त पुरुषांमध्ये शिवनेरी, साऊथ कॅनरा, तरुण मंडळ, सतेज बाणेर, शिवशक्ती, नवतरुण, आनंदस्मृती, उत्कर्ष, सुनील व एचजीएस, तर महिलांमध्ये सुवर्णयुग, अमर हिंद, शिवाई, रचना, विश्वशांती, शिवशक्ती व गुलालवाडी या संघांनी बाद फेरीत प्रवेश केला.

पुरुष ' क ' गटातील शेवटच्या सामन्यात मुंबईच्या शिवशक्ती संघाने रत्नागिरीच्या गजानन संघर्ष संघावर अटीतटीच्या लढतीत 47-44 असे तीन गुणाने चकवून बाद फेरीत प्रवेश केला. पूर्वार्धात 18-30 अशा पिछाडीवर असलेल्या शिवशक्तीने उत्तरार्धात सामन्याला कलाटणी दिली. शेवटच्या पाच मिनिटातही शिवशक्ती संघ 39-42 अशा तीन गुणांनी पिछाडीवर होता. सामना गजानन संघर्षच्या बाजूने झुकतो आहे असे वाटत असतानाच शिवशक्तीच्या विजय पाटीलने एकाच चढाईत तीन खेळाडू बाद करून सामना 42-42 असा बरोबरीत आणला. नंतर शिवशक्तीच्या संदीप काळगावकरने एका चढाईत दोन खेळाडू बाद करून संघास आघाडी मिळवून दिली. विजय पाटीलने चढाईत गुण घेऊन विजयावर शिक्कामोर्तब केेले. या सामन्यात गजानन संघर्षचा आंतरराष्ट्रीय खेळाडू शैलेश सावंत एकाकी लढला. त्याने या सामन्यात 28 गुण मिळविले.

मुंबईच्या साऊथ कॅनरा स्पोर्टस क्लबने छत्रपती शिवाजी क्रीडा मंडळावर रंगतदार लढतीत 25-24 असे एक गुणाने चकविले. विश्ाांतीला छत्रपती शिवाजी मंडळ 16-10 असा आघाडीवर होता. उत्तरार्धात साऊथ कॅनराच्या गौरव शेट्टी व दीपक झंजोट यानी चतुरस खेळ करून पिछाडी भरून काढीत आपल्या संघास आघाडीवर नेले. सामना संपण्यास शेवटची तीन मिनिटे असते वेळेस साऊथ कॅनराच्या दीपक झंजोट याने तीन खेळाडू बाद केले. नंतर गौरव शेट्टीने चढाईत गुण घेत संघास विजय मिळवून देण्यात मोठा वाटा उचलला. पराभूत संघाच्या जितेश जोशी व रोहित सावंतने चांगली लढत दिली.

मुंबईच्या शिवनेरीने मुंबईच्या एचजीएस संघावर 15-3 असे नमविले ते नीलेश तावडे व स्नेहल तावडे यांच्या खेळाच्या जोरावर. रायगडच्या नवतरुण मंडळाने पुण्याच्या सतेज संघाला 29-22 असे रोखले. विजयी संघाच्या संजय मोकल, महेश मोकल यांनी चढाईचा सुंदर खेळ केला, तर विपुल मोकल व संतोष पाटील यांनी पकडीत चांगली साथ दिली. विश्ाांतीला सतेज संघ 14-8 असा चार गुणांनी आघाडीवर होता. नवतरुणच्या संजय मोकलने खोलवर चढाया करून गुण मिळविले. सतेजकडून आलाराम कदम, सचिन शिंदे, दीपक शिंदे यांनी छान खेळ केला.

मुंबईच्या सुनील स्पोर्टस क्लबने उपनगरच्या तरुण मंडळ उचाटचा 38-11 असा सहज पराभव केला तो परेश चव्हाणच्या उत्कृष्ट चढाई व पकडींमुळे. त्याला विजय घाडीगावकरने सुरेख साथ दिली. तरुण मंडळाच्या अनिल मोरे व संतोष जाधव यांनी अपयशी झुंज दिली.

महिला साखळीतील लढतीत मुंबईच्या अंकुरने पुण्याच्या शिवाई संघावर 40-23 असा विजय मिळविला. तृप्ती सुवर्णा, कांचन राणे चढाईत तर विजया ढवण, वैभवी वाडकर यांनी पकडीचा सुंदर खेळ केला. शिवाईकडून शीतल मारणे, रश्मी मोरे, अर्चना सांजे छान खेळल्या.

पुण्याच्या सुवर्णयुगने मुंबईच्या शिवशक्ती संघावर 24-19 अशी मात केली. सुमती पुजारी, गौरी दिवाण, किशोरी कोळेकर चढाईत चमकल्या. पराभूत संघाकडून गौरी वाडेकर, धनश्ाी पेडणेकर, सुवर्णा बारटक्के छान खेळल्या. नाशिकच्या गुलालवाडीने मुंबईच्या अमरहिंद मंडळावर 17-16 अशी एका गुणाने मात केली.

 
</text>
</doc>
