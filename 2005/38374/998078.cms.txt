<doc>
<docno>998078.cms.txt</docno>
<text>
 
महामुंबई
हेल्मेट सक्ती नको, सर्वपक्षीय बैठक बोलवा
[ Saturday, January 22, 2005  12:09:03 am]


म. टा. प्रतिनिधी

मुंबई : दुचाकी वाहनचालकांना हेल्मेट सक्तीचे करण्याचा निर्णय राज्य सरकारच्या तुघलकी कारभाराचे पाऊल असल्याची टीका करून हेल्मेटसक्तीच्या निर्णयाला स्थगिती देऊन सर्वपक्षीय बैठक बोलवण्याची मागणी प्रदेश भाजपचे प्रवक्ते प्रकाश जावडेकर यांनी केली.

हायकोर्टाचा हवाला देत सरकारने अध्यादेश काढून हेल्मेटची सक्ती केली आहे. राज्यात सध्या 75 लाख दुचाकी वाहने असून नव्या अध्यादेशाप्रमाणे प्रत्येक वाहनासाठी दोन हेल्मेट सक्तीचे करण्यात आले आहे. यासाठी राज्यात दीड कोटी हेल्मेट लागणार आहेत.

मात्र, दजेर्दार हेल्मेटचे उत्पादन प्रतिवषीर् फक्त पाच लाख आहे. यामुळे हेल्मेटसक्तीचे करण्यात आले असले तरी प्रत्यक्षात त्याचा तुटवडाच जाणवणार आहे. यामुळे दुचाकी चालकांवर हेल्मेटची सक्ती करताना अमलबजावणीत गैरप्रकार घडू शकतील, असे जावडेकर म्हणाले. हेल्मेटची सक्ती कुणाच्या हितासाठी आहे, असा सवाल त्यांनी केला. सरकारने यापूवीर् बोलाविलेल्या सर्वपक्षीय बैठकीत हेल्मेटसक्तीला विरोध करण्यात आला होता. सरसकट सक्ती करण्याऐवजी टप्याटप्याने करावी, अशी मागणीही त्यांनी केली.

 
</text>
</doc>
