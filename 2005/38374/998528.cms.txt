<doc>
<docno>998528.cms.txt</docno>
<text>
 
संवाद
चाफेकळी!
[ Saturday, January 22, 2005  08:48:34 pm]


ताशी 176 किलोमीटर वेगानं सव्हिर्स टाकणाऱ्या सानियाच्या खेळाचं वैशिष्ट्य म्हणजे दोन्ही हातानं मारलेला बॅकहँड! एकेकाळी सानियाला मार्गदर्शन केलेल्या नरेंदनाथ या प्रशिक्षकांनी तिला ' बिग हिटर ' ची उपाधी देताना ' तिच्या वयातील मुली तर सोडाच, मुलांपेक्षाही ती वेगात चेंडू फटकावते ', असा गौरव केला होता.ब्रॅड गिलबर्ट यांनीही सानियाचा खेळ जवळून पाहून शाबासकी दिली होती.

रॅकेटपेक्षा थोडीशीच उंच असलेली ती चुणचुणीत मुलगी हातात रॅकेट घेऊन कोर्टवर उतरल्यानंतर सर्वांच्या नजरा तिच्यावर स्थिरावल्या. ही पोरसवदा मुलगी कोण, कुठली ? असाच सर्वांचा अविर्भाव होता... प्रशिक्षकांनी त्या मुलीला म्हणाले , ' तू खूपच लहान आहेस. मोठी झालीस की, खेळायला ये... ' पण तिचा हट्ट कायम होता... मी खेळणार, आत्ताच खेळणार... आज 12 वर्षांनी त्या हैदराबादी मुलीने पराक्रम केलाय... 18 वर्षांची सानिया मिर्झा ग्रँडस्लॅमच्या तिसऱ्या फेरीत धडक मारणारी पहिली भारतीय महिला खेळाडू ठरलीय...

सानियानं भारतीय टेनिसला आज एका उंचीवर नेऊन ठेवलंय. रामनाथन कृष्णन, प्रेमजीत लाल, विजय अमृतराज, रमेश कृष्णन, लिअँडर पेस आणि महेश भूपती यांच्या एकहाती पराक्रमानं डेव्हिस चषक असो किंवा ग्रँडस्लॅम, भारताचा तिरंगा फडकत राहिला. या भारतीय टेनिसच्या ' हॉल ऑफ फेम ' मध्ये आता सानियानं स्थान मिळवलंय...

क्रिकेटवेड्या भारतात इतर खेळांचं स्थान दुय्यम. ऑलिंपिक जवळ आलं की, आपणा सर्वांना अॅथलेटिक्स, हॉकी, टेनिस, वेटलिफ्टिंग, नेमबाजीची आठवण होते. तसंच ग्रँडस्लॅमनी सारं जग टेनिसमय होऊ लागलं की, त्यात भारतीय खेळाडू कुठे दिसतात का, याची शोधाशोध सुरू होते. अशा क्रीडाधोरणच नसलेल्या भारतात मिल्खासिंग, पी. टी. उषा, अंजू जॉर्ज, अंजली भागवत, ध्यानचंद, बलबीरसिंग, धनराज पिल्ले, विश्वनाथन आनंद, रामनाथन कृष्णन, रमेश कृष्णन, विजय अमृतराज, लिअँडर पेस, महेश भूपती या सर्वांचं मोठेपण उठून दिसतं... एकहाती किल्ला लढवणाऱ्या या शिलेदारांना सलाम करावासा वाटतो... आता या सर्वांकडून तिरंगा गेलाय तो सानियाच्या समर्थ हातात...

सानियाच्या वडलांनी आपल्या मुलीला टेनिसपटू म्हणून घडवण्यासाठी अविरत कष्ट घेतले. हा खेळ तसा महागडा. सामान्यांना न परवडणारा. पण तरीही त्यांनी जिद्द सोडली नाही. यासाठी त्यांना मोठी मदत झाली, ती महेश भूपतीच्या वडलांची. कृष्णा भूपतींनी सानियामधील गुणवत्ता हेरून तिच्या कारकिदीर्ला योग्य वळण दिलं. जागतिक स्पर्धांमध्ये सहभागी होताना सराव आणि स्पर्धा यांचा समन्वय कसा साधायचा, याची युक्ती त्यांनी तिला समजावली. शिवाय पुरस्कतेर् मिळवून देण्यासाठी मोलाची मदत केली. स्वत: महेशही मायदेशात असला की, सानियाला सर्वतोपरी मदत करत असतो.

योग्य वेळी योग्य माणसं मिळणं कसं गरजेचं असतं, याचं टेनिसमधलंच आणि सानियाच्या समकालीन खेळाडूंचं उदाहरण देता येईल. म्हैसूरचा प्रल्हाद श्ाीनाथनं ज्युनियर स्तरावर अफलातून कामगिरी करत आपल्या नावाभोवती वलय निर्माण केलं होतं. लवकरच भारताच्या डेव्हिस चषक चमूत प्रवेश करत त्यानं आपलं कर्तृत्व सिद्ध केलं खरं ; पण पेस व भूपतीप्रमाणे मोठी भरारी मारण्याआधीच ही गुणवत्ता कोमेजून गेली. पुर्रस्कत्यांच्या अभावी प्रल्हादचं स्वप्न हवेत विरून गेलं. प्रल्हादची अधुरी कहाणी सानियाच्या नशिबी आली नाही, हे सानियाचं आणि आपलं भाग्य म्हणायला हवं.

विम्बल्डन ही टेनिसची पंढरी. याच पंढरीत दोन वर्षांपूवीर् मुलींचे दुहेरी जेतेपद मिळवत सानियानं विम्बल्डन इतिहासात स्वत:चं नाव कोरलं आणि आंतरराष्ट्रीय टेनिस वर्तुळात तिचं नाव झळकू लागलं. भारतीय वृत्तपत्रांच्या पहिल्या पानावर विराजमान होण्याचा मान तिनं मिळवला. अलीकडे अॅना कुनिर्कोवा, मारिया शारपोवा यांची छायाचित्रं पाहण्याची डोळ्यांना सवय असलेल्या भारतीयांनी आपल्या मातीतील खेळाडूचं सुंदर चित्र पाहण्याचं भाग्य लाभलं. सौंदर्याच्या व्याख्येत बसणारं आणि पराक्रमांच्याही.

गौरवर्णावर चार चाँद लावणारे सुंदर टपोरे डोळे, चाफेकळी नाकात चमचमती नोजरिंग आणि आंतरराष्ट्रीय टेनिसपटूला साजेशी देहयष्टी... यामुळे सानिया छायाचित्रकारांची आणि सौंदर्याच्या चाहत्यांची लाडकी ठरली नसती, तर नवलच म्हणायला हवं. आंतरराष्ट्रीय पातळीवर खेळताना महिला टेनिसपटूंच्या सौंदर्यालाही एक वेगळं महत्त्व असतं आणि त्यामुळं जगातील पुर्रस्कत्यांना आपल्या पायाशी आणता येतं, हे अॅना कुनिर्कोवानं दाखवून दिलं. तिचा खेळ कुठल्या उंचीला पोहोचला, हा भाग अलाहिदा ; पण अॅनानं अब्जाधीश बनून श्ाीमंतीचं शिखर गाठलंय. सेरेना, व्हीनस, डेव्हनपोर्ट, क्लायस्टर्स यांच्यापुढे आपली डाळ शिजणार नाही, हे लक्षात येताच या टेनिसपटू सौदर्यवतीनं टोपीपासून ते बुटापर्यंतच्या आपल्या चीजवस्तूंची जाहिरात करत बक्कळ पैसा कमावलाय. यामधून एकच गोष्ट स्पष्ट होते, ती म्हणजे सानिया आपला दजेर्दार खेळ आणि सौंदर्य याच्या जोरावर लवकरच ' टेनिसची राणी ' ठरणार यामध्ये शंका नाही.

ताशी 176 किलोमीटर वेगानं सव्हिर्स टाकणाऱ्या सानियाच्या खेळाचं वैशिष्ट्य म्हणजे दोन्ही हातानं मारलेला बॅकहँड! एकेकाळी सानियाला मार्गदर्शन केलेल्या नरेंदनाथ या प्रशिक्षकांनी तिला ' बिग हिटर ' ची उपाधी देताना ' तिच्या वयातील मुली तर सोडाच, मुलांपेक्षाही ती वेगात चेंडू फटकावते ', असा गौरव केला होता. महेश भूपतीच्या विनंतीवरून जगातील अव्वल प्रशिक्षक ब्रॅड गिलबर्ट (आंदे आगासी व अँडी रॉडिक यांचे मार्गदर्शक) यांनीही सानियाचा खेळ जवळून पाहताना ' या मुलीमध्ये आंतरराष्ट्रीय स्तरावर चमक दाखवण्याची क्षमता असल्याची ' शाबासकी दिली होती.

गेल्या वर्षी सानियाचं लक्ष्य होतं, ते जगातील पहिल्या अडीचशे खेळाडूंमध्ये स्थान मिळवण्याचं. ते साकार झाल्यानंतर यंदाच्या वषीर् तिनं आपल्यासमोर उद्दिष्ट ठेवलंय पहिल्या शंभर टेनिसपटूंमध्ये येण्याचं. आपल्या पहिल्यावहिल्या ग्रँडस्लॅम स्पधेर्त एकाही भारतीय महिला खेळाडूला न जमलेला पराक्रम करत तिनं नवा अध्याय लिहिलाय. कमॉन सानिया. ऑल इंडियन्स आर विथ यू!

संजय परब

 
</text>
</doc>
