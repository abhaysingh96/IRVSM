<doc>
<docno>998091.cms.txt</docno>
<text>
 
महामुंबई
'विज्ञान लोकप्रिय करायचे तर शाळेतल्या मुलांसाठी लिहा'
[ Saturday, January 22, 2005  12:12:31 am]


म. टा. प्रतिनिधी

मुंबई : शिक्षण अणि करिअरसाठी मूलभूत विज्ञानाच्या विषयांकडे वळण्याचे प्रमाण कमी होत चालले आहे, त्यामुळे लोकांना समजेल, अशी विज्ञानाच्या विषयांवरची पुस्तके निघाली पाहिजेत, असा सल्ला ज्येष्ठ अंतराळ संशोधक डॉ. आर. व्ही. भोसले यांनी दिला.

भौतिकशास्त्र व रसायनशास्त्राच्या शाखांकडे तरुणांनी वळण्याचे प्रमाण गेल्या 10 वर्षांत 11 टक्क्यांनी कमी झाले आहे. ही स्थिती बदलायची तर शालेय पातळीवरच मुलांना रुची वाटेल, अशी पुस्तके वाचायला मिळाली पाहिजेत, असे ते म्हणाले. श्यामा ठाकूर यांनी लिहिलेल्या ' अवर सोलार सिस्टिम अँड होम प्लॅनेट : द अर्थ ' या पुस्तकाचे प्रकाशन करताना ते बोलत होते. कार्यक्रमाच्या अध्यक्षस्थानी मुंबई सकाळचे संपादक चंदशेखर कुलकणीर् होते. महाराष्ट्र टाइम्सचे संपादक भारतकुमार राऊत प्रमुख पाहुणे म्हणून तसेच राज्य महिला आयोगाच्या अध्यक्ष निर्मला सामंत प्रभावळकर, सामाजिक कार्यर्कत्या शरयू ठाकूर आदी मान्यवर याप्रसंगी उपस्थित होते.

' आपल्या शेजाऱ्यां ' बद्दल माहिती देणारे असे पुस्तक सर्वसामान्यांच्या नित्य जीवनातील परिमाणे वापरून आणि त्यांच्या आवाक्यातील अंतरांचा अंदाज देत लिहिल्यास ते जास्त भावेल, असे कुलकणीर् म्हणाले. हिमालय पब्लिशर्सने प्रकाशित केलेले हे पुस्तक सोप्या भाषेत असून सहज वाचून संपते, त्यामुळेच ते सर्वसामान्य लोकांनाही खगोलविज्ञनाची आवड लावेल, अशा शब्दांत राऊत यांनी पुस्तकाचे कौतुक केले. या इंग्रजी पुस्तकाची मराठी आवृत्ती काढण्याची सूचनाही त्यांनी केली.

खगोलशास्त्र या विषयात बीए केलेल्या श्यामा ठाकूर यांनी गृहिणी असूनही या विषयाची आवड जपली. आजारपणातील विश्रांतीच्या काळात यासंदर्भात भरपूर वाचन केल्यानेे पुस्तक साकारले, असे त्या म्हणाल्या.

कार्यक्रमाचे सूत्रसंचालन गिरीश राऊत यांनी केेले. प्रकाश मोहाडीकर यांनी स्वागत तर साने गुरुजी विद्यालयाचे मुख्याध्यापक आबासाहेब पाटील यांनी आभार मानले.

 
</text>
</doc>
