<doc>
<docno>998517.cms.txt</docno>
<text>
 
संवाद
अपरिचित किल्ल्यांचीही ओळख
[ Saturday, January 22, 2005  08:25:12 pm]


आपल्यापैकी अनेकजण मित्रांबरोबर निरनिराळ्या ठिकाणी सहली करत असतात. अशा ग्रुप पिकनिकचा आनंद काही औरच असतो. पण या सहली करतानाही काही विशिष्ट छंद जोपासणाऱ्यांपैकी अरविंद देशपांडे हे एक आहेत. देशपांडे तब्बल 34 वर्षं बँकेत नोकरी करीत होते. पैकी 24 वर्षं ते मुंबईत होते. मुंबईतील काही सहकाऱ्यांसमवेत सह्यादीत केलेल्या गडभ्रमंतीच्या आठवणी, आता औरंगाबादेत स्थायिक झालेल्या देशपांडे यांनी शब्दबध्द केल्या आहेत. तसा आजकालच्या तरुण पिढीतही गिरीभ्रमण हा आवडीचा छंद आहे. या छंदामुळे किल्ले दर्शनाला प्रतिसाद वाढत आहे.

शिवाजी महाराजांच्या राजवटीत महाराष्ट्रातील किल्ल्यांचे महत्त्व राजकीय व संरक्षणात्मक दृष्ट्या वाढल्याचे लक्षात येते. आज हे किल्ले काही अपवाद वगळता दुर्लक्षित व उपेक्षित झाले आहेत. देशपांडे काही इतिहास संशोधक नाहीत. पण ते इतिहासप्रेमी आणि विशेषत: गडकिल्ल्यांचे चाहते असल्याचे सतत जाणवते. देशपांडे व त्यांच्या मित्रांनी सह्यादीमधील 120 हून अधिक किल्ले पायाखाली घातले आहेत. पैकी केवळ चाळीसेक गडांच्या भ्रमंतीच्या आठवणी या पुस्तकात आहेत. हौशी लोकांना उपयुक्त ठरणारी एक बाब या पुस्तकात आहे. ती म्हणजे प्रत्येक गडासंदर्भात लेखकाने स्वत: बनवलेले नकाशे आणि आकृत्या. हे नकाशे प्रमाणबद्ध व दिशांवर आधारित असतीलच असे नसले, तरी एकंदरीत अशा प्रकारे भटकंती करणाऱ्यांसाठी उपयोगी पडणारे आहेत. प्रतापगड, रायगड, रायरेश्वर, रोहिडा यासारख्या महत्त्वाच्या किल्ल्यांबरोबरच रतनगड, कुलंगगड, अलंगगड, मदनगड, माकिर्ंडा, रवळ्याजवळ्या, धोडप, रामसेज अशा फारशा परिचित नसलेल्या पण भटकंतीयोग्य किल्ल्यांची माहिती देशपांडे यांनी या पुस्तकात दिली आहे. उत्तर महाराष्ट्र, जुन्नर व जावळी परिसरातील किल्ल्यांचेच वर्णन यात असले तरी या भ्रमंतीतील मार्ग, महत्त्वाची तसेच विसाव्याची ठिकाणे आदी माहितीही देऊन देशपांडे यांनी अशी भटकंती करणाऱ्यांना मोलाची भेट दिली आहे.

( सह्यादीतील गडभ्रमंती अरविंद देशपांडे, शांभवी प्रिंटर्स अँड पब्लिशर्स औरंगाबाद, पाने : 360 किंमत : 200 रु.)

दहावीची भीती नको

आपल्याकडील विद्यमान शैक्षणिक पद्धतीत दहावी आणि बारावी या वर्गांची परीक्षा हा आयुष्यातील मैलाचा दगड ठरला आहे. दरवषीर् या परीक्षांस बसणाऱ्यांची संख्या वाढतेच आहे. त्यातही दहावीच्या परीक्षेला अधिक महत्त्व आपसूकच मिळालं आहे. दहावीच्या म्हणजेच शालान्त परीक्षेच्याविषयी बहुतांश विद्याथीर् व त्यांच्या पालकांच्याही मनात काहीशी धास्ती असते. वर्षभर हे विद्याथीर् व पालक एक प्रकारच्या दडपणाखाली वावरतात. पण ही परीक्षा कोणत्याही दडपणाशिवाय देण्याबाबतचा आणि त्यात लक्षणीय यश मिळवण्याचा मंत्र डॉ. विजया वाड यांनी सांगितला आहे.

स्वत: दीर्घकाळ शिक्षक राहिलेल्या विजया वाड यांनी या परीक्षा, त्यांचे महत्त्व, विद्यार्थ्यांची मानसिकता, पालकांच्या अपेक्षा, आधुनिकतेमुळे होणारे बदल व त्यामुळे होणारे गरजांमधील परिवर्तन अशा सर्व गोष्टींचा विचार करून दहावीच्या परीक्षेविषयी सर्वांना सहज समजेल व कृतीत आणता येईल अशा रीतीने ' दहावी... आता बिनधास्त ' या पुस्तकातून मार्गदर्शन केले आहे.

दहावीच्या परीक्षेविषयी आपल्या समाजात एकंदरीतच तयार केलेल्या बागुलबोव्यामुळे या वर्षात पदार्पण करताच विद्याथीर् दडपण व भीतीच्या सावटाखाली येतो. मुलांच्या मनातील याबाबतचा न्यूनगंड दूर करण्याचे उल्लेखनीय काम विजयाबाईंनी या पुस्तकाच्या माध्यमातून केले आहे. तयारी, परिपूर्णता, जिद्द, चिकाटी, आत्मविश्वास आणि यश याची साखळी कशी गुंफली जाते, शालान्त परीक्षेची तयारी कशी करावी, भीती कशी घालवावी, यशाचा मूलमंत्र कोणता, आत्मविश्वास कसा वाढवावा, अभ्यासाचे वेळापत्रक कसे करावे याविषयी लेखिकेने केलेले मार्गदर्शन निश्चितच उपयुक्त आहे.

( दहावी...आता बिनधास्त डॉ. विजया वाड, आर. के. क्रिएशन्स मुंबई, पाने : 75 किंमत : 65 रु.)

तुषार नानल

 
</text>
</doc>
