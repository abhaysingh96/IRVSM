<doc>
<docno>998552.cms.txt</docno>
<text>
 
संवाद
पंगा नको... मीटर डाऊन!
[ Saturday, January 22, 2005  09:15:50 pm]


कधी बेस्टवाल्यांशी पंगा घेत, तर कधी पॅसेंजरबरोबरच्या राड्याची तयारी ठेवत मुंबईच्या रस्त्यांवर डे-नाइट धावत राहणारे रिक्षावाले हे मुंबईच्या एनजीर्चं आणखी एक उदाहरण. पण याच मुंबईत समाज आणि सरकार या दोघांनीही आपल्याकडं दुर्लक्ष केल्याची रिक्षावाल्यांची खंत आहे. लोकांकडून नेहमीच आम्हाला हडतूडची वागणूक मिळत आल्यानं आमची मनोवृत्तीही तशीच बनलीय, सांगताहेत ' मुंबई फेस्टिव्हल ' मधील रिक्षारेसनं सुखावलेले रिक्षावाले. पॅसेंजर्सकडून आपल्याला सन्मानाची वागणूक मिळावी, एवढीच त्यांची अपेक्षा आहे.

' या मुंबईच्या जडणघडणीत आमचाबी मोठा वाटा हाय, पन आम्हान्सी इचारतो कोन ? समाजातले व्हाइट कॉलर लोक आमच्याकडं फाल्तू म्हणूनच बघतात... अॅक्सिडण्ट असो का पॅसेंजरबरोबरचा राडा... सगळ्या चुकांचं खापर आमच्याच माथी फुटतं. अनिलपासून मिथुनपर्यंत सगळ्यास्नी आम्ही आमच्या गाड्यांवर चमकवलं. पन टॅक्सीवाल्यांवर पिक्चर बनवणाऱ्या या कलाकारांपैकी एकालाबी कधी वाटलं नाय, की रिक्षावाल्यांच्या दुनियेत डोकावून बघावं. ...मनातली खदखद आज थोडी निवली. मुंबई फेस्टिवलनं आमालाबी ' प्रेस्टीज ' मिळवून दिलं. फॉरिनर आमच्यासाठी टाळ्या पिटत होते. आशी रिक्षा हानली जोरात, बघनारा यडाच झाला. हे प्रेम आसंच टिकू द्या... ''

मिल बंद झाल्यानंतर गेली 26 वर्षं रिक्षा चालवून कुटुंबाचा रहाटगाडा हाकत असलेल्या पांडुरंग निकमांची ही बोलकी प्रतिक्रिया उपनगरांची नाडी बनलेल्या रिक्षावाल्यांचं अंतरंग उलगडून दाखवते.

कधी बेस्टवाल्यांशी पंगा घेत, तर कधी पॅसेंजरबरोबरच्या राड्याची तयारी ठेवत मुंबईच्या रस्त्यावर डे-नाइट धावत राहणारे रिक्षावाले मुंबईच्या एनजीर्चं आणखी एक उदाहरण आहे. पण याच मुंबईत समाज आणि सरकार या दोघांनी आपल्याकडं दुर्लक्ष केल्याची रिक्षावाल्यांची खंत आहे. लोकांकडून नेहमीच आम्हाला हडतूडची वागणूक मिळत आल्यानं आमची मनोवृत्तीही तशीच बनलीय. आम्ही पॅसेंजरला नेहमीच साहेब म्हणतो. पण काही पॅसेंजर्स मात्र नेहमीच आमच्याशी देरे - घेरेच्या मेहरबानीच्या सुरात बोलतात आणि मूडबरोबरच दिवसभराच्या धंद्याचीही खोटी करुन टाकतात. पण पोटापाण्यासाठी स्वीकारलेल्या या प्रवासात माणुसकीचे अनेक चांगले अनुभवही येतात... पॅसेंजर आमच्यासाठी देव आहे कारण त्यांच्यामुळेच आमचं घर चालतं, असं सांगणाऱ्या रिक्षावाल्यांची पॅसेंजर्सकडून आपल्याला सन्मानाची वागणूक मिळावी, एवढीच अपेक्षा आहे. रिक्षावाले व पॅसेंजरमध्ये होणाऱ्या राड्याचं मुख्य कारण अनेकदा ' मीटर ' असतं. घरी बसून रिक्षावाले मीटर फास्ट करीत नाहीत, यामागे अनेक एजन्सीचं डोक लागलेलं असतं. ' आरटीओ ' नं त्यांच्याविरोधात कडक भूमिका घेतली तर या प्रकाराला कायमाचा आळा बसेल. पण या मीटर एजन्सीबरोबर असलेल्या आथिर्क लागेबांध्यामुळेच ' आरटीओ ' कारवाईसाठी टाळाटाळ करतं, असा आरोप रिक्षावाले करतात.

मिल उद्योगाच्या उतरत्या काळात उपनगरांत रिक्षा व्यवसाय तेजीत आल्यानं अनेक मिल कामगार या व्यवसायाकडे वळले. पण आज रिक्षा व्यवसायात 90 टक्के तरुण वर्ग उतरला आहे. नोकरीचा पत्ता नसल्यामुळे रिक्षा व्यवसायात उतरलेल्या तरुणांची संख्याही खूप मोठी आहे. डॉक्टरला आपल्या मुलानं डॉक्टर व्हावं, असं वाटणं साहजिकच आहे. पण रिक्षा व्यवसायात मात्र उलट चित्र पाहायला मिळतं. आपल्या मुलानं रिक्षा चालवावी असं आज रिक्षा व्यवसायात असलेल्या एकाही रिक्षावाल्याला वाटत नाही.

सकाळी रिक्षावर बसलेल्या रिक्षावाल्याच्या मनात भाडं मिळेल का ? यापेक्षा टॅफिकवाल्याची नजर तर आपल्यावर पडणार नाही ना ? याचीच अधिक भीती बसली आहे. या जाचाविषयी सतत तक्रारी, आंदोलन करुनही कुणीच दखल घेत नसल्याची खंत रिक्षावाले व्यक्त करतात. सीएनजीच्या मुद्यावरूनही भाडं कमी करण्याची मागणी करणाऱ्या संस्थांनाही रिक्षा चालक फैलावर घेतात. रिक्षाचालकाची घरची परिस्थिती, प्रदुषणामुळे त्यांना सतावत असलेल्या आरोग्याच्या तक्रारी याचा अभ्यास हे लोक-संस्था का करीत नाहीत, असा प्रश्नही रिक्षाचालक करतात. ' रिक्षा चालकांनाही पब्लिक र्सव्हण्टचा दर्जा मिळावा, माथाडी बोर्डाप्रमाणेच आपल्यालाही बोर्डामार्फत सुविधा मिळाव्यात, रिक्षा चालकांना विमा योजना लागू व्हावी, ट्रॅफिकवाल्यांकडून होणारा त्रास कमी व्हावा, सीएनजी स्टेशन्सची संख्या वाढवावी, रिक्षा स्टॅण्डची संख्या वाढवावी ', या आमच्या प्रमुख मागण्या असल्याची माहिती मुंबई ऑटोरिक्षामेन्स् युनियनचे सेक्रेटरी प्रमोद घोणे यांनी दिली.

गेल्या काही वर्षांत रिक्षा व्यवसायातही मंदीचं सावट आलं आहे. दुसऱ्याच्या परमिटवर रिक्षा चालवणाऱ्यांची संख्या वाढल्यानं उपनगरंात रिक्षांचा प्रचंड सुळसुळाट झाला आहे. त्यामुळे मिळकतीचा ग्राफ आपोआपच खाली आल्याचं रिक्षा युनियन्सचे पदाधिकारी सांगतात. वीस वर्षांपूवीर् रिक्षा व्यवसाय मराठी माणसांच्या हाती होता. पण आता मुंबईतल्या प्रसिद्ध रस्त्यांची साधी नावंही न ऐकलेल्या युपी, बिहारच्या रिक्षावाल्यांशी आपल्याला जुळवून घ्यावं लागतं आहे. याला मराठी तरुणांची बदलती वृत्ती जबाबदार असल्याचं वयोवृद्ध रिक्षाचालक सांगतात. मराठी तरुणांची मेहनतीची तयारी नाही, रिक्षा चालवायला लाज वाटते. त्यामुळे भाड्यानं रिक्षा देऊन अनेकजण घरी आराम करणं पसंत करतात.

' कोंबून भरलेली माणसं आणि मनमानी भाडं... ' देशाच्या कोणत्याही कोपऱ्यात गेलात तर रिक्षासेवेची हीच ओळख आहे. त्यामुळे मुंबईत आम्ही देत असलेल्या सेवेचा आम्हाला अभिमान असल्याचं अनेक रिक्षाचालक सांगतात.

... मुंबईच्या रस्त्यावर धावणाऱ्या रिक्षांवर कधी श्ाी गणेशाचं नाव दिसतं तर कधी अल्लाचं, काहींच्या रिक्षावर येशुचं नाव लिहिलेलं असतं तर काहींच्या गुरु गोविंदसिंगांची वचनं. विविध जाती धर्माचे लोक रिक्षा व्यवसायात असले, तरी घरातून बाहेर पडल्यावर खाकी युनिफॉर्म हाच त्यांचा धर्म असतो.

प्रविण मुळ्ये

 
</text>
</doc>
