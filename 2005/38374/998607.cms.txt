<doc>
<docno>998607.cms.txt</docno>
<text>
 
लेख: OPEN HOUSE
संमेलनं-समारंभ यांचा सुकाळ
[ Saturday, January 22, 2005  11:08:24 pm]


मराठी नाट्य संमेलन आणि साहित्य संमेलन आता अगदी उंबरठ्यावर आले आहे. शिवाय गेले काही आठवडे विविध पुरस्कार देण्याचे अनेक समारंभ झाले. विविध क्षेत्रांशी संबंधित असेही बरेच सोहळे झाले आहेत. वेगवेगळ्या गटांची साहित्य संमेलनेही उत्साहात झाली. असे नानाविध समारंभ वाढले असले तरी संस्कृतीला ते पुरक आहेत का ? की काही मूठभर मंडळींचे वर्चस्व यातून दिसते ? काहींना यापैकी बरेच समारंभ बंद केले पाहिजेत असे वाटते आहे. मराठी भाषा, महाराष्ट्र याविषयी आपुलकी वाटणाऱ्या वाचकांना काय वाटते हे जाणून घेण्यासाठी आम्ही आपले मत आम्हाला कळविण्याचे आवाहन केले होते. त्याला उत्तम प्रतिसाद मिळाला. साहित्य, नाट्य आणि एकंदरच कलाक्षेत्रामधील राजकारणची जाणीव आता समाजातल्या प्रत्येक घटकाला झाली आहे, हे या पत्रांतून स्पष्ट झाले. अध्यक्षपदाच्या निवडणुकीपासूनच साहित्यिक, कलाकार खेळत असलेल्या राजकारणाबाबत सगळ्यांनाच चीड आहे. मात्र तरीही असे समारंभ व्हावेत ; याचे कारण ती समाजाची गरज आहे, असा सूर अनेक पत्रांमधून दिसतो. अशा समारंभांवर किंवा संमेलनांवर खर्च होणारा पैसा त्सुनामीग्रस्तांसाठी द्यावा असे सुचविले आहे. सर्व संमेलने आणि फेस्टिवल्स यांमधून तेच तेच चेहेरे हमखास दिसतात ; मात्र सामान्य माणूस अभावानंच दिसतो, असंही निरीक्षण अनेकांनी नोंदविलेलं असून ते चांगलंच बोलकं आहे. मात्र या सर्व गोष्टी बंद करा, असं ठासून प्रतिपादन फारसं आढळलं नाही. अनेकांचा दृष्टिकोन हा सकारात्मकच आहे, हे सर्वात महत्त्वाचे वाटेत... समाजमानसाचं स्पष्ट प्रतिबिंब दाखविणाऱ्यांतील निवडक प्रातिनिधिक पत्रं...

हक्काचे सिंहासन नाहीच

मराठी नाट्य संमेलने, साहित्य संमेलने, कवी संमेलने, मराठी पुरस्कार वितरण सोहळे, मराठी फेस्टिवल्स यांचा अतिरेक तर झाला आहेच ; परंतु ज्या भाषेच्या माध्यमातून या सर्व गोष्टी चालू आहेत, त्या मायबोली मराठीचं प्रेम देवघरातील समयीप्रमाणे जपण्याकडे त्यांच दुर्लक्ष होत आहे असं वाटतं. आज मराठीची जागा इंग्रजी घेईल की काय याची चिंता वाटते आणि म्हणूनच संमेलनांकडे दुर्लक्ष करून मराठी भाषेबद्दल म्हणजेच आपल्या मातृभाषेबद्दल जनमानसात जागृती करून इंग्रजी भाषेचे वाढलेले अवडंबर कमी कसे करता येईल इकडे लक्ष देणं गरजेचं आहे. खुद्द महाराष्ट्रात मराठीला आपल्या हक्काचं सिंहासन मिळालेलं नाही. सरकारी आणि निमसरकारी संस्थात अद्यापही मराठीला खालच्या मानेनं वागावं लागतं. राजभाषा नव्हे तर लोकभाषा म्हणूनही मराठीवर मोठी आपत्ती कोसळली आहे. आज मराठी माध्यमांच्या शाळा बंद होण्याच्या मार्गावर आहेत ; कारण पालकवर्गाला अशी भीती वाटते की, आपल्या पाल्याला इंग्रजी माध्यमाच्या शाळेत घातले तरच त्याची सर्वांगीण प्रगती होईल. इंग्रजी भाषा शिकणं गरजेच तर आहेत ; कारण जगातील साऱ्या ज्ञान-विज्ञानाचे दरवाजे इंग्रजीने उघडले आहेत ; पण समाजाची प्रगती व क्रांती ही स्वभाषेमुळेच होते. आपली मायबोली मराठी किती समृद्ध आहे हे जनतेला व सरकारला पटवून देऊन तिच्यावर येऊ घातलेले संकट दूर करण्यासाठी सर्व संमेलन व फेस्टिवल्स यांनी प्रयत्न करावेत.

मनोहर गोखले, मुंबई.

कलागुणांना वाव

संमेलने आणि फेस्टिवल- मराठीभाषेच्या विकासासाठी अत्यंत आवश्यक आहेत. आज टी. व्ही. व इंटरनेटच्या युगात वाचन कमी होत चालले असून समृद्ध मराठी भाषेच्या प्रगतीसाठी संमेलने होणे ही काळाची गरज आहे. यात जुन्या व नवीन सर्वच कलाकारांच्या कलागुणांना वाव मिळण्याचे हक्काचे व्यासपीठ फक्त संमेलनामुळे मिळतात. अशा संमेलनामुळे भाषेवरील प्रेम वृद्धींगत होईलच ; परंतु नवोदित कलावंतांनाही आपली कला दाखविण्याचे माध्यम प्राप्त होईल. फक्त खचिर्क बाजू टाळून, खूप डामडौल टाळून अशी संमेलणं होणं आजच्या काळाची गरज आहे.

सतीश कलंत्री, मालेगाव.

माणुसकीचा अनादर ठरेल

सर्वप्रथम त्सुनामीसारखे अस्मानी संकटाचे सावट सर्व जगावर पडले असताना माणुसकीच्या भावनेतून मदतीचा हात देणे, आपद्ग्रस्तांना त्यांच्या दु:खावर प्रेमाची फुंकर घालणे महत्त्वाचे असून सद्य:स्थितीत संमेलने व फेस्टिवल्स भरवणे म्हणजे माणुसकीचा अनादर ठरेल. तुर्तास संमेलने व फेस्टिवल्स रद्द करणेच इष्ट ठरेल.

रमण देशमुख, डोंबिवली.

ही तर लूटच

मराठी साहित्य संमेलन हा. दोन- तीन दिवसांचा हा एक साहित्योत्सव असतो. त्याचेे सूप वाजले की, पुढील संमेलन होईपर्यंत ' सन्नाटा ' असतो. एखाद्या यजमान संस्थेनी निमंत्रण स्वीकारले की, तेथील परिस्थितीप्रमाणे खर्चाचे आडाखे बांधावयास सुरुवात होते. साहित्यापेक्षा भव्य रोषणाई, नैत्रसुखद मंडप, तसेच तथाकथित ' बड्या ' साहित्यिकांची पंचतारांकित हॉटेलमधील बडदास्त, त्यांचे घसघशीत मानधन या सर्वांसाठी अफाट खर्च होतो, तो निधीच्या रूपाने उभा करावा लागतो. सरकार 25 लाख रुपयांची मदत देते. ( तोही जनतेचाच पैसा) ; परंतु तेवढ्याने भागत नाही म्हणून उद्योजक, राजकीय साखरसम्राट, स्थानिक प्राध्यापकांचा एक दिवसाचा पगार अशा विविध रूपाने जमवला जातो. काही वेळा या बाबतीत वेगळा असा ' इरसाल ' अनुभव वाट्याला येतो. या संमेलनाचा एकूण मामलाच वेगळा वाटतो. नवोदित लेखक-कवींना यांना साहित्य संमेलनाचे व्यासपीठ आकर्षण असते. या निमित्ताने अध्यक्षांच्या हस्ते आपल्या पुस्तकाचे प्रकाशन व्हावे असे वाटणे साहजिकच आहे. या निमित्ताने साहित्य संमेलन विशेषांक, पुरवण्या काढणारेही असतात. पण नाशिक इथला ' अनुभव ' मात्र वेगळा आहे. या प्रकाशनासाठी रु. 500/- शुल्क आकारण्यात येत असल्याचे त्यांनी कळवले असून सदरहू रक्कम डिमांड ड्राफ्टने पाठवावी, असे पत्राने कळविल्याचे पाहून आम्ही जणू त्सुनामी लाटेचाच अनुभव घेतल्यासारखे वाटले! याच संमेलनात अध्यक्ष महोदय प्रा. केशव मेश्राम यांची 12 पुस्तके प्रसिद्ध होत असल्याचे (प्रसिद्धीची किती हौस... ?) वर्तमानपत्रातून वाचले. त्यांनीही रुपये 500/- प्रमाणे एकूण रु. 6000/- शुल्क भरून पुस्तकाचे प्रकाशन या समारंभात करून घ्यावे, अशी आमची रास्त मागणी आहे. त्यामुळे एक आदर्श सर्वांसमोर उभा राहीला! खरं तर अशाप्रकारचे अवाजवी शुल्क आकारणे म्हणजे शुद्ध लूट आहे.

बहिष्कार हाच उपाय!!

' वसंत ' मासिकाचा दरवषीर् विशेषांक असतो. प्राचार्य राम शेवाळकर ( पणजी), मधु मंगेश कणिर्क (रत्नागिरी), वसंत बापट (मुंबई), कवीवर्य नारायण सुवेर् (परभणी), श्रीमती शांता शेळके ( आळंदी), डॉ. य. दि. फडके (बेळगांव) अशा नामवंत अध्यक्षांनी व त्या-त्या यजमान संस्थांनी कुठल्याही प्रकारचे शुल्क न आकारता सर्वांचे कौतुक केले. याची स्मृती आजही हृदयसंपुटात आहे. पुण्याला झालेल्या साहित्य संमेलन प्रसंगी नवोदित कवींना दिलेला ' झटका ' आणि नाशिक संमेलनानिमित्त तेथील संयोजक देत असलेला आथिर्क ' फटका ' एका वेगळ्याच अर्थाने स्मरणात राहील एवढेमात्र निश्चित! यावर उपाय एकच बहिष्कार!

दिलीप देशपांडे, मुंबई

सामुहिक सोहळे असावेत

अलीकडच्या काळात महाराष्ट्रभर निरनिराळ्या कारणांसाठी संमेलने आणि फेस्टिवल्स यांचा वर्षभर एवढा सुळसुळाट झालेला आपण पाहतो की, खरोखरी सामान्य स्त्री-पुरुष अंतरी रसिक असूनही याने कोणाचे बावनकशी मनोरंजन व कोणते विशेष मूल्यकारक प्रबोधन होते ते समजणे कठीण वाटते. कोणा मंडळीची अतिरिक्त हौस, ती पुरी करण्यासाठी मिळणारे उदार देणगीदार, आपल्या उत्पादनांची जाहिरात व्हावी म्हणून हल्ली सहजी मिळणारे प्रायोजक व्यावसायिक, उत्सवाच्या कारणाने काम मिळणारे कंत्राटदार, केटरर्स इत्यादी हे सर्व सवंग लोकप्रियता मिळविण्यासाठी आलेली नवीन लाट (टूम) आहे, असे वाटते. त्यामुळे सारख्याच पद्धतीचे असले हे कार्यक्रम - संमेलने व फेस्टिवल्स निरनिराळ्या ठिकाणी स्वतंत्रपणे न करता मध्यवतीर् सोयीस्कर केंदस्थानी सामूहिक पद्धतीने व्हावेत.

चिंतामण वैद्य, मुंबई.

कोणाची सोय ?

मराठी साहित्य संमेलन, कोकण मराठी साहित्य संमेलन, विदर्भ साहित्य संमेलन, दलित साहित्य संमेलन, विदोही (हे काय असतं बरं!) संमेलन व आता अगदी बालसाहित्य संमेलनसुद्धा. हा सगळा नक्की काय प्रकार आहे ?

वेगवेगळ्या अभिरुचीच्या साहित्यप्रेमींसाठी पुस्तकांच्या दुकानांत अशी वर्गवारी असणं स्वाभाविक व सोयिस्करही आहे ; पण अशी विविध संमेलने भरवून कोणाची सोय पाहिली जाते ? प्रत्येक संमेलनाची वेगळी चूल मांडून आपण वेळ व पैसा यांचा अपव्यय तर करतोच ; पण त्याबरोबरच असंख्य लेकरांची आई असलेल्या या सर्वांगसुंदर मराठी भाषेचाही अवमान करत आहोत. ? संमेलनाच्या दिवशी व्यासपीठावरून मराठी भाषेच्या तथाकथित पीछेहाटीबद्दल कंठघोष करायचा व नंतरचे 360 दिवस फक्त वेगवेगळे पुरस्कार, स्वस्त घरांसाठी धडपड करायची याला अगदी थोडे अपवाद आहेत. हे किती दिवस चालणार ?

यापेक्षा सर्वच मराठी साहित्यासाठी एकच संमेलन गुण्यागोविंदाने भरवून त्यायोगे वाचणारा पैसा ग्रंथालयांची दुर्दशा संपवून ती सुसज्ज करण्यासाठी व अथवा साहित्यप्रेमींना दहाऐवजी पंचवीस/तीस टक्के सवलतीत पुस्तके उपलब्ध करून देण्यासाठी वापरला तर त्याने मराठी भाषेचं नक्कीच भलं होईल.

अरुण नेरुरकर, मुंबई.

तिजोरीकडे बघा!

मराठी भाषा आणि महाराष्ट्र याचा अभिमान प्रत्येक मराठी माणसाला हवाच!

मराठी नाट्य संमेलने/साहित्य संमेलने तसेच फेस्टिवल हे सादर होणे हे चांगलेच आहे ; परंतु या संस्थांच्या तिजोरीत किती पैसा आहेत ते पाहून त्यावर खर्च करावा. याच्या त्याच्या आशेवर राहून असे कार्यक्रम करणे बरोबर नाही. तसेच मराठी नाट्य मंडळानी जे कलावंत पडद्यामागे आहेत त्यांना पडद्यावर येऊन त्यांच्या कलागुणांना चालना मिळेल त्यासाठीही वेगवेगळे कार्यक्रम राबवण्याचीही गरज आहे. संमेलने/ फेस्टिवल साजरे करताना त्यात राजकारण आणू नये, तर त्या ठिकाणी महाराष्ट्राच्या संस्कृतीचे जतन करावे. त्यामुळे नवीन कलाकार आणि प्रेक्षक यांना त्याची आवड आपुलकी निर्माण होईल आणि त्यामुण्े जास्तीत जास्त लोक या संमेलने/ फेस्टिवलकडे आकषिर्त होतील.

विश्वास साटम, कळवा.

किव जनसामान्यांची

साजरीकरण ही मानवी मनाची भूकच असते. चार जणांनी एकत्रितपणे येऊन चांगल्या हेतूने काही विधायक कार्य फेस्टिवल्स अथवा संमेलनांच्या रूपाने पार पाडणे स्वागतार्हच आहे ; परंतु अशा समारंभांना उपस्थित राहणारा सर्वसामान्य प्रेक्षक जेव्हा नाट्य संमेलनातून स्टेजवर अभिनयाच्याही तोंडात मारणारा खराखुरा तमाशा पाहतो अथवा साहित्य संमेलनातून निंदनीय विध्वंसक कृत्याचे अप्रत्यक्षपणे केलेले समर्थन पचवतो अन् साहित्याशी संबंध नसलेल्या राजकारण्यांची अक्कल हुशारीही ठरावाच्या रूपाने ग्रहण करतो, तेव्हा किव त्या जनसामान्यांचीच येते. संसाराच्या दैनंदिन व्यापामध्ये अडकलेले, तरीही साहित्य- कलेची मनापासून कदर करणारे प्रेक्षक असतो अथवा कलेचे पुजारी, उदयोन्मुख साहित्य कलाकार, हे सर्व अशा समारंभांना हजरे लावतात, ते प्रतिभावंतांना ऐकून तृप्त होण्यासाठी ; परंतु राजकारण नावाचं रसायन सर्वच क्षेत्रात मिसळले गेल्यावर निभेर्ळ आविष्काराची अपेक्षा करणं चुकीचंच ठरेल. तसेच शुद्ध साजरीकरणाच्या भावनेला आता सादरीकरणाचा बाजारू रंग चढल्यामुळे आणि त्यातून ' मिरवणे ' ही हाव वाढीस लागल्यामुळे ती संस्कृतीस पूरक की मारक हा विचार करणे आवश्यक झाले आहे. त्यात आजकाल अधिकृत जातीयवाद भांडवलासारखा वापरता येणे शक्य असल्याने, महाराष्ट्र अथवा मराठी भाषा प्रेम या क्षुल्लक (!) बाबींपलीकडे जाऊन ' लॉबीज् ' कुरवाळणारे ' ब्रिगेडियर्स ' अशा संमेलनांतून निर्माण न होवोत हीच अपेक्षा.

राजेश अग्निहोत्री, नाशिक.

पोषक काही घडत नाही

संमेलने व फेस्टिवल्स यांच्या माध्यमातून संस्कृती, भाषा यांना पोषक असे काही घडते वा मिळते असे दिसत नाही. अन्यथा कावळ्याच्या छत्र्यांप्रमाणे ठिकठिकाणी आपला सवतासुभा स्थापन करून वेगवेगळी संमेलने व समारंभ साजरे झालेच नसते. साहित्य संमेलन असो, नाट्य संमेलन असो, गणेश फेस्टिवल असो किंवा विदोही संमेलने असोत, विशिष्ट व्यक्ती किंवा गट यांच्या वर्चस्वाचा तो परिपाक असतो इतकेच. नाहीपेक्षा एकाच झेंड्याखाली समग्र साहित्यिक किंवा रंगकमीर् एकत्र यायला काय अडचण होती ? हौशे, नवशे व गवसे यांच्यासाठी पूवीर् यात्रा हे एकत्र येण्याचे हुकमी ठिकाण होते. त्याची जागा आता या वेगवेगळ्या संमेलनांनी घेतली आहे. त्यात पुन्हा अशा संमेलनाचा अध्यक्ष एखाद्या विशिष्ट विचारसरणीचा असेल तर मग त्याच्या निवडीपासूनच कलगीतुऱ्यांना सुरुवात होते. प्रत्यक्ष संमेलनात जो गोंधळ घातला जातो तो वेगळाच. मराठी भाषा, संस्कृती यांची जोपासना व वृद्धी याबद्दल यापैकी कितीजणांना आस्था आहे ? एक मात्र खरे की, या निमित्ताने का होईना समाजातले काही गट एकत्र येतात, मारून मुटकून का होईना वेगवेगळ्या विषयांवर चर्चा, परिसंवाद घडतात. चार दिवस चर्चा होते आणि सर्व काही विसरून जो तो आपापल्या उद्योगाला लागतो. काहींची धन होते, तर काही प्रकाशात येतात. गोळाबेरीज बरोबर जमते.

फार पूवीर् श्ाी. कृ. कोल्हटकरांनी ' चोरांचे संमेलन ' भरवून अशा प्रकारांचा चांगलाच समाचार घेतला होता. आजही सभ्यतेचा बुरखा चढवून तसले प्रकार चालूच आहेत.

हेमंत बेटावदकर, जळगाव.

डामडौलाविना...

आज मराठी नाट्य संमेलने आणि साहित्य संमेलने गावोगावी होऊ लागली आहेत. बेळगावच्या कडोली आणि उचगाव या ग्रामीण भागातसुद्धा साहित्य संमेलने होऊ लागली आहेत. त्यामध्ये कोणताही डामडौल किंवा भपकेपणा नसतो. छोट्या समारंभात साहित्य संमेलने झालेली बरी वाटतात. त्या समारंभात ग्रामीण भागातले आणि आजूबाजूचे लोक जमतात. त्यामुळे तिथल्या लोकांचा साहित्य आणि लेखक यांच्याशी संबंध येऊन भाषेबद्दल आणि वाचनाबद्दल प्रेम वाटते. तेच अखिल भारतीय साहित्य आणि नाट्य संमेलन यापासून काही बोध मिळत नाही. नुसता भपका असतो. अ. भा. साहित्य, नाट्य संमेलने यांच्या अध्यक्षाच्या निवडणुका आणि संमेलने प्रतिवषीर् नकरता चार वर्षांनी व्हावीत.

प्रताप भातखंडे, बेळगाव.

संमेलनं हवीतच, पण गावाकडे

शासन, साहित्य-नाट्य संमेलनांसाठी दरवषीर् पस्तीसेक लाख रुपये खर्च करते. एकूण दोनेक कोटींच्या घरात ही संमेलने जातात, तरीही कलावंत-साहित्यिकांची या संमेलनात वानवा असते, हे चित्र निराशाजनक आहे. तरीही तुम्हाला सांगतो, जिल्ह्याच्या ठिकाणची विविध साहित्य संमेलनं , ( गुराखी संमेलन किती बहारदार असते) नाट्य संमेलनं आजही उत्स्फूर्त गदीर् खेचतात. आळंदी, अहमदनगर, औरंगाबाद ही उत्तम उदाहरणं. संस्कृतीचा झरा तिथेच खऱ्या अर्थानं जिवंत आहे. मुंबईसारख्या ठिकाणच्या ' मामी ', ' भागो दौडो ' किंवा ' प्रवासी संमेलनां ' शी जवळ जवळ 80 टक्क्यांच्या सर्वसामान्य वर्गाचा काडीचाही संबंध नसतो. बंद करायची तर ती बंद करा आणि खेड्याकडे चला. एरवी मराठी भाषा- संस्कृती संवर्धनाची अपेक्षा आता जिल्ह्या-खेड्यातूनच बाळगावी अशी स्थिती आहे. तेव्हा नाट्य-साहित्य संमेलनं तिथे भरवावी. ती बंद होऊ देऊ नयेत.

संदीप ल. राऊत, वसई.

समस्यांवर चर्चा व्हावी

मराठी नाट्य संमेलन, साहित्य संमेलन यांसारखे कार्यक्रम हे त्या त्या क्षेत्रांतील अनुभवी व्यक्ती एकत्र येण्याचा दुमिर्ळ योग. याचा वापर खरं तर त्या क्षेत्रांतील समस्यांवर चर्चा करून, त्यावर उपाययोजना ठरवण्यासाठी झाला पाहिजे. नंतर त्या दृष्टीने प्रयत्नही होताना दिसत नाही.या संमेलनांमधून विविध मागण्या होतात. मात्र त्याचा पाठपुरावा होताना दिसत नाही. आज टेलिव्हिजनच्या आक्रमणामुळे मराठी साहित्य व नाट्यक्षेत्रावर विपरीत परिणाम झाला आहे. विशेषत: साहित्यक्षेत्रात वाचकवर्ग कमी झाला आहे. त्यामुळे मराठी साहित्याकडे वाचकवर्गाला आकषिर्त करण्याचे आव्हान साहित्य संमेलनांच्या माध्यमातून त्यातील व्यक्तींनी स्वीकारावे. त्या दृष्टीने इंटरनेटसारख्या अत्याधुनिक माध्यमाद्वारे साहित्य वाचकवर्गापर्यंत पोहोचवता येईल का, याचा विचार व्हावा.

संदीप गावडे, मुंबई.

जीवन हाच महोत्सव!

माणसाचा जन्म उत्सवाने सुरू व्हावा, त्याचे जीवनदेखील एक महोत्सव असावा। जीवनात त्याशिवाय रंग नाही, मजा नाही, चार्म नाही। आपण सारेच चाकोरीत जगत असतो, एखाद्या दुर्घटनेत मरतही असतो. या चाकोरीला वेगळेपण देण्यासाठी सण, उत्सव, सहली, नाटक, सिनेमांची फोडणी अत्यावश्यक आहे. चांगला शेवट असलेेले सर्वच कार्यक्रम, शो आपणास आवडतात.

भव्य, दिव्य, असामान्यत्वाची ओढ प्रत्येकालाच असते, म्हणूनच ताजमहाल पाहून आपण जगण्यातला नवा अर्थ, मार्ग शोधतो. पुढील आव्हाने सोपी वाटण्यासाठी विरंगुळ्याचे हेच क्षण सहाय्यकारी ठरतात.

जीवनातील रंग सर्वांगावर परिधान करून त्यामध्ये स्वच्छंद डुंबण्याचा अनोखा स्वानुभव घेण्यासाठी हे उत्सव, महोत्सव हवेतच. आपण ऐपतीप्रमाणे ते साजरे करावेत.

विशाल गाढवे, मुंबई.

चंगळवादाला उत्तेजन

संमेलने व फेस्टिवल्स साजरा करण्यामागील उद्दिष्ट चांगले असेल तर त्यास कोणीही हरकत घेणार नाही. उलट त्याचे स्वागतच होईल. ( उदा. लो. टिळकांनी सुरू केलेले गणेशोत्सव) ; पण हल्लीची संमेलने व फेस्टिवल्स ही केवळ चमकण्यासाठी व आपली हौस नव्हे, तर शौक भागविण्यासाठी साजरे होत असतात. ती चंगळवादालाही उत्तेजन देत असतात ( उदा. दांडिया). काही फेस्टिवल तर असामान्य लोकांसाठीच आहेत की काय अशी शंका येते. कारण अशा फेस्टिवलमध्ये सामान्य माणूस कुठेच दिसत नाही.

सायबा कांबळे, मुंबई.

निषेधाचा भीमटोला

आपल्या राज्यात सरकारच्या आशीर्वादाने साहित्य, नाट्य संमेलनं व मुंबई फेस्टिवल दुसऱ्या बाजूला सरकारच्या अंतर्गत मुंबईला ' शांघाय ' करण्याकरिता पहिल्या टप्प्यात आतापर्यंत लाखभर लोकांना बेघर केले आहे. साहित्य संमेलनाचे नियोजित अध्यक्ष केशव मेश्ााम यांना एक बेघर या नात्याने विनंती करतो की , '' आपण ज्या समाजातून आलात आहात, त्याच समाजाला सरकार उद्ध्वस्त करीत आहे. आपण सरकारवरच निषेधाचा भीमटोला मारावा. ''

संमेलने व फेस्टिवल्स हे अन्न, वस्त्र, निवारा व आरोग्याचा प्रश्ान् सुटलेल्या, तसेच दुसऱ्याचे जीवन न कळणाऱ्या मंडळींची भूक आहे.

जगदीश नगरकर, मुंबई.

 
</text>
</doc>
