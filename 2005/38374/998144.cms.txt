<doc>
<docno>998144.cms.txt</docno>
<text>
 
देश-विदेश
भाजप कार्यर्कत्यांचा गोंधळ
[ Saturday, January 22, 2005  12:43:03 am]


वृत्तसंस्था

पाटणा : पालिगंजमधून उमेदवारी नाकारली गेल्याने संतापलेल्या माजी आमदार जनार्दन शर्मा यांच्या समर्थकांनी शुक्रवारी पक्षाचे सरचिटणीस अरुण जेटली यांच्या पत्रकार परिषदेत गोंधळ घातला. दरम्यान, गोध्रा हत्याकांडाविषयीच्या बॅनजीर् समितीचा वापर करून जातीय भावनांना हात घालून नियमभंग केल्याबद्दल लालूप्रसाद यादव यांच्या राष्ट्रीय जनता दलाची मान्यता काढून घ्यावी, अशी मागणी भाजपने निवडणूक आयोगाकडे केली आहे.

शर्मा यांना पक्षाने उमेदवारी नाकारल्याने त्यांचे संतप्त समर्थक प्रचार समितीचे प्रमुख सुशीलकुमार मोदी यांच्या निषेधाच्या घोषणा देत जेटली यांच्या पत्रकार परिषदेत शिरले. त्यांच्यातील काही जणांनी टेबलावर चढून मोदींबद्दल असभ्य उद्गारही काढले. जेटली, माजी केंदीय मंत्री रवीशंकर प्रसाद व राजीवप्रताप रुडी हे हा सारा प्रकार आवाक होऊन पाहत होते.

अखेर सुशीलकुमार मोदी यांनी आपल्या सुरक्षा रक्षकांना या लोकांना बाहेर हाकलण्यास सांगितले. भाजपचे प्रदेशाध्यक्ष गोपाल नारायण सिंग यांनी या संतप्त कार्यर्कत्यांची समजूत घालून त्यांचे म्हणणे वरिष्ठ नेत्यांकडे मांडण्याचे आश्वासन दिल्यानंतर हा गोंधळ थांबला.

लालूंविरुद्ध तक्रार

बिहारमधील निवडणूक प्रचारात बॅनजीर् समितीच्या अहवालाचा वापर करण्याचे जाहीर करून लालूप्रसाद यादव यांनी प्रचाराला धामिर्क रंग दिला असून त्यामुळे त्यांच्या राष्ट्रीय जनता दलाची मान्यता काढून टाकावी, अशी मागणी आयोगाकडे केल्याचे भाजपचे उपाध्यक्ष मुख्तार अब्बास नक्वी यांनी सांगितले.

राज्यातील कुप्रशासनाच्या मुद्द्याकडून जनतेचे लक्ष वळवण्यासाठी लालूप्रसाद प्रचाराला धामिर्क रंग देत असल्याचा आरोपही नक्वी यांनी केला.

संयुक्त जनता दलाचा प्रचार

बिहारमधील निवडणुकांसाठी संयुक्त जनता दलाच्या प्रचार मोहिमेची सुरुवात शनिवारी होत आहे. जॉर्ज फर्नांडिस, शरद यादव व नितिश कुमार या संयुक्त जनता दलाचे त्रिकुटावर प्रचाराची मुख्य जबाबदारी आहे. हे तिन्ही नेते राज्यातील कानाकोपऱ्यात सभा घेणार आहेत.

चंदीगड : हरयाणातील गुडगांव विधानसभा मतदारसंघात अंध मतदारांसाठी बेल लिपीतील मतपत्रिका उपलब्ध करून दिली जाईल, अशी माहिती निवडणूक आयोगाकडून देण्यात आली. राज्यात बेल लिपीतील मतपत्रिकेचा प्रयोग चाचणीस्वरूपात पहिल्यांदाच होत आहे.

पोलिस चौक्यांना दूरध्वनी

बिहारमधील निवडणुका निष्पक्षपातीपणे व खुल्या वातावरणात होण्यासाठी राज्यातील 640 पोलिस चौक्यांना दूरध्वनी बसवण्याचा आदेश निवडणूक आयोगाने दिला आहे. यामुळे मतदानाच्या दिवशी या ठिकाणच्या पोलिसांना गरज भासल्यास मुख्यालयाशी सुलभतेने संपर्क साधता येईल.

 
</text>
</doc>
