<doc>
<docno>998118.cms.txt</docno>
<text>
 
महामुंबई
रिलायन्स, विप्रो शायनिंग!
[ Saturday, January 22, 2005  12:25:50 am]


म. टा. प्रतिनिधी

मुंबई : अनिल आणि मुकेश या अंबांनी बंधूंमधील भाउबंदकीला ऊत आला असला तरी, रिलायन्सच्या नफ्यावर मात्र या गृहकलहाची सावली अद्याप तरी पडल्याचे दिसत नाही. गेल्या वषीर्च्या तुलनेत रिलायन्स इंडस्ट्रीजच्या तिमाही नफ्यात 2091 कोटी रुपयांची म्हणजेच तब्बल 52.18 टक्क्यांनी वाढ झाली आहे. तर, दुसरीकडे सॉफ्टवेअर क्षेत्रातील आघाडीच्या ' विप्रो ' कंपनीनेही या क्षेत्रातील आपली घोडदौड कायम ठेवली असून कंपनीचा तिमाही नफा 56 टक्क्यांनी वाढला आहे.

रिलायन्सच्या नरीमन पॉइंट येथील मुख्यालयात शुक्रवारी पार पडलेल्या बैठकीत आथिर्क कामगिरीव्यतिरिक्त इतर कोणत्याही विषयांवर चर्चा झाली नाही, असा दावा कंपनीचे संचालक वाय. पी. त्रिवेदी यांनी केला. रिलायन्सने 31 डिसेंबर 2004 रोजी संपलेल्या तिमाहीमध्ये 18 हजार 99 कोटी इतके उत्पन्न मिळवले. गेल्या आथिर्क वर्षात याच कालावधीत कंपनीला 12 हजार 732 कोटी रुपये उत्पन्न मिळाले होते. रिलायन्सचा चालू आथिर्क वर्षाच्या पहिल्या नऊ महिन्यांतील निव्वळ नफा 5280 कोटी रुपयांपर्यंत वाढला असून एकूण उत्पन्न 48 हजार 212 कोटी रुपये झाले.

कंपनीच्या निर्यातीत डिसेंबरपर्यंतच्या नऊ महिन्यांत 10 हजार 755 कोटी रुपयांवरून 16 हजार 205 कोटी इतकी वृद्धी झाली आहे. कंपनीच्या तेलशुद्धीकरण प्रकल्पाची क्षमता 96 टक्के वापरली गेली, असे कंपनीच्या प्रवक्त्याने सांगितले.

' विप्रो ' नेही शुक्रवारी तिमाहीतील आथिर्क कामगिरी जाहीर केली. याच कालावधीतील कंपनीचा महसूल गतवषीर्च्या तुलनेत 39 टक्क्यांनी वाढून 2110 कोटी रुपयांवर पोहोचला असून मागील वषीर् हा आकडा 1521.40 कोटी रुपये होता. ' विप्रो ' च्या कामगिरीबद्दल आनंद व्यक्त करताना अध्यक्ष अझीम प्रेमजी यांनी सांगितले की, जागतिक स्तरावर माहिती-तंत्रज्ञान सेवा आणि उत्पादनविक्रीमधून 370 दशलक्ष अमेरिकन डॉलर एवढे उत्पन्न अपेक्षित आहे.

 
</text>
</doc>
