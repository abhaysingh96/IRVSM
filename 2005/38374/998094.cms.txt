<doc>
<docno>998094.cms.txt</docno>
<text>
 
महामुंबई
रोणू मुझुमदार यांच्या बासरीवादने प्रबोधनच्या मुंबई फेस्टिव्हलचा शुभारंभ
[ Saturday, January 22, 2005  12:13:38 am]


म. टा. प्रतिनिधी

मुंबई : ' प्रबोधन गोरेगाव ' या संस्थेतफेर् आयोजित ' मुंबई फेस्टिव्हल- 2005' या संगीत महोत्सवाचा शुभारंभ, उद्या शनिवारी सायंकाळी साडेसहा वाजता पंडित रोणू मुझुमदार यांच्या बासरीवादनाने होणार आहे.

बासरीवादनाच्या या कार्यक्रमानंतर प्रख्यात गायिका बेगम परवीन सुलताना यांच्या शास्त्रीय गायनाचा कार्यक्रम होणार आहे. रविवारी सायंकाळी साडेसहा वाजता शिवमणी (पाश्चात्य ताल), पंडित भवानी शंकर (पखवाज), सत्यजित तळवलकर (तबला), श्रीधर पार्थसारथी ( मृदंग) यांचा एकत्रित बहारदार परफॉर्मन्स होणार आहे. पंडित भीमसेन जोशी यांच्या गायनाने या फेस्टिव्हलची सांगता होणार आहे.

गोरेगावच्या सिद्धार्थ नगरमधील प्रबोधन क्रीडाभवनमध्ये होणाऱ्या या फेस्टिव्हलच्या प्रवेशिका त्याच ठिकाणी उपलब्ध होतील. या महोत्सवाचे मीडिया स्पॉन्सर्स ' मुंबई टाइम्स ' आहे.

 
</text>
</doc>
