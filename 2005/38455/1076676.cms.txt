<doc>
<docno>1076676.cms.txt</docno>
<text>
 
हेल्थ
रक्तगट आणि रक्तदान
[ Wednesday, April 13, 2005  05:11:42 pm]


लॅबोरेटरीमध्ये रक्तगटाची चाचणी कोणत्याही वेळी करता येते आणि त्यासाठी काही थेंब रक्त पुरेसे असते. रक्तगटाच्या तपासासाठी लॅबोरेटरीमध्ये वेगवेगळ्या अँटिबॉडी असलेली तयार रासायनिक दव्ये मिळतात. ही दव्ये लाल रक्तपेशीबरोबर मिसळल्यास अँटिजेन व अँटिबॉडीची क्रिया होऊन लालपेशींचा वेडावाकडा गठ्ठा तयार होतो. गठ्ठा तयार होण्याची क्रिया कोणत्या अँटिबॉडी असलेल्या दव्यातून झाली यानुसार रक्तगट ठरविला जातो.

आजकाल विवाह इच्छुक जोडप्यांमध्ये रक्तगट करण्याची मोठी पद्धत आली आहे. आपला रक्तगट माहीत असणे हे केव्हाही चांगले. परंतु विवाहाचा व रक्तगटाचा अजिबात संबंध नाही. कोणत्याही रक्तगटाचे स्त्री-पुरुष एकमेकांशी विवाह करू शकतात.

विविध रक्तगटांची सूची तयार करून सुरक्षित रक्त योग्यवेळी पुरवण्याचे मोठे काम रक्तपेढी (ब्लड बँक) करीत असते. रक्तपेढीचे कार्य हे प्रामुख्याने तीन स्तरांवर चालते.

1) निरोगी रक्तदात्यांकडून रक्त गोळा करणे.

2) या रक्ताच्या सर्व तपासण्या करून ते योग्य प्रकारे साठविणे.

3) रुग्णाचे रक्त व रक्तपेढीतील समगटाचे रक्त यामध्ये क्रॉस मॅचिंगच्या चाचण्या करून गरजेनुसार रुग्णाला योग्य त्या रक्ताचा पुरवठा करणे.

रक्तदानासाठी आलेले रक्तदाते हे दोन प्रकारामध्ये मोडतात. ( 1) व्हॉलेंटरी डोनर : स्वत:च्या मजीर्ने, सामाजिक ऋण म्हणून, आपले रक्त कोणालाही उपयोगी पडावे या हेतूने रक्तदान करणारा रक्तदाता अशी व्याख्या करता येईल. रक्तदात्याला रक्तपेढीतफेर् एक कार्ड दिले जाते. ते कार्ड रक्तदाता गरज पडेल त्याप्रमाणे कोणासाठीही वापरू शकतो. (2) रिप्लेसमेंट डोनर : आपल्या नातेवाईकांना, मित्र मैत्रिणींना रक्ताची गरज असेल तर रक्तपेढीत जाऊन रक्तदान करणारा रक्तदाता अशी व्याख्या करता येईल.

रक्तदानासाठी गेल्यावर लक्षात ठेवण्याच्या गोष्टी.

1) रक्तदान करण्याच्या अर्धा ते एक तास आधी काहीतरी थोडेसे खाऊन जावे. अगदी उपाशीपोटी रक्तदान करू नये.

2) रक्तदान करताना अजिबात घाबरू नये. फक्त 350 मिलीलिटर रक्त घेतले जाते व ते काही वेळातच शरीरात भरून येते.

3) रक्तदानानंतर दहा ते पंधरा मिनिटे आडवे पडून राहावे व रक्त घेतलेली जागा कापसाने घट्ट दाबून ठेवावी.

रक्तदानानंतर आपले दैनंदिन व्यवहार सुरू करू शकतो. त्यासाठी विश्ाांती घेण्याची गरज नाही.

डॉ. चारुता कवीश्वर

 
</text>
</doc>
