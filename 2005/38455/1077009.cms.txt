<doc>
<docno>1077009.cms.txt</docno>
<text>
 
महामुंबई
चैत्यभूमी पोलिस चौकीचे आज भूमिपूजन
[ Wednesday, April 13, 2005  11:53:26 pm]


म. टा. प्रतिनिधी

मंुबई : चैत्यभूमी आणि परिसराचे संरक्षण करण्यासाठी चैत्यभूमी सुशोभिकरण प्रकल्पांतर्गत बांधण्यात येणाऱ्या पोलिस चौकीचे भूमिपूजन गुरुवारी भारतरत्न डॉ. बाबासाहेब आंबेडकर यांच्या जयंतीदिनी मुख्यमंत्री विलासराव देशमुख यांच्या हस्ते होणार आहे. महामानवाला अभिवादन करण्यासाठी बुधवारी रात्रीपासूनच अनुयायांची रीघ लागली होती.

अंदाजे 14 कोटी रुपयांचा चैत्यभूमी सुशोभिकरण प्रकल्प तीन टप्प्यांत राबवण्यात येणार आहे. त्यासाठी राज्य सरकारने आतापर्यंत मंुबई महापालिकेला सहा कोटी रुपये दिले असून टप्पा एक अ आणि एक बमध्ये होणाऱ्या कामांसाठी दोन कोटी 10 लाख रुपये खर्च झाले आहेत. दुसऱ्या व तिसऱ्या टप्प्यातील कामांसाठी सरकार पालिकेला आणखी नऊ कोटी रुपये देणार आहे.

पोलिस चौकीच्या भूमिपूजनप्रसंगी उपमुख्यमंत्री आर. आर. पाटील, सामाजिक न्यायमंत्री चंदकांत हंडोरे, गृहनिर्माण राज्यमंत्री दयानंद म्हस्के, विरोधी पक्षनेते नारायण राणे, महापौर दत्ता दळवी, खासदार एकनाथ गायकवाड, लोकसभेचे माजी अध्यक्ष मनोहर जोशी, पालिका आयुक्त जॉनी जोसेफ, अतिरिक्त आयुक्त सुब्रतो रथो उपस्थित राहणार आहेत.

सरकारतफेर् उत्कृष्ट ग्रंथालयांना दिल्या जाणाऱ्या डॉ. बाबासाहेब आंबेडकर पुरस्कार व डॉ. एस. आर. रंगनाथन गंथमित्र पुरस्कार वितरण मुख्यमंत्र्यांच्या हस्ते चर्चगेटच्या सिडनहॅम कॉलेजात होणार आहे.

कर्मवीर दादासाहेब गायकवाड सांस्कृतिक केंद, आंबोली तालुका जयंती उत्सव मंडळातफेर् डॉ. आंबेडकर यांच्या प्रतिमेची मिरवणूक काढण्यात येणार आहे. भारतीय जनता पक्षाच्या अनुसूचित जाती मोर्चाने सकाळी 10 वाजता मुलुंडच्या कालिदास नाट्यगृहात डॉ. आंबेडकर यांच्या जीवनावर आधारित गीतांचा संगीत सरिता हा कार्यक्रम आयोजित केला आहे.

आग्रीपाडाच्या बोधिसत्व जयंती उत्सव समितीतफेर् भीमक्रांतीज्योेत तसेच शोभायात्रा काढली जाणार आहे.

 
</text>
</doc>
