<doc>
<docno>1076581.cms.txt</docno>
<text>
 
महाराष्ट्र
25 शेळ्यांसह वृद्ध मृत्यूमुखी
[ Wednesday, April 13, 2005  04:27:05 pm]


म. टा. प्रतिनिधी

नाशिक : सिन्नर तालुक्यातील मिरगाव येथे सोमवारी मध्यरात्रीच्या सुमारास एका झापाला लागलेल्या आगीत 25 शेळ्यांसह एक वृद्ध जळून खाक झाला.

सिन्नर तालुक्यातील वावीजवळच्या मिरगाव येथे राहणारे कारभारी शेळके ( 70) हे नेहमीप्रमाणे शेळ्या बांधलेल्या झापात झोपलेले होते. वीज नसल्यामुळे त्यांनी दिवा पेटविलेला होता. पहाटेच्या सुमारास झापाला आग लागून शेळके व शेळ्या जळून खाक झाले. झापातील दिवा शेळीच्या धक्क्याने पडला असावा आणि त्यामुळे आग लागली असावी, असा कयास आहे. झाप वाळलेल्या पाचटाचे असल्याने त्याने क्षणार्धात पेट घेतला. पहाटे पाचच्या सुमारास ही घटना सरपंचांना कळाल्यावर त्यांनी ग्रामस्थांच्या मदतीने आग विझविली.

 
</text>
</doc>
