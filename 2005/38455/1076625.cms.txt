<doc>
<docno>1076625.cms.txt</docno>
<text>
 
क्रीडा
शेवटच्या चेंडूवर पाकची फत्ते
[ Wednesday, April 13, 2005  04:57:36 pm]


अहमदाबाद : भारताच्या 316 धावांच्या मोठ्या आव्हानाला सामोरे जाणाऱ्या पाकिस्तानने षटकामागे जवळपास सात धावांची सरासरी राखत शेवटच्या चेंडूवर फत्ते मिळवली आणि चौथ्या झटपट क्रिकेट सामन्यात 3 गडी राखून विजय मिळवत सहा सामन्यांच्या मालिकेत 2-2 अशी बरोबरी मिळवली.

कोची, विशाखापट्टणम व जमशेदपूर या तीन सामन्यांच्या तुलनेत अहमदाबादच्या मोतेरा स्टेडियमवरील लढत शेवटच्या चेंडूपर्यंत रंगतदार ठरली. अखेरच्या षटकात विजयासाठी पाकिस्तानला तीन धावांची गरज असताना कर्णधार गांगुलीने सचिन तेंडुलकरच्या हाती झेल दिला. शतकवीर सचिनने बॅटप्रमाणे आपल्या लेगस्पिन फिरकी माऱ्याची कमाल दाखवताना प्रतिर्स्पध्यांना शेवटच्या चेंडूपर्यंत विजयासाठी झुंजवले. शेवटी इंझमामने आपल्या संघाला विजयपथावर नेले. या कामगिरीबद्दल त्याला सामन्यातील सवोर्त्तम खेळाडूचे पारितोषिक देऊन गौरवण्यात आले.

झटपट क्रिकेटमधील चौथ्या सर्वांधिक धावांच्या आव्हानाचा यशस्वी पाठलाग करणाऱ्या पाकिस्तानने प्रथमच तीनशेपेक्षा जास्त धावा फटकावत विजयश्ाी साजरी केली. शतकवीर तेंडुलकर आणि आक्रमक ढोणी तसेच निर्णायक षटकांमध्ये युवराजची टोेलेबाजी यामुळे भारताने तीनशेचा टप्पा पार केला खरा पण पाहुण्यांनी सुरुवातीपासून षटकांमागे धावगती राखताना विजयाला गवसणी घातली.

मालिकेत आता 2-2 अशी बरोबरी झाल्यामुळे क्रिकेटप्रेमींची उत्सुकता शिगेला पोहचली असून उरलेल्या दोन सामन्यांमध्ये काय होणार ? यावर आतापासून पैजा (की बेटिंग ?) लागण्यास सुरुवात झाल्या आहेत. 15 एप्रिलला कानपूर व 17 एप्रिलला दिल्लीतील सामन्यांना यामुळे प्रचंड गदीर् होणार हे निश्चित. शेेवटच्या सामन्याला स्वत: पाकिस्ताचे राष्ट्राध्यक्ष परवेझ मुर्शरफ हजर राहणार असल्यामुळे दोन्ही देशांमध्ये उत्सुकता शिगेला पोहचली आहे. इंझमामने कर्णधारपदाला साजेशी अशी कामगिरी करताना विकेटवर शेवटपर्यंत पाय रोवून राहण्याची जिद्द दाखवली. 59 चेंडूत 60 धावा फटकावताना विजय हातून जाणार नाही, याची काळजी घेताना त्याने तळाच्या महमद समीसह पाकला विजय मिळवून दिला हे विशेष! 39 व्या षटकात 3 बाद 253 अशी मजल मारणाऱ्या पाक सहजरित्या विजय मिळवणार असेच वाटत होते. पण 40 व्या षटकात 5 बाद 265 आणि 44 व्या षटकात 7 बाद 297 अशी स्थिती झाल्यामुळे विजयाचे पारडे दोलायमान झाले. अहमदाबादच्या पेक्षकांची उत्सुकता शिगेला पोहचली असताना सचिनच्या शेवटच्या षटकाने आणखीच रंग भरला!

यावेळी आठवण झाली ती 1993 च्या हिरो चषक स्पधेर्तील द.आफ्रिकेविरुद्धच्या उपांत्य सामन्याची. इडन गार्डनवरील या लढतीत सचिनच्या फिरकी माऱ्याने भारताला संस्मरणीय विजय मिळवून दिला होता. ही आठवण ताजी करताना सचिनने इंझमामला पहिल्या दोन चेंडूवर धाव काढू दिली नाही. तिसऱ्या चेंडूवर पाक कर्णधाराने दोन धावा घेत सामना बरोबरीत आणला. सचिनने पुन्हा करामत करताना दोन चेंडू निर्धाव टाकले. आता शेवटच्या चेंडूवर काय होणार ? धडकन तेज झाली असताना गांगुलीने एक धाव रोखण्यासाठी सर्व क्षेत्ररक्षकांना सर्कलच्या आत आणले. या कसोटीच्या क्षणी इंझमामने बॅकवर्ड पाँईटच्या दिशेने चेंडू फटकावत चौकारासह पाकचा विजय साजरा केला. त्याआधी सलमान बट ( 48), शाहिद आफ्रिदी ( 40), अब्दुल रझाक ( 44) व शोएब मलिक ( 65) यांच्या शानदार योगदानामुळे पाकला धावांची सरासरी राखता आली. मलिकने ऑफस्पिन माऱ्याने तीन बळी मिळवताना आपली अष्टपैलू खेळाडूची उपाधी सार्थ ठरवली.

तत्पूवीर् धावांसाठी धडपणाऱ्या सचिनला अखेर सूर गवसला. 130 चेेंडूत 12 चौकार व 2 षटकार मारताना त्याने 123 धावांची शानदार खेळी केली. ऑगस्टमध्ये आशिया चषकातील अर्धशतकी खेळीनंतर सचिनला प्रथमच मोठ्या धावसंख्येकडे झेपावता आले. झटपट लढतींमधील सचिनचे हे 38 वे शतक.

सचिनला ढोणी व युवराजची छान साथ लाभली. विशाखापट्टणमध्ये शतक झळकावणाऱ्या ढोणीने 64 चेंेडूत 47 धावा केल्या. तर युवराजने निर्णायक षटकांमध्ये 26 चेंडूत 35 धावा फटकावताना भारताला तीनशेच्या पार नेले.

धावफलक

भारत : वीरेंदर सेहवाग - धावचीत 29, सचिन तेंडुलकर - त्रि. गो. मलिक 123, महेंदसिंग ढोणी - झे. अकमल गो. मलिक 47, सौरभ गांगुली - धावचीत 14, राहुल दविड - झे. राणा गो. मलिक 19, युवराजसिंग - नाबाद 35, महमद कैफ - त्रि. गो. सामी 5, झहीर खान - नाबाद 0, अवांतर - 39 लेगबाईज 9, वाईड 15, नोबॉल 15 एकूण - 48 षटकात 6 बाद 315.

गडी बाद होण्याचा क्रम : 1-65, 2-194, 3-242, 4-247, 5-288, 6-296.

गोलंदाजी : समी 9-0-54-1, राणा 8-0- 64-0, आफ्रिदी 9-0-50-0, रझाक 10- 0-42-0, कनेरिया 3-0-29-0, मलिक 9-0-67-3.

पाकिस्तान : सलमान बट - पायचीत गो. कातिर्क 48, शाहिद आफ्रिदी - झे. तेंडुलकर गो. बालाजी 40, अब्दूर रझाक - झे. कातिर्क गो. तेंडुलकर 44, शोएब मलिक झे. बालाजी गो. कातिर्क 65, इंझमाम उल हक - नाबाद 60, युसुफ योहाना - झे. बालाजी गो. झहीर 11, युुनुस खान धावचीत 8, कामरान अकमल - धावचीत 10, महमद समी - नाबाद 8, अवांतर - 25 लेगबाईज 3, वाईड 16, नोबॉल 6 एकूण - 48 षटकात 7 बाद 319.

गडी बाद होण्याचा क्रम : 1-68, 2-107, 3-183, 4-253, 5-265, 6-281, 7-295.

गोलंदाजी : बालाजी 7-0-51-1, नेहरा 9-0-75-0, झहीर 10-0-62-1, सेहवाग 1-0- 4- 0, कातिर्क 10-0-55-2, युवराज 5-0-33- 0, तेंडुलकर 6-0-36-1.

सामन्याचा मानकरी : इंझमाम उल हक.

 
</text>
</doc>
