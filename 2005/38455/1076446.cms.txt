<doc>
<docno>1076446.cms.txt</docno>
<text>
 
महामुंबई
मुंबईतील धनदांडग्यांच्या बेकायदा इमारतीही तोडू
[ Wednesday, April 13, 2005  03:34:36 pm]


म. टा. प्रतिनिधी

मुंबई : मुंबईत बेकायदा झोपड्यांपाठोपाठ श्ाीमंतांच्या बेकायदा इमारती आणि बांधकामांची माहिती तीन महिन्यांच्या आत गोळा करून त्यंाच्यावरही मोठी कारवाई करू, ती तोडण्यासाठी गरज पडल्यास संपूर्ण पोलिस दलाची मदत देऊ, असे उपमुख्यमंत्री आर. आर. पाटील यांनी विधान परिषदेत मंगळवारी जाहीर केले.

बेकायदा झोपड्यांबरोबरच बेकायदा इमारती उभारणाऱ्यांची ' व्हाइट कॉलर ' गुन्हेगारी मोडून काढण्यात येईल, असे आर. आर. यांनी ठामपणाने सांगितले. बेकायदा झोपड्या उभारणाऱ्या झोपडीदादांविरुद्ध व्यापक मोहीम हाती घेण्यात आली असून त्यांना सहकार्य करणारे पोलिस, पालिका अधिकारी आणि कर्मचारी यांसारखे झारीतले शुक्राचार्य शोधून त्यांच्यावरही कडक कारवाई करण्यात येईल.

भाजपचे सदस्य मधु चव्हाण, विनोद तावडे, कांता नलावडे आदींच्या लक्षवेधी सूचनेवरील निवेदनात त्यांनी ही माहिती दिली. शिवाजीनगर, गोवंडी भागात ढाक्याचे प्रतिरूप निर्माण झाल्याचा आरोप शिवसेनेच्या डॉ. नीलम गोऱ्हे यांनी केला.

 
</text>
</doc>
