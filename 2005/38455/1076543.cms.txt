<doc>
<docno>1076543.cms.txt</docno>
<text>
 
लेख
तिसऱ्या आघाडीच्या दिशेने?
[ Wednesday, April 13, 2005  04:11:59 pm]


मुलायमसिंग काँग्रेसला उत्तर प्रदेशात डोके वर काढू देत नाही. त्याचप्रमाणे बिहारमध्ये लालू प्रसाद काँग्रेसला कस्पटासमान वागवतात. तसेच आपल्या राज्यात भाजप वाढू नये, यासाठी हे प्रादेशिक नेते जागरूक असतात. यामुळे अशा प्रादेशिक पक्षांना एकत्र आणून ' तिसरी आघाडी ' निर्माण करता येईल का, या दिशेने चाचपणी सुरू आहे.

जनता दल (संयुक्त) चे नेते नितीशकुमार आणि लोकजनशक्ती पक्षाचे नेते रामविलास पासवान यांच्यात गेल्या आठवड्यात झालेल्या चचेर्मुळे बिहारमध्ये लोकशाही सरकार स्थापनेच्या प्रक्रियेला गती आल्यासारखे वाटत होते. त्यामुळेच देशात पुन्हा तिसरी आघाडी कार्यरत होत असल्याचे वातावरणही निर्माण झाले होते. अर्थात नितीशकुमार भारतीय जनता पक्षाशी मैत्री तोडतील का, या प्रश्ानचे उत्तर मिळण्याआधीच पासवान यांनी पुन्हा आपला पवित्रा बदलला आणि बिहारमधील तिसऱ्या आघाडीचे स्वप्न तूर्त तरी धुळीस मिळाले.

पण आजमितीस नितीशकुमार यांनी गोळा केलेल्या मित्रपक्षांवरून वरवर जरी नजर फिरवली तरी लक्षात येते की या सर्व ' बिगर भाजपा-बिगर काँग्रेस ' राजकीय शक्ती आहेत. यालाच राजकीय भाष्यकार ' तिसरी आघाडी ' म्हणतात. आपल्या देशाच्या राजकीय जीवनात ' बिगर- भाजप, बिगर-काँग्रेस ' शक्तींना एकत्र आणून तिसरी आघाडी निर्माण करण्याचे आजवर अनेक वेळा प्रयत्न झालेले आहेत. पण या ना त्या कारणाने एक तर तिसरी आघाडी अस्तित्वात आलीच नाही आणि आली असल्यास फार काळ टिकली नाही. 1990 च्या दशकापासून तर आपल्या देशात आघाड्यांचे राजकारण सुरू झाले. मे 2004 मध्ये झालेल्या चौदाव्या लोकसभा निवडणुकांनंतरही दोन आघाड्याच समोर आल्या. मनमोहन सिंग सरकारला पुढच्या महिन्यात एक वर्ष पूर्ण होत असताना पुन्हा एकदा तिसऱ्या आघाडीची चर्चा सुरू झाली आहे.

आज आपल्या देशात एका बाजूला भाजपचा ' सांस्कृतिक राष्ट्रवाद ' आहे, तर दुसरीकडे काँग्रेसचा ' निधमीर् राष्ट्रवाद ' आहे. या दोन्ही ठिकाणी शासनव्यवस्थेची धर्माबद्दल काय भूमिका असावी, हा कळीचा मुद्दा आहे. आथिर्क क्षेत्रात भाजपप्रणीत ' राष्ट्रीय लोकशाही आघाडी ' काय किंवा काँग्रेसप्रणीत ' संयुक्त पुरोगामी आघाडी ' काय, एकाच सुरांत गातात. 1991 साली पंतप्रधान नरसिंह राव यांनी सुरू केलेला आथिर्क सुधारणांचा कार्यक्रम 1998 साली सत्तेवर आलेल्या वाजपेयी सरकारने तितक्याच उत्साहाने पुढे नेला. भाजप यालाच ' दुसऱ्या टप्प्यातील सुधारणा ' म्हणत असे. पुरोगामी शक्तींना या सुधारणा कधीच मान्य नव्हत्या. नव्या आथिर्क धोरणांत गरिबांकडे दुर्लक्ष होते, यात रोजगारनिमिर्ती होत नाही, सामाजिक सेवा क्षेत्राचा संकोच होतो, वगैरे आक्षेपांमुळे डाव्या शक्ती सुरुवातीपासून या धोरणाला विरोध करत आल्या आहेत.

डाव्या शक्तींची सैद्धांतिक चौकट बघता ते भाजपचे सांस्कृतिक राष्ट्रवाद + नवे आथिर्क धोरण मान्य करणे शक्यच नाही. याचप्रमाणे डाव्या शक्तींना काँग्रेसची आथिर्क धोरणे अमान्य असली तरी काँग्रेसचा निधमीर् राष्ट्रवाद मान्य असतो. परिणामी, भाजप की काँग्रेस अशी निवड करण्याची वेळ आल्यास डाव्या शक्ती काँग्रेसशी हातमिळवणी करतात. हाच प्रकार मे 2004 मध्ये झालेल्या निवडणुकांनंतर झाला. डाव्या पक्षांच्या 61 खासदारांनी बाहेरून दिलेल्या पाठिंब्याच्या जोरावरच मनमोहनसिंग सरकार सत्तारूढ होऊ शकले. त्या काळी राजकीय परिस्थितीच अशी काही निर्माण झाली की, काँग्रेसचे आथिर्क धोरण मान्य नसतानाही डाव्या पक्षांना मनमोहनसिंग सरकारला पाठिंबा द्यावा लागला.

यथावकाश यातील विसंगती वर यायला लागल्या. जानेवारी 2005 मध्ये मार्क्सवादी कम्युनिस्ट पक्षाने मनमोहसिंग सरकारवर कडाडून टीका केली. फेब्रुवारी 2005 मध्ये कोलकाता येथे भरलेल्या मार्क्सवादी कम्युनिस्ट पक्षाच्या राज्य शाखेच्या अधिवेशनात पक्षाचे ज्येष्ठ नेते अनिल विश्वास, बिमल बोस वगैरेंनी मनमोहनसिंग सरकारला सहा आठवड्यांचा अवधी दिला. या अधिवेेशनातील अनेक भाषणांत ' मनमोहन सिंग सरकारला आमचा पाठिंबा तात्पुरता आहे ', ' आम्ही तिसरी आघाडी सशक्त करण्यास कटिबद्ध आहोत ' वगैरे घोषणा करण्यात आल्या होत्या. ही तिसरी आघाडी म्हणजे भाजपच्या सांस्कृतिक राष्ट्रवादाला तसेच काँग्रेस-भाजपच्या नव्या आथिर्क धोरणांना एकाच वेळी नाकारते. म्हणूनच याबद्दल चर्चा होणे आवश्यक आहे.

स्वातंत्र्यपूर्व काळापासून देशाच्या राजकीय जीवनावर काँग्रेस पक्षाचा वरचष्मा होता. नेहरू यांच्या पुढाकाराने स्वातंत्र्योत्तर काळात काँग्रेसने समाजवादाची कास धरली. 1955 साली आवडी येथे भरलेल्या काँग्रेसच्या अधिवेशनात समाजवादी समाजरचनेचा ठराव पारित झाला. या काळी ' गरिबांच्या बाजूला झुकलेली, अल्पसंख्याकांचे रक्षण करणारा पक्ष ' अशी काँग्रेसची जनमानसात प्रतिमा होती. परिणामी ' तिसरी आघाडी ' चचेर्तही नव्हती आणि दुसरी आघाडी/ शक्ती म्हणजे तेव्हाचा ' भारतीय जनसंघ ' अगदीच क्षीण होता.

ऑक्टोबर 1984 मध्ये पंतप्रधान श्रीमती इंदिरा गांधी यांची हत्या झाली आणि परिस्थिती झपाट्याने बदलायला लागली. शाहबानो प्रकरणात 1986 साली काँग्रेसने केलेल्या धरसोडीमुळे काँग्रेसच्या निधमीर्वादाचे पितळ उघडे पडले. सवोर्च्च न्यायालयाचा निर्णय असूनही केवळ मुस्लिम समाजाची एकगठ्ठा मतं जातील, म्हणून राजीव गांधी यांनी घटनादुरुस्ती केली. परिणामी मुस्लिम तुष्टीकरणाचे आरोप व्हायला लागले. अल्पसंख्याकां-प्रमाणे बहुसंख्याक समाजसुद्धा काँग्रेसपासून दूर जाऊ लागला. दुसऱ्या बाजूने राजीव गांधी यांचे नेतृत्व सुशिक्षित, सुस्थितीतील शहरी मध्यमवर्गाला जवळचे वाटत होते. समाजातील गोरगरीब काँग्रेसकडे संशयाने बघायला लागले. याचे प्रत्यंतर 1989 साली झालेल्या लोकसभा निवडणुकांत आले. 1984 साली लोकसभेतील 409 जागा जिंकणाऱ्या काँग्रेस पक्षाला 1989 साली फक्त 197 जागा मिळाल्या आणि विरोधी पक्षांच्या बाकांवर बसण्याची वेळ आली. येथपासून तिसऱ्या आघाडीची चर्चा सुरू झाली.

आपल्या देशात आजपर्यंत चार वेळा बिगर-काँग्रेस शक्ती केंदात सत्तेवर आलेल्या आहेत. जनता पक्ष ( 1977-79), जनता दल ( 1989- 90), संयुक्त आघाडी ( 1996-98) आणि रालोआ ( 1998-2004) या चार आघाड्यांपैकी जनता दलाला डाव्यांनी बाहेरून पाठिंबा दिला होता, तर संयुक्त आघाडी सरकारात कम्युनिस्ट पक्ष सहभागी झाला होता. जनता पक्षात भारतीय जनसंघ विसजिर्त झाला होता, तर जनता दल सरकारला भाजपने बाहेरून पाठिंबा दिला होता. रालोआ सरकारवर तर भाजपचा वरचष्मा स्पष्ट होता. थोडक्यात, म्हणजे या चारही वेळापैकी एकदाही केंदात ' बिगर-भाजप, बिगर-काँग्रेस ' शक्ती स्वबळावर सत्तेत आलेल्या नव्हत्या.

या चारपैकी एकदाही तिसरी आघाडी केंदात सत्तेत येऊ शकली नाही, म्हणून यापुढेही येणार नाही, असे म्हणता येणार नाही. गेल्या 10-20 वर्षांत आपल्या देशातील अनेक राज्यात ' बिगर काँग्रेस, बिगर-भाजप ' प्रादेशिक शक्ती उदयाला आलेल्या आहेत. उत्तर प्रदेशमध्ये मुलायमसिंग यादव, आंध्र प्रदेशात तेलुगू देसम, बिहारमध्ये लालू प्रसाद वगैरे या संदर्भात समोर येणारी नावे आहेत. अशा प्रादेशिक शक्तींना काँग्रेसप्रमाणेच भाजपसारखा राष्ट्रीय पक्षही जवळचा वाटत नाही. प. बंगाल, त्रिपुरा, केरळ या तीन राज्यांत बऱ्यापैकी राजकीय शक्ती बाळगून असलेल्या मार्क्सवादी कम्युनिस्ट पक्षालाही प्रादेशिक पक्षांच्या मदतीने ' तिसरी आघाडी ' उभारावयाची आहे.

यापैकी अनेक प्रादेशिक नेत्यांनी आपापल्या राज्यात काँग्रेसला नामोहरम केलेले आहे. मुलायमसिंग काँग्रेसला उत्तर प्रदेशात डोके वर काढू देत नाही. त्याचप्रमाणे बिहारमध्ये लालू प्रसाद काँग्रेसला कस्पटासमान वागवतात. याप्रमाणेच आपापल्या राज्यात भाजपही वाढू नये, यासाठी हे प्रादेशिक नेते जागरूक असतात. यामुळे अशा पक्षांना एकत्र आणून ' तिसरी आघाडी ' निर्माण करता येईल का, या दिशेने चाचपणी सुरू आहे.

कागदोपत्री तिसऱ्या आघाडीला राजकीय भवितव्य असल्याचे जाणवते. भांडवलशाही विकास प्रारुपाला पर्याय म्हणून बिगर-भांडवली विकास प्रारूप [हृश्ाठ्ठ- ष्टड्डश्चद्बह्लड्डद्यद्बह्यह्ल रूश्ास्त्रद्गह्य श्ाद्घ ष्ठद्ग 1 द्गद्यश्ाश्चद्वद्गठ्ठह्ल] नेहमी चचेर्त असते. हे प्रारूप तिसऱ्या आघाडीचा सैद्धांतिक पाया ठरू शकते. व्यवहाराच्या पातळीवर बिगर-काँग्रेस, बिगर-भाजप राजकीय शक्ती डाव्या पक्षाच्या झेंड्याखाली एकत्र येऊ शकतात. मुख्य म्हणजे आजच्या प्रादेशिक पक्षांची ती गरजच आहे. आंध्र प्रदेशात चंदाबाबूसारखा नेता काँग्रेसशी मैत्री करू शकत नाही आणि भाजपशी मैत्री केल्यास मुस्लिमांची मते हातातून जातात, असा त्यांना अनुभव आलेला आहेच. दुसरे म्हणजे काँग्रेस-प्रणित संयुक्त पुरोगामी आघाडीतही आलबेल नाही. बिहार, झारखंड प्रकरणामुळे लालू प्रसाद, शरद पवार, करुणानिधी वगैरे ज्येष्ठ नेते काँग्रेसवर नाराज आहेत. कदाचित यामुळेसुद्धा डाव्या शक्तींना तिसऱ्या आघाडीचा प्रयोग करावासा वाटत असेल. कारणे काहीही असली तरी यातून तिसरी आघाडी अस्तित्वात आली तर तो एक वेगळाच प्रयोग ठरू शकेल.

प्रा. अविनाश कोल्हे

 
</text>
</doc>
