<doc>
<docno>1076635.cms.txt</docno>
<text>
 
अर्थव्यवहार
ब्रॅण्डेड वस्तू महागणार!
[ Wednesday, April 13, 2005  05:00:07 pm]


राज्यात लागू झालेल्या ' व्हॅट ' मुळे जीवनावश्यक वस्तूंच्या किमती वाढण्याचा प्रश्ान्च उद्भवणार नाही, कारण या वस्तूंवर आधी राज्य सरकारचा शून्य विक्रीकर होता व आता शून्य ' व्हॅट ' असल्याचे स्पष्ट करून आघरकर अॅण्ड कंपनी चार्टर्ड अकाउंटंट्सचे प्रोप्रायटर मिलिंद वामन आघरकर म्हणतात: याआधी निदेर्शित करण्यात आलेल्या विविध वस्तूंवर पूवीर्च्या राज्य विक्री करापेक्षा आता लागू झालेल्या कमीअधिक ' व्हॅट ' नुसार त्यांचे भाव कमीअधिक होतील. मात्र जीवनावश्यक वस्तू ' ब्रॅण्डेड ' स्वरूपात विकल्या तर त्या ' व्हॅट ' खाली करपात्र होतील.

उदाहरणार्थ, बासमती तांदूळ विशिष्ट प्रक्रिया करून आकर्षक वेष्टनातून विकल्यास त्यावर ' व्हॅट ' लागू होईल. अशाच तऱ्हेने मीठ, मसाले, डाळी, लोणची इत्यादी पदार्थांची वेष्टनबंद विक्री झाली तर त्यावरही ' व्हॅट ' लागू होईल. ग्राहकांना आकषिर्त करणारे वेष्टन ( पॅकिंग), जाहिरातींवरील खर्च इत्यादी खर्च ' व्हॅट ' अंतर्गत आता करपात्र ठरतात. याचाच अर्थ, या बाबींवर पूवीर् कर आकारला जात नसे, तो आता आकारला जाणार आहे. म्हणजेच ' ब्रॅण्डेड ' वस्तू आता महागणार आहेत. उलट माल ' ब्रॅण्डेड ' नसेल तर किमती कमी होतील. या बाबतीत ग्राहकांना ' पसंद अपनी अपनी ' राहील.

भारतात कुठलीही वस्तू विकण्यासाठी जाहिरातबाजी व माकेर्टिंगवर अवास्तव खर्च केला जातो. हा सर्व खर्च सर्वसामान्य ग्राहकाकडूनच शेवटी वसूल केला जातो. अर्थातच शेवटच्या टप्प्यात ग्राहकाकडून वसूल केल्या जाणाऱ्या किमतीत प्रत्येक टप्प्यातील व्यापाऱ्याचा नफा समाविष्ट होताच. पूवीर्च्या करप्रणालीत फक्त मालाचा उत्पादक विक्रीकर भरत असे व पुढील सर्व व्यापारीशंृखला ही ' रिसेल टॅक्स ' वगळता अन्य करांना पात्र नव्हतीच. आता ' व्हॅट ' प्रणालीत मात्र शंृखलेतील प्रत्येकजण स्वत: केलेल्या मूल्यवधिर्त किमतीवर कर भरील. यात कोठेही, कोणावरही अन्याय होणार नाही, कारण त्याने खरेदी करताना भरलेल्या ' व्हॅट ' चा 100 टक्के परतावा मिळेल व तोही सरकारकडे कर भरतानाच. यावरून एक गोष्ट नक्की होण्याची अपेक्षा आहे ती म्हणजे फक्त जाहिराती अथवा माकेर्टिंग कमिशन्समुळे वस्तूंच्या किमती वाढून ज्या अवाजवी होत आहेत त्यांना आळा बसेल. पर्यायाने सामान्य माणसाला दिलासा मिळेल. उदाहरणार्थ , ' बॉटल्ड ड्रिंकिंग वॉटर '. याचे उत्पादनमूल्य अत्यंत अल्प आहे, कारण कच्चा माल असलेल्या पाण्याचा स्त्रोत नैसगिर्क आहे. पण याच पाण्याची एक लिटरची बाटली ग्राहकाला 12 रुपयांना पडते, याचा विचार किती लोकांनी केला आहे ?

सर्वसामान्य माणसाच्या जीवनावर ' व्हॅट ' चा फारसा परिणाम, अनुकूल वा प्रतिकूल, होणार नाही, असे आघरकर यांना वाटते.

 
</text>
</doc>
