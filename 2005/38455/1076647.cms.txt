<doc>
<docno>1076647.cms.txt</docno>
<text>
 
देश-विदेश
मुशर्रफ यांच्यासाठी दिल्लीतले रस्ते चकचकीत
[ Wednesday, April 13, 2005  05:04:04 pm]


म. टा. विशेष प्रतिनिधी

नवी दिल्ली : भारत व पाकिस्तान यांच्यात दिल्लीच्या फिरोजशाह कोटला मैदानावर 17 एप्रिल रोजी होणाऱ्या एक दिवसीय क्रिकेट सामन्यासाठी पाकिस्तानचे राष्ट्राध्यक्ष परवेझ मुशर्रफ दिल्लीत येत असल्याच्या निमित्ताने राजधानीत सर्वाधिक वर्दळ असलेल्या आयटीओ ( इन्कमटॅक्स ऑफिस) भागाचे आणि त्याच्या जवळपास असलेल्या चारही प्रमुख रस्त्यांचे भाग्य उजळले आहे.

टिळक ब्रिज ते दिल्ली गेट अंतर जोडणारा बहादुरशाह जफर मार्ग, आयटीओ चौक ते रिंग रोड, विकास मिनार ते राजघाट, राजघाट ते दिल्लीगेट या चारही रस्त्यांचे नूतनीकरण रात्रंदिवस वेगाने सुरू आहे. केवळ रस्त्यांचेच स्वरूप बदलणार नसून, चित्तवेधक पथदिपांपासून, रस्ता दुभाजकावर नवी हिरवळ अंथरण्यापर्यंत, सौंदयीर्करणाचे अनेक उपाय सार्वजनिक बांधकाम खात्याने सुरू केले आहेत. वास्तविक आयटीओ हा दिल्लीतला सर्वाधिक वर्दळीचा भाग. टाइम्स ऑफ इंडिया, इंडियन एक्सप्रेस, पायोनियर, नॅशनल हेरॉल्ड, वीर अर्जुन सारख्या अनेक वृत्तपत्र समूहांची कार्यालये, याच मार्गावर आहेत. याखेरीज दिल्ली विधानसभा, पोलिस मुख्यालय, आयकर, विक्रीकरासारखी अनेक महत्त्वाची कार्यालये आयटीओजवळच आहेत. प्रतिवषीर् प्रजासत्ताक आणि स्वातंत्र्यदिनाला या भागाची तात्पुरती रंगसफेदी होते. रस्त्यांच्या नूतनीकरणाची मात्र या भागाला अनेक वर्षांपासून प्रतिक्षा होती. तो योग मुशर्रफ यांच्या भेटीने अचानक जुळून आला. सुमारे अडीच कोटी रुपये खर्च करून या रस्त्यांच्या सौंदर्यात भर पडते आहे.

चारही मार्गांवरील केबल्स अंडरग्राउंड करण्याचे काम पूर्ण झाल्याबरोबर, जुन्या पथदिपांची जागा नव्या चित्ताकर्षक पथदिपांनी घेतली. जुने लोखंडी रेलिंग्ज काढून त्याजागी नवे आकर्षक रेलिंग्ज आले. बहादुरशाह जफर मार्गावरील रस्ता दुभाजकांमध्ये थोडी अधिक जागा असल्याने त्यावर नव्या हिरवळीचे रोपण झाले. ऐतिहासिक खुनी दरवाजा जवळचे लँडस्केप बदलले. मोडकळीला आलेल्या अनेक बस थांब्यांचाही नव्या रंगरंगोटीने जिणोर्द्धार झाला. सव्हिर्स रस्त्यांचीही बऱ्याच वर्षांनी दुरुस्ती झाली.

या भागात वाहनांच्या पाकिर्ंगची दुरवस्था मात्र दूर होण्याची मात्र चिन्हे नाहीत. दिल्लीचे नगरविकासमंत्री डॉ. वालियांनी देखील याविषयी चिंता व्यक्त केली आहे. फिरोजशाह कोटला मैदानाच्या मागे, पडलेले कचऱ्याचे ढिग हटवून, पुरातत्व खात्याच्या ताब्यात असलेल्या भूखंडावर तात्पुरत्या व्हिआयपी पाकिर्ंगची सोय करण्यात येते आहे. मुशर्रफ यांच्या दिल्ली भेटीत कोणतेही विघ्न येऊ नये, यासाठी दिल्ली पोलिसांची यंत्रणाही सतर्क झाली आहे.

 
</text>
</doc>
