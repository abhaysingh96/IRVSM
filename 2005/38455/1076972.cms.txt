<doc>
<docno>1076972.cms.txt</docno>
<text>
 
देश-विदेश
नेताजींवरील चित्रपटाचा प्रीमियर गिनीज बुकात?
[ Wednesday, April 13, 2005  11:37:11 pm]


वृत्तसंस्था

कोलकाता : विक्रमी प्रीमियर शो करण्याची महत्त्वाकांक्षा बाळगून निर्माते दिग्दर्शक श्याम बेनेगल यांनी आपल्या ' बोस, द फरगॉटन हीरो ' चित्रपटाला जास्तीत जास्त निमंत्रणे करण्यास सुरुवात केली आहे. सर्वांत पहिले आमंत्रण देण्यासाठी त्यांनी बुधवारी प. बंगालचे मुख्यमंत्री बुद्धदेव भट्टाचार्य यांची भेट घेतली.

पाच मे रोजी होणारा हा प्रीमियर गिनीज बुकात नोंदला जावा, यासाठी आपण प्रयत्नशील आहोत, असे बेनेगल यांनी भट्टाचार्य यांना भेटल्यानंतर पत्रकारांना सांगितले. चित्रपटाचा नायक सचिन खेडेकरही त्यांच्यासोबत उपस्थित होता. प्रीमियर यशस्वी करण्यासाठी जगभरातून रुपेरी दुनियेतील दिग्गज येणार असल्याचे ते म्हणाले.

टेक्सासमधील चित्रपट ' ब्य्रुस्टर मॅकलॉट ' च्या प्रीमियरची गिनिज बुकात नोंद असून 35 वर्षांनंतर हा विक्रम मोडण्यासाठी बेनेगल यांनी कंबर कसली आहे. 35 कोटी रुपयांचे खर्चून निमिर्ती केलेल्या ' बोस, द फरगॉटन हीरो ' चा र्वल्ड प्रीमियर येथील ईस्टर्न कमांड ग्राउंडवर होईल. अर्न्स्ट अँड यंग या माकेर्ट रिसर्च संस्थेतफेर् या सोहळ्याचे पर्यवेक्षण करण्यात येईल.

 
</text>
</doc>
