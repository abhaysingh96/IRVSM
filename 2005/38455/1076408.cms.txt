<doc>
<docno>1076408.cms.txt</docno>
<text>
 
क्रीडा
गांगुलीवर बंदी दविड कर्णधार
[ Wednesday, April 13, 2005  03:21:34 pm]


वृत्तसंस्था

अहमदाबाद : सततच्या व्यक्तिगत अपयशाला संघाच्याही अपयशाची जोड मिळाल्याने संत्रस्त झालेला कर्णधार सौरव गांगुली याची अनपेक्षित ' सुटका ' झाली आहे ; पाकिस्तानविरुद्धच्या सामन्यात षटकांची आवश्यक गती न राखल्यामुळे त्याच्यावर सहा सामन्यांसाठी बंदी घालण्यात आली असून त्याच्या गैरहजेरीत राहुल दविड भारताचे नेतृत्त्व करणार आहे. वीरेंदर सेहवाग उपकर्णधार असेल.

आंतरराष्ट्रीय क्रिकेट समितीने ( आयसीसी) घातलेल्या या बंदीच्या निर्णयाविरुद्ध अपील करण्याचा विचार असल्याचे भारतीय क्रिकेट नियामक मंडळाचे अध्यक्ष रणबीरसिंग महेंद यांनी सांगितले. आयसीसीच्या नियमावलीत अशा अपीलची तरतूद आहे, तिचा आम्ही फायदा घेऊच, असे ते म्हणाले.

मंगळवारच्या सामन्यात भारताने निर्धारित वेळेत 48 षटके टाकणे आवश्यक होते. परंतु भारताने तीन षटके कमी टाकली. याआधीही षटकांची गती न राखल्यामुळे गांगुलीला दंड करण्यात आला होता आणि सामन्यातील त्याच्या मानधनातील 70 टक्के रक्कम कापून घेण्यात आली होती. सामनाधिकारी क्रिस ब्रॉड यांच्यासमोर त्याने चूक कबूल केली.

पाच महिन्यांपूवीर् याच कारणासाठी सामनाधिकारी क्लाइव्ह लॉइड यांनी गांगुलीवर दोन कसोटी सामन्यांसाठी बंदी घातली होती. पण आयसीसीने नंतर हा निर्णय बदलला होता.

गांगुलीच्याऐवजी संघात एस. shree रामचा समावेश करण्यात आला आहे. इरफान पठाणलाही वगळण्यात आले असून अनिल कुंबळेने पुन्हा संघात स्थान पटकावले आहे. पहिल्या दोन सामन्यात दुखापतीमुळे कुंबळे खेळू शकला नव्हता. नंतरच्या दोन सामन्यांत त्याला वगळण्यात आले होते.

 
</text>
</doc>
