<doc>
<docno>1076753.cms.txt</docno>
<text>
 
महामुंबई: मुंबई टाइम्स
..फायर ब्रिगेडला डोकेदुखी
[ Wednesday, April 13, 2005  06:21:52 pm]


प्रवीण मुळ्ये

ताडदेवमध्ये उभा राहत असलेला 60 फ्लोअरचे ट्विन टॉवर्स... नाना चौकातील 40 फ्लोअरचा श्रीपती आकेर्ड... परळमधला 30 फ्लोअरचा अशोक टॉवर... लालबागमधील 25 फ्लोअरचा हिल टॉवर... येत्या वर्षभरात मुंबईत एक हजार हायराइज बिल्डिंग्ज उभ्या राहत आहेत. त्यापैकी 800 हून अधिक टॉवर्सना फायर ब्रिगेडतफेर् एनओसी देेण्यात आली आहे. पण नजरही न पोहचणाऱ्या टॉवर्सची उंची गाठणं ही खुद्द फायर ब्रिगेडसाठीही मोठी समस्या बनली आहे. अगोदरच अनेक टॉवर्समध्ये अग्निसुरक्षेचे नियम धुडकावले जात आहेत. त्यामुळे लाखो लोकांच्या सुरक्षेचा प्रश्न गंभीर बनला आहे. त्यातच नव्याने उभे राहत असलेले हजारो टॉवर्स हे फायर ब्रिगेडसाठीच डोकेदुखीच ठरणार आहेत.

मुंबईतील हायराइज बिल्डिंग्जची संख्या (सात मजल्यांहून अधिक ) चार हजारच्या घरात आहे. येत्या वर्षभरात यात एक हजार टॉवर्सची भर पडणार आहे. यावषीर् 150 टॉवर्सना एनओसी देण्यात आली आहे. जागेचा अभाव आणि सायो-सुविधांशी झगडत असलेल्या मुंबईत या टॉवर्सच्या उभारणीमुळे येणाऱ्या संकटाने फायर ब्रिगेडलाही ग्रासलंय.

गेल्या वषीर् फायर ब्रिगेडतफेर् फायर सेफ्टीची तपासणी करण्यात आलेल्या अंदाजे 1,150 बिल्डिंग्जपैकी 1,108 बिल्डिंग्जमध्ये फायर सेफ्टी नियम धाब्यावर बसवण्यात आल्याचं उघड झालं होतं. आतापर्यंतच्या अनुभवामुळे नव्याने उभे राहणारे टॉवर्स फायर सेफ्टीचे किती नियम पाळतील याबाबत फायर ब्रिगेडचे अधिकारी साशंक आहेत. बिल्डिंग उभी राहताना फायर सेफ्टीविषयी केलेल्या उपाययोजना पाहूनच त्यांना एनओसी दिली जाते. पण नंतर मात्र या सर्व उपाययोजना भंगारात जातात. अशा बिल्डिंग्जवर कारवाईचे कोणतेही अधिकार फायर ब्रिगेडला नाहीत.

न्यूयॉर्क, लंडनसह जगभरातील अनेक शहरांमध्येही फायर सेफ्टीसंदर्भात अनेक कडक नियम असल्यामुळे अनेक ठिकाणी निवासी इमारती आणि कार्यालयात आगीचा धोका टळला आहे. पण मुंबईत अनेक मोठ्या आगीच्या घटना घडूनही सरकार या प्रश्नाकडे गांभीर्याने पाहत नसल्याची फायर ब्रिगेडच्या अधिकाऱ्यांची तक्रार आहे.

मुंबईचा पसारा झपाट्याने वाढतोय. पण त्या तुलनेत फायर ब्रिगेडची साधनसामग्री, प्रशिक्षित मनुष्यबळ मात्र जैसे थे असल्यामुळे देशातील सर्वात सुसज्ज समजल्या जाणाऱ्या मुंबई फायर ब्रिगेडच्या कार्यपद्धतीसही मर्यादा पडू लागल्या आहेत. इमारतींची उंची 60 माळ्यांपर्यंत पोहचली असली, तरी फायर ब्रिगेडकडे सर्वात अद्ययावत असलेलं ब्राण्टो हे फायर इंजिन केवळ 17 माळ्यांची उंची गाठू शकतं. येत्या काळात हजारो टॉवर्स मुंबईत उभे राहणार असले, तरी या टॉवर्सच्या सुरक्षेसाठी केवळ दहा स्नॉरकेल इंजिन्स ब्रिगेडकडे आहेत. बारा हजार फायरमन्सची गरज असलेल्या मुंबईत आज केवळ अडीज हजार जवान मुंबईच्या सुरक्षेची जबाबदारी सांभाळत आहेत.

फायर सेफ्टीबरोबरच भूंकपाच्या धोक्यापासून बचावाची काळजीही अनेक टॉवर्स घेत नसल्यामुळे भव्य आणि सुंदर दिसणाऱ्या या इमारती तितक्याच धोकादायक बनल्या असल्याकडे फायर ब्रिगेडचे अधिकारी लक्ष वेधत आहेत.

 
</text>
</doc>
