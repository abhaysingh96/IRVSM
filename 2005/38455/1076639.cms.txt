<doc>
<docno>1076639.cms.txt</docno>
<text>
 
महाराष्ट्र
आम्रपर्यटन महोत्सवात दीडशे स्टॉल
[ Wednesday, April 13, 2005  05:01:06 pm]


म. टा. वृत्तसेवा

चिपळूण : रत्नागिरीत 22 एप्रिलपासून सुरू होणाऱ्या ' आम्र पर्यटन महोत्सवा ' त एकंदर 150 स्टॉल उपलब्ध होणार असून आतापर्यंत 35 आंबा व्यापाऱ्यांनी संयोजकांकडे नोंदणी केली आहे.

आंब्याखेरीज काजू, फणस वा अन्य फळे, रानमेवा, फलोत्पादने, बचतगटांची उत्पादने तसेच हस्तकलाकृती आदींचेही स्टॉल येथे र्वज्य नसले, तरी बागायतदारांनी गुणवत्तेचे निकष राखून जास्तीतजास्त आंबा येथे विक्रीसाठी आणावा, असे आवाहन आमदार उदय सामंत, जिल्हाधिकारी संतोषकुमार, जिल्हा परिषदेच्या मुख्य कार्यकारी अधिकारी डॉ. निधी पाण्डे, महोत्सव भरवणाऱ्या ' आत्मा ' ( अॅग्रिकल्चरल टेक्नॉलॉजी मॅनेजमेंट एजन्सी)चे प्रकल्प संचालक विकास पाटील, जिल्हा कृषी अधीक्षक अनंत पोटे यांनी केले आहे. रत्नागिरीसह लांजा, राजापूर, चिपळूण, खेड, दापोली, मंडणगड, गुहागर या सर्वच तालुक्यांतील आंबा उत्पादकांना महोत्सवात सहभागी होण्याचे आवाहन केले जात आहे. नोंदणीसाठी : ' आत्मा ' कार्यालय, एस.टी. स्टँडजवळ, रत्नागिरी ( फोन : 952352-227991)

 
</text>
</doc>
