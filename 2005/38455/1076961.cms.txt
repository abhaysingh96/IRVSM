<doc>
<docno>1076961.cms.txt</docno>
<text>
 
महाराष्ट्र
हलक्या सरींनी पुणेकर सुखावले
[ Wednesday, April 13, 2005  11:08:58 pm]


म. टा. प्रतिनिधी

पुणे : अचानक आलेल्या पावसामुळे शहर आणि परिसरातील वातावरणात गारवा निर्माण झाला. केरळ ते नागालँड दरम्यान कमी दाबाचा पट्टा निर्माण झाल्यामुळे पाऊस पडल्याचे वेधशाळेकडून सांगण्यात आले.

येत्या 24 तासात राज्यातील काही भागात जोरदार पाऊस होण्याची शक्यता वेधशाळेकडून वर्तवण्यात आली आहे. या पावसाळी वातावरणामुळे गेल्या दोन दिवसांपासून वाढलेल्या उकाड्याच्या तीव्रतेतून पुणेकरांची सुटका झाली.

सकाळपासूनच राज्यातील अनेक भागांमध्ये पावसाळी वातावरण होते. सिंधुदूर्ग जिल्ह्यातील कुडाळ येथे दिवसभरात 23.8 मि.मी इतक्या पावसाची नोंद झाली असून नगर, शिडीर्, श्ाीगोंदा, सांगली या भागातही पावसाच्या सरी पडल्या.

केरळ ते नागालँड दरम्यान निर्माण झालेल्या कमी दाबाचा पट्यामुळे राज्यातील बहुतेक शहरांमधील तापमानात काही प्रमाणात घट झाली. तसेच बहुतेक ठिकाणी ढगाळ वातावरण होते. या कमी दाबाच्या पट्यामुळेच महाराष्ट्रासह मणिपूर, कर्नाटक या ठिकाणी पाऊस पडण्याची शक्यता असल्याचा अंदाज वेधशाळेकडून सांगण्यात आले.

 
</text>
</doc>
