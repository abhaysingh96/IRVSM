<doc>
<docno>1076626.cms.txt</docno>
<text>
 
महाराष्ट्र
रत्नागिरीत 1100 अंगणवाड्या जागेविना
[ Wednesday, April 13, 2005  04:57:44 pm]


म. टा. वृत्तसेवा

रत्नागिरी : जिल्हा परिषदेच्या 1600 अंगणवाड्यांपैकी 1100 अंगणवाड्या स्वत:च्या मालकीच्या इमारतीच्या शोधात असून, अंगणवाड्यांच्या भाड्यापोटी खर्च होणारे लाखो रुपये वाचवायचे असतील तर अंगणवाड्यांना स्वत:च्या इमारती देण्यासाठी निधी मिळवा आणि आराखडा आखा, अशी मागणी जोर धरते आहे.

स्वत:ची जागा नसल्याने बऱ्याच अंगणवाड्या भाड्याच्या इमारतीत, तर काही मंदिरांसारख्या सार्वजनिक जागांवर भरतात. महिला व बालकल्याण विभागाने ही बाब अद्यापपर्यंत फारशा गांभीर्याने घेतली नव्हती ; पण आता भाड्यापायी खर्च करण्यापेक्षा जिल्हा परिषदेकडून स्वतंत्र निधी मिळवून, अंगणवाड्यांना स्वत:च्या जागा देण्यासाठी आराखडा आखा, अशी मागणी अंगणवाडी सेविकांकडूनही होत आहे. अर्थात, अंगणवाडी सेविकांची प्राथमिक मागणी आहे मानधनवाढीची. सध्या त्यांना 500 ते 700 रुपये महिना मिळतात. जिल्हा परिषदेवर मानधनवाढीसाठी मोर्चेही काढले आहेत.

 
</text>
</doc>
