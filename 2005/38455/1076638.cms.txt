<doc>
<docno>1076638.cms.txt</docno>
<text>
 
अर्थव्यवहार
शैक्षणिक कर्जाच्या परतफेडीवरील व्याजच केवळ करमुक्त
[ Wednesday, April 13, 2005  05:00:55 pm]


केंदाच्या 2005-2006 वर्षाच्या अर्थसंकल्पात जे विविध बदल आहेत त्यांचा समाजातील सर्वच घटकांवर परिणाम झाला आहे. विद्याथीर्ही त्याला अपवाद नाहीत. शैक्षणिक कर्जांबाबत अर्थसंकल्पात करण्यात आलेली तरतूद जशीच्या तशी संमत करण्यात आली तर पुढील वर्षासाठी शैक्षणिक कर्ज घेऊ इच्छिणाऱ्या विद्यार्थ्यांना कराच्या आघाडीवर वेगळ्याच समस्येला तोंड द्यावे लागणार आहे. एकंदरित, छोट्या रकमांची शैक्षणिक कजेर् काढणाऱ्यांना गतवर्षापेक्षा अधिक फटका बसणार असून, ज्यांनी परदेशांतील शिक्षणासाठी ( मोठ्या रकमेचे) कर्ज घेतले आहे त्यांची स्थिती तुलनेने बरी असेल.

विद्यमान तरतुदींनुसार , 2004- 2005 आथिर्क वर्षासाठी जेव्हा एखादा कर्जदार विद्याथीर् घेतलेल्या कर्जातील काही रक्कम परत करतो तेव्हा त्याला करसवलत (डिडक्शन) मिळते. हे ' डिडक्शन ' म्हणजे तो कर्जातील जी रक्कम परत करतो ती त्या व्यक्तीच्या उत्पन्नातून कर लाभासाठी वजा मिळते आणि त्याच्या उर्वरित उत्पन्नाच्या रकमेवर कर लागू होतो. उदाहरणार्थ, एखाद्या व्यक्तीचे उत्पन्न 2 लाख 40 हजार रु. आहे आणि त्यातील 20 हजार रु. तो ' एज्युकेशन लोन ' च्या परतफेडीसाठी खर्च करतो. आयकर आकारणीसाठी आता त्याचे उत्पन्न 2 लाख 20 हजार रु. ठरेल व या रकमेवरच इन्कमटॅक्स लागू होईल. हे ' डिडक्शन ' दरसाल कमाल 40 हजार रु.पर्यंत रकमेलाच मिळेल. 40 हजार रुपयांहून अधिक रक्कम कर्जाच्या परतफेडीपोटी धनको बँकेकडे भरली तर तीवर करसवलत मिळणार नाही. ' डिडक्शन ' आठ वर्षांचा कालावधी किंवा संपूर्ण कर्जाच्या परतफेडीचा कालावधी यातील जो कमी असेल त्या काळासाठीच मिळेल.

आता अर्थसंकल्पात या पद्धतीत बदल करण्यात आला आहे. नव्या पद्धतीनुसार, आता परतफेडीच्या रकमेतील व्याजावरच ' डिडक्शन ' दिले जाणार आहे. म्हणजेच कर्जातील जी मुद्दलाची रक्कम बँकेला परत केली जाईल तीवर करसवलत मिळणार नाही. अर्थसंकल्पात करसवलतीसाठीची 40 हजार रु.ची मर्यादा काढून टाकण्यात आली आहे. याचा फायदा मोठ्या रकमांची कजेर् घेणाऱ्यांना प्रामुख्याने मिळेल. कारण मोठ्या रकमेवरील व्याजही मोठे असेल व त्या सर्व व्याज रकमेला ' डिडक्शन ' अर्थात करातून सूट मिळेल. उदाहरणार्थ, शैक्षणिक कर्जाच्या परतफेडीची रक्कम दरसाल 1 लाख रु. आहे व त्यातील 60 हजार रु. हे व्याजाचे आणि 40 हजार मुद्दलाचे आहेत. आधीच्या नियमांप्रमाणे ( 2004- 2005 साठी) 40 हजार रु.पर्यंतच्याच कमाल रकमेला ' डिडक्शन ' होते. आता अशा कर्जातील 60 हजार रु.च्या संपूर्ण व्याज रकमेला ' डिडक्शन ' मिळेल. शैक्षणिक कर्ज घेणाऱ्या विद्यार्थ्यांनी करसवलतींतील हे बदल लक्षात घेऊन त्यानुसार नियोजन करावे. अशा कर्जांवर करविषयक लाभ आहेतच.

अर्णव पंड्या

 
</text>
</doc>
