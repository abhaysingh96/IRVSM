<doc>
<docno>1076975.cms.txt</docno>
<text>
 
महामुंबई
झुणका-भाकरी केंदांचा ताबा सरकारकडे नाही
[ Wednesday, April 13, 2005  11:39:09 pm]


म. टा. प्रतिनिधी

मुंबई : सुप्रीम कोर्टाने स्थगिती दिलेल्या 218 झुणका-भाकरी केंदाची जागा वगळता सध्या असलेल्या मुंबईसह राज्यातील दोन हजार 539 झुणका-भाकरी केंदांची जागा ताब्यात घेण्याची कारवाई सरकारने 24 फेब्रुवारीपासून सुरू केली आहे. मात्र, अद्याप एकाही जागेचा ताबा पुन्हा सरकारला मिळालेला नाही, असे अन्न व नागरी पुरवठामंत्री सुनील तटकरे यांनी विधान परिषदेत सांगितले.

काँग्रेसचे संजय दत्त, प्रा. जोगेंद कवाडे, जयंत पाटील, जितेंद आव्हाड, गुरुनाथ कुलकणीर् आदी सदस्यांनी यासंदर्भात लक्षवेधी सूचना उपस्थित करून, राज्यातील अशा केंदावर झुणका-भाकरीऐवजी भलत्याच महागड्या वस्तू मिळत आहे याकडे लक्ष वेधले होते. संबंधित केंदचालकांनी मोक्याच्या जागा हडप करण्याच्या उद्देशाने व मूळ योजना बंद झाल्याने सरकारने त्या जागा परत घ्याव्या, अशी त्यांची मागणी होती.

झुणका-भाकरी योजना जून 2000 मध्ये गुंडाळण्यात येऊन त्यांच्या जागांचा वापर सार्वजनिक हितासाठी करण्याच्या सूचना संबंधितांना देण्यात आल्या. मात्र, काही केंदचालकांनी सुप्रीम कोर्टातून त्यास स्थगिती मिळवली.

राज्यात सुरुवातीला सहा हजार 211 झुणका भाकर केंदे होती. त्यात सरकारी जागेवर चार हजार 370, खासगी जागांवर एक हजार 541 आणि म्हाडा व एसटीच्या जागेवर 300 केंदे होती. तपासणीनंतर आणि अनुदानाअभावी त्यापैकी 3662 केंदे बंद पडली. सध्या 2539 केंदे कार्यरत असून, त्यात कोकणात 625, मुंबई शहरात 127 व उपनगरात 113 केंदे आहेत.

 
</text>
</doc>
