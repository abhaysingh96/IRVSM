<doc>
<docno>1076833.cms.txt</docno>
<text>
 
बहुतांची अंतरे
मानवी जिवाविषयी एवढी बेदरकारी?
[ Wednesday, April 13, 2005  08:06:22 pm]


' स्विमिंग पूलमध्ये विजेच्या धक्क्याने दोन ठार ' ही बातमी (म. टा. 10 एप्रिल) वाचून अंगावर काटा आला. दोन घटका करमणुकीसाठी दाम-दुप्पट पैसे खर्चून गेलेल्या कुटंुबावर स्वत:चे प्राण गमावण्याची वेळ यावी, ही बाब आपले सार्वजनिक जीवन आणि आजची एकूणच व्यवस्था मानवी जीवाबद्दल किती निर्ढावलेली आणि बेदरकार आहे, हेच दर्शवते. अक्सा बीचसारख्या ठिकाणी जाणूनबुजून जीव धोक्यात घालणे हा त्या व्यक्तीच्या पूर्णपणे स्वत:च्या जबाबदारीचा भाग झाला. पण एका अधिकृत रिसॉर्टमधील स्विमिंग पूलमध्ये संबंधित प्रशासनाच्या अक्षम्य बेपर्वाईने दोन निरपराध जीव जावेत, याला काय म्हणावे ?

चारचाकी वाहनाच्या तुलनेत दुचाकी वाहन चालवण्यात असलेला अंगभूत धोका ओळखून ते चालवणाऱ्याच्या मागे हेल्मेट सक्तीसाठी हात धुवून लागलेल्या शासनाने आपली थोडीशी शक्ती जरी या बेबंद रिसॉर्टसारख्या स्थळांकडे वळवली तरी काही अमूल्य मानवी जीव वाचवण्याचे पुण्य पदरी पडेल.

रजनीकांत शेट्ये, अंधेरी, मुंबई.

 
</text>
</doc>
