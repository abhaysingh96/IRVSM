<doc>
<docno>1076439.cms.txt</docno>
<text>
 
महामुंबई
सरकारी नोकरभरती जुन्याच धोरणानुसार
[ Wednesday, April 13, 2005  03:33:44 pm]


म.टा. प्रतिनिधी

मुंबई : अनुकंपा तत्वावरील नोकर भरतीच्या संदर्भात 12 मार्च 1997 मध्ये घेतलेला धोरणात्मक निर्णय फिरवून परत जुन्याच पध्दतीने नोकर भरतीचा निर्णय घेण्यात येईल, असे आश्वासन सामान्य प्रशासन खात्याचे राज्यमंत्री राजेश टोपे यांनी मंगळवारी विधानसभेत दिले.

काँग्रेसचे चंदकांत छाजेड व अन्य सदस्यांनी उपस्थित केलेल्या लक्षवेधी सूचनेवरील चचेर्त सत्ताधारी तसेच विरोधी सदस्यांनी आग्रही भूमिका घेऊन 1997 चा निर्णय फिरविण्यास सरकारला भाग पाडले. राज्य सरकारी सेवेतील सदस्याचा मृत्यू अथवा अपंगत्व आल्यास त्याचा कुटुंबातील व्यक्तिला अनुकंपा तत्वानुसार सरकारी नोकरीत घेण्याचा सरकारचा निर्णय असून देखील त्याची प्रभावी अंमलबजावणी होत नसल्याबद्दल सर्व सदस्यांनी सरकारला धारेवर धरले.

सरकारच्या या धोरणामुळे अनेकांना आत्महत्या करावी लागत असून त्यांच्या कुटुंबियांवर उपासमारीची वेळ येत असल्याबद्दल चिंता व्यक्त करताना नव्या निर्णयामुळे नोकरी मिळण्यास विलंब होत आहे. त्यामुळे जुन्याच पध्दतीने नोकर भरती करण्यात यावी, अशी मागणी विधानसभेत करण्यात आली.

 
</text>
</doc>
