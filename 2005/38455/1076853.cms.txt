<doc>
<docno>1076853.cms.txt</docno>
<text>
 
महाराष्ट्र
विठ्ठलमूर्तीला खरा धोका सततच्या 'महापूजां'चा!
[ Wednesday, April 13, 2005  08:22:20 pm]


सुनील दिवाण

पंढरपूर : वारकऱ्यांचे दैवत असलेल्या पांडुरंगाच्या मूर्तीर्ची वेगाने झीज होऊ लागल्याने त्यावर दिवसांतून सहावेळा होणारी महापूजा आवश्यक आहे का ? असा प्रश्ान् निर्माण होऊ लागला आहे. मूळ बसॉल्ट खडकापासून तयार केलेल्या या मूतीर्वर 1985 मध्ये ' इपॉक्सी ' चा थर देण्यात आला होता. आता भारतीय पुरातत्त्व खात्याकडून त्यावर पुन्हा सिलिकॉनचा संरक्षक थर देण्यात आला आहे. मुख्य मूतीर्ची पूजा करून नंतर एक ' उत्सवमूतीर् ' बनवून त्यावर महापूजा करावी, अशी मागणीही होत आहे.

वारकरी संप्रदायात महापूजेची प्रथा नसून हा संप्रतदाय मुळातच कर्मकांडविरोधी असल्याची माहिती बदीनाथ महाराज तनपुरे यांनी ' म. टा. ' ला दिली. मंदिर समितीतफेर् सकाळी करण्यात येणाऱ्या मूळ पूजेनंतर दिवसभरात मूतीर्वर सहा महापूजा करण्यात येतात. त्यात होणाऱ्या विधीत आठ ते दहा हजार रुपयांचा खर्च येतो. दही, दूध, मध, साखर आणि तूप या पंचामृतांचा त्यात वापर केला जातो. या घटकांचा मूतीर्वर रासायनिक परिणाम घडून त्याची झीज होऊ लागते, असे मत काही तज्ज्ञांनी व्यक्त केले आहे. दहा हजार रुपयांपर्यंतचा खर्च गरीब वारकऱ्यांना परवडणारा नसतोच. त्यामुळे महापूजा ही जणू धनाढ्यांचीच मक्तेदारी बनली आहे.

' वारकऱ्याने खरे तर विठ्ठलदर्शन म्हणजेच त्याची पूजा मानली पाहिजे. महापूजेत होणाऱ्या मूतीर्स्नानामुळे जर तिची झीज होणार असेल, तर भक्ताने प्रथम मूतीर्च्या संरक्षणाचा विचार करून या प्रथेला विरोध करायला हवा. ', असे तनपुरे म्हणाले.

मूर्तीला केवळ केशराच्या पाण्याने स्नान घालण्याची मागणी मंदिर समितीचे माजी अध्यक्ष आणि संत ज्ञानेश्वर सोहळ्याचे प्रमुख मानकरी अॅड. विवेकानंदन वासकर यांनी केली. समितीचे सदस्य गहिनीनाथ महाराज औसेकर आणि संपतराव जेथे यांनी 21 एप्रिलच्या मंदिर समिती बैठकीत आपणही मुख्य मूतीर्वर महापूजा बंद करण्याची मागणी करणार असल्याचे सांगितले. महापूजा बंद केल्यास बडवे आणि इतर सेवाधाऱ्यांचा प्रश्ान् निर्माण होईल. ते विरोधात जातील, अशी शंका काहींना उपस्थित केली आहे.

 
</text>
</doc>
