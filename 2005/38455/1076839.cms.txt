<doc>
<docno>1076839.cms.txt</docno>
<text>
 
लेख
दष्टा अर्थशास्त्रज्ञ
[ Wednesday, April 13, 2005  08:11:14 pm]


भारतरत्न डॉ. बाबासाहेब आंबेडकर यांचे अर्थशास्त्रीय विचार इतके बहुमोल होते की, बऱ्याच अंशी आजही ते जसेच्या तसे लागू करावेत. आजही त्यांच्यातील ताजेपणाचा प्रत्यय येतो. त्यांच्या डॉक्टरेटच्या प्रबंधातील अनेक विचार आजही आचरणात आणावेत, असे आहेत. बाबासाहेबांच्या जयंतीनिमित्ताने एक आलेख...

डॉ. बाबासाहेब आंबेडकर यांचे अर्थशास्त्रावरील लिखाण, उदा. ईस्ट इंडिया कंपनीची अर्थव्यवस्था ( एम. ए. प्रबंध 1915) भारतातील प्रांतीय वित्ताची उत्क्रांती (पीएच. डी. प्रबंध , 1917) ( यापुढे त्याचा उल्लेख ' उत्क्रांती ' असा केला जाईल) भारतीय रुपयाचा प्रश्ान् (डी. एससी. प्रबंध , 1921) आणि अर्थशास्त्रावरील त्यांचे इतर लिखाण या साऱ्यात ' उत्क्रांती ' या पीएच. डी. प्रबंधाचे महत्त्व अनन्यसाधारण आहे. या विस्तृत प्रबंधामध्ये संघराज्य व घटकराज्ये यातील आथिर्क संबंधांचा परामर्श घेण्यात आलेला आहे. परिपक्व व गहन विचारांनी परिपूर्ण अशा या लिखाणात डॉ. आंबेडकरांनी ब्रिटिश साम्राज्य पद्धतीवर घणाघाती टीका केली आहे. हा प्रबंध म्हणजे प्रांतीय वित्तविषयक कामगिरीचा उत्कृष्ट नमुना आहे.

साम्राज्यवादी अर्थव्यवस्था तिच्या उगमापासूनच ( 1833) आथिर्क तुटपुंजेपणा व अंदाजपत्रकीय तूट या मरणप्राय व्याधींनी जर्जर झाली होती. डॉ. आंबेडकरांच्या मते 1834 ते 1857 यातील तुरळक 6-7 वषेर् वगळता या कालावधीत लाखो रुपयांची वाढती तूटच दृष्टिक्षेपात येते. तुटपुंजी व खिळखिळी साम्राज्यवादी अर्थव्यवस्था काही अंशी चुकीच्या राजकोषीय धोरणाचे (फिस्कल पॉलिसी) फलित होती. याचे स्पष्टीकरण करताना डॉ. आंबेडकर म्हणतात: ' सार्वजनिक खर्च हा सार्वजनिक उत्पन्नाशी जुळविला जावा किंवा उत्पन्नानुसार खर्चाचे नियोजन करावे. म्हणजेच उत्पन्न जास्त असेल तरच खर्च जास्त असावा. अन्यथा वारेमाप खर्च होऊन दिवाळखोरी होऊ शकते. म्हणून उत्पन्नाच्या मर्यादा जाणून खर्च आटोक्यात आणणे हे राजस्वाचे मोलाचे तत्त्व आहे, ज्याद्वारे अनुत्पादक खर्च कमी होऊन भरभराटीस वाव मिळतो. ' डॉ. आंबेडकरांच्या या चेतावणीचा प्रत्यय आजही येतो. त्यांच्या मते , ' निकोप अर्थव्यवस्थेची कसोटी केवळ जास्त पैसा उभारणे एवढीच नाही. खरी सुज्ञता म्हणजे देशाचे आथिर्क व्यवस्थापन पाहणाऱ्यांनी पैसा उभारणे व खर्च करणे यापलीकडील क्षितीजांचे अवलोकन करावे. राष्ट्रधन हे सर्वार्थाने पितृधन आहे, ज्याच्यावर राज्य तगते, त्याचा दुरुपयोग करणारे राज्य आपोआपच उद्ध्वस्त होते. ' या विचारांमधून डॉ. आंबेडकरांच्या राष्ट्रभक्तीचे व दूरदृष्टीचे सांगोपांग दर्शन होते.

साम्राज्य पद्धतीचा आणखी एक दोष म्हणजे ब्रिटिशांनी भारतीय कास्तकारांवर लादलेला जबर कृषिकर. यामागील गृहीततत्त्व असे होते की, शेती अनादी कालापासून देशाची संपत्ती मानली गेल्याने तिच्या अधिक्यावरील खरी मालकी सरकारचीच आहे! डॉ. आंबेडकरांच्या मते, जीव जगवणाऱ्या या प्राथमिक उद्योगांवर जबर कर लावून त्यातील अधिक्य हिरावून घेणे, हे नक्कीच अविचारी व घातक कृत्य आहे.

साम्राज्यशाहीतील पाशवी पिळवणुकीचे वर्णन करताना डॉ. आंबेडकर म्हणतात , ' ती एक क्रूर थट्टा वा निरुपयोगी नीतिवचन होते. शरीराच्या ज्या भागात दाट रक्ताचा मुबलक पुरवठा असतो, तो भाग सोडून रक्तहीन शुष्क कडकडीत अंगात रक्तपिपासू जळवा सोडण्याचा तो प्रकार होता. ' यात गंभीर पण बोचरे सत्य दडलेले आहे ; कारण गरीब कुळाच्या जिवावर मजा मारून ऐषारामात लोळणारे मुजोर जमीनदार व गलेलठ्ठ पगार, वारेमाप भत्ते उपभोगून धष्टपुष्ट झालेले ब्रिटिश सनदी अधिकारी यांना कर आकारणीच्या लोढण्यातून सहीसलामत वगळण्यात आले होते.

त्यांच्या मते कृषिकरातील मोठा दोष म्हणजे ती करयोजना शेतजमिनीच्या नगावर ठरलेली होती. एक एकर जमीनधारक दरिदी शेतकरी व शेकडो एकरधारक गर्भश्रीमंत जमीनदार यांच्याकरिता सारख्याच प्रमाणात कराचा दर आकारण्यात यायचा. परिणामी गरीब व श्रीमंत यांच्यातील दरी सातत्याने वाढत गेली, न्याय्य तत्त्वाला तडा गेला आणि यातूनच भारतातील दारिद्य समस्येचा उगम झाला, असे तज्ज्ञ मानतात.

महात्मा गांधींनी 75 वर्षांपूवीर् मिठाचा ऐतिहासिक सत्याग्रह केला. परंतु त्या कराला डॉ. आंबेडकरांनी त्याआधी म्हणजे 1917 च्या दरम्यान कडाडून विरोध केला होता.

गरिबांचे रक्त शोषून ब्रिटिशांनी कररूपाने उभारलेल्या या पैशाचा विनियोग कसा होत होता हे पाहणेदेखील गरजेचे आहे. 1809-1850 या कालखंडात केवळ संरक्षणावरील खर्च निम्म्यापेक्षा जास्त होता. संरक्षण कर्जावरील व्याज जमेस धरता हा आकडा सुमारे 60 टक्क्यांएवढा होतो. भारताचा 2002-2003 सालचा एकूण संरक्षण खर्च जेमतेम 18 टक्के एवढा कमी होता. डॉ. आंबेडकर म्हणतात की , ' शांततेच्या नावाखाली संरक्षणावरील या अवाजवी व अनुत्पादक खर्चामुळे या देशात साहजिकच महत्त्वाच्या सोयीसवलती उदा. शिक्षण, सार्वजनिक काम, पाटबंधारे योजना, उद्योग वगैरे दीर्घकाळपर्यंत दुर्लक्षिल्या गेल्या. '

डॉ. आंबेडकरांची अंदाजपत्रकाची त्रिसूत्रीय पद्धत पुढीलप्रमाणे आहे:

साम्राज्यशाहीत राजस्वाच्या काटकसरीच्या तत्त्वाला मुळातच तिलांजली दिली गेली होती. 1833 पूवीर् प्रांत सरकारांना कराद्वारे पैसे उभे करण्याचे अधिकार देण्यात आले होते. नवीन व्यवस्थेनुसार मात्र प्रांताकडून केंदाकडे भरमसाठ निधीची मागणी व्हायला लागली. खर्चाला लगाम लावण्याची गरजदेखील त्यांना वाटेनाशी झाली. यामुळे केंद शासनाच्या तिजोरीवर मोठा ताण पडला. यातूनच केंदीय अर्थकारणाचे महत्त्व कमी होऊन पुढे या व्यवस्थेला पर्याय म्हणून 1871 मध्ये प्रांतीय अर्थकारणाच्या युगाला सुरुवात झाली. या युगाची डॉ. आंबेडकर तीन विभागांत सुलभतेने व तर्कशुद्धपणे मांडणी करतात.

1) नेमून दिलेल्या रकमेपुरते अंदाजपत्रक - 1871- 77 ( बजेट बाय असाइनमेंट)

2) उचलून दिलेल्या रकमेपुरते अंदाजपत्रक 1877-82 ( बजेट बाय असाईड रेव्हेन्यू)

3) महसूल हिस्सा वाटपावर आधारित अंदाजपत्रक 1882-1921 ( बजेट बाय शेअर्ड रेव्हेन्यू)

डॉ. आंबेडकरांनी अभ्यासिलेल्या उपरोक्त पद्धतीनुसार पुढे केंद-प्रांत संबंध विकसित होत गेले. त्यानंतर 1919 च्या कायद्याने प्रांतांना सार्वभौमत्व प्रदान केले गेले. त्यानंतर स्वातंत्र्योत्तर काळात 1950 मध्ये घटनेच्या 280 व्या कलमानुसार केंद व प्रांत संबंध अधिक मजबूत होण्यासाठी वित्त आयोगाची (फायनान्स कमिशन) स्थापना करण्यात आली. या व्यवस्थेप्रमाणे दर पाच वर्षांनी केंद व राज्य सरकारे यांचे वित्तीय संबंध ठरविण्यासाठी वित्त आयोग नेमले जातात. यात कराच्या रूपाने सरकारकडे जमा होणाऱ्या महसुली उत्पन्नाचे केंद व घटक राज्ये यांच्यात वाटप कसे करावे याच्या शिफारसी केल्या जातात. स्वातंत्र्योत्तर काळात वित्त आयोगांनी केंद, राज्य आथिर्क संबंधांची जी पुनर्रचना केली, त्याला डॉ. आंबेडकरांचे ' उत्क्रांती ' मधील मूलगामी विवेचन पायाभूत ठरले. याची जाणीव थोड्यांना असेल.

बाबासाहेबांचे अर्थशास्त्रीय विचार इतके बहुमोल होते की, बऱ्याच अंशी आजही ते जसेच्या तसे लागू करावेत. आजही त्यांच्यातील ताजेपणाचा प्रत्यय येतो. आजची आथिर्क स्थिती अशी आहे की, केंद सरकारची अर्थसंकल्पीय तूट सारखी वाढत राहते. ती भरून काढण्यासाठी सरकारला पतपुरवठा करावा लागतो वा नव्या करांचा विचार करावा लागतो. या दोन्ही बाबींमुळे चलन फुगवटा व पर्यायाने प्रचंड भाववाढ होत राहते. डॉ. आंबेडकरांनी प्रबंधात सुचविलेला पर्याय म्हणजे या स्थितीत अनावश्यक वा कमी आवश्यक खर्च कमी करून तो उत्पन्नाशी निगडित करण्याचे तंत्र. आपल्याला हे जनसामान्यांचे हित जपणारे तंत्र अंगीकारता येईल का ? खर्चाला कात्री कशी लावता येईल ? या साऱ्या बाबी आज अत्यंत मोलाच्या आहेत.

डॉ. आंबेडकरांनी शेतीवरील कर जुलमी होता हे ठासून सांगितले. अर्थात ती 19 व्या शतकातील वस्तुस्थिती होती. त्यानंतरच्या काळात मात्र परिस्थिती बदलत गेली. पुढे ब्रिटिशांनी शेतीचे व्यापारीकरण केले. अलीकडील काळात म्हणजे 1966 च्या दरम्यान, हरित क्रांती झाली. शेतीचे उत्पन्न भरघोस वाढले. 2003- 2004 च्या आथिर्क वर्षात शेतीच्या उत्पन्नाचा वाषिर्क विकास दर 9.1 टक्के एवढा मोठा होता व अन्नधान्य उत्पादन 210 दशलक्ष टन एवढे वाढले होते. बहुतांशी राज्यांत आज शेतीवर कोठलाच कर नाही. याउलट शहरी विभागातील अधिकारी, कर्मचारी अगदी निमूटपणे इन्कम टॅक्स व इतर कर भरतात. बदलत्या काळात विशेषत: जेव्हा आधुनिकीकरण, विद्युतीकरण, खाजगीकरण वगैरे झपाट्याने होत आहे, तेव्हा ' आहे रे ' व ' नाही रे ' यांतील सातत्याने वाढत जाणारी दरी बुजविण्याकरिता शेतीवर कर लादणे योग्य होणार नाही का, याचा विचार करणे अगत्याचे आहे.

डॉ. वसंत तायडे

प्राचार्य, सिडनहॅम महाविद्यालय, मुंबई.

 
</text>
</doc>
