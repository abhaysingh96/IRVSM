<doc>
<docno>1076826.cms.txt</docno>
<text>
 
देश-विदेश
..त्यापेक्षा जेडीयूच भाजपत विलिन झालेला बरा
[ Wednesday, April 13, 2005  08:00:22 pm]


वृत्तसंस्था

पाटणा : निधमीर्वादाच्या गप्पा मारण्याऐवजी नितीेश कुमार यांनी जनता दल ( युनायटेड) हा पक्षच भारतीय जनता पक्षात विलिन करून टाकावा, अशी सूचना लोक जनशक्ती पक्षाचे अध्यक्ष राम विलास पासवान यांनी केली आहे.

त्यापूर्वी लोक जनशक्ती पक्ष जनता दल (युनायटेड)मध्ये विलिन केल्यास पासवान यांच्या सर्व अटी मान्य करू, असे नितीश कुमार यांनी पासवान यांना सुचवले होते. त्याला उत्तर म्हणून पासवान यांनी आता ही सूचना केली आहे. त्याचप्रमाणे संयुक्त पुरोगामी आघाडीतून आपला पक्ष बाहेर पडणार नाही, असे स्पष्ट केले.

नवी दिल्ली येथून परतल्यावर पत्रकारांशी बोलताना पासवान उसळून म्हणाले, आपल्याला अशी सूचना करणाऱ्या नितीश कुमार यांना त्यांचे जनता दल ( युनायटेड)मधील स्थान माहित आहे काय ? भाजपशी कदापि संबंध न तोडणाऱ्या जॉर्ज फर्नांडिस यांच्या ' प्रभावाखाली ' ते आहेत. एका बाजूला निधमीर्वादाच्या गप्पा मारायच्या आणि दुसऱ्या बाजूला भाजपच्या नेतृत्वाखालील एनडीएशी संबंध ठेवणारे नितीश कुमार दुतोंडी आहेत, असा टोलाही पासवान यांनी लगावला.

 
</text>
</doc>
