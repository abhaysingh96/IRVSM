<doc>
<docno>1076588.cms.txt</docno>
<text>
 
महाराष्ट्र
'नॅशनल इन्श्युरन्स'चे भराडिया निलंबित
[ Wednesday, April 13, 2005  04:29:56 pm]


म. टा. प्रतिनिधी

नाशिक : ' नॅशनल इन्शुरन्स ' या विमा कंपनीचे नाशिक शाखा व्यवस्थापक जी. बी. भराडिया यांना त्यांच्याविरुद्धच्या कर्मचाऱ्यांचा छळ करणे, ग्राहकांकडून लाच घेणे या कर्मचाऱ्यांच्या तक्रारींनंतर ते रजेवर असतानाच मंगळवारी निलंबित करण्यात आले.

अखिल भारतीय विमा कर्मचारी सेनेने भराडिया यांच्या विरोधात आंदोलन सुरू केले होते. त्यानंतर कंपनीचे विभागीय व्यवस्थापक गुरविंदरराज सिंग यांनी ही कारवाई केली.

भराडीया गेल्या अनेक दिवसांपासून कर्मचाऱ्यांचा छळ करत आहेत. महिला कर्मचाऱ्यांनाही त्यांनी त्रास दिल्याची कर्मचाऱ्यांची तक्रार होती. त्याचप्रमाणे विम्याचा मोबदला अदा करण्याच्या बदल्यात ते ग्राहकांकडूनही लाचेची मागणी करत असल्याचा आरोप त्यांच्यावर करण्यात येत होता. या प्रकाराच्या निषेधार्थ काही दिवसांपूवीर् कर्मचारी सेनेच्या कार्यर्कत्यांनी त्यांना घेरावही घातला होता. त्यानंतर भराडीया रजेवर निघून गेले होते.

भराडीया यांच्याविरोधातील तक्रारींचा आढावा घेण्यासाठी कंपनीच्या पुणे विभागाचे व्यवस्थापक गुरविंदरराजसिंग हे मंगळवारी नाशिक येथे आले होते. त्यांच्यासमोरही कर्मचारी सेनेच्या कार्यर्कत्यांनी जोरदार निदर्शने केली.

गुरविंदरराजसिंग यांनी परिस्थितीचा आढावा घेऊन कोलकात्याला मुख्य कार्यालयाशी संपर्क साधून तातडीने भराडीया यांना निलंबित करण्याचे आदेश दिले.

 
</text>
</doc>
