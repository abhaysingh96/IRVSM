<doc>
<docno>1076663.cms.txt</docno>
<text>
 
महामुंबई
मराठी चित्रपट न दाखवल्यास थिएटरला टाळे
[ Wednesday, April 13, 2005  05:08:31 pm]


म. टा. प्रतिनिधी

मुंबई : उत्तम मराठी चित्रपटांच्या निमिर्तीस प्रोत्साहन देण्याची सरकारची भूमिका असून, मराठी चित्रपट चार आठवडे प्रदशिर्त करण्याची सक्ती थिएटरचालकांवर करण्यात येईल. मराठी चित्रपट दाखवण्यास नकार देणाऱ्या थिएटरला टाळे ठोकण्यात येईल, असे उपमुख्यमंत्री आर. आर. पाटील यांनी मंगळवारी विधान परिषदेत जाहीर केले.

राज्यात विशेषत: राजधानी मुंबईत मराठी चित्रपटांची गळचेपी होत असून, त्यांना थिएटरही उपलब्ध होत नाही. याविषयी निर्माण झालेल्या असंतोषाकडे शिवसेनेचे प्रमोद नवलकर यांच्यासह अन्य सदस्यांनी लक्षवेधी सूचनेद्वारे सरकारचे लक्ष वेधले होते. त्यावर निवेदन करताना उपमुख्यमंत्र्यांनी वरील भूमिका जाहीर केली.

राज्यात मराठी चित्रपटांना उत्तेजन देण्यासाठी अनुदान देण्याबाबत तत्कालीन युती सरकारने केलेल्या घोषणा पोकळ ठरल्या होत्या, असा दावा पाटील यांनी केला. आघाडी सरकारने मराठी रंगीत चित्रपटासाठी प्रत्येकी 20 लाख रुपयांचे अनुदान देण्याचा निर्णय घेतला आहे. उत्कृष्ट तंत्रनिमिर्तीच्या चित्रपटासाठी हे अनुदान 30 लाख रुपये असेल. याविषयी यंदाच्या बजेटमध्ये तरतूद करण्यात आली आहे. या अनुदानाच्या रकमेविषयी ' जीआर ' काढून त्याची अमलबजावणी केली जाईल, अशी ग्वाही पाटील यांनी दिली.

मराठी चित्रपटांना थिएटर उपलब्ध व्हावे, यासाठी सर्वसमावेशक नियमावली तयार करण्यात येईल. त्यासाठी दोन्ही बाजूंच्या सदस्यांच्या सूचना विचारात घेण्यात येतील. मराठी निर्मात्यांना चित्रपटांना थिएटरचे भाडे परवडत नाही. ते कमी कसे करता येईल या सूचनेचा विचार नियमावली तयार करताना करण्यात येईल. मल्टीप्लेक्ससह जुन्या थिएटरांनाही नवीन नियमावलीच्या कक्षेत आणण्यात येईल, असे त्यांनी स्पष्ट केले.

मराठी चित्रपटांच्या चित्रिकरणासाठी गोरेगावच्या चित्रनगरीत व कोल्हापूर येथे 50 टक्के सवलत देण्याचा आदेश सरकारने यापूवीर्च दिला आहे. अर्थसहाय्य अनुदान योजनेचा 2003 पासून 52 चित्रपट संस्थांनी लाभ घेतला, असे पाटील सांनी सांगितले.

 
</text>
</doc>
