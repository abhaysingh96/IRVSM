<doc>
<docno>1076994.cms.txt</docno>
<text>
 
महामुंबई
राज्याला आथिर्क शिस्त लावणारे विधेयक एकमताने मंजूर
[ Wednesday, April 13, 2005  11:44:57 pm]


म. टा. प्रतिनिधी

मुंबई : अर्थसंकल्पातील भरमसाठ महसुली तुटीला निर्बंध घालून राज्याला आथिर्क शिस्त लावणारे राजकोषीय तूट उत्तरदायित्व विधेयक एकमताने विधानसभेत मंजूर करण्यात आले. त्याआधी विरोधकांनी उपस्थित केलेले आक्षेप ग्राह्य ठरवित विधेयकात दुरुस्ती करण्यात आली.

बेसुमार कर्ज उभारण्याच्या सरकारच्या लहरी कारभाराला या विधेयकामुळे लगाम बसणार आहे. तसेच, महसुली तूट कमी करणे राज्याला बंधनकारक ठरणार आहे. हे विधेयक चचेर्ला येताच, त्यातील काही तरतुदी घटनेची पायमल्ली करणाऱ्या असल्याचा आक्षेप विरोधी पक्षनेते नारायण राणे यांनी घेतला. भाजपचे ज्येष्ठ नेते गोपीनाथ मुंडे, एकनाथ खडसे व देवेंद फडणवीस यांना त्यास पाठिंबा दिला.

मात्र, या तरतूदी केंदाच्या विधेयकावरूनच करण्यात आल्या असल्याने त्या घटनाविरोधी नसल्याचे उत्तर अर्थमंत्री जयंत पाटील देत होते. या प्रश्ानवर सभागृहात खंडाजंगी सुरू असल्याने कामकाज दहा मिनिटांसाठी तहकूब करून विधानसभा अध्यक्ष बाबासाहेब कुपेकर यांच्या दालनात विरोधक व अर्थमंत्र्यांची बैठक पार पडली. या बैठकीनंतर राणे यांचा आक्षेप आपण ग्राह्य ठरवित असल्याचे अध्यक्षांनी जाहीर केले. विधेयकावरील चचेर्त काँग्रेसचे जनार्दन चांदूरकर व शशिकांत शिंदे यांनी विधेयकास दुरु स्ती सुचविली. सभागृहाने त्यास मंजुरी दिली.

या चचेर्त भाजपचे फडणवीस, खडसे यांनी विधेयकातील तरतुदींना आक्षेप घेतले. तसेच, जुन्या विधेयकातील अनेक धारदार तरतुदी आता सौम्य करण्यात आल्या असल्याचा आरोप केला. या विधेयकामुळे राज्याला आथिर्क शिस्त येणार असून महसुली तूट कमी होईल. तसेच, राज्याने कर्ज किती काढावे यालाही पायबंद असणार असल्याचे अर्थमंत्री पाटील यांनी सांगितले. केंदाच्या अटीनुसार ही शिस्त अंगिकारल्याने राज्याला बाराव्या वित्त आयोगाच्या शिफारशीनुसार 700 ते 800 कोटी रुपये जादा मिळतील, असेही ते म्हणाले. तसेच, सरकारने केलेल्या खर्चार्चा हिशोब दर तीन महिन्यांनी सभागृहासमोर मांडावा लागेल, अशी माहिती त्यांनी दिली.

 
</text>
</doc>
