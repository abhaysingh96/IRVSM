<doc>
<docno>1077006.cms.txt</docno>
<text>
 
महामुंबई
ऑनलाइन लॉटरीविरुद्ध सरकार सुप्रीम कोर्टात?
[ Wednesday, April 13, 2005  11:52:36 pm]


म. टा. प्रतिनिधी

मुंबई : इतर राज्यांतील दोन अंकी ऑनलाइन लॉटरी बंद करण्यासंदर्भात सरकार सुप्रीम कोर्टात जाणार असून तेथे अनुकूल निकाल लागला, तर तातडीने या लॉटरीवर बंदी घालण्यात येईल, अशी घोषणा अर्थमंत्री जयंत पाटील यांनी बुधवारी विधानसभेत केली.

मात्र, महाराष्ट्रातील लॉटरीवर अनेकांचे पोट अवलंबून असल्याने ही लॉटरी बंद केली जाणार नाही, असेही त्यांनी स्पष्ट केले.

प्रश्ानेत्तराच्या तासात एकनाथ शिंदे यांच्या मूळ प्रश्ानवरील चचेर्त सहभागी होताना अनेक सदस्यांनी लॉटरीच्या दुष्परिणामांबाबत चिंता व्यक्त केली. त्यावर उत्तर देताना पाटील यांनी, इतर राज्यांतील लॉटरी बंद करण्याची सरकारची तयारी आहे. या संदर्भात गुवाहाटी हायकोर्टात सरकारने अर्जदेखील केला होता. पण त्यात अपयश आल्याने लॉटरी बंद करता आली नाही. त्यामुळे आता सुप्रीम कोर्टात जाण्याची राज्य सरकारची तयारी आहे, असे सांगितले.

 
</text>
</doc>
