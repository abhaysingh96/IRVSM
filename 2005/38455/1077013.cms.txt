<doc>
<docno>1077013.cms.txt</docno>
<text>
 
महामुंबई
बेस्ट समिती अध्यक्षपदी सेनेचे सुरेंद बागलकर
[ Wednesday, April 13, 2005  11:55:03 pm]


म. टा. प्रतिनिधी

मुंबई : बेस्ट समितीच्या अध्यक्षपदासाठी बुधवारी झालेल्या निवडणुकीत शिवसेनेचे नगरसेवक सुरेंद बागलकर विजयी झाले. त्यांनी काँग्रेसचे रवी राजा यांचा पराभव केला.

बेस्ट मुख्यालयात झालेल्या या निवडणुकीत बागलकर यांना 11, तर राजा यांना पाच मते मिळाली. समिती सदस्यांसमोर केलेल्या भाषणात बागलकर यांनी बेस्टचा तोटा कमी करून महसूल वाढवण्यावर भर देण्याची ग्वाही दिली.

बसमध्ये महिलांसाठी असलेल्या राखीव आसनांची संख्या वाढवण्याचा प्रयत्न करण्याचे आश्वासन त्यांनी वार्ताहर बैठकीत दिले. उपनगरांत रिक्षांनी बेस्टसमोर आव्हान निर्माण केले आहे. त्यामुळे उपनगरांतील प्रवाशांसाठी नव्या योजना राबवण्यात येणार आहेत. प्रवाशांना आकृष्ट करण्यासाठी ' हात दाखवा बस थांबवा ' योजना आहे. पण दोन स्टॉपमध्ये अधिक अंतर असल्यास ज्येष्ठ नागरिक आणि महिलांना स्टॉपपूवीर्च्या इच्छितस्थळी उतरण्याची मुभा देण्याची योजना आहे. ' डबल डेकर ' सुरू राहतील, असे त्यांनी स्पष्ट केले.

महसूल वाढवण्यासाठी वीजचोरीची तक्रार 24 तासांच्या आत सोडवण्यात येईल. सध्या वीजग्राहकांना दोन महिन्यांतून एकदा बील पाठवण्यात येते. ते दर महिन्याला पाठवण्याचा प्रस्ताव आहे. विजेचे बील आकर्षकही करण्यात यईल, असे त्यांनी सांगितले.

 
</text>
</doc>
