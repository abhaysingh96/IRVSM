<doc>
<docno>1077016.cms.txt</docno>
<text>
 
महामुंबई
जोशीवरील वॉरंटचा निर्णय 21ला
[ Wednesday, April 13, 2005  11:55:57 pm]


म. टा. प्रतिनिधी

मुंबई : गुन्हेगारी जगताशी संबंध असल्याचा आरोप असलेले गोवा गुटख्याचे मालक जगदीश जोशी यांच्या अजामीनपात्र अटक वॉरंटवरील अंंतिम निकाल 21 एप्रिल रोजी होणार असून सुनावणीच्या वेळी हजर न राहण्याची मुभा मोक्का कोर्टाने त्यांना दिली आहे.

जोशींवरील वॉरंट रद्द करणाऱ्या सुप्रीम कोर्टाच्या आदेशाची प्रत सादर करण्याच्या सूचना त्यांच्या वकिलांना देण्यात आल्या आहेत. या खटल्यातील आणखी एक आरोपी जमिरुद्दीन कालिया ऊर्फ जंबो याच्या जामीनअर्जाची सुनावणी 29 एप्रिलपर्यंत तहकुब करण्यात आली आहे.

जगदीश जोशी यांच्यावर दाऊद इब्राहीमशी संबंध ठेवल्याचा आरोप आहे.दोघा पोलिसांचा जामीन फेटाळला

बनावट मुदांक घोटाळ्याचा सूत्रधार अब्दुल करीम तेलगी याला मदत केल्याच्या आरोपावरून अटकेत असलेल्या दोन पोलिस अधिकाऱ्यांचे जामीनअर्ज मुंबई हायकोर्टाने फेटाळले आहेत.

या दोघांना ठाणे पोलिसांत 2001 मध्ये नोंदवल्या गेलेल्या एका प्रकरणी गेल्या वषीर् ऑक्टोबरमध्ये ' मोक्का ' खाली अटक झाली होती.

आरोपपत्र ठेवण्यास पुण्याच्या मोक्का कोर्टाने सीबीआयला मुदतवाढ दिल्यानंतर त्यांनी हायकोर्टात जामिनासाठी अर्ज केला होता.

 
</text>
</doc>
