<doc>
<docno>1076689.cms.txt</docno>
<text>
 
महामुंबई
नवरत्न पुरस्कार सोहळा रंगणार 22 एप्रिलला
[ Wednesday, April 13, 2005  05:15:43 pm]


म. टा. प्रतिनिधी

मुंबई : दूरदर्शनच्या यंदाच्या नवरत्न पुरस्कार सोहळ्याची मध्यवतीर् संकल्पना ही ' बालिका ' आहे. मनोरंजनाच्या माध्यमातून समाजप्रबोधन करण्याच्या उद्देशाने मुलींची सामाजिक असुरक्षितता, मुलींची कमी होणारी संख्या, बाालविवाह, मुलींना मिळणाऱ्या शिक्षण आणि रोजगाराच्या मर्यादित संधी आणि हुंडासमस्या अशा विविध समस्यांचा ऊहापोह या कार्यक्रमात दृकश्राव्य माध्यमातून करण्यात येणार असल्याची माहितीही शर्मा यांनी दिली. मनोरंजनाचे विविध दिलखेच कार्यक्रमांनी या सोहळ्याची रात्र उजळून निघेल, असे आश्वासनही त्यांनी दिले.

मुख्यमंत्री विलासराव देशमुख आणि प्रसारभारतीचे मुख्य कार्यकारी अधिकारी के. एस. सरमा प्रमुख पाहुणे असतील. अध्यक्षस्थानी प्रसारभारतीचे अध्यक्ष एम. व्ही. कामत असतील. सूत्रसंचालन सुबोध भावे व सोनाली खरे करणार आहेत.

मुलींच्या घटत्या संख्येवर अभ्यासपूर्ण दृकश्राव्य कार्यक्रम दाखवण्यात येणार आहे. या विषयावर विजय देशमुख व रोहिण्ी निनावे लिखित प्रहसनही सादर करण्यात येईल. त्यात नंदू माधव तसेच भरत गणेशपुरे यांच्या प्रमुख भूमिका आहेत.प्रसिद्ध नृत्यांगना झेलम परांजपे हुंडा समस्येवर आधारित बॅले सादर करणार आहेत.

' स्त्रियांचा पुरुषांच्या आयुष्यावर असलेला प्रभाव ' या विषयावरील गाणी स्वप्नील बांदोडकर, अमेय दाते आणि संदीप खरे सादर करतील.

यंदाच्या पुरस्कार निवड समितीचे सदस्य म्हणून ज्येष्ठ संगीतकार खय्याम, चित्रपट दिग्दर्शक डॉ. जब्बार पटेल, नाट्यदिग्दशिर्का डॉ. विजया मेहता, सामाजिक कार्यर्कत्या रजिया पटेल आणि प्रेमा पुरव, उद्योजक नानिक रुपानी, मंुबई विद्यापीठाच्या माजी कुलगुरू डॉ. स्नेहलता देशमुख आणि दै. महाराष्ट्र टाइम्सचे संपादक भारतकुमार राऊत यांनी काम पाहिले.

 
</text>
</doc>
