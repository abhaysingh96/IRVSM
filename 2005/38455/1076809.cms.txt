<doc>
<docno>1076809.cms.txt</docno>
<text>
 
महाराष्ट्र
वादळी पावसानेही पालिका अधिकाऱ्यांना जाग नाही
[ Wednesday, April 13, 2005  07:43:57 pm]


म. टा. वृत्तसेवा

सांगली : सांगली-मिरजेप्रमाणे सांगली जिल्ह्यात ठिकठिकाणी मंगळवारी वादळी वाऱ्यासह पावसाने झोडपून काढले. त्यामुळे वीजपुरवठा दीर्घकाळ खंडित झाला. पाणीपुरवठा आणि फोन बंद पडले. सखल भागात पाणी साचले होते. पावसामुळे होणाऱ्या रहिवाशांच्या गैरसोयींकडे मात्र येथील प्रशासन कायम डोळ्यांवर झापड लावून बघते ही दुदैर्वाची गोष्ट आहे.

वादळी पाऊस पडल्यावर झाडे तुटून विजेच्या तारांवर पडतात आणि या वीजपुरवठा बंद होतो. गेली अनेक वषेर्ंर् हा प्रकार होऊनही त्यावर प्रतिबंधात्मक उपाय करण्याचा विचार राज्य सरकारने केलेला नाही. बांधकाम खाते आणि महापालिका अधिकाऱ्यांना रहिवाशांच्या तक्रारी ऐकण्यास वेळ नाही. वीज गेल्यावर महापालिकेचा पाणीपुरवठा बंद पडतो आणि नागरिकांना पाण्यासाठी पळापळ करावी लागते. पाण्याविना त्यांचे हाल होतात.

पाण्याचा हा प्रश्न् गंभीर झाल्याने बहुतांशी ठिकाणी नागरिकांनी बोअरवर अवलंबून रहावे लागते. पण या बोअर्संनाही दूषित पाणी येतेे. स्वच्छ व शुध्द पाणी आणि तेही पुरेसे मिळावे ही नागरिकांची सततची मागरी आहे, पण महापालिका अद्याप ती पूर्ण करू शकली नाही. त्यामुळेच वादळी पाऊस होतो तेव्हा रहिवाशांचे अतिशय हाल होतात.

 
</text>
</doc>
