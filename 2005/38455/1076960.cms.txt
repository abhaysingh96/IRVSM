<doc>
<docno>1076960.cms.txt</docno>
<text>
 
महाराष्ट्र
मुळा- मुठेलाही गरज 'गंगा नदी अॅक्शन प्लॅन'सारख्या मोहिमेची!
[ Wednesday, April 13, 2005  11:08:09 pm]


म. टा. प्रतिनिधी

पुणे : शहरातून वाहणाऱ्या मुळा-मुठा नद्यांमधील प्रदूषणास पुणे महापालिका सर्वाधिक कारणीभूत आहे. म्हणूनच महाराष्ट्राची सांस्कृतिक राजधानी असणाऱ्या पुण्यात ' गंगा नदी अॅक्शन प्लॅन ' प्रमाणेच केंद आणि राज्य सरकारच्या मदतीने ' मुळा-मुठा अॅक्शन प्लॅन ' ची अंमलबजावणी करण्यात यावी, अशी अपेक्षा महाराष्ट्र प्रदूषण नियंत्रण मंडळातफेर् मुंबई उच्च न्यायालयाला पाठवण्यात आलेल्या प्रतिज्ञापत्रात नुकतीच व्यक्त केली आहे.

पुणे महापालिका ही या दोन्ही नद्यांमध्ये तसेच पाठवत असणाऱ्या प्रक्रिया विरहित सांडपाण्यामुळेच हे प्रदूषण होत आहे, असे पुणे उपविभागीय अधिकारी नागेश चौधरी यांनी म्हटले आहे. यासाठी खडकवासला धरणातून पुरेसा पाणीसाठा मुळा-मुठा नद्यांमधे सोडण्यासाठी पाटबंधारे विभागाशी सल्लामसलत करायला हवी. त्यातूनच या नद्यांमधील पर्यावरण आणि जैविक मापदंड सांभाळणे शक्य होईल.

मुळा- मुठा नदीच्या प्रदूषणासंदभात अजय वैशंपायन या पुणेकर कार्यर्कत्यांनी मुंबई उच्च न्यायालयात 24 फेब्रूवारी रोजी सार्वजनिक हितार्थ याचिका दाखल केली होती. वैशंपायन यांनी त्यामध्ये केलेल्या आरोपांसंदर्भात न्यायालयाने पुणे महापालिकेसह राज्य सरकार आणि महाराष्ट्र राज्य प्रदूषण नियंत्रण मंडळास त्यांची बाजू लेखी मांडण्याचे आदेश नुकतेच दिले होते. त्यापैकी प्रदूषण नियंत्रण मंडळाने शपथपत्र मुंबई उच्च न्यायालयात दाखल केले आहे.

मंडळातर्फे दाखल केलेल्या या प्रतिज्ञापत्रात चौधरी यांनी म्हटले आहे की, प्रक्रिया विरहित सांडपाणी नदीत सोडण्याचे अधिकार नसतानाही महापालिकेकडून ते होत आहे. तसेच अपुऱ्या ड्रनेज सुविधेमुळे काही सांडपाण्याचा प्रादूर्भाव जमिनीत मुरल्यामुळे आसपासच्या तळ्यांमधील पाण्यास होत असावा.

अशा स्थितीत मुठा नदीमध्ये सावरकर भवन भागात पाण्यातील जैविक प्राणवायूची मागणी (बीओडी) सर्वाधिक आहे. तसेच या नदीस मिळणारा कवेर् रोड नाला, आंबिल ओढा आणि इतर नाल्यांमध्येही अनेक प्रदूषित घटक नदीचे पाणी प्रदूषित करतात, असेही मंडळाच्या अहवालात म्हटले आहे.

 
</text>
</doc>
