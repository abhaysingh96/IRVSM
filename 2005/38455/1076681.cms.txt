<doc>
<docno>1076681.cms.txt</docno>
<text>
 
महामुंबई
त्रुटी असल्यानेच 'व्हॅट'ला विरोध
[ Wednesday, April 13, 2005  05:12:51 pm]


म. टा. प्रतिनिधी

मंुबई : व्हॅट ही करप्रणाली आकारण्यास सोपी, सुटसुटीत, पारदर्शी व व्यापाऱ्यांच्या हिताची असूनही या करप्रणालीत काही त्रुटी असल्याने व्यापारी वर्गाकडून व्हॅटच्या अमलबजावणीस विरोध होत असावा, असे मत ' विको लॅबोरेटीज ' चे संचालक संजीव पेंढरकर यांनी व्यक्त केले.

ते म्हणाले की, कराचे दर वाढविण्याचे अधिकार राज्याच्या अर्थखात्याला दिल्याने करप्रणालीतील अटी-तरतुदींचा विचार न करता नोकरशहा मजीर्नुसार करवृद्धी करतील, अशी भीती व्यापाऱ्यांना वाटते. व्यापाऱ्यांवर नोकरशहांचे नियंत्रण राहील, त्यांचे हिशेबच नव्हे तर मालाचा साठा तपासणे, त्याची निश्चिती करणे हा अधिकारही त्यांना मिळेल, असे व्यापाऱ्यांना वाटते. रिटर्न भरण्यास उशीर झाला तर आकारला जाणारा दंड, ब्रॅण्डनेमसाठीचा जास्त कर याहीबाबी विरोधामागे आहेत, असे प्रतिपादन त्यांनी केले.

 
</text>
</doc>
