<doc>
<docno>1076674.cms.txt</docno>
<text>
 
महामुंबई
'जॉमेट्री ट्युटर' निघाले लंडनला
[ Wednesday, April 13, 2005  05:11:04 pm]


म. टा. सांस्कृतिक प्रतिनिधी

मुंबई : दादरच्या सरस्वती हायस्कूलमधील शिक्षक भाऊसाहेब शिंदे यांनी शोधून काढलेेल्या ' जॉमेट्री ट्युटर ' ची (भूमितीय उपकरण) आता इंग्लंडमधील ऑक्सफर्ड आणि लंडन येथील निवडक शाळांमध्ये प्रात्यक्षिके सादर होणार आहेत. ' लिग फॉर द एक्सचेंज ऑफ कॉमनवेल्थ टिचर्स ' ( एलईसीटी), आणि ठाण्यातील ' इन्स्टिट्युट फॉर ओरिएंटल स्टडी ' यांच्या संयुक्त विद्यमाने आयोजित करण्यात आलेल्या शैक्षणिक दौऱ्यात पाच ते 14 जून या काळात शिंदे ही प्रात्यक्षिके सादर करणार आहेत.

इयत्ता तिसरी ते दहावीच्या विद्यार्थ्यांना कोणाच्याही मदतीशिवाय भूमिती शिकायला प्रवृत्त करणाऱ्या या शैक्षणिक उपकरणाचा शोध शिंदे यांनी काही वर्षांपूवीर् लावल्यानंतर त्यांचे राष्ट्रीय व आंतरराष्ट्रीय पातळीवर सन्मान झाले. या उपकरणाचे पेटंटही शिंदे यांना मिळाले.

' जॉमेट्री ट्युटर ' चा उपयोग मुंबईसह महाराष्ट्रातील ठिकठिकाणच्या अनेक शाळांमधून सध्या होत असून शिक्षक संघटनेच्या माध्यमातून त्याचा युरोपातही प्रसार करण्यासाठी शिंदे सर प्रयत्नशील आहेत.

 
</text>
</doc>
