<doc>
<docno>1076851.cms.txt</docno>
<text>
 
अर्थव्यवहार
किमती नियंत्रणात ठेवण्यासाठी खास यंत्रणा उभारावी
[ Wednesday, April 13, 2005  08:21:31 pm]


म. टा. व्यापार प्रतिनिधी

मुंबई : ' महाराष्ट्रात आणि देशाच्या अन्य राज्यांत व्हॅट अमलात येऊन दहा दिवस लोटले तरी त्याबाबत बाजारात अजूनही कमालीचा गोंधळ चालू आहे. ग्राहकांच्या मनात एकच प्रश्ान् आहे: व्हॅटमुळे वस्तूंच्या किमती वाढतील की घटतील ', अशी सुरूवात करून ग्राहक चळवळीतील कार्यकतेर् व वकील अॅड. शिरीष देशपांडे यांनी ग्राहकहिताच्या रक्षणासाठी सरकारने नियंत्रक मंडळ स्थापन करण्याची मागणी केली.

' मटा ' शी बोलताना अॅड. देशपांडे यांनी ' व्हॅट ' मुळे पसरलेले गैरसमज आणि बाजारांतील गोंधळाचे किस्से सांगितले. ते म्हणाले: एप्रिलमध्ये दिल्लीत काही वस्तूंचे भाव वाढल्यानंतर ग्राहक त्यामागची कारणे विचारू लागले, तेव्हा त्यांना सांगण्यात आले , ' व्हॅट लग गया है '. त्याच काळात गुजरातेत ' व्हॅट ' लागू नसताना भाववाढ होत होती. तेव्हा त्यांना सांगण्यात आले ,' गुजरातमे व्हॅट नही लगा इसलिए कीमतें बढ गयी '!

एकंदरित , ' व्हॅट ' लागू होवो की न होवो, एक एप्रिलपासून वस्तूंच्या किमती वाढताहेत आणि त्यामागील कारण ' व्हॅट ' लागू होणे किंवा न होणे असे सांगितले जात आहे. म्हणजे येत्या काही दिवसांत ग्राहकांवर कशी परिस्थिती ओढवणार आहे, याची ही झलक आहे.

' होय आणि ' नाही '!

' व्हॅट ' च्या अमलाखालील महाराष्ट्रात ग्राहकाची स्थिती कशी असेल ? ' व्हॅट ' चा ग्राहकांना लाभ होईल का ? याचे उत्तर ' होय आणि ' नाही ', असे दोन्ही आहे. ' व्हॅट ' ने राज्य सरकारच्या विविध वस्तूंवरील विविध दरांच्या विक्री करांची आणि अन्य काही करांची जागा घेतली आहे. ' व्हॅट ' चे चारच दर आहेत. शून्य (' निल '), एक टक्का , 4 टक्के आणि 12.5 टक्के. ज्या वस्तूंवर (उत्पादनांवर) पूवीर् 23 टक्के विक्रीकर होता आणि आता 12.5 टक्के ' व्हॅट ' लागू झाला आहे, त्यांच्या किमती खाली आल्या पाहिजेत. याउलट, ज्या वस्तूंवर आधी कमी विक्रीकर होता आणि आता अधिक ' व्हॅट ' दर लागू झाला आहे (समजा 4 टक्क्यांवरून आता 12.5 टक्के), त्यांच्या किमती निश्चितच वाढतील.

' व्हॅट ' लागू झाल्यानंतरच्या काळात कोणत्या वस्तूंच्या किमती वाढतील आणि कोणत्या वस्तूंच्या किमती घटायला पाहिजेत हे आधी त्यांच्यावर किती टक्के विक्रीकर होता आणि आता किती टक्के ' व्हॅट ' आहे, यावर अवलंबून असेल.

तर ग्राहकांचे शोषण होणार!

पण, ग्राहकांसाठी मात्र हे असे सोपे नाही. ' व्हॅट ' च्या कमी दरामुळे काही वस्तूंच्या किमती कागदावर खाली आल्या तरी कमी ' व्हॅट ' दराचे लाभ ग्राहकांपर्यत पोहचविले जातील हे पाहण्यासाठी राज्यात कसलीही नियंत्रक यंत्रणा नाही. म्हणजेच मुख्य प्रश्ान् आहे तो ' व्हॅट ' ची यथायोग्य, परिणामकारक अंमलबजावणी केली जाण्याचा! व्यापारी आणि उत्पादकांनी कमी ' व्हॅट ' दराचे लाभ अंतिम ग्राहकांपर्यत पोहचविले नाहीत तर ? ग्राहकांना कायदेशीर लाभ न देणाऱ्या व्यापारी व उत्पादकांना दंड करण्यासाठी राज्यात काय यंत्रणा आहे ? म्हणूनच आमची मागणी आहे की, महाराष्ट्राच्या अर्थमंत्र्यांनी ' व्हॅट ' लागू झाल्यानंतरच्या काळात विविध वस्तूंच्या किमतींवर नियंत्रण ठेवण्यासाठी आणि ' व्हॅट ' चे लाभ ग्राहकांपर्यंत पोहचविण्यासाठी एक उच्चस्तरीय ' किंमत नियंत्रण मंडळ ' स्थापन करावे. अशी ' मॉनिटरिंग एजन्सी ' नियुक्त करण्यात आली नाही तर येत्या दोन वर्षांच्या स्थित्यंतराच्या काळात ग्राहकांचे शोषण होणार हे निश्चित!

अशा ' प्राइस मॉनिटरिंग बोर्डा ' वर मुंबई ग्राहक पंचायत, अखिल भारतीय ग्राहक पंचायत आदी ग्राहक संघटना, व्यापारी उद्योजक संघटनांचे प्रतिनिधी आणि संबंधित ज्येष्ठ सरकारी अधिकारी यांचा समावेश असावा. ' व्हॅट ' असावा की नाही, हा आता वादाचा मुद्दा राहिलेलाच नाही. तो कशा प्रकारे, कोणत्या स्वरूपात अमलात यावा, हाच प्रश्ान् आहे. ' व्हॅट ' च्या अंमलबजावणीतून कमीत कमी करचुकवेगिरी कशी होईल, हे सरकारला पहावे लागेल, असे अॅड. देशपांडे म्हणतात.

 
</text>
</doc>
