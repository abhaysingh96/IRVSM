<doc>
<docno>1076878.cms.txt</docno>
<text>
 
लेख
नक्षलवाद्यांचा जबरी तडाखा!
[ Wednesday, April 13, 2005  09:01:34 pm]


नक्षलवाद्यांच्या वाढत्या कारवायांमुळे छत्तीसगड सरकारला राज्यातील आदिवासी तसेच जंगल भागात विकासकामे राबवता येत नाहीत, अशी गृहमंत्र्यांची तक्रार आहे. विशेष म्हणजे, राज्य सरकारने आदिवासी क्षेत्रासाठी 300 कोटी रुपयांची विकासकामे आखली आहेत. परंतु, नक्षलवाद्यांच्या तीव्र विरोधामुळे सरकारी कर्मचारी आदिवासी भागात प्रवेशही करू शकत नाहीत, अशी एकंदर परिस्थिती आहे. परिणामी हे तीनशे कोटी रु. वापराविना पडून आहेत.

एकीकडे विकासाच्या मार्गावर आश्वासक वाटचाल करणाऱ्या भारतापुढे ज्या अंतर्गत प्रश्ानंमुळे मोठे अडथळे निर्माण केले गेले, त्यामध्ये नक्षलवाद्यांची समस्या हा एक प्रमुख आहे. देशातील अर्ध्या डझनाहून अधिक राज्यांना दीर्घकाळापासून भेडसावणाऱ्या या प्रश्ानवर कायमस्वरूपी तोडगा काढण्याच्या सरकारच्या प्रयत्नातील नवी पायरी छत्तीसगडने गाठली आहे. नक्षलवाद्यांचा बीमोड करण्यासाठी पोलिसांना परिपूर्ण प्रशिक्षण देण्याच्या उद्देशाने लवकरच छत्तीसगड सरकारतफेर् ' गनिमी आणि जंगलातील युद्धविषयक प्रशिक्षण केंद ' स्थापन केले जाणार आहे.

आंध्र प्रदेश, ओरिसा, मध्य प्रदेश, झारखंड, बिहार, उत्तर प्रदेश या राज्यांतील कारवाया चालवण्यासाठी नक्षलवादी छत्तीसगडचा वापर ' तळछावणी ' म्हणून करत असल्याचा सरकारचा दावा आहे. राज्यातील सरगुजा येथे अलीकडेच नक्षलवादी आणि पोलिस यांच्यात मोठी चकमक झडली होती. त्यावेळी नक्षलवाद्यांकडून पोलिसांनी ताब्यात घेतलेल्या शस्त्रांमध्ये बंदुकीच्या ज्या गोळ्या मिळाल्या, त्या पाकिस्तान आणि इंग्लंडमध्ये तयार केलेल्या होत्या. याचाच अर्थ नक्षलवाद्यांचे संबंध देशाबाहेर प्रस्थापित झाले असून त्यांना परदेशांतून शस्त्रपुरवठा होतो. छत्तीसगडचे गृहमंत्री ब्रिजमोहन अगरवाल यांनीही या शंकेला पुष्टी दिली आहे.

आता राज्य सरकार जे प्रशिक्षण केंद उभारणार आहे, त्यात राज्याचे आणि केंदीय दलातील पोलिस यांना प्रशिक्षण देण्यात येणार आहे. हे प्रशिक्षण देण्याची जबाबदारी निवृत्त लष्करी अधिकाऱ्यांकडे सोपवण्यात येणार आहे. राज्य पोलिस दलात सुमारे चारशेजणांची भरती केली जाणार असून त्यांना अत्याधुनिक शस्त्रास्त्रे दिली जातील, असेही अगरवाल यांनी जाहीर केले आहे. खेरीज नक्षलवाद्यांची समस्या भेडसावणाऱ्या राज्यांनी एकत्रितपणे कारवाई करून या प्रश्ानचा सामना करावा, अशी अगरवाल यांची इच्छा दिसते.

नक्षलवाद्यांच्या वाढत्या कारवायांमुळे छत्तीसगड सरकारला राज्यातील आदिवासी तसेच जंगल भागात विकासकामे राबवता येत नाहीत, अशी गृहमंत्र्यांची तक्रार आहे. विशेष म्हणजे, राज्य सरकारने आदिवासी क्षेत्रासाठी 300 कोटी रुपयांची विकासकामे आखली आहेत. परंतु, नक्षलवाद्यांच्या तीव्र विरोधामुळे सरकारी कर्मचारी आदिवासी भागात प्रवेशही करू शकत नाहीत, अशी एकंदर परिस्थिती आहे. परिणामी हे तीनशे कोटी रु. वापराविना पडून आहेत.

छत्तीसगडमधील अबुज येथे सुमारे दहा हजार किलोमीटरचा प्रदेश जंगलाने व्यापलेला आहे. या प्रदेशावर नक्षलवाद्यांचा जबरदस्त प्रभाव आहे. हे जंगल इतके घनदाट आहे की त्याचे सवेर्क्षण करणेही सरकारला अवघड बनले आहे. या दाट जंगलाचा नक्षलवाद्यांनी लपण्यासाठी उपयोग करणं गृहीतच आहे.

एकीकडे सरकार नक्षलवाद्यांच्या मुसक्या आवळण्यासाठी प्रयत्न करीत असतानाच, या सरकारी कारवाईच्या विरोधात नक्षलवादी या आठवड्यात ' निषेध सप्ताह ' पाळीत आहेत. मुख्यमंत्री रमणसिंग यांचे सरकार हेतूपुरस्सर निरपराध आदिवासींना त्रास देत असून त्यांचे जनआंदोलन बळाचा वापर करून चिरडू पाहात असल्याचे माओवादी नक्षलवाद्यांचे म्हणणे आहे. निरपराध आदिवासींना नक्षलवाद्यांचे लेबल जबरदस्तीने लावून सरकारने त्यांच्याविरुद्ध कारवाईचे हत्यार उगारल्याचा आरोप सीपीआयच्या ( माओवादी) बस्तर विभागीय समितीने प्रसिद्धीस दिलेल्या पत्रकात केला आहे. आदिवासी भागात पोलिस तैनात करण्याला तीव्र विरोध दर्शवत, या संघटनेने आदिवासींना विरोधी मेळावे, मोर्चा काढण्याचे आवाहन केले आहे.

नक्षलवाद्यांनी आपल्या हिंसक कारवायांना ' जन आंदोलन ' म्हणणे अयोग्य आहेच ; परंतु निक्षलवाद्यांच्या प्रभावामुळे राज्यात आदिवासींच्या विकासासाठी योजना राबवता येत नसल्याचा सरकार करीत असलेला दावाही हास्यास्पदच आहे. एकप्रकारे आपल्या नाकतेर्पणाची सरकारने स्वमुखाने दिलेली ही कबुलीच आहे. अशा प्रकारे अप्रत्यक्षपणे सरकारच्या अपयशाची जाहीर कबुली वरिष्ठ मंत्र्याने देणे राजकीयदृष्ट्या रमणसिंग यांना परवडणारे नाही. शिवाय नक्षलवाद्यांचा प्रश्ान् सुटण्यास मदत होण्याऐवजी अशा प्रकारच्या विधानांमुळे त्यांच्या कारवायांना बळकटी येऊ शकते. हा धोका अगरवाल यांना जाणवला नसल्यास आश्चर्यच म्हटले पाहीजे.

तुषार नानल

 
</text>
</doc>
