<doc>
<docno>1076754.cms.txt</docno>
<text>
 
महामुंबई: मुंबई टाइम्स
हॉटेल्सना पालिकेच्या नोटिसा
[ Wednesday, April 13, 2005  06:22:22 pm]


संजय सावंत

अंधेरीतील पाच फाइवस्टार हॉटेल्सना अनधिकृत बांधकाम केल्याबद्दल मुंबई महापालिकेनं एमआरटीपी कायद्याखाली नोटिसा पाठवल्या आहेत. त्यामुळे या हॉटेल व्यवस्थापनांचं धाबं दणाणलंय. झोपड्यांप्रमाणेच हॉटेलांवरही पालिका आयुक्त बुलडोझर फिरवणार काय, याकडे सर्वांचं लक्ष लागलंय. मात्र अनधिकृत कामं जादा एफएसआय मिळवून आणि दंड भरून अधिकृत करण्याच्या हालचाली या हॉटेलवाल्यांनी सुरू केल्या आहेत.

तीन महिन्यांपूवीर् पालिकेने अनधिकृत झोपड्यांवर बुलडोझर फिरवला. त्या वेळी अनेक संघटनांनी केवळ झोपड्यांवर कारवाई केली जाते, असा आरोप केल्याने उपमुख्यमंत्री आरआर पाटील यांनी आयुक्तांना शहरातील अनधिकृत इमारती, हॉटेल्स आणि मॉलवरही कारवाई करावी, अशा सूचना दिल्या होत्या. त्यानंतर आयुक्तांच्या आदेशाप्रमाणे अंधेरी (पूर्व) येथील आयटीसी ग्रॅण्ड मराठा,

ल मेरिडियन, ग्रॅण्ड हयात, लीला आणि विलेपालेर् (पूर्व) इथल्या हॉटेल बावा इण्टरनॅशनलला बेसमेंटमध्ये बांधकाम केल्याबद्दल एमआरटीपी कायद्याच्या 53 (1) अंतर्गत नोटिसा पाठवल्या आहेत. नोटिसा बजावल्यावर कारवाई करण्यासाठी महिनाभराची मुदत दिली जाते. आयटीसी ग्रॅण्ड मराठा हॉटेलमधील अनधिकृत शेड पालिकेनं पाडली.

या कारवाईचा धसका घेऊन हॉटेल बावा, ल मेरिडियन, ग्रॅण्ड हयात हॉटेलच्या अधिकाऱ्यांनी बांधकामं नियमित करण्यासाठी नवा प्रस्ताव बिल्डिंग प्रपोजल विभागाकडे सादर केला आहे. दोन हॉटेलांचा प्रस्ताव मंजूरही करण्यात आल्याचं कळतं. हॉटेल बावाच्या बेसमेण्टमध्ये गॅसरूम आणि टॉयलेट, आयटीसी ग्रॅण्ड मराठामध्ये वाढीव शेड, ल मेरिडियनमध्ये छोटं ऑफिस, ग्रॅण्ड हयातमध्ये छोट्या केबीन्स आणि लीलामध्ये शेड बांधल्यामुळे नोटिसा पाठवण्यात आल्या आहेत.

स्टार हॉटेल्समधील अनधिकृत बांधकामं मुख्यत्वे बेसमेण्टमध्ये होतात. ही जागा स्टोरेज आणि पाकिर्ंगसाठी राखीव असतानाही तिथं छोट्या रूम्स बांधणं, ऑफिस, केबीन्स बनवणं, बार आणि पब चालवणं असे प्रकार घडतात, असे एका वरिष्ठ अधिकाऱ्यानं सांगितले.

पालिका आयुक्त जॉनी जोसेफ यांनी या हॉटेल्सना नोटिसा पाठवल्याच्या वृत्ताला दुजोरा दिला. ते म्हणाले की, ल मेरिडियन आणि ग्रॅण्ड हयात हॉटेलची अनधिकृत बांधकामं नियमित करण्याचे प्रस्ताव हॉटेल्सच्या व्यवस्थापनांकडून संबंधित खात्याकडे आले आहेत. झोपड्या आणि या बांधकामांवरच्या कारवाईत फरक आहे. इमारतीत किंवा हॉटेलमध्ये अनधिकृत बांधकाम केलं असल्यास एमआरटीपीच्या नोटिसा दिल्यानंतरच कारवाई करता येते.

हॉटेल बावाचे सीनिअर एक्झिक्युटिव इंजिनीअर प्रकाश देशमुख यांनी पालिकेने प्लॅन न बघता नोटिस पाठवल्याचं सांगितलं. सर्व कागदपत्रं पालिकेच्या कार्यालयाला दिली असून, हॉटेलमध्ये एकही अनधिकृत बांधकाम नसल्याचा दावा त्यांनी केला. अनधिकृत म्हणून सांगण्यात येणारं बेसमेण्टमधील बांधकाम आम्ही स्वत:हून तोडल्याचं ते म्हणाले. यापूवीर् दक्षिण मुंबईतील सम्राट हॉटेल आणि ऑक्सफर्ड बुक स्टोअर्सला पालिकेने अनधिकृत बांधकामाबद्दल नोटिसा पाठवल्या होत्या. मात्र एक महिन्यात त्यांनी स्वत:हून अनधिकृत शेड काढली होती. पूवीर् दक्षिण मुंबईतील हिल्टन टॉवस, र् सन्मान या हॉटेल्सनाही नोटिस देण्यात आली होती.

 
</text>
</doc>
