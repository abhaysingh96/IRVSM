<doc>
<docno>1076847.cms.txt</docno>
<text>
 
अर्थव्यवहार
घटक महागल्याने दुचाकी वाहनांच्या किमतींत वाढ
[ Wednesday, April 13, 2005  08:19:33 pm]


म. टा. वाहन प्रतिनिधी

मुंबई : सुमारे वर्षभर आपल्या उत्पादनांच्या अर्थात वाहनांच्या कि मती कायम राखणाऱ्या दुचाकी वाहन उत्पादक कंपन्यांना बाजारातील परिस्थितीच्या रेट्यामुळे शेवटी आता त्या वाढविणे भाग पडले आहे. किमती वाढविण्याचे कारण आहे या वाहनांच्या घटकांच्या किमतींत झालेली वाढ.

बजाज ऑटो लि.ने आपल्या मोटारसायकली व स्कूटर्सच्या किमती 1 ते 2 टक्क्यांनी वाढविल्या आहेत, तर हीरो होंडा मोटर्सने 2 ते 3 टक्क्यांनी! चेन्नईत मुख्यालय असलेल्या टीव्हीएस मोटरनेही पुढील आठवड्यात आपल्या सर्व मॉडेल्सच्या दुचाकी वाहनांच्या किमती 2 ते 3 टक्क्यांनी वाढविण्याची योजना आखली आहे.

मोटारासायकली अर्थात ' बाइक्स ' च्या बाजारपेठेतील जबरदस्त स्पधेर्मुळे ' बाइक ' उत्पादक कंपन्यांनी गेले वर्षभर किमती वाढविल्या नव्हत्या. दुचाकी ऑटोमोबाइल वाहनांमध्ये वापरल्या जाणाऱ्या पोलाद, प्लॅस्टिक आणि धातू या घटकांच्या भावांत गेल्या काही महिन्यांत वाढ झाली आहे. या घटकांच्या भावांत झालेली वाढ 3 ते 4 टक्के असून, आम्ही ती सहन करीत होतो. वाहनांच्या किमतींत वाढ करून तिचा बोजा ग्राहकांवर पडू दिला नव्हता. आता मात्र किमती वाढविण्याशिवाय दुसरा मार्ग उरलेला नाही, असे टीव्हीएस मोटरच्या उच्चपदस्थ अधिकाऱ्याने सांगितले.

दुचाकी वाहनांच्या खरेदीसाठी कमी व्याजदरांनी उपलब्ध होणारी कजेर्, वाहनांच्या (तुलनेने) कमी किमती, इंधनबचतीतील वाढलेली कार्यक्षमता, देखभालीवरील कमी खर्च गेल्या तीन वर्षांत इंधनांच्या किमतींत तब्बल 34 टक्के वाढ होऊनही दुचाकीमालकांच्या प्रति किलोमीटर खर्चात मात्र या काळात वाढ झालेली नाही.

आदानांच्या (इनपुट्स) किमतींत होत असलेल्या वाढीचे व्यवस्थापन हे बहुतेक दुचाकी उत्पादक कंपन्यांपुढील आव्हान होते. पोलादाच्या किमतीत 2004 वर्षात सुमारे 30 टक्के वाढ झाली. पोलादावरील आयात करात ( इम्पोर्ट ड्युटी) सरकारने घट करूनही आधीच्या ( 2003) वर्षाच्या तुलनेत ही भाववाढ अधिक होती.

दुचाकी वाहनांच्या पेठेत ' बाइक्स ' चा वरचष्मा अजूनही कायम असला तरी मोटारसायकलीऐवजी स्कूटर खरेदी करण्याचा कल हळूहळू सुरू झाला आहे. दुचाकी वाहनपेठेत मोटारसायकलींचा हिस्सा एक वर्षापूवीर् 74 टक्के होता. तो आता 76 टक्के आहे.

गेल्या काही वर्षांत मोटारसायकलींची विक्री ग्रामीण भागांत प्रामुख्याने वाढली असून, तरूण पिढीला अधिक ' पॉवरफुल ' वाहनांच्या वाटणाऱ्या आकर्षणामुळे ' बाइक्स ' च्या मागणीत वाढ झाली आहे. परंतु ' फोर स्ट्रोक्स ' प्रकारात अधिकाधिक स्कूटर्स आता येऊ लागल्या असल्याने त्यांची मोटारसायकलींशी स्पर्धा सुरू आहे.

 
</text>
</doc>
