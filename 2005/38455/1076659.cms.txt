<doc>
<docno>1076659.cms.txt</docno>
<text>
 
महामुंबई
रिसॉर्ट दुर्घटना विजेच्या धक्क्यानेच
[ Wednesday, April 13, 2005  05:07:19 pm]


म. टा. वृत्तसेवा

पालघर : जंगल रिसॉर्ट आणि वॉटर पार्क येथे झालेली दुर्घटना वीजेचा धक्का बसूनच झाली असल्याचे, सार्वजनिक बांधकाम खात्याच्या वीज विभागाकडून झालेल्या तपासणी अहवालात सोमवारी स्पष्ट झाले. गेले दोन दिवस ही तपासणी सुरू होती.

रिसॉर्टच्या तिन्ही मालकांविरोधात सदोष मनुष्यवधाचे पुरावे मिळाल्याने 304 कलमाखाली अटक होणार असल्याचे पोलिसांनी स्पष्ट केले आहे. त्यांनी अटकपूर्व जामिनासाठी येथील न्यायालयात तसेच मुंबई उच्च न्यायालयात अर्ज दाखल केला आहे. त्यामुळे पोलिसांनीही न्यायालयात कॅव्हेटही दाखल केले आहे. रिसॉर्टचा एक मालक जयंतीलाल दुर्घटना घडली तेव्हा तिथेच हजर होते, असे जखमींनी सांगितले आहे.

रिसॉर्टच्या व्यवस्थापकाने दुर्घटनेतील जखमींना रुग्णालयाचा खर्च म्हणून नुकसानभरपाई देण्याचा प्रयत्न केला. पण त्यांनी ते स्वीकारले नाहीत.

 
</text>
</doc>
