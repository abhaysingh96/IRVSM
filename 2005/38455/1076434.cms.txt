<doc>
<docno>1076434.cms.txt</docno>
<text>
 
महामुंबई
मृणाल गोरे, नामदेव ढसाळ, अभय-राणी बंग, दिनू रणदिवे यांना सह्यादी नवरत्न पुरस्कार
[ Wednesday, April 13, 2005  03:30:43 pm]


म. टा. प्रतिनिधी

मंुबई : विविध क्षेत्रातील उल्लेखनीय कामगिरीबद्दल दिला जाणारा सह्यादी नवरत्न पुरस्कार यंदा ज्येष्ठ सामाजिक कार्यर्कत्या मृणाल गोरे, कवी नामदेव ढसाळ, डॉ. अभय बंग- राणी बंग, संगीतकार स्नेहल भाटकर, दिग्दर्शक राजदत्त, अभिनेत्री सुलभा देशपांडे, उद्योगपती सुभाष दांडेकर-दिलीप दांडेकर, पुण्यातील एमआयटी शिक्षणसंस्थेचे प्रमुख डॉ. विश्वनाथ कराड आणि ज्येष्ठ पत्रकार व ' महाराष्ट्र टाइम्स ' चे माजी मुख्य वार्ताहर दिनू रणदिवे यांना जाहीर झाल्याची घोषणा मंुबई दूरदर्शनचे संचालक मुकेश शर्मा यांनी केली. शुक्रवारी , 22 एप्रिलला वरळीच्या दूरदर्शन केंदाच्या प्रांगणात शानदार सोहळ्यात हे पुरस्कार दिले जातील.

चौथ्या वर्षात पदार्पण करणाऱ्या या पुरस्कारांच्या सोहळ्यात आणखी एका खास पुरस्काराची घोषणा करण्यात येईल, असे शर्मा यांनी सांगितले.

स्नेहल भाटकर ( स्वररत्न), राजदत्त (चित्ररत्न), सुलभा देशपांडे (नाट्यरत्न), डॉ. अभय बंग-राणी बंग (सेवारत्न), सुभाष दांडेकर- दिलीप दांडेकर (उद्योगरत्न), डॉ. विश्वनाथ कराड ( शिक्षणरत्न), नामदेव ढसाळ ( साहित्यरत्न) असे पुरस्कार आहेत, तर तर ज्येष्ठ समाजवादी कार्यर्कत्या मृणाल गोरे यांना ' रत्नशारदा ' आणि दिनू रणदिवे यांना ' रत्नदर्पण ' पुरस्काराने सन्मानित करण्यात येणार आहे.

 
</text>
</doc>
