<doc>
<docno>1076622.cms.txt</docno>
<text>
 
महाराष्ट्र
5 वीज उपकेंदे सुरू होणार
[ Wednesday, April 13, 2005  04:55:41 pm]


म. टा. वृत्तसेवा

रत्नागिरी : निवळी येथील 220 किलोवॅट तसेच 33 किलोवॅटच्या वीज उपकेंदांसह अन्य तीन उपकेंदे या महिन्याअखेरीपर्यंत कार्यान्वित होणार असून त्यामुळे ग्रामीण भागातील विजेची समस्या सुटण्यास काही प्रमाणात मदत होईल.

निवळी येथील 33 केव्हीच्या उपकेंदाचे काम पूर्ण झाले असून त्याची चाचणी देखील घेण्यात आली आहे, अशी माहिती कोकण विभागाचे मुख्य इंजिनिअर रमेश बुंदीले यांनी दिली. याच ठिकाणचे 220 केव्हीच्या उपकेंदाचे कामही पूर्ण होण्याच्या मार्गावर आहे. येत्या पंधरवड्यात त्याच्याही चाचण्या घेतल्या जातील. या उपकेंदासाठी एकंदर सुमारे 20 कोटींचा खर्च आल्याचे त्यांनी सांगितले.

गुहागर तालुक्यातील वेळणेश्वर, मंडणगड तालुक्यातील केळशी तसेच खेड तालुक्यातील राजवेल येथील प्रत्येकी 33 केव्ही वीज उपकेंदांचे कामही पूर्ण झाले आहे. त्यासाठी सुमारे दीड कोटी खर्च झाले, अशी माहितीही बुंदीले यांनी दिली.

ग्रामीण भागात विजेचा दाब कमी असल्याची तक्रार वारंवार करण्यात येत असते. या उपकेंदांमुळे या तक्रारी काही प्रमाणात तरी कमी होतील, अशी आशा आहे.

 
</text>
</doc>
