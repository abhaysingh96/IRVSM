<doc>
<docno>1076824.cms.txt</docno>
<text>
 
देश-विदेश
मुशर्रफ - जिलानी भेट दिल्लीत निश्चित
[ Wednesday, April 13, 2005  07:59:34 pm]


वृत्तसंस्था

श्रीनगर : हुरियत कॉन्फरन्सच्या कडव्या गटाचे सय्यद अली शाह जिलानी हे येत्या 17 एप्रिल रोजी नवी दिल्लीत पाकिस्तानचे अध्यक्ष परवेझ मुशर्रफ यांना निश्चितपणे भेटणार आहेत. ते म्हणाले, मंगळवारी पाकिस्तान उच्चायुक्तालयाकडून आपणास दूरध्वनी आला असून, ही भेट 17 एप्रिलला सायंकाळी पाच वाजता निश्चित केली गेली आहे. ही भेट फक्त दोघांतच असेल हेही स्पष्ट केले गेले आहे.

चचेर्चा काही आराखडा ठरवला आहे का, असे विचारले असता जिलानी म्हणाले, आमची भूमिका जगजाहीर आहे आणि ती मुशर्रफ यांच्या कानांवर परत टाकू एवढेच. श्रीनगर-मुजफ्फराबाद बस सुरू करण्याच्या भारताच्या प्रयत्नाला मदत केल्याबद्दल जिलानी यांनी पाकिस्तानवर कडवट शब्दांत टीका केली. हुरियतच्या मवाळ गटाचे रिवैज उमर फारुकी हेही 17 तारखेलाच मुशर्रफ यांची भेट घेणार आहेत.

14 दुकाने खाक

श्रीनगर : श्रीनगरच्या बटमलू भागात बुधवारी पहाटे लागलेल्या आगीत 14 दुकाने भस्तसात झाली. बटमलू शॉपिंग कॉम्प्लेक्सच्या आवारात असलेल्या बस स्टँडवरील दुकानांपैकी एका दुकानाला शॉर्टसकिर्टमुळे आग लागली आणि ती पसरत जाऊन बाकीची चौदा दुकान त्यात खाक झाली. आग विझविण्यासाठी सहा तास लागले.

 
</text>
</doc>
