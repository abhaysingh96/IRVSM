<doc>
<docno>1076450.cms.txt</docno>
<text>
 
महामुंबई
याद आयेंगे ये पल...
[ Wednesday, April 13, 2005  03:35:58 pm]


म. टा. प्रतिनिधी

मुंबई : तो नुकताच कांदिवलीहून निघाला आहे... आता तो सांताक्रुझपर्यंत येऊन पोहोचला आहे... आणखी पाच मिनिटात तो येथे येऊन धडकेल... माटुंग्याच्या राजा शिवाजी शाळेतल्या बच्चे कंपनीला या शब्दांनी धीर येत होता... एका रात्रीत ' स्टार ' झालेला ' तो ' येणार होता... आपल्या गाण्यावर सर्वांनाच डोलवायला! हा ' तो ' म्हणजे तुमचा, आमचा आणि कालच्या सायंकाळी खास राजा शिवाजी शाळेच्या बच्चे कंपनीसाठी बनून आलेला ' इंडियन आयडॉल ' अभिजीत सावंत!

केजी ते दहावीपर्यंत या शाळेत शिकलेला अभिजीत शाळेत येणार होता. त्याच्या बालबणीच्या ऋणानुबंधांनी स्वत:ला बांधून घ्यायला येणार होता. शाळेच्या जुन्या आठवणींना उजळा देणार होता. त्याआधी शाळेच्या पटांगणात उत्साह आणि आनंदाला उधाण आले होते.

' सर, प्लीज जाने दो ना ' च्या आर्जवी विनंती करत मुले-मुली शाळेच्या आवारात शिरू पाहत होते. त्यांच्याबरोबरच त्यांचे पालक, शिक्षक असं सर्वांनाच अभिजीतचं कौतुक करायचं होतं, त्याला घटकाभर पाहायचं होतं. अखेर, सव्वासहाच्या सुमारास त्याचं आगमन झालं, ते ' आयडॉल ' स्पधेर्त उपांत्यपूर्व फेरीपर्यंत मजल मारणाऱ्या राहुल वैद्यसोबत! आणि अक्षरश: लाखो चिमुकल्या डोळ्यांत साठून राहिलेली प्रतीक्षा पूर्ण झाली.

' महाराष्ट्र टाइम्स ' चे संपादक भारतकुमार राऊत यांच्या हस्ते या दोघांचा सत्कार करण्यात आला.

 
</text>
</doc>
