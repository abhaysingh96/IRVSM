<doc>
<docno>1076673.cms.txt</docno>
<text>
 
महामुंबई
दुष्काळी भागांसाठी वैधानिक विकास मंडळाची शिफारस करणार
[ Wednesday, April 13, 2005  05:10:23 pm]


म. टा. विशेष प्रतिनिधी

मुंबई : राज्यातील 148 कायम दुष्काळी तालुक्यांचे प्रश्ान् सोडविण्यासाठी राज्यघटनेतील 371 कलमानुसार स्वतंत्र वैधानिक विकास मंडळ सुरू करावे, अशी शिफारस केेंद सरकारला करण्यात येईल, अशी घोषणा अर्थमंत्री जयंत पाटील यांनी केली. पण कायद्यानुसार अशा प्रकारचे वैधानिक मंडळसुरू करता येत नाही, असा आक्षेप विरोधी सदस्यांनी घेतल्याने व ही बाबही अर्थमंत्र्यांनी मान्य केल्यामुळे विधानसभेत प्रचंड गोंधळ झाला. तथापि, यााबाबत बुधवारी पुन्हा चर्चा होणार असल्याने त्यानंतरच अर्थमंत्री उत्तर देतील, असे मुख्यमंत्री विलासराव देशमुख यांनी सांगितल्याने गोंघळ थांबला.

दुष्काळी तालुक्यांसाठी वेगळे वैधानिक विकास मंडळ सुरू करण्याची शिफारस करण्याची सरकारची मानसिकता आहे. पण उद्याही चर्चा असल्याने त्यानंतरच अर्थमंत्री निवेदन करतील, असे आश्वासन मुख्यमंत्र्यांनी दिले.

राष्ट्रवादी काँग्रेसच्या सदस्या शालिनीताई पाटील यांनी दुष्काळी भागातील जनतेच्या प्रश्ानंकडे लक्ष वेधण्यासाठी अल्पकालीन चचेर्चा ठराव मांडताना राज्यातील कायम दुष्काळी अशा 148 तालुक्यांसाठी घटनेतील तरतुदीनुसार स्वतंत्र असे वैधानिक विकास मंडळ निर्माण करण्याची शिफारस केंद सरकारला करावी, अशी आग्रही मागणी केली होती. या मागणीला विधानसभेतील दोन्ही बाजूच्या सदस्यांनी जोरदार पाठिंबा दिला होता. ही मागणी मान्य होईपर्यंत या 148 तालुक्यांत येणाऱ्या 126 विधानसभा मतदारसंघात दरवषीर् एक कोटी रुपये जलसंधारणासाठी खर्च करावेत, अशीही मागणी त्यांनी केली होती.

सभागृहातील दोन्ही बाजूच्या सदस्यांची मागणी लक्षात घेऊन चचेर्ला उत्तर देताना अर्थमंत्री जयंत पाटील यांनी दुष्काळी 148 तालुक्यांसाठी स्वतंत्र वैधानिक विकास मंडळ नेमावे, अशी शिफारस राज्य सरकार केंद सरकारला करेल, अशी घोषणा केली. तथापि, घटनेतील 371 या कलमानुसार अशा प्रकारचे वैधानिक विकास मंडळ नेमता येत नाही, असे विरोधी सदस्यांनी अर्थमंत्र्यांच्या निदर्शनास आणून दिले. तेव्हा दुष्काळी तालुक्यांसाठी वेगळे वैधानिक विकास मंडळ निर्माण करता येत नाही, ही बाब अर्थमंत्र्यांनी मान्य केली. यामुळे दोन्ही बाजूच्या सदस्यांनी जोरदार आक्षेप घेतला व हे माहिती असताना आश्वासन का दिले, असा सवाल केला. त्यामुळे सभागृहात प्रचंड गांेधळ माजला.

कायम दुष्काळी तालुक्यांसाठी वेगळे वैधानिक विकास मंडळ सुरू करावे यासाठी श्ाीमती पाटील यांच्यासह 23 सदस्यांनी अल्पकालीन चचेर्चा ठराव मांडला होता. दुष्काळी तालुक्यांचे चित्र बदलण्यासाठी वेगळे मंडळ स्थापन करुन एक हजार कोटी रुपये खर्च केले पाहिजेत, अशी मागणी भाजपचे गटनेते गोपीनाथ मुंडे यांनी केली.

 
</text>
</doc>
