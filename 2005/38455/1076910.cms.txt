<doc>
<docno>1076910.cms.txt</docno>
<text>
 
महामुंबई
अरुण नायर यांचा घटस्फोटासाठी अर्ज
[ Wednesday, April 13, 2005  09:32:24 pm]


म. टा. प्रतिनिधी

मुंबई : ब्रिटिश अभिनेत्री एलिझाबेथ हलेर् हिचा बॉयफ्रेंड अशी ख्याती असलेले उद्योगपती अरुण नायर यांनी इटालियन पत्नी वॅलेंटियन पेड्रोनी हिच्यापासून फारकत घेण्यासाठी वांद्याच्या फॅमिली कोर्टात अर्ज दाखल केला आहे. सामोपचाराने काही मार्ग निघतो का पाहा, असे सांगून कोर्टाने पुढील सुनावणी पाच मे रोजी ठेवली आहे.

सध्या ब्रिटनमध्ये स्थायिक असलेल्या नायर यांचा वॅलेंटियनशी 1997 मध्ये विवाह झाला. आपण चांगला पती होण्याचा प्रयत्न केला, पण वॅलेंटियन अतिशय उधळी असून सतत पैसे मागते. आपला मानसिक छळ करते, असे त्यांनी 22 पानी अर्जात म्हटले आहे. तिच्या वागण्यामुळे आत्मविश्वास पार गमावण्याची वेळ आपल्यावर ओढवली असून तिच्या क्रौर्यातून आपली सुटका करावी, अशी विनंती त्यांनी कोर्टाला केली आहे. मात्र, हा अर्ज फॅमिली कोर्टाच्या कक्षेत येत नसल्याचे वॅलेंटियनच्या वकिलांचे म्हणणे आहे.

 
</text>
</doc>
