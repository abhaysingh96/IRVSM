<doc>
<docno>1076657.cms.txt</docno>
<text>
 
महामुंबई
कळवा पुलाजवळील 217 झोपड्या पाडल्या
[ Wednesday, April 13, 2005  05:06:42 pm]


म. टा. प्रतिनिधी

ठाणे : कळवा प्रभाग समितीच्या कार्यक्षेत्रातील ठाणे-बेलापूर रस्त्यावरील कळवापूलाजवळ असलेल्या एस. टी. वर्कशॉपच्या मागील सुमारे 107 आणि खारेगाव परिसरातील सुमारे 110 अशा एकूण 217 झोपड्या सहायक आयुक्त मंगल शिंदे यांच्या पथकाने जमीनदोस्त केल्या. अतिक्रमण विभागाच्या सहकार्याने झालेल्या या कारवाईत झोपड्यांमधील सामान जप्त करण्यात आले.

पालिकेच्या अतिक्रमण विभागाने उपायुक्त श्रीकांत सरमोकदम यांच्या नेतृत्वाखाली घोडबंदर परिसरातील हॅपी व्हॅली सोसायटीजवळचे चार अनधिकृत बिगर निवासी गाळे जमीनदोस्त केले. विनोद पाटील यांनी शुभारंभ गृहसंकुलाजवळ हे बांधकाम केले होते.

सैन्यभरतीस प्रारंभ

दादोजी कोंडदेव स्टेडियममध्ये मंगळवारपासून सैन्यभरती मोहिमेस प्रारंभ झाला. 1500 जागांसाठी ही भरती आहे. पहिल्या दिवशी नाशिकमधील सुमारे 8000 तरुणांनी प्राथमिक परीक्षा दिली. बुधवारी मुंबई व रायगड तर गुरुवारी ठाणे आणि नवी मुंबई येथील इच्छुकांच्या परीक्षा होणार आहेत.

 
</text>
</doc>
