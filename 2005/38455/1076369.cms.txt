<doc>
<docno>1076369.cms.txt</docno>
<text>
 
महाराष्ट्र
पोलिस उपअधीक्षकांविरुद्ध 'तासगाव बंद'
[ Wednesday, April 13, 2005  03:01:00 pm]


म. टा. वृत्तसेवा

सांगली : तासगाव विभागाचे पोलिस उपअधीक्षक डॉ. दिगंबर प्रधान यांच्या सततच्या त्रासाला कंटाळून आत्महत्येचा अयशस्वी प्रयत्न एका कार्यर्कत्याने केल्यानंतर तासगावातील काँग्रेसच्या, संजय पाटील यांच्या गटाने गृहमंत्री आर.आर.पाटील यांच्यावर आरोप केले असून प्रधान यांच्यावर कारवाईच्या मागणीसाठी मंगळवारी ' तासगाव बंद ' ही पुकारला. ' बंद ' ला उत्स्फूर्त प्रतिसाद मिळाल्याचा दावा संजय पाटील गटाने केला आहे.

संजय पाटील हे आर. आर. यांचे कट्टर राजकीय विरोधक समजले जातात. काँग्रेस विरुद्ध राष्ट्रवादी काँग्रेस अशा स्पधेर्चीही पार्श्वभूमी या वादाला आहे.

कवठेएकंद येथील संजय पाटील यांचे समर्थक काँग्रेस कार्यकतेर् लक्ष्मण माने या तरुणाने आत्महत्या करण्यासाठी विषारी औषध घेतले, परंतु तो बचावला. चिंताजनक अवस्थेतील माने याच्यावर मिरज मिशन हॉस्पिटलमध्ये उपचार चालू आहेत. विषारी औषध घेण्यापूवीर् त्याने , ' पोलिस उपअधीक्षक डॉ. दिगंबर प्रधान यांच्या सततच्या त्रासाला कंटाळून आपण हा मार्ग पत्करत आहोत ' असे चिठ्ठीत लिहून ठेवले आहे. या घटनेचा गांभीर्याने उल्लेख करून संजय पाटील म्हणाले की, या प्रकरणात जोवर दिगंबर प्रधान यांना अटक होत नाही, तोवर आमचे आंदोलन चालूच राहणार.

' पोलिस यंत्रणेचा दुरुपयोग करून मला आणि काँग्रेस पक्षाला संपविण्याचा उद्योग गृहमंत्री आर.आर. पाटील यांनी चालविला आहे ; पण त्यांना आम्ही जशासतसे उत्तर देऊ ', असे सांगून संजय पाटील म्हणाले की , ' अशा पद्धतीने मी संपणार नाही, हे गृहमंत्र्यांनी लक्षात ठेवावे. उपमुख्यमंत्री म्हणून ते तासगाव तालुक्याचे भले करतील यासाठी मी गप्प बसलो, पण माझ्या कार्यर्कत्यांवरील असे वाढते ' पोलिसी हल्ले ' मी कदापी सहन करणार नाही. त्याविरुद्ध आमचा संघर्ष सुरू झाला आहे '.

याबाबत उपअधीक्षक डॉ. प्रधान म्हणाले : माझ्यावर व पोलिस यंत्रणेवर केले जाणारे हे सर्व आरोप निराधार आहेत. कोणत्याही चौकशीस सामोरे जाण्याची माझी तयारी आहे. त्यातून सत्यच बाहेर येईल. माने गुन्हेगारी प्रवृत्तीचा आहे. त्याच्यावर तासगाव पोलिस ठाण्यात अनेक गुन्हे दाखल आहेत. सरकारी कामात अडथळा आणणे, प्रांताधिकाऱ्यांना त्रास देणे, सरकारी कार्यालयात जाऊन अधिकारी व कर्मचारी यांना दमदाटी करणे, असे हे गुन्हे आहेत. त्याच्यावर हद्दपारीचा प्रस्तावही दाखल झाला आहे. गुन्हेगारी प्रवृत्तीच्या माणसांवर आम्ही कारवाई करायची नाही का ? माने याचा आम्ही कोणत्याही प्रकारे छळ केलेला नाही.

 
</text>
</doc>
