<doc>
<docno>1076644.cms.txt</docno>
<text>
 
महाराष्ट्र
परीक्षा सातवीची...प्रश्नपत्रिका पाचवीची!
[ Wednesday, April 13, 2005  05:02:49 pm]


म. टा. वृत्तसेवा

चिपळूण : रत्नागिरी जिल्हा परिषदेतफेर् घेण्यात येत असलेल्या सातवीच्या वाषिर्क परीक्षेत झालेल्या घोटाळ्याचा फटका लांजा तालुक्यातील 20 शाळांमधील विद्यार्थ्यांना बसला आहे. परीक्षेला बसलेले विद्याथीर् होते सातवीचे आणि त्यांच्यासाठी पाठवण्यात आलेल्या प्रश्नपत्रिका होत्या पाचवीच्या! मग, ही परीक्षा रद्द करण्याखेरीज अन्य पर्यायच उरला नाही.

राज्यातील प्राथमिक शिक्षणाच्या दूरावस्थेबद्दल चिंता व्यक्त होत असतानाच तिच्या सार्थतेचे प्रमाण देणारा हा अजब प्रकार लांजा तालुक्यात घडला. रत्नागिरी जिल्हा परिषदेमार्फत घेण्यात येत असलेल्या सातवीच्या परीक्षेत प्रथेप्रमाणे पहिला पेपर मराठीचा होता. सारी तयारी झाल्यानंतर प्रश्नपत्रिका विद्यार्थ्याना वाटण्याची वेळ झाली तेव्हा हाती पडलेल्या प्रश्नपत्रिका सातवीच्या नव्हे तर पाचवीच्या असल्याचे पर्यवेक्षकांच्या लक्षात आले. त्याबाबत लगेचच शिक्षण विभागातील अधिकाऱ्यांशी संपर्क साधून हा प्रकार त्यांच्या कानावर घातला गेला. मात्र, नव्या, म्हणजे सातवीच्या प्रश्नपत्रिका संबंधित शाळांमध्ये वेळेत पोचवणे अशक्य असल्याने मराठीची परीक्षाच रद्द करण्याचा निर्णय घेण्यात आला.

याच परीक्षेत दुसरा घोळ झाला तो सापुचेतळे येथे. या गावातील शाळेत तर प्रश्नपत्रिकाच पोचल्या नाहीत! प्रश्नपत्रिका आता येतील...मग येतील...असा विचार करून विद्याथीर्, शिक्षक शाळेत बसून होते. प्रश्नपत्रिका काही आल्या नाहीत. अखेर कंटाळून संध्याकाळी सगळ्यांनीच निमूटपणे घराचा रस्ता धरला.

 
</text>
</doc>
