<doc>
<docno>1076743.cms.txt</docno>
<text>
 
महाराष्ट्र
अंबरनाथ, बदलापूरकरांनी दाखवला काँगेसला 'हात'
[ Wednesday, April 13, 2005  06:18:12 pm]


सुनील जावडेकर

अंबरनाथ आणि कुळगांव-बदलापूर नगर परिषदेत स्वबळावर लढवणाऱ्या काँगेसला राज्याचे मुख्यमंत्री विलासराव देशमुख यांची सभाही तारू शकली नाही. राष्ट्रवादीऐवजी रिपब्लिकनशी युती करणाऱ्या काँगेसला अंबरनाथमध्ये नगराध्यक्षपद गमवावं लागलंच शिवाय नगरसेवकांची संख्याही घटवून घ्यावी लागली. नगराध्यक्षपदाचे उमेदवार अॅड. यशवंत जोशी यांना केवळ 21 हजार मतं पडली. कुळगांव-बदलापुरात तर काँगेसची पुरती दाणादाण उडाली. नगराध्यक्षपदाचे उमेदवार शंकर भोईर यांना अवघ्या साडेतीन हजार मतांवर समाधान मानावं लागलं आणि तीन नगरसेवक कसेबसे निवडून आले.

अंबरनाथमधील काँगेसच्या नगराध्यक्षपदाचे उमेदवार अॅड. यशवंत जोशी यांच्या कार्यपद्धतीविषयी काँगेस कार्यकतेर् नाराजच होते. शहरातील ज्या वॉर्डांमध्ये काँगेसचे उमेदवार कमकुवत होते तिथे जोशींनी लक्ष घालून वॉर्डातील परिस्थिती काँगेसला अनुकूल करून घेणं गरजेचं होतं. परंतु जोशी यांनी अखेरपर्यंत वॉर्डातील काँगेस उमेदवारांकडे आणि कार्यर्कत्यांकडे लक्षच दिलं नसल्याच्या कार्यर्कत्यांच्याच तक्रारी होत्या. जोशी यांचा कारभारही त्यांच्या घरातूनच चालवला जात होता. पक्षाच्या सगळया नेत्यांना बरोबर घेऊन प्रचार यंत्रणा राबवण्याऐवजी काही विशिष्ट नेते मंडळींनीच जोशींवर ताबा मिळवल्याचं दिसत होतं. पालिकेच्या निवडणुकीत शहराच्या समस्यांविषयी बोलण्याऐवजी दिल्लीतील घडामोडींवर ठोकळेबाज भाषण ठोकणाऱ्या जिल्ह्यातील काँगेसच्या पुढाऱ्यांमुळेही मतदारांनी काँगेसकडे पाठ फिरवली. प्रचारसभांचे नियेजन शून्य आयोजनामुळेही पक्षाला फटका बसला. प्रदेशाध्यक्षा प्रभा राव यांची सभा शहरातील मध्यवतीर् ठिकाणी घेण्याऐवजी शहरापासून लांब असणाऱ्या कमलानगर इथे घेण्यात आलं. त्याचा प्रचारही व्यवस्थित झाला नाही. त्यामुळे प्रदेशाध्यक्षांची सभा असूनही ती यथातथाच झाली.

अंबरनाथ मधील काँगेसचे कार्यकर्ते पक्षाचा प्रचार करण्याऐवजी प्रदेशाहून आलेल्या काँगेस नेत्यांची सरबराई करण्यातच अडकून पडले होते. वातानुकुलित गाड्यांची व्यवस्था करणं आणि पंचतारांकित वा किमान थ्री स्टार हॉटेलमध्ये भोजन व्यवस्था करणं यामुळे प्रचार दूरच राहिला. मुख्यमंत्र्यांची हुकमी सभा मिळूनही त्याचा व्यवस्थित प्रचार न करता आल्यामुळे शिवसेना कार्याध्यक्ष उद्धव ठाकरे यांच्यापेक्षा शहर विकासाच्या दृष्टीने अप्रतिम भाषण करूनही मुख्यमंत्र्यांना काँगेसचा नगराध्यक्ष निवडून आणता आला नाही. रिपब्लिकन पक्षांनी मात्र काँगेसच्या युतीचा पुरेपुर फायदा घेत पूवीर्च्या पालिकेत त्यांची असणारी सहा नगरसेवकांचे पक्षबळ नऊवर नेऊन ठेवलं.

 
</text>
</doc>
