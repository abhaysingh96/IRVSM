<doc>
<docno>1076983.cms.txt</docno>
<text>
 
महामुंबई
गिरण्यांच्या मुद्द्यावर तेच गुऱ्हाळ
[ Wednesday, April 13, 2005  11:41:53 pm]


म. टा. प्रतिनिधी

मुंबई : गिरणी कामगारांची देणी न देणाऱ्या खटाव व अन्य मिलच्या मालकांना विधानसभा अधिवेशनानंतर चचेर्साठी बोलवण्यात येईल आणि त्यांच्याकडून योग्य प्रतिसाद न मिळाल्यास त्यांच्या ताब्यातील जमिनी ताब्यात घेण्यासाठी आवश्यक ती कारवाई करण्यात येईल. त्यासाठी कायदा बदलण्याचीही राज्य सरकारची तयारी असल्याची दर अधिवेशनात होणारी घोषण राज्याचे कामगारमंत्री गणेश नाईक यांनी बुधवारी पुन्हा विधानसभेत केली. तेव्हा विधानसभेचे उपाध्यक्ष प्रमोद शेंडे यांनी गेली पाच वषेर् कामगारांची परवड होत असून आता सरकारने निश्चित भूमिका घ्यावी, अशी सूचना केली.

राष्ट्रवादी काँग्रेसचे सचिन अहीर व अन्य सदस्यांनी या संदर्भात उपस्थित केलेल्या लक्षवेधी सूचनेला उत्तर देताना नाईक यांनी, आतापर्यंत काय घडले आणि त्यामागचा इतिहास काय आहे, याच्याशी आपल्याला देणे घेणे नसून यापुढच्या काळात सरकारशी चर्चा न करण्याची भूमिका एखादा मिलमालक घेत असेल तर त्याला वठणीवर आणण्यास सरकार सक्षम आहे, असे सांगितले. त्याचबरोबर सरकारमधील काही अधिकारी मिलमालकांबरोबर हातमिळवणी करून त्यांच्या हिताचे निर्णय घेतात, अशी आपली माहिती आहे आणि अशा अधिकाऱ्यांना यापुढे खपवून घेतले जाणार नाही, असा इशारा त्यांनी दिला.

त्यावर विरोधी पक्ष नेते नारायण राणे यांनी, मंत्र्यांकडून अपेक्षित उत्तर येत नाही. सारा गोलमोल मामला दिसतो, अशी टीका करताना गिरण्यांची जमीन ताब्यात घेण्याची घोषणा करता, पण त्यासाठी कोणता कायदा आहे, असा सवाल केला. विकास नियंत्रण नियमावलीत बदल केल्याच्या फायदा गिरणी मालक घेत असून मिलच्या आवारातील बांधकामाच्या दुरूस्तीच्या नावाखाली त्यांचे नव नवे उद्योग सुरू असल्याचा आरोप त्यांनी केला. राणे यांच्या प्रमाणे अन्य सदस्यांनी कामगार मंत्र्यांना विविध प्रश्ान् उपप्रश्ान् विचारून सरकारची नेमकी भूमिका जाीर करण्याची मागणी केली. प्रत्येक सदस्याच्या प्रश्ानला नाईक ठराविक साच्याचेच उत्तर देत होते.

सरकारने बैठक बोलावूनही मिल मालक त्याला उपस्थित राहत नाही आणि सरकारला अजिबात भीक न घालण्याचा त्यांचा उद्योग कायम असल्याने त्यांना वठणीवर आणणार कसे, असे बाळा नांदगावकर यांनी विचारले असता त्यांना कसे हाताळायचे हे गणेश नाईकांना चांगले माहीत आहे, असे उत्तर कामगारमंत्र्यांनी दिले. तसेच दुरुस्तीच्या नावाखाली नवे बांधकाम होत असेल तर त्याला रोखण्याचे काम सरकार करील, असे आश्वासनाही त्यांनी दिले.

 
</text>
</doc>
