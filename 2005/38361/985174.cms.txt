<doc>
<docno>985174.cms.txt</docno>
<text>
 
महाराष्ट्र
गंथांमुळे घराला घरपण येते
[ Sunday, January 09, 2005  07:21:40 pm]


म. टा. वृत्तसेवा

कराड : घरात दूरदर्शन संच आणल्याने नव्हे तर ग्रंथ आणल्याने घरपण येते. गंथ वाचनाने माणसाच्या जगण्यात शहाणपण येते, असे प्रतिपादन सातारा येथील कला आणि वाणिज्य महाविद्यालयाचे प्राचार्य यशवंत पाटणे यांनी येथे केले.

येथे सुरू असलेल्या ग्रंथ संमेलनात वाचनाने घडतो माणूस या परिसंवादात ते बोलत होते. परिसंवादात प्रा. श्रीधर साळुंखे, डॉ. रा. गो. प्रभुणे यांनी सहभाग घेतला, तर अध्यक्षस्थानी प्राचार्य पुरुषोत्तम सेठ हे होते.

प्राचार्य पाटणे पुढे म्हणाले, आज वाचनाची परंपरा नष्ट होत आहे. जीवनाचा खरा अर्थ समजून घेण्यासाठी वाचनाची परंपरा जपण्याची आज खरी गरज आहे. मुलांनी वाढदिवस साजरे न करता भेटवस्तू म्हणून पुस्तकेच द्यायला हवीत. शिक्षकांनी वर्गात हजेरी घेतल्याप्रमाणे कोणी किती पुस्तके वाचली याची चौकशी करायला हवी. प्रा. श्रीधर साळंुखे म्हणाले, वाचनाचा संस्कार बालमनात रुजला पाहिजे. सगळ्या व्यसनापासून दूर ठेवण्याची क्षमता वाचनात आहे. वाचनाचे व्यसन लावून घेतले पाहिजे. माणसातील देवपण जागे करण्याचे काम ग्रंथ करतात, असा विश्वास डॉ. प्रभुणे यांनी व्यक्त केला.

परिसंवादाचा परामर्श करताना प्राचार्य सेठ म्हणाले, गंथांनी दिलेले ज्ञान शाश्वत स्वरूपाचे असते. शक्तिमान राष्ट्राच्या निमिर्तीसाठी ज्ञानाच्या उपासनेचा संस्कार गरजेचा आहे. शेवटी प्रा. वसंत कुबेर यांनी आभार मानले.

 
</text>
</doc>
