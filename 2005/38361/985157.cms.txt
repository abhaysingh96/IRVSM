<doc>
<docno>985157.cms.txt</docno>
<text>
 
लेख
गुन्हेगारीच्या धुक्यातली दिल्ली
[ Sunday, January 09, 2005  06:47:04 pm]


एका स्वयंसेवी संस्थेने केलेल्या पाहणीनुसार दिल्लीच्या 86 टक्के महिला स्वत:ला असुरक्षित मानतात. त्याची कारणे गुन्हेगारीपेक्षाही सामाजिक स्वरूपाची आहेत... दिल्लीतल्या बलात्कारांच्या गतवषीर्च्या 140 घटनांतले आरोपी, बलात्कारित महिलांचे पूर्वपरिचित होते. संधी मिळताच त्यांच्यातला हैवान जागा झाला. आठ प्रकरणांत जन्मदात्या पित्यानेच मुलीच्या अब्रूला हात घातला.

दिल्ली ज्या वेगाने वाढते आहे, त्याच्या दुप्पट वेगाने इथली असुरक्षितता वाढते आहे. जनावरांच्या कळपांसारखे माणसांचे लोंढे, वाहनांच्या गदीर्ने ओसंडून वाहणारे रस्ते, अशा गजबजलेल्या महानगरातले लोकजीवन एकीकडे निरनिराळ्या अंगांनी फुलते आहे, तर दुसरीकडे वाढत्या गुन्हेगारीच्या धुक्यात सामान्यजनांचा श्वास गुदमरला आहे. घराबाहेर पडणाऱ्या महिलांचे जगणे अक्षरश: ज्वालामुखीच्या तोंडावर आहे. जमेल त्या मार्गाने, मिळेल तिथून, दुसऱ्याचे ओरबाडावे अन् स्वत:चे जीवन फुलवावे, असा इथला अलिखित संकेत आहे. श्रीमंतांची ओरबाडण्याची क्षमता अधिक धारदार आहे, तर मध्यमवर्ग निराशा अन् असहायतेने पछाडलेला आहे.

मौलाना आझाद मेडिकल कॉलेजच्या एका विद्याथिर्नीवर नोव्हेंबर 2002 मध्ये ' खुनी दरवाजा ' च्या छतावर, झोपडपट्टीतल्या कोवळ्या वयातल्या मुलांनी सामूहिक बलात्कार केला. ' खुनी दरवाजा ' चे ऐतिहासिक स्मारक, दिल्लीच्या अत्यंत गजबजलेल्या बहाद्दूरशाह जफर मार्गावर आहे. टाइम्स ऑफ इंडिया, इंडियन एक्सप्रेस, पायोनियर आदी वृत्तपत्रांच्या कार्यालयांपासून हाकेच्या अंतरावर असलेल्या तर दिल्ली पोलिस मुख्यालय, सवोर्च्च न्यायालय तसेच प्रचंड गदीर्च्या आयटीओ चौकापासून अवघ्या दोन फर्लांगाच्या अंतरावर हा ' दरवाजा ' आहे. इथे दिवसाढवळ्या घडलेल्या या दुदैर्वी घटनेने, पोलिसांची झोप उडवली ; शिवाय तमाम दिल्लीकरांनाही सुन्न करून सोडले. तीस हजारी न्यायालयाने या खटल्यात दोन आरोपींना दोषी ठरविले आहे.

दोन वर्षांपूवीर्च्या या घटनेचे तपशील शहारे आणणारे आहेत. दिल्लीत महिलांवरील अत्याचारांच्या इतिहासात डोके चक्रावून टाकणारी ही घटना आहे. खुनी दरवाजाच्या स्मारकासमोर मौलाना आझाद मेडिकल कॉलेजचे प्रवेशद्वार आहे. सायंकाळी येथून बाहेर पडलेली विद्याथिर्नी बसने घरी जायला निघाली होती. स्मारकासमोरील हिरवळीवर झोपडपट्टीतल्या मुलांचे टोळके बसले होते. यापैकी दोघांना खिसे कापण्याच्या गुन्ह्यात पूवीर् पोलिसांनी पकडलेही होते. विद्याथिर्नीच्या पर्समधले किमान दोनशे रुपये त्यांना हवे होते. पर्स ओरबाडून त्यांनी तपासली, त्यात अपेक्षेइतके पैसे नव्हते. तेव्हा त्यांच्या डोक्यात विकृत वसुलीचा विचार आला. विद्याथिर्नीला फरफटत खुनी दरवाजाच्या छतावर नेण्यात आले. तिथे मुख्य आरोपी राहुल (19) व अमित ( 18) यांनी चाकूचा धाक दाखवून तिच्यावर बलात्कार केला. पर्समधला मोबाईल व थोडेफार पैसेही लुटले. बलात्काराचे दुष्कर्म सुरू असताना, टोळक्यातली चौदा व सोळा वर्षांची अल्पवयीन मुले दारावर पहारेकरी म्हणून उभी होती.

जबरदस्त मानसिक धक्का बसलेल्या या विद्याथिर्नीची सुरुवातीला पोलिसांकडे तक्रार करण्याची तयारी नव्हती. सहायक पोलिस आयुक्त वर्षा शर्मांनी अखेर तिची समजूत घालत, तक्रार दाखल करण्यास तिला प्रवृत्त केले. या घटनेनंतर सात दिवसांनी राहुलने न्यायालयात आत्मसमर्पण केले. त्याच्या हातावर गोंदलेले राहुल हे नाव, हाच खटल्यातला महत्त्वाचा पुरावा होता, तर खटल्यात महत्त्वपूर्ण साक्ष त्या विद्याथिर्नीची होती. तिने केवळ आरोपींना ओळखलेच नाही, तर अत्यंत धाडसाने घटनाक्रम सांगत तिने त्यांच्याविरुद्घ साक्षही दिली. दोन्ही आरोपी दोषी ठरले. मन हेलावून टाकणारे या घटनेचे कथानक सामान्य स्वरूपाचे निश्चितच नाही, तर राजधानीचे लोकजीवन किती विचित्र स्तराला पोहोचले आहे, त्याचे निदर्शक आहे.

गुरुवारी दिल्ली पोलिसांची वाषिर्क पत्रकार परिषद झाली. पोलिस आयुक्त डॉ. के. के. पॉल यांनी दिल्लीच्या गुन्हेगारीत दरवषीर् मोठ्या प्रमाणात वाढ होत असल्याची या वेळी कबुली दिली. गेल्या वर्षात, दिल्लीत बलात्काराच्या 525 तर विनयभंगाच्या 2671 तक्रारी नोंदल्या गेल्या. याचा अर्थ दिल्लीत सध्या दररोज किमान एक, कधी दोन तर कधी तीन महिला बलात्काराला बळी पडत आहेत व किमान सात-आठ महिला विनयभंगाच्या शिकार ठरत आहेत. 1985 साली दिल्लीत वर्षभरात बलात्काराच्या 85 घटनांची नोंद झाली. 1995 साली 372, 2000 साली 458, 2002 साली 403, 2003 साली 490 तर 2004 साली 525 वर ही संख्या जाऊन पोहोचली. महिला सबलीकरणाच्या संकल्पनेचा उपहास करणारीच ही आकडेवारी आहे. विषय केवळ पोलिसांच्या निष्क्रियतेला दोष देऊन संपणारा नाही, तर समाजशास्त्रज्ञांच्या प्रज्ञेला आव्हान देणारा आहे. संसदेत अधूनमधून या विषयाकडे लक्ष वेधण्याचा प्रयत्न होतो, मात्र एखादा उपचार पुरा केल्यासारखी चचेर्ची अवस्था असते.

दिल्लीत शारीरिक व मानसिक विकृतीने पछाडलेला एक वर्ग, लैंगिक शोषणासाठी रोज नव्या महिलांच्या शोधात असतो. गेल्या महिन्याच्या दोन तारखेला पश्चिम दिल्लीतल्या प्राथमिक शाळेतला शिक्षक नासिर अहमदने आठ वर्षाच्या बालिकेवर बलात्काराचा प्रयत्न केला. 10 डिसेंबरला नरेला भागात पाच वर्षाच्या मुलीवर बलात्काराचा घृणास्पद प्रयत्न झाला , 13 डिसेंबरला रेशन दुकानांच्या काळाबाजाराविरुद्घ आवाज उठवणाऱ्या सामाजिक कार्यर्कत्या संतोषवर नंदनगरीत हल्ला करण्यात आला , 20 डिसेंबरला दक्षिण दिल्लीच्या लाजपत नगरमध्ये नृत्यांगना अन्नू मुकजीर्वर अॅसिड फेकण्यात आले. नववर्षाच्या पूर्वसंध्येला पतीसमवेत कॅनॉट प्लेससारख्या गजबजलेल्या भागात हिंडणाऱ्या एका विदेशी युवतीची तीन तरुणांनी छेडछाड केली. या ताज्या घटना, महिलांवरील अत्याचाराचे दुष्टचक्र न थांबल्याचा पुरावा आहेत.

भररस्त्यावर छेडछाड करण्यापुरतीच ही गुन्हेगारी मर्यादित नाही, तर इंटरनेट आणि मोबाईल फोन्स सारख्या आधुनिक तंत्रज्ञानाचा गैरवापर करूनही महिलांचे जगणे असह्य करण्याचे प्रकार वाढत चालले आहेत. दिल्ली पब्लिक स्कूलच्या विद्यार्थ्याने चित्रित केलेल्या एका चित्रफितीचे बाजी डॉट कॉमवर झालेले प्रसारण हा त्याचा ताजा बोलका पुरावा. आठ डिसेंबरला दक्षिण दिल्लीतल्या पुनीत मल्होत्राने आपल्या शेजारी राहणाऱ्या एका मुलीचे नाव इंटरनेटवर अशा यादीत घातले आणि त्यानंतर विशेष सेवेसाठी त्या मुलीच्या मोबाईलवर विचित्र संदेश यायला सुरुवात झाली. हैराण झालेल्या पालकांनी पोलिस आयुक्तांची भेट घेतली व मल्होत्रा पकडला गेला.

एका स्वयंसेवी संस्थेने केलेल्या पाहणीनुसार दिल्लीच्या 86 टक्के महिला स्वत:ला असुरक्षित मानतात. त्याची कारणे गुन्हेगारीपेक्षाही सामाजिक स्वरूपाची आहेत. दिल्लीतल्या बलात्कारांच्या गतवषीर्च्या 140 घटनांतले आरोपी, बलात्कारित महिलांचे पूर्वपरिचित होते. संधी मिळताच त्यांच्यातला हैवान जागा झाला. आठ प्रकरणांत जन्मदात्या पित्यानेच मुलीच्या अब्रूला हात घातला. जितके खोलात जावे, तितके या समस्येचे विक्राळ रूप सामोरे येते.

बलात्काराच्या शिकार ठरलेल्या तरुणी सहसा तक्रार करायला घाबरतात. बहुतांश खटल्यात न्यायालयात आपले म्हणणेही बदलतात, त्याचा लाभ गुन्हेगारांना मिळतो अन् ते निदोर्ष सुटतात. मौलाना आझाद मेडिकल कॉलेजमधली एकादीच शूर विद्याथिर्नी अखेरपर्यंत खंबीरपणे साक्ष देण्याचे धाडस दाखवते. अशा वेळी तिचे उदाहरण तमाम बलात्कारित महिलांसमोर आदर्श ठरते. दिल्लीतल्या गुन्हेगारीवर नियंत्रण प्रस्थापित करण्यासाठी अनेकविध उपाययोजनांबरोबरच पोलिसांनी आधुनिक तंत्रज्ञानाचा आश्ाय घेतला आहे. गुन्ह्यांच्या फ्री अँण्ड फेअर रजिस्ट्रेशनसाठी संगणकीकृत तक्रार नोंदणीची 34 केंदे सुरू करून तक्रारींची वेगाने दखल घेण्याची व्यवस्था केली आहे. संसद मार्ग, जंतर मंतर आणि विविध बाजारपेठांमध्ये क्लोज सकिर्ट टीव्ही लावण्यात आले आहेत, मात्र हे उपाय पुरेसे नाहीत. समाज जागृत होत नाही, तोपर्यंत अशा गुन्हेगारीवर प्रतिबंध घालणे कठीण आहे

सुरेश भटेवरा

 
</text>
</doc>
