<doc>
<docno>985306.cms.txt</docno>
<text>
 
महाराष्ट्र
विकासकामांचा आढाव्यासाठी सेनेचे सर्व खासदार एकत्र
[ Sunday, January 09, 2005  10:42:30 pm]


म. टा. प्रतिनिधी

पुणे : राज्यातील खासदार दिल्लीत एकत्रितपणे काम करत नसल्यामुळे अनेक योजनांचा पाठपुरावा होत नाही परिणामी विकासकामे रखडतात. या पार्श्वभूमीवर शिवसेनेचे सर्व खासदार एकत्रीतपणे राज्यातील प्रत्येक जिल्हात अधिकाऱ्यांसोबत बैठका घेणार असून त्यात विकासकामांचा आढावा घेऊन त्याचा पाठपुरावा करणार आहेत. दिल्लीत महाराष्ट्राची लॉबी स्ट्राँग करण्याचा हा प्रयत्न असून त्याची सुरुवात उद्यापासून पुण्यातून होत आहे.

खेडचे खासदार शिवाजीराव आढळराव-पाटील यांनी ' महाराष्ट्र टाइम्स ' शी बोलताना सांगितले की, दिल्लीतील पक्ष कार्यालयात वेळोवेळी सविस्तर चर्चा होऊन हा उपक्रम आखण्यात आला आहे. सेनेचे सर्व खासदार प्रत्येक जिल्ह्यात जाऊन केंद सरकारतफेर् राबवल्या जाणाऱ्या विकास कामांचा आढावा घेणार आहेत. प्रत्येक खासदार हा त्या-त्या जिल्ह्याचा मुख्य म्हणून काम पाहाणार आहे. ज्या जिल्ह्यांमध्ये सेनेचा खासदार नाही अशा जिल्ह्यांच्या जवळील जिल्ह्यांमधील खासदारावर त्याची जबाबदारी टाकण्यात आली आहे. सेनेचे लोकसभेतील गटनेते अनंत गिते प्रमुख म्हणून काम बघणार आहेत. पोस्ट, रेल्वे तसेच हवाई वाहतूक, वन, पर्यावरण आणि राष्ट्रीय महामार्ग या केंदाअंतर्गत येणाऱ्या खात्यांमधील विकासकामांचा आढावा घेऊन नंतर त्याचा पाठपुरावा केला जाणार आहे. पुण्यातील बैठकीनंतर फेब्रुवारीत विदर्भात असा दौरा होणार आहे. उर्वरित जिल्ह्यांमधील बैठकांचा तपशील लवकरच ठरवण्यात येणार आहे.

केंद तसेच राज्य सरकारकडून निधी किंवा अन्य कारणांमुळे विकास कामांकडे दुर्लक्ष झाल्यास सेना सत्तेवर असती तर ही कामे कशाप्रकारे सोडवली असती याचा आलेखच जनतेसमोर मांडण्यात येणार आहे. संघटनात्मक पातळीवरही विशेष लक्ष केंदीत करण्यात आले असून जिल्हावार बैठकांना जोडूनच सेनेच्या ग्रामपंचायत सदस्यांसह नगरसेवकांपर्यंत सर्व कार्यर्कत्यांचा मेळावा घेऊन सत्ता नसतानाही कशा प्रकारे कामे करावीत, याबद्दल त्यांना मार्गदर्शन करण्यात येणार आहे. यामुळे पक्षाला ताकद मिळण्यास मदत होईल, असेही आढळराव यांनी सांगितले.

पुण्यात सोमवारी सकाळी साडेअकरा वाजता विभागीय आयुक्तालयात होणाऱ्या बैठकीस विभागीय आयुक्त प्रभाकर करंदीकर यांच्यासह सर्व खात्यांचे प्रमुख अधिकारी उपस्थित राहणार आहेत. बैठकीनंतर आंबेगाव येथील त्रिमुतीर् गार्डनमध्ये दुपारी तीन वाजता कार्यकतेर्, पदाधिकारी यांच्यासाठी मेळावा होणार आहे. मेळाव्याचे उद्घाटन माजी मुख्यमंत्री मनोहर जोशी यांच्या हस्ते होणार आहे.

 
</text>
</doc>
