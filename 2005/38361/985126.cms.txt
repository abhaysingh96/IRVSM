<doc>
<docno>985126.cms.txt</docno>
<text>
 
प्रगती फास्ट
नाविन्याचा स्पर्श करिअरला
[ Sunday, January 09, 2005  06:02:58 pm]


लाइफस्टाइल बदलण्याची क्षमता तुम्ही निवडलेल्या करिअरच्या क्षेत्रात असते. साहसी आयुष्य जगण्याची ही संधी तुम्हाला फॉरेस्ट मॅनेजमेण्ट क्षेत्रामुळे मिळवता येईल. हे जबाबदारीचं काम आहे. राष्ट्रीय संपत्ती जपण्याच्या या कामाचं आणि अभ्यासाचं स्वरूप इतर क्षेत्रांपेक्षा निराळं आहे. त्याविषयी थोडंसं...

ग्लॅमरस आणि अॅडव्हेंचर्स क्षेत्रात करिअर करण्याकडे विद्यार्थ्यांचा कल वाढत आहे. अशा पद्धतीने प्रवाह निर्माण होण्यामागे काही कारणं समाविष्ट असतात. एक महत्त्वाचं कारण म्हणजे इथे असलेलं नावीन्य. आत्तापर्यंत जगत आलेल्या आयुष्यातली प्रत्येक गोष्ट थोड्या फार फरकाने बदलण्याची क्षमता या क्षेत्रात असते. असंच एक क्षेत्र आहे फॉरेस्ट मॅनेजमेण्टचं.

फॉरेस्ट मॅनेजमेण्ट हे क्षेत्र सगळ्यांनाच पूर्णत: परिचयाचं नाही. त्यामुळे बरेच विद्याथीर् प्रथम या क्षेत्राचा विचार करायला जात नाहीत. या क्षेत्राचा सखोल अभ्यास कसा असतो, त्यात कोर्स पूर्ण केल्यानंतर कोणत्या प्रकारच्या करिअरच्या संधी उपलब्ध असतात, याचीही बऱ्याच जणांना माहिती नसते.

या क्षेत्राबद्दल विद्यार्थ्यांच्या मनात गैरसमज अधिक प्रमाणात आढळून येतो. जंगलाचा अभ्यास करणं म्हणजे धोक्याशी सामना करावा लागणार असल्याची भीती त्यांच्या मनात आढळून येते. मात्र ही भीती त्यांनी मनातून काढून टाकली पाहिजे. अर्थात, फॉरेस्ट मॅनेजमेण्ट क्षेत्रात येण्यासाठी साहस आणि मनाचा कणखरपणा आवश्यक आहेच. मात्र त्याचबरोबर चौफेर ज्ञान मिळवण्याची आवडही असायला हवी. सर्वच दृष्टींनी परिपूर्ण व्यक्तिमत्त्व असण्याची अपेक्षा या क्षेत्रात ठेवली गेली, तर वावगं वाटायला नको.

तोचतोचपणा आणि करिअरच्या ठरलेल्या दिशा यांना कंटाळलेल्या विद्यार्थ्यांसाठी फॉरेस्ट मॅनेजमेण्ट हा चांगला पर्याय ठरू शकतो. या क्षेत्रातील आव्हानं तरुण वर्गाला आवडतील अशीच आहेत. त्यात शारीरिक आणि मानसिक पातळीवर वेगवेगळ्या आव्हानांचा विचार केला आहे. एका जागी बसून करण्याच्या जॉबपेक्षा फॉरेस्ट मॅनेजमेण्टचं क्षेत्र खूप वेगळं आहे. यात ऑफिस वर्कबरोबरच फिल्ड वर्कचाही समावेश आहे. निसर्गाच्या जास्तीत जास्त जवळ जाण्याची संधी या क्षेत्रामुळे उपलब्ध होऊ शकते.

जंगलं, दऱ्या- खोऱ्यातली वनराई, नदी, वन्यजीव... इथलं वातावरणच तुम्हाला नावीन्याची अनुभूती देऊन जाईल. फॉरेस्ट मॅनेजमेण्ट विषयात जंगलांचा अभ्यास करावा लागतो. काळाबरोबर या विषयाचं गांभीर्य वाढलं आहे. यात कमी होणारी जंगलं आणि वन्य जिवांचं संरक्षण करणं या बाबींचाही प्रामुख्याने समावेश होतो. राष्ट्रीय संपत्तीचा दर्जा दिल्या जाणाऱ्या वन्यसंपत्तीला वाचवण्याबरोबरच काहीतरी वेगळं करिअर करण्याची संधी तुम्हाला फॉरेस्ट मॅनेजमेण्ट क्षेत्रात मिळते.

एमएस्सी इन फॉरेस्ट्री

हा कोर्स फॉरेस्ट रिसर्च इन्स्टिट्यूट या डिम्ड युनिव्हसिर्टीमध्ये उपलब्ध आहे. या कोर्समध्ये इकॉनॉमिक्स आणि मॅनेजमेण्ट विषयांचा समावेश होतो. बीएस्सीला (बॉटनी, केमिस्ट्री, जिओलॉजी, मॅथमॅटिक्स, फिजिक्स किंवा झूओलॉजी विषय घेऊन) 50 टक्क्यांहून अधिक मार्क्स मिळवणाऱ्या विद्यार्थ्यांना या कोर्सला प्रवेश घेता येईल. तसंच अॅग्रिकल्चर किंवा फॉरेस्ट्रीमध्ये बॅचलर डिग्री घेतलेल्या विद्यार्थ्यांनाही या कोर्सला प्रवेश घेता येतो.

या कोर्समध्ये सॉइल सायन्स, बायोलॉजी, फॉरेस्ट इकॉलॉजी अॅण्ड एन्व्हायन्मेर्ण्टल कॉन्झव्हेर्शन, फॉरेस्ट लॉ अॅण्ड पॉलिसी, फॉरेस्ट मॅनेजमेण्ट, मायक्रो इकॉनॉमिक्स, माकेर्टिंग अॅण्ड फायनान्शिअल मॅनेजमेण्ट हे विषय शिकवले जातात. शिवाय प्रोजेक्ट वर्क आणि स्टडी टूरचा समावेश असतो.

या कोर्सला प्रवेश घेण्यासाठी विद्यार्थ्यांना प्रथम लेखी परीक्षा द्यावी लागते. या परीक्षेत बहुपर्यायी स्वरूपाचे प्रश्न विचारले जातात. या पेपरचा कालावधी तीन तासांचा असतो. या परीक्षेत सोशल सायन्स, अॅरिथमॅटिक, क्वाण्टिटेटिव अॅण्ड कम्प्युटेशनल अॅबिलिटीज, क्वाण्टिटेटिव रिझनिंग, डेटा/ग्राफ इण्टरप्रिटेशन, जनरल नॉलेज आणि करण्ट अफेअर्स, इंग्रजी भाषा, कॉम्प्रिहेन्शन व्होकॅबलरी, व्याकरण या विषयांवरील प्रश्न विचारले जातात. कोर्सचे प्रवेशअर्ज मार्च महिन्यात मिळायला सुरुवात होते. परीक्षा जूनमध्ये घेतली जाते.

पोस्ट ग्रॅज्युएट प्रोग्राम इन फॉरेस्ट्री मॅनेजमेण्ट

इंडियन इन्स्टिट्यूट ऑफ फॉरेस्ट मॅनेजमेण्ट, पोस्ट बॉक्स नंबर 335/337, नेहरू नगर, भोपाळ 462003 या संस्थेतफेर् दोन वर्षांचा पोस्ट ग्रॅज्युएट प्रोग्राम इन फॉरेस्ट्री मॅनेजमेण्ट हा कोर्स घेतला जातो. बॅचलर डिग्री किंवा मान्यताप्राप्त युनिव्हसिर्टीतून ग्रॅज्युएशन केलेल्या विद्यार्थ्यांना या कोर्सला प्रवेश घेता येईल. कोर्सला असोसिएशन ऑफ इंडियन युनिव्हसिर्टीची मान्यता आहे.

कोर्समध्ये विद्यार्थ्यांना अॅनालिटिकल आणि मॅनेजरिअल स्किल्स, समस्या हाताळण्याचं कौशल्य, बिहेविअरल अॅण्ड टेक्निकल स्किल्सवर मार्गदर्शन केलं जातं. प्रॅक्टिकल ट्रेनिंगमध्ये प्रत्यक्ष कामाचा अनुभव आणि संस्थांमध्ये (ऑर्गनायझेशनल ट्रेनिंग) काम करण्याची संधी दिली जाते. ऑर्गनायझेशनल ट्रेनिंगच्या काळात विद्यार्थ्यार्ंना एखाद्या संस्थेसाठी फायनान्स, प्रोजेक्ट फॉर्म्युलेशन, प्रोडक्शन, पसोर्नल मॅनेजमेण्ट, माकेर्टिंग, टेक्निकल फॉरेस्ट्री, नॅचरल रिसोर्स मॅनेजमेण्ट किंवा इतर संबंधित विषयावर प्रोजेक्ट तयार करावं लागतं.

हे प्रोजेक्ट कॉपोर्रेट आणि

डेव्हलपमेण्ट सेक्टरवर आधारित असावं लागतं. फिल्डवर्कमध्ये फॉरेस्ट्री, वाइल्डलाइफ आणि रुरल डायनॅमिक्स आणि ऑर्गनायझेशनल ट्रेनिंगच

समावेश होतो. या कोर्सची एकूण फी 75 हजार रुपये आहे. काही निवडक

भारतीय आणि सार्क विद्यार्थ्यांना प्रत्येक महिन्याला 1500 रुपये स्टायपेण्ड दिला जातो.

पोस्ट मास्टर कोर्स इन

नॅचरल रिसोर्स मॅनेजमेण्ट

इंडियन इन्स्टिट्यूट ऑफ फॉरेस्ट मॅनेजमेण्टतफेर् एक वर्षाचा पोस्ट मास्टर कोर्स इन नॅचरल रिसोर्स मॅनेजमेण्ट हा फुलटाइम कोर्स घेतला जातो. या कोर्सला एमफीलप्रमाणे मान्यता आहे. इंग्रजी भाषेवर प्रभुत्त्व असणाऱ्या आणि कोणत्याही विषयात दोन वर्षांचा मास्टर डिग्री कोर्स पूर्ण केलेल्या विद्यार्थ्यांना कोर्सला प्रवेश दिला जातो. प्रामुख्याने मॅनेजमेण्टमधील रिसोर्स मॅनेजरचं स्किल विकसित करण्यासाठी हा कोर्स तयार करण्यात आला आहे.

कोर्सच्या प्रवेशासाठी विद्यार्थ्यांना इन्स्टिट्यूटतफेर् कॉमन अॅडमिशन टेस्ट (कॅट) द्यावी लागते. या कॅट परीक्षेत चांगल्या मार्कांनी पास होणाऱ्या विद्यार्थ्यांना ग्रुप डिस्कशन आणि इण्टरव्ह्यूसाठी बोलावलं जातं. ग्रुप डिस्कशन आणि इण्टरव्ह्यूची प्रक्रिया साधारणपणे एप्रिल-मेच्या सुमारास पार पडते. प्रवेशप्रक्रिया जुलैमध्ये सुरू होते. लेखी परीक्षा, प्रेझेण्टेशन आणि पर्सनल इण्टरव्ह्यूला सामोरं गेल्यानंतरच विद्यार्थ्यांचा त्या कोर्ससाठी प्रवेश निश्चित होतो. विद्यार्थ्यांचा शैक्षणिक रेकॉर्ड आणि त्या क्षेत्रातील त्यांचा अनुभव यावर आधारित प्रश्न इण्टरव्ह्यूमध्ये विचारले जातात.

फॉरेस्ट्री मॅनेजमेण्ट कोर्स केलेल्या विद्यार्थ्यांना फॉरेस्ट्री सेक्टर आणि इतर संबंधित सेक्टरमध्ये डेव्हलपमेण्ट मॅनेजमेण्टचं काम करणाऱ्या ऑर्गनायझेशनमध्ये एक्झिक्युटिव म्हणून काम करता येईल. या इन्स्टिट्यूटमधून कोर्स करून बाहेर पडणारे अनेक विद्याथीर् नाबार्ड, विमको, र्वल्ड बँक, युनिसेफ, टीसीएस, अॅक्शन एड, इको टेक सविर्स, डब्ल्यूडब्ल्यूएफ इंडिया, ल्युपिन ह्युमन वेलफेअर रिसर्च फाऊण्डेशन अशा ऑर्गनायझेशनमध्ये काम करत आहेत. नोकरी करण्याच्या पर्यायाव्यतिरिक्त फॉरेस्ट मॅनेजमेण्ट क्षेत्रात फॅकल्टी आणि रिसर्चचा पर्याय उपलब्ध आहे.

इंडियन फॉरेस्ट सविर्स (आयएफएस) फॉरेस्ट अॅण्ड नॅचरल रिसोर्स मॅनेजमेण्ट क्षेत्रात महत्त्वाची भूमिका पार पाडते. अॅनिमल हजबण्डरी अॅण्ड व्हेटर्नरी सायन्स, बॉटनी, केमिस्ट्री, झूओलॉजी, अॅग्रिकल्चर, फॉरेस्ट्री, इंजिनीअरिंग किंवा तत्सम विषयात ग्रॅज्युएशन केलेल्या विद्यार्थ्यांना इंडियन फॉरेस्ट सविर्सची परीक्षा देता येईल. युनियन पब्लिक

सविर्स कमिशनद्वारे ही परीक्षा घेतली जाते.

प्रगती फास्ट टीम

 
</text>
</doc>
