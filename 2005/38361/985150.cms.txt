<doc>
<docno>985150.cms.txt</docno>
<text>
 
बहुतांची अंतरे
जनताजनार्दनातला 'देव' महत्त्वाचा
[ Sunday, January 09, 2005  06:38:58 pm]


मुख्यमंत्र्यांच्या टिटवाळा व शिडीर् येथील देवदर्शनाची बातमी वाचली. माणसाला एखादी गोष्ट मिळाली तर दुसरे काही तरी गमवावे लागते. सामान्य व्यक्ती मोकळेपणाने लोकलने प्रवास करू शकते, पण जर तीच व्यक्ती चित्रपट तारका झाली, तर पूवीर्चे सामान्य माणसासारखे जीवन जगता येत नाही. सामान्य माणसे अंगारकी किंवा उत्सवाच्या वेळी काही सेकंदाच्या दर्शनासाठी कित्येक तास रांगेत उभे राहण्यात घालवतात. याबाबत वेळोवेळी प्रबोधन केले जात असते. लाखो लोकांनी रांगेत उभे राहून लाखो मनुष्य तास वाया घालवण्यापेक्षा, घरी आपली दैनंदिन कामे प्रामाणिकपणे, निष्ठेने करून घरातून सिद्धीविनायकाला केलेला नमस्कार त्याच्यापर्यंत पोचतो, असे आपण म्हणतो. आपल्या अवतीभोवती देव आहे, तो ओळखा, हे आपल्या साधुसंतांनी सांगितले आहे.

मुख्यमंत्र्यांनी रांगेत उभे राहून देवदर्शन घेण्यात वेळ वाया घालवणे योग्य नव्हते. वलयांकित झाल्यावर देवाची जागासुद्धा बदलते, राजकारण्यांसाठी मंदिरातल्या देवापेक्षा जनताजनार्दनातला ' देव ' महत्त्वाचा. जनतेला सुरक्षेच्या कारणास्तव होणारा त्रास योग्य नव्हे. सुरक्षेची कवचकुंडले लेवून देवदर्शन करायचे नाही, असा अलिखित नियम करून त्याची अंमलबजावणी करणे जरुरीचे आहे.

मंदाकिनी परब, वांदे, मुंबई.

 
</text>
</doc>
