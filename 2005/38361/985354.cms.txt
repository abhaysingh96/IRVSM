<doc>
<docno>985354.cms.txt</docno>
<text>
 
महामुंबई
परदेशस्थ भारतीयांच्या योगदानाचे राष्ट्रपतींकडून कौतुक
[ Sunday, January 09, 2005  11:32:31 pm]


म. टा. प्रतिनिधी

मंुबई : मेहनत आणि ज्ञानाने वास्तव्य करीत असलेल्या देशाला समृद्ध करा, कारण ती आपली परंपरा आहे. पण त्याचवेळेस मातृभूमीशी असलेले नाते मात्र विसरू नका, असे आवाहन करतानाच या मंडळींनी भारताच्या विकासात दिलेल्या योगदानाचा राष्ट्रपतींनी आवर्जून अल्लेख केला. असे योगदान देणाऱ्या 11 परदेशस्थ भारतीयांचा तिसऱ्या प्रवासी भारतीय दिवसाच्या समारोपप्रसंगी राष्ट्रपतींच्या हस्ते सत्कार झाला.

डॉ. सॅम पित्रोदा, एम. अरुणाचलम, अमिना ककालिया, डॉ. जे. जे. चांदे, प्रा. अलोकरंजन दासगुप्ता, अहमद कथरदा, बसदेव पांडे, प्रा. सुनील खिलानी, लॉर्ड भिखू छोटालाल पारेख, डॉ. संत सिंग विरमानी व युसुफअली यांचा सत्कारमूतीर्ंमध्ये समावेश होता.

विविध देशांतून आलेल्या परदेशस्थ भारतीयांना उद्देशून केलेल्या भाषणात डॉ. कलाम म्हणाले की, तुम्हा दोन कोटी भारतीयांनी मेहनत आणि ज्ञानाने तुम्ही वास्तव्य करीत असलेल्या देशाला समृद्ध करा, कारण ती आपली परंपरा आहे. पण त्याचवेळेस मातृभूमीशी असलेले नाते मात्र विसरू नका. भारत हा आथिर्कदृष्ट्या बलवान देश बनत असून विज्ञान-तंत्रज्ञानासह अनेक क्षेत्रात भारताकडे बुद्धिमान लोक आहेत. तुमच्यापैकी प्रत्येक यशस्वी व्यक्तीने या देशासाठी योगदान दिल्यास राष्ट्र उभारणीतील कर्तव्य पार पाडल्याचे समाधान तुम्हाला मिळेल. त्यासाठी स्वत:ला एक स्वयंसेवी संस्था मानून कार्य करा, असे सांगतानाच यापूवीर् अनेक परदेशस्थ भारतीयांनी तसे योगदान दिले आहे, असे त्यांनी दाखले देऊन स्पष्ट केले. परदेशस्थ भारतीय व भारतीय जनतेच्या एकत्रित ज्ञानशक्तीमुळे इंडिया डॉट कॉम चे आथिर्क प्राबल्य होणार असून जागतिक मंचावर भारत प्रभाव पाडेल, अशी आशा त्यांनी व्यक्त केली.

देशातील गरिबी, विज्ञान- तंत्रज्ञानातील प्रगती, देशाच्या काही भागांत सुरू असलेल्या आणि ग्रामीण भागातील लोकांचे जीवनमान बदलवून टाकणाऱ्या योजना, अनिवासी भारतीयांचे योगदान अशा विविध मुद्यांचा ऊहापोह केला. देशात 26 कोटी लोक आजही दारिद्यरेषेखाली आहेत. आपण त्यांच्यासाठी काय करू शकतो, असा सवाल करून ते म्हणाले की, दारिद्य निर्मूलन हे सर्वात मोठे आव्हान असून ते आपले प्रमुख ध्येय राहिले पाहिजे. तंजावरच्या एका गावातील महिलांच्या इंजिनिअरिंग कॉलेजने राबविलेल्या उपक्रमामुळे तीन लाख लोकांच्या जीवनात आमूलाग्र बदल घडून आला, हा संदर्भ देऊन ते म्हणाले की, यासारखे उपक्रम इतर भागांतही राबविले पाहिजेत.

जग झपाट्याने जवळ येत असून आता जागतिक नागरिकाची जडण-घडण करणाऱ्या शिक्षण पद्धतीची निकड निर्माण झाली आहे. विविध शिक्षणपद्धती आणि धामिर्क मूल्ये यांच्या समन्वयातून हे शक्य आहे. असे जागतिक नागरिकच या वसुंधरेवर शांती निर्माण करतील, असा विश्वास राष्ट्रपतींनी व्यक्त केला.

 
</text>
</doc>
