<doc>
<docno>985287.cms.txt</docno>
<text>
 
महामुंबई
'अमु'ने घडवले दाहक वास्तवाचे दर्शन!
[ Sunday, January 09, 2005  09:42:31 pm]


म. टा. सांस्कृतिक प्रतिनिधी

मुंबई : इंदिरा गांधींच्या हत्येनंतर दिल्लीत झालेले शीखांचे सुनियोजित शिरकाण ते गुजरातेत गोध्रा जळीत प्रकरणानंतर घडवलेले हत्याकाण्ड असा एक सहसा कोणीही हात लावू न धजावणारा पट चित्रपटासाठी निवडून शोनाली बोस यांनी ' अमु ' तयार केला असल्यामुळे त्याची पहिल्या दिवशी हवा झाली आणि तो रविवारीही ' मामि ' महोत्सवात दाखवला गेला. चित्रपट संपल्यानंतर शोनाली बोस यांना रसिकांनी घेरले.

कोंकणा सेनशर्माची प्रमुख भूमिका असलेला हा चित्रपट काहीसा पसरट झाला असला तरी त्याच्यातील एक्स्प्लोझिव मॅटरमुळे तो खिळवून ठेवतो. परदेशातून दिल्लीत घरी अनेक वर्षांनी आलेली तरूण काजू कुतुहलापोटी घरच्यांचा विरोध न जुमानता शहरात फिरू लागते आणि तिला 84 च्या दंगलीसंबंधी काही गोष्टी अस्पष्टपणे कळतात. तिचं कुतूहल चाळवतं आणि ती मित्राच्या सहाय्याने अधिक तपास करू लागते तेव्हा तिचा आजवर तिच्यापासून लपवून ठेवलेला भूतकाळच तिच्यासमोर उलगडतो. काळ्या गॉगलवाल्या राजकीय नेत्याने दिलेली चिथावणी आणि मग सुरू झालेल्या कत्तलीत तिच्या पित्याची झालेली हत्या, आईचं वेडं होणं, लहान भावाचा पेटवलेल्या घरात झालेला मृत्यू, आईची आत्महत्त्या, पाच वर्षांच्या अमूला पुनर्वसन केंदात काम करणाऱ्या बाईने पदरात घेणं आणि मग अमूची काजू होणं, असा सगळा प्रवास दिग्दशिर्का लो कीमध्ये टिपत जाते. जिथे अत्यावश्यक आहे तिथेच दंगलीची दृश्य मोजक्या फ्रेम्समधून दाखवली जातात आणि परिणाम साधतो. तरीही चित्रपटाला सेन्सॉरची कात्री लागली आहे. मुंबईत अन्यत्र हा चित्रपट प्रदशिर्तही झाला आहे. मात्र ' मामि ' मध्ये चित्रपटाची काटछाट करण्यापूवीर्ची प्रिंट दाखवली गेली.

असाच स्फोटक विषय असलेल्या अनुराग कश्यप यांच्या सोमवारी दाखवल्या जाणाऱ्या ' ब्लॅक फ्रायडे ' या चित्रपटाविषयी अनेकांना कुतूहल आहे. मुंबईच्या बॉम्बस्फोट मालिकेची पार्श्वभूमी चित्रपटाला आहे. सोमवारी पु. ल. देशपांडे अकादमीतल्या मिनी थिएटरमध्ये संध्याकाळी 4.15 वाजता होणाऱ्या सुमित्रा भावे-सुनिल सुकथनकर यांच्या ' देवराई ' या मराठी चित्रपटाला अतुल कुलकणीर्, सोनाली कुलकणीर्, अमृता सुभाष, तुषार दळवी हे उपस्थित राहणार आहेत.

 
</text>
</doc>
