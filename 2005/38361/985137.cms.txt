<doc>
<docno>985137.cms.txt</docno>
<text>
 
महामुंबई: मुंबई टाइम्स
तक्रारदारांना ठाणे पोलिसांचा 'तुरन्त 24' प्रतिसाद!
[ Sunday, January 09, 2005  06:17:45 pm]


सुनील जावडेकर

ठाणे : ठाण्याचे पोलिस आयुक्त सुप्रकाश चक्रवतीर् यांनी ठाणे पोलिस आयुक्तालयातील चारही झोनमध्ये ' तुरन्त 24' या नावानं अभिनव योजना सुरू केली आहे. पोलिस आयुक्तालयातल्या सगळ्या पोलिस ठाण्यांमध्ये ' तुरन्त 24' ला चांगला प्रतिसाद मिळत असल्याचं ठाणे पोलिसांकडून सांगण्यात येत आहे.

अनेक किरकोळ आणि क्षुल्लक तक्रारींसाठी लोकांना स्थानिक पोलिस ठाण्यात हेलपाटे मारावे लागतात. त्यातही स्थानिक पोलिस ठाण्याकडून तक्रार दाखल झाली नाही, तर रहिवाशांनी संबंधित विभागातले वरिष्ठ पोलिस अधिकारी किंवा ठाणे शहराच्या पोलिस आयुक्तांकडेच थेट दाद मागावी लागते. शिवाय वेगवेगळ्या पोलिस ठाण्यांमध्ये कागदपत्रांचा ढीग वाढतो, तो वेगळाच. तक्रारदाराला मानसिक, आथिर्क त्रास होतोच, पण त्याचा वेळही वाया जातो. हे सगळं टाळण्यासाठी जानेवारीपासून ठाणे पोलिस आयुक्तालयातल्या ठाणे, कल्याण, भिवंडी, उल्हासनगर या चारही झोनमध्ये ' तुरन्त 24' ही योजना पोलिस आयुक्तांकडून सुरू करण्यात आली आहे. यामध्ये प्रत्येक पोलिस ठाण्याने ' तुरन्त 24' साठी स्वतंत्र ' कम्प्लेण्ट रजिस्टर ' ठेवायचे असून त्यात किरकोळ तक्रार, तक्रारीचं स्वरूप, दिवाणी व फौजदारी स्वरूपाच्या तक्रारींची वर्गवारी आणि ज्या तक्रारी दोन्ही गटांना समोरासमोर बसवून तात्काळ निवारण करता येणं शक्य आहे, अशा तक्रारींचं 24 तासांमध्ये निवारण करण्याला प्राधान्य देण्यात आलंय.

सामान्यांना त्यांच्या तक्रारी कोणत्या स्वरूपाच्या आहेत, याची माहिती नसते. त्यामुळे ज्या तक्रारी दिवाणी असतात, त्याबाबत पोलीस ठाण्यात तक्रार न करता तक्रारदाराला दिवाणी न्यायालयात जाण्याचा सल्ला दिला जातो. त्यामुळे त्याले पोलिस ठाण्यातले हेलपाटे वाचतात. या योजनेला ठाणेकरांकडून उत्तम प्रतिसाद मिळत असून कल्याणच्या महात्मा फुले पोलिस ठाण्यात योजना सुरू झाल्यापासून सात तक्रारदारांनी ' तुरन्त 24' योजनेंतर्गत तक्रार करून 24 तासात तक्रार निवारण केल्याचं सीनिअर इन्स्पेक्टर सुरेंद मानधने यांनी सांगितलं. उल्हासनगर आणि भिवंडी झोनमध्येही या योजनेची अमलबजावणी सुरू झाली असून सर्वांना योजनेची माहिती व्हावी, यासाठी स्थानिक पोलिस ठाण्यामार्फत प्रयत्न केले जात आहेत.

शरीरविक्रय करणाऱ्यांच्या विरोधात कारवाई

कल्याण रेल्वे स्टेशन परिसरात असणारे लेडीज बार, गेस्ट हाऊस आणि काही हॉटेल्समध्ये तसेच रेल्वे स्टेशन भागातही वेश्या व्यवसायाबाबत महिलांकडून मोठ्या प्रमाणावर तक्रारी आल्यामुळे कल्याणमध्ये वेश्या व्यवसाय विरोधी विशेष पोलीस पथक निर्माण केल्याचं कल्याणचे डी.सी.पी. डॉ. छेरिंग दोरजे यांनी सांगितलं. यात सिविल ड्रेसमधल्या महिला पोलिसही असून हे पथक वेश्या व्यवसाय करणाऱ्यांच्या विरोधात कोणत्याही तक्रारीशिवाय कारवाई करतं. कल्याण स्टेशन भागांत फोफावलेल्या वेश्या व्यवसायाला आळा घालण्यात हे पथक महत्त्वपूर्ण भूमिका बजावतंय. नीलम गेस्ट हाऊसमधील गेल्या आठवड्यात झालेल्या महिलेच्या हत्येनंतर कल्याण-डोंबिवलीतील लॉजिंग बोडिर्ंग व्यवसाय आणि लेडीज सविर्स बारवरही पोलिसांची करडी नजर असल्याचं दोरजे यांनी सांगितलं.

 
</text>
</doc>
