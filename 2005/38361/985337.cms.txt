<doc>
<docno>985337.cms.txt</docno>
<text>
 
देश-विदेश
रिलायन्स इन्फोकॉम कोट्यधीश!
[ Sunday, January 09, 2005  11:17:37 pm]


वृत्तसंस्था

नवी दिल्ली : मोबाइल सेवा पुरवणाऱ्या कंपन्यांमध्ये रिलायन्स इन्फोकॉमने आघाडी घेतली असून या कंपनीचे नेटवर्क वापरणाऱ्यांची संख्या एक कोटींहून अधिक झाली आहे.

टेलिकॉम नियंत्रण प्राधिकरणाच्या (ट्राय) नोंदीनुसार सर्वाधिक फोनधारक रिलायन्सचे नेटवर्क वापरतात. 2004 अखेरीस रिलायन्स इन्फोकॉमची ग्राहकसंख्या 1.13 कोटी असून ' भारती ' ची ग्राहकसंख्या 98.3 लाख आहे. बीएसएनएल 88.8 लाख ग्राहकसंख्येसह तिसऱ्या क्रमांकावर आहे. त्यानंतर ' हचिसन ' आणि ' आयडिया ' ंचा क्रमांक लागतो.

या पाच सवोर्च्च मोबाइल कंपन्यांमध्ये रिलायन्स ' सीडीएमए '- द्वारे तर बाकीच्या चार कंपन्या जीएसएम सेवा देतात. मोबाइल आणि फिक्स लाइन्स मिळून देशात एकूण 9.28 कोटी ग्राहक असून त्यामुळे देशातील टेलिफोनधारकांचे प्रमाण 8.62 टक्के झाले आहे.

 
</text>
</doc>
