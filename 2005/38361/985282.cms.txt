<doc>
<docno>985282.cms.txt</docno>
<text>
 
क्रीडा
जगातील दिग्गज क्रिकेटपटूंचा आज मुकाबला
[ Sunday, January 09, 2005  09:37:16 pm]


वृत्तसंस्था

मेलबर्न : आशियातील त्सूनामीग्रस्तांच्या मदतीसाठी आयोजलेल्या सामन्यात जगभरातील दिग्गज क्रिकेटपटू येथे दाखल झाले आहेत. त्यांचं उद्दिष्ट आहे ते या आपत्तीग्रस्तांसाठी सुमारे 75 लाख डॉलरचा मदतनिधी उभारण्याचं.सौरव गांगुलीचा आशियाई संघ आणि रिकी पाँटिंगचा जागतिक संघ एमसीजीवर सोमवारी होणाऱ्या या सामन्यात एकमेकांशी झुंजतील. हा सामना पाहण्यासाठी सुमारे 78 हजार प्रेक्षक एमसीजीवर गदीर् करतीलच ; शिवाय जगभरातल्या 122 देशांचे प्रेक्षक या सामन्याचं थेट प्रक्षेपण पाहतील.सत्तरीच्या दशकाच्या शेवटी कॅरी पॅकरने भरवलेल्या ' र्वल्ड सिरीज क्रिकेट ' नंतर ऑस्ट्रेलियात एका सामन्यासाठी जगभरातले क्रिकेटपटू एकत्र येण्याची ही पहिलीच खेप. आशियाई संघातफेर् मुथय्या मुरलीधरन, राहुल दविड, सौरव गांगुली यांच्यासारखे विख्यात खेळाडू, तर जागतिक संघातून ब्रायन लारा, शेन वॉर्न, रिकी पाँटिंग, अॅडम गिलक्रिस्ट हे अव्वल खेळाडू खेळतील. सचिन तेंडुलकर प्रत्यक्ष खेळणार नसला तरी सामन्याला मदत करण्यासाठी तो ऑस्ट्रेलियाला आला आहे. मात्र श्रीलंकेचा कर्णधार मार्वन अटापटू या सामन्यात खेळणार नाही. त्याची दोन्ही मुलं आजारी असल्यामुळे त्याने हा निर्णय घेतला. या सामन्यातून मिळणारं उत्पन्न ' र्वल्ड व्हिजन ' या मदतसंस्थेला दिलं जाईल. त्सूनामीग्रस्तांसाठी या संस्थेने यापूवीर्च दीड कोटी डॉलरचा निधी उभारला आहे. आंतरराष्ट्रीय क्रिकेट परिषदेने या सामन्याला ' अधिकृत एकदिवसीय आंतरराष्ट्रीय ' सामन्याचा दर्जा दिला आहे.

प्रतिस्पर्धी संघ

आशियाई संघ : सौरव गांगुली-कर्णधार, वीरेंदर सेहवाग, राहुल दविड, अनिल कुंबळे, सचिन तेंडुलकर, झहीरखान ( भारत), सनथ जयसूर्या, कुमार संगकारा, चमिंडा वास, मुथय्या मुरलीधरन (श्रीलंका), युसुफ योहाना, अब्दुल रझाक (पाकिस्तान), आलोक कपाली (बांगलादेश).

जागतिक संघ : रिकी पाँटिंग-कर्णधार, मॅथ्यू हेडन, अॅडम गिलक्रिस्ट, शेन वॉर्न, ग्लेन मॅग्रा (ऑस्ट्रेलिया), स्टीफन फ्लेमिंग, डॅनियल व्हेटोरी, क्रिस केर्न्स ( न्यूझीलंड), ब्रायन लारा, क्रिस गेल, ड्वेन ब्राव्हो (वेस्ट इंडीज), डॅरेन गॉफ ( इंग्लंड). प्रशिक्षक : स्टीव वॉ ( ऑस्ट्रेलिया).

प्रशिक्षक : रुडी कोएर्त्झन (दक्षिण आफ्रिका) व बिली बाऊडन (न्यूझीलंड).

 
</text>
</doc>
