<doc>
<docno>985170.cms.txt</docno>
<text>
 
अर्थव्यवहार
आता उरलो समाजकार्यापुरता!
[ Sunday, January 09, 2005  07:18:18 pm]


तसं पाहायला गेलं तर वयाच्या 51 व्या वषीर् स्वेच्छानिवृत्ती घेण्याचं सूर्यकांत जाधव यांचं वय नव्हतं. म्हणजे तब्बल 9 वषेर् अगोदरच त्यांनी ऑफिसला रामराम ठोकला. निवृत्तीच्या वेळी ते युनियन बँकेच्या इंदौर मुख्य शाखेत अधिकारी होते. या संदर्भात विचारलं असता त्यांचं उत्तर मिळतं , '' सामान्यत: आपण 35-36 वषेर् नोकरी करतो. माझी 30 वषेर् सव्हिर्स झाली आहे. पाच वर्षांचा बेनिफिटही मला मिळाला आहे. म्हणजे माझी सव्हिर्स तशी पाहता पूर्ण झाली. आता फक्त स्वत:चे छंद जोपासयचे. ''

निवृत्तीनंतरच्या पहिल्याच दिवशी खार येथील रामकृष्ण मिशनमध्ये ते स्वयंसेवक म्हणून दाखल झाले. दर रविवारी रामकृष्ण मिशनची एक बस खार येथून निघते. ती मुंबईपासून 80 कि. मी. दूर असलेल्या वसई तालुक्यातील सकवार या गावी जाण्यासाठी. या बसमध्ये असतात रामकृष्ण मिशनचे एक स्वामी, काही डॉक्टर्स आणि जाधवांसारखे काही स्वयंसेवक. जवळपासच्या खेड्यांतील शेकडो आदिवासी रुग्णांना रामकृष्ण मिशनने वैद्यकीय सुविधा उपलब्ध करून दिली आहे. रुग्णांचे केसपेपर काढणे, रांगा लावणे, औषध देणे, जेवण वाढणे, जुन्या कपड्यांचे वाटप करणे इत्यादी कामे स्वयंसेवकांना दिली जातात.

रामकृष्ण मिशनला रुजू झाल्यानंतर ते माझ्याकडे आले आणि म्हणाले , '' यापुढे अशीच समाजसेवा घडावी ही इच्छा आहे. तुमचं मार्गदर्शन हवंय्. '' ताडदेवच्या मतिमंद मुलांच्या कार्यशाळेचे (सोसायटी फॉर व्होकेशनल रिहॅबिलिटेशन फॉर रीटाडेर्ड - स्ङ्कक्रक्र) सुपरिंटेंडेंट श्री. शेंडे हे माझ्या परिचयाचे. त्यांना मी जाधवांबद्दल सांगितलं. त्यांनी स्ङ्कक्रक्र चे विश्वस्त श्री. शाहसाहेब यांची भेट घालून दिली. संस्थेत तयार झालेल्या फाईल्स आणि सणांची शुभेच्छा-पत्रांची विक्री करण्याचं काम त्यांनी पत्करलं. दर वषीर् 7-8 हजार शुभेच्छा-पत्रांची विक्री करून ते संस्थेला आथिर्क मदत करतात. तेही कोणतं मानधन न घेता, संस्थेने त्यांना दोन वर्षांनीच सेक्रेटरीपदाची जबाबदारी सोपवली. सध्या संस्थेच्या ग्रामीण विकास केंदाचे काम ते पाहतात.

तीन वर्षांपूवीर् एक दिवस मी ' हॅलो सखी ' हा कार्यक्रम पाहत असताना ( वरळी येथील ' हॅपी होम फॉर द ब्लाईंड ') या स्कूलच्या व्हाईस प्रिन्सिपलची मुलाखत होती. मी जाधवांना फोन करून तो कार्यक्रम पाहायला सांगितले. त्यांनी तो पाहिला, त्या शाळेला भेट दिली आणि त्या मुलांसाठी काहीतरी करण्याची इच्छा व्यक्त केली. या संस्थेत आठवड्यातून एक दिवस श्री. जाधव मुलांना शिकविण्यासाठी जातात. जोक्स सांगणे, कविता म्हणणे, त्यांच्या गमतीजमती ऐकणे यात रममाण होतात.

स्नेहांकित हेल्पलाईन फॉर द ब्लाईंड या संस्थेतफेर् 10 वीनंतर पुढे शिकणाऱ्या अंध मुलांसाठी पुस्तके कॅसेटवर रेकार्ड करून देण्याचे कामही त्यांनी स्वीकारले आहे. शिवाय संस्थेच्या इतर उपक्रमासाठी ते उपलब्ध असतात.

निवृत्त झाल्यानंतर एकटेपणा भेडसावू नये म्हणून त्यांनी बारा-तेरा वर्षांपूवीर्च हामोर्नियम शिकून घेतला खरा ; पण त्याची त्यांना आता गरज भासत नाही. योगासन-प्राणायाम हे वेड आणि बॅडमिंटन, वाचन हे त्यांचे छंद आहेत.

सूर्यकांत जाधव हे कवीही आहेत. निवृत्तीनंतरच अक्षरधन प्रकाशनचा ' कवी कुसुमाग्रज-पुरस्कार ' त्यांना मिळाला आहे. अलीकडेच त्यांचा ' मीठी-मिठी ' नावाचा काव्यसंग्रह प्रकाशित झाला.

' व्ही. आर. एस. ' नावाची त्यांची एक दीर्घकथाही एका दिवाळी अंकात प्रकाशित झाली आहे. विशेष म्हणजे त्यांचं काव्य- सादरीकरणही ते सुंदर करतात.

आचर्य अत्रे कट्टा बोरिवली- मालाड, घरगुती मैफिली, गृहसंस्था, कॉलेजेस, सार्वजनिक वाचनालये अशा ठिकाणी त्यांच्या काव्य सादरीकरणाचे ( वाचनाचे नव्हे) कार्यक्रम झालेत. उर्दू शायरीच्या त्यांच्याकडे खजिना आहे. आंबोली-अंधेरी येथील ज्येष्ठ नागरिकांच्या मेळाव्यात आणि ' खोजा ' समाजाच्या ज्येष्ठ नागरिकांसाठीही त्यांनी कार्यक्रम केलेले आहेत. हे सारं निवृत्तीनंतरच!

कार्यक्रमातून लोकांना निभेर्ळ आनंद देत असतानाच अपंग आणि वृद्धांसाठी विनामूल्य कार्यक्रम करून त्यांना हसविण्यात मिळणाऱ्या अमूल्य आनंदाचा स्कोअर वाढवीत वाढवीत सेकंड इनिंग खेळण्याचा त्यांचा मानस आहे.

शोभा कानविंदे

विश्वस्त आणि विशेष सल्लागार ' अपंग मैत्री '

ए/ 1, सुप्रभात, ज्ञानमंदिर रोड,

दादर (पश्चिम), मुं. 400028. दूरध्वनी : 24371370.

 
</text>
</doc>
