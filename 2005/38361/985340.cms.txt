<doc>
<docno>985340.cms.txt</docno>
<text>
 
महाराष्ट्र
मुंबई-गोवा मार्गावर वाहतूक कोंडी
[ Sunday, January 09, 2005  11:19:07 pm]


म. टा. वृत्तसेवा

रत्नागिरी : मुंबई-गोवा महामार्गावरील हातखंबा पुलावर नाफ्था वाहून नेणारा टँकर रविवारी संध्याकाळी कोसळून वायुगळती झाली. त्यामुळे या मार्गावरील वाहतूक प्रथम बंद करून नंतर रात्री ती देवरूखमागेर् वळविण्यात आली. त्यामुळे या मार्गावर प्रचंड वाहतूक कोंडी झाली.

चालकाचा टँकरवरील ताबा सुटला आणि तो दरीत कोसळला. चालक व क्लीनर दोघेही बचावले असून जबर दुखापत आणि वायुबाधा यामुळे त्यांची शुद्ध हरपली असल्याचे पोलिसांनी सांगितले. ग्रामस्थांच्या मदतीने वायुगळती थांबविण्यात आली आणि क्लीनरला बाहेर काढण्यात आले.

 
</text>
</doc>
