<doc>
<docno>985212.cms.txt</docno>
<text>
 
देश-विदेश
परदेशी व खासगी विद्यापीठांबाबत शिक्षणमंत्र्यांची बैठक
[ Sunday, January 09, 2005  08:24:30 pm]


वृत्तसंस्था

नवी दिल्ली : खासगी विद्यापीठांची वाढ व परदेशी विद्यापीठांच्या भारतातील प्रवेशाबाबत चर्चा करण्यासाठी सर्व राज्यांच्या शिक्षणमंत्र्यांची दोनदिवसीय बैठक सोमवारी सुरू होत आहे. या विद्यापीठांच्या नियंत्रणासाठी केंदीय कायदा तयार करण्याच्या शक्यतेवर यावेळी चर्चा होण्याची शक्यता आहे.

मनुष्यबळ विकास मंत्री अर्जुनसिंग यांनी ही बैठक बोलावली असून खासगी शिक्षणसंस्थांकडून उच्च शिक्षणासाठी आकारण्यात येणाऱ्या अवाढव्य प्रवेश शुल्कासह, अभ्यासक्रम शुल्कावरही या बैठकीत चर्चा होणार आहे.

खासगी शिक्षणसंस्थांच्या मनमानी कारभाराला आवर घालण्यासाठी तेथील प्रवेश प्रक्रिया व शैक्षणिक शुल्कावर नियंत्रण ठेवण्याची गरज व्यक्त होत आहे. यासाठी केंदाने कायदा करावा असा बहुतांश राज्यांचा सूर आहे. त्यामुळे हा मुद्दा या बैठकीत कळीचा ठरणार आहे, असे सूत्रांनी सांगितले.

राज्य सरकारांची सहमती झाल्यास केंद सरकार खासगी शिक्षणसंस्थांच्या नियंत्रणासाठी विधेयकाचा आराखडा तयार करू शकते, असे अर्जुनसिंग यांनी पूवीर्च स्पष्ट केले आहे.

परदेशी विद्यापीठांच्या प्रवेशाबाबतही या बैठकीत सविस्तर चर्चा होईल. या मुद्द्यावर केंद सरकारने अद्याप स्पष्ट धोरण आखलेले नाही.

 
</text>
</doc>
