<doc>
<docno>985356.cms.txt</docno>
<text>
 
महामुंबई
'ब्रेन रिटेनिंग'ची हाक...
[ Sunday, January 09, 2005  11:33:29 pm]


म. टा. प्रतिनिधी

मंुबई : विज्ञान तंत्रज्ञान क्षेत्राला विशेष प्राधान्य मिळावे... नासाच्या धतीर्वर भारतात केंद उभारावे... खाजगी क्षेत्र तसेच स्वयंसेवी संस्थांना महत्त्व द्यावे, ब्रेन डेन ऐवजी बेन रिटेनिंग व्हावे, इथपासून ते अगदी खासदारांनी आपले उत्पन्न दरवषीर् जाहीर करावे, यासारख्या विविध सूचना आणि अपेक्षा प्रवासी भारतीय दिनाच्या शेवटच्या दिवशीच्या ' इंडिया अॅण्ड जनरेशन नेक्स्ट ' या चर्चासत्रात करण्यात आल्या.

प्रंतपधान कार्यालयाचे राज्यमंत्री पृथ्वीराज चव्हाण यांच्या अध्यक्षतेखालील या चर्चासत्रात खासदार मिलिंद देवरा, बी. जे. पांडा, मानवेंद सिंग या तरूणतुर्क खासदारांच्या जोडीला अमेरिकेच्या नासा केंदातील डॉ. अमिताभ घोष, इंग्लंडमधील व्यवस्थापन सल्लागार, गयानाचे प्र- कुलपती मिसिर यांच्या उपस्थितीत ही चर्चा चांगलीच रंगली. नासाच्या धतीर्वर भारतातही असे केंद स्थापन व्हावे, अशी सूचना डॉ. घोष यांनी यावेळी केली. त्यावर, असे केंद स्थापण्याचा विचार आहे, पण सध्या तरी त्यात अडचणी आहेत, असे चव्हाण यांनी सांगितले.

विविध क्षेत्रांत आघाडी घेत असलेल्या भारताची प्रतिमा परदेशात लक्षवेधी ठरावी, यासाठी विशेष प्रयत्न होणे गरजेचे आहे, असे मत मिसिर यांनी मांडले.

देवरा यांनी परदेशात शिक्षणासाठी गेलेल्या भारतीय विद्यार्थ्यांनी पुन्हा येथे येऊन त्यांच्या ज्ञानाचा लाभ देशाला मिळवून द्यावा, अशी सूचना केली. त्यावेळी उपस्थित असलेल्या अनेक परदेशस्थ विद्यार्थ्यांनी सहमती दर्शविली, पण येथे परतण्यासाठी संधी कमी प्रमाणात उपलब्ध आहे, असा नाराजीचा सूर होता.

समारोपप्रसंगी चव्हाण म्हणाले की, उच्च शिक्षणासाठी परदेशी जाणे गैर नाही, पण मातृभूमीच्या समृद्धीची आस हवी. भारत तरुणांना संधी उपलब्ध करून देणारा देश आहे. माहितीचा उपयोग करून त्याद्वारे जीवनमान कसे सुधारावे, याचे आव्हान त्यांच्यापुढे आहे. हे आव्हान ते यशस्वीपणे पेलतील अशी आशा असल्यानेच पुढचे शतक हे भारताचे असल्याचे सूतोवाच पंतप्रधानांनी केले आहे.

 
</text>
</doc>
