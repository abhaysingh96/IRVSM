<doc>
<docno>985319.cms.txt</docno>
<text>
 
क्रीडा
मोयाने जेतेपद राखले
[ Sunday, January 09, 2005  11:04:37 pm]


वृत्तसंस्था

चेन्नई : गतविजेत्या स्पेनच्या कालोर्स मोयाने कारकिदीर्तील सवोर्त्तम खेळ करताना पराभवाच्या जबड्यात हात घालून विजय खेचून आणला. चेन्नई खुल्या टेनिस स्पधेर्चं विजेतेपद पटकावताना त्याने अटीतटीच्या अंतिम लढतीत थायलंडच्या पॅरादॉर्न श्रीचाफनची निकराची झुंज 3-6, 6-4, 7-6 (7-5) अशी मोडीत काढली.

ही लढत गेल्या वर्षाच्याच अंतिम लढतीची पुनरावृत्ती ठरली. सलग चौथ्यांदा अंतिम फेरीत प्रवेश केलेल्या श्रीचाफनचं कडवं आव्हान अग्रमानांकित मोयाने दोन तास व 35 मिनिटांमध्ये परतावून लावलं. त्याचं हे या स्पधेर्तलं लागोपाठ दुसरं, तर कारकिदीर्तलं अठरावं विजेतेपद.

या विजयासह गतविजेता आपलं जेतेपद न राखण्याची परंपराही मोडीत निघाली. 1997 च्या पहिल्या स्पधेर्चा विजेता मिकाईल टिलस्ट्रॉम (स्वीडन) हा पुढच्या वषीर्च्या अंतिम सामन्यात ऑस्ट्रेलियाच्या पॅट्रिक राफ्टरकडून पराभूत झाला, तर 2003 चा विजेता श्रीचाफनला गेल्या वषीर् मोयाने नमवलं होतं.

अंतिम सामन्यात श्रीचाफनला नुंगांबक्कम स्टेडियममध्ये जमलेल्या 6000 प्रेक्षकांचा जोरदार पाठिंबा होता ; पण तिसऱ्या सेटमधील 5-2 या मोठ्या आघाडीचा त्याला लाभ उठवता आला नाही. मोयाने जिद्दीने खेळत हमखास वाटणाऱ्या पराभवाचं रूपांतर विजयश्रीमध्ये केलं.

 
</text>
</doc>
