<doc>
<docno>985173.cms.txt</docno>
<text>
 
अर्थव्यवहार
सज्ञान मुलाचे उत्पन्न, पालकाच्या उत्पन्नात समाविष्ट होत नाही
[ Sunday, January 09, 2005  07:20:23 pm]


प्रफल्ल छाजेड

लहान मुलाच्या बाबतीत त्याला बक्षीस म्हणून दिलेल्या रकमेवरील व्याज हे परत पालकाच्या उत्पन्नात समाविष्ट होते. परंतु समजा मुलगा लहान असताना त्याच्या नावाने मुदतठेव ठेवली. आता मुदतपूतीर्च्या वेळेस दुप्पट रक्कम मिळणार आहे व मुलगाही सज्ञान झाला आहे, तरी पालकांनाच कर भरावा लागेल काय ?

उत्तर - आयकरातील ' कलम 64' मधील तरतुदींनुसार अज्ञान मुलाच्या नावाने मिळणारे उत्पन्न हे पालकाच्या उत्पन्नात समाविष्ट होते. मात्र सदर तरतुदी सज्ञान मुलाच्या बाबतीत लागू होत नाहीत. त्यामुळे आपल्या बाबतीतही आज मुलगा सज्ञान असल्यामुळे सदरचे उत्पन्न त्याचे उत्पन्न समजले जाईल. जर ते पन्नास हजारांपेक्षा (व्याज) जास्त असल्यास मुलाला आयकर भरावा लागेल.

आम्ही राहत असलेली जागा अपुरी असल्यामुळे ती विकून नवीन घर विकत घ्यायचे आहे. ह्या व्यवहारात जुने घर विकतांना काही लाखांचा फायदा होणार आहे. तसेच काही सोन्याचे दागिनेही विकून नवीन घरासाठी रक्कम उभी करावयाची आहे. आयकराच्या दृष्टीने काही प्रश्न तयार होतील काय ? मी मध्यमवगीर्य नोकरदार आहे.

उत्तर - घर, दागिने अशा प्रकारच्या मालमत्ता आयकराच्या दृष्टीने भांडवली स्वरुपाच्या असतात. जर ह्या तीन वर्षापेक्षा अधिक जुन्या असतील तर दीर्घ मुदतीच्या समजल्या जातात. आपल्या बाबतीत विकत असणारे घर व दागिने हे जुने दीर्घ मुदतीपूवीर्चे असे समजल्यास आपणास होणारा नफा हा दीर्घ मुदतीचा भांडवली नफा होईल. अशा बाबतीत जर हा नफा दोन वर्षाच्या आत नवीन घर खरेदी करण्यासाठी किंवा तीन वर्षाच्या आत नवीन घर बांधण्यासाठी वापरल्यास आयकरातून सुट मिळते. मात्र नवीन व्यवहारपूर्ण होण्यास सहा महिन्यापेक्षा जास्त वेळ लागणार असेल तर आपण विशिष्ट बँकांमध्ये स्वतंत्रखात्यात ही रक्कम ठेवावी.

सध्या अनेक बाबींवर सेवा कर ( सविर्स टॅक्स) लावला जातो. हा कर व्यापारासाठीच देय असतो काय ? वैयक्तिक कारणांसाठी देखील कर भरावा लागेल काय ?

उत्तर - सेवा कर ह्या सेवेशी निगडीत असतो. त्यामुळे विशिष्ट सेवा घेतल्यास कर सर्वानाच देय होतो.

 
</text>
</doc>
