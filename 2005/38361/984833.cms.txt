<doc>
<docno>984833.cms.txt</docno>
<text>
 
महामुंबई
जकातबुडव्यांना आवडतो वाशी-पनवेलचा नाका
[ Sunday, January 09, 2005  12:03:01 am]


म. टा. प्रतिनिधी

मुंबई : भिवंडीहून निघालेले ट्रक ठाणे- मुलुंडमागेर् मुंबईत प्रवेश करण्याऐवजी कळव्याहून वाशीमागेर् मुंबईत का शिरतात, या कोड्याचे उत्तर मोठ्या प्रमाणात होणाऱ्या जकातचोरीमध्ये दडले आहे.

गेल्या काही महिन्यात मुंबई महापालिकेने दक्षता पथकांची कामगिरी अधिक प्रभावी करण्याचे सत्र सुरू केल्यामुळे आता या प्रकारांना थोडाफार आळा बसू लागला आहे. मात्र जकात खात्यात खोलवर रुजलेली कीड मुळापासून उखडून काढणे हे मोठे कठीण काम आहे. अलिकडेच बोगस पावती पुस्तके छापून मोठा गाळा खिशात घालणाऱ्या एका जकात निरीक्षकाला निलंबित करण्यात आले. तसेच पालिकेला तब्बल 37 लाखांना ठगविणाऱ्या जकात एजन्टांवरही कारवाई सुरू झाली. या एजन्टाने इलेक्ट्रिक सामग्रीच्या खोक्यांमागे मोबाईल सेट्स दडवून माल आत आणण्याचे तंत्र अवगत केले होते. आतापर्यंत हाती आलेल्या माहितीनुसार ज्या कंपनीसाठी हे मोबाईल सेट आणले जायचे, ती कंपनी मात्र या जकात एजन्टास मोबाईलच्या दरांनुसार जकात द्यायची.

अशा काही एजन्टांचे काही विशिष्ट नाक्यांवर फावले असल्याची तक्रार आहे. काही दिवसांपूवीर् निर्यात करण्याच्या नावाखाली बोगस पुरावे देऊन परतावा गोळा करणाऱ्यांचे रॅकेट उघड झाले आहे. या रॅकेटबहाद्दरांनी अवजड सामग्री निर्यात केली असल्याचे दाखवून परतावा पदरात पाडला. प्रत्यक्षात मात्र ही अवजड सामग्री मुंबईबाहेर गेलीच नव्हती. ज्या कंटेनरमधून ही सामग्री नेण्यात आल्याचे दाखविण्यात आले होते, त्या कंटेनरच्या मालकांकडे शहानिशा केली असता त्यांचे कंटेनर त्या दिवशी इतर मार्गावर गेले असल्याचे स्पष्ट झाले. त्यावरून हा घोटाळा उघड झाला. या एका प्रकरणात साडेपाच लाख रुपयांचा परतावा घेण्यात आला होता. अशा विविध प्रकरणांमध्ये मिळून 11 कर्मचाऱ्यांवर कारवाई करण्यात आली आहे. त्यांची बदली करण्यात आल्याचे सांगण्यात आले.

जकातचुकवेगिरीत सहभागी असलेले ट्रक वाशी नाक्यावरून मुंबईत शिरले की, त्यांना संबंधित पोलिस ठाण्यांचीही साथ असते, अशी एक तक्रार आहे. त्यामुळेच काही वेळा या ट्रकची माहिती दिली, तरी पोलिसांकडून पाठलाग करण्यात सहकार्य मिळत नाही. शीव-चेंबूर अशा ठिकाणी येईपर्यंत अशा ट्रकना पकडण्यात यश आले, तरी त्यावेळी हे ट्रक आपण मुंबईतल्या मुंबईतच आलो असल्याचा दावा करीत राहतात.

 
</text>
</doc>
