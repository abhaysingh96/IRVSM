<doc>
<docno>985346.cms.txt</docno>
<text>
 
महामुंबई
महापालिका निवडणुकीत भाजपचा 'एकला चालो रे'
[ Sunday, January 09, 2005  11:29:25 pm]


म. टा. प्रतिनिधी

मुंबई : राज्याच्या राजधानीत पुन्हा भाजपला शायनिंग करण्यासाठी दोन वर्षांनी होणारी मुंबई महापालिकेची निवडणूक स्वबळावर लढविण्याचा आग्रही भूमिका मुंबई भाजपच्या चिंतन बैठकीत मांडण्यात आली. तसेच पक्षाच्या जुन्या कार्यर्कत्यांचे पत्ते पुन्हा हुडकून त्यांच्याशी संवाद साधून पुन्हा त्यांना पक्ष कार्यात सहभागी करून घेण्याचे चिंतनही मंुंबई भाजपने केले आहे!

लोकसभा व विधानसभा निवडणुकीत भाजपला मुंबईकरांनी नाकारल्यामुळे वास्तववादी भूमिका स्वीकारीत जनआंदोलनाद्वारे पक्षाचे संघटन मजबूत करण्याचा निर्णय भाजपने घेतला आहे. बदललेल्या राजकीय परिस्थितीचा विचार करण्यासाठी भाईंदर येथील रामभाऊ म्हाळगी प्रबोधिनीत मंंुबई भाजप नेत्यांची ही बैठक पार पडली. मुंबईचे अध्यक्ष प्रकाश मेहता यांच्या अध्यक्षतेखालील या बैठकीस माजी केंदीय मंत्री राम नाईक, राज्यसभा सदस्य बाळ आपटे, जयवंतीबेन मेहता, संघटन सरचिटणीस अतुल भातखळकर व विनोद तावडे आदी नेते हजर होते.

विधानसभा निवडणुकीत अपेक्षित यश न मिळाल्याने आता येत्या दोन वर्षांत होणाऱ्या मुंबई महापालिकेची निवडणुकीत किमान 150 जागा स्वबळावर लढविण्याबाबत पक्ष विचार करीत आहे. पक्षाने मुंबई महापालिकेच्या निवडणुकीत ' एकला चलो रे ' ची भूमिका घ्यावी अशी आग्रही भूमिका पदाधिकाऱ्यांनी घेतल्याचे कळते. तसेच पक्षात एकेकाळी आघाडीवर असलेले कार्यकतेर् दुखावले गेल्याने पक्षापासून दुरावले असऊन पुन्हा त्यांच्याशी संपर्क साधण्याचे ठरल्याचे कळते.

मुंबई भाजपच्या कार्यकारिणीची पुनर्रचना करताना त्यावर उत्तर भारतीय व गुजराथीभाषकांना प्राधान्य देण्यात आले आहे. महापालिका निवडणुकीची तयारी करण्यासाठी या दोन्ही समाजातील नाराजी दूर करण्याचे प्रयत्न भाजपने सुरू केले आहेत. स्थानिक स्वराज्य संस्थाच्या निवडणुकीत शिवसेना-भाजपची युती नसते. या धोरणानुसार महापालिकेची येती निवडणूक स्वबळावर लढविताना किमान 150 मतदारसंघांत भाजपचे प्रबळ उमेदवार उभे करण्याचा विचार केला जात आहे.

 
</text>
</doc>
