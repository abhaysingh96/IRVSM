<doc>
<docno>985307.cms.txt</docno>
<text>
 
महाराष्ट्र
भूकंपरोधक इमारत बांधणीचा सरकारचा आग्रह
[ Sunday, January 09, 2005  10:43:13 pm]


विवेक सबनीस

पुणे : गुजरातमधील भूकंप आणि त्यापाठोपाठ आता आलेल्या त्सुनामी संकटामुळे केंदीय गृहखाते आणि मनुष्यबळ विकास मंत्रालय खडबडून जागे झाले आहे! भूकंपविरोधी इमारत बांधणीच्या आग्रहाबरोबरच देशातील शाळा तसेच सरकारी आणि खासगी रुग्णालयांच्या बांधकाम सुरक्षिततेबाबत प्राधान्याने आदेश देण्यात आले आहेत. तसेच लोकजागृतीचा एक भाग म्हणून वास्तूरचना आणि इंजिनियरींग अभ्यासक्रमांमध्येही भूकंपशास्त्राचा समावेश करण्याबाबत हालचालींना गती आली आहे.

त्सूनामी संकटामधील सर्वात असहाय्य गट हा शाळकरी मुले आणि रुग्णालयातील रुग्ण हा होता, असे मत प्रसिद्ध भूकंपतज्ज्ञ आणि वास्तूरचनाकार अमित बोस यांनी ' महाराष्ट्र टाइम्स ' शी बोलताना व्यक्त केले. कवेर् शिक्षण संस्थेच्या डॉ. भानूबेन नानावटी कॉलेज ऑफ आकिर्टेक्चर फॉर वूमेन येथील ' भूकंप सुरक्षिततेसंबंधी जनमानसात जागृती ' यासंबंधी आयोजित केलेल्या शिबिरासाठी उपस्थित होते. त्यांच्या पत्नी दिल्ली कॉलेज ऑफ इंजिनिअरींगमधील बांधकाम आणि पर्यावरण विभागाच्या प्रमुख डॉ. प्रतिमा बोसही यांनीही या शिबिरात मार्गदर्शन केले.

कॉलेजचे प्राचार्य अनुराग कश्यप, पुणे महापालिकेच्या अग्निशामक विभागाचे प्रमुख ल. ना. राऊत, भूशास्त्रज्ञा एस. आर. कुलकणीर्, इंडियन इन्स्टिट्यूट ऑफ आकिर्टेक्टस् या संस्थेचे प्रतिनिधी श्री. चाफळकर, तसेच प्रा. सुधीर चव्हाण, प्रा. एस. जी. आणि शुभदा कमलापूरकर इत्यादींनी त्यामध्ये आपले विचार मांडले. जबलपूर परिसर, गुजरात येथील भूकंप आणि आता आलेल्या त्सूनामी संकटाविषयी बोलताना बोस म्हणाले की, आधीच्या दोन भूकंपाच्या तुलनेने यावेळी लवकर मदत करण्यात आपण यशस्वी झालो. त्सूनामीग्रस्तांच्या पुनर्वसनाच्या कामासही खूप वेग आला आहे. आपत्कालिन व्यवस्थापनात केंद सरकारचे सल्लागार, केंदीय गृह आणि मनुष्यबळ मंत्रालय, युनायटेड नेशन डेव्हलपमेंट प्रोग्राम (यूएनडीपी) आणि जागतिक बँकेचे सल्लागार असणाऱ्या बोस आपत्तीग्रस्त त्सूनामी परिसराचा अभ्यास करून त्यामागची कारणे सांगणारा अहवाल केंद सरकारला लवकरच सादर करणार आहेत.

भूकंपसंवेदनेच्या दृष्टीने पाच प्रकारच्या भारतीय मापदंड ब्युरो ऑफ इंडियन स्टॅण्डर्डतर्फे पाडण्यात आले आहे. आरसीसी, सिमेंट, विटा, आणि मातीच्या घरांसाठी हे मापदंड आहेत. पण भूकंपासंबंधीच्या या मापदंडाची तसेच त्यानुसार बांधकामासाठी करण्याच्या नियोजनासाठी अभ्यासक्रम तयार असूनही तो वास्तूरचनाशास्त्र आणि इंजिनिअरींगमध्ये समाविष्ट करण्यात आलेला नाही.

त्सूनामी संकटानंतर मात्र मनुष्यबळ मंत्रालयाने देशातील सर्व विद्यापीठांना याचा समावेश करण्यासंबंधीचा आदेश पाठवला आहे. विद्यापीठ पातळीवर शिक्षकांना प्रशिक्षण दिले गेले तर पुढील शैक्षणिक वर्षापासूनच त्याचा अंतर्भाव केला जाईल.

 
</text>
</doc>
