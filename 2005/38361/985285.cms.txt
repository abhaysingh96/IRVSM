<doc>
<docno>985285.cms.txt</docno>
<text>
 
महामुंबई
क्रॉसवर्ड पुरस्कारासाठीची नामांकने जाहीर
[ Sunday, January 09, 2005  09:40:52 pm]


म. टा. प्रतिनिधी

मुंबई : इंग्रजीवर प्रभुत्त्व असणाऱ्या अनेक भारतीय लेखकांना देशाबाहेर अनेक पुरस्कार मिळत असतात. त्यायोगे त्यांच्या साहित्याचा गौरवही होतो. पण भारतीय इंग्रजी लेखकांना भारतात मात्र कोणत्याही प्रकारच्या पुरस्कारानं सन्मानित केले जात नव्हते. हीच गोष्ट लक्षात घेऊन देशभरात पुस्तकविक्री करणाऱ्या क्रॉसवर्ड बुकस्टोअर यांनी ' हच ' या मोबाइल नेटवर्क कंपनीच्या सहकार्यानं ' हच क्रॉसवर्ड बुक अवॉर्ड ' सुरू केला आहे. 1998 पासून दरवषीर् दिल्या जाणाऱ्या या पुरस्काराची 2005 साठीची नामांकनं नुकतीच मुंबईत जाहीर झाली.

हा पुरस्कार दोन विभागांमध्ये देण्यात येतो. पहिल्या विभागात भारतीय भाषांतून इंग्रजीत अनुवादित पुस्तकांच्या लेखकांना सन्मानित करण्यात येते आणि दुसऱ्या विभागात भारतीय लेखकांनी इंग्रजी भाषेत केलेल्या लिखाणाला पुरस्कार देण्यात येतो. पहिल्या विभागात या वषीर् चार बंगाली, एक मराठी आणि एका उडिया भाषेतून अनुवादित पुस्तकांचा समावेश आहे. यात महाश्वेता देवींची दोन बंगाली पुस्तकं (इन द नेम ऑफ द मदर, अनुवादक : राधा चक्रवतीर् आणि ' बैत ', अनुवादक : सुमन्त बॅनजीर्), बानी बसू यांचे पुस्तक द बर्थ ऑफ द मैत्रेय ( अनुवादक : सिप्रा भट्टाचार्य), सिरशेंदू मुखोपाध्याय यांचे ' वेटिंग फार द रेन ' ( अनुवादक : निलांजन भट्टाचार्य), डॉ. शरणकुमार लिंबाळे यांचे अक्करमाशी ( द आऊटकास्ट, अनुवादक : संतोष भूमकर), आणि उडीया भाषेतील अॅस्ट्राअड द व्हील (यंत्ररूद्ध, अनुवादक : डॉ. जतींद कुमार नायक) ही अनुवादित पुस्तकं आहेत. मूळ इंग्रजी पुस्तकांसाठी चार नामांकने आहेत. यात शशी देशपांडे यांचे मूव्हिंग ऑन, राजकमल झा यांचे इफ यू आर अफ्रेड ऑफ हाइट, अॅलन सीली यांचे द ब्रेनफीवर बर्ड आणि अमिताव घोष यांच्या द हंग्री टाइड या पुस्तकांचा समावेश आहे.

नामांकनातून निवडलेल्या पुस्तकांना 27 जानेवारी रोजी मुंबईतल्या नेहरू ऑडिटोरियममध्ये पुरस्कार देण्यात येईल. तीन लाख रुपये रोख, चषक आणि प्रशस्तीपत्रक, असे पुरस्काराचे स्वरुप आहे.

 
</text>
</doc>
