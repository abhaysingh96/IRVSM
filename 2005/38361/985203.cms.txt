<doc>
<docno>985203.cms.txt</docno>
<text>
 
महाराष्ट्र
कोकणात शीतगृह साखळी योजनेला केंदाची मान्यता
[ Sunday, January 09, 2005  08:19:37 pm]


शशी तायशेटे

कणकवली : वाया जाणारे फळफळावळ टिकविण्यासाठी कोकणात शीतगृहांच्या साखळी योजनेला केंदीय व्यापारमंत्री कमलनाथ यांनी मान्यता दिली आहे, अशी माहिती राज्यसभेचे खासदार एकनाथ ठाकूर यांनी दिली.

सावंतवाडी जिमखाना मैदानावर अण्णासाहेब तांबोस्कर सभागृहात जिल्हा व्यापारी महासंघाने आयोजित केलेल्या 17 व्या व्यापारी एकता मेळाव्यात ते बोलत होते. मेळाव्याचे उद्घाटन व्यापारी महासंघाचे माजी अध्यक्ष अनंत पोकळे यांच्या हस्ते झाले.

खासदार ठाकूर पुढे म्हणाले, कोकणात अलिबागपासून ते बांद्यांपर्यंत मोठ्या प्रमाणात फळबागा आहेत. त्यातील एकूण उत्पादनापैकी अडिचशे कोटी रुपयांची फळे दरवषीर् वाया जातात. ही फळे टिकवून ठेवण्यासाठी प्रक्रिया उद्योगाला चालना मिळावी यासाठी कमलनाथ यांच्यासमोर साखळी शीतगृह योजना सादर केली आणि त्यांना ती आवडल्यामुळे त्यांनी ती मान्य केली आहे. साखळी शीतगृह योजना अंमलात आल्यास कोकणचे फळफळावळीचे उत्पन्न पाच हजार कोटींनी वाढू शकते.

चेंबर ऑफ कॉमर्सतफेर् यंदाचे वर्ष लघुउद्योग वर्ष म्हणून साजरे करण्यात येत आहे. लघुउद्योजक आबा भट यांचा 12 मे रोजी स्मृतिदिन आहे हा दिवस लघुउद्योजक दिन म्हणून साजरा केला जाईल, असे श्री. ठाकूर यांनी सांगितले. यावेळी खासदार सुरेश प्रभू यांचेही भाषण झाले. ते म्हणाले, आशिया खंडात चीननंतर पुढारलेला देश म्हणून भारताकडे पाहिले जाते. नजिकच्या काळात भारत महासत्ता बनेल हे ध्यानी घेऊन राष्ट्रपती कलाम यांनी बनविलेला आराखडा प्रत्येकालाच आचरणात आणावा लागेल. व्यापारात महिलांनाही संधी देणे गरजेचे आहे. यावेळी नगराध्यक्ष केसरकर, अनंत पोकळे यांचीही भाषणे झाली. उद्योजक सदानंद विनोर्डकर यांना जीवन गौरव पुरस्कार श्री. ठाकूर यांच्या हस्ते, तर लघुउद्योजिका विजया शरद सुकी यांना मीनल मोहाडीकर यांच्या हस्ते प्रदान केला जाऊन सत्कार करण्यात आला.

 
</text>
</doc>
