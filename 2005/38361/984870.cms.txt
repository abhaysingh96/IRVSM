<doc>
<docno>984870.cms.txt</docno>
<text>
 
देश-विदेश
बिहारमध्ये स्वबळावर लढून दाखवा! : लालू
[ Sunday, January 09, 2005  12:39:17 am]


वृत्तसंस्था

नवी दिल्ली : बिहारमधील विधानसभा निवडणुका काँग्रेस स्वबळावर लढण्यास मुक्त आहे, असे सांगत राष्ट्रीय जनता दलाचे सवेर्सर्वा आणि केंदीय रेल्वेमंत्री लालूप्रसाद यादव यांनी काँग्रेसला आव्हान दिले आहे.

बिहार, झारखंड आणि हरयाणात फेब्रुवारीत या निवडणुका होत आहेत. झारखंडमधील निवडणुकांसाठी काँग्रेसने झारखंड मुक्ती मोर्चाशी हातमिळवणी केल्याने राष्ट्रीय जनता दल तसेच भारतीय कम्युनिस्ट पक्ष आणि मार्क्सवादी कम्युनिस्ट पक्ष चांगलेच नाराज झाले आहेत. या नाराजीतूनच लालूप्रसाद यांनी काँग्रेसला ' बिहारमध्ये स्वबळावर लढून दाखवा ' असे आव्हान दिले. मात्र त्याचवेळी, अद्याप पर्यायाची दारे खुली असल्याचेही सूचित केले.

केंदात काँग्रेसच्या नेतृत्वाखालील आघाडीत सहभागी असूनही काँग्रेसने झारखंडबाबत आपल्याशी कोणतीही चर्चा न करता परस्पर झामुमोशी निवडणूक समझोता केल्याने राजद आणि डावे पक्ष अस्वस्थ झाले आहेत.

 
</text>
</doc>
