<doc>
<docno>985139.cms.txt</docno>
<text>
 
महामुंबई: मुंबई टाइम्स
आता फेस्टिवल्सचीही गर्दी!
[ Sunday, January 09, 2005  06:19:05 pm]


प्रवीण मुळ्ये

कुठे हेरिटेज वॉकची तयारी सुरू आहे, तर कुठे धावण्याचा रूट चकाचक करण्यात येतोय. काही ठिकाणी दिग्गज कलाकारांच्या संगीतसंध्येसाठी वातावरणनिमिर्तीचा प्रयत्न सुरू आहे, तर कुठे फूड फेस्टिवलसाठी जेवण्या- खाण्याच्या स्पधेर्ची लगबग सुरू आहे... नवीन वर्षाच्या पहिल्याच महिन्यात संगीत, कला, क्रीडा, उद्योग अशा सगळ्याच क्षेत्रात पंधरापेक्षा जास्त फेस्टिवलचा महापूर मुंबईत आलाय. फेस्टिवल्सच्या या ओव्हरडोसनं मुंबईकरांची मात्र चांगलीच गोची झालीय. मुंबई फेस्टिवलला जावं की, काळा घोडा महोत्सवाला, फूड अॅण्ड वाइन फेस्टिवलची मजा लुटावी की, पृथ्वी थिएटरकडे मोर्चा वळवावा, अशा गोंधळात सापडलेल्या उत्सवप्रेमी मुंबईकरांना आपल्या फेस्टिवलकडे वळवण्याच्या मोहिमेवर सगळेच आयोजक निघाले आहेत.

कोणत्याही कार्यक्रमाला भरभरून हाऊसफुल्ल प्रतिसाद द्यायची मुंबईची परंपरा आहे. त्यामुळे कार्यक्रम मनोरंजनाचा असो किंवा शैक्षणिक, सगळेच आयोजक मुंबईवरच ' काऊण्ट ' करत असतात. पण सध्या मुंबईत सुरू असलेल्या फेस्टिवल्सच्या धडाक्याने मुंबईकरांसमोर वेगळाच पेच उभा राहिलाय.

मामी फेस्टिवल, एनआरआय संमेलन, परचान्स टू ड्रीम ( फूटबार्न्स नाट्य महोत्सव), स्वरांजली अशा महोत्सवातून झालेली सुरुवात येत्या पंधरवड्यात अधिकच रंगतदार होत जाणार आहे. अक्षय कुमार ब्रॅण्ड अॅम्बेसिडर असलेल्या अपंगांच्या ऑलिम्पिकची सुरुवात येत्या दोन दिवसांत मुंबईत होत आहे. या ऑलम्पिकमधून इण्टरनॅशनल ऑलिम्पिकसाठी खेळाडू निवडले जातील. याव्यतिरिक्त येत्या आठवड्यात संक्रांत आहे. त्या निमित्ताने आयोजित काइट फेस्टिवलमुळे मुंबईचं आकाशही रंगीबेरंगी पतंगांसह फेस्टिवलच्या गदीर्त आपली मोहोर उमटवणार आहे.

जागतिक ख्यातीचे दिग्गज गायक पंडित जसराज, संतूरला दिगंतात लोकप्रिय करणारे पंडित शिवकुमार शर्मा यांच्यासारख्या थोरा-मोठ्यांच्या उपस्थितीत दहा आणि अकरा तारखेला ' ट्रिब्युट टू सी.आर. व्यास ' या संगीतसंध्येचं आयोजन करण्यात आलंय. 11 ते 13 जानेवारीदरम्यान ' इंडिया फूड अॅण्ड वाइन शो ' ही मुंबईत होतोय. फ्रान्स, इटली, अमेरिका, इंग्लड, रशिया, हंगेरी, ग्रीस यांच्यासह 17 देश या फेस्टिवलमध्ये सहभागी होत आहेत. जगभरातला ' बेस्ट शेफ ' निवडण्याची स्पर्धाही या फेस्टिवलमध्ये होईल.

मुंबईच्या उत्साहाची जगला ओळख करून देणाऱ्या पहिल्या मुंबई फेस्टिवलची सुरुवात मकरसंक्रांतीच्या दिवशीच 14 तारखेला होतेय. आर्ट, हेरिटेज, फिल्म, फूड, शॉपिंग अशा वेगळ्यावेगळ्या नऊ सेक्शनमध्ये होणाऱ्या या फेस्टिवल्सची हजारो परदेशी पर्यटकही आतुरतेनं वाट बघत आहेत. त्सुनामी दुर्घटनेमुळे पुढे ढकललेल्या मुंबई फेस्टिवलमुळे 15 जानेवारीपासून सुरू होणाऱ्या सातव्या काळाघोडा फेस्टिवलच्या आयोजकांसमोर मात्र पेच निर्माण केलाय. दोन्ही फेस्टिवल्स पुढे ढकलणं शक्य नसलं तरी, दोन्ही फेस्टिवल्समधील कार्यक्रम ' क्लॅश ' होऊ नये, याची खबरदारी आम्ही घेतल्याचं स्पष्टीकरण दोन्ही फेस्टिवल्सच्या आयोजकांनी दिलंय.

16 जानेवारीला होणाऱ्या दुसऱ्या मुंबई मॅरेथॉनमधून मुंबईचा स्टॅमिना जगाला पाहायला मिळेल. गेल्या वषीर् 25 हजार स्पर्धकांनी या स्पधेर्त भाग घेतला होता. यंदा याहीपेक्षा जास्त स्पर्धक असण्याची शक्यता आयोजक वर्तवत आहेत. अलियान्स फ्रेंचचायझिस कल्चर सिरिज, मॅक्सम्युलर भवन यांच्यातफेर् घेण्यात येणाऱ्या सांस्कृतिक कार्यक्रमांची भरही जानेवारीत होत असलेल्या फेस्टिवल सिरिजमध्ये पडणार आहे. फेबुवारीतही विक्रमी फेस्टिवल्सची ही मालिका सुरूच राहण्याची शक्यता आहे. या फेस्टिवल्सच्या मांदियाळीमुळे आयोजकांचा फायदा आणि रसिकांचं रंजन होईल की नाही, हे आताच सांगणं कठीण आहे. पण पर्यटकांना आकषिर्त करण्यात हे फेस्टिवल यशस्वी ठरल्यामुळे सरकारी तिजोरीला परकीय चलन मिळवून देण्यात त्यांचा मोठा हातभार लागणार, हे मात्र निश्चित!

 
</text>
</doc>
