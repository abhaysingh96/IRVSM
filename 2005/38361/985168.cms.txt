<doc>
<docno>985168.cms.txt</docno>
<text>
 
लेख
अंधश्रद्धेकडून उपचारांकडे
[ Sunday, January 09, 2005  07:16:31 pm]


एकेकाळी बुलढाण्याच्या सैलानी बाबाकडे, बीडजवळच्या दासखेडमध्ये किंवा नगरमधील मोहटादेवी किंवा मिरावली र्दग्यामध््ये खेड्यापाड्यातील मानसिक रूग्ण भुताने झपाटले किंवा भानामती झाली, जादूटोणा केला म्हणून जायचे. ज्यांना हे ही शक्य नाही ते अजिंठ्याच्या जाळीच्या देवासमोर जाऊन बसायचे. पण या परिस्थितीत आता बराच बदल होत आहे

मनोविकृतीची बाधा होणे ही लाजिरवाणी गोष्ट आहे असा गैरसमज अजूनही बहुतांश समाजात असताना आपल्या अविश्ाांत आणि समपिर्त मनोरुग्ण सेवेने मराठवाड्यातील शांती नसिर्ंग होमच्या डॉ. विनय बाऱ्हाळे यांनी आगळा वेगळा ठसा उमटविला आहे. गेल्या आठवड्यातच त्यांचा जनक- जननी पुरस्कार देऊन यथोचित सन्मान करण्यात आला. विशेष म्हणजे शांती नसिर्ंग होम हे खाजगी मनारुग्णालय असतानाही डिप्लोमा-इन-सायकॅट्रीक मेडिसिन या अभ्यासक्रमासाठी शासनाने या मनोरुग्णालयाची निवड केली. अनेक मनोव्याधींनी ग्रासलेल्या, समाजाने दुर्लक्षिलेल्या आणि आपल्या आयुष्याचे स्वारस्य गमावलेल्या शेकडो मनोरुग्णांसाठी शांती नसिर्ंग होम हा एक मोठा दिलासाच आहे. केवळ औरंगाबादच नव्हे तर तमाम मराठवाड्यातून अनेक रूग्ण मोठ्या आशेने या रुग्णालयात येतात. यातील अनेकांना उपचारानंतर खऱ्या अर्थाने मन:शांती मिळते. अनेक आंतरराष्ट्रीय औषधी कंपन्यांनी त्यांच्या औषधांच्या चाचण्यांसाठी या रुग्णालयाची निवड केली. या अगोदर ही 2003 मध्ये सवोर्त्कृष्ट मानसोपचार रुग्णालय म्हणून राज्य शासनाने डॉ. विनय बाऱ्हाळे यांचा गौरव केला आहे.

तब्बल 25 वर्षांच्या अखंड तपश्चयेर्ला हे फळ मिळाले आहे. ज्या वेळी डॉ. विनय बाऱ्हाळे केवळ मराठवाड्याच्या प्रेमापोटी औरंगाबादला आले तेव्हा औषधविकेते दुकानांमध्ये मानसोपचाराची औषधे ठेवत नसत. एवढेच नव्हे तर मानसिक आजार घेऊन कोणी यांच्या हॉस्पिटलमध्ये जाईल काय याच्याबद्दल तर्कवितर्क व्यक्त केले जायचे. पण या घडीला 80 खाटांच्या या रुग्णालयामध्ये दररोज किमान 125 नवीन रुग्ण येतात.

एकेकाळी बुलढाण्याच्या सैलानी बाबाकडे, बीडजवळच्या दासखेडमध्ये किंवा नगरमधील मोहटादेवी किंवा मिरावली र्दग्यामध्ये खेड्यापाड्यातील मानसिक रुग्ण भुताने झपाटले किंवा भानामती झाली, जादूटोणा केला म्हणून जायचे. ज्याना हे ही शक्य नाही ते अजिंठ्याच्या जाळीच्या देवासमोर जाऊन बसायचे. पण या परिस्थितीत आता बराच बदल होत आहे याची साक्ष त्यांच्या दवाखान्यात जमलेली गदीर् देते. गेल्या काही दिवसापासून मानसिक आजारंाची संख्या झपाट्याने वाढत आहे ही र्दुदैवी बाब असली तरी दुसरीकडे मानसिक आजारावर उपचार करून घेण्याकडे लोकांचा कल वाढत आहे याचे श्ाेय बऱ्याच अंशी डॉ. बाऱ्हाळे यांच्या निरपेक्ष सेवेलाच जाते. डॉ. बाऱ्हाळे अभिमानाने सांगतात की, त्यांच्या रुग्णालयामध्ये खेड्यापाड्यातील रूग्णही नि:संकोचपणे येतात. एवढेच नव्हे तर मानसिक आजारांची नुसती सुरूवात झाली असली तरी शांती नसिर्ंग होमचे दार ठोठावतात. खेड्यातील माणसाला मानसिक आजार हा इतर आजारंासारखाच आहे, हे पटलेले आहे.

शहरी आणि ग्रामीण भागातील मानसिक आजार प्रमाणाने कदाचित सारखेच असतील परंतु त्याच्या वृत्तीमधील फरक मात्र चिंताजनक आहे. डॉ. बाऱ्हाळे यांनी सांगितले की, एक शांती नसिर्ंग होम त्यांना पुरे पडू शकत नाही. त्यांच्या रुग्णालयात त्यांनी विविध शाखातील चांगली माणसे जमा केली. रुग्णालयाचा हिरवागार परिसर, त्यातील नजरेत भरणारी स्वच्छता, प्रशिक्षित कर्मचारीवर्ग त्यामुळेच आज हे रूग्णालय व्यवस्थापनाचा एक वेगळा आदर्श ठरले आहे. डॉ. विनय बाऱ्हाळे यांच्या रुग्णालयामध्ये केवळ इंटर्न म्हणून आलेले डॉ. विनायक पाटील गेल्या 17 वर्षांपासून एक मिशन म्हणून काम करीत आहेत. डॉ. बाऱ्हाळे यांच्या पत्नी डॉ. अनुराधा बाऱ्हाळे ह्या ख्यातनाम स्त्रीरोगतज्ज्ञ पण एकंदर नसिर्ंग होमचा वाढता व्याप पाहून त्याही या मानसोपचार यज्ञामध्ये सामील झाल्या आहेत. अॅाक्युपेशनल थेरपी मधील डॉ. शीला वैद्य, डॉ. शिखा तुलसीया आणि अन्य अनेक जण यामध्ये योगदान देत आहेत. मनोरुग्णांच्या शुश्ाूषेसाठी प्रशिक्षण देण्याचे केंद या रुग्णालयामध््ये सुरू झाले आहे. अनेक महाविद्यालये आणि रुग्णालये या प्रशिक्षणाचा नि:शुल्क लाभ घेत आहे. शासकीय वैद्यकीय अधिकाऱ्यांनासुद्धा प्रशिक्षण देण्यात आले. या नसिर्ंग होम मध्ये एक वेगळे व्यसनमुक्ती केंद आहे. अनेक मद्यासक्त झालेल्या मंडळींनी येथे येऊनच दारूपासून कायमची मुक्ती करून घेतली आहे.

संजीव उन्हाळे

 
</text>
</doc>
