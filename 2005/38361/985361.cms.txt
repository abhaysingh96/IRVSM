<doc>
<docno>985361.cms.txt</docno>
<text>
 
महाराष्ट्र
'साहित्याचं श्रेष्ठत्व जातीच्या निकषावर तपासू नये'
[ Sunday, January 09, 2005  11:36:37 pm]


म. टा. प्रतिनिधी

ठाणे : साहित्याचं श्रेष्ठत्व जातीच्या निकषावर तपासले जाऊ नये. राजकारण, समाजकारण जातीवरती अवलंबून होत असल्याने समाजाचे फार मोठे नुकसान होत आहे. जात सोडल्याशिवाय आपल्याला पुढे जाता येणार नाही. तेव्हा कवी, लेखक यांनी तरी निदान जात मानू नये, असे आवाहन नवव्या कोकण मराठी साहित्य संमेलनाचे अध्यक्ष आणि ज्येष्ठ पत्रकार माधव गडकरी यांनी संमेलनाच्या सांगता समारंभात केले.

ठाण्यात भरलेले हे संमेलन म्हणजे स्थित्यंतराचे प्रतिक आहे. कलावंत, लेखक, कार्यकतेर् यांच्यात सर्वत्र मी नवीन पिढीचा वावर पाहतो आहे. या तरुणांनीच हे संमेलन यशस्वी केले आहे. त्यामुळे उद्याच्या महाराष्ट्राची काळजी आपण करायचे काहीच कारण नाही. त्यांच्या हाती तो सुखरूप राहिली असा विश्वास वाटतो, असे गडकरींनी सांगितले. मराठी भाषेवर पेम करणारी माणसं मग ती कोठेही असोत त्यांना एकत्र आणण्याचं काम सगळ्यांच्या माध्यमातून व्हायला पाहिजे, असे सांगून गडकरी पुढे म्हणाले, अ. भा. मराठी साहित्य महामंडळाने कोमसापला मान्यता द्यावी किंवा देऊ नये, पण एक दिवस असा येईल की कोमसापतफेर् सबंध महाराष्ट्राचं संमेलन होईल त्याला मात्र आपण जरूर यावे. ठाण्यातील संमेलनात मिळालेली आपुलकी मोठ्या संमेलनात असतेच असा माझा अनुभव नाही, अशी प्रशस्ती गडकरींनी आयोजकांना दिली. निरक्षरांच्या देशात इंटरनेट त्यांच्यापर्यंत कसे घेऊन जाणार, ही दरी कशी भरून काढणार, असा प्रश्न पडत असल्याचेही ते म्हणाले.

' कोमसाप ' चे अध्यक्ष मधु मंगेश कणिर्क यांनी सर्वार्थाने दृष्ट लागावी असे हे संमेलन झाल्याचे सांगितले. तसेच केशवसुतांच्या सध्या सुरू असलेल्या जन्मशताब्दी वर्षात त्यांच्यावर टपाल तिकिट काढण्यासाठी कोमसाप मुख्यमंत्र्यांना विनंती करणार असून त्याला सगळ्यांनी सहकार्य करण्याचे आवाहनही त्यांनी केले.

गडकरी यांनी सुरुवातीला ठाण्याचे कवी निरंजन उजगरे व हरिभाऊ दामले यांना श्रद्धांजली वाहिली.

संमेलनाचे स्वागताध्यक्ष सतीश प्रधान यांनी निरोपाच्या भाषणात संमेलनाच्या तीन दिवसांचा आढावा घेतला. तर प्रफुल्ल चिटणीस यांनी आभारप्रदर्शन केले. समारोप समारंभाचे सूत्रसंचालन वासंती वर्तक यांनी केले.

 
</text>
</doc>
