<doc>
<docno>984854.cms.txt</docno>
<text>
 
महामुंबई
सह्यादीच्या रांगांमध्ये साहसाचा कस
[ Sunday, January 09, 2005  12:26:33 am]


म. टा. प्रतिनिधी

मुंबई : सह्यादीच्या रांगांमध्ये कडेकपारीतून गडकिल्ल्यांपर्यंत रपेट करणाऱ्या ट्रेकर्सना साहसी परिश्रम काही नवे नाहीत ; पण याच रांगांमधील विपुल साहसी संधींचा उपयोग करून एखादी स्पर्धा भरवली तर ?... महाराष्ट्रात दोन वर्षांपासून असा प्रयत्न सुरू झाला असून पानशेतच्या पाणलोट क्षेत्रापासून तोरण्याच्या तटबंदीपर्यंत गिर्यारोहण, सायकलिंग, रिव्हर क्रॉसिंग अशा साहसी क्रीडाप्रकारांद्वारे तब्बल अडीचशे किलोमीटरचा पल्ला सर करण्याची ही अनोखी स्पर्धा यंदा राष्ट्रीय स्तरावर भरवली जाणार आहे.

साहस आणि चिकाटीचा कस लावणारी एन्ड्युरो थ्री नावाची ही स्पर्धा चार ते सहा फेब्रुवारी या काळात सह्यादीच्या रांगांमध्ये होणार आहे. नॅशनल जिऑग्राफिकच्या ' इको चॅलेन्ज ' स्पधेर्च्या धतीर्वर नॅशनल एज्युकेशन फाउन्डेशन या पुण्याच्या संस्थेने या स्पधेर्चे आयोजन सुरू केले. साहसी क्रीडाप्रकारांमध्ये रमलेले पुण्याचे तरुण प्रसाद पुरंदरे यांना ही कल्पना सुचली. त्यावर बराच अभ्यास करून त्यांनी एका शिस्तबद्ध स्पधेर्ला मूर्त रूप दिले. तरुणांमध्ये साहसी वृत्ती जोपासणे आणि त्यांच्या क्षमतांचा कस जोखण्यासाठी सह्यादीतील उपजत वैभवाचा वापर करून घेणे, हा त्यामागचा उद्देश.

साहजिकच स्पधेर्तील क्रीडाप्रकारही नावीन्यपूर्ण ठरले. स्पधेर्च्या साहित्याची चेकलिस्ट पाहिल्यास त्याची जाणीव होईल. तीत सायकल, सायकलचा पम्प, हॅवरसॅक, चांगले शूज, सायकल रिपेअरिंगचे किट, हेल्मेट, तंबू अशी भलीमोठी यादी असू शकते. पण त्यात आत्मविश्वास आणि नियोजन महत्त्वाचे असते.

ही स्पर्धा चार गटांमध्ये होते आणि लष्करातील तरुणांच्या वाढत्या सहभागामुळे त्यांना प्रोफेशनल्स ही वेगळी वर्गवारी देण्यात येते. आता निमलष्करी दलांसाठीही एक वेगळा गट तयार करण्यात आला आहे. बाकीच्या कॉपोर्रेट््स, अॅमॅच्युअर्स, कॉलेजिअन्स अशा गटांमध्ये कोणत्याही वयाच्या व्यक्ती सहभागी होऊ शकतात. मुलींचा सहभागही मोठा असतो.

प्रत्येकी तिघांचा सहभाग असलेले चमू येत्या चार फेब्रुवारी रोजी पुण्यातून निघतील. तिथून खडकवासल्याच्या राष्ट्रीय संरक्षण प्रबोधिनीतून पुढे वरसगाव, पानशेतमागेर् तोरण्याला अभिवादन करून पुढे शिवथरघळ आणि गोप्या घाटमागेर् पुन्हा पानशेतच्या पाणलोट क्षेत्रात ठाणगाव येथे हे स्पर्धक परततील. या प्रवासात रायफल शूटिंग, नौकानयन, रॅपलिंग, रिव्हर क्रॉसिंग या प्रकारांचाही सहभाग असेल. रात्रीच्या वेळी घनदाट जंगलातून नाइट नॅव्हिगेशनची फेरी पार करताना किंवा नदीच्या पात्रातील थंड पाण्यातून अंतर कापताना तसेच आपल्या राहण्याची जागा निवडून तंबूत निवास करताना सर्वच ठिकाणी या चमूतील नेतृत्त्वगुण, दिशाज्ञान, चिकाटी, परिश्रम आणि साहस यांचा कस लागेल. दोन रात्री आणि तीन दिवसांच्या या स्पधेर्त हौशी स्पर्धकांसाठी दीडशे किलोमीटरचे आव्हान असेल. विजेत्या चमूंना 25 हजारांपर्यंत बक्षिसे मिळणार आहेत.

देशातली ही अशा प्रकारची पहिलीच स्पर्धा असून यापुढे ती आंतरराष्ट्रीय स्तरावरही भरविण्याचा मानस प्रसाद पुरंदरे यांनी व्यक्त केला.

 
</text>
</doc>
