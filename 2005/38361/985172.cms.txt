<doc>
<docno>985172.cms.txt</docno>
<text>
 
अर्थव्यवहार
घरभाडे भत्ता : करमुक्तीसाठी मार्गदर्शन
[ Sunday, January 09, 2005  07:19:40 pm]


कर्मचाऱ्याला मालकातर्फे घरभाडे भत्ता मिळत असेल आणि तो कर्मचारी खरोखरच भाड्याच्या घरात राहत असेल, तर प्राप्तिकर कायद्याच्या कलम 10 (13 अ) नुसार खालील तीन रकमांपैकी जी रक्कम कमी असेल, ती रक्कम करमुक्त समजली जाईल आणि उर्वरित रक्कम करपात्र असेल.

ब्रिटिशांच्या जमान्यात सरकारी नोकरांच्या बदल्या दर तीन वर्षांनी होत असत. बदल्या झाल्या की, त्यांची राहण्याची सोय करायला हवी ; परंतु सरकारी निवासस्थाने अपुरी पडू लागल्यामुळे नोकरांना घरभाडे भत्ता देणे हा प्रकार अंमलात आला. भारत स्वतंत्र झाल्यानंतरही नोकरशाहीचा प्रभाव वाढतच गेला. बदलीवाले नोकरदार असोत किंवा नसोत, सर्वच क्षेत्रांतील कर्मचाऱ्यांना घरभाडे भत्ता मिळू लागला. काही मालक घरभाडे भत्ता देतात, तर काही मालक देत नाहीत. अशा वेळी प्राप्तिकर कायद्यात काय तरतुदी आहेत, याची माहिती सर्वच करदात्यांना असायला हवी. प्राप्तिकर कायद्यानुसार घरभाडे भत्ता करमुक्त किती असतो, याची माहिती उदाहरणे देऊन स्पष्ट करता येतील.

कर्मचाऱ्याला मालकातफेर् घरभाडे भत्ता मिळत असेल आणि तो कर्मचारी खरोखरच भाड्याच्या घरात राहत असेल, तर प्राप्तिकर कायद्याच्या कलम 10 (13 अ) नुसार खालील तीन रकमांपैकी जी रक्कम कमी असेल, ती रक्कम करमुक्त समजली जाईल आणि उर्वरित रक्कम करपात्र असेल.

घरभाडे भत्त्याची करमुक्तीची रक्कम :

1) कर्मचाऱ्याला मालकाकडून मिळणारी घरभाडे भत्त्याची रक्कम.

2) एकूण वाषिर्क उत्पन्नाच्या (मूळ पगार आणि महागाई भत्ता) 10 टक्क्यांहून जास्त दिलेली भाडे रक्कम.

3) मुंबई, कोलकाता, दिल्ली, चेन्नई या चार शहरांत कर्मचारी भाड्याने राहत असल्यास पगाराच्या 50 टक्के आणि अन्य ठिकाणी भाड्याने राहत असल्यास पगाराच्या 40 टक्के एवढी रक्कम.

उपरोक्त तीनपैकी कमी असलेली रक्कम करमुक्त असते.

सुरेशला मुंबईत एका कंपनीत वाषिर्क पगार (फक्त मूळ पगार आणि महागाई भत्ता) रु. 1 लाख 60 हजार मिळतो. तसेच त्याला कंपनीकडून घरभाडे भत्ता म्हणून दर महिन्यास 4 हजार रुपये मिळतात. मुंबई शहरात त्याची स्वत:ची जागा नसल्यामुळे तो भाड्याच्या घरात राहतो. त्याचे मासिक भाडे रु. 5 हजार आहे. प्राप्तिकर अधिनियमाप्रमाणे : ( 1) सुरेशला कंपनीकडून वाषिर्क घरभाडे भत्ता 48 हजार रुपये मिळते ( 12 3 4000 = 48,000). (2) वाषिर्क पगाराच्या 10 टक्के म्हणजे 16 हजारांपेक्षा जास्त घरभाडे ( 12 3 5000 = 60,000). म्हणून दिलेली रक्कम रु. 44 हजार होते ( 60,000 - 16,000 = 44,000). (3) सुरेश मुंबईत भाड्याने राहत असल्यामुळे त्याच्या पगाराच्या 50 टक्के रक्कम म्हणजे 80 हजार होते.

प्राप्तिकर कायदा कलम 10 (13 अ) नुसार मान्य होणारी वजावट : (1) प्रत्यक्ष मिळालेला घरभाडे भत्ता रु. 48 हजार. ( 2) 10 टक्क्यांपेक्षा जास्त दिलेले घरभाडे रु. 44 हजार. ( 3) पगाराच्या 50 टक्के म्हणजे रु. 80 हजार. या तीनपैकी कमीत कमी रक्कम रु. 44 हजार एवढी करमुक्त समजली जाईल.

काही मालक किंवा कंपन्या आपल्या कर्मचाऱ्यांना घरभाडे भत्ता देत नाहीत ; परंतु ते कर्मचारी भाड्याच्या घरात राहत असतील, तर त्यांना प्राप्तिकर कलम 80 जीजी अन्वये वजावट मिळते. ही वजावट मिळविण्यासाठी ( 1) करदात्याचे स्वत:चे, पती वा पत्नीचे, अज्ञान मुलांचे किंवा एकत्र कुटुंबाचे घर नोकरीच्या ठिकाणी किंवा तो नेहमी राहतो त्या ठिकाणी असेल, तर वजावट मिळणार नाही. तसेच त्याचे स्वत:चे (मालकीचे) घर अन्य ठिकाणी असेल व ते स्वत:साठी वापरत असेल, तर ही वजावट मिळणार नाही. ( 2) करदाता मुंबई, पुणे, नागपूर आणि सोलापूर तसेच अन्य मान्य शहरांत भाड्याने राहत असल्यास वरील कलमाचा लाभ मिळेल. ( 3) प्राप्तिकर कलम 10 (13 अ) अन्वये मालकाकडून घरभाडे भत्ता मिळत नसेल, तर ( 4) किमान मर्यादेप्रमाणे मान्य होणारी वजावट : (अ) दरमहा रु. 2 हजार प्रमाणे होणारी वाषिर्क रक्कम. (ब) एकूण करपात्र उत्पन्नाच्या 25 टक्केएवढी रक्कम. (क) घरभाडे म्हणून भरलेले भाडे वजा एकूण करपात्र उत्पन्नाच्या 10 टक्के रकमेपेक्षा जास्त रक्कम.

विनायकचे वाषिर्क करपात्र उत्पन्न 1 लाख 20 हजार आहे आणि तो दरमहा रु. 2,500 भाडे भरत आहे. त्यास वरील नियमाप्रमाणे कमीत कमी रक्कम करमुक्त मिळू शकते. (अ) वाषिर्क रक्कम रु. 24,000 (2,000 3 12). ( ब) 25 टक्के रक्कम म्हणजे रु. 30,000. ( क) घरभाडे भरलेली रक्कम वजा एकूण करपात्र उत्पन्नाच्या 10 टक्केपेक्षा जास्त रक्कम रु. 18,000 ( भरलेले भाडे रु. 30,000 [2,500 3 12] वजा 10 टक्के रक्कम रु. 12,000 = 18,000). या तीन रकमांपैकी कमीत कमी रक्कम रु. 18,000 कलम 80 जीजी अन्वये करमुक्त समजली जाईल.

विनायकचे करपात्र उत्पन्न रु. 1 लाख 20 हजार असल्यामुळे त्याच्या उत्पन्नातून रु. 18,000 वजा केल्यानंतर विनायकला रु. 1,02,000 या करपात्र उत्पन्नावर प्राप्तिकर भरावा लागेल ( 1,20,000 - 18,000 = 1,02,000).

नगरपालिका, महापालिकेचे कर वाढले आहेत. तसेच ग्रामीण व शहरी भागांतील सर्वच ठिकाणी घरांची भाडीही वाढली आहेत. तरी सरकारने या कलमाची संपूर्णपणे पुनर्रचना करून सर्वांना करसवलत मिळेल असे करावे.

रमण दलाल

 
</text>
</doc>
