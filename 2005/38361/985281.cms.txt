<doc>
<docno>985281.cms.txt</docno>
<text>
 
क्रीडा
बांगलादेश ऐतिहासिक विजयाच्या मार्गावर
[ Sunday, January 09, 2005  09:36:23 pm]


वृत्तसंस्था

चितगाव : झिंबाब्वेविरुद्धच्या पहिल्या क्रिकेट कसोटीत बांगलादेश आपल्या पहिल्यावहिल्या ऐतिहासिक विजयाच्या मार्गावर आहे. तपस बैश्य व इनामुल हक यांनी झिंबाब्वेचे तीन फलंदाज गारद करून आपल्या संघाला हा विजयाचा मार्ग दाखवला.

विजयासाठी 381 धावांच्या कठीण लक्ष्याचा पाठलाग करताना झिंबाब्वेचा दुसरा डाव चौथ्या दिवसअखेर तीन बाद 46 अशा बिकट परिस्थितीत सापडला होता. सामना वाचवण्यासाठी आता त्यांना शेवटच्या दिवशी दबावाखाली किमान 90 षटकं खेळून काढावी लागतील.

2000 साली कसोटी दर्जा मिळाल्यानंतर बांगलादेशाने अद्याप एकही विजय न मिळवलेला नाही ; सात महिन्यांच्या बंदीनंतर प्रथमच कसोटी खेळणाऱ्या दुबळ्या झिंबाब्वेविरुद्ध त्यांना आता विजयाची छान संधी आहे.

वेगवान गोलंदाज बैश्यने आपल्या पहिल्या दोन षटकांतच बनीर् रॉजर्स व वुसीमुझी सिबांडा या दोन्ही सलामीवीरांना शून्यावरच माघारी पाठवलं, तर स्टुअर्ट मॅत्सिकेन्येरीचा (20) डावरा फिरकीवीर हकने त्रिफळा उडवला.

सकाळी झिंबाब्वेचा पहिला डाव 312 धावांत गुंडाळल्यानंतर बांगलादेशाने झटपट धावा करत आपला दुसरा डाव 9 बाद 204 धावांवर घोषित केला.

धावफलक

बांगलादेश (पहिला डाव) : 488

झिंबाब्वे (पहिला डाव) : ( 8 बाद 308 वरून) मुलेलेकी नकाला झे माशूद गो रफीक 23, डग्लस होंडो झे माशूद गो मोर्तझा 1, क्रिस्तोफर मपोफू नाबाद 0; अवांतर 12; एकूण 131.4 षटकांत 312.

बाद क्रम : 9-312

गोलंदाजी : मोर्तझा 31-12-59-3, बैश्य 24-5-87-1, रफीक 41.4-19-65-5, हक 26-8-55-0, अश्रफुल 5-0-19-0, सालेह 4-0-25-0.

बांगलादेश ( दुसरा डाव) : राजिन सालेह झे व गो होंडो 26, नफीस इक्बाल झे टेलर गो होंडो 0, हबीबुल बाशर झे मॅसाकाद्झा गो चिगुंबुरा 55, महंमद अश्रफुल झे तैबू गो मपोफू 22, आफ्ताब अहमद झे क्रेमर गो चिगुंबुरा 11, खालेद माशूद झे क्रेमर गो होंडो 23, जावेद ओमार झे मॅसाकाद्झा गो चिगुंबुरा 15, महंमद रफीक नाबाद 14, मश्रफ मोर्तझा झे होंडो गो चिगुंबुरा 19, तपश बैश्य झे सिबांडा गो चिगुंबुरा 1; अवांतर 18; एकूण 51.1 षटकांत 9 बाद 204.

बाद क्रम : 1-7, 2-47, 3-83, 4- 114, 5-145, 6-156, 7-176, 8-202, 9- 204.

गोलंदाजी : मपोफू 12-1- 47-1, होंडो 17-0-61-3, चिगुंबुरा 16.1-3- 54-5, मॅत्सिकेन्येरी 6-0-28-0.

झिंबाब्वे (दुसरा डाव) : स्टुअर्ट मॅत्सिकेन्येरी त्रि गो हक 20, बनीर् रॉजर्स झे बदली (राणा) गो बैश्य 0, वुसीमुझी सिबांडा पायचीत गो बैश्य 0, हॅमिल्टन मॅसाकाद्झा खेळत आहे 26, ब्रेंडन टेलर खेळत आहे 0; एकूण 23 षटकांत 3 बाद 46.

बाद क्रम : 1-2, 2-2, 3-42.

गोलंदाजी : मोर्तझा 6-1-18-0, बैश्य 7-4-18-2, हक 6-2-8-1, रफीक 4-2-2-0.

 
</text>
</doc>
