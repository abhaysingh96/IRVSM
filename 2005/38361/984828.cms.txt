<doc>
<docno>984828.cms.txt</docno>
<text>
 
महामुंबई
मच्छिमार महिलांचे सोमवारी धरणे
[ Sunday, January 09, 2005  12:00:13 am]


म. टा. प्रतिनिधी

मुंबई : डोक्यावर पाटी घेऊन घरोघरी मासे विकणाऱ्या उत्तर भारतीय फेरीवाल्यांविरुद्ध कारवाई करण्याच्या मागणीसाठी ' कोळी महिला संघर्ष समिती ' च्या नेतृत्वाखाली सोमवार , 10 रोजी आझाद मैदानावर धरणे धरण्यात येणार आहे. त्यामुळे सोमवारी बाजार बंद राहून मुंबैकरांना म्हावरा न मिळण्याची शक्यता आहे.

मुंबई महापालिका कायद्याच्या कलम 410(1) नुसार मांस व माशांची संबंधित बाजारातच विक्री करणे बंधनकारक आहे. त्यामुळे या फेरीवाल्यांवर कारवाई करण्याच्या मागणीसाठी गेले वर्षभर आवाज उठविण्यात येत आहे. मधल्या काळात निवडणुकांच्या पार्श्वभूमीवर हे आंदोलन थंडावले होते.

मात्र, त्याचा फायदा घेऊन अधिकच लोक या धंद्यात शिरले असल्याचा कोळी महिला संघर्ष समितीचा आरोप आहे.

 
</text>
</doc>
