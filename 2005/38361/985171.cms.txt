<doc>
<docno>985171.cms.txt</docno>
<text>
 
अर्थव्यवहार
वस्तुनिष्ठ जीवन
[ Sunday, January 09, 2005  07:19:05 pm]


राजकारणात निष्ठेचं फळ किती मधुर असतं याचा आपल्याला अधूनमधून प्रत्यय येत असतोच. सर्वसामान्यांना मात्र निष्ठा नेमकी कुठे ठेवावी हा प्रश्ान् वारंवार पडत असतो. गुरुचरणी निष्ठा वाहून जीवन सार्थकी लावता येतं. पण सर्वांनाच हे भाग्य लाभत नाही. हा प्रश्ान् सोडवण्यासाठी आता काही उत्पादक आणि ' रिटेल शॉप्स ' मात्र पुढे सरसावली आहेत. ग्राहकाने ' या ' मॉलकडून ' त्या ' मॉलकडे न जाता एकाच दुकानातून काय तो माल घ्यावा म्हणून प्रत्येक खरेदीवर बोनस गुण देण्याच्या योजना निघाल्या आहेत. गुण जमा होत जातील त्यानुसार वस्तू मोफत वा सवलतीत मिळत जातील. काही विमान कंपन्याही नेहमीच्या प्रवाशांना अशी सूट देतात.

मोटारमालक आपली कार कुठल्याही गॅरेजमध्ये दुरुस्ती वा ' सविर्स ' ला देतात. पण अशाने निष्ठाभंग होतो हे त्यांच्या लक्षात येत नाही. ' मना सर्व चांचल्य सोडूनी दीजे ' ही समथोर्क्तीदेखील ग्राहक कानाआड करून राहिलेत! म्हणूनच ' फोर्ड ' कंपनीने आपल्या सविर्स सेंटरमध्ये येणाऱ्या गाड्यांना ' निष्ठागुण ' द्यायला सुरुवात केली आहे. ' फोर्ड गिअर्स ' घेतले तर जादा गुण मिळतात. या गुणांचा उपयोग ? नवी फोर्ड त्या प्रमाणात सवलतीत मिळते. नाहीतर लोक आज एक गाडी घेतात आणि ती बदलायच्या वेळी वेगळ्याच कंपनीकडे धाव घेतात. या चंचलतेला पायबंद घालण्याचा फोर्डचा हा प्रयत्न आहे. आता ' फोर्ड ' सर्वांनाच ' अफोर्ड ' होईल असं नाही, हे मान्य! पण कौटुंबिक निष्ठेलादेखील तडे जाण्याच्या या काळात या नव्या ' वस्तुनिष्ठ ' जीवनाचा उदय स्वागताईच मानायला हवा!

सुधीर सुखठणकर

 
</text>
</doc>
