<doc>
<docno>1129411.cms.txt</docno>
<text>
 
महामुंबई
स्टेशन परिसरातील कोंडीवर आणखी एक उपाय!
[ Wednesday, June 01, 2005  07:54:59 pm]


रवींद मांजरेकर

ठाणे : 'इंटिलिजिण्ट ट्रान्सपोटेर्शन सिस्टीम'च्या माध्यमातून दिवसेंदिवस वाहनांच्या कोंडीत अडकलेला स्टेशन परिसर मुक्त करण्यासाठी एक योजना वाहतूक विभागाला सादर करण्यात आली आहे. 'सीसीटीव्ही'नामक या यंत्रणेचा वापर केल्यास कोर्ट नाक्यापर्यंतची वाहतूक सुरळीत करता येईल, असा विश्वास या प्रस्तावात व्यक्त करण्यात आला आहे.

वाहतूक नियोजनच्याबाबतीत प्रख्यात असलेल्या सीएमएस ट्रॅफिक सिस्टीम लिमिटेड या संस्थेने स्टेशन परिसराचा सव्हेर् केला आणि त्यानुसार अद्ययावत ट्रॅफिक मॅनेजमेण्ट सिस्टीमचा एक भाग असलेल्या 'इंटिलिजण्ट ट्रान्सपोटेर्शन सिस्टीम'ची (आयटीएस) उपाययोजना सुचवण्यात आली आहे. त्यासाठीचा खर्च अंदाजे 40 लाख रुपये दर्शवण्यात आला आहे. सध्या ही योजना सल्लामसलतीसाठी महापालिकेसमोर ठेवण्यात आली आहे. त्यांच्याकडून मिळणाऱ्या प्रतिसादावर मार्ग काढणं शक्य होईल. त्यामुळे सध्यातरी या योजनेचं अस्तित्व हे कागदावर तसंच कॉम्प्युटर प्रेझेण्टेशनपुरतं मर्यादित आहे.

डी. शिवानंदन यांनी पोलिस आयुक्तपदाची सूत्रं हाती घेतलेल्या विविध उपक्रमांपैकी स्टेशन परिसरातील वाहतूक कोंडीवर उपाय शोधण्याच्या उपक्रमाचाही समावेश आहे. वाहतूक पोलिसांसाठी झालेल्या प्रशिक्षण व तणावमुक्ती शिबिरात त्यांनी स्टेशन परिसराचा अभ्यास करून उपाययोजना सुचवण्यासाठी सवेर्र्क्षण संस्थेची मदत घेण्यास सहाय्यक पोलिस आयुक्त (गुन्हे) रामनाथ पोकळे यांना सांगितलं होतं.

औद्योगिक प्रगती आणि हाऊसिंग कॉम्प्लेक्सचं जाळं झपाट्यानं उभं राहात असल्यामुळे ठाण्याच्या लोकसंख्येत मोठी वाढ होत आहे. त्यामुळे वाहतुकीच्या प्रमाणातही वाढ झाली आहे. सार्वजनिक वाहतुकीची मागणी वाढत असली तरी ती सगळ्यांना पुरी पडणं शक्य नाही. म्हणूनच मग खाजगी गाड्यांचं रस्त्यावरील प्रमाण वाढलं. स्वाभाविकच चौक, छोटे रस्ते, गल्ल्या येथे ट्रॅफिकचा खोळंबा, प्रदूषण वाढू लागलं आहे. या परिस्थितीचा विचार करूनच ठाण्यासारख्या आथिर्कदृष्ट्या 'व्हायब्रंट' आणि पर्यावरणाविषयी संवेदनशील शहरासाठी त्याच धतीर्वरच्या वाहतूक नियंत्रण व्यवस्थेची आवश्यकता असल्याचं मत 'सीएमएस'नं मांडलं आहे.

'आयटीएस'च्या वापरामुळे ट्रॅफिकचा खोळंबा झाल्यास तातडीनं उपाय करणं, वेळेचा अपव्यय टाळणं सहज शक्य होणार असल्याचा संस्थेचा दावा असून त्यासाठी त्यांनी नियंत्रण यंत्रणा उभारण्याची सूचना केली आहे. या यंत्रणेत पीटीझेड कॅमेरा, व्हिडिओ र्सव्हर (ट्रान्समीटर), मीडिया कन्व्हर्टस, कॅमेरा माऊटींग आणि वेदरप्रुफ इक्विपमेण्ट, स्टॅबिलायझर्स यांचा समावेश आहे. तर केंदीय नियंत्रण कक्षासाठी 16 चॅनल्सचा डीव्हीआर, मॅट्रीक्स स्वीचर, कीबोर्ड, 16 चॅनल मल्टीप्लेक्सर, दोन कलर व्हीडिओ मॉनिटर, आठ व्हिडिओ र्सव्हर, एक एलसीडी प्रोजेक्शन युनिट, पॉवर मॅनेजमेण्ट आणि बॅकअप सिच्युएशन या गोष्टी सुचवण्यात आल्या आहेत.

स्टेशनकडे येणाऱ्या आणि तेथून जाणाऱ्या वाहतुकीचं नियंत्रण करण्यासाठी सात लोकेशन्सची निवड करण्यात आली आहे. त्यात स्टेशनजवळचं कोहिनूर हॉटेल, अशोक टॉकिज, आंबेडकर चौक जंक्शन, राम मारुती रोड आणि गोखले रोड जंक्शन, मुस चौक जंक्शन, जांभळी नाका जंक्शन आणि कोर्ट नाका जंक्शन याठिकाणी बसवलेल्या कमॅऱ्यांच्या माध्यमातून दोन्ही दिशांच्या वाहतुकीवर बारकाईने लक्ष ठेवण्याचा प्रस्ताव आहे.

कॅमेऱ्यांमुळे, वाहतुकीचा खोळंबा होण्यासाठी कारणीभूत असलेल्या कारणांची माहिती तातडीने नियंत्रण कक्षाला मिळेल. कोणत्या मार्गावर कशाप्रकारची वाहतूक व्यवस्था आहे किंवा कोठे कोणती अडचण आहे, तसंच वाहतूककोंडीवर मात करण्यासाठी काय उपाययोजना केली आहे याची माहिती लोकल केबल चॅनल, टेलिफोन आणि इंटरनेटच्या माध्यमातून देणं सहज शक्य होणार आहे. त्याचबरोबर शहरातील या महत्त्वाच्या मार्गावरील हालचालींवर लक्ष ठेवणं नियंत्रण कक्षातील अधिकाऱ्यांना सहज शक्य होणार आहे.

 
</text>
</doc>
