<doc>
<docno>1129544.cms.txt</docno>
<text>
 
क्रीडा
कांगारूंचा गोल वर्षाव
[ Wednesday, June 01, 2005  10:05:41 pm]


वृत्तसंस्था

क्लालालंपूर : गतवेळच्या विजेत्या ऑस्ट्रेलियाने अझलन शहा हॉकी स्पधेर्त जेतेपद राखण्यासाठी पुढचे पाऊल टाकताना दक्षिण आफ्रिकेचा 8-3 असा धुव्वा उडवला. मध्यंतरालाच ऑलिंपिक विजेत्यांनी 5-1 अशी आघाडी घेतली होती. ऑस्ट्रेलियाच्या खात्यात आता पाच सामन्यांमधून अकरा गुण जमा झाले असून त्यांचा साखळीतील शेवटचा सामना शुक्रवारी भारताशी होईल. दक्षिण आफ्रिकेला नमवणाऱ्या भारताला त्यानंतर न्यूझीलंडकडून बरोबरी पत्करावी लागली. तर मलेशिया व दक्षिण कोरियाविरुद्धच्या लढतीत मोठ्या पराभवाला सामोरे जावे लागले. ऑस्ट्रेलियाकडून जेम डेअरने दोन तर रॉबर्ट हेमंड, मायकल मॅकनन, ग्रँट शुबार्ट व ब्रेंट लिव्हरमूर यांनी प्रत्येकी एक गोल केले. तर दक्षिण आफ्रिकेतफेर् इमिल स्मिथ, जॉन मॅकनोरी व रिकी गे यांनी प्रत्येकी एक-एक गोल केेले. ऑस्ट्रेलियन संघ आतापर्यंत पाच सामन्यात अपराजित राहिला आहे. मात्र दक्षिण कोरिया व पाकिस्तानविरुद्धच्या सामन्यांमध्ये त्यांना बरोबरी पत्करावी लागली होती. यामुळे त्यांनी नंतरच्या लढतीत अधिकाधिक गोल करण्यावर भर दिला आहे. कारण अखेरच्या साखळी लढतींनंतर समसमान गुण झाल्यास गोलसरासरीवर क्रमवारी निश्चित होईल. दक्षिण आफ्रिकेविरुद्ध ऑस्ट्रेलियाने सुरुवातीपासून आक्रमक खेळ केला. दोन्ही बगलेवरून चाली रचताना प्रतिर्स्पध्यांच्या बचावफळीवर कायम दबाव ठेवण्यात यश मिळवले.

 
</text>
</doc>
