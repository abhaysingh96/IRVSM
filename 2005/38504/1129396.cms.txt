<doc>
<docno>1129396.cms.txt</docno>
<text>
 
प्रगती फास्ट
इन्शुरन्समध्ये जॉब अशुरन्स
[ Wednesday, June 01, 2005  07:42:32 pm]


पूर्वी काहीच करता आलं नाही तर इन्शुरन्स एजण्ट व्हायचं, अशी धारणा होती. पण परदेशी कंपन्यांच्या प्रमोशन, जाहिराती, ब्रॅण्डिंगमुळे या क्षेत्राला ग्लॅमर आलं. हे एजण्ट आता फायनान्शिअल अॅडव्हायझर, लाइफ अॅडव्हायझर या नावांनी ओळखले जातात. या क्षेत्रात करिअरच्या असंख्य संधीं आहेतच शिवाय नफा लाखोंच्या घरात कमावता येतो.

रोज नवीन ओळखी कराव्याशा वाटतात, शब्दांशी खेळायला आवडतं, सेल्समध्ये इण्टरेस्ट आहे...या प्रश्नांची उत्तरं 'हो' असतील तर इन्शुरन्स क्षेत्रात तुम्हाला निश्चित स्वत:चं स्थान निर्माण करता येईल. त्यातही लाइफ इन्शुरन्सचा फायनान्स माकेर्टमध्ये विशेष बोलबाला आहे. पदेशी कंपन्यांच्या प्रवेशामुळे इन्शुरन्स एजण्ट हे करिअर असू शकतं, ही संकल्पना आता मूळ धरू लागली आहे.

सध्या लाइफ इन्शुरन्स क्षेत्रात सुमारे बारा लाख एजण्ट्स आहेत. तेरा खाजगी कंपन्यांनी जवळपास दोन लाख एजण्ट्सची नुकतीच नियुक्ती केली आहे. येत्या काही वर्षांत ही संख्या पंधरा लाखांच्या घरात जाण्याची शक्यता आहे. इथे करिअर करण्याचे नियम अगदी साधे आहेत. कोणत्याही कंपनीचा एजण्ट म्हणून काम करण्यासाठी अठरा वर्षं वय, ग्रामीण भागात काम करण्यासाठी दहावी उत्तीर्ण/शहरात बारावी उत्तीर्ण, निवड झाल्यानंतर शंभर तासांचं ट्रेनिंग आणि इन्शुरन्स कंपनीतफेर् घेतल्या जाणाऱ्या परीक्षेत कमीतकमी 50 टक्के मार्क्स या अटी पूर्ण कराव्या लागतात.

हल्ली इन्शुरन्स एजण्टला माकेर्ट आणि ग्राहकांसमोर कंपनीच्या ब्रॅण्ड अॅम्बेसिडरची भूमिका पार पाडायची असते. एजण्ट म्हणून कंपनीचा बिझेस वाढवणं, नवीन ग्राहक वर्ग मिळवून देणं, इन्शुरन्स दिल्यानंतर आवश्यक सविर्स ग्राहकांना देण्यावर लक्ष केंदीत करावं लागतं. त्यामुळे निवड प्रक्रिया आणि ट्रेनिंग देण्यावर कंपनीकडून पूवीर्पेक्षा अधिक लक्ष पुरवलं जातं. मात्र कंपनीतफेर् एजन्सी मॅनेजर म्हणून होणाऱ्या नियुक्तीसाठी आवश्यक असलेल्या पात्रता अटी कंपनीवर अवलबून असतात. निवड करताना इण्टरव्ह्यूबरोबर काही कंपन्या अॅप्टिट्यूड, सायकोमेट्रिक टेस्टही घेतात. शिवाय तुम्हाला कंपनीतील ऑफिसमध्ये फायनान्स, अॅक्चुअरी, अंडरराइटर्स, एचआरमध्ये जॉब करता येईल.

चांगल्या एजण्टला ग्राहकांच्या मनात इन्शुरन्सची गरज आहे, हे जाणवून द्यावं लागतं. ही किमया फक्त शब्दांच्या माध्यमातून पार पाडावी लागते. त्यामुळे भविष्यातील स्पधेर्त त्याच कंपन्यांना नफा कमावता येईल ज्यांनी चांगले प्रोफेशनल इन्शुरन्स एजण्ट नेमले आहेत. त्यामुळे हल्ली ग्रॅज्युएट, एमबीए उमेदवार आणि सेल्समधला अनुभव असणाऱ्यांना प्राधान्य दिलं जातं. इन्शुरन्स मॅनेजमेण्ट हा कोर्स केलेल्या विद्यार्थ्यांना तर इथे खूपच मागणी आहे.

एकूणच इन्शुरन्स प्रोफेशनकडे पाहण्याचा दृष्टिकोन हळूहळू बदलू लागला आहे. पूवीर् याला पार्ट टाइम जॉब किंवा बिझनेस समजला जायचा. त्यामुळे कुणीही या आणि जा अशी परिस्थिती होती. त्यांच्या कामात आणि जबाबदारीत वाढ झाली आहे. काही वेळा तुम्हाला फायनान्शिअल अॅडव्हायझरची भूमिका पार पाडावी लागते. इन्शुरन्स एजन्सी सुरू करण्याचा खालील प्रकारे फायदा होऊ शकतो :

।। उद्योजक मानसिकतेला खतपाणी मिळतं

।।फायद्याचं प्रमाण खूप जास्त

।।नफा कमावणाऱ्या एजन्सी आणि एजण्टला कंपनीकडून प्रोत्साहन दिलं जातं

।। कंपनीकडून वेळोवेळी विनामूल्य मॅनेजमेण्ट लेव्हलचं ट्रेनिंग दिलं जातं

।। पैशाची गुंतवणूक फारच कमी

।। मॅन्युफॅक्चरिंग किंवा इन्फ्रास्ट्रक्चरल समस्या उद्भवत नाहीत

।। नफा किती कमावायचा, यावर कुणाचंही बंधन नाही.

।।तुमच्या प्रयत्नांना कंपनीच्या अॅड-व्हर्टायझिंग, इन हाऊस कन्सल्टण्ट आणि ट्रेनिंगची जोड असते.

- कांचन हरमलकर

 
</text>
</doc>
