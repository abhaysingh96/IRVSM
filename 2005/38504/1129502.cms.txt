<doc>
<docno>1129502.cms.txt</docno>
<text>
 
लेख
महाराष्ट्रातील शिक्षकेतर कर्मचाऱ्यांवर संक्रांत
[ Wednesday, June 01, 2005  09:36:39 pm]


केंद आणि घटकराज्य सरकारने नोकर कपातीची उघड भूमिका घेतली आहे. 20 टक्के कर्मचारी टप्प्याटप्प्याने कमी केले जातील, हे शासनाचे धोरण यापूवीर्च जाहीर झाले आहे. जागतिक बँक, आंतरराष्ट्रीय नाणेनिधी आणि भारताला कर्जपुरवठा करणाऱ्या अनेक संस्थांनी घातलेल्या अटींमुळे शासनाला नोकर कपातीची भूमिका घेणे भाग पडले आहे. केंद व घटकराज्य सरकारांच्या तिजोरीमधील खडखडाट, कर्ज व व्याज यामुळे सरकारने नोकर कपातीचा कर्मचारी विरोधी निर्णय घेतला आहे.

महाराष्ट्रामध्ये माध्यमिक, उच्च माध्यमिक शाळांची संख्या 1970 ते 1980 आणि 1980 ते 1990 या दोन दशकांत मोठ्या प्रमाणात वाढली. वाढणाऱ्या शाळा, विद्याथीर्, शिक्षक यांचा विचार करता जुन्या काळामध्ये असलेला शिक्षक-कर्मचाऱ्यांचा आकृतिबंध बदलण्याची गरज शाळा, शिक्षक कर्मचारी व शासनालाही वाटली. त्यामुळे माजी शिक्षण संचालक व्ही. व्ही. चिपळूणकर यांच्या अध्यक्षतेखाली नवे निकष व आकृतिबंध सुचविण्यासाठी सरकारने एक समिती नेमली होती. समितीच्या शिफारशी स्वीकारून 1994 मध्ये शासनाने शिक्षकेतर कर्मचाऱ्यांसाठी नवा आकृतिबंध जाहीर केला.

चिपळूणकर समितीच्या शिफारशी टप्प्याटप्प्यांनी अमलात यायच्या होत्या. गेल्या 10 वर्षांच्या काळात या समितीच्या शिफारशीनुसार शिक्षकेतरांची पदे निश्चित करून नेमणुका केल्या जात. परंतु सर्व शिफारशी अमलात आणण्यापूवीर् महाराष्ट्र शासनाने माध्यमिक- उच्च माध्यमिक शाळांतील लिपिक व चतुर्थश्ाेणी कर्मचारी यांच्या नेमणुकीवर मार्च 2000 मध्ये बंदी आणली. मागासवगीर्य अनुशेष व अनुकंपा या दोन कारणांव्यतिरिक्त नव्या नेमणुका करण्यास बंदी असताना शासनाने कोकणी समितीच्या शिफारशीनुसार 21 नोव्हेंबर 03चे आदेश लागू करण्याचा निर्णय घेऊन नवा आकृतिबंध लागू केला.

शिक्षकेतर कर्मचारीच नव्हे तर शिक्षण- क्षेत्रातील सर्वच घटकांनी या सुधारित आकृतिबंधाला विरोध केला. विधिमंडळाच्या हिवाळी अधिवेशनात शिक्षक आमदारांच्या जोरदार विरोधानंतर हा आदेश रद्द करण्यात आला. पण तसे कधीच जाहीर करण्यात आले नाही, उलट हाच आदेश थोड्याफार फरकाने पुन्हा लागू करण्याचे प्रयत्न चालू आहे. आधुनिकीकरण, संगणकीकरणाच्या सार्वत्रिक व्यापक वापर वगैरे कारणांचा विचार करता शिक्षकेतर कर्मचाऱ्यांच्या जुन्या आकृतिबंधाचा पुनविर्चार करण्याची शासनाला गरज वाटली, असे कारण शासनाने आपल्या निवेदनात दिले आहे. महाराष्ट्रातील शिक्षकेतर कर्मचाऱ्यांची संघटना, अनेक विचारवंत यांना विश्वासात घ्यावे, त्यांच्या सूचनांचा विचार करावा ही बाब समिती व सरकार हे दोघेही विसरलेले दिसतात. परिणामी महाराष्ट्रातील 15 हजार शाळांतील शिक्षकेतर कर्मचाऱ्यांना प्रचंड तडाखे बसणार आहेत. अनेकांच्या कायम नोकऱ्या प्रचलित पदे रद्दबातल होऊन अनेकांचे संसार उद्द्धस्त होऊ शकतात. काहींना सक्तीने निवृत्ती किंवा पदावनती स्वीकारावी लागणार आहे.

नव्या आकृतिबंधाची अंमलबजावणी जून 2005 पासून सरकार करणार असल्याचे शिक्षणमंत्र्यांनी सूचित केले आहे. शाळाशाळांतून विविध प्रकारची कामे वाढलेली असताना चिपळूणकर समितीच्या शिफारशीनुसार शिक्षकेतर कर्मचाऱ्यांच्या नेमणुकांना मंजुरी देणे थांबलेच आहे. हा हल्ला प्रत्यक्ष कर्मचाऱ्यांवर होणार असला तरी त्याचे दूरगामी परिणाम शाळांवर, विद्याथीर्- पालकांवर, शिक्षक, मुख्याध्यापक व संस्था चालकांवर होणार आहे.

शिक्षणक्षेत्रातील सर्व घटकांनी आताच सावध होऊन व्यापक लोकशाही एकजुटीच्या आधारे या नव्या येऊ घातलेल्या आकृतिबंधाला संघटित लढा उभा करून विरोध केला पाहिजे. आताच विचार करा, लढाईच्या तयारीला लागा.

- विनायक कुलकर्णी

कार्यवाह, पुणे जिल्हा माध्यमिक शाळा शिक्षकेतर सेवक संघ.

 
</text>
</doc>
