<doc>
<docno>1129615.cms.txt</docno>
<text>
 
महामुंबई
एअर इंडियाच्या उपोषणर्कत्या कामगारांना न्याय कधी?
[ Wednesday, June 01, 2005  11:51:39 pm]


म. टा. प्रतिनिधी

मुंबई : एअर इंडिया कंपनीच्या व्यवस्थापनाकडून केल्या जाणाऱ्या अन्याया विरुद्ध अस्थायी कामगार 19 मार्चपासून साखळी उपोषणाला बसले असून, आजचा 74 वा दिवस आहे. काही आंदोलनर्कत्या कर्मचाऱ्यांना कावीळ, उष्माघात, जुलाब, ताप या सारख्या विकारांनी ग्रासले आहे. या आंदोलनात 328 अस्थायी कामगारांचा समावेश असून, वाकोला येथील कंपनीच्या प्रवेशद्वाराबाहेर उपोषणाला सुरुवात केली आहे.

या आंदोलनात सहभाग असणाऱ्या कामगारांनी कंपनीत लोडर, क्लीनरपासून ते टायपिस्ट, ऑफीस असिस्टंट या पदावर काम केली आहेत. पाच ते सात वषेर् इतक्या कालावधीपर्यंत काम केलेल्या या कामगारांना कंपनीने भविष्यात रोजगाराची संधी उपलब्ध झाल्यास प्रथम प्राधान्य देऊ, असे लेखी आश्वासन दिले आहे. मात्र, आता मोठ्या प्रमाणात कंपनीत रोजगारची संधी उपलब्ध झाली असताना जुन्या कामगारांना डावलून व्यवस्थापन अन्याय करत असल्याचे कामगारांचा म्हणणे आहे.

चतुर्थ श्रेणी कामगारांच्या जागा मोठ्या प्रमाणात रिकाम्या असूनही त्या जाणीवपूर्वक भरल्या जात नाहीत. तसेच, एअर इंडिया एअर ट्रान्सपोर्ट कंपनी, एअर इंडिया चार्टर या कंपनीत कंत्राटदारांकडून काम करून घेत आहेत. परिणामी कामगारांवर उपासमारीची वेळ आली आहे, अशी माहिती कामगारांपैकी संतोष परब आणि संतोष दाभोळकर यांनी दिली.

 
</text>
</doc>
