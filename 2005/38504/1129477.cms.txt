<doc>
<docno>1129477.cms.txt</docno>
<text>
 
बहुतांची अंतरे
एका प्रस्थापिताशी लढताना दुसऱ्या प्रस्थापिताची मदत घेण्याची चूक
[ Wednesday, June 01, 2005  08:59:21 pm]


आधी संजय निरुपम आणि आता विवेक पंडित यांची शिवसेनेतून हकालपट्टी झाली आहे! एका राजकीय पक्षात प्रवेश करताना त्या पक्षाच्या विचारसरणीशी, ध्येय- धोरणांशी कसलेही साम्य नसेल तर त्या पक्षात ती व्यक्ती कधीतरी 'उपरी' ठरणारच!

विवेक आणि विद्युल्लता पंडित आदिवासी, वंचित समाजासाठी काम करणारे दांपत्य. केवळ हितेंद ठाकूर यांच्याशी मुकाबला करता यावा यासाठी विवेक पंडित यांनी वेगवेगळ्या पक्षांत प्रवेश केला. विवेक पंडित हेही विसरले की एका प्रस्थापिताशी लढताना दुसऱ्या प्रस्थापिताची मदत घेऊ नये; कारण राजकारणातील बडी धेंडे विरोधी पक्षात असली तरी एकमेकांचे हितसंबंध जोपासत असतात. राजकीय नेत्यांना निवडणुकांसाठी, पक्ष चालविण्यासाठी आणि स्वत:च्या कित्येक पिढ्याच्या आथिर्क स्थैर्यासाठी पैसा जमवावा लागतो. अशा वेळेला कोणतीही प्रभावशाली व्यक्ती राजकारण्यांना जवळचीच वाटणार. विवेक पंडित हेच विसरले आणि हाराकीरी करीत राहिले. दोन्ही काँग्रेस, भाजपा, शिवसेना हे माध्यम न ठरवता पंडितांसारख्या लढाऊ माणसांनी एका वेगळ्याच पक्षाची स्थापना करावी तरच समाजातल्या अपप्रवृत्तींविरुद्ध ते लढू शकतात.

दुसरे संजय निरुपम! संधिसाधू आणि बोलबच्चन गृहस्थ! पूवीर्च्या काळी एखाद्या कुटुंबात कुणाचा मृत्यू झाला, तर 'मोले घातले रडाया' वृत्तीचे व्यावसायिक रडणारे, विशेषत: स्त्रियांना पाचारण करत. त्या जोरजोराने रडून दु:खाचा माहोल तयार करत. संजय निरुपम त्याच श्रेणीचे. ते फक्त रडायच्या ऐवजी (ओ)रडायचे काम करतात. कधी शिवसेनेच्या दारात तर कधी काँग्रेसच्या दारात ते उभे असतात. याची सुरुवात जॉर्ज फर्नांडिस, नीतिश कुमारांनी केली हे विसरून चालणार नाही. स्वत:ची धर्मनिरपेक्ष प्रतिमा विसरून धर्माचे राजकारण करणाऱ्या भाजपाबरोबर ही माणसे गेली; कारण केवळ लालूविरोध!

प्रकाश शेडगे, अंधेरी, मुंबई.

 
</text>
</doc>
