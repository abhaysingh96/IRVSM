<doc>
<docno>1129392.cms.txt</docno>
<text>
 
प्रगती फास्ट
बारावीनंतर?
[ Wednesday, June 01, 2005  07:39:44 pm]


बारावीचा रिझल्ट हाती लागला की करिअरचं क्षेत्र निवडायचं, हा ट्रेण्ड कधीच मागे पडला. हल्ली बहुतांश विद्याथीर् करिअरचं नियोजन करूनच पर्याय निवडतात. पण तरीही अजून गोंधळलेल्या अवस्थेत असलेल्यांची संख्या कमी नाही. त्यामुळे निर्णय घेण्यापूवीर् पुन्हा एकदा सगळ्या पर्यायांचा एकत्रित विचार केलेला बरा.

बारावीचा रिझल्ट सात जूनला आहे. त्यामुळे रिझल्ट कधी लागणार, ही विद्यार्थ्यांची उत्सुकता संपून त्याची जागा नक्की किती मार्क मिळणार, याने घेतली आहे. आतापर्यंत कौन्सिलिंग सेण्टर, संबंधित क्षेत्रातील तज्ज्ञ, शिक्षक यांच्या मदतीने करिअरचं क्षेत्रही तुम्ही निश्चित केलं असेल. आता फक्त रिझल्ट लागला की प्रवेशप्रक्रियेच्या पुढच्या कामाला लागायचं.

पण हे काय, अजूनही काही विद्याथीर् गोंधळलेले दिसतात. अॅप्टीट्यूड टेस्ट केली, एज्युकेशनल कौन्सिलिंग झालं, वेगवेगळ्या शाखेतील कोर्सची माहिती मिळवली...तरीही निर्णय काही केल्या पक्का होत नाही. पूवीर्सारखं आर्ट्स, कॉमर्स, सायन्स असं टिपिकल एज्युकेशनल कल्चर नाही. त्यात प्रोफेशनल डिप्लोमा, डिग्री कोर्सची भर पडली आहे. त्यामुळे निवडीचा गोंधळ अधिकच वाढला आहे. इंजिनीअरिंग, मेडिकल, आकिर्टेक्चर, अप्लाइड आर्ट्स यासारख्या शाखेच्या एण्ट्रन्स टेस्ट दिलेले विद्याथीर् निश्चिंत वाटतात. पण त्यांनाही स्कोअरिंगचा प्रश्न सतावतोय.

विद्यार्थ्यांच्या हातात अजून सहा दिवस बाकी आहेत. त्यामुळे एकूण सगळ्या कोर्सचा फेरविचार करायला हरकत नाही. तुम्ही ज्या शाखेतून बारावी केलं आहे त्यातच पुढे वाटचाल करण्याचा एक मार्ग उपलब्ध आहे. बीए, बीकॉम, बीएस्सीला मात्र विषयांची निवड जाणीवपूर्वक केली पाहिजे. पहिल्या वषीर्च विषयांचा योग्य ग्रुप निवडलात तर बिनधास्त राहता येईल. उदा. इकॉनॉमिक्समध्ये रिसर्च करायचा असेल तर इकॉनॉमिक्सबरोबर मॅथ्स, स्टॅटिस्टिक्स, अॅक्च्युरिअल सायन्स यासारखे विषय निवडा. तुमच्या कॉलेजमध्ये हे विषय नसतील तर दुसऱ्या कॉलेजमध्ये प्रवेश कसा घ्यायचा, याची माहिती मिळवा.

हल्ली बारावीनंतर विद्यार्थ्यांचा सगळ्यात आवडता पर्याय म्हणजे प्रोफेशनल डिग्री किंवा डिप्लोमा कोर्स करून आवडत्या क्षेत्रात करिअर करणं. पारंपरिक शिक्षणाच्या तुलनेत प्रोफेशनल कोर्सनंतर जॉबची निश्चितता अधिक असल्यामुळे विद्याथीर् या पर्यायाला प्राधान्य देताना दिसतात. हे प्रोफेशनल कोर्स करण्यासाठी तुम्हाला बारावीच्या परीक्षेत खूप टक्के असावेत, अशी अपेक्षा नसते. तुमचा अॅप्टिट्यूड, व्यक्तिमत्त्व, इण्टरेस्ट पडताळून पाहणाऱ्या टेस्ट इन्स्टिट्यूटच्या निवड प्रक्रियेत घेतल्या जातात. त्यातून विद्यार्थ्यांची निवड होते. विद्याथीर् बजेटनूसार इन्स्टिट्यूटची निवड करू शकतात.

तुम्हाला मॅनेजमेण्टमध्ये हॉटेल, हॉस्पिटल, इव्हेण्ट, फॅशन बिझनेस यासारखे विषय निवडता येतात. मेडिकलशी संबंधित न्युट्रिशिअन- डायटिशिअन, फिजिओथेरपिस्ट, रेडिओग्राफी, फार्मसी, नसिर्ंग, मेडिकल टेक्नॉलॉजी आदी कोर्स करता येतील. क्रिएटिव विद्यार्थ्यांना अॅडव्हर्टायझिंग, अॅनिमेशन, डिझायनिंग, अप्लाइट आर्टमध्ये करिअर करता येऊ शकतं. डिझायनिंगमध्येही पुढे वेगवेगळी क्षेत्रं आहेत. त्यात फॅशन, टेक्स्टाइल, ज्वेलरी, इण्टेरिअर, ग्राफिक आदी पर्यायांचा समावेश असतो.

टेक्निकल अॅप्टिट्यूट असेल तर कम्प्युटर एव्हिएशन आणि इलेक्ट्रॉनिक्स, इलेक्ट्रिकल शाखेतील पर्यायांचा विचार करा. एव्हिएशनमध्ये पायलटपासून एअर होस्टेसपर्यंत विविध जॉबचा समावेश आहे. प्रत्येक जॉबला वेगळी पात्रता आणि कोर्स करावा लागतो. भविष्यात बिझनेस करायचा असेल तर फायनान्स, ब्युटी केअर इण्डस्ट्री, फिटनेस विषयांशी संबंधित कोर्स करायला हरकत नाही. डिफेन्समध्ये जाण्याचा विचार बारावीनंतर केला तर उत्तम. पण त्यासाठी एअरफोर्स, नेव्ही, आमीर् यापैकी क्षेत्र निश्चित करणं आवश्यक असतं. भटकंतीची आवड असेल तर ट्रॅव्हल अॅण्ड टुरिझममधले कोर्स निवडता येतील. पारंपरिक शिक्षण चौकटीत राहून तुम्हाला लॉ आणि सोशल वर्क कोर्स करता येतो.

प्रोफेशनल कोर्स निवडताना खालील गोष्टी लक्षात ठेवा

।। इन्स्टिट्यूटला संबंधित इण्डस्ट्रीमध्ये असलेली मान्यता

।। तिथल्या शिक्षणाचा दर्जा

।। इण्टर्नशिप/जॉब प्लेसमेण्ट यासारख्या गोष्टींची प्रत्यक्षात होणारी पूर्तता

।। ट्यूशन फीबरोबर प्रॅक्टिकल, असाइनमेण्टसाठी येणारा खर्च

।। अपडेट आणि प्रॅक्टिकलवर भर देणारा सिलॅबस

।। संबंधित क्षेत्रातील तज्ज्ञांचं मार्गदर्शन

- प्रगती फास्ट टीम

 
</text>
</doc>
