<doc>
<docno>1129552.cms.txt</docno>
<text>
 
महामुंबई
रुग्णालयासाठीच पुलाची जागा बदलली?
[ Wednesday, June 01, 2005  10:08:04 pm]


म. टा. प्रतिनिधी

मुंबई : चनीर्रोड स्टेशन आणि महषीर् कवेर् मार्गाला जोडणारा पादचारी पूल कोसळल्यामुळे नवीन पादचारी पूल बांधण्यास पालिकेने एक कोटी 40 लाख रुपये मंजूर केले खरे; पण नवा पूल मूळ ठिकाणाऐवजी दूर अंतरावर बांधण्यात येणार असल्यामुळे पादचाऱ्यांची गैरसोय होऊ शकते, असा सूर स्थानिक रहिवाशांनी काढला आहे. त्यातच शनिवारी उद्घाटन होणाऱ्या सैफी रुग्णालयाला या पुलाची अडचण होत असल्यामुळेच पुलाची जागा बदलण्यात आल्याची शंका स्थानिक रहिवासी व्यक्त करत आहेत.

अतिभारामुळे कमकुवत झालेला हा पूल चार फेब्रुवारीला कोसळण्यास सुरुवात झाली. त्यामुळे तो पूर्णपणे पाडण्यात आला होता. पण हा पूल पाडण्याऐवजी दुरुस्त करणे शक्य होते. पण या पुलाच्या उतारामुळे नव्याने बांधण्यात आलेल्या सैफी रुग्णालयाच्या मुख्य प्रवेशद्वाराला अडचण होत होती, त्यामुळे तो पूल पूर्णपणे पाडण्यात आला, असे रहिवाशांचे म्हणणे आहे. तसेच, नवा पूल थोड्या दूर अंतरावर असल्यामुळे आता रहिवाशांना मोठा वळसा पडेल, असेही काहींचे म्हणणे आहे.

याबाबत माहिती देताना आमदार अरविंद नेरकर म्हणाले की, हा पूल अत्यंत बिकट अवस्थेत असल्यामुळेच नागरिकांच्या सुरक्षिततेच्या दृष्टीने पाडण्यात आला होता. सुरक्षितता आणि पादचाऱ्यांची सोय बघूनच या पुलाचा प्रस्ताव मंजूर केला गेला असून तो रूंदही करण्यात येणार आहे. पूवीर् या पुलाजवळ येण्यासाठी पादचाऱ्यांना तीन रस्ते ओलांडावे लागायचे, पण आता मात्र ही गैरसोय दूर होईल. या पुलाचे जिने मूळ जागेवरून हलवण्याचा सैफी रुग्णालयाशी काहीही संबंध नाही, असा दावाही त्यांनी केला. ते म्हणाले.

 
</text>
</doc>
