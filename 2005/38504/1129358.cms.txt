<doc>
<docno>1129358.cms.txt</docno>
<text>
 
महाराष्ट्र
भातपेरणी सुरू...
[ Wednesday, June 01, 2005  07:11:26 pm]


कणकवली : गेले दोन दिवस बसलेल्या पावसाने रत्नागिरी आणि सिंधुदुगाला जोरदार तडाखा दिला असला तरी बळीराजा मात्र ओल्यागार जमिनीच्या स्पर्शाने सुखावला आहे. डोळ्याला पाणी आणणाऱ्या दुष्काळाचा सावट दूर होऊन लवकरच मळभ साचेल या आशेने त्याने भात पेरणीलाही सुरुवात केली आहे. शेतकरी संकरीत बियाण्यांचा वापर करीत आहेत. कुडाळ, सावंतवाडी आणि सह्यादी पट्ट्यात मुसळधार पाऊस झाला.

कणकवलीत 17 मिलीमिटर पावसाची नोंद झाली. दहा दिवसांत कायमस्वरुपी पाऊस येणार असा अंदाज वर्तविला जात असून त्याआधारे शेतकऱ्यांनी पेरणी करण्याचा निर्णय घेतला आहे. अवेळी येऊन आंब्याचं नुकसान करणारा पाऊस भाताला अभय देईल, अशी अपेक्षा शेतकरी करीत आहेत.

 
</text>
</doc>
