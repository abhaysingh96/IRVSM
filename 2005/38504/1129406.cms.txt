<doc>
<docno>1129406.cms.txt</docno>
<text>
 
महामुंबई
थेटभेट : उदय समेळ
[ Wednesday, June 01, 2005  07:51:11 pm]


शहराच्या विकासासाठीच भाजपमध्ये प्रवेश 1995पासून केडीएमसीत किरण आणि उदय समेळ या अपक्ष नगरसेवक बंधुंचं निविर्वाद राज्य आहे. प्रारंभी शिवसेना ठाणे जिल्हाप्रमुख आनंद दिघे यांच्याशी असलेल्या सलगीमुळे शिवसेनेशी जुळवून घेणाऱ्या अपक्ष नगरसेवकांनी आता मात्र स्वतंत्र वाटचाली सुरू केल्या आहेत. उदय समेळ यांनी नुकताच भाजपमध्ये प्रवेश केला आहे. याबाबत त्यांच्याशी केलेली बातचीत...

भाजपचे ज्येष्ठ नेते राम कापसे यांचे कट्टर विरोधक म्हणून ओळख असताना भाजपमध्ये प्रवेश कसा केलात?

राम कापसे यांचा मी कट्टर विरोधक कधीच नव्हतो. निवडणुकीत हिंदुत्वाचा प्रचार करण्यावरून कोर्टात केस झाली. त्या वेळी ज्या 30 ते 35 काँग्रेस कार्यर्कत्यांनी कापसे यांच्या विरोधात कोर्टातसाक्षी नोंदवल्या त्यापैकी मी होतो. मात्र यावरून मी कापसे यांचा कट्टर विरोधक आहे, असं म्हणणं सर्वार्थाने चूक आहे. ते माझ्याच वॉर्डमध्ये राहत असल्याने इथल्या समस्यांविषयी मी नेहमीच त्यांचं मार्गदर्शन घेत आलो आहे.

आगामी पालिका निवडणुकीत पराभूत होण्याच्या भीतीने भाजप प्रवेश केला का?

1995 आणि 2000 या महापालिका निवडणुका मी अपक्ष म्हणून लढवल्या. माझ्या विरोधात भाजप, शिवसेना, काँग्रेस अशा प्रमुख पक्षांचे उमेदवार निवडणुकीला उभे होते.

त्यांना पराभूत करून मी दोन्ही वेळा चांगल्या मतांनी निवडून आलो. आजही माझा जनसंपर्क दणदणीत आहे. काही मंडळी माझ्याविरोधात अपप्रचार करत आहेत.

तुमच्या प्रवेशाचा भाजपला कितपत फायदा होईल?

एकेकाळी भाजपचा बालेकिल्ला असणाऱ्या कल्याणमधून 2000 मध्ये झालेल्या निवडणुकीत अवघे दोन नगरसेवक निवडून आले. जनमानसात चांगला पाठींबा असतानाही सक्षम उमेदवार न मिळाल्यामुळे भाजपची काही प्रमाणात पिछेहाट झाली. अपक्ष नगरसेवक असताना केवळ एका प्रभागापुरतं बोलण्याचा मला अधिकार होता. परंतु त्याचवेळी जर राजकीय पक्षाचं समर्थन असेल तर शहराच्या विविध समस्यांवर अधिकारवाणीने बोलता येतं. शहर विकासाच्या कल्पना पक्षापुढे मांडून विकास साधता येतो, त्यामुळेच मी भाजपमध्ये प्रवेश करण्याचं ठरवलं. माझ्यापाठोपाठ आणखीही काही कार्यकतेर् पक्षात येणार आहेत. मी आणखीन पाच ते सात भाजपचे नगरसेवक निवडून आणण्याचा प्रयत्न करेन.

- सुनील जावडेकर

 
</text>
</doc>
