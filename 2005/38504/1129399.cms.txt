<doc>
<docno>1129399.cms.txt</docno>
<text>
 
प्रगती फास्ट
रेडीमेड रेझ्युमे
[ Wednesday, June 01, 2005  07:43:51 pm]


नोकरी मिळवण्याची पहिली पायरी म्हणजे रेझ्युमे. कंपनीतल्या अधिकाऱ्यांना सगळ्या उमेदवारांना प्रत्यक्ष भेटता येत नाही. अशा वेळी त्यांच्यावर छाप पाडणारा रेझ्युमे तुम्हाला नोकरीचं दार खुलं करून देतो. इम्प्रेसिव रेझ्युमे बनवण्यासाठी हल्ली प्रोफेशनल डॉट कॉम कंपन्या आणि कौन्सिलिंग सेण्टर्स उपलब्ध आहेत. इथे तुम्हाला काही दिवसांत रेझ्युमे तयार करून मिळतो.

इण्टरव्ह्यूसाठी गेलेल्या निखिलला केबिनमध्ये न बोलावताच परत पाठवण्यात आलं. न पाहता, न बोलता जॉबसाठी आपण लायक नाही, असं हे लोक कसं ठरवू शकतात, हा विचार निखिलला त्रास देऊ लागला. हा प्रकार एकदाच नाही, तर दुसऱ्यांदा घडत होता. पण असं का, हे कळत नव्हतं. 'परफेक्ट कॅण्डिडेट'च्या व्याख्येत निखिलची पर्सनॅलिटी योग्य असली, तरी समोरच्या माणसाला इम्प्रेस करणारा रेझ्युमेच त्याच्याकडे नव्हता. ही गोष्ट त्याला नीट कळत नव्हती. निराश होऊन परतलेल्या निखिलला त्याच्या मित्राने समजावून सांगितल्यावर इम्प्रेसिव रेझ्युमेचं महत्त्व कळलं.

पर्सनॅलिटी, कपडे आणि कम्युनिकेशन स्किलकडे लक्ष देणारा निखिल चांगला रेझ्युमे बनवण्याकडे लक्ष देऊ लागला. रेझ्युमेच्या पेपरवर मध्यभागी रेझ्युमे न लिहिता बायोडेटा, असा शब्द निखिलने वापरला होता. रेझ्युमे आणि बायोडेटामधील फरकच लक्षात न घेता नोकरीसाठी येणारा निखिल त्यामुळेच 'रिजेक्ट' झाला होता. सर्वसाधारण नोकरीसाठी स्वत:ची माहिती देणाऱ्या अर्जाला 'रेझ्युमे', लग्नासाठी दिल्या जाणाऱ्या माहितीला 'बायोडेटा' तर एखाद्या स्पधेर्त सहभागी होताना जे माहितीपत्रक दिलं जातं त्याला 'करिक्युलम व्हिटे' म्हटलं जातं. यामुळेच बायोडेटा लिहिणाऱ्या निखिलला पोस्टग्रॅज्युएट असूनही नोकरी मिळत नव्हती.

कंपनीतील अधिकाऱ्यांना प्रत्येक उमेदवाराला भेटणं शक्य नसतं. त्यासाठीच रेझ्युमे सर्वप्रथम मागवला जातो आणि त्यानंतर निवडप्रक्रियेला सुरुवात होते. रेझ्युमेतून तुमची छाप पडली नाही, तर या स्पधेर्त निभाव लागत नाही. पण असा छाप पाडणारा रेझ्युमे बनवायचा कसा, हा सगळ्यांचा प्रश्न अनुत्तरितच राहतो. अशा वेळी तुम्हाला माकेर्टमध्ये उपलब्ध असलेल्या रेझ्युमे बनवून देणाऱ्या कंपन्या मदत करू शकतात.

ऑनलाइन रेझ्युमे बनवून देणाऱ्या काही कंपन्या इथे आहेत. रेझ्युमे बनवण्यापासून प्लेसमेण्टपर्यंतची कामं या कंपन्या करतात. कधीकधी तर काही कंपन्या या ऑनलाइन रेझ्युमे बनवून देणाऱ्या कंपन्यांकडे योग्य उमेदवारासाठी संपर्क साधतात. साधारणपणे दोन दिवस ते सात दिवसांच्या कालावधीत तुम्हाला रेझ्युमे बनवून मिळतो.

जॉबस्ट्रीट डॉट कॉमचे एमडी आणि व्हीपी एन. मुरलीधरन यांच्या मते, 'शिक्षण पूर्ण झाल्यानंतर पहिल्यांदाच जॉबसाठी अर्ज करणाऱ्यांनी 'रेझ्युमे' असं लिहावं. अनुभवी उमेदवारांनी 'बायो स्केच' लिहिलं पाहिजे. आदर्श रेझ्युमे तयार करण्यासाठी प्रत्येक कंपनी फ्रेशर्स आणि अनुभवी उमेदवार (एण्ट्री लेवलपासून सीनिअर लेवल) हा फरक ध्यानात घेऊन वेगवेगळे चाजेर्स आकारते. अकाऊण्ट्स असिस्टण्टपासून ते एमडीपदापर्यंत अर्ज करण्यासाठी रेझ्युमे बनवून दिले जातात.'

शिक्षण, नोकरीचा अनुभव, वेगवेगळी स्किल्स, एक्स्ट्रा करिक्युलर अॅक्टिविटीज आणि इतर अचिवमेण्ट या बाबी लक्षात घेऊन रेझ्युमे तयार होतो. यासाठी कंपनी खास 'रेझ्युमे रायटर' नियुक्त करते. पदाची आवश्यकता पाहून रेझ्युमेमध्ये काही अचिव्हमेण्ट्स हायलाइट केल्या जातात. आवश्यकता असेल तरच फोटो चिकटवला जातो.

'साधारण 300 ते हजार रुपये रेझ्युमे फी घेतली जाते. उमेदवाराकडे खूप अनुभव असला, तरी ठराविक आणि ठळक कामगिरीच नमूद केली जाते. अन्यथा हा रेझ्युमे लांबलचक होईल आणि एवढा मोठा रेझ्युमे वाचण्यात कोणालाही इण्टरेस्ट नसतो. अशी माहिती ग्लोबल एज्युकेशन कौन्सिलच्या डायरेक्टर सुचित्रा सुवेर् यांनी दिली. 'टाइम्स जॉब', 'नौकरी', 'मॉन-स्टर', 'जॉब स्ट्रीट' या डॉट कॉम कंपन्या आणि वेगवेगळी कौन्सि-लिंग सेण्टर असे रेझ्युमे बनवून देतात.

एण्ट्री लेवलमध्ये एक वर्षापर्यंतचा अनुभव असणाऱ्या व्यक्तींच्या रेझ्युमे-साठी 599, एक्झिक्युटिव लेवलमध्ये एक ते तीन वर्षांचा अनुभव असल्यास 999, मॅनेजर लेवलपर्यंत तीन ते दहा वर्षांच्या अनुभवासाठी 1099 तर सीनिअर लेवलमध्ये दहापेक्षा अधिक वर्षांचा अनुभव असल्यास 1899 रुपये आकारले जातात. प्रत्येक कंपनीचे चाजेर्स वेगवेगळे आहेत. लवकरात लवकर म्हणजे 48 तासांत रेझ्युमे बनवून दिला जातो.

आवश्यकता असली, तरी रेझ्युमेला कव्हरिंग लेटर (अर्ज)जोडावं लागतं. काही कंपन्या रेझ्युमेबरोबर अशा प्रकारचं कव्हरिंग लेटर फ्री बनवून देतात, तर काही कंपन्या चाजेर्स आकारतात. रेझ्युमे तर बनवून मिळाला, पण आता इण्टरव्ह्यूची तयारी तुम्हाला स्वत:ला करायची आहे. ऑल द बेस्ट!

कूल रेझ्युमे

. बायोडेटा, सीव्ही न लिहिता रेझ्युमे लिहा.

. कम्प्युटरचा वापर करूनच रेझ्युमे बनवा.

टाइपरायटर किंवा हस्ताक्षरातील रेझ्युमे बनवणं टाळा.

. आवश्यकता असेल तरच फोटो, कव्हरिंग लेटर जोडा आणि रेफरन्स नमूद करा.

. वैयक्तिक माहिती, शैक्षणिक पात्रता, टेक्निकल स्किल्स आणि अनुभव अशा चार भागात माहिती द्या.

. दोनपेक्षा अधिक पानं रेझ्युमे असू नये.

. रेझ्युमे आकर्षक करण्यासाठी त्यावर डिझायनिंग किंवा वेगवेगळ्या रंगांचा वापर करू नका.

. नावाजलेल्या ऑर्गनायझेशनमधील अनुभव असेल तर तो ठळकपणे लिहा.

. एक्स्ट्रा क्वालिफिकेशन आणि स्किल्स नमूद करा.

- मिताली तवसाळकर

 
</text>
</doc>
