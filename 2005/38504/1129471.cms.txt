<doc>
<docno>1129471.cms.txt</docno>
<text>
 
बहुतांची अंतरे
भारताने 'शून्या'चे पेटंट घ्यावे!
[ Wednesday, June 01, 2005  08:58:22 pm]


भारताने 'शून्या'चे पेटंट केले पाहिजे व जगातील सर्व देशांकडून रॉयल्टीच्या रूपाने पैसे घेतले पाहिजेत. अमेरिका आणि इतर देश प्रत्येक वस्तूचे पेटंट करून रॉयल्टीच्या रूपाने सर्व जगाकडून पैसे मागतात व दादागिरी करतात. असे आपणही केले पाहिजे. दहाचे लाख आणि लाखाचे दहा करण्याची हिंमत किंवा कुवत ही फक्त शून्यामध्येच आहे.

शून्य, 1 ते 9 अंक तसेच गणिताचा शोध भारताने लावला. इ. स. 1600 पूवीर् आताच्या बुलढाणा जिल्ह्यात जन्मलेल्या भास्कराचार्य यांनी अंकाचा, शून्याचा, गणितशास्त्राचा शोध लावला व जगात क्रांती घडवली.

सातव्या शतकात श्ाीपत भट्ट नावाचा गणिती व खगोल शास्त्रज्ञ होऊन गेला. त्याने गणित व खगोल विज्ञान शास्त्र मराठीतून लिहिले. फार पूवीर्पासून अरब लोक समुद मार्गाने भारतात येत. त्यांनीच आमचे आकडे, शून्य व गणितशास्त्र त्याच्या अरबस्थानमध्ये नेले. स्पॅनिश लोकांनी हे ज्ञान अरबस्थानातून स्पेनमध्ये नेले व तिकडून ते सर्व युरोपामध्ये नेले. आमच्या पूर्वजांनी आम्हाला या अंकाचा, शून्याचा व गणिताचा खजिना दिला. याच्यावर संपूर्णत: आमचाच अधिकार आहे. जगाची उन्नती व समृद्धी गणितशास्त्राच्या देणगीमुळेच झाली. संगणकामध्ये वापरली जाणारी दशमान पद्धत ही भारतानेच जगाला दिली. त्यामुळे कुठल्याही देशातील बँकेत, कारखान्यात, संशोधनात, शाळेत, खाजगी/सरकारी कार्यालयांत व सर्व क्षेत्रांत जेव्हा जेव्हा शून्याचा वापर केला जातो, अथवा केला जाईल, तेव्हा तेव्हा त्या सर्व देशांकडून भारत सरकारने पैसे मागावे.

पेटंट न केल्यामुळे, आपले ज्ञान चोरून ते त्यांच्या भाषेत भाषांतरित करतात व स्वत:च्या नावावर पेटंट करून मगच आपल्याला रॉयल्टी घेऊन वापरायला देतात. आपण आपलेच ज्ञान त्यांचे ज्ञान म्हणून शिकतो. त्यामुळेच शून्याचे पेटंट हे केलेच पाहिजे

गंगाधर राजवाडे, दादर, मुंबई.

 
</text>
</doc>
