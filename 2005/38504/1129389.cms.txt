<doc>
<docno>1129389.cms.txt</docno>
<text>
 
प्रगती फास्ट
(अॅड)व्हेंचर कॅपिटलिस्ट
[ Wednesday, June 01, 2005  07:37:35 pm]


कॉपोर्रेट क्षेत्राबाहेर पूर्णेंदू चॅटर्जींचं नाव गेल्या महिन्यात प्रथमच झळकलं ते एका डीलमुळे. या चॅटजीर्ंनी आणखी एका कंपनीसमवेत, बासेल ही जगातली एक बडी प्लॅस्टिक कंपनी खरेदी केली तीसुद्धा तब्बल 570 कोटी डॉलर्स मोजून! एका भारतीयाने इतक्या मोठ्या आकाराचा 'घास' घेण्याची ही भारतीय कॉपोर्रेट इतिहासातली पहिलीच घटना आहे.

कोणत्याही कॉपोर्रेट व्हेन्चरसाठी पैसे उभारण्यात पूणेर्ंदूंना कधीच अडचण भासली नाही. किंबहुना, पैसे उभारणं त्यांच्यासाठी कधीच अडचणीचं ठरलं नव्हतं. आयआयटी खरगपूरमधून मेकॅनिकल इंजिनिअरिंगची डिग्री घेतल्यावर त्यांनी ऑपरेशन्स रिसर्चमध्ये पीएचडी करण्यासाठी अमेरिकेला जायचं ठरवलं. 1971मध्ये अमेरिकेला जाणं आजच्या इतकं निश्चितच सोपं नव्हतं. तिथल्या सरकारच्या धोरणामुळे स्कॉलरशिप्स देणं कॉलेज आणि युनिव्हसिर्टीने बंद केलं होतं. म्हणजे शिक्षणासाठी बराच पैसा लागणार होता. पण त्याही परिस्थितीत पूणेर्ंदूंना बँकेकडून कर्ज मिळालं!

अमेरिकेत गेल्यावर काही वर्षांनी त्यांची जॉर्ज सोरोस या बड्या सावकाराशी ओळख झाली. पूणेर्ंदूंमधली साहसी वृत्ती सोरोसना भावली. त्यांच्या प्रोजेक्टना मोठ्या प्रमाणात फण्डिंग करण्याचं सोरोसनी मान्य केलं. पूणेर्ंदू चॅटजीर्ंमधला व्हेन्चर कॅपिटलिस्ट असा आकार घेऊ लागला. विविध कंपन्यांमध्ये भागभांडवलाची खरेदी करणं, गुंतवणूक करणं यांत ते माहिर बनले. त्यांच्या 'द चॅटजीर् ग्रुप'चं (टीसीजी) नाव अमेरिकेच्या कॉपोर्रेट क्षेत्रात लवकरच सुपरिचित झालं.

भारतात ते हल्दिया पेट्रोकेम ही बंगालमधली बडी कंपनी चालवतात. याशिवाय भागीदारीत आयटी, हेल्थ सायन्स, एण्टरटेन्मेण्ट आदी बऱ्याच क्षेत्रांत त्यांची गुंतवणूक आहे. त्यांनी नुकतीच खरेदी केलेली बासेल ही बीएएसएफ आणि शेल या दोन राक्षसी कंपन्यांची एकत्रित कंपनी होती. पण पॉलिओलिफिन किंवा प्लॅस्टिकच्या उद्योगातून बाहेर पडण्याचा निर्णय या दोन कंपन्यांनी घेतल्यावर बासेल विक्रीस निघाली. पूणेर्ंदू चॅटजीर् यांनी अॅक्सेस इण्डस्ट्रीजच्या सहकार्याने ती खरेदी केली.

रामकृष्ण मिशनच्या शाळेतून पूणेर्ंदूंचा प्रवास सुरू झाला. आयआयटी जेईई कितवा क्रमांक आला, हे त्यांना आता आठवत नाही! या क्षणी आयआयटी जेईईला बसलो, तर पासच होणार नाही, असं ते खात्रीपूर्वक सांगतात. अर्थात एका मासिकाने म्हटल्यानूसार, त्यांना एण्ट्रन्स टेस्टला बसण्याची गरजच नाही. कारण सर्व आयआयटींना फण्डिंग करू शकतील, अशा स्थितीत ते कधीच येऊन पोहोचलेत!

- प्रगती फास्ट टीम

 
</text>
</doc>
