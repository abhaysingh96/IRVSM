<doc>
<docno>1129408.cms.txt</docno>
<text>
 
महामुंबई
स्मशानभूमीच्या दुरुस्तीसाठी आंदोलन
[ Wednesday, June 01, 2005  07:53:44 pm]


टाइम्स टीम

भाईंदर : पूवेर्कडील नवघर इथली स्मशानभूमी अत्यंत दुरवस्थेत असून तिचा विकास करण्याचा ठेका घेणाऱ्या संस्थेने गेल्या पाच वर्षांपासून त्यासाठी टाळाटाळ केल्याचं स्पष्ट झालं आहे. तरिही पालिका कारवाई करत नसल्याच्या निषेधार्थ आंदोलन करण्याचा इशारा शिवसेनेने दिला आहे.

नवघर स्मशानभूमीचा विकास करण्याचा करार पालिकेने आदर्श सेवा मंडळ या संस्थेशी केला होता. मात्र गेल्या पाच वर्षांत या करारानुसार विकासाची कोणतीही कामं झालेली नाहीत. याच संस्थेला गोडदेव इथली स्मशानभूमी विकसित करण्यास देण्यात आली आहे, तिचाही विकास या संस्थेने केलेला नाही. अशी अवस्था असूनही पालिका या संस्थेच्या विरोधात कारवाई करत नसल्याचं स्पष्ट झालं आहे, असं शिवसेना उपशहर प्रमुख धनेश पाटील यांनी पालिका आयुक्तांना लिहिलेल्या पत्रात नमूद करण्यात आलं आहे. पावसाळा सुरू होण्यापूवीर् नागरिकांची होणारी गैरसोय दूर न झाल्यास या कामाचा अडथळा निर्माण करणाऱ्यांची प्रतिकात्मक प्रेतयात्रा काढून तीव्र आंदोलन करण्याचा इशारा दिला आहे.

झोपडपट्टीवासीयांचं धरणं

रस्तारुंदीकरणात तोडण्यात आलेल्या फोटोपासधारक झोपडपट्टीवासीयांचं पुनर्वसन करत नसल्याच्या निषेधार्थ जनता दलाच्या वतीने महापालिका मुख्यालयाबाहेर धरणं आंदोलन सुरू करण्यात आलं आहे. भाईंदर पश्चिमेकडील स्टेडिअम नजिकच्या आंबेडनगर भागातल्या झोपड्या रस्तारुंदीकरणाच्या कामात सुमारे वर्षभरापूवीर् तोडण्यात आल्या होत्या. त्यांचं पुनर्वसन इंदिरा आवास अथवा वाल्मिकी आंबेडकर आवास योजनेंतर्गत करणं पालिकेला बंधनकारक होते. मात्र तसं न केल्याने जनता दलाचे नगरसेवक मिलन म्हात्रे, नयना म्हात्रे आणि रोहीत सुवर्णा यांच्या नेतृत्वाखाली झोपडपट्टीवासीयांनी धरणं आंदोलन सुरू केलं आहे.

झोपडपट्टीवासियांच्या पुनर्वसनासाठी सरकारी योजनांसाठी भाईंदर पूवेर्ला मीरा रोड पोलिस ठाण्यामागील सरकारी जमिनीची मागणी पालिकेने केली आहे. ती जागा ताब्यात मिळताच फोटोपासधारक झोपडीवासीयांचं पुनर्वसन करण्यात येईल, असं पालिका उपायुक्त अशोक रणखांब यांनी सांगितलं.

 
</text>
</doc>
