<doc>
<docno>1129556.cms.txt</docno>
<text>
 
महामुंबई
मुंबईला राज्यापासून तोडण्याचा केंदाचा डाव
[ Wednesday, June 01, 2005  10:09:21 pm]


म. टा. प्रतिनिधी

मुंबई : शहराचा विकास करण्यासाठी मुंबई महापालिका व मुंबई क्षेत्रविकास प्राधिकरण सक्षम असताना स्वतंत्र सीईओ नेमून नवीन आयोग स्थापन करण्याची गरजच काय, असा सवाल करून, मुंबईला महाराष्ट्रापासून तोडण्याच्या षडयंत्राचाच हा भाग असल्याचा आरोप विरोधी पक्षनेते नारायण राणे यांनी येथे केला.

मुंबई राज्यापासून तोडण्याचे मनसुबे अनेकदा केंदातील काँग्रेस नेत्यांनी आखले. स्वतंत्र आयोगाची स्थापना करून मुंबईच्या मुळावर येण्याचा हा प्रयत्न आहे. या आयोगावर उद्योगपती व प्रशासकीय अधिकारी नेमण्यात आले आहेत. मंुबई महाराष्ट्रापासून वेगळी करण्याच्या षडयंत्राचाच हा भाग आहे, असा आरोप त्यांनी केला. संयुक्त महाराष्ट्राच्या निमिर्तीसाठी 105 हुतात्मांनी रक्त सांडले आहे, याचा विसर सरकारने पडू देऊ नये. मुंबईकडे वाकड्या नजरेने पाहण्याचा प्रयत्न सरकारने करू नये, असा इशाराही त्यांनी दिला.

लोडशेडिंग व जनतेचे अन्य प्रश्ान् सोडविण्यास राज्य सरकारला अपयश आले असल्याने सीईओ व डान्स बार हे विषय पुढे आणले जात आहेत. कोयनेच्या चौथ्या टप्प्यातील पाणीसाठा संपुष्टात आल्याने लोडशेडिंग 800 मेगावॉटनी वाढणार असताना वीज मंडळाचे अध्यक्ष जयंत कावळे हे जनतेला अर्धसत्यच सांगत आहेत. जनता होरपळून निघत असताना केंदाकडून जादा वीज मिळत नाही आणि उरण येथील गॅसवर आधारित प्रकल्पासाठी जादा गॅस मिळत नसल्याबद्दल ऊर्जामंत्री दिलीप वळसे पाटील व मुख्यमंत्री विलासराव देशमुख हे अक्षरही उच्चारायला तयार नसल्याबद्दल राणे यांनी टीका केली. गाजावाजा करून खाजगी वीज निमिर्तीचे करार करण्यात आले. पण प्रत्यक्षात तीन महिन्यात काहीच घडलेले नाही, अशी टीकाही त्यांनी केली.

राज्यातील दुष्काळी भागाचा दौरा करून परतल्यानंतर राणे बोलत होते. निष्क्रीय राज्य सरकारमुळे ग्रामीण भागातील जनतचे अपार हाल होत आहेत. पण काँग्रेस- राष्ट्रवादीचे सरकार ढिम्म हलायला तयार नाही. शेतकऱ्यांना बोगस बियांणाचे वाटप केले जात आहे. त्याविरुद्ध तक्रार केली तरी कारवाई होत नाही. कोषागारे तोेंडी आदेश देऊन बंद करण्यात आली आहेत. या कोषागारातील आथिर्क व्यवहार पूर्णपणे थंडावले आहेत. यामुळे विकासाची सर्व कामे ठप्प आहेत. शिलकी अर्थसंकल्प असलेले राज्य दोन महिन्यांतच दोनवेळा ओव्हरड्राफ्टमध्ये गेले आहे. निवडणूक प्रचारकाळात राज्याचे प्रश्ान् सोडविण्यासाठी केंदाची तिजोरी महाराष्ट्रात आणण्याची भाषा लोकशाही आघाडीने केली होती. प्रत्यक्षात राज्याला सुटे पैसेही मिळाले नसल्याची टीका त्यांनी केली !

 
</text>
</doc>
