<doc>
<docno>1129431.cms.txt</docno>
<text>
 
अर्थव्यवहार
कच्च्या व प्रक्रिया केलेल्या लोखंडाच्या निर्यातीत वाढ
[ Wednesday, June 01, 2005  08:05:32 pm]


वृत्तसंस्था

नवी दिल्ली : भारतात गेल्या आथिर्क वर्षात (2004-05) कच्च्या लोखंडाच्या (आयर्न ओर) आणि प्रक्रिया केलेल्या लोखंडाच्या (फेरो अॅलॉय) निर्यातीत अनुक्रमे 134 आणि 115.47 टक्क्यांची विक्रमी वाढ झाली. लोखंड व पोलादाची निर्यात 46.55 टक्के वाढल्याचे वाणिज्य मंत्रालयाने जाहीर केले आहे.

आयर्न ओरची 2003-04 वर्षातील निर्यात 113 कोटी डॉलरची होती. गेल्या वर्षात यात 134 टक्क्यांनी घसघशीत वाढ होऊन निर्यातीचा आकडा 263 कोटी डॉलरवर पोहोचला. प्रक्रिया केलेल्या लोखंडाची निर्यात 19 कोटी डॉलरची आहे. त्याचवेळी लोखंड व पोलादाच्या निर्यातीने 363 कोटी डॉलरचा टप्पा गाठला.

या निर्यातीची दखल घेतानाचा त्यापासून बनवलेल्या वस्तूंच्या आयातीत 72.55 टक्के वाढ झाल्याचे वाणिज्य मंत्रालय आकडेवारी सांगते. 2003-04ला 151 कोटी डॉलरची आयात 2004-05 या आथिर्क वर्षात 260 कोटी डॉलर पोहोचली आहे. दरम्यान, लोखंड व पोलादाच्या रॉडच्या निर्यातीत 18.62 टक्के वाढ नोंदवण्यात आली.

मार्च अखेरीस आथिर्क वर्षात 39 कोटी डॉलर्सच्या रॉडची निर्यात झाली. प्राथमिक आणि अर्धवट प्रकिया केलेल्या लोखंड व पोलादाचीही 50.75 टक्के वाढीव निर्यात होऊन 325 कोटी डॉलरचे उत्पन्न मिळाले. आयात केलेल्या धातुरुपातील कच्चे लोखंड आणि त्यांच्या तुकड्यांत 82.91 टक्के मागणी वाढली. 2003-04ला 130 कोटी डॉलरची आयात गेल्या वषीर् 237 कोटी डॉलर एवढी झाली होती.

 
</text>
</doc>
