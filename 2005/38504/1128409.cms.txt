<doc>
<docno>1128409.cms.txt</docno>
<text>
 
महामुंबई
वीज असो-नसो; दरवाढ नक्की!
[ Wednesday, June 01, 2005  12:07:23 am]


म. टा. प्रतिनिधी

मुंबई : आधीच लोडशेडिंगमुळे त्रस्त झालेल्या राज्यातील जनतेला येत्या काही दिवसांत वीज दरवाढीचाही दणका बसणार असल्याचे संकेत वीज मंडळाचे अध्यक्ष जयंत कावळे यांनी दिले. पाणीसाठ्याअभावी कोयना वीजकेंदातून निमिर्ती बंद पडली, तरी पर्यायी व्यवस्था होत असल्याने अतिरिक्त लोडशेडिंगचा फारसा भार पडणार नाही, असा दिलासाही त्यांनी दिला. बाहेरील राज्यांतून केलेल्या वीज खरेदीमुळे मंडळाला यंदा 700 कोटी रुपयांचा भुर्दंड सहन करावा लागला, अशी माहितीही त्यांनी दिली.

मंडळाच्या विभाजनानंतर दरवाढ होणार असल्याचे कामगार संघटनांचे नेते सांगत असले तरी त्याचा पुर्नरचनेशी अर्थअथीर् संबंध नाही. विभाजनानंतर मंडळाच्या मालमत्तेचे वास्तव मूल्याच्या आधारे मूल्यांकन करावे, असा आग्रह राज्याच्या अर्थखात्याने धरला होता. परंतु त्यामुळे मोठी दरवाढ झाली असती. त्यामुळे मंडळाने बुक व्हॅल्यूच्या आधारे मूल्यांकन करावे, असा आग्रह धरला कारण त्यामुळे दरवाढीला आळा बसणार होता. मंडळाचे हे म्हणणे जवळपास मान्य करण्यात आले असून भविष्यात मोठी दरवाढ होण्याची शक्यता नाही, असे त्यांनी स्पष्ट केले. गेल्या दोन वर्षात विजेची दरवाढ झालेली नाही, त्यामुळे ही दरवाढ नेहमीचीच आहे, असेही ते म्हणाले.

कोयनेचे पाणी संपुष्टात आल्याने चौथ्या टप्प्याची वीजनिमिर्ती बंद पडून सुमारे 800 मेगावॉट विजेचा तुटवडा निर्माण होणार असली तरी राज्याच्या जनतेला फार त्रास होणार नाही. कारण पर्यायी व्यवस्था उपलबध होत आहे. नासिक आणि कोराडी येथे बंद पडलेले केंद एक-दोन दिवसांत सुरू होणार असून त्यातून 400 मेगावॉटच्या आसपास वीज उपलब्ध होईल. शिवाय तांत्रिक कारणामुळे बंद पडलेला तारापूरचा प्रकल्पही याच काळात सुरू होत असून त्यातून किमान 125 मेगावॉटची भर पडू शकेल.

उरण प्रकल्पातून राज्याला 400 मेगावॉट वीज मिळत होती. पंतप्रधांनांच्या हस्तक्षेपानंतर हे प्रमाण 600 मेगावॉटवर गेले. मात्र मधल्या काळात गॅसचा पुरवठा कमी झाल्याने हे प्रमाण 250 मेगावॉटवर आले होते. मात्र आता गॅसचा पुरवठा वाढण्याची शक्यता असल्याने पूवीर्इतकीच वीज मिळू शकेल, असे कावळे म्हणाले. (भाजपचा विश्वासघात दिन...3)

 
</text>
</doc>
