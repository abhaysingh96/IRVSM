<doc>
<docno>1129616.cms.txt</docno>
<text>
 
महामुंबई
दत्त कुटुंबियांपैकी कोण लढविणार सुनील दत्त यांची जागा?
[ Wednesday, June 01, 2005  11:52:14 pm]


म. टा. प्रतिनिधी

मुंबई : केंदीय क्रीडा मंत्री सुनील दत्त यांच्या निधनामुळे रिकाम्या झालेल्या लोकसभा जागेसाठी आता दत्त कुटुंबियांपैकी कुणी त्या जागेवर निवडणूक लढविणार आहे का, याबद्दल आम्हाला निर्णय घ्यावा लागेल; मात्र आताच काही सांगता येणार नाही, असे सुनील दत्त यांचे पुत्र व अभिनेता संजय दत्त याने गुरुवारी सांगितले.

सुनील दत्त यांच्या निधनानंतर मुंबईकर व प्रसारमाध्यमांनी दाखवलेल्या सहानुभूतीबाबत कृतज्ञता व्यक्त करण्यासाठी संजय दत्तने वांदे येथील ताज लँड्स एंड येथे बुधवारी पत्रकार परिषद आयोजित केली होती.

सुनील दत्त यांच्या जागेसाठी तिकीट देण्यात आले तर आमच्या कुटुंबियांपैकी कुणी त्या जागेवर लढावे याबद्दल ठरविण्यात येईल, असेही त्याने स्पष्ट केले. आपल्या पित्याचे झोपडपट्टीतील व एड्स रूग्णांसाठी चालू असलेले कार्य यापुढेही चालू राहील, असे सांगून वडिलांनी आपल्या खांद्यावर बरीच मोठी जबाबदारी टाकली असल्याचे संजयने मान्य केले. त्यामुळे देशाला अभिमान वाटेल, असे कार्य मी करीन, असे आश्वासनही त्याने दिले.

आपल्या पित्याचा देशाने जो बहुमान केला त्याबद्दल कृतज्ञता दर्शविण्यासाठी व काँगेस अध्यक्ष सोनिया गांधी यांचे आभार मानण्यासाठी आपण ही पत्रकार परिषद बोलावली असल्याचेही त्याने सांगितले.

संजय निरूपम यांना काँग्रेसमध्ये प्रवेश दिल्याने सुनील दत्त यांना मानसिक त्रास झाला होता का, या प्रश्ानवर बोलताना निरूपम हे किरकोळ व्यक्तिमत्व असून माझे वडील अशा माणसापेक्षा खूप मोठे होते, असे संजयने नमूद केले. 10 दिवसांनी पुन्हा आपण चित्रपटांच्या चित्रिकरणाकडे वळणार असल्याचेही त्याने सांगितले.

 
</text>
</doc>
