<doc>
<docno>1129418.cms.txt</docno>
<text>
 
महामुंबई: मुंबई टाइम्स
मराठी मालिकेत हिंदी चेहरा!
[ Wednesday, June 01, 2005  07:56:54 pm]


अमित भंडारी

टीआरपीचा आकडा उंचावण्यासाठी खऱ्या अर्थाने कथानकाला देण्यात येणारी वळणं आता प्रेक्षकांना नवी नाहीत, पण ई टीव्ही मराठीवर दणक्यात सुरू असणाऱ्या 'चार दिवस सासूचे' या मालिकेत आता हिंदी मालिकांमध्ये दिसणारा चेहरा दिसणार आहे. तो म्हणजे संदीप भन्साळी! आयुष्यमान आणि सारथी या मालिकांमधून झळकणारा हा चेहरा आता मऱ्हाटमोळ्या प्रेक्षकांना परिचयाचा होणार, अशी चिन्हं आहेत.

'रवी आणि मानसी' यांचा गाजणारा अल्बम हिट झालाय आणि लंडनमध्ये राहणारा रोहित मानसीच्या प्रेमात पडतो, तो हा अल्बम पाहून! लंडनमधून तो मंुबईत खास मानसीसाठी येतो. मानसीही त्याच्या प्रेमात पडते आणि नव्या एका आयुष्याची सुरुवात होते, असा हा 'ट्विस्ट अॅण्ड टर्न' आहे, पण लंडनहून येणाऱ्या युवकाचा चेहरा फ्रेश असायला हवा, त्यामुळे मालिकेचे निर्माते नरेश बोर्डे यांनी काळजी चोखपणे घेतली.

'जस्सी'पासून अनेक मालिकांमध्ये झळकलेल्या संदीपला मराठी नाटक आणि मालिकांचं विशेष आकर्षण आहे. उत्तम मराठी बोलू शकतो, म्हणून हा पर्याय निवडून पाहण्यास काय हरकत आहे, असा विचार करून या मराठी छोट्या पडद्याकडे आपण वळलो, असं तो सांगतो. बऱ्याच दिवसांपासून हिंदी मालिकांमध्ये एका प्रकारची मोनोटोनी आल्यामुळे आपण मराठी मालिकांकडे आकषिर्त झाल्याचं त्याचं म्हणणं आहे. या मालिकेत काम करण्यापूवीर् त्याची लोकप्रियता पाहून मी आश्चर्यचकित झालो.

मराठी मालिकांमध्ये मिळणारं मानधन हे निश्चितच कमी आहे, पण इथे काम करण्यातील आनंद वेगळा आहे आणि हे समाधान इतर कोणत्याही भाषेत मिळत नाही, असं त्याचं प्रामाणिक म्हणणं आहे. त्यामुळे हिंदी मालिकांमध्ये काम करण्याचे रंगढंगही खूप वेगळे असल्याचं तो सांगतो. पाहुणे कलाकार म्हणून संदीपचं अस्तित्व नाही, तर संदीप या पुढील एपिसोडचा केंदबिंदू आहे, म्हणून संदीपच्या एण्ट्रीला विशेष महत्त्व आहे.

 
</text>
</doc>
