<doc>
<docno>1129432.cms.txt</docno>
<text>
 
अर्थव्यवहार
देशातील सिमेंट वापरात भारतात आघाडी छत्तीसगडची!
[ Wednesday, June 01, 2005  08:06:07 pm]


वृत्तसंस्था

नवी दिल्ली : भारतासारख्या विकसनशील देशात सिमेंटची मागणी वाढते आहे, यात नवीन काहीच नसले तरीही छत्तीसगडमध्ये सिमेंटची मागणी 45 आणि बिहारमध्ये 21 टक्क्यांनी वाढली आहे, असा काहीसा धक्कादायक निष्कर्ष 'सिमेंट मॅन्यूफॅक्चरर्स असोसिएशन' या सिमेंट उत्पादक संघटनेने 2004-05 वर्षासाठी काढला आहे.

देशात सिमेंटची मागणी सहा टक्क्यांनी वाढली असून झारखंड, ओरिसा, हरयाणा या राज्यांत 14 टक्क्यांनी तर केरळची मागणी केवळ तीन टक्क्यांनी वाढली आहे. तुलनेत दक्षिणेतील आंध्र प्रदेश, तामिळनाडू, कर्नाटक राज्यांत मागणी घटल्याचे सिमेंट उत्पादक संघटनेचा अहवाल सांगतो.

दरम्यान, मध्य प्रदेश (13 टक्के), गुजरात आणि दिल्ली (11 टक्के) राज्यांतही सिमेंटचा खप बऱ्यापैकी वाढत आहे.

 
</text>
</doc>
