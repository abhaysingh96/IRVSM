<doc>
<docno>1129433.cms.txt</docno>
<text>
 
अर्थव्यवहार
आंध्र बँकेच्या नफ्यात 12 टक्के वाढ
[ Wednesday, June 01, 2005  08:06:38 pm]


म. टा. बँकिंग प्रतिनिधी

मुंबई : सरकारी क्षेत्रातील आंध्र बँकेने मार्च 2005 अखेर संपलेल्या आथिर्क वर्षात निव्वळ नफ्यात 12.21 टक्के वाढ साध्य केली आहे. बँकेने गतवर्षात 45,461 कोटी रु.च्या एकूण व्यवसायावर (आधीच्या वर्षात 36,325 कोटी रु., 25.15 टक्के वाढ) 520.10 कोटी रु. निव्वळ नफा मिळविला. बँकेने 15 टक्के अंतरिम लाभांशाची घोषणा केली असून, आधी दिलेला 15 टक्के लाभांश धरून एकूण लाभांश 30 टक्के होतो.

बँकेची एकूण थकित कजेर् आता एकूण कर्जव्यवहाराच्या 2.46 टक्के, निव्वळ थकित कजेर् 0.28 टक्के असून, पर्याप्त भांडवल प्रमाण 12.11 टक्के आहे.

युको बँकेची कोपरखैरणे येथे शाखा

सरकारी क्षेत्रातीलच युको बँकेने नवी मुंबईतील कोपरखैरणे येथे आपली नवी शाखा सुरू केली आहे. कोलकात्यात मुख्यालय असलेल्या या बँकेची ही 1740 वी शाखा असून, ती संपूर्ण संगणकीकृत आहे. या शाखेचे उद्घाटन बँकेचे अध्यक्ष व व्यवस्थापकीय संचालक व्ही. श्रीधर यांच्या हस्ते मंगळवारी झाले. नवी मुंबईच्या महापौर मनिषा भोईर समारंभाच्या अध्यक्षस्थानी होत्या. बँकेच्या नव्या शाखेसह मुंबई विभागातील शाखांची संख्या आता 42 झाली आहे. श्री. श्रीधर यांनी यावेळी बोलताना सांगितले की, 2005-2006 आथिर्क वर्षात देशभरात महत्त्वाच्या 75 ठिकाणी नव्या शाखा सुरू करण्याचे बँकेने ठरविले आहे.

कॅनरा बँकेची दहिसर पश्चिमेत शाखा

कॅनरा बँकेने मुंबईत दहिसर पश्चिम येथे नवी विशेष बचत शाखा सुरू केली आहे. ही शाखा पूर्णत: संगणकीकृत व 'एटीएम'सह असून, बँकेची देशभरातील 2512 वी व मुंबई शहर विभागातील 88 वी शाखा आहे. कन्सल्टिंग गायनॅकॉलिस्ट डॉ. अशोक मुळगावकर यांच्या हस्ते उद्घाटन झाले. बँकेचे मुंबई विभाग सरव्यवस्थापक व्ही. एस. रेड्डी यांनी यावेळी सांगितले की, मुंबईत आणखी दोन शाखा व पाच 'एटीएम' सुरू करण्यात येणार आहेत.

 
</text>
</doc>
