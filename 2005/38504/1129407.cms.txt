<doc>
<docno>1129407.cms.txt</docno>
<text>
 
महामुंबई
सुनियोजित शहरात 'नो पार्किंग'
[ Wednesday, June 01, 2005  07:52:33 pm]


मनोज जालनावाला

वाहन सुरक्षित ठिकाणी उभं करायचं तर पाकिर्ंग झोनची सुविधा नाही. रस्त्यावर वाहन उभं केलं तर वाहतूक पोलिस कारवाई करणार, त्यामुळे वाहनं उभी करायची कुठं असा प्रश्न वाहनचालकांना पडतो. पण हिच बाब वाहतूक पोलिसांच्या पथ्यावर पडत असल्याचं चित्र इथे दिसतं.

वाशी, सेक्टर-17 हा नवी मुंबईतील सर्वात श्रीमंत विभाग. या विभागात अनेक मोठी दुकानं, मॉल्स, कार्यालयं आहेत. त्यामुळे या विभागातील सर्वच रस्ते वाहनांनी व्यापलेले असतात. त्यामुळे या ठिकाणी कामानिमित्त येणाऱ्यांना गाडी पार्क करायला जागाच मिळत नाही. गाडी पार्क करण्यावरून वाहनचालक आणि सुरक्षारक्षकांमध्ये नेहमीच भांडण होतं. या विभागात कुठेही पाकिर्ंग झोन नसल्याने वाहन- चालक जिथे मोकळी जागा दिसेल तिथे गाडी पार्क करतात. या विभागात कुठेही, कशाही पद्धतीने गाड्या पार्क करण्यात येत असल्याने, वाहतुकीची कोंडी होतेच. शिवाय त्याचा त्रास पादचाऱ्यांनाही होतो. या विभागातील फूटपाथ अनधिकृत गॅरेज, पानपट्ट्यांनी व्यापललेे आहेत. त्यातच फूटपाथशेजारी वाहनं पार्क करण्यात येतात. त्यामुळे तिथून चालताना त्रास होतो.

अपना बाजारसमोरील वाशी प्लाझा ते अभ्युदय बँकेपर्यंतचा रस्ता खाजगी वाहतूक कंपन्यांच्या गाड्यांनी व्यापला आहे. तर बॉम्बे मर्कन्टाइल बँकेसमोरील रस्त्यावर टेम्पो चालकांनी कब्जा केला आहे. त्यामुळे अपना बाजार किंवा इथे कामानिमित्त येणाऱ्या रहिवाशांना वाहन पार्क करण्यासाठी जागाच शिल्लक ठेवलेली नाही. वाशीतील एमटीएनएल कार्यालयात कामानिमित्त येणाऱ्यांच्या वाहनांसाठी पाकिर्ंगची सुविधा नाही. त्यामुळे या कार्यालयात कामानिमित्त येणारे रहिवासी रस्त्यावर किंवा फूटपाथवर वाहनं उभी करतात. त्याचा फटका पादचाऱ्यांना बसतोच. पण पदपथ किंवा रस्त्यांवर वाहनं उभी करणाऱ्या वाहनचालक- मालकांना वाहतूक पोलिसांच्याही कारवाईला सामोरं जावं लागते. त्यामुळे इथे बऱ्याचदा वाहतूक पोलिस आणि वाहनचालकांत जुंपल्याचं चित्र दिसतं. वाशी ते कोपरखैरणे हा चार किमी अंतराचा रस्ता. पण या रस्त्यावर वाहनं उभी करण्यात येत असल्याने नेहमी वाहतूकीची कोंडी होते. वाशी सेक्टर- 15/16 मधील माकेर्टमध्ये येणारे रहिवासी स्वत:ची वाहनं पाकिर्ंग सुविधा नसल्याने रस्त्यावरच कशाही पद्धतीने उभी करतात. त्यामुळे हा रस्ता पार करताना वाहनचालकांना दहा मिनिटांऐवजी 25-30 मिनिटं लागतात. सायंकाळी सहा ते रात्री दहा या वेळेत वाहनांच्या पाकिर्ंगमुळे हा रस्ता एकेरी होतो.

पार्कींग झोन नसल्याने वाहनचालक-मालक दिसेल त्या मोकळ्या जागेवर नाईलाजाने गाडी पार्क करतात. संपूर्ण नवी मुंबईत असं चित्र दिसतं. त्यामुळे अशा वाहतुकीस अडथळा ठरणाऱ्या गाड्या वाहतूक पोलिस उचलून नेतात. त्यावरून वाहतूक पोलिस आणि वाहनचालकांत नेहमीच शाब्दीक चकमकी झडतात. पाकिर्ंग झोन नसल्याने रहिवाशांच्या रोषाला सर्वाधिक सामोरं जावं लागतं ते वाहतूक पोलिसांनाच. मात्र, कधी-कधी हिच बाब पोलिसांच्या पथ्यावरही पडते. बऱ्याचदा वाहतूक पोलिस 'कमाई'च्या हेतूने गाड्या उचलत असल्याचा आरोप रहिवाशांकडून होत असतो. रस्त्यावर उभी असणारी गाडी चौकीत नेऊन 'चिरीमिरी' घेऊन विनापावती सोडून द्यायची, असे प्रकारही होत असल्याची तक्रार आहे.

वाशी, कोपरखैरणे, ऐरोली, नेरूळ, सीबीडी ही नगरं वसवताना सिडकोने पाकिर्ंग झोन निर्माण करण्याकडे लक्ष दिलं नाही. शिवाय महापालिकेनेही या प्रश्नाकडे गांभीर्याने लक्ष दिलेलं नाही. त्यामुळे इथे पाकिर्ंगची समस्या दिवसेंदिवस 'उग्र' होत चालली आहे. या समस्येवर उपाय म्हणून महापालिकेने 'पे अॅण्ड पार्क' ही योजना राबवण्याचा निर्णय घेतला आहे. सध्या महापालिकेतफेर् वाशी, सेक्टर-17 मधील अरेंजा कॉर्नर ते शिवाजी चौक आणि सीबीडीत सिडको भवनसमोर 'पे अॅण्ड पार्क' योजना राबवण्यात येत आहे. मात्र पाकिर्ंगसाठी वाहनचालकांची पैसे भरण्याची तयारी नसल्याने ही योजना अपयशी

ठरत आहे.

संपूर्ण नवी मुंबईत 'पे अॅण्ड पार्क' योजना राबवण्याचा निर्णय महापालिकेने घेतला आहे. या योजनेस वर्षानुवर्षं रस्त्यांवर गाड्या उभ्या करणाऱ्या चालकांनी पैसे भरावे लागतील म्हणून विरोध दर्शविला आहे. खाजगी वाहतूक गाडीचालक-मालक संघांनी तसंच रहिवाशांनी 'पे अॅण्ड पार्क' योजनेला विरोध दर्शवल्याने या योजनेची अमलबजावणी करणं अवघड होऊन बसलं आहे.

'पे अॅण्ड पार्क' योजना कॉण्ट्रक्टरमार्फत राबवण्याचं ठरवलं आहे. लवकरच कॉण्ट्रक्टरला 'वर्क ऑर्डर' देण्यात येणार आहे. तसंच महापालिकेने रहदारीच्या ठिकाणी वाहनं पार्क करण्यास मनाई केली आहे. 'पे अॅण्ड पार्क' योजना नसल्याने काही वाहनचालक सकाळीच रस्त्यावर गाडी पार्क करून निघून जातात. त्यामुळेही रस्त्यावर वाहतुकीची कोंडी होते. वाहनचालकांना शिस्त लावण्यासाठी 'पे अॅण्ड पार्क' योजनेची अमलबजावणी करावी लागेल. अन्यथा पाकिर्ंगच्या प्रश्नाचे घोंगडे भिजत राहून त्याचा वाहतुकीवर तसंच रहदारीवर परिणाम होईल, असं महापालिकेचे सिटी इंजिनीअर डगांवकर यांनी सांगितलं.

वाशी नगरीला पार्कींगची समस्या सर्वाधिक भेडसावत आहे. वाशीतील रस्ते, फूटपाथ 'वाहनमुक्त' करण्याचा प्रयत्न सुरू आहे. तसंच 'पे अॅण्ड पार्क' योजना प्रभावीपणे राबवून रस्त्यावर कुठेही वाहनं उभी करणाऱ्या वाहनचालकांवर अंकुश ठेवण्यात येणार असल्याचं वाशी विभाग अधिकारी दिवाकर समेळ यांनी स्पष्ट केलं.

पार्कींग झोनसाठी शहरात जागा राखीव ठेवण्यात न आल्याने भविष्यात पाकिर्ंग झोन निर्माण करायचे झाले तर ते शहराच्या बाहेर करावे लागणार आहेत. त्यामुळे माकेर्ट एकीकडे आणि पाकिर्ंग झोन दुसरीकडे अशी परिस्थिती निर्माण होण्याची

शक्यता अधिक आहे. त्यामुळे 'पे अॅण्ड पार्क' योजना यशस्वी होण्याची शक्यता नसल्याचं म्हटलं जात आहे.

पार्कींग झोनसाठी वाशी, सीबीडी, नेरुळ, कोपरखैरणे, ऐरोलीत राखीव भूखंड नाही. 'पे अॅण्ड पार्क' योजना राबवून उत्पन्न वाढवण्याबरोबरच रस्ते मोकळे ठेवण्याचे महापालिकेचे प्रयत्न सुरू आहेत. तर पाकिर्ंग झोन निर्माण करण्याची जबाबदारी सिडको व महापालिकेची आहे. पाकिर्ंग झोन सुविधा निर्माण करण्याऐवजी महापालिका 'पे अॅण्ड पार्क' योजना राबवून इथल्या रहिवाशांवर अन्याय करत आहे. पार्क सुविधा फुकटच हवी, असे इथल्या वाहनचालक-मालक व रहिवाशांचं म्हणणं आहे. त्यामुळे महापालिका आणि रहिवाशी यांच्यातील वादात 'पे अॅण्ड पार्क' योजना बारगळण्याची

चिन्हं दिसत आहेत. त्यामुळे भविष्यात 'पाकिर्ंग झोन' अभावी नवी मुंबईत वाहतुकीची समस्या गंभीर होण्याची आणि त्याचा सर्वाधिक लाभ वाहतूक पोलिसांना होण्याची शक्यता वर्तविण्यात येत आहे.

 
</text>
</doc>
