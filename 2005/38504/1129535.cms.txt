<doc>
<docno>1129535.cms.txt</docno>
<text>
 
क्रीडा
कॉन्ट्रॅक्टचा फटका
[ Wednesday, June 01, 2005  10:02:49 pm]


वृत्तसंस्था

वेलिग्टंन : व्यक्तिपूजेपेक्षा गुणवत्ता सिद्ध करा आणि स्थान मिळवा, या पाश्चिमात्य क्रिकेटच्या धोरणाला मूलभूत स्थान देत जाहीर करण्यात आलेल्या न्यूझीलंडच्या 20 खेळाडूंच्या संघात अष्टपैलू खेळाडू क्रिस हॅरीस याने पुनरागमन केले आहे. आंतरराष्ट्रीय स्पधेर्त भाग घेऊ शकणाऱ्या 20 खेळाडूंची यादी बुधवारी जाहीर करण्यात आली. या यादीत हॅरीसचे पुनरागमन झाले असले तरी मॅथ्यू सिनक्लेअर आणि इआन बटलर यांना मात्र अंतिम यादीत स्थान मिळू शकलेले नाही. एक दिवसीय सामन्यासाठी उपयुक्त असलेल्या 35 वषीर्य हॅरीस याच्या निवडीने न्यूझीलंडमधील क्रिकेटप्रेमींमध्ये आश्चर्य व्यक्त करण्यात येत आहे.

न्यूझीलंडमध्ये दरवर्षी आंतरराष्ट्रीय स्पर्धांसाठी 20 खेळाडूंची निवड केली जाते. या खेळाडूंना वाषिर्क मानधन दिले जाते. संघाचे प्रशिक्षक जॉन ब्रेसवेल यांच्या विशेष प्रभावाखाली यंदाच्या 20 खेळाडूंची निवड करण्यात आली आहे. कसोटी सामन्यात द्विशतक नोंदवणारा हॅरीस, सिनक्लेअरपेक्षा जास्त सरस असल्याचे निदर्शनास आल्यानंतर अंतिम यादीत त्याची वणीर् लागली आहे. जलदगती गोलंदाज इआन बटलर याला अंतिम यादीत स्थान मिळण्याची दाट शक्यता होती. ती मात्र निकाली निघाली आहे.

वगळण्यात आलेला बटलर म्हणाला, या सर्वाचा आपल्या आथिर्क घडीवर परिणाम होणार आहे, पण त्याहीपेक्षा अंतिम यादीत आपले नाव नसणे हे अत्यंत दुदैर्वी आहे. गेल्या उन्हाळ्यात प्रशिक्षक ब्रेसवेल यांचा भाऊ आणि माजी आंतरराष्ट्रीय गोलंदाज ब्रेनडन ब्रेसवेल यांनी बटलरवर जोरदार टीका केली होती.

अंतिम यादीत नाव नसलेल्या सिनक्लेअर यांने मात्र क्रिकेटमधून एक्झिट घेण्याचा मनोदय व्यक्त केला आहे. भावी आयुष्यात परदेशात व्यवसाय करण्याची त्याची इच्छा आहे. या निर्णयाबद्दल प्रतिक्रिया व्यक्त करताना सिनक्लेअर म्हणतो, कामावरुन हाकलून दिलेल्या कामगाराप्रमाणे माझी अवस्था झाली आहे. मागील वषीर्च्या कॉन्ट्रॅक्टमध्येे 28 कसोटी आणि 34 एकदिवसीय सामने खेळणाऱ्या सिनक्लेअरच्या मते आपला फॉर्म हा यंदा निवडण्यात आलेल्या खेळाडूंपेक्षा अधिक सरस होता.

न्यूझीलंड निवडलेले 20 खेळाडू : नॅथन अॅस्टल, शेन बॉण्ड, ख्रिस केर्न्स, क्रेग कमिंग, स्टिफन फ्लेमिंग, जेम्स फ्रॅक्लीन, ख्रिस हॅरीस, ब्रेनडन मॅकअल्म, केे ग मॅकमिलन, हमिश मार्शल, जेम्स मार्शल, ख्रिस माटीर्न, क्याले मिल्स, जेकब ओराम, मायकेल पॅप्स, स्कॉट स्टायरिस, डॅरियल टफी, लो व्हिन्सेट, डॅनिअल व्हेटोरी, पॉल वाईझमन.

 
</text>
</doc>
