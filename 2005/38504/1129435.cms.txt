<doc>
<docno>1129435.cms.txt</docno>
<text>
 
अर्थव्यवहार
खाजगी उद्योगांत आरक्षण नको
[ Wednesday, June 01, 2005  08:07:59 pm]


वृत्तसंस्था

नवी दिल्ली : दुर्बल घटकांसाठी खाजगी उद्योग व व्यवसायांत आरक्षण ठेवण्यास नको, अशी भूमिका भारतीय औद्योगिक महासंघाने (सीआयआय) घेतली आहे.

उद्योगांत अशा प्रकारचे आरक्षण करण्यासाठी कोणताही करार झालेला नाही, अशी माहिती महासंघाचे नवनिर्वाचित अध्यक्ष वाय. सी. देवेश्वर यांनी दिली. मात्र, अधिक नोकऱ्या निर्माण करण्यासाठी सरकार व खाजगी उद्योगांनी 'दीर्घकालीन उत्पादन धोरण' आखायला हवे, असे देवेश्वर यांचे मत आहे.

सरकारमधील डाव्या पक्षांबद्दल मतप्रदर्शन करताना देवेश्वर यांनी संयुक्त पुरोगामी सरकारच्या खाजगीकरण आणि थेट परकीय गुंतवणुक धोरणाला विरोध करणारे डावे सरकारमधील मुख्य अडथळा असल्याचे म्हटले आहे.

 
</text>
</doc>
