<doc>
<docno>1129621.cms.txt</docno>
<text>
 
महामुंबई
अचूक अंदाजांसाठी मुंबईची वेधशाळा होते आहे 'हायटेक'
[ Wednesday, June 01, 2005  11:54:32 pm]


प्रवीण मुळ्ये

मुंबई : बंगालच्या उपसागरात मान्सूनचे आगमन झाले असले आणि राज्यात नेहमीपेक्षा आठवडाभर उशिराने मान्सून हजेरी लावणार असला तरी वेधशाळेत मात्र पावसाचे ढग जमू लागले आहेत... मान्सूनच्या हालचालींवर दिवसरात्र बारीक नजर ठेवतानाच हायटेक यंत्रणांच्या मदतीने हवामानाचे अचूक अंदाज आपण देऊ, असा दावा कुलाबा वेधशाळेचे उपसंचालक सी. व्ही. वीरभदम यांनी केला.

वेधशाळेतील सॅटेलाइट, रडार, इन्स्ट्रुमेंट, दूरसंचार, फोरकास्टिंग, कृषी आदी सर्वच विभागांनी कात टाकून हायटेक रूप धारण करण्यास सुरुवात केली आहे. त्यामुळे हवामान खात्याचे अंदाज अचूकतेच्या अधिक जवळ जाणारे ठरतील. मुंबईच्या समुदकिनारी लवकरच बसवण्यात येणाऱ्या 'डॉपलर रडार'मुळे वादळ, हवेचा वेग, मुसळधार पाऊस याविषयी मुंबईकरांना वेळीच सावधान करणे शक्य होणार असल्याचेही वेधशाळेच्या अधिकाऱ्यांचे म्हणणे आहे. सध्या मुंबईकरांना वादळ, पावसाविषयी दक्षतेचा इशारा देण्याची जबाबदारी 'सायक्लोन डिटेक्शन रडार'वर आहे. डॉपलर रडारमुळे वेधशाळेच्या सुसज्जतेत मोठी भर पडणार आहे. चेन्नई, कोलकाता, मछलीपट्टणम या ठिकाणी यापूवीर्च हे रडार बसवले आहेत. डॉपलर रडारपाठोपाठ मुंबई व आजूबाजूच्या परिसरात ऑटोमॅटिक ऑब्जव्हेर्टरी बसवण्याच्या वेधशाळेच्या प्रस्तावालाही केंद सरकारकडून सकारात्मक प्रतिसाद मिळाला आहे.

वेधशाळेचे अंदाज नेहमी चुकतात, असा आरोप असतो. यंदा अचूक अंदाज वर्तवण्यासाठी वेगवेगळ्या वेधशाळांमधून वातावरणातील बदलांवर 24 तास नजर ठेवणे, बलून्समधून हवेतील वेगवेगळ्या थरांमधील तापमान, आर्दतेविषयी चाचण्या घेणे, सॅटेलाइट, रडारद्वारे मिळालेली छायाचित्रे, या सगळ्यांचे योग्य गणित जुळवून हवामानाचे अचूक अंदाज मुंबईकरांना देऊ, असा विश्वास त्यांनी व्यक्त केला.

1717 या क्रमांकावर राज्यभरातील शेतकऱ्यांना पावसाची नियमित माहिती देण्याच्या दृष्टीने वेधशाळा प्रयत्नशील आहे. अद्ययावत यंत्रणांचे प्रशिक्षणही कुलाबा, सांताक्रूझ येथील कर्मचाऱ्यांना देण्यात येणार आहे. यामुळे हवामानाच्या अचूकतेच्या अधिक जवळ जाणे शक्य होईल, असा विश्वास त्यांनी व्यक्त केला.

 
</text>
</doc>
