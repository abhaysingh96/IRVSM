<doc>
<docno>1129565.cms.txt</docno>
<text>
 
देश-विदेश
पोटनिवडणुकीच्या निमित्ताने शक्तीदर्शन
[ Wednesday, June 01, 2005  10:16:00 pm]


भगवान परब

पणजी : गोव्यातील पाच मतदारसंघांमधील पोटनिवडणुकीत दोन व्यक्तींची प्रतिष्ठा सर्वाधिक पणाला लागलेली आहे. भाजपचे मनोहर परीर्कर आणि काँग्रेसचे रवी नाईक. गोव्याच्या राजकारणात सर्वाधिक लोकप्रिय गणल्या जाणाऱ्या या दोन नेत्यांच्या क्षमतेबाबत त्यांच्या विरोधकांनाही शंका नाही. भाजपला पुन्हा सत्तेवर आणण्यात परीर्कर यशस्वी ठरले तर त्यांचा करिष्मा अजूनही कायम असल्याचे निविर्वादरीत्या सिद्ध होईल. शिवाय गोव्याच्या राजकारणात त्यांचे स्थान उत्तुंग होऊन जाईल. किंबहुना त्यांना रोखण्यासाठीच काँग्रेसने ऐन निवडणुकीच्या तोंडावर प्रदेशाध्यक्षपद नाईकांकडे सोपवले. बहुजन समाजाचा नेता म्हणून नाईकांची गोव्यात प्रतिमा आहे. तिचा वापर करून ते भाजपला कसा लगाम घालतात याकडे सर्व गोव्याचे लक्ष लागले आहे. गुरुवारी होणाऱ्या पोटनिवडणुकांच्या पार्श्वभूमीवर या नेत्यांनी 'महाराष्ट्र टाइम्स'शी केलेली खास बातचित...

प्रश्न : काँग्रेस किती जागा जिंकेल?

उत्तर : पाचही जागा आम्हीच जिंकणार. भाजपचं हुकुमशाही सरकार गोव्यातील जनतेलाच नव्हे तर सरकारमधल्या मंत्री- आमदारांनाही नकोसं झालं होतं. म्हणूनच पाचही आमदारांनी बाहेर पडण्याचा निर्णय घेतला.

प्रश्न : सर्व जागा जिंकण्याचा आत्मविश्वास अनाठायी वाटत नाही का?

उत्तर : अजिबात नाही. कारण भाजपने जातीधर्माच्या नावावर गोव्यातल्या लोकांमध्ये फूट पाडण्याचा प्रयत्न केला. जातीधर्मावर राज्य करणं गोवेकरांना कधीच मान्य होणार नाही. त्यामुळे या निवडणुकांमध्ये जनता काँग्रेसच्या पाचहीजणांना निवडून आणेल.

प्रश्न : कुंभारजुव्यात माजी प्रदेशाध्यक्षा निर्मला सावंत यांनी बंडखोरी करून काँग्रेससमोर आव्हान उभं केलंय...

उत्तर : सावंत यांचं आव्हान मोठं असलं तरी आमचे उमेदवार पांडुरंग मडकईकरच निवडून येणार. निर्मला सावंत यांची भिस्त आहे कॅथलिक मतदारांवर. पण हा समाज नेहमीच काँग्रेसच्या मागे ठामपणे उभा राहिलाय. भाजपचा पाडाव करण्यासाठी काँग्रेसला मत देण्याखेरीज पर्याय नाही हे त्याला ठाऊक आहे.

प्रश्न : यावेळी तुम्ही प्रचारामध्ये कोणत्या मुद्द्यांना प्राधान्य दिलं?

उत्तर : भाजप सरकारचे अनिष्ट परिणाम आम्ही लोकांना दाखवले. धामिर्क तणावामुळे भाजपच्या राज्यात कायदा-सुव्यवस्था डळमळली होती. गोव्यातील लोक शांतताप्रिय आहेत. त्यांना काही नसलं तरी चालेल, पण रात्रीची शांत झोप हवी. किंबहुना जातीय सामंजस्यामुळेच गोव्याचा विकास झालाय. त्यामुळे गोव्यात धामिर्क फूट पाडण्याचं भाजपचं कारस्थान कधीच यशस्वी होऊ शकणार नाही.

प्रश्न : भाजपच्या दोन आमदारांची निवडणूक रद्द करण्याच्या हायकोर्टाच्या निवाड्याचा निवडणुकांवर कितपत परिणाम होईल?

उत्तर : परिणाम नक्कीच होईल. कारण आता काहीही झालं तरी भाजपचं सरकार येणार नाही हे लोकांना कळून चुकलंय. त्यामुळे स्थिरतेसाठी ते काँग्रेसलाच निवडून देणार.

प्रश्न : किती जागा जिंकण्याची आशा आहे?

उत्तर : मडगाव, कुंभारजुवे, पैंगीण व ताळगाव या चार जागांवर विजयाबाबत मी ठाम आहे. बाणावलीत कोण हरलं वा जिंकलं याचा आमच्यावर काहीच फरक पडत नाही. कारण तिथे आम्हाला विजयाची आशा नाही.

प्रश्न : विजयाबाबतची तुमची समीकरणं काय आहेत?

उत्तर : तीन गोष्टी आहेत. एक म्हणजे गोव्यात पुन्हा भाजपचंच सरकार यावं अशी इथल्या जनतेची प्रामाणिक इच्छा आहे. कारण भाजपने गोव्याच्या विकासाला नेहमी प्राधान्य दिलं होतं. दुसरं म्हणजे निवडणुकीत काँग्रेसने त्याचत्याच उमेदवारांना उभं केलंय. हे उमेदवार जनतेला पूर्णपणे नकोसे झाले आहेत. दिगंबर कामत वगळता काँग्रेसचा एकही उमेदवार जनमानसात लोकप्रिय नाही. पैसा व गुंडगिरीच्या आधारे ते निवडून येतात, हे प्रत्येकाला ठाऊक आहे. ही गुंडशाही जनतेला आता मोडून काढायची आहे. तिसरी गोष्ट म्हणजे जनतेने काँग्रेसचं एक महिन्याचं सरकार व नंतर राज्यपाल राजवटीचा पुरेपूर अनुभव घेतलाय. जमीर यांची राजवट म्हणजे एका परीने काँग्रेसचंच सरकार होतं. काँग्रेसवाले पुन्हा सत्तेवर आले तर काय हानी होऊ शकते याची झलक लोकांना पुन्हा एकदा दिसून आली.

प्रश्न : मडगावातील निवडणुकीवर साऱ्या गोव्याचं लक्ष केंदित झालंय...

उत्तर : मडगावातील निवडणूक महत्त्वाची आहेच. मडगावच्या मतदारांमध्ये आपल्याला फसवलं गेल्याची भावना मला अतिशय प्रबळ आढळून आली. ही फसवणूक करणाऱ्याला तेथील जनता धडा शिकवल्याखेरीज राहणार नाही.

प्रश्न : भाजपच्या दोन आमदारांची निवडणूक रद्द करण्याच्या कोर्टाच्या निकालाचा काही परिणाम होईल?

उत्तर : कोर्टाच्या या निर्णयामुळे काँग्रेसच्या गोटात आनंदीआनंद पसरलाय. पण त्याचा मतदानावर काहीएक परिणाम होणार नाही. कारण लोकांना कोणत्याही परिस्थितीत भाजपचंच सरकार हवं आहे. शिवाय या पोटनिवडणुका आम्हीच जिंकणार असल्यामुळे नंतरही बहुमतात येऊन आम्हीच सरकार स्थापन करणार आहोत.

 
</text>
</doc>
