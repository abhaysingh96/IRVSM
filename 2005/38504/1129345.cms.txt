<doc>
<docno>1129345.cms.txt</docno>
<text>
 
महाराष्ट्र
यारी अंगावर पडून 2 मजूर ठार
[ Wednesday, June 01, 2005  07:07:01 pm]


म. टा. वृत्तसेवा

कराड : इस्लामपूरजवळच्या इटकरे गावाच्या हद्दीत सोमवारी दुपारी विहीर खोदण्याचे काम करणाऱ्या दोन मजुरांचा अंगावर यारीचा हूक तुटल्याने यारी अंगावर कोसळल्याने मृत्यू झाला. शामराव विठू ठसाले (50) आणि शंकरअण्णा थोरात (45) अशी दोघांची नावे असून प्रकाश पाटील (35) मजूर गंभीर जखमी झाला आहे.

विहीर खोदण्याचे काम दुपारी सुरू केल्यानंतर काही वेळांत मजूर यारीतून विहिरीत उतरत असताना यारीचा हूक तुटला. यारीचा डबा विहरीतल्या मजुरांच्या अंगावर पडल्याने हा अपघात झाला. या घटनेची नोंद पोलिस ठाण्यात घेण्यात आली आहे.

लाच घेताना अटक

हेवडीतील भूमी अभिलेख कार्यालयातील सवेर्क्षक दत्तात्रय धोंडिबा सोनावणे याला 450 रुपयांची लाच घेतल्याप्रकरणी न्यायाधीश ए. जी. वाळुजकर यांनी एक वर्षाची सक्तमजुरी आणि 500 रुपये दंडाची शिक्षा ठोठावली आहे.

तीन वर्षांपूर्वी भानुदास कुंटलीक घुणे त्यांच्या सासऱ्याच्या जमिनीसंबंधी एकत्रिकरणाची प्रत घेण्यासाठी त्या कार्यालयात गेले होते.

तेथे नक्कल तयार करून देण्यासाठी सोनावणे यांनी घुणे यांच्याकडे लाच मागितली. याबद्दल घुणे यांनी साताऱ्यातील लाचलुचपत प्रतिबंध विभागाकडे तक्रार केली. या दोघांमधला सौदा 451 रुपयांवर ठरला. लाचलुचपत विभागाच्या अधिकाऱ्यांनी सोनवाणे यांना लाच घेताना अटक केली. या खटल्यात चार साक्षीदार तपासण्यात आले.

 
</text>
</doc>
