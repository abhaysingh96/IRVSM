<doc>
<docno>1129536.cms.txt</docno>
<text>
 
क्रीडा
श्रीनाथला हवी रोटेटिंग पॉलिसी
[ Wednesday, June 01, 2005  10:03:29 pm]


म. टा. क्रीडा प्रतिनिधी

मुंबई : ऑस्ट्रेलियाप्रमाणे भारतानेही रोटेटिंग पॉलिसीचा अवलंब करावा आणि विशेषत: जलदगती गोलंदाजांबाबत तर अशी पद्धत अवलंबणे अतिशय आवश्यक आहे असे मत भारताचे माजी जलदगती गोलंदाज जवागल श्रीनाथने येथे व्यक्त केले.

भारतीय क्रीडा पत्रकार संघटनेतफेर् येथे आयोजित करण्यात आलेल्या परिसंवादात ते बोलत होते.

भारतीय निवड समितीने सहा-सात गुणी जलदगती गोलंदाजांची निवड करावी आणि आळीपाळीने त्यांना सामन्यात खेळवावे असे तो म्हणाला. प्रत्येक दौऱ्यात वेगवेगे जलदगती गोलंदाज खेळवणे योग्य नव्हे असे सांगून तो म्हणाला, असे करण्यामुळे गोलंदाजांवर दडपण येण्याची मोठी भीती असते. जलदगती गोलंदाजांचा चमू कायम राखला तर त्यंाच्यात एकोपा तयार होतो. भारतात जलदगती गोलंदाजांना मदत करणाऱ्या खेळपट्ट्या तयार करायला हव्यात.

चांगल्या सुविधा उपलब्ध असूनही आपले जलदगती गोलंदाज नीट संधी न मिळाल्याने छाप पाडू शकत नाहीत असे सांगून तो म्हणाला, झहीर हा आजचा सवोर्त्तम जलदगती गोलंदाज आहे. त्याच्यावर लक्ष द्यायला हवे.

भारतीय संघासाठी कायमस्वरूपी व्यवस्थापकाची निवड करण्याची आवश्यकता मुंबई क्रिकेट असो.चे खजिनदार रत्नाकर शेट्टी यांनी बोलून दाखवली. भारतीय क्रिकेट मंडळाला स्वत:चा चॅनल सुरू करण्यासाठी परवानगी देण्यात यावी असेही ते म्हणाले.

 
</text>
</doc>
