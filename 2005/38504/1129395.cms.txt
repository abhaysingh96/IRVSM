<doc>
<docno>1129395.cms.txt</docno>
<text>
 
प्रगती फास्ट
नवं क्षेत्र तुमच्यासाठी...
[ Wednesday, June 01, 2005  07:41:35 pm]


लाइफ इन्शुरन्स सेक्टरमधल्या बदलत्या ट्रेण्डविषयी कोटक महिंदा लाइफ इन्शुरन्सचे व्हाइस प्रेसिडेण्ड - सेल्स डेव्हलपमेण्ट अरुण पाटील यांनी व्यक्त केलेलं मनोगत...

लॉ पोस्ट ग्रॅज्युएशन केलं होतं. त्या वेळी प्रॅक्टिसची संधी मिळाली नाही. मी इन्शुरन्स क्षेत्रात आलो. सुरुवातीची एक दोन वर्षं अस्वस्थ करणारी होती. इथे जितक्या संधी आहेत त्याच्या दुपटीने आव्हानं असल्याचं लक्षात आलं आणि खऱ्या अर्थाने इण्टरेस्ट निर्माण झाला.

इथे विकायचं असणारं प्रोडक्ट दिसत नाही. मदतीला शब्द असतात. त्यातून एक संकल्पना ग्राहकांना विकायची असते. 'लाइफ इन्शुरन्स' ही संकल्पना काही सुखद नाही. त्यामुळे आव्हानांची सुरुवात इथूनच होते. एक नकारात्मक, कधीही घडू नये म्हणजे मृत्यूशी संबंधित वाईट संकल्पना ग्राहकाला विकावी लागते. आपण कधीतरी मरणार, हे सगळ्यांना माहीत असतं. पण तरीही स्वत:च्या मृत्यूनंतरची तयारी करायला कुणाला आवडेल? तुम्हाला त्याला अशा प्रकारची तयारी करणं भाग पाडायचं असतं. इन्शुरन्सची संकल्पना वाईट वाटत असली तरी लोकांना आथिर्क मदत करणारी आहे. हीच गोष्ट मला सगळ्यात जास्त कामासाठी प्रेरणा देते.

इन्शुरन्स एजण्टची प्रतिमा बदलण्याचं काम परदेशी कंपन्यांनी काही प्रमाणात पार पाडलंय. या कंपन्यांनी प्रोफेशनलिझम आणला. ठराविक शैक्षणिक पात्रता, व्यक्तिमत्त्व, या क्षेत्रातला इण्टरेस्ट आणि त्यानंतर कंपनीतफेर् दिलं जाणारं ट्रेनिंग याचा एकूण परिणाम म्हणजे आजकाल तुमच्यासमोर येणारे 'अप टूडेट' इन्शुरन्स एजण्ट. त्यामुळे विद्यार्थ्यांना आपण काही हलकं काम करतोय, असं वाटत नाही. एलआयसीच्या चिपको टाइप एजण्ट प्रतिमा सुधारण्यासाठी 'लाइफ अॅडव्हाइजर', 'फायनान्शिअल कन्सल्टण्ट' म्हणून त्यांचं ब्रॅण्डिंग करण्यात आलं. शिवाय मॅनेजमेण्ट फण्डा आणि फॉर्म्युला या क्षेत्रातील व्यक्तींना ट्रेनिंगच्या माध्यमातून कंपनीतफेर् दिलं जातं.

येत्या दोन वर्षांत खऱ्या अर्थाने हे क्षेत्र स्थिरस्थावर होऊन नफा कमवायला लागेल. पण या दोन वर्षांत आणि त्यानंतरही कंपन्यांच्या विस्ताराचा वेग प्रचंड राहणार आहे. कारण तुमचे एजण्ट जितके जास्त तितका कंपनीचा नफा अधिक, हे साधारण सूत्र यामागे असल्यामुळे कंपन्यांना प्रोफेशनल व्यक्तींची नेहमीच गरज असते. शिवाय भारतात लाइफ इन्शुरन्स नसलेल्या व्यक्तींची संख्या कोटींच्या घरात आहे. याचा अर्थ अजूनही इतके ग्राहक तुम्हाला मिळू शकतात. त्यामुळे स्पधेर्पेक्षा ही संधी पहिली कोण मिळवणार, यासाठी कंपन्यांमध्ये चढाओढ सुरू आहे.

ग्राहकांसाठी लाइफ इन्शुरन्स ही गरज झाली आहे. त्यांना चांगली सविर्स हवी असते. खाजगी कंपन्यांनी सविर्सच्या बळावर ग्राहकांचा विश्वास जिंकला. त्यामुळे कंपन्यांच्या विकासाला चालना मिळण्याबरोबर इन्शुरन्स एजण्टची इमेजही बदलायला मदत झाली.

पण या क्षेत्रात खूप नफा कमवता येतो किंवा बुमिंगचा ट्रेण्ड आहे म्हणून करिअरचा निर्णय घेऊ नका. बहुतांश विद्याथीर् अशा चुकीच्या संकल्पनेमुळे करिअरला सुरुवात करतात. पण त्याचा काहीच उपयोग होत नाही. इन्शुरन्ससारख्या नकारात्मक संकल्पनेचं माकेर्टिंग करणं, सोपी गोष्ट नाही. तुम्ही कितीही अनुभवी असलात तरी इथे सातत्याने नकार सहन करावे लागतात. त्यामुळे दरवषीर् सुमारे चाळीस टक्के उमेदवार निराश होऊन या क्षेत्राचा निरोप घेतात. हेही इथे उपलब्ध असलेल्या संधींमागचं प्रमुख कारण आहे.

लाइफ इन्शुरन्स सेक्टरमध्ये करिअरसाठी

आवश्यक असणारी कौशल्य :

।। व्यावसायिक दृष्टिकोन

।।प्रसन्न व्यक्तिमत्त्व

।।सुसंवाद आणि कॉण्टक्ट्स तयार करण्याचं कौशल्य

।।नकार पचवण्याची तयारी

।।पैशापेक्षा वेगवेगळ्या लोकांना भेटण्याची ओढ असणं महत्त्वाचं

।।संपर्कात आलेल्या व्यक्तींच्या माहितीचं रेकॉर्ड ठेवा

।।फायनान्स सेक्टरचं सखोल ज्ञान

 
</text>
</doc>
