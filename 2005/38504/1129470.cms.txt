<doc>
<docno>1129470.cms.txt</docno>
<text>
 
बहुतांची अंतरे
खासदार निधी लोकांना सुविधा देण्यासाठी की स्वत:च्या जाहिरातीसाठी?
[ Wednesday, June 01, 2005  08:57:45 pm]


खासदार निधी प्रतिवर्षी दोन कोटींवरून तीन कोटी होणार असल्याचे वृत्त वाचले. खासदार निधी हा करदात्यांचा पैसा असतो. त्याची मालकी करदात्यांची असते, पण प्रत्यक्षात मात्र जनतेच्या पैशातून खासदाराची फुकटात जाहिरात होत असते.

खासदार, आमदार, नगरसेवक निधीतून होणारी कामे निकृष्ट दर्जाची असतात. झोपडपट्ट्यांत लाद्या बसविणे, फूटपाथवर एक वर्षापूवीर् बसविलेल्या लाद्या काढून नव्या लाद्या बसविणे, संडास अधेर् तोडून परत बांधून नवे बांधल्याचे दाखविणे, संरक्षक भिंती बांधणे, अशा स्वरूपाची कामे करण्यात लोकप्रतिनिधींना मोठा रस.

लोकप्रतिनिधींच्या निधीतून केलेल्या कामाची जाहिरात करताना त्या कामाच्या टिकाऊपणाच्या हमीची तारीख लोकप्रतिनिधींच्या नावाबरोबर लिहिणे बंधनकारक करावे. निकृष्ट बांधकाम केल्यास तो निधी व्याजासह परत करण्याची तरतूद ठेवावी. राज्याच्या किंवा देशाच्या प्रगतीसाठी पायाभूत सुविधांसाठी निधीची चणचण असताना निरर्थक कामासाठी खासदार निधी वाढविण्याची गरज काय?

मंदाकिनी परब, वांदे, मुंबई.

 
</text>
</doc>
