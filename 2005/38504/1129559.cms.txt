<doc>
<docno>1129559.cms.txt</docno>
<text>
 
महामुंबई
भाजपच्या हल्लाबोलने मंत्रालय दुमदुमले
[ Wednesday, June 01, 2005  10:10:35 pm]


म. टा. प्रतिनिधी

मुंबई : शेतकऱ्यांना मोफत वीज देण्याच्या आश्वासनाला काँग्रेस- राष्ट्रवादी काँग्रेस सरकारने हरताळ फासल्याच्या निषेधार्थ भारतीय जनता पक्षातफेर् राज्यभर बुधवारी विश्वासघात दिन पाळण्यात येऊन जागोजागी सरकारच्या प्रतिमेचे दहन करण्यात आले. मुंबईत मंत्रालयानजीक पक्षाचे ज्येष्ठ नेते गोपीनाथ मुंडे यांच्या उपस्थितीत सरकारच्या पुतळ्याचे दहन करण्यात आले. यावेळी मंत्रालयावर 'हल्लाबोल' आंदोलन करताना मुंडे यांच्यासह 250 जणांना पोलिसांनी अटक करून सोडून दिले. भाजपच्या महिला आघाडीने 'काँग्रेस सरकार हाय हाय'च्या घोषणा देऊन परिसर दणाणून सोडला.

सकाळपासूनच मंत्रालयाच्या सभोवती कडक पोलीस बंदोबस्त ठेवण्यात आला होता. मंत्रालयाच्या चारही बाजूस पोलिस तैनात करण्यात आले होते. तसेच, परिसरातील रस्तेही पोलिसांनी 'सील' केले होते. आंदोलकांना मंत्रालयाच्या दिशेने जाता येऊ नये, यासाठी भारतीय आयुविर्मा इमारतीपाशी कठडे उभे करून पोलीसांनी कडे केले होते.

पक्षाच्या प्रदेश कार्यालयात कार्यकतेर् जमण्यास सकाळपासूनच सुरुवात झाली होती. वीज टंचाईचा प्रश्ान् सोडविण्यास राज्य सरकार अपयशी ठरले, तसेच निवडणूक प्रचारकाळात दिलेली आश्वासने फिरविल्यामुळे राज्य सरकारच्या निषेधार्थ मंत्रालयावर हल्लाबोल करण्याचा आदेश मुंडे यांनी दुपारी एकच्या सुमारास प्रदेश कार्यालयासमोर कार्यर्कत्यांपुढे भाषण करताना दिला. मुंडे यांच्या नेतृत्वाखाली कार्यर्कत्यांचा जमाव मंत्रालयाच्या दिशेने निघाला असताना वाटेतच मुंडे यांनी सरकारच्या पुतळ्याचे दहन केले. पोलिसांनी गदीर्त घुसून पुतळ्याची आग विझविण्याचा प्रयत्न केला. यावेळी पोलिस आणि भाजप कार्यर्कत्यांत झटापटही झाली.

अखेर पोलिसांनी कार्यर्कत्यांकडून अर्धवट जळालेला पुतळा ताब्यात घेतला. तेवढ्यात कार्यर्कत्यांनी दुसरा पुतळा आणून घोषणांच्या निनादात त्याचे दहन केले! याचवेळी भाजपच्या महिला आघाडीने मंत्रालयाच्या दिशेने कूच करण्यास सुरुवात केली. बॅरीकेड्स जवळच त्यांनी ठाण मांडले. त्याचवेळी मुंडे, राम नाईक, एकनाथ खडसे, पांडुरंग फुंडकर, विनोद तावडे, प्रकाश मेहता, मधू चव्हाण, प्रकाश शेंडगे व अतुल भातखळकर यांच्या नेतृत्वाखालील कार्यर्कत्यांचा जमाव पोलीसांच्या कठड्यानजीक आला. बॅकीकेड्सवर चढण्याच्या प्रयत्न करणारे आमदार गिरीश महाजन यांना पोलिसांनी कपडे ओढीत खाली खेचले. मुंडे यांच्यासह वरील नेत्यांना पोलिसांनी कसेबसे गाडीत चढविले. यानंतर शांततापूर्ण मार्गाने सुमारे 250 कार्यर्कत्यार्नी स्वत:ला अटक करून घेतली. पोलिसांनी या नेत्यांना ताब्यात घेऊन नंतर सोडून दिले.

 
</text>
</doc>
