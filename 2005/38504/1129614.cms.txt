<doc>
<docno>1129614.cms.txt</docno>
<text>
 
महामुंबई
जामीन आदेशानंतरही त्यांना हवे होते 5 लाख !
[ Wednesday, June 01, 2005  11:50:58 pm]


म. टा. वृत्तसेवा

उल्हासनगर : आरोपींकडून 15 हजारांची लाच घेताना उल्हासनगर सेंट्रल पोलिस ठाण्याचे निरीक्षक दिलीप थेटे यांना ठाणे अँटी करप्शन पोलिसांनी अटक केली आहे.

उल्हासनगर येथील पंजाबी कॉलनीत पत्नी व दोन मुलांसह राहणाऱ्या 39 वषीर्य सुरेंद पाल तवर यांचे 37 वषीर्य संगीता भाटियाशी अनैतिक संबंध होते. सुरेंद पालने आपली पत्नी रंजनी (33), मुलगा जिम्मी (13) आणि मुलगी हिना (11) यांना सोडून संगीताबरोबर संसार थाटला होता. काही दिवसांपूवीर् संगीता व सुरेंद पाल हे कुलाब्यातून उल्हासनगरात आले आणि रंजनीला मारहाण करीत दोन्ही मुलांना पळवून नेले. रंजनीने याबाबत सुरेंद पाल तसेच संगीता या दोघांविरुद्ध उल्हासनगर सेंट्रल पोलिस ठाण्यात तक्रार नोंदवली.

संगीताने या प्रकरणी मुंबई उच्च न्यायालयातून अटकपूर्व जामीन मिळवला व ती आपल्या आईबरोबर उल्हासनगर सेंट्रल पोलिस ठाण्यात बाँड लिहून घेण्याकरिता आली असता पोलिस इन्स्पेक्टर दिलीप थेटे यांनी तिचा जामीन रद्द झाला असून, तुम्हाला तुरुंगात जावे लागेल, असे धमकावले आणि या कारवाईपासून वाचण्यासाठी संगीताकडून 5 लाख रुपयांची मागणी केली. संगीताने लाच द्यायचे कबूल केले व दुसरीकडे ठाणे अँटी करप्शनकडे तक्रार केली. त्यानुसार पुढे सापळा रचण्यात आला.

सोमवारी रात्री 11.30 वाजता उल्हासनगरातील हॉटेल अँब्रोसीया येथे 15 हजारांची लाच घेताना इन्स्पेक्टर थेटे यांना ठाणे अँटी करप्शनचे पोलिस निरीक्षक जगदीश जाधव यांनी पकडले. उल्हासनगर पोलिस वर्तुळात या घटनेमुळे खळबळ माजली आहे.

 
</text>
</doc>
