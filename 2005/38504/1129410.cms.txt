<doc>
<docno>1129410.cms.txt</docno>
<text>
 
महामुंबई
कर्जतला सबवे नाही आणि रस्ताही
[ Wednesday, June 01, 2005  07:54:26 pm]


टाइम्स टीम

कर्जत : सबवे होणारअशी चर्चा सुरू असतानाच पालिकेत नगरसेवकांत झालेल्या खडाजंगीमुळे टेण्डर स्थगित करण्यात आलं. त्यामुळे सबवेही नाही आणि रस्ताही नाही, अशी परिस्थिती निर्माण झाली आहे. यामुळे कर्जतकरांन पावसाळ्यात खड्ड्यातून रस्ता शोधत चालावं लागणार.

पालिकेच्या सभेत सर्वच नगरसेवकांनी सबवेच्या सव्हेर्साठी भरलेलं एक लाख रुपयांचं बिल थांबवण्याचा निर्णय घेतला. तसंच 14 कोटींची पाणीपुरवठा योजना राबवताना शहरातील सर्वच रस्ते नादुरुस्त झाले असताना मुख्याधिकारी प्रियांका कुलकणीर् यांनी काढलेली टेण्डर नगरसेवकांनी मजीर्तल्या ठेकेदाराला काम मिळणार नाही. या उद्देशाने ठराव घेऊन टेण्डरलाच स्थगिती दिली. तसंच भिसेगावजवळील 14 गावं रेल्वे ट्रक ओलांडून जातात. तिथे सबवे होण्यासाठी सबवे कृती समितीने पालिकेवर मोर्चा आणला होता. त्यामुळे नगराध्यक्ष वनिता म्हसे यांनी सव्हेर्साठी एक लाख रुपयांचं बिल रेल्वे खात्याला दिलं होतं. विशेष म्हणजेच सबवे कृती समितीचा उपाध्यक्ष नगरसेवक आहे. मोर्चासाठी पुढे असताना पेमेण्ट स्टॉप करण्यासाठी या नगरसेवकांनी केवळ पाच मिनिटांसाठी वॉकआउट केलं. याबाबत नगराध्यक्षांसह काही नगरसेवकांनी आश्चर्य व्यक्त केलं. त्यामुळे नगराध्यक्षांनी घाईगडबडीने हे बिल थांबण्याचा निर्णय घेतला. त्यामुळे भविष्यात सबवे होणार नाही हे आता उघड झालं. तसंच बावीस लाखाच्या टेण्डरला स्थगिती देत असताना मुख्याधिकाऱ्यांनी 15 मे नंतर डांबरीकरण करता येत नाही. हा तांत्रिक मुद्दा उपस्थि केला. याला नगरसेवक घाडगे यांनी आक्षेप घेतला. मात्र दहा इतर टेण्डरला ठराव घेऊन मंजुरी देण्यात आली.

 
</text>
</doc>
