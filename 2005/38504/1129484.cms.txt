<doc>
<docno>1129484.cms.txt</docno>
<text>
 
लेख: जाता जाता
लंबे रेसका घोडा!
[ Wednesday, June 01, 2005  09:03:50 pm]


भारतीय क्रिकेट संघाची मीटिंग भरली आहे. ग्रेग चॅपेल, पुढल्या र्वल्ड कपसाठी संघाचे ध्येय, प्रत्येक खेळाडूची जबाबदारी याचं प्रेझेंटेेशन सादर करतात.

'आपल्याला र्वल्ड कपमध्ये फायनलपर्यंत जायचं आहे. फायनल ऑस्ट्रेलिया जिंकेल. पण आपण नंबर टू असलंच पाहिजे. या दृष्टीने महत्त्वाचा रोल सेहवागचा असेल.' चॅपेल बोलायला सुरुवात करतात.

'आमचा रोल कमी असेल काय?' गांगुली पुटपुटतो.

'तुम्ही पण इक्वली तितकाच मेजर रोल प्ले करणार आहात.' चॅपेल त्याच्याकडे आणि सचिन, राहुल आणि इतरांकडे नजर टाकून आपला मुद्दा स्पष्ट करतात.

'पण तोपर्यंत दादा टीममध्ये असेल का?' आगरकर हळूच शेजारी बसलेल्या पठाणला विचारतो. पठाण चुकून जोरदार हसतो. सगळेजण त्यांच्याकडे बघू लागतात.

'तर मी सांगत होतो की वीरूला आपला रोल लक्षात घेऊन पूर्ण पन्नास ओव्हर्स टिकण्यासाठी प्रयत्न करावे लागतील. कारण आता थ्री हंड्रेड हे टागेर्ट कमी पडेल. थ्री फिफ्टीपर्यंत आपल्याला जायचं असेल तर वीरू किती ओव्हर्स खेळतो याला महत्त्व असेल.'

'पण दुसऱ्या साईडला इतरांनी तितक्या ओव्हर्स टिकाव धरायला हवा ना!' युवराजला गप्प बसवत नाही.

त्याच्या कॉमेंटवर चॅपेलनाही हसू आवरत नाही हे बघितल्यावर हास्याचे धबधबे फुटतात.

'मला वाटतं वीरूला आपलं थोडं टेक्निक बदलायला लागेल. पहिल्या बॉलपासून फोर किंवा सिक्स मारण्याचा अट्टहास सोडावा लागेल. त्याने सचिनपासून, राहुलपासून इनिंग्ज बिल्ड कशी करावी हे शिकण्याची गरज आहे. आपण 'लंबे रेसका घोडा' आहे हे सिद्ध करण्याची ही वेळ आहे.' चॅपल सांगतात आणि वीरूकडे बघतात आणि त्यांच्या चेहऱ्यावर आश्चर्य, संताप यांचं मिश्रण स्पष्ट दिसतं.

सगळेजण वीरूकडे बघायला लागतात. वीरुशांतपणे शब्दकोडं सोडवत असतो.

'वीरू!' चॅपेल यांच्या स्वरात करडेपणा.

'यस सर!' वीरू चटकन उभा राहतो.

'मी काय सांगितलं ते तू ऐकलंस ना!' चॅपेल विचारतात.

'हो. सगळं ऐकलं.' वीरू आज्ञाधारक मुलासारखा सांगतो.

'मग तू खेळणार ना तसा?' चॅपेल प्रेमळ स्वरात विचारतात.

यावर वीरू नकाराथीर् मान हलवतो.

'सर आपण सांगितलंत ते या कानाने ऐकून त्या कानाने मी सोडून दिलं आहे.' वीरू स्पष्टपणे सांगून टाकतो.

'आणि तुम्ही?' चॅपेल इतरांना विचारतात.

'सर ते ही असंच करतात. फक्त बोलत नाहीत.' वीरूच्या या खुलाशावर चॅपेल मटकन खाली बसतात.

- चकोर

 
</text>
</doc>
