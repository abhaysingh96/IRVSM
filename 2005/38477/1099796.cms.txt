<doc>
<docno>1099796.cms.txt</docno>
<text>
 
महाराष्ट्र
मळीवरील एक्साइजची वाढ आटोक्यात असल्याने दिलासा
[ Thursday, May 05, 2005  05:55:46 pm]


म. टा. वृत्तसेवा

पंढरपूर : केंदीय अर्थसंकल्प मंजूर करताना मळीवर लावलेल्या एक्साइज ड्यूटीत कपात करून केंदीय अर्थमंत्र्यांनी साखर उद्योगाला दिलासा दिला असल्याची प्रतिक्रिया येथे उमटली आहे! या दिलाशाचे श्रेय केंदीय कृषीमंत्री शरद पवार यांचेच, असेही काही स्थानिक नेते सांगत आहेत.

अर्थसंकल्पात उसाच्या मळी (मोलॅसिस) साठी प्रतिटन एक हजार रुपये एक्साइज ड्यूटी जाहीर झाल्याने साखर उद्योगात खळबळ माजली होती. पूवीर् हा दर प्रतिटन 500 रुपये होता, तो अचानक दुप्पट झाल्याने महाराष्ट्र राज्य सहकारी साखर संघाने केंदीय कृषीमंत्री शरद पवार यांच्या माध्यमातून केंदीय अर्थमंत्र्यांना साखर उद्योगाची सद्यस्थिती लक्षात घ्या, अशी गळ घातली. त्यानंतर हा दर 1000 ऐवजी 750 रुपये प्रतिटन करण्यात आला आहे.

देशातील साखर उद्योगाकडून दरवर्षी 1800 लाख टन उसाचे गाळप होते. यातून 80 लाख टन मळीची निमिर्ती होते. यापैकी निम्म्या मळीच वापर औद्योगिक कारणांसाठी होत असल्याने त्यावरील एक्साइज ड्यूटीचा परतावा मॉडव्हॅटद्वारे मिळू शकतो. मद्यनिमिर्तीसाठी वापरण्यात येणाऱ्या उर्वरित मळीसाठी आता 750 रुपये प्रतिटन एक्साइज ड्यूटी भरावी लागेल.

मळीच्या दरांतील चढउतार थेट उसाच्या उपलब्धतेवर अवलंबून असतो. सन 2000 ते 2003 पर्यंत ऊस मुबलक असल्याने मळीचा दर 160 ते 200 रु. प्रतिटन इतका खालावला होता. तेव्हाही त्यावर 500 रु. प्रतिटन एवढी एक्साइज ड्यूटी केंदाकडून वसूल केली जाई. गेल्या दोन वर्षांत पावसाने पाठ फिरवल्याने उसाचे उत्पादन आणि गाळपही कमी होऊन मळीचे दर 3500 ते चार हजार रुपये झाले आहेत!

 
</text>
</doc>
