<doc>
<docno>1100084.cms.txt</docno>
<text>
 
महामुंबई
...आरोपीच बनला दुल्हेमिया!
[ Thursday, May 05, 2005  09:31:07 pm]


म. टा. प्रतिनिधी

मुंबई : एखाद्या हिंदी चित्रपटात शोभून दिसेल असे दृश्य त्या दिवशी शहर सत्र न्यायालयाचे न्या. व्ही. सी. सिंग यांच्या कोर्टात दिसत होते. आरोपीवर बलात्काराचा आरोप असल्याने त्याबाबत बलात्कारित मुलीची साक्ष सुरू होती. बचाव पक्षाकडून उलटतपासणी सुरू असताना तिने आरोपीने लग्नाला नकार दिल्यानेच मी त्याच्याविरुद्ध बलात्काराचा गुन्हा दाखल केल्याची कबुली दिली. माझे त्याच्याशी प्रेमसंबंध होते व त्याच्याशी लग्न करण्याची माझी इच्छा होती, असेही तिने मान्य केले. त्याच क्षणी न्या. सिंग यांनी तिला प्रश्ान् केला की, अजूनही तिचे त्याच्यावर प्रेम आहे का, त्यावर तिने होकार दिला असता न्या. सिंग यांनी तोच प्रश्ान् आरोपीला केला, त्यानेही त्याला होकार दिला.

अखेर दोघेही लग्नाला तयार आहेत का, असा प्रश्ान् न्या. सिंग यांनी केल्यावर दोघांनी तयारी दर्शविली. यावेळी दोन्ही बाजूच्या नातेवाईकांशीही सल्लामसलत झाली व त्यांनीही लग्नाला संमती दिल्याने न्या. सिंग यांनी आरोपी फिरोज मुनीर शेख याच्याविरुद्धचा बलात्काराचा गुन्हा काढून टाकून त्याची निदोर्ष सुटकाही केली. लग्नादरम्यान आरोपी पळून जाऊ नये, म्हणून लग्नस्थळी पोलिस बंदोबस्त ठेवण्याचे आदेश दिले.

या खटल्यातील आरोपी फिरोज हा 25 वर्षाचा असून 2003 ची ही घटना आहे. त्यावेळी बलात्कारित मुलगी अवघी 17 वर्षार्ंची होती. त्यामुळे कायद्यातील तरतुदीनुसार एखाद्या अल्पवयीन मुलीने जरी लैंगिक संबंधाची इच्छा दर्शविली, तरी तो बलात्कारच मानला जातो. त्यासाठी दहा वर्षांपर्यंत सक्तमजुरीची शिक्षा देण्याची तरतूद आहे.

या प्रकरणात आरोपी फिरोजला एक नोव्हेंबर , 2003 रोजी बलात्काराच्या गुन्ह्याबद्दल अटक झाली होती. तेव्हापासून तो तुरुंगातच आहे. या घटनेतील मुलगी औरंगाबादहून अंधेरीच्या चकाला भागात मोठ्या बहिणीकडे राहायला आली होती. त्या ठिकाणी तिची फिरोजशी ओळख झाली. त्या ओळखीत फिरोजने तिचा विश्वास संपादन करून लग्नाचे आश्वासन दिले होते. त्यातून दोघांमध्ये लैंगिक संबंध झाले. मात्र नंतर त्याने लग्नाला नकार दिल्यामुळे त्याच्याविरुद्ध या मुलीने तब्बल अडीच महिन्यांनी बलात्काराचा गुन्हा अंधेरी पोलिस ठाण्यात दाखल केला.

 
</text>
</doc>
