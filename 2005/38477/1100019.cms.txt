<doc>
<docno>1100019.cms.txt</docno>
<text>
 
बहुतांची अंतरे
बॉम्बस्फोटांसही गोडबोलेच जबाबदार?
[ Thursday, May 05, 2005  08:45:33 pm]


बाबरी मशिदीच्या पतनानंतर मुंबईत भीषण जातीय दंगली उसळल्या. त्यावेळी महाराष्ट्रात तसेच दिल्लीतही काँग्रेस पक्षाचेच सरकार होते. ' चाणक्य ' नरसिंह राव पंतप्रधान, महाराष्ट्राचे ' स्ट्राँगमॅन ' शरद पवार संरक्षण-मंत्री , ' हेडमास्तर ' शंकरराव चव्हाण गृहमंत्रीपदावर. अशी मातब्बर मंडळी सत्तास्थानांवर असतानाही भीषण दंगलीचा आगडोंब उसळलाच. अशी वस्तुस्थिती असूनही आज तब्बल 12 वर्षांनी जातीय दंगलीचे खापर शरद पवार माधव गोडबोलेंवर फोडून जनतेची दिशाभूल करीत आहेत. वीजप्रश्ानवरून जनतेचे लक्ष इतरत्र वळविण्याचा हा प्रयत्न आहे. तसेच गोडबोलेंच्या माध्यमातून ते विलासराव देशमुखांना लक्ष्य बनवीत आहेत.

मार्च 1993 मधील मुंबईतील बॉम्बस्फोटात अपरिमित जीवित व वित्तहानी झाली. त्यावेळी दंगलीचे निमित्त साधून सुधाकरराव नाईकांची उचलबांगडी करून ' जाणता राजा ' शरद पवार मुख्यमंत्रीपदी विराजमान झाले होते. या बॉम्बस्फोटांसही गोडबोलेच जबाबदार होते काय ?

नंदू मुळे, संगमनेर.

 
</text>
</doc>
