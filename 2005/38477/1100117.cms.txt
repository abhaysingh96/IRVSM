<doc>
<docno>1100117.cms.txt</docno>
<text>
 
क्रीडा
विश्वविजेती नोकरीच्या आणि घराच्या शोधात!
[ Thursday, May 05, 2005  10:10:14 pm]


चंदशेखर संत

आंध्र प्रदेश सरकार सानिया मिर्झाला प्रशिक्षणासाठी वीस लाख रुपये आणि गोपीचंदच्या अॅकॅडमीसाठी दहा लाख रुपये देत असताना महाराष्ट्राच्या राजधानीत विश्वविजेती बिलियर्डस खेळाडू आणि आंतरराष्ट्रीय स्नूकर स्पर्धा गाजवणारी व पुल स्पर्धातही चमकदार कामगिरी करणारी मराठमोळी अनुजा ठाकूर मात्र उपेक्षित राहिली असल्याची खंत क्रीडाप्रेमींना जाणवत आहे.

गिरगावात एका लहानशा घरात रहाणारी आणि चिकित्सक शाळेत शिकलेली ही कन्यका बिलियर्डसकडे वळलीच कशी असा प्रश्ान् दस्तुरखुद्द बाळासाहेब ठाकरे यांनीही अनुजाला केला. अनुजाचे वडील प्रकाश हिंदू जिमखान्यात तिला आणि तिची थोरली बहिण मीनल या दोघींना घेऊन ंहिंदू जिमखान्यात जात ते टेबल टेनिस खेळण्यासाठी. त्याच वेळी बिलियर्डसही ती बघत असे. पण हा ' काठी-चेंडूचा ' खेळ काय खेळायचा अशा विचाराने ती वडिलांशी वाद घालायची. पिताश्ाी प्रकाश म्हणतात : ' अनुजा आणि मीनल या दोघींना घेऊन जाताना मला मोठीच कसरत करायला लागायची. अनुजा तर गाईडच्या युनिफॉर्ममध्येच येऊन खेळायची. पण टेबल टेनिसमध्ये तिचे मन लागत नव्हते हे मला जाणवत होते. धीरेधीरे ती बिलियर्डस खेळायला लागली आणि मग त्यात छान रमून गेली. तिने राष्ट्रीय स्पधेर्तील आपल्या सलामीच्याच सामन्यात तत्कालीन राष्ट्रीय विजेतीला नमवण्याचा पराक्रम गाजवला आणि मग तिचा आत्मविश्वास वाढतच गेला. '

प्रकाश सांगतात : आमचं एकत्र कुटुंब. घरही लहानसं. एक जण आंघोळीला गेला की दहा मिनिटे थांबायचं अशी आम्हाला सवय पडून गेलेली. पण आधी मीनल आणि नंतर अनुजा खेळायला लागली व आम्हाला वेळेचं महत्त्व जाणवू लागलं. अनुजानं आंतरराष्ट्रीय, जागतिक स्पर्धा गाजवल्यानंतर तर आमच्या घरी फोटोग्राफर्स आणि रिपोर्टर्सची गदीर् उसळली. '

खुल्या बिलियर्डस स्पधेर्त अनुजाने नामवंत पुरुष खेळाडूंनाही चकित करण्याचा चमत्कार गाजवला. तेल कंपन्या पुरुष बिलियर्डस खेळाडूंना नोकऱ्या देतात मग अनुजासारख्या युवतीला का उपेक्षित रहावे लागावे हा प्रश्ान्च आहे. क्रीडापटुंना प्रोत्साहन देणाऱ्या टाटा, महिंद किंवा बँकांकडून याबाबत अनुजाला कशी विचारणा झाली नाही याचे आश्चर्य वाटते. अनुजा बीकॉम परीक्षा चांगल्या गुणांनी उत्तीर्ण झालेली आहे आणि कम्प्युटरमध्येही ती पारंगत आहे. महाराष्ट्र राज्य सरकार खेळाडूंना, क्रीडा क्षेत्राला प्राधान्य देण्याचा डांगोरा पिटत असते पण बिलियर्डस, स्नूकर सारख्या तथाकथित बड्यांच्या खेळात प्रावीण्य मिळवणारी अनुजा काय आणि मीनल काय उपेक्षित रहाते याला काय म्हणावे ?

अनुजा ही गुणी मुलगी आहे आणि तिचे कौतुक हे व्हायलाच पाहिजे असे ठाकूर कुटुंबियांचे चाहते कॅप्टन बी. एस. आगा म्हणत असतातच. आंध्र प्रदेश सरकार क्रीडा आणि क्रीडापटू यांना सक्रीय प्रोत्साहन देत असताना महाराष्ट्र सरकारकडूनही तशी अपेक्षा बाळगायला नको काय ?

 
</text>
</doc>
