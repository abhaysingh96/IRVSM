<doc>
<docno>1100115.cms.txt</docno>
<text>
 
क्रीडा
कॅलिस रँकिंगमध्ये अव्वल क्रमांकावर
[ Thursday, May 05, 2005  10:09:32 pm]


वृत्तसंस्था

लंडन : आयसीसी कसोटी क्रिकेट रँकिंगमध्ये जॅक कॅलिस अव्वल क्रमांकावर आहे. अँटिगा कसोटीत शतक झळकावल्यामुळे त्याने ब्रायन लाराला मागे टाकत अव्वल स्थानावर झेप घेतली. राहुल दविड तिसऱ्या, रिकी पाँटिंग चौथ्या आणि वीरेंदर सेहवाग पाचव्या क्रमांकावर आहेत. डॅमियन माटिर्न सहाव्या, अॅडम गिलक्रिस्ट सातव्या, इंझमाम उल हक आठव्या, युनुस खान नवव्या क्रमांकावर आहे.ग्रॅम स्मिथने अव्वल दहा फलंदाजात पुन्हा स्थान पटकावले असून सचिन तेंडुलकर बाराव्या क्रमांकावर आहे. त्रिशतकवीर क्रिस गेलने 24 व्या क्रमांकावर झेप घेतली आहे, ही त्याची सवोर्त्तम कामगिरी.

गोलंदाजांत ग्लेन मॅग्राने अव्वल स्थान कायम राखले असून मुरलीधरन दुसऱ्या तर ग्रॅम पोलॉक तिसऱ्या क्रमांकावर आहे. पाकिस्तानचा शोएब अख्तर चौथ्या तर एनटिनी पाचव्या स्थानवर आहेत. लेगस्पिनर शेन वॉर्न सहाव्या तर अनिल कंुबळे सातव्या क्रमांकावर आहेत. आंदे नेल आठव्या तर जेसन गिलेस्पी नवव्या आणि इंग्लंडचा स्टीव हामिर्सन दहाव्या क्रमांकावर आहे.

भारतीय संघ 107 गुणांसह तिसऱ्या क्रमांकावर आहे तर ऑस्ट्रेलियन संघाने अव्वल स्थान कायम राखले आहे. इंग्लंड दुसऱ्या क्रमांकावर असून पाकिस्तान चौथ्या तर श्ाीलंका पाचव्या आणि दक्षिण आफ्रिका सहाव्या क्रमांकावर आहे. न्यूझीलंडचा संघ सातव्या स्थानवर असून दक्षिण आफ्रिकेकडून मार खाणारा वेस्ट इंडीजचा संघ आठव्या क्रमांकावर आहे. झिम्बाब्वे नवव्या तर बांगलादेशचा संघ दहाव्या क्रमांकावर आहे.

 
</text>
</doc>
