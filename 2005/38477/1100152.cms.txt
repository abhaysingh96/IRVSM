<doc>
<docno>1100152.cms.txt</docno>
<text>
 
महामुंबई
15 मे पासून बेकरी बंद?
[ Thursday, May 05, 2005  11:22:07 pm]


म. टा. प्रतिनिधी

मुंबई : दैनंदिन जीवनाशी निगडित असलेल्या ब्रेड, टोस्ट, बटर यांसारख्या बेकरीतील उत्पादनांना व्हॅटच्या कार्यकक्षेतून पूर्णपणे वगळावे, या मागणीसाठी 15 मे पासून राज्यातील 17 हजार बेकरी बेमुदत बंद ठेवण्याचा इशारा बाँबे बेकर्स असोसिएशन आणि इंडिया बेकर्स असोसिएशन यांनी गुरुवारी दिला.

शिवसेना आमदार कन्हय्यालाल गिडवाणी, काँगेसचे आमदार हाफीज धत्तुरे, बेकरी नेते मोहंमद याकुब, के. पी. इराणी यांच्या पुढाकाराने यशवंतराव चव्हाण प्रतिष्ठानात राज्यभरातील बेकरी संघटनांच्या प्रतिनिधींच्या बैठकीत हा निर्णय एकमताने घेण्यात आला.

छोट्या बेकऱ्या व्हॅटच्या कार्यकक्षेत आणल्यामुळे धंदा बंद पडण्याची चिन्हे असून पावाच्या किंमती आणखी एक रुपयााने वाढतील, अशी भीती आहे. याविषयी राज्य सरकारने येत्या दहा दिवसात निर्णय घ्यावा. अन्यथा बेमुदत बंद पुकारण्यात येईल, असे बेकरी संघटनांच्या नेत्यांनी जाहीर केले.

 
</text>
</doc>
