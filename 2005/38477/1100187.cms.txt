<doc>
<docno>1100187.cms.txt</docno>
<text>
 
महामुंबई
शहरात 24 तासांत दोन आत्महत्या
[ Thursday, May 05, 2005  11:42:22 pm]


म. टा. प्रतिनिधी

मुंबई : परीक्षेत नापास होण्याच्या भीतीने माटुंगा येथे सहावीच्या एका विद्यार्थ्याने निकालाच्या दिवशीच गळफास घेऊन आत्महत्या केल्याची घटना बुधवारी घडली. दुदैर्व म्हणजे हा विद्याथीर् पास झाला होता.

माटुंगा लेबर कॅम्पमध्ये राहणारा सुहास राजेंद सोनावणे ( 12) हा विद्याथीर् पायोनियर स्कूलमध्ये सहावीत शिकत होता. बुधवारी त्याचा निकाल होता. मात्र आपण नापास होणार असल्याचा ग्रह करून घेणारा सुहास बराच घाबरला होता. सुहासचे वडिल राजेंद सोनावणे शाळेतून निकाल घेऊन तो पास झाल्याची बातमी घेऊन घरी आले खरे, पण घरचे झोपले असताना सुहासने दुपारच्या सुमारास नायलॉनच्या दोरीने गळफास घेऊन आत्महत्या केल्याचे त्यांना दिसले. सुहासवर आम्ही कधीही अभ्यासाबाबत जबरदस्ती केली नाही. त्याच्या पद्धतीने तो अभ्यास करायचा, असे घरच्यांनी सांगितले.

दुसऱ्या एका घटनेत साकी नाका पोस्टाजवळ राहणाऱ्या पल्लमा नागप्पा पुजारी या 25 वर्षांच्या इसमाने राहत्या घरी फास लावून आत्महत्या केली. आपला पती आजारी असल्याने आजाराला कंटाळून त्याने हा निर्णय घेतला असावा असे त्याची पत्नी शोभा पुजारी हिने सांगितले. याबाबत कोणावरही तक्रार नोंदवण्यात आलेली नाही.

 
</text>
</doc>
