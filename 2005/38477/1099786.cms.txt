<doc>
<docno>1099786.cms.txt</docno>
<text>
 
महामुंबई: मुंबई टाइम्स
पालिका करणार 50 कोटींची वीजबचत
[ Thursday, May 05, 2005  05:42:10 pm]


संजय सावंत

लोडशेडिंगचा झटका भविष्यात मुंबईला बसण्याची शक्यता लक्षात घेऊन मुंबई महापालिकेने काटकसरीच्या दृष्टीने पावलं उचलण्यास सुरुवात केली आहे. पिसे पांजरापूर, भांडुप इथली पम्पिंग स्टेशन्स, रस्त्यांवरचे दिवे, हॉस्पिटल्स , 24 वॉर्ड ऑफिस, गार्डन्स, बाजार आणि महत्त्वाच्या ठिकाणच्या विजेची बचत करण्यासाठी संबंधितांना आदेश देण्यात आले आहेत. वर्षाला 250 कोटींहून अधिक रक्कम विजेवर खर्च करणाऱ्या महापालिकेने वर्षभरात 50 कोटींच्या बचतीचं ध्येय असून, केंदाच्या आदेशानुसार एनजीर् ऑडिट करण्यासाठी पालिकेतील मेकॅनिकल आणि इलेक्ट्रिकल इंजिनीअर्सप्रमाणे या क्षेत्रांतील तज्ज्ञांचं मतही मागवण्यात आलं आहे.

राज्यावर आलेल्या विजेच्या संकटाला तोंड देण्यासाठी आपल्या परीने विजेची काटकसर करण्याचे आदेश सर्वांना दिले असून, त्यात लंचटाइम आणि ऑफिसटाइमनंतर विजेची बचत करण्यावर कटाक्ष राहील, असं आयुक्त जॉनी जोसेफ यांनी सांगितलं. महापालिकेला सर्वात जास्त वीज ठाणे जिल्ह्यातून पाणी आणण्यासाठी लागते. पाणी आणण्यासाठी पिसे पांजरापूर इथल्या 16 आणि भांडुपच्या 8 पम्पिंग स्टेशन्ससाठी वर्षाला 125 कोटी रुपयांचं बिल येतं. विजेची बचत करताना अपव्यय कमी केल्याने पॉवर फॅक्टर रिबेट म्हणून एमएसईबीने एक कोटी 62 लाखांची सूट दिली आहे. रस्त्यांवरील दिव्यांसाठीही वर्षाला सुमारे 70 कोटी आणि ऑफिसेस आणि इतर वापरासाठी 50 कोटींची वीज लागते.

एनजीर् कॉन्जवेर्शन अॅक्टप्रमाणे पालिकेने एनजीर् ऑडिट करण्यास सुरुवात केली असून, याबाबाबतची माहिती पिसे पांजरापूर इथले अधिकारी घेत आहेत. ऑडिट करण्यापूवीर्ही पालिका दरमहिना पाण्यासाठी विजेचा वापर आणि पम्पिंग स्टेशन्सच्या देखभालीबाबत जागरूक राहिली असल्याचा दावा त्यांनी केला. पाण्याप्रमाणे रस्त्यांवरील दिव्यांसाठीही जास्त वीज खर्च होत असल्याने महाराष्ट्र इलेक्ट्रिक रेग्युलॅरिटी अॅथॉरिटी बोर्ड यांचं मत घेऊन रस्त्यांवरील विजेच्या पोलबाबत निर्णय घेतला जाईल. आयुक्तांनी मुख्यालयासह वॉर्डातील कार्यालयं, गार्डन्स, रुग्णालयं, शाळा, माकेर्ट्स आणि इतर डिपार्टमेण्टमध्ये वीजबचत करण्याचे आदेश दिले आहेत.

केंदाच्या मार्गदर्शनाखाली वीजबचत कशी करावी, याबाबत सल्लामसलत सुरू असून, एक खाजगी संस्थने यावर देखरेख ठेवली आहे, असं अतिरिक्त आयुक्त सीताराम कुंटे यांनी सांगितलं. पम्पिंग स्टेशन्स, रस्त्यांवरचे दिवे, देवनार कत्तलखाना आणि मोठ्या एसी प्लाण्टला वीज जास्त लागत असल्याने यासाठी अभ्यासगट तयार करण्यात येईल.

वीजेच्या बचतीसाठी रात्री 12 ते चार रस्त्यांवरील दिवे बंद ठेवण्याबरोबर, एक आड करून एक पोल बंद ठेवणं, डिमर लावणं यांचा समावेश असल्याचं या क्षेत्रातील माहितगारांचं म्हणणं आहे. मुंबईत सध्या 75 हजारांहून अधिक दिवे असून अशा प्रकारे काटकसर केल्यास पोलच्या बचतीतून वर्षाला 25 कोटींची बचत होईल, असा दावाही त्यांनी केला. पाच वर्षांपूवीर् 640 कोटींची तूट असताना तत्कालिन आयुक्तांनी रस्त्यांवरील दिवे बंद करण्याचा प्रस्ताव आणला होता.

 
</text>
</doc>
