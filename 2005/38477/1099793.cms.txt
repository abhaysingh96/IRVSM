<doc>
<docno>1099793.cms.txt</docno>
<text>
 
महाराष्ट्र
लक्ष द्या खेड्यांकडे!
[ Thursday, May 05, 2005  05:53:20 pm]


सातारा : वीज मंडळ करीत असलेल्या लोडशेडिंगचा मोठा फटका आज ग्रामीण भागाला बसतो आहे. या लोडशेडिंगच्या वेळापत्रकात खेड्यांचा, शेतकऱ्यांचा कुठे विचारच झालेला दिसत नाही, तो होणे आवश्यक आहे. अन्यथा जनक्षोभ उसळतच राहील, असा इशारा शिवसेनेने दिला आहे.

लोडशेडिंगमुळे निर्माण झालेल्या कायदा- सुव्यवस्था स्थितीवर चर्चा करण्यासाठी सातारा जिल्हा पोलिस मुख्यालयात एक बैठक आयोजित करण्यात आली होती. जिल्ह्यातील शिवसेेनेचे नेते, कार्यकतेर्, वीज मंडळाचे अधिकारी, पत्रकार आणि अर्थातच पोलिस अधिकारी या बैठकीस उपस्थित होते.

शिवसेनेचे सातारा जिल्हा प्रमुख नरेंद पाटील यांनी लोडशेडिंगचे वेळापत्रक ठरवताना ग्रामीण भागाचाही विचार होणे आवश्यक आहे, असे नमूद केले. या समस्येने लोकांना पुरते हैराण केले आहे. वीज मंडळाकडे तक्रारी केल्या तरी काहीही हालचाल होत नाही. हे चित्र न बदलल्यास जनतेचा रोष वीजमंडळ अधिकाऱ्यांकडे वळतच राहील, असा इशारा द्यायला पाटील विसरले नाहीत!

ग्रामीण भागात सलग बारा-बारा तास लोडशेडिंग केले जाते, तसे न करता ते टप्प्याटप्प्याने केले जावे, असे कराड तालुका प्रमुख संजय मोहिते यांनी सुचवले.

 
</text>
</doc>
