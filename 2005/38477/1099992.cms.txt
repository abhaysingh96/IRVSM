<doc>
<docno>1099992.cms.txt</docno>
<text>
 
अर्थव्यवहार
मायक्रोसॉफ्टला दणदणीत नफा
[ Thursday, May 05, 2005  08:27:29 pm]


वृत्तसंस्था

रेडमंड, अमेरिका : सॉफ्टवेअर क्षेत्रातली जगातली दादा कंपनी मायक्रोसॉफ्टने पहिल्या तिमाहीत 256 कोटी डॉलर्स इतका प्रचंड नफा कमावला. गेल्या वषीर् याच कालावधीत कमावलेल्या नफ्यापेक्षा तो जवळपास दुप्पट आहे.

अर्थात गेल्या वर्षी सन मायक्रोसिस्टिम्सशी एका खटल्यासंदर्भात समझोता करावा लागल्यामुळे मायक्रोसॉफ्टचे लाखो डॉलर्स खर्च झाले होते. हा नफा 23 सेंट्स पर शेअर आहे. मात्र कायदेशीर बाबींचा खर्च वगळल्यास तो 28 सेंट्स पर शेअर होतो, असा कंपनीचा दावा आहे. अर्थात वॉल स्ट्रीट दलालांची अपेक्षा 32 सेंट्स पर शेअर इतकी होती.

या तिमाहीत मायक्रोसॉफ्टच्या उत्पन्नात पाच टक्क्यांनी वाढ होऊन ते 962 कोटी डॉलर्सवर पोहोचले. हाही आकडा अर्थतज्ज्ञांच्या अपेक्षेपेक्षा ( 983 डॉलर) कमी होता. मात्र, सॉफ्टवअर इंडस्ट्रीतील तेजी-मंदीच्या चक्रात हा निकालही समाधानकारक होता, असे मायक्रोसॉफ्टच्या संचालकांचे म्हणणे आहे.

 
</text>
</doc>
