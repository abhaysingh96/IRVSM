<doc>
<docno>1098899.cms.txt</docno>
<text>
 
देश-विदेश
फर्नांडिसांनीच दिले...
[ Thursday, May 05, 2005  12:12:50 am]


वृत्तसंस्था

नवी दिल्ली : ' तहलका ' प्रकरणासह 14 संरक्षण व्यवहारांची चौकशी करणाऱ्या न्या. एस. एन. फुकन यांना संरक्षण आस्थापनांना भेटी देण्यासाठी तत्कालीन संरक्षणमंत्री जॉर्ज फर्नांडिस यांनीच हवाई दलाचे विमान उपलब्ध करून दिले होते, अशी माहिती संरक्षणमंत्री प्रणव मुखर्जी यांनी लोकसभेत दिली.

अतिमहत्त्वाच्या व्यक्तींसाठी देण्यात येणारे हवाई दलाचे विमान फुकन यांना देण्यात आले होते. कोणत्याही चौकशी आयोगाला अशा विमानाची सुविधा नसते. मात्र, फर्नांडिस यांनी 22 डिसेंबर 2003 रोजी फुकन यांना विमान उपलब्ध करून देण्याचा आदेश दिला होता, असे मुखजीर् यांनी नमूद केले. 14 संरक्षण खरेदी व्यवहारांच्या चौकशीचे काम फुकन आयोगाकडे होते. फुकन यांनी पत्नी आणि आठ अधिकाऱ्यांसह पुणे, मुंबई आणि अहमदनगर येथील संरक्षण आस्थापनांना जाण्यासाठी या विमानाचा आणि हेलिकॉप्टरचा वापर केला, असे मुखजीर् यांनी सांगितले.

विमान मागितले नव्हते

संरक्षण मंत्रालयाकडे आपण अतिमहत्त्वाच्या व्यक्तीसाठी असलेल्या विमानाची मागणी केली नव्हती आणि माजी संरक्षणमंत्री जॉर्ज फर्नांडीस यांना आपण ' क्लिन चिट ' दिलेली नाही, असा खुलासा न्या. फुकन यांनी गुवाहाटीत केला आहे. मात्र, मुखजीर् यांच्या निवेदनावर प्रतिक्रिया व्यक्त करण्यास फुकन यांनी नकार दिला.

 
</text>
</doc>
