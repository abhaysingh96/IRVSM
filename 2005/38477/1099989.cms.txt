<doc>
<docno>1099989.cms.txt</docno>
<text>
 
अर्थव्यवहार
जनरल मोटर्सच्या एप्रिलमधील वाहनविक्रीत वाढ
[ Thursday, May 05, 2005  08:25:23 pm]


म. टा. वाहन प्रतिनिधी

मुंबई : जनरल मोटर्स इंडियाच्या एप्रिल महिन्यातील वाहनविक्रीत 58 टक्क्यांनी वाढ झाली. त्यांच्या शेव्हरोले टॅव्हेराची 1603 युनिट्स विकली गेली. या मॉडेलने 11 महिन्यांत 15000 युनिटविक्रीचा टप्पाही ओलांडला.

जनरल मोटर्स इंडियाने एप्रिल महिन्यात 2214 युनिट्स किंवा मोटारी विकल्या. टॅव्हेराव्यतिरिक्त यांत शेव्हरोले ऑप्ट्राची 406 युनिट्स आणि ओपेल कॉर्साच्या 200 युनिट्सचा समावेश आहे.

विक्रीत वाढ होत असल्याने जीएम इंडियाने त्यांच्या हलोल (गुजरात) येथील कारखान्याची उत्पादनक्षमता 60 हजार युनिट्सवर नेण्याचा निर्णय घेतला आहे. जीएम इंडिया ही दनरल मोटर्स कॉपोर्रेशनची संपूर्ण मालकीची उपकंपनी आहे. भारतात ओपेल कॉर्सा सेल आणि ओपेल स्विंग या कार्सची निमिर्तीही ही कंपनी करते. याशिवाय ओपेल वेक्ट्रा आणि शेव्हरोले फॉरेस्टर या कार्स ही कंपनी थेट आयात करते.

 
</text>
</doc>
