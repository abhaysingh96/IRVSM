<doc>
<docno>1100118.cms.txt</docno>
<text>
 
क्रीडा
करण भसिनची शानदार हॅटट्रिक
[ Thursday, May 05, 2005  10:11:19 pm]


मुंबई : करण भसिनने शानदार हॅटट्रिकसह केलेल्या चार गोलमुळे चेंबूर केंदने बोरिवली केंदचा 6-1 असा धुव्वा उडवला आणि बिपिन स्मृती आंतर केंद फुटबॉल स्पधेर्चा पहिला दिवस गाजवला. मुंबई विद्यापीठ मैदानावर आयोजित करण्यात आलेल्या या स्पधेर्तील चेंबूर वि. बोरिवली लढतीत सुरुवातीपासून वर्चस्व राहिले ते चेंबूरचे. भसिनचे आक्रमण रोखण्यात बोरिवलीचे बचावपटू साफ अपयशी ठरले. भसिनला डेन्झिल फर्नांडिस व अर्जुन शेखर यांची छान साथ लाभली. या दोघांनी प्रत्येकी एक गोल मारला. एस्सार पुरस्कृत आणि जेजे जोनेक्स, स्टार ऑफसेट यांचा सहपुरस्कार लाभलेली ही स्पर्धा दोन दिवस चालणार असून गुरूवारप्रमाणे शनिवारी साखळी सामने होतील. अंतिम सामना शनिवारी संध्याकाळी चार वाजता होणार असून दोणाचार्य पुरस्कार विजेते भारताचे माजी प्रशिक्षक सईद नईमउद्दीन यांच्या हस्ते विजेत्यांना गौरविण्यात येईल.

ऑलिंपियन व पद्मश्ाी धनराज पिल्लेच्या हस्ते स्पधेर्चे उद्घाटन झाले. यावेळी धनराजने सर्व सहा केंदातील 120 पेक्षा जास्त मुलांना युक्तीच्या चार गोष्टी सांगितल्या. तसेच मुलांबरोबर फुटबॉल खेळण्याचा आनंदही धनराजने लुटला. यावेळी अनेक आजी माजी आंतरराष्ट्रीय फुटबॉलपटू हजर होते.

गेली 19 वर्ष बिपिन सतत हिवाळी तसेच उन्हाळी सुट्टीमध्ये मुलांमुलींसाठी फुटबॉल प्रशिक्षण शिबिर घेत असून या शिबिरानंतर आंतर केंद फुटबॉल स्पर्धाही आयोजित केली जाते. या शिबिरामधून मार्गदर्शन घेऊन मुलांनी राज्य, राष्ट्रीय व आंतरराष्ट्रीय पातळीवर झेप घेतली आहे. गुरुवारच्या इतर साखळी सामन्यांमध्ये मीरा रोड व कल्याण या केंदांनीही सुरेख खेळ केला. अरनॉल्ड वेल्सबर्टच्या सुरेख खेळामुळे मीरा रोडने बोरिवलीवर 2-0 अशी मात केली. तर कल्याणने चेंबूरवर 2-1 असा विजय मिळवला.

साखळी सामन्यांचे निकाल

चेंबूर 6 ( करण भसिन 4, डेन्झिल फर्नांडिस, अर्जुन शेखर प्रत्येकी 1) विजयी वि. बोरिवली 1 ( रॉयस्टन डिसोझा).

कल्याण 2 ( क्लेटस डिसोझा, सोनल मुरलीधरन प्रत्येकी 1) विजयी वि. मुलुंड 0.

अंधेरी 1 ( जॉन कुटीन्हो 1) विजयी वि. मुलंुड 0.

मीरा रोड 2 ( अरनॉल्ड, वेल्सबर्ट प्रत्येकी 1) विजयी वि. बोरिवली 0.

कल्याण 2 ( अनिश भाताडे, नरेंद खेरलाया प्रत्येकी 1) विजयी वि. चेंबूर 1 ( शैलेश जाधव).

 
</text>
</doc>
