<doc>
<docno>1099769.cms.txt</docno>
<text>
 
महामुंबई
बायो-डिझेलसाठी फायदेशीर जेत्रोफा क्युरकस
[ Thursday, May 05, 2005  05:36:00 pm]


संतोष दळवी

कर्जत : आधुनिक तंत्रज्ञान वापरून जेत्रोफा क्युरकस लागवड केल्यास प्रत्येक वर्षाला एका हेक्टरमधून पंचाहत्तर हजार रुपये मिळू शकतात, अशी माहिती कडाव इथले शेतकरी अशोक तिखंडे या शेतकऱ्याने व्यक्त केलं आहे. त्यांनी शेतात जेत्रोफा क्युरकसची लागवड केली आहे. त्यासाठी त्यांना अनुदान दिलं आहे.

जगभरातील पेट्रोल, डिझेलचे साठे मर्यादित असल्याने जेत्रोफा क्युरकस (रतनज्योत) लागवड करून बायो-डिझेल तयार करण्यासाठी हातभार लावणं हिताचं ठरत. त्यामुळे या लागवडीसाठी अनुदान देण्याचा निर्णय केंद सरकारने घेतला आहे. राष्ट्रपती ए.पी.जे. अब्दुल कलाम यांनी 4 सप्टेंबर 2004 रोजी राष्ट्रपती भवनात या जत्रोफाची लागवड करून हिरवा कंदील दिला. मंुबईच्या अधिवेशनात मंत्री विनय कोरे यांनीही जेत्रोफा क्युरकससाठी केंद सरकारने फंड उपलब्ध केल्याची माहिती पुरवली.

जेत्रोफा क्युरकस बायो-डिझेल हे बियांपासून बनवण्यात येत. डिझेल इंजिनमध्ये मोडिफिकेन न करत फ्यूल वापरता येतं. गुरजात सरकारने या बायो-डिझेल प्रॉजेक्ट तयार करून लागवड अंमलात आणली आहे. त्याचबरोबर यूएस, ऑस्ट्रेलिया, बेल्जियम, फ्रान्स, इटली, स्वीडन आदी देशांनी जेत्रोफा क्युरकसची लागवड केली आहे. तर कोईम्बतूर इथेे मोठ्या प्रमाणात लागवड केली आहे, अशी माहिती वेखंडे यांना लागवडीसाठी अनुदान पुरवणाऱ्या दिलीप शहा यांनी सांगितलं.

दिल्ली- अमृतसर शताब्दी एक्सप्रेसही बायो-डिझेलवर यशस्वीपणे धावली. आता ऑटोमोबाइल्समध्ये इंधन म्हणून बायो- डिझेलचा वापर सर्रास होऊ लागलाय. जेत्रोफा क्युरकसच्या बियांपासून तयार केलेल्या तेलाचा वापर थेट जनरेटर आणि पंपासाठी होतो. जेत्रोफा क्युरकस बहुपयोगी असून दहा टक्के ग्लिसेरॉल मिळते. या बियांचा वापर सेंदिय खतासाठी केला जातो. त्यात 38 प्रोटीन असल्याचं संशोधनाअंती सिद्ध आलं. 0.400 क्युबिक गॅस मिळतो. तसंच तेलसाबण, वंगणं, मेणबत्त्या, वॉनिर्श आणि रंग उद्योगातही त्याचा वापर केला जातो. जत्रोफा लागवडीसाठी सरकारी अनुदान उपलब्ध करण्यात आलं आहे. अधिक माहितीसाठी 9821910322, कर्जत - 09373820548 इथं संपर्क साधावा.

 
</text>
</doc>
