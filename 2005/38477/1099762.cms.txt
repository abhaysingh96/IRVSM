<doc>
<docno>1099762.cms.txt</docno>
<text>
 
प्रगती फास्ट
क्रिएटिविटीला वाव
[ Thursday, May 05, 2005  05:32:22 pm]


मे 2004 मध्ये मंुबई युनिव्हसिर्टीतर्फे घेण्यात आलेल्या सिविल इंजिनीअरिंगच्या परीक्षेत ' थिअरी ऑफ आर.सी. अॅण्ड प्रेस्ट्रेस्ट काँक्रिट स्ट्रक्चर ' आणि डिझाइन अॅण्ड ड्रॉइंग ऑफ काँक्रिट स्ट्रक्चर ' या विषयात दत्ता मेघे इंजिनीअरिंग कॉलेजचा सचिन भुजबळ पहिला आला. सचिनला प्राचार्य जुन्नरकर आणि रावबहादूर राजाध्यक्ष ही दोन गोल्ड मेडल मिळाली.

मुलुंड विद्यामंदिरमधून दहावी झालो. शाळेतही आवड म्हणून टेक्निकल विषयांचा अभ्यास केला होता. पण दहावीला फक्त 73 टक्के मिळाले. अर्थातच कमी टक्क्यांमुळे चांगल्या कॉलेजमध्ये सायन्स शाखेला प्रवेश मिळत नव्हता. मी के.जे. सोमय्याच्या पॉलिटेक्निक कॉलेजमध्ये सिविल इंजिनीअरिंगचा डिप्लोमा करायचं ठरवलं. डिप्लोमा कोर्सच्या बॅचमध्ये दुसरा आलो आणि त्यामुळेच दत्ता मेघे इंजिनीअरिंग कॉलेजमध्ये सरळ तिसऱ्या सेमिस्टरला प्रवेश मिळाला.

सिविल इंजिनीअरिंगमध्ये सातव्या सेमिस्टरला ' रि-इन्फोर्स काँक्रिट अॅण्ड प्रि-स्ट्रेस्ड काँक्रिट स्ट्रक्चर्स ' हा विषय होता. यात स्कोअर करण्यासाठी डिझायनिंग आणि मॅथ्सचं ज्ञान असणं आवश्यक असतं. कन्स्ट्रक्शन साइटवर प्री-स्ट्रेस काँक्रिटचा वापर करताना काही त्रुटी राहण्याच्या शक्यता असतात. त्या मॅथ्स फॉर्म्युलाने शोधून काढाव्या लागतात.

शंभर मार्क्सच्या लेखी परीक्षेत पन्नास मार्क्स थिअरी आणि पन्नास मार्क्स मॅथ्ससाठी असतात. वेळेचं नियोजन नसेल तर पेपर कधीच पूर्ण होणार नाही. मॅथ्स प्रॉब्लेम्स सोडवण्यासाठी खूप सराव करावा लागतो. इंजिनीअरिंगच्या या कोर्समध्ये ठराविक पाठ्यपुस्तकं नाहीत. प्रत्येक टॉपिकची संदर्भासाठी असलेली पुस्तकं वाचून नोट्स तयार कराव्या लागतात. आधीच्या काही वर्षांचे पेपर सोडवलेत, तर तुम्हाला स्कोअर करणं सोपं जाईल.

आठव्या सेमिस्टरमध्ये डिझाइन अॅण्ड ड्राइंग ऑफ काँक्रिट स्ट्रक्चर हा विषय होता. यात डेड लोड, लाइव्ह लोड अशा लोडिंग संदर्भातील गोष्टींचा अभ्यास होता. त्याचप्रमाणे स्लॅब्ज, बिम्स आणि कॉलम्स यांचा समावेश असणारं फेम स्ट्रक्चरचा अभ्यास करावा लागतो. यात पूवीर् वापरण्यात येणारी वकिर्ंग स्ट्रेस मेथड आणि सध्या सर्रास वापरल्या जाणाऱ्या लिमिट स्टेट मेथडचा अभ्यास करायचा होता. शिवाय विविध थिअरीजचाही सिलॅबसमध्ये समावेश होता.

पंचवीस गुणांचं टर्म वर्क, पंचवीस गुणांची तोंडी परीक्षा आणि शंभर गुणांचा लेखी पेपर असे या विषयाचं एकूण स्वरूप होतं. टर्म वर्कमध्ये आम्ही दोन जणांनी मिळून एक प्रकल्प तयार केला होता. त्यात एका चार मजली इमारतीचा प्लॅन आम्हाला तयार करायचा होता. प्रोजेक्टमध्ये तुम्ही पूर्ण इमारतीचं डिझाइन किती योग्य प्रकारे करता, हे पाहिलं जातं. इंजिनीअरिंग म्हणजे काही विद्यार्थ्यांना खूपच यांत्रिक पद्धतीने करावं लागणारं काम वाटतं. पण प्रत्यक्षात यात डिझायनिंगचा समावेश असल्यामुळे तुमच्या क्रिएटिविटीला खूप वाव मिळतो. शिवाय बिल्डिंगच्या प्लानिंगविषयी मुद्दे मांडण्याचं काम खूप आव्हानात्मक वाटलं.

सिविल इंजिनीअरिंगमध्ये या दोन विषयांना सुवर्णपदक दिलं जातं, याची आधीपासून कल्पना होती. त्यामुळे या विषयात पहिलं येण्यासाठी मी खूप मनापासून अभ्यास करत होतो. सिविल इंजिनीअरिंग शाखेत मला अकरावा क्रमांक मिळाला, तरी या दोन विषयात सर्वाधिक मार्क्स मिळाल्यामुळे मला दोन गोल्ड मेडल्स मिळाली. त्यामुळे माझ्या मेहनीतचं सार्थक झाल्यासारखं वाटलं.

गणेश आचवल

 
</text>
</doc>
