<doc>
<docno>1100039.cms.txt</docno>
<text>
 
लेख
आंब्याचा बेरंग!
[ Thursday, May 05, 2005  08:54:01 pm]


कोकणातील आंबा आणि काजू उत्पादक शेतकऱ्यावर सध्या निसर्ग कोपला आहे. गेली तीन-चार वषेर् अवेळी पडणारा धो धो पाऊस, यंदाचे चक्रीवादळ, गारपीट यामुळे आंबा-काजू या दोन्ही पिकांचे प्रचंड नुकसान झाले आहे. हवामानात वारंवार होणाऱ्या बदलाचा सर्वाधिक फटका छोट्या आंबा उत्पादकाला बसला आहे. मात्र सरकारी पातळीवर त्याची म्हणावी तशी दखल घेतली गेली नाही.

फार मोठा गाजावाजा झालेला रत्नागिरीचा ' आम्र पर्यटन महोत्सव ' आयोजकांना ऐनवेळी रद्द करावा लागला. त्यामुळे त्यांची नाचक्की तर झालीच ; पण सरकारी यंत्रणेची कोकणच्या विकासाबाबत असलेली अनास्थाही पुन्हा एकदा उजेडात आली. या महोत्सवाच्या निमित्ताने, एकमेकाला कायम पाण्यात पाहणारी विविध राजकीय पक्षांची नेतेमंडळी, कधी नव्हे ती एकत्र आली होती. आपले राजकीय जोडे सभागृहाबाहेर ठेवून ही मंडळी कामाला लागल्याचे आल्हाददायी चित्र निर्माण झाले होते. मात्र सरकारी यंत्रणेने ऐनवेळी दाखविलेल्या उदासीनतेमुळे एका चांगल्या उपक्रमाचे सुरुवातीलाच तीन-तेरा वाजले! कोकणातील महोत्सव बारगळला असला तरी यंदा पुणे, नाशिक या ठिकाणी सरकारतफेर् ' आम्र महोत्सव ' आयोजित करण्यात आले. पुढील वषीर् दिल्ली, जयपूर, अहमदाबाद, बंगलोर येथेही असेच ' आम्र महोत्सव ' आयोजित केले जाण्याची शक्यता आहे.

कोकणातील आंबा आणि काजू उत्पादक शेतकऱ्यावर सध्या निसर्ग कोपला आहे. गेली तीन-चार वषेर् अवेळी पडणारा धो धो पाऊस, यंदाचे चक्रीवादळ, गारपीट यामुळे आंबा-काजू या दोन्ही पिकांचे प्रचंड नुकसान झाले आहे. हवामानात वारंवार होणाऱ्या बदलाचा सर्वाधिक फटका छोट्या आंबा उत्पादकाला बसला आहे. मात्र सरकारी पातळीवर त्याची म्हणावी तशी दखल घेतली गेली नाही.

नुकत्याच संपलेल्या विधिमंडळाच्या अधिवेशनात सत्ताधारी आणि विरोधी पक्षाच्या कोकणातील आमदारांनी आक्रमक पवित्रा घेतल्यामुळे आंबा उत्पादक शेतकऱ्यांना नुकसान भरपाई देण्याचे महाराष्ट्र सरकारला नाईलाजास्तव मान्य करावे लागले. परंतु प्रत्यक्षात या नुकसानभरपाई प्रकरणी सरकारने मखलाशी केलीच. विधिमंडळात आंब्याच्या नुकसान- भरपाईचा विषय चचिर्ला गेला, तेव्हा पहिल्यांदा फलोद्यान राज्यमंत्री विनय कोरे यांनी नुकसान भरपाईच्या मागणीचा प्रस्तावच धुडकावून लावला. परंतु त्यांच्या वक्तव्याला सर्वपक्षीय आमदारांनी आक्षेप घेतल्यानंतर सरकारने कोकणातील आंबाबागांचे सवेर्क्षण करून हेक्टरी दहा हजार रुपये नुकसानभरपाई देण्याचे सुरुवातीला मान्य केले. त्यानुसार सवेर्क्षणाचे कामही सुरू झाले. मात्र हे सवेर्क्षण पूर्ण होण्याअगोदरच सरकारने पुनर्सवेर्क्षणाचे आदेश जारी करून ही भरपाई फक्त एक हेक्टरापुरतीच मर्यादित असल्याचे स्पष्टीकरण दिले आहे. सरकारचा हा पवित्रा म्हणजे कोकणातील शेतकऱ्याच्या तोंडाला पाने पुसण्याचा प्रकार म्हणावा लागेल.

कृषी खात्याच्या मापदंडाप्रमाणे एक हेक्टर जमिनीमध्ये आंब्याची सुमारे 200 झाडे हे प्रमाण आहे. म्हणजे हेक्टरी दहा हजार प्रमाणे नुकसानभरपाई दिल्यास ती एका झाडामागे केवळ पन्नास रु. होते. ज्या झाडापासून किमान एक-दीड हजार रु. उत्पन्न निघू शकते, त्या झाडाला पन्नास रु. नुकसानभरपाई देऊन सरकार कोणाचे हित साधणार आहे ? त्यापेक्षा सरकारने ती न देणेच बरे!

रत्नागिरी आणि सिंधुदुर्ग जिल्ह्यामध्ये मिळून दरवषीर् सर्वसाधारणपणे एक लाख टन आंबा उत्पादित होतो. त्यासाठी आंबा बागेची वर्षभर करावी लागणारी निगराणी, खते आणि कीटकनाशके यांची फवारणी, मजुरांचे पगार यासाठी सातत्याने खर्च होतो. तो आंब्याच्या विक्रीतूनच वसूल करावा लागतो. याशिवाय स्थानिक व्यापारी, फळांसाठी पेट्या बनविणारे छोटे उद्योजक, त्यांच्याकडील कामगार, आंब्याची तोड करणारे, आंबे पेट्यांमध्ये भरणारे मजूर, वाहतूक व्यावसायिक आणि त्यांचे कामगार हे सारे आंबा उत्पादनावर अवलंबून असणारे घटक आहेत.

वास्तविक सरकारने या सर्वांचाच विचार करायला हवा. पण व्यवहारात ते शक्य होणार नाही. म्हणूनच आंबा उत्पादकांनी व या व्यवसायावर अवलंबून असणाऱ्यांनी स्वत:च एकत्रितपणे आपल्या समस्यांना सामोरे जायला हवे. त्यासाठी यापूवीर् सरकारच्या पुढाकाराने सिंधुदुर्ग व रत्नागिरी जिल्ह्यांत आंबा उत्पादकांची ' महामँगो ' ही संस्था उभारण्यात आली होती ; ती सरकारी अनास्थेमुळे यंदा निकालात (लिलावात) निघाली. दरम्यान, सरकारने रत्नागिरी येथे ' हापूस आंबा निर्यात सुविधा केंद ' सुरू केले आहे. त्यामध्ये यंत्राच्या सहाय्याने आंब्यावर गरम व थंड पाण्याची प्रक्रिया करून, त्यावर ब्रशिंग करून, सुकवून, त्याची प्रतवारी करून, राइपनिंग चेंबरमध्ये आंबा पिकवून, त्याची शीतगृहात साठवण करण्याची सोय करण्यात आली आहे. या सर्व प्रक्रियांमुळे आंब्याची नासाडी टळून तो आकर्षक रंगाचा व चवीने युक्त असा होतो असा सरकारी यंत्रणेचा दावा आहे.

या पार्श्वभूमीवर, युरोपातील काही देश व आखाती देशांत निर्यात होणाऱ्या आंब्यासाठी त्याचा आकार, रंग व टिकवणक्षमता, फळातील साखरेचे प्रमाण, जीवनसत्व ' अ ' व ' क ' चे प्रमाण आणि पौष्टिकता इत्यादी गुणधर्माबाबतची परिणामे निश्चित करणे आवश्यक असल्याचा विचार पुढे आला आहे.

गेल्या वर्षी महाराष्ट्रातून 20 हजार टन आंबा निर्यात झाला होता. यंदा हे लक्ष 25 हजार टनाचे आहे. यंदा या आंब्यासाठी चीनची बाजारपेठही खुली झाली असून, सिंगापूर, मलेशिया, दुबई येथील आंब्याची मागणीही वाढली आहे. लवकरच जपानची बाजारपेठही आंब्यासाठी खुली होईल. सध्या जपान आपल्याकडून आंब्याच्या फळाऐवजी त्याचा रस विकत घेत असतो. ही सारी माहिती सरकारतफेर्च वेळोवेळी जाहीर केली जाते. एकंदरीत आंबा या फळाला एवढे महत्त्वाचे स्थान आहे याची सरकारी यंत्रणेला पूर्ण जाणीव आहे ; मग तिच्याकडून आंब्याच्या पिकाला व्यवस्थितपणे विकसित का केले जात नाही ? असा प्रश्ान् उपस्थित होतो.त्याचेे उत्तर सरकारने द्यावे आणि भविष्यात आंब्याचा बेरंग होणार नाही याची काळजी घ्यावी, एवढीच अपेक्षा आहे.

कुमार कदम

 
</text>
</doc>
