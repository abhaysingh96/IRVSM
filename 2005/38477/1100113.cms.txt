<doc>
<docno>1100113.cms.txt</docno>
<text>
 
क्रीडा
पंजाब सिंध बँक अंतिम फेरीत
[ Thursday, May 05, 2005  10:08:48 pm]


म. टा. क्रीडा प्रतिनिधी

मुंबई : गतविजेत्या पंजाब सिंध बँकेने मुंबई सुवर्ण चषक हॉकी स्पधेर्च्या अंतिम फेरीत धडक मारली आहे. पंजाब सिंध बँकेने भारतीय हॉकी फेडरेशन ज्युनियर संघावर गुरुवारी 2-1 अशी मात केली.

या सामन्यातील गोल पंजाब सिंध बँकेतफेर् राजविंदरसिंग आणि विक्रमजीतसिंग यांनी केले. तर भारतीय हॉकी फेडरेशन संघाच्या एकमेव गोलची नोंद पेनल्टी स्ट्रोकवर जीतेंदर सिरोहाने केला.

या सामन्यात पंजाब सिंध बँकेने पाच पेनल्टी कॉर्नर मिळवले तर भारतीय हॉकी फेडरेशन ज्युनियर संघाने चार पेनल्टी कॉर्नर मिळवले.हा सामना रंगतदार होईल अशी अपेक्षा होतीच. या सामन्यात पंजाब सिंध बँक संघाने जोरदार सुरुवात केली. विजेत्यांच्या थाटात ते खेळले. भारतीय हॉकी फेडरेशनच्या ज्युनियर संघ सुरुवातीला दडपणाखाली खेळताना दिसत होता. परंतु नंतर त्यांनी आक्रमक धोरण स्वीकारले आणि प्रतिस्पधीर् पंजाब सिंध बँकेला तोडीस तोड लढत देण्याचा मोठ्या जिगरीने प्रयत्न केला. उपांत्य फेरीतील पहिल्या हप्त्यातील सामना अगदीच एकतफीर् झाला होता आणि पंजाब सिंध बँकेने तो सामना अगदी आरामात जिंकला होता. त्या पार्श्वभूमीवर आजचा सामना अटीतटीने लढवला गेला असे म्हणावे लागेल.

 
</text>
</doc>
