<doc>
<docno>1099991.cms.txt</docno>
<text>
 
अर्थव्यवहार
बँकांसाठी दर्जाविषयक मंडळ स्थापण्याचा रिर्झव्ह बँकेचा निर्णय
[ Thursday, May 05, 2005  08:26:43 pm]


म. टा. बँकिंग प्रतिनिधी

मुंबई : बँकांनी आपल्या ग्राहकांना न्याय्य वागणूक द्यावी यासाठी सर्वसमावेशक असे आचारसंहिता व दर्जाविषयक मंडळ (' बँकिंग कोड्स अँड स्टँडर्ड्स बोर्ड ऑफ इंडिया ') बँकांकरिता स्थापन करण्याचे भारतीय रिर्झव्ह बँकेने ठरविले आहे. रिर्झव्ह बँकेकडून गुरुवारी येथे ही माहिती देण्यात आली.

रिर्झव्ह बँकेने जाहीर केलेल्या 2005- 2006 वर्षासाठीच्या पतधोरणात असे स्वतंत्र मंडळ स्थापण्याची घोषणा करण्यात आली होती. प्रस्तावित ' बोर्ड ' हे ब्रिटनमधील अशा स्वरूपाच्या धतीर्वरील असेल, असे रिर्झव्ह बँकेने येथे प्रसिद्धीस दिलेल्या पत्रकात म्हटले आहे. यापूवीर् एस. एस. तारापोर यांच्या अध्यक्षतेखाली नियुक्त करण्यात आलेल्या ' कमिटी ऑन प्रोसिजर अॅण्ड परफॉर्मन्स ऑडिट ऑन पब्लिक सव्हिर्सेस ' ने ' बँकिंग कोड्स अँड स्टँडर्ड्स बोर्ड ऑफ इंडिया ' नियुक्त करण्याची शिफारस केली होती.

तारापोर समितीने केलेल्या सूचनेत म्हटले आहे की, अशा प्रकारचे मंडळ व संबंधित बँक यांच्यात औपचारिक करार होणे आवश्यक असून , ' बोर्डा ' ला बँकेवर शिस्तपालनविषयक कारवाई करण्याचे अधिकार असावेत आणि संबंधित बँक आणि बोर्ड यांच्यात त्याविषयीच करार आधी करण्यात आलेला असावा. ' बोर्डा ' त पाच सदस्य असावेत, ते बँकिंग, कायदा, लेखा व्यवसाय (अकाउन्टन्सी) या क्षेत्रांतून निवडलेले असावेत आणि त्यांना सहाय्य करण्यासाठी मोजकेच पात्र व अनुभवी कर्मचारी उपलब्ध करून दिले जावेत.

' बोर्डा ' च्या या कर्मचाऱ्यांव्यतिरिक्त जे ' बोर्डा ' चे कर्मचारी नसतील पण बोर्डासाठी काम करतील असे ' रिलेशनशिप मॅनेजर्स ' (' आरएम ') मोठ्या संख्येने नियुक्त करण्यात यावेत, त्यांनी आपल्या पाहणीचे निष्कर्ष ' बोर्डा ' ला सादर करावेत व त्यांना त्यांच्या कामासाठी नियमित मानधन देण्यात यावे, असे तारापोर समितीने सुचविले आहे. प्रत्येक ' आरएम ' कडे विशिष्ट बँका व त्यांच्या निवडक शाखांचे सोपविण्यात यावे. आचारसंहितेचे उल्लंघन करणाऱ्या बँकांची नावे व त्यांच्याकडून ग्राहकावर झालेल्या अन्यायाचा तपशील याची प्रसिद्धी करण्याचे, अशा आचारसंहिताभंगाची माहिती आपल्या वाषिर्क अहवालात तपशीलवार नमूद करण्याचे आणि बँकांना गाऱ्हाण्यांच्या निवारणाबाबत सूचना देण्याचे अधिकार बोर्डाला असावेत. यात सूचना (वॉनिर्ंग), ताकीद, जाहीर इशारा , ' बोर्डा ' कडे असलेली नोंदणी रद्द करण्याची कारवाई आणि शेवटच्या टप्प्यात अंतिम म्हणजे संबंधित बँकेवर दंडात्मक कारवाई असे अधिकार प्रस्तावित ' बँकिंग कोड्स अँड स्टँडर्ड्स बोर्ड ऑफ इंडिया ' ला असावेत, असे तारापोर समितीने सुचविलेले आहे.

 
</text>
</doc>
