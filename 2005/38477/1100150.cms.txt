<doc>
<docno>1100150.cms.txt</docno>
<text>
 
महाराष्ट्र
ती 'पिंटिंग मिस्टेक'च!
[ Thursday, May 05, 2005  11:19:43 pm]


वृत्तसंस्था

नागपूर : मुंबईतील 1995 नंतरच्या झोपड्यांना अभय देण्याचा जाहीरनाम्यातील उल्लेख ही ' प्रिंटींग एरर ' च होती, असा पुनरुच्चार काँग्रेसच्या प्रदेशाध्यक्ष प्रभा राव यांनी केला आहे. याबाबत आपल्या विधानावरून निष्कारण वाद निर्माण झाला, असा दावाही त्यांनी केला.

1995 पूवीर्च्या झोपड्या नियमित करण्याबाबत सर्व पक्षांमध्ये एकवाक्यता आहे. 1995 नंतरच्या झोपड्यांबाबत मात्र वाद आहे. या झोपड्यांना निव्वळ जीआर काढून 1995 पूवीर्चा दर्जा देता येणार नाही. त्यासाठी विधिमंडळात वेगळा कायदा करावा लागेल. झोपडपट्टीवासीयांच्या पुनर्वसनासाठी ठोस निधी मिळेपर्यंत सरकार झोपड्या उद्ध्वस्त करू शकते. रेल्वे रूळ, पाइपलाइन आणि विमानतळांजवळील झोपड्या हटवायलाच हव्या, अशी भूमिका त्यांनी मांडली.

राज्यातील वीजटंचाईवर लवकरच समाधानकारक तोडगा निघेल, असा विश्वास त्यांनी व्यक्त केला.

 
</text>
</doc>
