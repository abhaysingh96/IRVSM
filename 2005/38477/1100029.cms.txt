<doc>
<docno>1100029.cms.txt</docno>
<text>
 
लेख
वार्धक्यातील नवे बंड
[ Thursday, May 05, 2005  08:52:18 pm]


केरळमधील काँग्रेसचे जुने जाणते नेते के. करुणाकरन यांनी काँग्रेसमध्ये फूट पाडून अखेर स्वत:च्या गटाच्या नव्या राजकीय पक्षाच्या स्थापनेची घोषणा केली. गेल्या दोन महिन्यांपासून करुणाकरन यांनी मुलाच्या माध्यमातून मुख्यमंत्री ओम्मन चंडी यांच्या विरोधात जी मोहीम सुरू केली होती. ती फारशी यशस्वी झाली नाही. उलट करुणाकरन यांना नव्या पक्षाची घोषणा करावी लागली.

चंडी यांच्या आधीचे मुख्यमंत्री ए. के. अँटनी यांच्याऐवजी के. करुणाकरन यांना स्वत:लाच मुख्यमंत्र्यांच्या खुचीर्त बसण्याची इच्छा होती. परंतु श्रेष्ठींनी ती पूर्ण केली नाही ; म्हणून त्यांनी अँटनी यांच्या विरोधात मोहीम चालविली होती. अँटनी पदावरून दूर झाल्यावर करुणाकरन यांनी आपला मुलगा के. मुरलीधरन याची तेथे वणीर् लावण्याचा प्रयत्न केला. पण तोही यशस्वी झाला नाही. त्यामुळे त्यांनी चंडी यांच्या कार्यशैलीला आक्षेप घेऊन नेहमीच्या तंत्राने राजकीय विरोधाचे वातावरण तापविण्याला प्रारंभ केला होता. चंडी मुख्यमंत्री होण्याआधीपासून के. मुरलीधरन प्रदेशाध्यक्ष होते खरे ; पण त्यांना पुढे करून करुणाकरन यांनी मुख्यमंत्र्यांच्या विरोधात मोहीम सुरू केली. त्याचा परिणाम असा झाला की, पक्षश्रेष्ठींनी पक्षविरोधी कारवायांचा आरोप ठेवून त्यांची पदावरून व नंतर पक्षातून सहा वर्षांसाठी हकालपट्टी केली. अर्थात मुलाची हकालपट्टी करताना काँग्रेसने करुणाकरन यांना मात्र हात लावला नव्हता. केरळच्या राजकारणात करुणाकरन यांना महत्त्व आहे, तसेच त्यांना आमदारांचे समर्थनही आहे याची जाणीव पक्षाला असल्यानेच त्यांच्यावर कारवाई केली गेली नाही. आता तर करुणाकरन यांनी पक्षाने दिलेली राज्यसभेची खासदारकीही सोडली आहे.

करुणाकरन यांनी नव्या पक्षाची स्थापना करताना कोणतीही घाई केली नाही. गेल्या महिन्यातच त्यांनी तिरुवनंतपूरम आणि नंतर कोझीकोडे येथे ' काँग्रेस वाचवा ' असा नारा देऊन कार्यर्कत्यांचे दोन मेळावे घेतले आणि काँग्रेसबाहेर पडायची वेळ आलीच तर जनता पाठिंबा देईल काय, याची चाचपणी करून घेतली. हे दोन्ही मेळावे चांगलेच यशस्वी झाले आणि आज ना उद्या करुणाकरन नवा पक्ष स्थापन करतील यांची नांदी झाली. करुणाकरन यांनी पक्षाची घोषणा करण्यापूवीर् नवी दिल्लीवारी केली आणि दबावतंत्राचा भाग म्हणून राष्ट्रवादीचे अध्यक्ष शरद पवार आणि अन्य नेत्यांच्या गाठीभेटी घेतल्या. काँग्रेसच्या नेत्यांच्याही भेटी घेतल्या ; पण नेहमीचे दबावतंत्र फारसे लागू पडले नाही आणि त्याच दिवशी त्यांना दिल्लीहून परत फिरावे लागले. करुणाकरन यांनी पक्ष सोडू नये वा नव्या पक्षाची स्थापना करू नये यासाठी काँग्रेसने हरप्रकारचे प्रयत्न केले ; परंतु काहीच तडजोड झाली नाही आणि फूट पडायची थांबली नाही.

अ. भा. काँग्रेस महासमितीचे सरचिटणीस अहमद पटेल, अंबिका सोनी, केरळ काँग्रेसचे प्रदेशाध्यक्ष तेन्नला बाळकृष्ण पिलाई, ज्येष्ठ नेते वायलर रवी यांनी करुणाकरन यांच्या नव्या पक्षस्थापनेच्या घोषणेवर कडाडून टीका केली असली, तरी या साऱ्यांना करुणाकरन यांच्या केरळमधील शक्तीची जाणीव आहे. त्यामुळे ' करुणाकरन यांच्या राजकारणाचा काँग्रेसवर तीळमात्र परिणाम होणार नाही, चंडी यांच्या आसनाला कोणताही धक्का लागणार नाही, पूवीर् पंधरा आमदारांचे समर्थन असल्याचा दावा करणाऱ्या करुणाकरन यांच्या मागे आता केवळ सातच आमदार आहेत, प्रदेश काँग्रेस अधिक शुद्ध झाली आहे ', अशा विविध शब्दांत प्रतिक्रिया व्यक्त झाल्या असल्या तरी त्यात खरा जोष नाही. उलट सावधानताच अधिक दिसते. मार्क्सवादी कम्युनिस्ट पक्षाने मात्र चंडी यांनी नैतिकतेच्या मुद्द्यावर राजीनामा द्यायला हवा, असा सूर आळवला आहे. त्यांचे म्हणणे एकापरीने खरेही आहे ; कारण करुणाकरन यांच्याच पुढाकाराने सध्याची संयुक्त लोकशाही आघाडी निर्माण होऊन सत्तेवर आली होती. स्थापनर्कत्याने फूट पाडल्याने आता आघाडीला काय अर्थ असा माकपचा सवाल आहे. त्याउलट आपण काँग्रेसला वाचविण्यासाठी लढा देण्यास सिद्ध झालो आहोत, अशी गर्जना करुणाकरन यांनी केली आहे. मात्र ही गर्जना करताना त्यांनी सोनिया गांधी यांच्यावर कोणत्याही प्रकारची टीका होणार नाही, याची काळजी घेतली आहे.

येणाऱ्या वर्षभरात केरळमध्ये विधानसभेच्या निवडणुका होणार आहेत. या निवडणुकांमध्ये नव्या पक्षाची आणि करुणाकरन व के. मुरलीधरन यांच्या राजकीय जीवनाची कसोटीच लागणार आहे. केरळमध्ये काँग्रेसच काय, कोणताही पक्ष एकहाती विजय संपादन करून सत्तेवर येऊ शकत नसल्याने ' योग्य वेळी योग्य आघाडी ' यातच करुणाकरन यांची बाजी लागू शकेल. त्यामुळे करुणाकरन यांच्या जाळ्यात कोणते पक्ष येतात याकडे आगामी काळात काँग्रेसला लक्ष ठेवावे लागणार असून, स्वत:चीही शक्ती वाढवावी लागणार आहे. सध्या सत्तेतील सहभागी माकपने आघाडीसंदर्भात करुणाकरन यांना कोणताही शब्द दिलेला नाही. म्हणूनच घाबऱ्या झालेल्या करुणाकरन यांनी सीपीआय आणि आरएसपी यांना रेड कापेर्ट स्वागताचे गाजर दाखवले आहे. येत्या सप्टेंबरमध्ये पालिका निवडणुका असल्याने करुणाकरन यांची पहिली परीक्षा ठरणार आहे. खरी काँग्रेस कोणती याचाही निकाल त्याचवेळी लागेल.

अनिल डोंगरे

 
</text>
</doc>
