<doc>
<docno>1100196.cms.txt</docno>
<text>
 
महामुंबई
छोट्या उत्पादकांनाच 'व्हॅट'चा जाच का?
[ Thursday, May 05, 2005  11:45:26 pm]


म. टा. प्रतिनिधी

मुंबई : पंचतारांकित हॉटेलमध्ये मिळणाऱ्या धनदांडग्या बेकरीवाल्यांच्या बेकरी उत्पादनांना करात सवलत देणाऱ्या राज्यातील काँग्रेस आघाडी सरकारने 30 लाख रुपयांपेक्षा कमी वाषिर्क उलाढाल असलेल्या लहान बेकऱ्यांना मात्र ' व्हॅट कंपोझिशन स्कीम ' च्या कार्यकक्षेत आणून त्यांचे आथिर्क कंबरडे मोडल्याचा बेकरी चालकांनी आरोप केला आहे. या प्रश्ानवर आंदोलन करण्याचा निर्धार त्यांनी मुंबईत गुरुवारी बोलून दाखविला.

राज्यात फरसाण आणि मिठाई विक्रेत्यांना पूवीर् आठ टक्के कर आकारला जायचा. पण नवीन करप्रणाली आणताना राज्य सरकारने मिठाईविक्रेते व हलवाई यांच्या उत्पादनावर चार टक्के कर आकारण्याचे ठरविले. त्याचवेळी बेकरीतील बिस्किट, केक व पेस्ट्री यासारख्या उत्पादनांना व्हॅटनुसार 12.5 टक्केकर आकारण्यात येत आहे. ही पध्दत चुकीची असून, त्यावर सरकारने फेरविचार करावा, अशी मागणी बेकरीचालकांनी केली आहे. शिवसेनेच्या जीवनावश्यक कृती समितीचे निमंत्रक आमदार कन्हय्यालाल गिडवाणी, काँग्रेसचे मिरजेचे आमदार व बेकरी व्यावसायिक हाफीज धत्तुरे, बाँबे बेकर्स असोसिएशनचे उपाध्यक्ष मोहंमद याकूब, इंडिया बेकर्स असोसिएशनचे अध्यक्ष के. पी. इराणी यांच्या पुढाकाराने मुंबईत झालेल्या बैठकीला राज्यातील बेकरी संघटनांच्या प्रतिनिधींनी मोठी हजेरी लावून भविष्यात लढ्याचे संकेत दिले.

यीस्टपासून तयार होणाऱ्या पाव, ब्रेड व अन्य बेकरी उत्पादने महाराष्ट्रात करमुक्त होती. यावर कर लावण्याचा निर्णय 1966 साली प्रथम झाला. त्यावेळी झालेल्या आंदोलनामुळे सरकारला माघार घ्यावी लागली होती. त्यानंतर 25 रुपये किलो दराने व हँडमेड बेकरी उत्पादनांना कर आकारणी न करण्याचे ठरले होते. पण 1992 साली 30 लाखांपेक्षा अधिक वाषिर्क उलाढाल असलेल्या बेकऱ्यांतील बेड वगळता अन्य बेकरी उत्पादनांवर आठ टक्के विक्रीकर लावण्यात आला. त्यात 1996 मध्ये कपात करुन ती मर्यादा 15 लाखांवर आणण्यात आली.

छोट्या बेकरीवाल्यांची संख्या राज्यात जास्त असून, त्यांच्यावर प्रत्यक्ष व अप्रत्यक्ष अवलंबून असणाऱ्या लोकांची संख्या पाच लाखांच्या घरात आहे. त्यामुळे सरकारने आथिर्क संकटात सापडलेल्या बेकरी उद्योगास वाचविण्यासाठी मुख्यमंत्री विलासराव देशमुख यांनी पुढाकार घ्यावा, अशी मागणी गिडवाणी यांनी केली आहे.

30 लाख रुपयांपेक्षा कमी वाषिर्क उलाढाल असलेल्या बेकरीवाल्यांना व्हॅटमधून पूर्णपणे वगळावे. तसेच मिठाई व फरसाणच्या धतीर्वर बेकरीतील बिस्किट, कुकीज, केक व पेस्ट्री यांनाही चार टक्के कर आकारावा, अशी मागणी मोहंमद याकूब यांनी केली आहे. बोटावर मोजणाऱ्या काही ठराविक बेकऱ्या सोडल्या, तर मुंबईसह राज्यात 17 हजारांहून अधिक छोट्या बेकऱ्या असून, त्यात असंघटित क्षेत्रातील सुमारे तीन लाखांहून अधिक कामगार काम करतात. पण गेल्या एक तारखेपासून बेकरी चालकांना व्हॅट लागू झाल्याने त्यांचा धंदा मोडीत निघण्याची चिन्हे आहेत.

 
</text>
</doc>
