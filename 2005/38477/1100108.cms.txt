<doc>
<docno>1100108.cms.txt</docno>
<text>
 
क्रीडा
मोहन बागानचा मोठा विजय
[ Thursday, May 05, 2005  10:06:12 pm]


कोलकाता : राष्ट्रीय फुटबॉल साखळीत मोहन बागानने टॉलीगंज अग्रगामीचा 4-0 असा पराभव केला. सुनील छेत्रीने हॅटट्रिक साधल्यामुळे त्यांना हा मोठा विजय मिळवता आला व आता दुय्यम गटातील त्यांची गच्छन्तीही टळण्याची चिन्हे दिसताहेत. बागानच्या 15 हजार पाठिराख्यांनी विजय साजरा केला. या विजयामुळे त्यांनी आठव्या क्रमांकावर झेप घेतली. त्यांचे 21 सामन्यातून 22 गुण झाले आहेत. आता चचिर्ल ब्रदर्सबरोबरच्या अखेरच्या सामन्यात मोहन बागानला बरोबरीदेखील परवडण्यासारखी आहे. चचिर्लचेही 22 गुण झाले असून ते नवव्या क्रमांकावर आहेत.

मोहन बागानची गोलसरासरी चचिर्लच्या तुलनेत सरस आहे. बागानने जेरी जिरसंगाच्या गोलमुळे सुरूवातीलाच आघाडी घेतली, त्यानंतरय छेत्रीने तीन गोल केल्यामुळे टॉलीगंजचे आव्हान संपुष्टात आले तसेच त्यांना पुढल्या मोसमात दुसऱ्या गटात खेळावे लागेल. टॉलीगंज अग्रगामी, वास्को, स्टेट बँक त्रावणकोर यांनाही पुढील मोसमात दुसऱ्या गटात खेळावे लागेल. टॉलीगंजचे 21 सामन्यातून 17 गुण झाले आहेत.

 
</text>
</doc>
