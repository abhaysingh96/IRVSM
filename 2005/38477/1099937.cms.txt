<doc>
<docno>1099937.cms.txt</docno>
<text>
 
देश-विदेश
ले.जन.अरोरा यांच्या पाथिर्वावर लष्करी इतमामाने अंत्यसंस्कार
[ Thursday, May 05, 2005  07:49:13 pm]


वृत्तसंस्था

नवी दिल्ली : बांगला देश युद्धातील हीरो ले. जन. जगजितसिंग अरोरा यांच्या पाथिर्वावर गुरुवारी दिल्ली कॅन्टोनमेंटमध्ये लष्करी इतमामाने अंत्यसंस्कार करण्यात आले. त्यांचा मुलगा किरण याने अग्नि दिला.

अरोरा यांचे मंगळवारी निधन झाले होते. अंत्यसंस्काराच्या वेळी संरक्षण राज्यमंत्री बी. के. हांदिक, संरक्षण सचिव अजयविक्रम सिंग, माजी पंतप्रधान आय. के. गुजराल, माजी एअर मार्शल अर्जुन सिंग, लष्कराचे उपप्रमुख व्ही. के. ठाकूर तसेच भाजप नेते व्ही. के. मल्होत्रा, सुषमा स्वराज, अल्पसंख्याक आयोगाचे अध्यक्ष तारलोचन सिंग प्रभृती उपस्थित होते.

अरोरा यांच्या पाथिर्वावर तिन्ही सैन्यदलांच्या वतीने तसेच बांगला देश उच्चायुक्तांच्यावतीने पुष्पचक्रे वाहण्यात आली.

बांगला देश मुक्ती युद्धाच्यावेळी ले. जन. अरोरा यांच्यापुढे जन. ए. ए. के. नियाझी यांच्या नेतृत्वाखालील सुमारे एक लाख पाक सैनिक शरण आले होते. त्यांच्या लष्कारातील त्यांच्या शौर्याबद्दल त्यांना पद्मभूषण आणि परम विशिष्ट सेवा पदक मिळालेले होते.

 
</text>
</doc>
