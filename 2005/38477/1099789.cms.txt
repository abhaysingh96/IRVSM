<doc>
<docno>1099789.cms.txt</docno>
<text>
 
महामुंबई: मुंबई टाइम्स
चौक्या की गर्दुल्ल्यांचे अड्डे?
[ Thursday, May 05, 2005  05:43:34 pm]


प्रवीण मुळ्ये

मुंबईतील अनेक रेल्वे स्टेशन्सवर प्रवाशांच्या सहकार्यासाठी मदत केंद उभी आहेत. पण प्रवाशांना मदत करण्याऐवजी यापैकी अनेक मदत केंदं ही गर्दुल्ल्यापासून ते प्रेमवीरांपर्यंत अनेकांसाठी आश्ायस्थानं बनल्याचं चित्र सध्या दिसत आहे. त्यामुळे रस्त्यांवरच्या बीट चौक्यांपाठोपाठ प्रवाशांना रेल्वे स्टेशनांवर निव्वळ जागा अडवून बसलेली ही गुन्हेगारीची आश्रयस्थानं हटवण्यात यावीत, अशी मागणी प्रवाशांमधून जोर धरत आहे.

मरीन लाइन्स इथे पोलिस चौकीत घडलेल्या बलात्काराच्या घटनेनंतर मुंबईतील अनेक बीट चौक्यांच्या दूरवस्थेकडे लक्ष वेधलं गेलं. रेल्वे स्टेशनांवरील चौक्यांची अवस्थाही वेगळी नाही. तिथे मदत करण्यासाठी अनेकदा पोलिस हजर नसतात. तर अनेक ठिकाणी ही केंदं गर्दुल्ले आणि भिकाऱ्यांचे अड्डे बनली आहेत. काही ठिकाणी ही मदत केंदं प्रेमी युगुलांसाठी आश्ायस्थानं बनल्याचं चित्र पाहायला मिळतं, अशी तक्रार रेल्वे प्रवासी तसंच प्रवासी संघटनांतफेर् करण्यात येत आहे.

प्रवाशांच्या सुरक्षेबद्दल पोलिस आणि आरपीएफ या दोन्ही यंत्रणा उदासीन असतात. ड्युटी सोडून पोलिस इतर ठिकाणी आपल्या खाजगी कामांमध्ये गुंतलेले असतात. स्टेशनावर एखादा गुन्हा घडला, तर फिर्याद नोंदवून घेण्याची सोय खरं तर या चौक्यांमध्ये असायला हवी. किमान तसं मार्गदर्शन करायला आणि लगेच गुंड पकडण्यासाठी तिथे एखादा पोलिस हवा, अशी प्रवाशांची मागणी आहे. रेल्वे स्टेशन्समधील ही मदत केंदं योग्य पद्धतीने कार्यान्वित केल्यास कमी गदीर्च्या वेळी एकट्याने प्रवास करणाऱ्या महिला प्रवाशांमध्ये विश्वासाचं वातावरण निर्माण होऊ शकेल, असंही प्रवासी संघटनांना वाटतं.

रेल्वेच्या मदत केंदाविषयी प्रवाशांचे आक्षेप रेल्वे पोलिस आयुक्त सुरेश खोपडे यांना मान्य नाहीत. ' मदत केंदावरील पोलिसांवर स्टेशन्समधील गस्तीचीही जबाबदारी असते. त्यामुळे अनेकदा या केंदामध्ये पोलिस दिसत नसल्याचं खोपडे यांचं म्हणणं आहे. प्रवाशांच्या वाढत्या संख्येच्या तुलनेत रेल्वे पोलिसांची संख्या कमी असून पोलिस दलातील सुधारणेलाही बराच वाव असल्याचं आयुक्त मान्य करतात. 125 रेल्वे स्टेशनमधून नियमित प्रवास करणाऱ्या प्रवाशांच्या सुरक्षेसाठी असलेली तीन हजार 500 ही पोलिसांची संख्या अपुरी आहे. या समस्या असल्या तरी येत्या काळात रेल्वे प्रवाशांना अधिक सुरक्षित प्रवासाचा अनुभव देऊ अशी ग्वाही त्यांनी दिली.

महिला प्रवाशाला रेल्वेच्या पोलिस शिपायाकडून झालेल्या मारहाणीच्या प्रकारानंतर लोकलमधील महिला डब्यांमध्ये महिला कॉन्स्टेबल ठेवण्याची मागणीही जोर धरत आहे. पण महिला डब्यात गर्दुल्ले किंवा चोरीच्या उद्देशाने एखादी व्यक्ती चढल्यास महिला कॉन्स्टेबलपेक्षा पुरु ष पोलिस शिपाई त्याचा अधिक समर्थपणे मुकाबला करू शकेल. असं खोपडे यांनी सांगितलं.

 
</text>
</doc>
