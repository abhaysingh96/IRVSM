<doc>
<docno>1099767.cms.txt</docno>
<text>
 
प्रगती फास्ट
व्हेरी कूल समरकॅम्प
[ Thursday, May 05, 2005  05:34:28 pm]


समरकॅम्पची संकल्पना भारतीयांसाठी नवीन आहे. पण काही वर्षांपूवीर्पर्यंत लक्झरी म्हणून ओळखल्या जाणाऱ्या समरकॅम्पने करिअर आणि पर्सनॅलिटी डेव्हलपमेण्टच्या दृष्टिकोनातून विद्यार्थ्यांच्या मनात वेगळं स्थान निर्माण केलं. चाकोरीबद्ध अभ्यासातून ब्रेक देणारे समरकॅम्प त्यांच्या सर्वांगीण विकासासाठी मदत करतात.

' आम्ही समरकॅम्पला जाणार आहोत. त्यात पर्सनॅलिटी डेव्हलपमेण्ट, ट्रेकिंग, स्विमिंग सगळं आहे. खूप शिकायचं आणि मजाही करायची. ' रिमा सगळ्यांना सांगत होती. समरकॅम्पला जाण्याची तिची तयारीही जोरात सुरू आहे. टॅक सुट, स्पोर्ट शूज, स्विमिंग कॉस्च्युम असा सगळा जामानिमा ती एकटीच गोळा करतेय. शेजारचा संजूसुद्धा क्रिकेटच्या समरकॅम्पला दहा दिवसांसाठी मुंबईबाहेर जाणार आहे.

रिमा आणि संजूसारखी बरीचशी मुलं समरकॅम्पसाठी मुंबई बाहेर जात आहेत. पूवीर् उन्हाळ्याची सुट्टी म्हटलं की मामाचं गाव, लायब्ररीतून पुस्तकं आणून वाचणं, रोज संध्याकाळी खेळायला जाणं...यासारखे प्लॅन तयार व्हायचे. पण गेल्या एक-दोन वर्षांत हे चित्र पार बदलून गेलं आहे. समरकॅम्प म्हणजे चैनीची वस्तू हा दृष्टिकोन मुळात बदलला.

समरकॅम्पची संकल्पना पाश्चिमात्य देशातील शिक्षणपद्धतीतून जन्माला आली. अमेरिका किंवा इंग्लंडमध्ये समरकॅम्पला फक्ट रुटिन शिक्षणातून ब्रेक म्हणून पाहिलं जात नाही. नोकरी करणाऱ्या व्यक्ती किंवा शाळा-कॉलेजमध्ये शिकणाऱ्या विद्यार्थ्यांना समरकॅम्पच्या माध्यमातून नवीन विषयांचा अभ्यास करण्याची संधी मिळते. त्यासाठी बहुतांश युनिव्हसिर्टीमध्ये मान्यताप्राप्त कोर्स चालवले जातात. यात फिलॉसॉफी, ह्युमन राइट्सपासून म्युझिक, कमशिर्अल आर्टपर्यंतच्या विविध विषयांचा समावेश होतो. समरकॅम्पच्या संकल्पनेचं भारतीयकरण होताना युनिव्हसिर्टी किंवा एज्युकेशनल इन्स्टिट्यूटच्या मान्यतेचा मुद्दा दृष्टिआड झालेला दिसून येतो. एकूणच समरकॅम्प संस्कृतीला एज्युकेशनच्या चाकोरीची मान्यता नाही. पण प्रयोग करण्याची संधी, नवीन क्षेत्रांची माहिती यासारख्या फायद्यांमुळे विद्याथीर् समरकॅम्पला जाणं पसंत करतात.

हल्ली बहुतांश समरकॅम्प हे करिअर आणि पर्सनॅलिटी डेव्हलपमेण्ट या उद्देशातून आयोजित केले जातात. यात पाठ्यपुस्तक किंवा चाकोरीबद्ध कोर्स नसतो. विद्यार्थ्यांना रुटिन शिक्षणातून ' ब्रेक ' देणारं स्वरूप समरकॅम्पचं असतं. त्यामुळे नेहमीपेक्षा वेगळ्या अॅक्टिव्हिटीजला महत्त्व दिलं जातं. स्पोर्ट्सपासून डान्स अॅक्टिव्हिटीजमधून विद्यार्थ्यांच्या व्यक्तिमत्त्वाचा विकास केला जातो. समरकॅम्प आयोजित करणाऱ्यांच्या मते भारतीय शिक्षणपद्धतीत प्रॅक्टिकल्सचा अभाव दिसून येतो. समरकॅम्पसारख्या ऑफ बीट अॅक्टिव्हिटीजमधून विद्यार्थ्यांना नेहमीपेक्षा काहीतरी वेगळं करायला मिळतं. दरवषीर् एकाच ठिकाणी जाऊन एन्जॉय करण्यापेक्षा कॅम्पच्या माध्यमातून नव्या जागा, ओळखी निर्माण करता येतात. त्यामुळे पालकही विद्यार्थ्यांना समरकॅम्पला जाण्याचं स्वातंत्र्य देतात.

समरकॅम्पमध्ये सध्या हजारो प्रकारचे पर्याय उपलब्ध आहेत. त्यामुळे नक्की कोणत्या प्रकारच्या समरकॅम्पला जायचं, हे संपूर्णपणे विद्याथीर् आणि पालकांच्या इण्टरेस्टवर अवलबून असतं.

मुंबईत तुम्हाला समरकॅम्पच्या निमित्ताने विविध हॉबी क्लासेस, वर्कशॉप, सेमिनार्स, शॉर्ट टर्म सटिर्फिकेट कोर्स करता येतील. कम्प्युटरपासून आर्टपर्यंत विविध विषय निवडीसाठी असतात. बहुतांश पालक मुंबईबाहेरच्या ठिकाणांची निवड करतात. त्या निमित्ताने पर्यटन आणि कोर्स अशा दोन्ही गोष्टी करता येतात.

यातही तुम्हाला अॅडव्हेंचर, पिकनिक, ट्रॅव्हलिंगचे पर्याय आहेत. अॅडव्हेंचर समरकॅम्पमध्ये तुम्हाला रॉक क्लायम्बिंग, ट्रेकिंग, रिव्हर क्रॉसिंग, रॅपलिंग करता येतं. या अॅक्टिव्हिटीजचा मूळ हेतू विद्यार्थ्यांना टीम बिल्डिंग, लिडरशिप, टाइम मॅनेजमेण्ट आणि नियोजन कौशल्यांचं महत्त्व पटवून देण्याचा असतो. ट्रॅव्हलिंगवर आधारित समरकॅम्पमधून त्यांना सांस्कृतिक, भाषेची विविधता, संवाद कौशल्य आदी विषयांची माहिती मिळते.

समरकॅम्पमध्ये पर्सनॅलिटी डेव्हलपमेण्टसाठी क्रिएटिव माध्यमांचा मोठ्या प्रमाणावर वापर केला जातो. यात नाटक, डान्स, पेण्टिंग यातून त्यांना नवनवीन गोष्टीं शिकवल्या जातात. नाटक, डान्स यासारख्या परफॉमिर्ंग आर्टमधून स्टेज फिअर, देहबोलीचा अचूक वापर, नेतृत्व आदी कौशल्यं शिकायला मिळतात. शाळा किंवा कॉलेजातील अॅक्टिव्हिटीजमध्ये भाग घेण्यासाठी या प्रशिक्षणाचा उपयोग होतो.

हल्ली स्पोर्ट्स समरकॅम्पचा ट्रेण्ड आला आहे. यात क्रिकेट, फूटबॉल आणि स्विमिंगला विद्याथीर् प्राधान्य देतात. क्रिकेटचं रितसर शिक्षण घेण्यात योग्य संधी मिळाली तर करिअरही करावं, असा उद्देश असतो. उन्हाळा एन्जॉय करण्यासाठी स्विमिंग कोर्सचा पर्याय चांगला आहे. करिअरच्या दृष्टिकोनातून समरकॅम्प खूप मोठी भूमिका बजावतात. स्पोर्ट्स, कम्प्युटर, हॉबी क्लासेस यातून विद्यार्थ्यांना या क्षेत्रात नक्की इण्टरेस्ट आहे का, हे पडताळून पाहता येतं.

समरकॅम्प निवडताना खालील काही गोष्टींकडे मुळीच दुर्लक्ष करू नका.

आयोजकांचा अशा प्रकारचे उपक्रम राबवण्यातील अनुभव

समरकॅम्पच्या फीमध्ये स्टडी मटेरिअलच्या खर्चाचा समावेश नसतो. त्यामुळे बजेटचा विचार करून पर्याय निवडा.

संबंधित क्षेत्रातील योग्य माहिती मिळवण्यासाठी तज्ज्ञांचं मार्गदर्शन आवश्यक असतं. त्यामुळे तज्ज्ञांच्या उपस्थितीची माहिती मिळवा.

मुंबईबाहेर समरकॅम्प असेल तर वेळापत्रक आणि प्रवासाच्या नियोजनाची खात्री करून घ्या.

स्पोर्ट्स, नाटक, डान्स यासारख्या वर्कशॉपमध्ये मर्यादित विद्याथीर् संख्या असली तरच तुम्हाला तज्ज्ञांच्या मार्गदर्शनाखाली काम करता येतं.

कम्प्युटर, ड्रॉइंग या विषयावर समरकॅम्प असेल तर सटिर्फिकेट मिळणार असल्याची खात्री करून घ्या. त्याचा करिअरच्या दृष्टिकोनातून उपयोग होतो.

कांचन हरमलकर
द्धड्डह्मद्वड्डद्यद्मड्डह्म 2 ञ्चद्बठ्ठस्त्रद्बड्डह्लद्बद्वद्ग ह्य.ष्श्ाद्व

 
</text>
</doc>
