<doc>
<docno>1100148.cms.txt</docno>
<text>
 
महाराष्ट्र
मराठा मंदिर बँकेचे 'कॉसमास'मध्ये विलिनीकरण
[ Thursday, May 05, 2005  11:18:38 pm]


म. टा. प्रतिनिधी

पुणे : आथिर्क अडचणीत सापडलेल्या मुंबईच्या मराठा मंदिर को ऑपरेटिव्ह बँकचे लवकरच कॉसमॉस बँकेमध्ये विलिनीकरण होणार आहे, असे कॉसमॉस बँकेचे अध्यक्ष डॉ. मुकंुद अभ्यंकर यांनी गुरुवारी पत्रकार परिषदेत सांगितले.

दोन्ही बँकांच्या संचालक मंडळांनी बँकेच्या विलिनीकरणाचा प्रस्ताव मान्य केला असून या संदर्भातील कागदपत्रांची पूर्तता रिर्झव्ह बँक ऑफ इंडिया आणि सहकार आयुक्तांकडे करण्यात आली आहे. बँकेचे विलिनीकरण तीन महिन्यांमध्ये होईल.

विलिनीकरणाचा प्रस्ताव दिल्लीच्या सेंट्रल रजिस्ट्रार ऑफ को- ऑपरेटिव्ह सोसायटीकडे पाठवण्यात आला आहे. मराठा मंदिर बँकेचे 234 कर्मचारी कॉसमॉस बँकेमध्ये सामावून घेण्यात येणार असल्याचे अभ्यंकर यांनी स्पष्ट केले.

मराठा मंदिर बँकेच्या एकूण 12 शाखा असून त्यापैकी 11 शाखा मुंबईत असून एक शाखा चिपळूणमध्ये आहे. बँकेचे 38 हजार भागधारक आहेत.

आथिर्क स्थिती खालावल्यामुळे गेल्या चार वर्षांपासून बँकेने भागधारकांना व्याज दिलेले नाही. मराठा मंदिर बँकेच्या विलीनीकरणानंतर कॉसमॉस बँकेच्या ठेवी 3050 कोटी रुपये इतक्या होणार असून बँकेच्या शाखांची संख्या वाढणार आहे. सध्या कॉसमॉस बँकेमध्ये 1200 कर्मचारी कार्यरत आहेत.

 
</text>
</doc>
