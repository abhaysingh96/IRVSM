<doc>
<docno>1099777.cms.txt</docno>
<text>
 
महामुंबई
बळवलीचा बाजार आंब्यांनी सजला
[ Thursday, May 05, 2005  05:38:12 pm]


मुंबई टाइम्स टीम

उरण : बळवली बाजारातील आंब्याला भरघोस मागणी आहे. मुंबई-गोवा हायवेवरील बळवली बाजारात सध्या आंब्याची खरेदी जोरात सुरू आहे.

मे महिना म्हटला की ओढ लागते आंब्यांच्या खरेदीची. काही भागांत वर्षभरही आंबा मिळण्याची सोय झाली आहे. पण कृत्रिम प्रकारे पिकलेल्या आंब्यापेक्षा एप्रिल-मे महिन्यातल्या आंब्याची चव निराळीच असते. त्यामुळे आंबा महाग असला तरी मोठ्या प्रमाणावर खरेदी केली जाते. नवी मुंबईच्या कृषी उत्पन्न बाजारात पहिला आंबा येतो. एप्रिलच्या पहिल्याच आठवड्यातच यंदा इथे आंबा आला. आता तो सगळ्या माकेर्टमध्ये मिळू लागला आहे. बळवलीच्या बाजारात आंब्याला मागणी असते ते खास खरेदीदारांची.

कोकण पट्ट्यात असलेल्या रायगड जिल्ह्यातील मुंबई-गोवा हायवेवर निर्सगरम्य परिसरात बळवली गावाजवळ आंब्याच्या वाड्या नजरेस पडतात. या आंब्यांच्या वाड्यामुळे मुंबई-गोवा हायवेवर बळवली गावाजवळ रस्त्यावर बसलेल्या बााजारातील आंब्यांना भरघोस मागणी आहे. सुमारे वीस-पंचवीस आंब्यांच्या दुकानातील आंबा पाहून थांबल्याशिवाय पुढे जाताच येणार नाही. इथल्या छोट्याशा बाजारात प्रत्येक दुकानदार किमान पंधरा ते वीस पेट्या आंबा रोज विकत आहे.

या ठिकाणी मिळणारा हापूस आंबा हा झाडावर पिकवून मगच विकायला आणल्याने त्याची चव काही औरच आहे. त्यामुळेच या बाजारातील आंब्याला भरपूर मागणी आहे. तिनशे रुपयांना चार डझन (पेटी) अशा दराने सध्या इथल्या चवदार आंब्यांना मागणी होते आहे. पेण- बळवली इथला हा आंब्यांनी फुललेला बाजार रोज सकाळी आठ ते रात्री नऊ या वेळेत सुरू असतो. या वेळेत इथे गदीर्ही भरपूर असते.

 
</text>
</doc>
