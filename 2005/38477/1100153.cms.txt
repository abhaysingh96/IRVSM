<doc>
<docno>1100153.cms.txt</docno>
<text>
 
महामुंबई
एन्रॉनच्या पुनरुज्जीवनात कोर्टाच्या सुट्यांची खीळ
[ Thursday, May 05, 2005  11:23:16 pm]


म. टा. विशेष प्रतिनिधी

मुंबई : तीव्र वीजटंचाईतून राज्यातील जनतेची मुक्तता करण्यासाठी केंद सरकार आणि इतर राज्यांनीही साह्याचा हात पुढे केला असताना या कामी महत्त्वाच्या ठरणाऱ्या दाभोळ प्रकल्पाच्या पुनरुज्जीवनाच्या वेगवान प्रयत्नांना कोर्टाच्या सुट्यांमुळे खीळ बसल्याचे दिसत आहे. चार वषेर् बंद असलेल्या या प्रकल्पाच्या पुनरुज्जीवनासाठी आवश्यक चाचण्यांना परवानगी मागणाऱ्या भारतीय औद्योगिक विकास बँकेच्या (आयडीबीआय) अर्जावर आता कोर्टाची सुटी संपल्यानंतरच विचार होणार आहे.

हा प्रकल्प प्रायोगिक तत्त्वावर चालू करण्यासाठी केंद सरकारतफेर् विविध पातळ्यांवर गुंतवणूकदार बँका तसेच जीई आणि बेकटेल या कंपन्यांशी चर्चा आहे. पण , 29 मे 2001 पासून बंद असल्याने एनटीपीसीला प्रकल्पाची पाहणी करायची आहे. त्यासाठी काही उपकरणे उघडून तपासण्याची तसेच तांत्रिक स्वरूपाच्या वेगवेगळ्या चाचण्या घेण्याची गरज आहे. त्यांची परवानगी आयडीबीआयने एका प्रतिज्ञापत्राद्वारे मुंबई हायकोर्टात मागितली. त्यावर, चाचण्या करताना काही नुकसान झाल्यास त्याची भरपाई आयडीबीआय करणार का, अशी विचारणा कोर्टाने केली, तेव्हा त्याबद्दल बँकेने असमर्थता दर्शवल्यामुळे सुनावणी आता सुट्यांनंतर होणार आहे.

 
</text>
</doc>
