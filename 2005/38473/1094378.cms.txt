<doc>
<docno>1094378.cms.txt</docno>
<text>
 
सदर
पराठोंका मजा!
[ Sunday, May 01, 2005  05:11:37 pm]


अक्रोडच्या महत्त्वाचं वर्णन आपण गेल्या वेळी पाहिलेलं आहेच. पण, अक्रोडचा वापर काही रोज केला जात नाही. अर्थात, त्याची किंमत जास्त असल्याचा मुद्दा आहेच. साधारणपणे काजू, पिस्ता, बदाम, अक्रोड यांचा वापर प्रामुख्याने जास्त प्रमाणात दिसतो तो सणांच्या काळात. ' मिठाई ' मध्ये ड्रायफ्रूट्सचा वापर मुबलक असतो. पूवीर्च्या जमान्यात यांचे दर कमी असत. त्या वेळी शेंगदाण्याप्रमाणे ते खाल्ले जात असल्याचं सांगितलं जातं, तेव्हा खरंच वाटत नाही. आताच्या काळापेक्षा ' वो जमानाही कुछ और था ' अशी तेव्हाची पिढी म्हणते तेव्हा आश्चर्य वाटल्याशिवाय राहत नाही. किंबहुना तेव्हाचं वातावरण, शुद्ध हवा, ताणतणावविरहित जीवन या गोष्टींमुळे जुन्या पिढीस अधिक निरोगी, चांगल्या आयुष्याचं जणू वरदान मिळाल्याचं मानलं जातं.

कित्येक शतकांपासून जगभरात नट्सचा वापर अन्नाबरोबर तेल म्हणून केला जातो. इ.स.पूर्व 200 मध्ये विशेष कार्यक्रमात रोमनमंडळी बदामास साखर पेरून त्याचं वाटप करत असतं. स्पॅनिश जेव्हा उत्तर, दक्षिण अमेरिका प्रदेशात पोहाचले तेव्हा शेंगदाणे आणि पिकॅन (स्थानिक भागातील फळ) यांचा वापर पूर्वापार चालत असल्याचं त्यांच्या ध्यानात आलं. मध्य पूवेर्तील देशांतही नट्सचा वापर फार चांगल्या प्रकारे होत असतो. त्यात बदाम, पिस्त्याचा वापर प्रमुख. युरोपियन्सना तर मध, चॉकलेटसह विविध डेझर्ट्समध्ये नट्सचा वापर करण्याची दांडगी हौस असते. दक्षिण अमेरिकन देशांमध्ये सॉसेस घट्ट करण्यासाठी नट्सचा वापर असतो. मुख्यत: कोलंबियात हा प्रकार मोठ्या प्रमाणात दिसून येतो. ब्राझिलमध्ये नट्सचा वापर लक्षात येण्याएवढा आहे. मेक्सिकोची राष्ट्रीय डिश असलेल्या ' मोले पोब्लॅनो ' यातही नट्सचा वापर असतोच. कॅनडा, जपान, कोरियन स्वयंपाकातही नट्सचा वापर दिसून येतो. जपान आणि कोरियात इतरत्र न वापरले जाणारे ' चेस्ट नट्स ', ' गिंग्को नट्स ' वापरले जातात. फिलिपाइन्सच्या ' करी करी ' या नॉन- व्हेज डिशमध्ये नट्स ग्रेव्हीच्या बेससाठी वापरतात.

नट्सचे फायदे

बदाम : कॅल्शिअमने परिपूर्ण असलेलं बदाम महिलांच्या आरोग्याच्या दृष्टीने उपयुक्त आहे. नव्या संशोधनानुसार बदाम ' हाय फॅट ' आणि ' कॅलरी ' ने भरपूर असूनही ते नियमित खाल्ल्यानंतर वजन वाढत नसल्याचं सिद्ध झालं आहे.

शेंगदाणे : हृदयमित्र मानल्या जाणाऱ्या शेंगदाण्यामुळे चरबी वाढण्याचं कोणतंच कारण नसल्याचं न्युट्रिशन्सही सांगतात. तसं पाहिल्यास सर्वसामान्यपणे वापरलं जाणारं तेल शेंगदाण्यापासून तयार केलेलं असतं. आफ्रिका खंडात शेंगदाण्याला कमालीचं महत्त्व लाभलंय.

काजू : ' आयर्नसे भरपूर ' म्हणून काजू उपयुक्त ठरतं. मन एकाग्र करण्यासाठी याचा फायदा होतो. चांगल्या त्वचेसाठी काजू गुणकारी आहेत.

नटी पराठा

साहित्य : गव्हाचं पीठ, दोन कप, बदाम आठ-दहा, काजू पंधरा-वीस, मीठ चवीपुरतं, बटर दोन चमचे, तूप पाच चमचे.

कृती : अर्धा कप कोमट पाण्यात बदाम पाच मिनिटं भिजवून ठेवावेत. मग ते काजूबरोबर मिक्सरमधून काढून घ्यावे. पिठात मीठ, बदाम, काजू घालून ते मऊसूत करावं. त्याचे सहा ते आठ समान भाग करावेत, मग त्याच्या चार इंचाप्रमाणे पोळ्या लाटाव्यात. मग प्रत्येक पोळीवर बटर पसरावं. त्यावर थोडंसं पीठ टाकून त्याचे चार भाग करावेत. पुन्हा एकवार त्याच्या पोळ्या लाटून सहा इंचाचा पराठा होईल, असं पाहावं. तव्यावर पोळी टाकून त्यास सोनेरी रंग येईपर्यंत शेकावी. शेवटी पराठ्यावर तूप पसरून त्यावर लोण्याचा गोळा ठेवून गरम पराठा र्सव्ह करावा. सोबत एक ग्लास दूध देण्यास विसरू नये.

संजीव कपूर

 
</text>
</doc>
