<doc>
<docno>1094392.cms.txt</docno>
<text>
 
महामुंबई
कृषी यंत्रणांना सूचना
[ Sunday, May 01, 2005  05:20:36 pm]


मंुबई टाइम्स टीम

अलिबाग : शेती उत्पादन वाढवण्यासाठी सर्व संबंधित यंत्रणांनी लक्ष केंदीत करावं, अशी सूचना रायगड जिल्हा परिषदेचे बाळाराम पाटील यांनी केली.

जिल्हा परिषदेमध्ये खरीप हंगाम नियोजन आढावा बैठकीत ते मार्गदर्शन करत होतं. त्यांनी सांगितलं, की खरीप हंगामातील आपत्कालीन परिस्थितीमध्ये कृषी क्षेत्राला सिंचनाची सोय उपलब्ध होणं गरजचं आहे. त्यासाठी सिंचनयोग्य क्षेत्र व त्याखाली किती हेक्टर जमिनीत सिंचन होणार याची माहिती देणारा योग्य आराखडा व नियोजन करावं, अशा सूचना संबंधित सिंचन प्रकल्पाला दिल्या.

या बैठकीस कृषी, दुग्धविकास सभापती महादेव दिवेकर, उरण पंचायत समिती सभापती नितीन कोळी, कृषी विकास अधिकारी अनिल बंदसोडे उपस्थित होते. या बैठकीत पिकनिहाय बियाणं, औषधं, खतं मागणी, कर्जदार व बिगर कर्जदार शेतकरी पिक विमा योजना, किसान क्रेडिट कार्ड आदी कृषी योजनांविषयी चर्चा करण्यात आल्या.

नियुक्ती

रायगड जिल्ह्यातील अलिबाग तालुक्यातील नागाव इथल्या निखिल रमाकांत ओक व लातूर इथल्या लक्ष्मीनिवास विष्णुदास अग्रवाल यांची केंद सरकारने वस्त्रउद्योग मंत्रालयातील समितीवर सन्माननीय सभासद म्हणून नियुक्ती केली आहे. या समितीचे केंदीय वस्त्रोद्योग मंत्री हे अध्यक्ष असतात.

समितीवर देशभरातून दहा सदस्यांची निवड केली जाते. खादी ग्रामोद्योगांर्तगतसर्व योजना समितीमार्फत राबवल्या जातात.

 
</text>
</doc>
