<doc>
<docno>1094139.cms.txt</docno>
<text>
 
महामुंबई
विवेक 'ओबे' राय
[ Sunday, May 01, 2005  12:07:11 am]


वृत्तसंस्था

नवी दिल्ली : विवेक ओबेरॉय आता ऐश्वर्या राय चा केवळ मित्र राहण्यापेक्षा जन्मभर तिच्या आज्ञेत राहणार आहे. आपण ऐश्वर्याशी लग्न करणार, असे विवेकनेच शनिवारी एका वृत्तवाहिनीवरील मुलाखतीत सांगितले. जगतसुंदरी ऐश्वर्या रायच्या चाहत्यांना काहीसा ' अपेक्षित ' धक्का देतानाच विवेकने आपल्या प्रेमाची जाहीर कबुली दिली.

या मुलाखतीत विवेक म्हणाला की , ' ती ' माझ्यासाठी खूप लकी आहे. तिच्यामुळेच मी स्थिरावलो. सुयोग्य मुलगी आयुष्यात आल्यानंतर माणसाला खऱ्या अर्थाने स्थैर्य लाभते.

दोन-अडीच वर्षांपूर्वी आमची मैत्री जमली. मात्र ती फार काळ टिकणार नाही, अशी इंडस्ट्रीत चर्चा होती. परंतु आम्ही अजूनही मित्र आहोत. आणि आता आमच्या ' नव्या नात्या ' विषयी ऐकून, अशी कुजबूज करणाऱ्यांचा हिरमोड झाला असणार, असेही विवेकने या मुलाखतीत म्हटल्याचे सदर वृत्तवाहिनीने प्रसिद्धीस दिलेल्या पत्रकात म्हटले आहे.

सलमान खानविषयी बोलताना विवेक म्हणाला की, आयुष्य हे मोठे असते आणि भविष्यात नेमके काय घडणार याविषयी कुणालाही माहिती नसते. मात्र, आतातरी सलमानसोबत काम करण्यास आपण इच्छुक नाही. सुंदर स्त्रियांविषयीच्या चचेर्त विवेकने ऐश्वर्याला तिसऱ्या क्रमांकावर ढकलले आहे. त्याच्या मते जगातील सर्वात सुंदर स्त्री त्याची आई आणि त्या खालोखाल मधुबाला बस...अर्थात असे असले तरीही चाहत्यांच्या मते विवेकची आता ' ऐश ' आहे.

 
</text>
</doc>
