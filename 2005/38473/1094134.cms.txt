<doc>
<docno>1094134.cms.txt</docno>
<text>
 
महामुंबई
सरकारी कर्मचाऱ्यांचे पगार वेळेवरच
[ Sunday, May 01, 2005  12:03:32 am]


म. टा. विशेष प्रतिनिधी

मुंबई : राजकोषिय उत्तरदायित्व विधेयक मंजूर केल्याने मागील सर्व देणी 31 मार्चपर्यंत देणे आवश्यक असल्यामुळे 1999-2000 पासून थकलेली 2500 कोटी रुपयांची सर्व देणी देऊन टाकल्याने गेले तीन दिवस राज्य सरकार 289 कोटी रुपयांच्या ओव्हरड्राफ्टमध्ये गेले होते. तथापि, हा ओव्हरड्राफ्ट शनिवारी निकालात निघाल्याचे सांगून कर्मचाऱ्यांच्या वेतनावर कोणताही विपरीत परिणाम न होता वेळच्यावेळी पगार होतील, असे अर्थखात्याने सांगितले.

राज्याच्या अर्थखात्याने 1 एप्रिल 05-06 पासून राजकोषिय उत्तरदायित्व विधेयक लागू केलेले असल्याने 31 मार्चपूवीर् सगळी देणी देणे आवश्यक होते. त्यामुळे जिल्हा परिषदांचे दहाबारा वषेर् थकलेले 300 कोटी, नाबार्डचे 121 कोटी, कापसासाठी सहकारी बँकांकडून घेतलेले 300 कोटी, कापूस एकाधिकार योजनेसाठी 350 कोटी, म. फुले, वसंतराव नाईक, अण्णाभाऊ साठे अशा वेगवेगळ्या महामंडळांतील भागभांडवलापोटी 150 कोटी अशी एकूण सुमारे 2500 कोटी रुपयांची सर्व देणी देऊन टाकण्यात आली आहेत.

एका दमात हे पैसे दिल्याने ओव्हरड्राफ्टमध्ये जाण्याची शक्यता होती. तरीही हे पैसे देणे आवश्यक असल्याने अर्थखात्याने ओव्हरड्राफ्टची जोखीम पत्करली होती. त्यानुसार 289 कोटी रुपयांच्या ओव्हरड्राफ्टमध्ये तीन दिवस सरकार गेले होते. शनिवारी कॅश फ्लो वाढल्याने ओव्हरड्राफ्टमधून बाहेर पडल्याचे अर्थ विभागातील अधिकाऱ्यांनी सांगितले. सरकार ओव्हरड्राफ्टमध्ये गेल्याने कर्मचाऱ्यांचे पगार रखडतील, अशी भीती व्यक्त करण्यात आली आहे. तथापि, पगार वेळच्या वेळी होतील, असे अर्थखात्याने खुलाशात म्हटले आहे.

सार्वजनिक उपक्रमाकडचा अतिरिक्त निधी शासनाकडे जमा करण्याचा आदेश देण्यात आला आहे. कारण शासनाकडून अथवा शासनाच्या हमीतून मिळालेला निधी उपक्रमातफेर् 5 ते 6 टक्के दराने बँकांत गुंतविला जातो. उलट सरकारला त्यावर 9 ते 10 टक्के व्याज द्यावे लागते. या नुकसानीतून मार्ग काढण्यासाठी सरकारने आदेश काढला असून आथिर्क व्यवस्थापनाच्या दृष्टीने तो योग्यच आहे. यासाठी स्वतंत्र निधी स्थापन करुन त्यात ती रक्कम जमा केली जाईल. सरकार ती खर्च करणार नाही, असेही अर्थखात्याने म्हटले आहे.

व्हॅट पूर्णपणे अंमलात आलेला नसल्याने सरकारकडे येणाऱ्या निधीच्या रकमेचा ओघ कमी झाला असून काहीकाळ हा ताण सहन करावा लागेल, असेही खुलाशात स्पष्ट करण्यात आले आहे.

 
</text>
</doc>
