<doc>
<docno>1094405.cms.txt</docno>
<text>
 
महामुंबई: मुंबई टाइम्स
रस्तेदुरुस्तीच्या कामांच्या मंजुरीस उशीर झाल्याबद्दल
[ Sunday, May 01, 2005  05:44:28 pm]


रस्तेदुरुस्तीच्या प्रस्तावांना सत्ताधाऱ्यांनीच विलंब केल्याच्या आरोपावर तुमचं काय म्हणणं आहे ?

हा प्रस्ताव स्थायी समितीच्या बैठकीत प्रशासनाकडूनच उशिराने आणण्यात आला. अशा महत्त्वाच्या विषयावर चर्चा व्हावी लागते. सदस्यांचे काही प्रश्न होते. पहिल्या बैठकीत चर्चा झाली नाही. दुसऱ्या बैठकीत चर्चा झाली. त्यात सदस्यांनी त्यांचे प्रश्न मांडले. त्यावर प्रशासनाने लेखी उत्तरं द्यावी, अशी मागणी झाली. प्रशासनाने ते मान्य केलंय. आता त्यावर चर्चा होईल.

विलंबामुळे कामं रखडली तर ?

तसं काही होणार नाही. प्रस्ताव आल्यानंतर मंजुरीसाठी स्थायी समितीकडे 30 दिवसांची मुदत असते. मंजुरी मिळाल्यावर कामं सुरू होतील. पावसाळ्यापूवीर् एक महिना हातात आहे. या कामांवर आम्ही स्वत: लक्ष घालू.

यंदा खड्डेमुक्त रस्ते मिळणार का ?

हो. 100 टक्के खड्डेमुक्त मुंबईची हमी आम्ही देतो. मागच्या वेळीही शिवसेनेचे कार्याध्यक्ष उद्धव ठाकरे यांच्यासह आम्ही सर्व रस्त्यावर उतरलो होतो. जास्त खड्डे असलेल्या ठिकाणी पेव्हर ब्लॉक्स लावले.

पण प्रशासन प्रस्ताव उशिरा आणते, त्यावर तोडगा काय ?

प्रशासनाने एक महिना आधी प्रस्ताव मांडावा, म्हणजे चर्चा करण्यास पुरेसा वेळ मिळेल, असं आम्ही सुचवलं होतं. पण ते आणत नाहीत.

टक्केवारीसाठीच प्रस्ताव चचेर्ला घेण्यात येत नाही, या आरोपावर तुमचं काय म्हणणं ?

आरोप करायला कुणाचे काय जाते ? आरोपबाजीत आम्हाला इण्टरेस्ट नाही.

नालेसफाईच्या कामातही जास्त दराने निविदा आल्या, त्याचं काय ?

पहिला प्रस्ताव जास्त दराचा होता. मग पुन्हा टेंडर मागवण्यात आलं. दुसऱ्या वेळीही दरात फारसा फरक नव्हता. त्यामुळे प्रस्तावमंजुरीसाठी कमी वेळ हातात राहिला. तिसऱ्यांदा टेंडर मागवली असती, तरी दर कमीच आले असते, याची हमी कोण देणार ? मग पावसाळा तोंडावर आला असता आणि टेण्डर मंजूर करायला उशीर केल्याबद्दल आम्हीच शिव्यांचे धनी झालो असतो. त्यामुळे नाईलाजास्तव जास्त दराची कंत्राटं द्यावी लागली.

जयंत होवाळ

 
</text>
</doc>
