<doc>
<docno>1094394.cms.txt</docno>
<text>
 
महामुंबई
सुखी माणसाचा सदरा
[ Sunday, May 01, 2005  05:22:50 pm]


श्रीकांत टोळ

डोंबिवली : हास्याय नम: असा हसण्याचा मंत्र शिकवणारे सुभाष घैसास यांचा सुखी माणसाचा सदरा या एकपात्री कार्यक्रमाच्या 250 प्रयोगांचा टप्पा पूर्ण केला आहे. घैसास हे अनेक कलांमध्ये पारंगत आहेत. कविता, विडंबन कविता, गाणी, नाट्यछटा, बोलीभाषेच्या नकला अशा विविध प्रकारांनी नटलेला कार्यक्रम रसिकप्रिय झाला आहे. गणेशोत्सव, नवरात्रौत्सव, अत्रे कट्टा, लाफ्टर क्लब, ज्येष्ठ नागरिक संघ, विविध पूजा प्रसंगी अगदी एकसष्टी समारंभात सुद्धा हा कार्यक्रम रंगला आहे.

अनेक नामवंत रंगकमीर्नी एकपात्री नाट्यप्रयोग सादर करून मराठीत हा नाट्यप्रयोग रसिकप्रिय केला आहे. ' कुटुंब रंगलय काव्यात ' - विसुभाऊ बापट , ' वऱ्हाड चाललय लंडनला '- प्रा. लक्ष्मण देशपांडे , ' राशीचक्र ', शरद उपाध्ये , ' मी अत्रे बोलतोय ' - सदानंद जोशी , ' मुलाखा वेगळी माणसं '- विश्वास मेहेंदळे , ' एका गाढवाची कहाणी ' व सुदाम्याचे पोहे , - रंगनाथ कुलकणीर् , ' हसरी उठाठेव ', सदानंद चांदेकर व ' अंतरीच्या नाना कळा ' या एकपात्री प्रयोगांचे शेकडो व हजारो प्रयोग झाले.

चार्ली चॅप्लिन, पु.ल. देशपांडे आणि किशोर कुमार यांना दैवत मानणारे सुभाष घैसास आकाशवाणी, मंुबईचे बी ग्रेड नभोनाट्य कलाकार आहेत. श्रमलेल्या दमलेल्या जिवांना चार घटका करमणूक तसंच दु:खी आणि चिंताग्रस्त चेहऱ्यांवर हास्य फुलवणं हाच कार्यक्रमाचा मुख्य उद्देश आहे. पैशामागे धावणाऱ्या दुनियेला ' प्रत्येक क्षण आनंदाने जगा ' असा हास्यमंत्र शिकवणारा हा कार्यक्रम महाराष्ट्रात अनेक ठिकाणी तसंच बेळगाव व बडोदा आदी महाराष्ट्राबाहेरील शहरातही यशस्वीपणे सादर करण्यात आलं.

मराठीतल्या वेगवेगळ्या ढंगातल्या बोलीभाषेत रस घेणारे सुभाष घैसास, कार्यक्रमात सातारी, कोकणी, मालवणी, कर्नाटकी, आगरी, मदासी, पारशी अशा बोलीभाषेचे नमुने सादर करतात. सर्व स्तरातील श्रोत्यांना हा कार्यक्रम मनमुराद हसवतो. स्वत:च्या कार्यक्रमाबरोबरच स्वरांकनचा आपली गाणी, मेंदीच्या पानावर, स्वरबंध, स्वप्न स्वरांचे असे वाद्यवृंद व गीत कायक्रमांचे 300 पेक्षा जास्त प्रयोगांचे त्यांनी निवेदन केलं आहे. दूरदर्शनवर ' सूरसंगम ' मालिका व ' इ टीव्ही ' वर ' सिल्व्हर ज्युबिली दाद ' या कार्यक्रमात त्यांचा सहभाग होता. अनेक मराठी नाटकांतील अभिनयाबरोबरच एकांकिका लेखन तसंच ' अभिनय शिबिरात ' नाट्य शिक्षक म्हणून ते सहभागी होतात.

 
</text>
</doc>
