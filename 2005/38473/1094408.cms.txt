<doc>
<docno>1094408.cms.txt</docno>
<text>
 
महामुंबई: मुंबई टाइम्स
जॉन म्हणतो, नेतेमंडळींच्या घरातही हवं लोडशेडिंग
[ Sunday, May 01, 2005  05:47:29 pm]


अमित भंडारी

लोडशेडिंग फक्त आमच्या सामान्यांच्या घरात कशासाठी ? मुंबईतला वाढता लोड पाहता बिजली बचाओ धोरण योग्यच आहे, पण ते केवळ आमच्यापुरतं नको... राजकारणी आणि नेत्यांच्या घरातही विजेच्या वापराला कात्री लावा...हे कुणा वीज क्षेत्रातल्या एक्स्पर्टचं म्हणणं नाही! लाखों दिलो की धडकन असलेला जॉन अब्राहम याने आपला हा राग व्यक्त केला.

मॅचोमॅन जॉन अब्राहमचा काल चित्रपट दोनच दिवसांपूवीर् सगळीकडे झळकलाय. कालसाठी कूल टायगर इन यू या प्रोमो फिल्मसाठी जॉन आला होता. त्याच्यावर कॅमेऱ्याच्या फ्लॅशचा लकलकाट सुरू झाल्यावर त्याला एकदम बिजली बचाओची आठवण झाली आणि जॉनने आपल्या रागाला वाट करून दिली. तो म्हणाला, की देशाच्या कानाकोपऱ्यातून खरंतर मंुबईत येणारा प्रत्येकाने यासाठी आपल्यापरीने वीज वाचवण्यासाठी प्रयत्न करण्याची गरज आहे. मंुबईची लोकसंख्या हा वादग्रस्त विषय आहे, पण एकाच ठिकाणी कॉन्सण्ट्रेट झाल्यामुळे वीजटंचाईच्या भयानक समस्येला तोंड देण्यासाठी ' बिजली बचाओ ' चा पर्याय महत्त्वाचा आहे.

' काल ' या नव्या चित्रपटाच्या जिम कॉर्बेट जंगलातील संवेदनक्षम भागात शूटिंग करणं आणि प्राण्यांच्या स्वातंत्र्यावर घाला घालण्यासंदर्भात सुरू झालेल्या नव्या वादाबद्दल मात्र जॉनने बोलण्याचं टाळलं. कारण शूटिंगसंदर्भातील बाब सर्वस्वी प्रोडक्शन ठरवतं, त्यामध्ये आपण गुंतलेलो नसतो, अशी तांत्रिक बाजूची ढाल पुढे करून त्याने या प्रश्नाला बगल दिली. या चित्रपटाच्या चित्रीकरणात अनोखा अनुभव गाठीशी बांधल्याचं तो सांगतो. त्या जंगलात चित्रपटाचं मुख्यत्वेकरून शूटिंग झालंय. आजपर्यंत लोकेशन्स चकाचक होती. निसर्गाच्या सान्निध्यात शूटिंग करणं हे काहीतरी वेगळंच असतं, याची जाणीव या चित्रपटाच्या दरम्यान झाली.

मॉडेल म्हणून ज्या वेळी ग्लॅडरॅग्ज स्पर्धेत आपण उतरलो तेव्हा परीक्षक म्हणून शाहरूख आणि करण जोहर होते, आज त्यांच्या चित्रपटात काम करण्याची संधी मिळालीय, असा अनोखा योग जुळून आलाय, असं तो आवर्जून सांगतो. या चित्रपटात शाहरूखने आयटम साँग केलंय आणि त्यामध्ये तो चक्क संुदर दिसलाय... असं सांगून जॉन दिलखुलास हसतो.

आजच्या घडीला प्रेक्षकांनी मला स्वीकारलंय आणि म्हणूनच मॉडेलिंगसोबत फिल्म्समध्ये पाऊल टाकण्याचं धाडस केल्याचं तो सांगतो. महेश भट्ट यांच्या ' जिस्म ' मधून खऱ्या अर्थाने ओळख मिळाली, त्यानंतर ' धूम ' ने ' किड्स झोन ' मध्ये चाहत वाढल्याचं तो सांगतो. आता महेश मांजरेकरच्या ' विरुद्ध ' मधून त्याचा ' अमर पटवर्धन ' आपल्याला भेटायला येईल आणि प्रेक्षकाच्या डोळ्यात पाणी तरळेल, असा त्याचा दावा आहे. तसंच परेश रावल, राजपाल यादव आणि अक्षयकुमार यांच्यासोबत प्रियदर्शन दिग्दशिर्त ' गरम मसाला ' ची भट्टी जबरदस्त जमलीय आणि विनोदाशी हातमिळवणी करण्याचं जॉनने निश्चित केलंय. त्यासोबत बाबूल आणि कभी अलविदा ना कहना या आगामी चित्रपटांच्या चित्रीकरणात बिझी आहे. स्वत:ला रूपेरी पडद्यावर आजमावून पाहतोय, असं तो सांगतो. ' काल ' च्या निमित्त अजय देवगण आणि विवेक ओबेरॉय यांच्यासोबत काम करता आलं, बरंच काही शिकता आलं.

 
</text>
</doc>
