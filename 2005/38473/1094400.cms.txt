<doc>
<docno>1094400.cms.txt</docno>
<text>
 
महामुंबई
बांगलादेशीयांची घुसखोरी
[ Sunday, May 01, 2005  05:25:26 pm]


श्री.वा. नेलेर्कर

बांगलादेशी घुसखोरांच्या प्रश्नाने सध्या चांगलंच रान माजवलं आहे. मुख्यमंत्री विलसराव देशमुख यांनी दिल्लीत जाऊन बांगलादेशी घुसखोरांमुळे राज्यावर ओढवणाऱ्या संभाव्य संकटांचा पाढा वाचला. तर शिवसेना युवा नेते राज ठाकरे यांनी ठाण्यात येऊन आता चचेर्त वेळ न दवडता युद्धपातळीवर कारवाई करण्याची मागणी केली. एवढंच नव्हे तर या प्रकरणी आदेश देऊनही कारवाई न करणाऱ्या पोलिस अधिकाऱ्यांना तुरुंगांची हवा दाखवण्याची सूचना केली. यावरून या प्रश्नाचं गांभीर्य लक्षात यावं.

भ्रष्ट अधिकाऱ्यांमुळे बांगलादेशी घुसखोरांचं लोण राज्याच्या खेड्यापाड्यांपर्यंत जाऊन पोहोचलं आहे. ठाणे-मंुबई भागांत येण्यासाठी घुसखोर अनेक क्लृप्त्या वापरतात, असं सांगितलं जातं. महानगरांमध्ये त्यांना शोधणं अवघड असलं तरी अशक्य मात्र निश्चित नाही. ' तशी राजकीय इच्छाशक्ती मात्र हवी ' हे राज ठाकरे यांनी व्यक्त केलेलं मत योग्य असल्याची प्रतिक्रिया व्यक्त होत आहे.

मंुबईत एक लाखाहून अधिक बांगलादेशी घुसखोर असावेत, असा अंदाज आहे. ठाण्याजवळील मंुब्रा-कौसा इथे दहा हजार बांगलादेशी घुसखोर असल्याचा संशय यापूवीर् व्यक्त करण्यात आला होता. त्यांचा संख्येचा प्रश्न महत्त्वाचा आणि दुर्लक्ष करण्याजोगा नाही हे खरं असलं तरी भारतीय नागरिकत्व मिळवण्यासाठी त्यांच्याकडून शोधल्या जाणाऱ्या अनोख्या मार्गावर अंकुश ठेवणं आणि त्यांचे प्रयत्न उधळून लावणं गरजेचं असल्यानं मत व्यक्त होत आहे.

ठाणे महापालिकेच्या शाळांमध्ये मुलांचा जन्म दाखला सादर न करता सत्यप्रतिज्ञेच्या मार्फत प्रवेश घेणं व त्याद्वारे भारतीय नागरिकत्वासाठी कायमस्वरूपी पुरावा गोळा करणं आदी गोष्टी बांगलादेशी घुसखोरांकडून मंुब्रा-कौसा भागात सुरू असल्याचा संशय ठाणे महापालिका शिक्षण मंडळाचे माजी सभापती चिंतामणी कारखानीस यांनी यापूवीर् व्यक्त केला आहे. ठाण्याचे माजी पोलिस आयुक्त सुप्रकाश चक्रवतीर् यांच्याकडे त्यांनी त्यासंबंधीचं निवेदनही दिलं आहे. मंुब्रा-कौसा भागातील पालिकेच्या शाळांमधून प्रवेश घेतलेल्या सुमारे 100 विद्यार्थ्यांच्या पालकांची प्रतिज्ञापत्रं त्यासंबंधीचा पुरावा म्हणून आयुक्तांना सादर करण्यात आली होती. आयुक्तांनी चौकशीसाठी खास तपासणी अधिकाऱ्यांची नियुक्ती केली होती. त्याचे पुढे काय झालं, अहवाल काय आला, ते समजू शकलं नाही.

ठाणे महापालिकेच्या 16 उर्दू शाळा आहेत. त्यापैकी मंुब्रा-कौसा भागातील सहा उर्दू शाळांमधील विद्यार्थ्यांच्या पालकांनी सादर केलेल्या प्रतिज्ञापत्रांचा अभ्यास केला असता त्यातील माहिती शिवसेना नेते सतीश प्रधान आणि चिंतामणी कारखानीस यांना संशयास्पद आढळून आली होती. मुलांच्या जन्म दाखल्याबाबत ठराविक नोटरींमार्फत प्रतिज्ञापत्रं करून घेणं आणि त्या माध्यमातून शाळांमध्ये प्रवेश घेतलेले विद्यार्थ्यांमध्येच शाळा सोडून जाणं, या गोष्टींमुळे त्यांचा संशय बळावला. शाळा सोडून गेल्याचा दाखला एकदा हातात आला तो भारतीय नागरिक असल्याचा पुरावा होऊ शकतो. त्यामुळे असे प्रकार मंुब्रा भागात मुद्दाम केले असावेत, असे सतीश प्रधान यांचं म्हणणं आहे.

ठाणे पालिकेच्या शाळांमध्ये 2002-03 या वर्षात उर्दू माध्यमांच्या शाळांचा पट अचानक वाढला होता. तर त्यातील 400 ते 500 विद्याथीर्मध्येच शाळा सोडून गेले होते. त्याबाबत सखोल तपासणी केली असता ही बाब उघडकीस आली.

आजकाल शहरी वा खेड्यातूनही महिलांची घरी प्रसूती होणं ही गोष्ट जवळजवळ बंद झाली आहे. परंतु मंुब्रा-कौसा भागात ठराविक नोटरीद्वारे प्रतिज्ञापत्राद्वारे महिलेचं घरी बाळंतपण झाल्याचं दाखवलं जाई आणि त्याच्या आधारे मुलाचा शाळेत प्रवेश घेतला जात असल्याचं आढळून आलं. बांगलादेशी घुसखोरांनी भारतीय नागरिकत्व मिळवण्यासाठी शोधून काढलेला अनाखो मार्ग असल्याचं सतीश प्रधान यांचं म्हणणं आहे. देशहिताच्या दृष्टीने असे प्रकार सुरू राहणं घातक असून पोलिसांनी त्याबद्दल चौकशी करून त्यावर प्रकाश टाकण्याची आवश्यकता आहे.

ठाण्याचे पोलिस आयुक्त डी. शिवानंदन यांनी निरनिराळ्या उपाययोजनाद्वारे सध्या कामाचा धडाका लावला आहे. सुरक्षित ठाणे आणि सुंदर ठाणे हे त्यांच्या कारभाराचं घोषवाक्य आहे. बांगलादेशी घुसखोरांच्या प्रश्नावरही ते सुरक्षेच्या दृष्टीने पुरेशा गांभीर्याने पावले उचलतील, अशी अपेक्षा व्यक्त होत आहे.

घुसखोरीला आळा घालण्याचा प्रभावी मार्ग

बेकायदेशीर घुसखोरी करणाऱ्यांच्या विरोधात शोध मोहिमेसाठी हाताचे ठसे घेण्याची पद्धत अत्यंत प्रभावी आहे. अनेक प्रगत देशात मूल जन्माला आल्यानंतर त्याच्या हाताचे ठसे घेतले जातात. आणि तीच

ओळख म्हणून वापरली जाते. बांगलादेशी घुसखोरांबाबत मुंब्य्रामध्ये घुसखोरीला आळा घालण्यासाठी हातांचे ठसे घेण्याची पद्धत योग्य ठरेल काय, याचा पोलिसांनी विचार करावा अशी अपेक्षा जाणकारांकडून व्यक्त होत आहे.

 
</text>
</doc>
