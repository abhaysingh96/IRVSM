<doc>
<docno>1094399.cms.txt</docno>
<text>
 
महामुंबई
महाराष्ट्र दिनी पुरस्कार प्रदान
[ Sunday, May 01, 2005  05:24:58 pm]


मंुबई टाइम्स टीम

ठाणे : श्रेष्ठी गोरुले हिने स्वत:चा जीव धोक्यात घालून बुडणाऱ्या दोन मुलींचे प्राण वाचवल्याबद्दल केंद सरकारने तिला जीवनरक्षा पुरस्कार जाहीर केला आहे. राज्याचे पर्यावरण मंत्री गणेश नाईक यांच्या हस्ते महाराष्ट्र दिनी हा पुरस्कार तिला सन्मानपूर्वक प्रदान करण्यात आला.

इथल्या दादोजी कोंडदेव स्टेडियमध्ये गणेश नाईक यांच्या हस्ते आज महाराष्ट्र दिनाचं ध्वजवंदन करण्यात आलं. त्या वेळी तिला हा पुरस्कार देऊन गौरवण्यात आलं. जिल्हाधिकारी नंदकुमार जंत्रे आणि ठाण्याचे पोलिस आयुक्त डी. शिवानंदन या वेळी उपस्थित होते.

आमदार एकनाथ शिंदे, खासदार प्रकाश परांजपे, आ. अनंत तरे, महापौर राजन विचारे, ठाणे शहर भाजपचे अध्यक्ष प्रभाकर सावंत स्थायी समितीचे सभापती रवींद फाटक, नगरसेवक अनिल सावे आदी सोहळ्यास उपस्थित होते. बारवी डॅम इथे सहलीला गेलेल्या दोन मुली नदीच्या पात्रात पोहोत असताना चार ते पाच मीटर खोलीवर भोवऱ्यामुळे त्या गटांगळ्या खाऊ लागल्या. त्या वेळी श्रेष्ठीने स्वत:चा जीव धोक्यात घालून त्या दोन मुलींना वाचवण्याची कामगिरी बजावली. एका मुलीचे केस धरून तर दुसरीला हाताने ढकलत काठावर आणलं. तिच्यामुळे दोघींचे प्राण वाचले.

वाडा इथले लघुउद्योजक अशोक सुभेदार यांना 2004 या वर्षाचा पाच हजार रुपयांचा प्रथम पुरस्कार तर नवी मंुबई इथल्या अरविंद पेंडसे यांना तीन हजार रुपयांचा द्वितीय क्रमांकाचा पुरस्कार देऊन या वेळी गौरवण्यात आलं. सुभेदार यांच्या कारखान्याची (डीएसए इलेक्ट्रो कण्ट्रोल लि.) वाषिर्क उलाढाल सात कोटींची असून विद्युत व अणुविद्युत उत्पादनं, त्यांची बाजारपेठ तसंच संशोधन व विश्लेषण यामध्ये ते कार्यरत आहेत. त्यांच्या कारखान्यात 61 कामगार कामाला आहेत. तर पेंडसे यांच्या मे. इलेक्ट्रिका इंजिनीअर्स कारखान्याची वाषिर्क उलाढाल 13 कोटी रुपयांची असून तिथे 30 कामगारांना रोजगार उपलब्ध झाला आहे. कोणतीही तांत्रिक पदवी हाती नसताना बुद्धीसार्मथ्य, अपार मेहनत आणि जिद्द या बळावर त्यांनी हा उद्योग यशस्वी केला आहे.

डोंबिवली इथल्या उदय कमलाकर नाईक यांना गुणवंत क्रीडा मार्गदर्शक तर ठाण्याची अस्मिता मिलिंद चितळे हिला गुणवंत खेळाडू या जिल्हा पुरस्काराने या वेळी गौरवण्यात आलं.

 
</text>
</doc>
