<doc>
<docno>1094401.cms.txt</docno>
<text>
 
महामुंबई
माथेरानची मिनी ट्रेन
[ Sunday, May 01, 2005  05:26:42 pm]


संतोष दळवी

कर्जत : दऱ्या-खोरे, नदी- नाले ओलांडून प्रसंगी डब्यातून हात बाहेर काढून डोंगराला स्पर्श करत वाफेच्या इंजिनाच्या गाडीतून केलेला प्रवास पर्यटकांचा आनंद द्विगुणीत करतो. पर्यटकांना वाफेच्या इंजिनाचं आकर्षणवाटतं. हे लक्षात घेऊन भारतीय रेल्वे व भारतीय रेल्वे कॅटरिंग अॅड टुरीझम कॉपोर्रेशन लि. (ढ्ढक्रष्टञ्जष्ट) तफेर् स्टीम रेल चार्टर या उपक्रमाची घोषणा करण्यात आली आहे. यात माथेरानच्या मिनी ट्रेनचाही समावेश आहे. त्यामुळे वाफेचं इंजिन असलेल्या या गाड्यांमधून प्रवास करण्याची संधी पर्यटकांना मिळणार आहे.

भारतीय रेल्वेच्या इतिहासामध्ये मानाचे स्थान फटकावलेल्या उटी उथल्या निलगिरी माउण्टन रेल्वे, कालका- सिमला इथली नॅशनल फ्रण्टियर म्हणून ओळखली जाणारी जटिंगा स्टीम सफारी या वाफेच्या इंजिन गाड्यांचा यात समावेश आहे. यातील निलगिरी माउण्टन रेल्वेला हेरिटेज दर्जा प्राप्त झाला आहे. माथेरानच्या मिनी ट्रेनला हेरिटेज दर्जा देण्याची घोषणा नेहमीच होत आली. पण त्याची अमलबजावणी झालेली नाही.

माजी रेल्वेमंत्री नितीश कुमार यांच्या उपस्थितीत नेरळ- माथेरान दरम्यान सुरू झालेल्या वाफेच्या इंजिनाच्या फेऱ्या हाताच्या बोटावर मोजण्याइतपतच झाल्या आहेत. वाफेचं इंजिन लावून या चारही मार्गावर सातत्याने गाडी चालवण्यामध्ये रेल्वेला अनंत अडचणी उद्भवतात. यामुळे पर्यटकांनी मागणी केल्यास वाफेच्या इंजिनाच्या गाडीचं संपूर्ण आरक्षण केल्यास स्टीम रेल चार्टर या योजनेंतर्गत या चारही मार्गावर प्रवास करता येणार आहे. तसंच कापोर्रेट बुकिंग, शैक्षणिक उपक्रम, चित्रपटांच्या शूटिंगसाठी ही दिमतीला उपलब्ध होणार आहे.

भारतीय रेल्वेच्या गौरवशाली परंपरेला भाग असलेली माथेरान मिनी ट्रेन आता शंभरीकडे वाटचाल करत आहे. या गाडीला हेरिटेज दर्जा देण्याची घोषणा राज्य सरकारने केली आहे. सध्या या मार्गावर डिझेल इंजिन लावलेली गाडी पाचवेळा धावते. नेरळ-माथेरान हे अंतर धीम्या गतीने पूर्ण करणारी ही मिनी ट्रेन रायगड जिल्ह्यासह मंुबई-पुण्याच्या लोकांचं आकर्षण ठरली आहे.

 
</text>
</doc>
