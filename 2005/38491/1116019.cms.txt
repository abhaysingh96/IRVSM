<doc>
<docno>1116019.cms.txt</docno>
<text>
 
क्रीडा
आनंदने क्रॅमनिकला नमवले
[ Thursday, May 19, 2005  09:23:04 pm]


सोफिया, बल्गेरिया : विश्वनाथन आनंदने व्लादिमीर क्रॅमनिकचा पराभव करून एमटेल आंतरराष्ट्रीय बुद्धिबळ स्पधेर्त सातव्या फेरीत सनसनाटी विजयाची नोंद केली. सहाव्या डावात वॅसलिन टोपोलॉवकडून पराभूत झाल्यामुळे तळाला गेलेल्या अव्वल सीडेड आनंदने क्रॅमनिलला नमवून स्पधेर्तील आव्हान कायम ठेवले आहे. पहिल्या पाच डावात बरोबरी सहन करणारा आनंद सहाव्या फेरीत पराभूत झाल्यामुळे स्पधेर्मधून जवळपास बाहेर फेकला गेला होता. मात्र आपल्या लौकिकास साजेसा खेळ करताना त्याने सातव्या फेरीत क्रॅमनिकविरुद्ध आक्रमक खेळाचे अप्रतिम प्रात्यक्षिक दाखवले. आता सातव्या फेरीअखेर आनंदच्या खात्यात साडेतीन गुण जमा झाले असून असून ज्युडिथ पोल्गरसह तो संयुक्त दुसऱ्या स्थानावर आहे. तर रशियाच्या पोनोमोरिवने पोल्गरला बरोबरीत रोखून चार गुणांसह आपले अव्वल स्थान कायम राखले आहे.

 
</text>
</doc>
