<doc>
<docno>1116135.cms.txt</docno>
<text>
 
महामुंबई
वेळ अचानक बदलल्याने सीईटी हुकली
[ Thursday, May 19, 2005  11:49:52 pm]


म. टा. प्रतिनिधी

मुंबई : डी. वाय. पाटील अभिमत विद्यापीठाच्या मेडिकल सीईटीच्या वेळेत आयत्या वेळेस बदल केल्याने अनेक विद्यार्थ्यांना या परीक्षेला मुकावे लागले, अशी तक्रार आहे.

ही परीक्षा सुरुवातीला 15 मे रोजी होणार होती. मात्र, सीबीएसईची प्री-मेडिकल प्रवेश परीक्षाही याच सुमारास असल्याने ती पुढे ढकलण्यात आली. विद्यापीठाने दिलेल्या जाहिरातीनुसार, ही परीक्षा 17 मे रोजी दुपारी दोन वाजता होणार होती. नंतर या वेळेत बदल करण्यात आला आणि ती दुपारी दोनऐवजी सकाळी अकरालाच घेण्यात आली. मात्र, हा बदल काही विद्यार्थ्यांना कळवण्यात न आल्याने त्यांना या परीक्षेला मुकावे लागले.

काही विद्याथीर् घाटकोपरच्या झुनझुनवाला कॉलेजातील परीक्षा केंदावर पोहोचले तेव्हा अनेक विद्याथीर् परीक्षा देऊन परतत असल्याचे त्यांना आढळले. परीक्षा देता न आल्याने हे विद्याथीर् हवालदिल झाले आहेत. विद्यापीठाने परीक्षेसाठी प्रत्येक विद्यार्थ्याकडून दीड हजार रुपये फी घेतली होती.

विद्यापीठातफेर् ही परीक्षा स्वतंत्रपणे घेतली जाते. त्यामुळे या विद्यार्थ्यांना पुन्हा परीक्षा देण्याची संधी उपलब्ध करून दिली जाईल किंवा नाही, याबाबत माहिती मिळू शकली नाही.

 
</text>
</doc>
