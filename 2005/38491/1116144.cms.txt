<doc>
<docno>1116144.cms.txt</docno>
<text>
 
देश-विदेश
रिलायन्स इन्फोकॉम अडचणीत येणार?
[ Thursday, May 19, 2005  11:56:51 pm]


वृत्तसंस्था

नवी दिल्ली : आंतरराष्ट्रीय कॉल्सना स्थानिक कॉल दाखवण्याचा 'रिलायन्स इन्फोकॉम'चा प्रकार बेकायदेशीर असल्याची आणि त्याद्वारे सरकारचा महसूल बुडवण्यात येत असल्याची जाणीव कंपनीच्या वरिष्ठ अधिकाऱ्यांना होती, हे दर्शवणारे 'इन्फोकॉम'मधील अंतर्गत 'ई-मेल' उघड झाल्याने ही कंपनी अडचणीत येण्याची शक्यता निर्माण झाली आहे.

आंतरराष्ट्रीय कॉलबाबतच्या कंपनीच्या या धोरणामुळे होणाऱ्या संभवित परिणामांची जाणीव करून देणारे 'ई-मेल' मुख्य कार्यकारी अधिकारी अखिल गुप्ता यांनी कंपनीचे सवेर्सर्वा मुकेश अंबानी यांना पाठवले होते. 'आपण नियमांचा भंग आणि महसूल बुडवण्याचा प्रयत्न करत असल्याचे 'बीएसएनएल'च्या लगेच लक्षात येईल.' अशा आशयाचा संदेश गुप्ता यांनी मुकेश यांना पाठवला होता.

या प्रकरणी दूरसंचार मंत्री दयानिधी मारन यांनी कॅमेऱ्यासमोर काहीही बोलण्यास नकार दिला. मात्र, आंतरराष्ट्रीय कॉलबाबत 'इन्फोकॉम'वर सुप्रीम कोर्टात सुरू असलेल्या खटल्यात हे 'ई-मेल' पुरावा म्हणून वापरण्यात येणार असल्याचे समजते. (रिलायन्स इंडस्ट्रीजला नोटीस?...8)

 
</text>
</doc>
