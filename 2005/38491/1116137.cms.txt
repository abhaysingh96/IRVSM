<doc>
<docno>1116137.cms.txt</docno>
<text>
 
महामुंबई
निमित्त 'सिनेट'; लक्ष्य विधान परिषद
[ Thursday, May 19, 2005  11:51:19 pm]


रेश्मा मुरकर

मुंबई : विधान परिषदेच्या पदवीधर मतदारसंघासाठी होणाऱ्या निवडणुकीवर डोळा ठेवून यंदापासून विद्यापीठाच्या 'सिनेट' निवडणुकांमध्ये पदवीधरांच्या मतांची व्होट बँक निर्माण करण्यास राजकीय पक्षांनी सुरुवात केली आहे. त्यामुळे यंदा 'सिनेट'च्या निवडणुकीला विशेष महत्त्व प्राप्त झाले आहे.

विधान परिषदेसाठी संभाव्य आणि खात्रीशीर मतदारांकडून नोंदणी करण्यावर सर्वच राजकीय पक्षांनी आपापल्या विद्याथीर् संघटनांमार्फत किंवा वैयक्तिरित्या लक्ष केंदीत केले आहे. त्यामुळे यंदा सिनेटसाठीच्या नोंदणी अर्जांच्या मागणीतही विक्रमी वाढ झाली आहे. सिनेटच्या निवडणुका तोंडावर असल्याने प्रत्येकाने किमान 50 पदवीधरांची नोंदणी करावी, असा आदेश शिवसेनेचे कार्याध्यक्ष उद्धव ठाकरे यांनी मुंबईतील शाखाप्रमुखांना दिला आहे. मुंबईतील एकूण 227 शाखांतून किमान 10 हजार पदवीधरांच्या नोंदणीचे सेनेचे 'टागेर्ट' असल्याचे कळते.

विधान परिषदेच्या मुंबई पदवीधर मतदारसंघातून निवडून आलेले सेनेचे आमदार प्रमोद नवलकर यांची मुदत जुलै 2006मध्ये संपणार असल्याने वर्षभराने या जागेसाठी निवडणूक अपेक्षित आहे. दुसरीकडे, नॅशनल स्टुडंट्स युनियन ऑफ इंडिया (एनएसयूआय) या काँग्रेसप्रणीत विद्याथीर् संघटनेचे सिनेटवरील एक 'वजनदार' उमेदवारही या मतदारसंघातून विधान परिषदेवर जाण्यास उत्सुक आहेत. त्यासाठी या उमेदवाराने आपल्याला खात्रीने मतदान करणाऱ्यांची नोंदणी करण्यास सुरुवात केली आहे.

हजारो संभाव्य मतदारांना नोंदणीअर्ज कुरियरमार्फत पाठवण्यात आले असून नोंदणीसाठीची अनेकांची 40 रुपये फीदेखील या उमेदवारांच्या खिशातूनच अदा केली जाणार असल्याचे समजते.

 
</text>
</doc>
