<doc>
<docno>1115952.cms.txt</docno>
<text>
 
लेख: जाता जाता
जस्ट पास!
[ Thursday, May 19, 2005  08:32:17 pm]


सरकारला एक वर्ष पूर्ण झाल्याबद्दल मुख्यमंत्री पंतप्रधानांना भेटायला गेले. बरोबर त्यांनी भलामोठ्ठा पुष्पगुच्छ नेला होता.

'सर नमस्कार! आपलं अभिनंदन करतो. आपण वेळ दिलात याबद्दलही आपले आभार मानतो.'

'काय म्हणते महाराष्ट्राची अर्थव्यस्था? आपण सुधारणांचा वेग वाढवायला हवा. तुमचं एन्रॉनचं काम होऊन जाईल.'

'सर, एन्रॉनची समस्या सुटल्यामुळे राष्ट्रवादीला पोलिटिकल चेकमेट करण्यासाठी दुसरा इश्यू शोधायला लागेल आम्हाला.'

'तुम्ही याबाबत मॅडमशी बोला. पोलिटिकल मॅटर्स त्या हँडल करतात.'

'सर, पहिल्या वषीर् कितपत अडचणी आल्या?'

'भरपूर त्रास झाला. तुम्ही मंडळी प्रत्येक बाबतीत पोलिटिकल अँगल घेता. इकॉनॉमिक इश्यूजही याच पद्धतीने हँडल करायला बघता. माझ्यासारख्याला याचा त्रास होतो.'

'तुमचं म्हणणं खरं आहे सर. आमचं र्सव्हायव्हल यावर अवलंबून असतं.'

'तुम्ही माझ्याकडे यायच्या आधी मॅडमना भेटून त्यांचं अभिनंदन केलं की नाही?'

'केलं ना सर! दिल्लीत एअरपोर्टवर उतरलं की पावलं आपोआप तिकडे वळतात. ड्रायव्हरला स्टँडिंग इन्स्ट्रक्शन्स आहेत. गेली चाळीस वर्षं ही प्रॅक्टिस चालू आहे. सीनियर मॅडम होत्या तेव्हापासून.'

'काय म्हणाल्या मॅडम?' पंतप्रधानांनी प्रश्ानत सहजपणा आहे असे दाखवलं तरी त्यामागची उत्सुकता स्पष्ट जाणवते.

सीएम काही क्षण घुटमळतात.

'मॅडम म्हणतात की, आपल्या परफॉर्मन्सला फक्त र्फस्ट क्लास देण्याऐवजी डिस्टिंक्शन द्यायला हवं होतं.'

'मी तर जस्ट सेकंड क्लास देणार होतो. पण म्हटलं पहिल्याच वषीर् टफ अॅसेसमेंट नको. असाच परफॉर्मन्स ठेवला तर पुढल्या वषीर् नापास करावं लागेल मला. आय अॅम ए बॉर्न टीचर.'

'पण लेफ्टवाले सेकंड इयर पुरं करू देतील का?' सीएम पुटपुटतात.

'हा पोलिटिकल मॅटर आहे. त्याची चिंता मॅडम करतील.'

'सर, आपण महाराष्ट्राच्या दौऱ्यावर यावं असं आमंत्रण द्यायला आलो आहे.'

'हो येणार आहे मी. रूरल एरियात फार वाईट स्थिती आहे असे रिपोर्ट्स आहेत. वीज नाही, पाणी नाही. या बेसिक रिक्वायरमेंट्स आहेत.'

'सर वुई आर डुईंग अवर बेस्ट!'

'पण तुमच्या प्रगती पुस्तकावर मी आत्ताच जस्ट पास असा शेरा दिला आहे.'

'सर आम्हाला तर अजून एक वर्ष व्हायचं आहे.'

'तुमची आधीची सव्वा तीन वर्षं मी काऊंट केलीत. खरं म्हणजे मी तुम्हाला नापास करणार होतो. पण माझं पहिलं वर्ष असल्यामुळे मी तुमच्यावर दया केली.'

- चकोर

 
</text>
</doc>
