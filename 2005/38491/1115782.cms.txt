<doc>
<docno>1115782.cms.txt</docno>
<text>
 
महामुंबई: मुंबई टाइम्स
शूटिंग रेंजवर मुलींचं राज्य
[ Thursday, May 19, 2005  05:25:30 pm]


प्रवीण मुळ्ये

राजा शिवाजी विद्यालयात नववीत शिकणाऱ्या रुचिरा लावंडकडे स्वत:ची रायफल नाही. पण आतापर्यंत तीन रायफल शूटिंग स्पर्धांमध्ये तिने टागेर्ट अचूक वेधत विजयश्ाी मिळवली आहे. नुकत्याच झालेल्या 'कॅप्टन एसजी इजिकेल स्मृती रायफल शूटिंग स्पधेर्'त तिने ज्युनिअर, सब ज्युनिअर आणि सीनिअर अशा तिन्ही गटांत सर्वाधिक गुण मिळवून सर्वांचं लक्ष वेधून घेतलं आहे. रुचिरासारख्याच अनेक मराठी शूटर्सनी सध्या शूटिंग रेंजवर धुमाकूळ घातला आहे.

शूटिंग रेंजवर एकाग्रता, कौशल्य आणि जिद्दीचं प्रमाण देणारी रुचिरा ही एकमेव नाही. आंतरराष्ट्रीय स्तरावर ठसा उमटवणाऱ्या अंजली भागवत, सुमा शिरूर आणि दीपाली कुलकणीर् यांच्या पावलावर पाऊल ठेवत अनेक मराठी मुली रायफल आणि पिस्तूल अशा दोन्ही गटांत अचूक टागेर्ट गाठत असल्याचं चित्र मुंबईतील शूटिंग रेंजवर पाहायला मिळतं.

सध्या टेनिस कोर्ट गाजवणाऱ्या सानिया मिर्झाभोवतीच्या ग्लॅमरच्या वलयामुळे अनेक मुलं टेनिसकडे वळतील, अशी शक्यता वर्तवण्यात येत होती. नारायण कातिर्केयनचा कित्ता गिरवण्यासाठी गो- काटिर्ंग ट्रॅकवर महापूर उसळेल, अशीही भविष्यवाणी केली जात होती. पण मुंबईत या शक्यतेला म्हणावं तितकं यश मिळालं नाही. शूटिंग रेंज मात्र याला अपवाद आहे. करिअरच्या दृष्टीने क्रिकेटपाठोपाठ दुसऱ्या क्रमांकाचा लोकप्रिय खेळ म्हणून मुंबईत शूटिंगची लोकप्रियता वाढत लागली आहे. रायफल शूटिंगमध्ये जागतिक स्तरावर तिरंगा फडकवणाऱ्या अंजली भागवत, सुमा शिरूर आणि दीपाली कुलकणीर् यांच्यापाठोपाठ सौदामिनी गवाणकर, सायली जोशी, मनाली बोकिल अशा अनेक मराठी शूटर्स आंतरराष्ट्रीय स्तरावर टागेर्ट सेट करण्यासाठी सज्ज होत आहेत. ज्युनिअर स्तरावरही चमक दाखवणाऱ्या अनेक मराठी मुलींचं कौशल्यही लक्षणीय आहे. नवीन शूटर्सचा शोध घेण्यासाठी वरळी रेंजवर नुकत्याच पार पडलेल्या स्टेट लेव्हल शूटिंग चॅम्पियनशिप स्पधेर्त एकट्या रुईया शूटिंग अॅकॅडमीच्या 21 पैकी 19 शूटर्सनी गोल्ड मेडल्स लुटली होती. यात 14 मुलींचा समावेश आहे. ही आकडेवारी शूटिंग रेंजवरील मराठी मुलींच्या वाढत्या दबदब्याचं प्रमाण देण्यास पुरेशी आहे.

अंजली, सुमा आणि दीपालीला टीव्हीवर स्पर्धा गाजवताना पाहून आपण या खेळाकडे आकषिर्त झालो. आता शूटिंग हेच आपलं करिअर आहे. त्यासाठी वाट्टेल ती मेहनत करायला मी तयार आहेे, सध्या करिअरचं टागेर्ट सेट करण्यासाठी शूटिंग रेंजवर तासन्तास मेहनत करत असलेली रुचिरा सांगत होती. शूटिंगचा खेळ खचिर्क असला तरी, अनेक मध्यमवगीर्य कुटुंबं आपल्या मुलांनी निवडलेल्या करिअरच्या वाटेवर त्यांच्या पाठीशी खंबीरपणे उभी राहिली आहेत. त्यामुळेच या खेळाला उज्जवल भवितव्य आहे, अशी आशा आहे.

 
</text>
</doc>
