<doc>
<docno>1116136.cms.txt</docno>
<text>
 
महामुंबई
शोभन मेहताचा साथीदार अशोक कामदारला अटक
[ Thursday, May 19, 2005  11:50:36 pm]


म. टा . प्रतिनिधी

मुंबई : क्रिकेटचे मॅचफिक्सिंग करणारा सट्टेबाज शोभन मेहता ऊर्फ शोभन काळाचौकी याचा साथीदार अशोक कामदार याला गुरुवारी गुन्हे शाखेच्या पोलिसांनी अटक केली.

मुंबईतील आघाडीच्या बुकींमध्ये समावेश असलेल्या शोभनला अटक केल्यानंतर त्याने दिलेल्या माहितीनुसार मालाड येथील कामदार याला अटक करण्यात आली आहे.

क्रिकेटवर बेटींग लावण्याच्या कामी तो शोभनला मदत करत असे. त्याच्या अटकेमुळे या व्यवहारावर प्रकाश पडण्यास मदत होईल, असे पोलिसांचे म्हणणे आहे. तीन महिन्यांपूवीर् बेकायदा टेलिफोन एक्सचेंज उद्ध्वस्त केल्यानंतर गुन्हे शाखेच्या पोलिसांनी रमेश व्यास, तुषार गांधी आणि नेमीचंद कानुगो यांना अटक केली होती.

त्यांनी दिलेल्या माहितीनुसार शोभन काळाचौकीला अटक करण्यात आली होती. त्याच प्रकरणात आता अशोक कामदारला अटक झाल्याने आता याप्रकरणी अटक झालेल्या आरोपींची संख्या पाचवर पोहचली आहे. आणखी काही बुकींना अटक होण्याची शक्यता आहे.

सट्टेबाजाच्या या व्यवहारात आणखी काही बडी मंडळीही गंुतल्याची माहिती पोलिसांकडे असून त्याची पडताळणी सुरू आहे.

 
</text>
</doc>
