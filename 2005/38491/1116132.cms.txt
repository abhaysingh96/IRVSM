<doc>
<docno>1116132.cms.txt</docno>
<text>
 
महामुंबई
'पाणी तुबल्यास पालिका जबाबदार'
[ Thursday, May 19, 2005  11:48:09 pm]


म. टा. प्रतिनिधी

मुंबई : मुंबईत पावसाळ्यात पाणी तुंबण्यासारखे प्रकार घडल्यास त्याला महापालिका जबाबदार असेल, असे सांगतानाच उपनगरात सुरू असलेल्या कामांमुळे पावसाळ्यात वाहतुकीची कोंडी होऊ नये यासाठी 30 मेपर्यंत सर्व रस्ते पूर्ववत करण्याचे आदेश 'एमएमआरडीए'ला देण्यात आले असल्याचे मुख्यमंत्री विलासराव देशमुख यांनी गुरुवारी सांगितले.

जागतिक बँकेच्या मदतीने हाती घेण्यात आलेला 'मुंबई नागरी परिवहन प्रकल्प' तसेच राज्य सरकारच्या पुढाकाराने हाती घेण्यात आलेला 'मुंबई पायाभूत सुविधा प्रकल्प' यांच्या अंतर्गत विशेषत: उपनगरांत सुरु असलेल्या कामांची मुख्यमंत्र्यांनी गुरुवारी सकाळी 'एमएमआरडीए'चे आयुक्त डॉ. सुरेश जोशी व प्रकल्प संचालक टी. चंदशेखर यांच्यासह स्वत: फिरून पाहणी केली. त्यानंतर मुख्यमंत्री पत्रकारांशी बोलत होते.

 
</text>
</doc>
