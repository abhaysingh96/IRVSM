<doc>
<docno>1115899.cms.txt</docno>
<text>
 
लेख
मुरुडचा पुष्टिपती गणेशोत्सव
[ Thursday, May 19, 2005  07:43:16 pm]


पुष्टिपती गणेशोत्सवाला महत्त्वाचे स्थान आहे. या गणेशोत्सवात गणेश पूजन, उद्बोधनपर व्याख्याने, महाप्रसाद, सांस्कृतिक कार्यक्रम यांचे आयोजन केले जाते. याशिवाय रक्त तपासणी, मधुमेह तपासणी शिबीर यासारखे लोकोपयोगी उपक्रमही मंदिराच्या विश्वस्तांतफेर् राबविले जातात. हा उत्सव आजपासून सुरू होत आहे.

कोकणात गणेश चतुथीर्पासून सुरू होणाऱ्या गणेशोत्सवाला फार महत्त्वाचे स्थान आहे. काही ठिकाणी माघी गणेशोत्सव साजरा करण्याचीही परंपरा आहे. मात्र रायगड जिल्ह्यातील मुुरुड येेथील गणेश आळीतील 'श्री बल्लाळ विनायक मंदिरा'मध्ये दरवषीर् वैशाख शुद्ध एकादशीपासून वैशाख वद्य प्रतिपदेपर्यंत एक आगळा 'पुष्टिपती गणेशोत्सव' साजरा केला जातो. या निमित्ताने गणेशभक्तांनाही पर्यटनासाठी प्रसिद्ध पावलेल्या या मुरुडला आता भेट देता येईल.

पुष्टिपती या उत्सवामागील आख्यायिका अशी- दुर्मति नावाच्या एका राक्षसाला भगवान शंकराकडून वर प्राप्त झाला होता. या वरामुळे उन्मत्त झालेल्या राक्षसाने सर्वत्र थैमान घालायला सुरुवात केली. त्यामुळे घाबरून गेलेल्या पार्वतीला नारदमुनींनी एक उपाय सांगितला. त्यानुसार देवी पार्वती, चैत्र शुद्ध पौणिर्मा ते वैशाख शुद्ध पौणिर्मा या कालावधीत समुदस्नान करून पाथिर्व पूजा करीत असताना वैशाख शुद्ध पौणिर्मेच्या दिवशी श्रीगणेश सजीव रूपात प्रकट झाला आणि त्याने दुर्मति राक्षसाचा वध केला. या दिवसाला 'पुष्टिपती विनायक जयंती' संबोधिलेे जाते. यंदा सोमवार दि. 24 मे रोजी 'पुष्टिपती विनायक जयंती' आहे.

या मंदिराच्या स्थापनेबाबतही दोन भिन्न कथा ऐकायला मिळतात. सध्याच्या मंदिराच्या जागी पूवीर् वर्तक आडनावाचे दांपत्य वास्तव्याला होते. या दांपत्याला वारस नसल्याने त्यांच्या मृत्यूनंतर सदर जागा सरकारजमा होऊ नये, यासाठी चिंतामण जोशी या कल्पक ग्रामस्थाने 1909 साली त्याठिकाणी श्रीगणेशाची स्थापना केली. त्यासाठी त्याने गारंबी या ठिकाणाहून गणेशमूतीर् आणली. तसेच मंदिराच्या सभोवतालची जागा मंदिरासाठी मिळविली. मंदिराची व्यवस्था ठेवण्यासाठी वाडी व शेतीचे उत्पन्न मिळवून दिले.

मुरुडमधील एक जुने जाणकार श्री. रघुनाथ का. जोशी (वय 80 वषेर्) यांच्याकडून मिळालेल्या माहिती- प्रमाणे, सन 1836च्या सुमारास, संस्थानी कारभाराच्या वेळी मुरुडमध्ये सुमारे 100 घरांची वस्ती होती. गावात भोगेश्वर, कुलदेवी, कोटेश्वरी भैरी, लक्ष्मीनारायण या देवतांची स्वतंत्र मंदिरे होती. तेव्हा गणेश आळीमध्ये गणेशाचे मंदिर असावे अशी कल्पना काही ब्राह्माण मंडळींना सुचली. त्यानुसार आळीतील वर्तक यांच्या जुन्या घरामध्ये एक गणेश मंदिर स्थापन झाले. सर्वसंमतीने त्याचे नामकरण 'श्री बल्लाळ विनायक मंदिर' असे करण्यात आले. या मंदिराकरिता गावातील मंडळींनी लाकूड सामान, रोख रकमा देणगी रूपाने दिल्या. देवळाच्या नियमित पूजा, अर्चा, नैवेद्य याच्या खर्चाकरिता करमरकर नावाच्या स्थानिक व्यक्तीने आपली बागायत व शेती मंदिराला दान करून खर्चाचा मोठा भार उचलला. काही काळाने या मंदिराच्या मालकीवरून वादही झाला होता. तो जंजिरा संस्थानाच्या नबाबांसमोर नेण्यात आला. नबाबांनी केलेल्या निर्णयानुसार 1940पासून या मंदिराचा कारभार एका विश्वस्त मंडळाकडे सोपविला गेला आहे. सध्या सु. द. उपाध्ये देवस्थानाचे व्यवस्थापक आहेत.

मंदिर स्थापनेपासूनच या ठिकाणी विविध उत्सव साजरे केले जातात. मात्र पुष्टिपती गणेशोत्सवाला महत्त्वाचे स्थान दिले गेले आहे. पुष्टिपती गणेशोत्सवाच्या निमित्ताने गणेशपूजन, आवर्तन, सहस्त्र मोदकांचे होम-हवन, उद्बोधनपर व्याख्याने, महाप्रसाद, सांस्कृतिक कार्यक्रम यांचे आयोजन केले जाते. पारायणासाठी नामवंत कीर्तनकारांना निमंत्रित केले जाते. याशिवाय रक्त तपासणी शिबीर, मधुमेह तपासणी शिबीर यासारखे लोकोपयोगी उपक्रमही मंदिराच्या विश्वस्तांतफेर् राबविले जातात.

या महोत्सवामध्ये गावातील सर्व कुटुंबियांचा सहभाग असावा, असा जाणीवपूर्वक प्रयत्न केला गेला आहे. गेल्या दहा वर्षांपासून या उत्सवाचे यजमानपद स्वीकारण्याची पद्धत सुरू करण्यात आली आहे. परगावी वास्तव्य करणाऱ्या मुरुडकरांना या उत्सवाच्या निमित्ताने मुरुडमध्ये येण्याचे निमंत्रण दिले जाते. विशेष म्हणजे ही सर्व मंडळी या उत्सवाला उपस्थित राहण्याचा आवर्जून प्रयत्न करतात.

- कुमार कदम

 
</text>
</doc>
