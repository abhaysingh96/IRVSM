<doc>
<docno>1116032.cms.txt</docno>
<text>
 
महामुंबई
विजेसाठी फक्त करार, कृती मात्र शून्य
[ Thursday, May 19, 2005  09:30:29 pm]


म. टा. प्रतिनिधी

मुंबई : राज्यातील वीजटंचाईचा प्रश्न सोडवण्यासाठी काहीच ठोस न करणाऱ्या आघाडी सरकारने 12 हजार मेगावॉट वीजनिमिर्तीचे नवे प्रकल्प उभारण्याचे केवळ करार केले आहेत. प्रत्यक्षात कृती मात्र काही नाही, अशी टीका भाजपचे प्रदेशाध्यक्ष नितीन गडकरी यांनी केली आहे.

एन्रॉनशी केलेल्या करारात सुधारणा करता येतील. सरकारने गेल्या सहा वर्षांत वीजनिमिर्ती वाढवण्यासाठी काहीच न केल्याने जनतेला कठीण परिस्थितीला सामोरे जावे लागत आहे. नव्या वीज प्रकल्पांसाठी जागा निश्चित झालेल्या नाहीत. आतापर्यंत एकाही प्रकल्पाबाबत सामंजस्य करार झालेला नाही, याकडे गडकरी यांनी लक्ष वेधले.

पश्चिम महाराष्ट्रात दोन हजार मेगावॉट क्षमेतचा ऊर्जाप्रकल्प उभारला, तर विदर्भातून वीज मिळवण्यासाठी होणारा खर्च वाचेल. वीजवहनातील सहा टक्के हानी कमी होऊन किमान एक हजार कोटी रुपये वाचतील, असे गणित त्यांनी मांडले.

केंद सरकार तेल आयातीसाठी अंदाजे सव्वा लाख कोटी रुपये खर्च करते. महाराष्ट्रात 50 लाख हेक्टर जमीन पडीक असून तिचा बायोडिझेल देणाऱ्या वनस्पतीच्या लागवडीसाठी वापर केला तर किमान 50 लाख लोकांना रोजगार मिळू शकेल, असा दावा त्यांनी केला.

विजेच्या चोरीमुळे दरवषीर् 2200 कोटी रुपयांचे नुकसान होते. त्यामुळे वीज मंडळाच्या तोट्यातील युनिटचे खासगीकरण करण्यात येईल. पण फायद्यातील विभागांचे खासगीकरण करण्यात नसल्याचे सरकारने मंडळाच्या कर्मचाऱ्यांच्या लक्षात आणून द्यावे, असे ते म्हणाले.

 
</text>
</doc>
