<doc>
<docno>1116080.cms.txt</docno>
<text>
 
देश-विदेश
प्लॅटफॉर्म तिकीट वाढले तरी प्रवासीभाडे कायम
[ Thursday, May 19, 2005  10:37:59 pm]


वृत्तसंस्था

नवी दिल्ली : रेल्वेच्या प्रवासी भाड्यांत वाढ करणार नाही, ते पूवीर्प्रमाणेच राहील, असा निर्वाळा रेल्वेमंत्री लालूप्रसाद यादव यांनी दिला आहे. मात्र, प्लॅटफॉर्म तिकिटाचा दर तीन रुपयांवरून पाच रुपये करण्याचा निर्णय मागे घेतला जाणार नाही, असे यादव यांनी स्पष्ट केेले.

नियोजन आयोगाचे उपाध्यक्ष माँटेकसिंग अहलुवालिया यांच्यासह झालेल्या संयुक्त पत्रकार परिषदेत यादव यांनी प्रवासी भाड्यात कसलीही वाढ करण्याचा विचार नाही, असे सांगितले. पण त्याचवेळी नुकतीच जाहीर झालेली प्लॅटफॉर्म तिकिटाची दरवाढ कोणत्याही परिस्थितीत मागे घेणार नाही, असे यादव यांनी स्पष्ट केले.

रेल्वेच्या मालवाहतूक क्षेत्रात क्रांतीकारक ठरेल असा कंटेनर वाहतुकीच्या खासगीकरणाचा निर्णय घेण्याचा सर- कारचा विचार आहे. याबाबत रेल्वे मंत्रालयाला जुलैपर्यंत आराखडा तयार करावा लागणार असल्याचे यादव यांनी सांगितले.

खासगीकरणात मालवाहतुकीचे दरपत्रक आणि अटी व नियमांचे स्वरूप ठरवण्यासाठी नियोजन आयोगाच्या मदतीने काम सुरू असल्याचेही यादव यांनी सांगितले.

 
</text>
</doc>
