<doc>
<docno>1116084.cms.txt</docno>
<text>
 
महामुंबई
नीता नाईक हत्याप्रकरणी अश्विन नाईकला 'मोक्का'
[ Thursday, May 19, 2005  10:40:55 pm]


म. टा. प्रतिनिधी

मुंबई : पत्नी नगरसेवक नीता नाईक हिच्या हत्येप्रकरणी कुख्यात गुंड अश्विन नाईक याच्यावर मोक्का कायद्याअंतर्गत गुन्हा दाखल करण्यात आला आहे. गुरुवारी त्याला विशेष मोक्का कोर्टात हजर करण्यात आले असता येत्या 6 जूनपर्यंत पोलिस कोठडीत ठेवण्याचा आदेश कोर्टाने दिला.

नीता नाईक यांची 13 नोव्हेंबर 2003 रोजी राहत्या घरानजीक गोळ्या घालून हत्या करण्यात आली होती. या हत्येतील पाच आरोपींपैकी मनोज भालेकर, नीलरत्न मुखजीर् आणि सुनील जाधव हे तिघे दोषी शाबीत होऊन शिक्षा भोगत आहेत. त्यांनी दिलेल्या माहितीनुसार नीता यांचे त्यांच्या अंगरक्षकाशी अनैतिक संबंध असल्याच्या संशयावरून तिच्या हत्येचा आदेश देणारा, तिहार तुरुंगात शिक्षा भोगत असलेला अश्विन नाईक हा या हत्येचा सूत्रधार असल्याचा आरोप असून कडक बंदोबस्तात न्या. ए. पी. भंगाळे यांच्यासमोर त्याला हजर केेले गेले.

 
</text>
</doc>
