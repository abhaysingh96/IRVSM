<doc>
<docno>1115981.cms.txt</docno>
<text>
 
लेख
आम्हाला शिकवू द्या!
[ Thursday, May 19, 2005  08:57:59 pm]


शिक्षकांच्या संघटना या अन्य कामगार संघटनांपेक्षा वेगळ्या असल्या तरी या संघटना आणि त्यांचे नेते केवळ वेतनविषयक लढ्यातच अडकून पडतात, असा आक्षेप अनेकदा घेतला जातो. या पार्श्वभूमीवर मुंबई महापालिकेतील शिक्षकांच्या एका संघटनेने शिक्षकांना शिक्षणबाह्य कामांत गुंतवू नये, म्हणून केलेल्या प्रयत्नांचा आढावा...

सध्या महाराष्ट्र शासनाच्या वाचन- लेखन हमी प्रकल्पाबद्दल उलटसुलट चर्चा चालू आहे. शिक्षणाच्या दर्जावर्धनात साक्षरतेचे दर्जावर्धन ही बाब अंतर्भूत असतेच; परंतु शासनाच्या दृष्टीने वाचन व लेखनावर शिक्षणाचा जास्तीत जास्त काळ व्यतीत करण्याने शिक्षणाचा दर्जा सुधारतो, असे ठोक गृहीत मानले गेले आहे. काही वर्षांपूवीर् शिक्षकांना क्षमताधिष्ठित अध्यापनाची प्रशिक्षणे दिली गेली, ज्यातून विद्यार्थ्यांच्या विविध अध्ययन कौशल्यांवर जाणीवपूर्वक प्रकाश टाकण्याचे काम अध्ययन-अध्यापन प्रक्रियेतून होणार होते; परंतु शिक्षण तर दिले, पण प्रशिक्षणाची कार्यवाही व त्यानुसार आवश्यक ते मूल्यमापन तंत्र प्रशासनाकडून राबविले गेले नाही आणि याचा परिणाम म्हणजे क्षमताधिष्ठित अध्यापनाचा बोजवारा उडाला. त्याचप्रमाणे त्यानंतर शासनाने 'स्मार्ट पीटी' उपक्रमातून उन्हाळ्याच्या सुट्टीत शिक्षकांचे प्रशिक्षण केले. त्यात इंग्रजीच्या प्रशिक्षणाला प्राधान्य देण्यात आले; परंतु शाळांमध्ये जेव्हा कार्यवाही सुरू झाली, तेव्हा विद्यार्थ्यांच्या इंग्रजी संपादनाचा विकास किती झाला, याचे मोजमाप घेण्याऐवजी शिक्षकांच्या अनुधावन कार्यक्रमांतर्गत स्पर्धा घेण्यात आल्या. म्हणजे कार्यक्रमाचे आयोजन एका गटासाठी, परंतु मूल्यमापन मात्र दुसऱ्या गटाचे, असा उफराटा न्याय लावण्यात आला. अशा प्रकारच्या दर्जावर्धन प्रक्रियेत शिक्षक वा शिक्षक संघटनांना समाविष्ट न केल्याचा हा परिणाम होता.

वाचन-लेखन हमी प्रकल्पांतही काही विद्यार्थ्यांना लिहिता- वाचता येत नाही, हा साक्षात्कार झाल्यावर शासनाने घाईगदीर्ने फसवेबाजी करून, दोष केवळ शिक्षकांचा आहे, असा निष्कर्ष काढून कार्यवाही सुरू केली. परंतु या प्रकल्पात धोरणात्मक त्रुटी आहेत, याचे भान शासनाला उरले नाही. वाषिर्क परीक्षेच्या कालावधीत विद्यार्थ्यांच्या संपादनाची चाचणी घेणे, त्यांच्यावर अप्रगत असा शेरा मारणे, त्यांना दैनंदिन अध्यापनातून बाजूला काढणे, त्यांना वाषिर्क परीक्षेपासून वंचित ठेवणे किंवा त्यांना निकालपत्रक देण्याचे नाकारणे अशा नकारात्मक प्रेरणेतूनच हा संपूर्ण प्रकल्प राबविला गेला. याबाबत या वाचन- लेखन हमी प्रकल्पाचे कार्यकारी प्रमुख म्हणून काम पाहत असलेल्या महाराष्ट्र राज्य प्राथमिक शिक्षण परिषद संचालकांपुढे हा मुद्दा मी मांडला; परंतु चर्चा सोडूनच द्या, साधी पोच पाठविण्याचे सौजन्यही दाखविले गेले नाही. एकंदरीत, शैक्षणिक गुणवत्तावर्धन म्हणजे वाचनाच्या क्षमतेचे वर्धन, लेखनाच्या क्षमतेचे वर्धन, वाषिर्क परीक्षेतील संपादणुकीतील वर्धन एवढाच ढोबळ मानाने प्रशासनाने अर्थ घेतला आहे.

बृहन्मुंबई महापालिका शिक्षक सभा ही महापालिका शिक्षकांची सर्वांत मोठी युनियन गेली 32 वषेर् कार्यरत आहे. 'आम्हास शिकवू द्या'! ही मागणी करीत शिक्षक सभेने, सन 2000 मध्ये प्राथमिक शिक्षकांचा मेळावा घेतला. त्याला त्यावेळचे महापालिका आयुक्त करुण श्रीवास्तव उपस्थित होते.

महापालिका शिक्षकांना अशैक्षणिक कामासाठी वर्गाबाहेर जावे लागल्यामुळे विद्यार्थ्यांचे नुकसान होते. या भूमिकेतून हा शिक्षकांचा मेळावा शिक्षक सभेने आयोजित केला होता. आयुक्तांनी या मेळाव्यात शिक्षकांना अध्यापनापासून परावृत्त केले जाणार नाही, असे तोंड भरून आश्वासन दिले खरे; परंतु सर्व शिक्षक अभियानांच्या सवेर्क्षणासाठी वाषिर्क परीक्षा चालू असताना महापालिका प्राथमिक शिक्षकांना जेव्हा सक्तीने शाळेबाहेर काढण्याचा प्रयत्न झाला, त्यावेळी शिक्षक सभेने मुंबई उच्च न्यायालयातून या सवेर्क्षणाला महापालिका प्राथमिक शिक्षकांना सक्तीने जंुपण्याच्या कारवाईला स्थगिती मिळविली. महपाालिका प्राथमिक शिक्षकाला 215 दिवसांच्या शैक्षणिक वर्षापैकी 100 पेक्षा अधिक दिवस अशैक्षणिक कामांसाठी वर्गाबाहेर राहावे लागते, हे न्यायालयाला दाखवून दिल्यावर महापालिका प्राथमिक अशैक्षणिक कामांना रोखण्यात शिक्षक सभा यशस्वी झाली. ही लढाई 'आम्हाला शिकवू द्या!' याच धोरणासाठी होती.

2003-2004 आणि 2004-2005 या शैक्षणिक वर्षात शिक्षक सभेने महापालिकेच्या सहा भाषांतील 45 प्राथमिक शाळांत शिक्षण दत्तक प्रकल्प राबविला. शैक्षणिक दर्जा सुधारण्यासाठी शिक्षक सभेने हा प्रकल्प हाती घेतला; परंतु शिक्षकांच्या युनियनने मागण्या मागण्यात, शिक्षणाचा दर्जा सुधारण्याच्या फंदात पडू नये, ते प्रशासनाचे काम आहे, असे सांगत महापालिका प्रशासनाने त्याला पावलोपावली विरोध केला. मे 2004 मध्ये महापालिका आयुक्त जॉनी जोसेफ यांनी या प्रकल्पाला मान्यता दिली; परंतु 2004- 2005 या शैक्षणिक वर्षात प्राथमिक शिक्षण विभागाच्या अडेलतट्टू-पणामुळे प्रकल्पाची कार्यवाही डिसेंबर 2004 पासून सुरू झाली.

या प्रकल्पाचे आयोजन, नियोजन आणि अंमलबजावणी व विश्लेषण झाले. शिल्पा नाईक व त्यांच्या 10 प्राथमिक शिक्षक सहकाऱ्यांनी केले. संपूर्ण शैक्षणिक वर्ष कार्यवाहीसाठी मिळण्याऐवजी फक्त तीन महिन्यांचा काळच प्रकल्प उपक्रमांची कार्यवाही झाली. या प्रकल्पाचा केंदबिंदू होता 'महापालिका शाळेतील शिक्षकांची मानसिकता बदल' शिक्षकांच्या युनियनने आपल्या सभासदांच्या मागण्या मागत असतानाच हा उपक्रम हाती घेतला. त्याचा निष्कर्ष आश्चर्यकारक होता. महापालिका शाळांत तासिकांची घंटा वाजविण्यापासून सुरुवात झाली आणि वेळेअभावी फक्त 11 उपक्रमांची अंमलबजावणीच फेब्रुवारीअखेरपर्यंत करता आली.

शिक्षक सभेने महापालिका प्राथमिक शाळेतील शिक्षकांना 'तुम्ही केवळ वर्गशिक्षक नसून तुमच्या वर्गातील मुलाचे माय-बाप आहात!' ही भूमिका स्वीकारण्याची मानसिकता या प्रकल्पातून निर्माण करण्याचा प्रयत्न केला. आपली शाळा परिसराशी नाते जोडणारी कशी करता येईल, याचे प्रशिक्षण या प्रकल्पांतून दिले. परिणामत: या 44 शाळांत फक्त तीन महिन्यांच्या कालावधीत

1) 528 पालक सभा झाल्या, त्यापूवीर् त्या केवळ 166 झाल्या होत्या.

2) पालक सभांना उपस्थिती 8,800 आणि पूवीर् अवघी 220.

3) पालक भेटींची संख्या 3,344 आणि पूवीर् 1,144.

4) आदर्श पाठ 484 आणि पूवीर् 176.

5) शालेय पातळीवर तज्ज्ञ मार्गदर्शक 616 आणि पूवीर् शून्य.

6) शालेय पातळीवर स्पर्धा 440 आणि पूवीर् 132.

7) शालेय पातळीवर बक्षिसे 4,400 आणि पूवीर् 88.

8) सृजनात्मक साहित्यनिमिर्ती 308 आणि पूवीर् शून्य.

9) शालेय पंचायतीमार्फत गैरहजर 528, आणि पूवीर् शून्य.

10) परिसरातील खाजगी शाळांना भेट 396 आणि पूवीर् शून्य.

11) शाळांत पालकांच्या स्पर्धा 220 आणि पूवीर् एकही नाही.

शिक्षक दत्तक प्रकल्पात 44 शाळांच्या मुख्याध्यापकांची एक दिवसीय कार्यशाळा शिक्षक भवनात आयोजित करून त्यांना या प्रकल्पात त्यांचे सहकार्य मिळविण्याचा प्रयत्न झाला. 25 जानेवारी 2005 ला प्राथमिक शिक्षण विभागातील शिक्षणाधिकाऱ्यांपासून ते प्रशासकीय अधिकारी (शाळा) या पदापर्यंतच्या अधिकाऱ्यांची एक दिवसीय कार्यशाळा शिक्षक भवनावर प्रख्यात मानव संसाधन सल्लागार वाखल यांनी 'एन्जॉईंग एज्युकेशन टुगेदर' या विषयावर घेऊन सार्वजनिक शिक्षणाबद्दल प्रशासन व दृष्टी कशी असावी, याचे मार्गदर्शन केले. शिक्षकांची मानसिकता बदलाचे साधन वापरून शैक्षणिक दर्जा सुधारण्याचा शिक्षक सभेचा हा प्रयत्न होता.

याशिवाय बृहन्मुंबई महापालिका शिक्षक सभेने महापालिका प्राथमिक शिक्षण विभागातील सुमारे 1100 शाळांतील 2,00,000 किशोरवयीन मुलींचा आरोग्य शिक्षण प्रकल्प जुलै 2004 मध्ये घेतला. 15 ऑगस्टला तो पूर्ण झाला. सुमारे 150 शिक्षकांनी आपली किरकोळ रजा खचीर् घालून हा प्रकल्प यशस्वी केला. जगभर या दोन्ही प्रकल्पांची प्रशंसा झाली; परंतु दुदैर्वाने अधिकारी जेवढा मोठा, तेवढा त्यांनी सांगितलेला विचार उपयुक्त, असे समीकरण असल्यामुळे प्राथमिक शिक्षकांच्या युनियनच्या पुढाकाराने, प्राथमिक शिक्षकांनी प्राथमिक शिक्षकांच्या सहाय्याने शैक्षणिक दर्जा सुधारण्याच्या केलेल्या प्रयत्नांनी उपेक्षा होते. काही वर्षांपूवीर् अमरावती विभागाचे विभागीय आयुक्त असलेल्या सुमित मलिक यांनी राबविलेल्या वा कोल्हापूर जिल्हा परिषदेच्या प्रमुख कार्यकारी अधिकाऱ्यांनी पुढाकार घेतलेल्या उपक्रमांना जेवढी शाबासकीची थाप दिली जाते, ती स्वयंस्फूतीर्ने शिक्षक सभेने राबविलेल्या आणि गुणवत्तेने समृद्ध असलेल्या उपक्रमांना मिळत नाही, हेही वास्तव नजरेआड करता येणार नाही.

- रमेश जोशी,

सरचिटणीस,

बृहन्मुंबई महापालिका शिक्षक सभा.

 
</text>
</doc>
