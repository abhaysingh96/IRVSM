<doc>
<docno>1116138.cms.txt</docno>
<text>
 
महामुंबई
ना पाटेकर यांचा देवनार ठाण्यात जबाब
[ Thursday, May 19, 2005  11:51:54 pm]


म. टा. प्रतिनिधी

मुंबई : एका व्यवसायिकाला ठार मारण्याच्या धमक्या दिल्याप्रकरणी पुन्हा एकदा चचेर्त आलेले अभिनेते नाना पाटेकर याचा गुरूवारी देवनार पोलिसांनी जबाब नोंदवून घेतला.

वाशी येथील टोलनाक्याजवळ गेल्या आठवड्यात नाना पाटेकर व व्यवसायिक उत्कर्ष मोरारका यांच्यात बाचाबाची झाली होती. यावेळी पाटेकर यांनी आपल्याकडील परवानाधारक रिव्हॉल्व्हर काढून ठार मारण्याची धमकी दिली होती, अशी तक्रार मोरारकाने देवनार पोलिस ठाण्यात दिल्याानंतर पाटेकरांवर गुन्हा दाखल झाला होता.

पाटेकर यांनी अटकपूर्व जामिनासाठी हायकोर्टात धाव घेतली होती. कोर्टाने त्यांना सात दिवसांचा हंगामी अटकपूर्व जामीन मंजूर केला. मात्र त्याला देवनार पोलिस ठाण्यात हजर राहण्याचेही आदेश दिले होते.

त्यानुसार ते गुरुवारी देवनार पोलिस ठाण्यात गेले. तेथे पोलिसांनी त्यांचा सुमारे 25 मिनिटे जबाब नोंदवून घेतला. यावेळी त्यांच्याबरोबर त्यांचे वकील नीलेश पावसकरदेखील होते. 'पोलिस कोणती पावले उचलणार आहेत, त्यावर अटकपूर्व जामिनासाठी सत्र कोर्टात जायचे ते ठरवू, असे पावसकर यांनी सांगितले.

 
</text>
</doc>
