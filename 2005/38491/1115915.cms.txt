<doc>
<docno>1115915.cms.txt</docno>
<text>
 
अर्थव्यवहार
टाटांच्या डीटीएच सेवेला हिरवा कंदील
[ Thursday, May 19, 2005  07:49:52 pm]


म. टा. व्यापार प्रतिनिधी

मुंबई : स्पेस टीव्ही या टाटा आणि स्टार यांच्या संयुक्त डायरेक्ट-टू-होम (डीटीएच) सेवेसाठी माहिती आणि प्रसारण मंत्रालयाकडून हिरवा कंदील मिळाला आहे. आता अधिकृत परवाना मिळाल्यानंतर स्पेस टीव्हीची केयू बँड डीटीएच सेवा या वर्षाच्या अखेरीस सुरू होईल. या कंपनीत टाटा आणि स्टारचा वाटा अनुक्रमे 80 आणि 20 टक्के इतका राहील. या घटनेविषयी आनंद व्यक्त करून अधिकाधिक चांगली डिजिटल सेवा पुरवण्याचे आश्वासन स्पेस टीव्हीचे सीईओ विक्रम कौशिक यांनी दिले. भारतातली ही सर्वांत मोठी डिजिटल सेवा असेल, असा दावा स्पेस टीव्हीने केला आहे.

 
</text>
</doc>
