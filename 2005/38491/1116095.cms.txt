<doc>
<docno>1116095.cms.txt</docno>
<text>
 
क्रीडा
क्रिकेट आता 'सॉकर स्टाईल'
[ Thursday, May 19, 2005  10:58:41 pm]


वृत्तसंस्था

दुबई : आयसीसी क्रिकेट समितीने झटपट क्रिकेटसाठी काही क्रांतिकारी सूचना केल्या आहेत. जेणेकरून हे क्रिकेट अधिक रोमांचक, रोचक होईल. आयसीसीने क्रिकेटमध्ये फुटबॉलप्रमाणे बदली खेळाडू वापरण्यात यावेत अशी सूचना केली आहे. खासकरून बदली फलंदाजांची सूचना तर क्रांतिकारीच म्हणावी लागेल.

सुनील गावस्करांच्या अध्यक्षतेखाली येथे झालेल्या बैठकीत अशी सूचना करण्यात आली की गोलंदाजाऐवजी एक फलंदाज आणता येईल किंवा एखादा खेळाडू बदलण्याची मुभा राहील. गावस्कर म्हणाले की नव्या नियमांमुळे खेळात रंजकता येईल व अनिश्चिततेमुळे थरारही वाढेल.

बदली खेळाडूची निवड करताना संघ कसे व कोणते डावपेच लढवतात हेदेखील महत्त्वाचे ठरेल. आयसीसी सुपर सिरीजचे सामने ऑस्ट्रेलियात होणार आहेत त्यापूवीर् हे नियम या स्पधेर्त लागू करण्याचा आयसीसीचा इरादा आहे. इंग्लंडमध्ये 24, 25 जूनला होणाऱ्या आयसीसीच्या प्रमुख पदाधिकाऱ्यांची बैठक होणार आहे. त्यामध्ये याबाबत निर्णय होईल.

क्षेत्ररक्षणाबाबतही काही नवे नियम त्यांनी सुचविले आहेत. पहिल्या दहा षटकांसाठी क्षेत्ररक्षकांवर मर्यादा ठेवण्याची सूचना करण्यात आली आहे. तर नंतर पाच षटकांसाठी क्षेत्ररक्षकांसाठी लावण्याचा विकल्प क्षेत्ररक्षण करणाऱ्या संघाच्या कर्णधाराकडे सोपवण्यात येईल.

ऑस्ट्रेलियन कर्णधार रिकी पाँटिंगला त्याची बॅट वापरण्याची परवानगी देण्यात आली असली तरी अंतिम निर्णय क्रिकेटच्या समितीकडे सोपविण्यात आला आहे. एमसीसी आणि बॅट उत्पादक कंपन्या यांना बॅटच्या नियमावलीबाबत पुनविर्चार करण्यासाठी आयसीसी क्रिकेट समितीने सांगितले आहे. यासाठी तज्ज्ञांचे पॅनल नेमण्यात यावे अशी शिफारसही समितीने केली आहे, अशी माहिती आयसीसीचे प्रमुख माल्कम स्पीड यांनी दिली. सुनील गावस्कर, अँगस फ्रेझर, टीम मे, डेव्हिड रिचर्डसन यांचा या पॅनलमध्ये समावेश करण्यात आला आहे.

ऑस्ट्रेलियात होणाऱ्या जॉनी वॉकर सुपरसिरीज दरम्यान मैदानातील पंचांशी टीव्ही पंचांशी सल्लामसलत करून निर्णय घेण्यात येईल, अशी शिफारस करण्यात येईल पण अंतिम निर्णय मैदानातील पंचांचाच असेल. यष्टीचीत, धावचीतच्या निर्णयात मात्र टीव्ही पंचांचाच निर्णय अंतिम असेल. वादग्रस्त झेलाबाबत मात्र अजूनही जुनाच नियम कायम ठेवण्यात आला आहे, असाही निर्णय घेण्यात आला.

आयसीसीच्या क्रांतिकारी सूचना

* फुटबॉलप्रमाणे बदली खेळाडू वापरण्यास मुभा.

* गोलंदाजाऐवजी फलंदाज आणता येईल.

* पहिल्या दहा षटकांसाठीच क्षेत्ररक्षकांची मर्यादा.

* मैदानातील पंच टीव्ही पंचांशी सल्लामसलत करणार.

 
</text>
</doc>
