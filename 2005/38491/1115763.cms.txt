<doc>
<docno>1115763.cms.txt</docno>
<text>
 
प्रगती फास्ट
बिझनेस कन्सल्टण्टची मदत
[ Thursday, May 19, 2005  05:14:56 pm]


मी एसएनडीटीच्या इन्फमेर्शन टेक्नॉलॉजी डिपार्टमेण्टमधून बीटेक कोर्स केला. पण माझं प्रोग्रॅमिंग स्किल तितकंसं चंागलं नाही. तसंच पुढेे शिकण्याची इच्छाही आहे. मात्र या क्षेत्राशी संबंधित नोकरी करायची आहे. मी सरकारी क्षेत्रात किंवा बँक, एमएसईबी, बीएमसी अशा ठिकाणी नोकरीचा प्रयत्न करू शकते का?

- ज्योत्स्ना अवचर

नोकरी मिळवण्यासाठी तुम्ही प्लेसमेण्ट एजन्सी किंवा रिक्रूटमेण्ट वेबसाइटवर तुमचं नाव नोंदवू शकता. तसंच एम्प्लॉयमेण्ट न्यूज आणि इतर वर्तमानपत्रात नियमितपणे प्रसिद्ध होणाऱ्या जाहिरातींवर लक्ष ठेवा. तुमच्या क्षेत्राशी निगडित असलेल्या विविध ऑर्गनायझेशनमध्येही तुम्हाला नोकरीसाठी अर्ज करता येईल.

मी बारावी कॉमर्सची विद्याथिर्नी आहे. यानंतर मला हॉटेल मॅनेजमेण्ट कोर्स करायचा आहे. यासाठी प्रवेशपरीक्षा द्यावी लागते का? या परीक्षेची तयारी करण्यासाठी टेनिंग इन्स्टिट्यूट आहेत का?

- एक वाचक

हॉटेल मॅनेजमेण्ट क्षेत्राचं ट्रेनिंग देणाऱ्या अनेक इन्स्टिट्यूट मुंबई आणि मुंबईबाहेर आहेत. या कोर्सला प्रवेश घेण्यासाठी प्रवेश परीक्षा द्यावी लागते. पण ही प्रवेश परीक्षा प्रत्येक कॉलेजनुसार किंवा ऑल इंडिया लेवलवर घेतली जाते. याबाबत अधिक माहिती तुम्हाला त्या कॉलेजमध्ये प्रत्यक्ष जाऊन, वेबसाइटवरून किंवा वर्तमानपत्रात येणारी माहिती आणि जाहिरातींमधून मिळू शकेल.

मला सीफू ड एक्स्पोर्ट बिझनेसबद्दल माहिती हवी आहे. यासाठी कोणता कोर्स उपलब्ध आहे याचं मार्गदर्शन करा.

- रुझवेल्ट थॉमस फॉस.

सीफू ड क्षेत्रासाठी कोणताही स्वतंत्र असा कोर्स नाही आहे. परंतु आंतरराष्ट्रीय स्तरावर कोणताही इम्पोर्ट एक्स्पोर्ट बिझनेस करायचा असेल, तर तुम्हाला इण्टरनॅशनल टेड, इम्पोर्ट एक्स्पोर्ट, कागोर् हॅण्डलिंग यासारख्या विषयांची मूलभूत माहिती असणं आवश्यक आहे. याचबरोबर तुम्ही ज्या प्रोडक्टच्या इम्पोर्ट एक्स्पोर्टचं काम करणार आहात, त्या प्रोडक्टची सर्व माहिती तुम्हाला माहीत हवी. या क्षेत्रात चांगला जम बसवायचा तर इम्पोर्ट- एक्स्पोर्टमधील प्रॅक्टिकल टेनिंगचा खूपच फायदा होतो.

मी इलेक्ट्रिकल इंजिनीअर असून सध्या बजाज इलेक्ट्रिकलमध्ये नोकरी करत आहे. तिथे मी प्रोजेक्ट आणि इंजिनीअरिंग बिझनेस युनिटमधील पर्चेस डिपार्टमेण्टमध्ये 2001 पासून काम करत आहे. याआधी क्रॉम्पटन ग्रिव्हज लिमिटेडच्या ल्युमिनेअर बिझनेस युनिटमधील मटेरिअल डिपार्टमेण्टमध्ये चार वर्षं काम करत होतो. आता मला बिझनेस सुरू करायचा आहे. सरकारी आणि खाजगी क्षेत्रातील मटेरिअल इन्स्पेक्शन कामाचा अनुभव माझ्याकडे आहे. मी मुंबईबाहेर स्वत:ची इन्स्पेक्शन एजन्सी सुरू करू शकतो का?

- संजय शेळके

बिझनेस सुरू करायचं, की नाही हा तुमचा व्यक्तिगत निर्णय आहे. स्वत:चा व्यवसाय सुरू करायचा म्हटलं तर आथिर्क परिस्थिती आणि त्या क्षेत्राबद्दलचं ज्ञान, ओळख, अनुभव अशा सर्व गोष्टींचा विचार करावा लागतो. योग्य मार्गदर्शनासाठी तुम्ही करिअर कौन्सिलरपेक्षा बिझनेस कन्सल्टण्टकडून सल्ला आणि मार्गदर्शन घेणं जास्त फायद्याचं ठरू शकतं. यामुळे तुमचा व्यावसायिक दृष्टिकोन विकसित होऊ शकतो.

मी कम्प्युटरमध्ये बीई केलं असून मला मॅथ्समध्ये इण्टरेस्ट आहे. स्टॅटिस्टिक्समधील पोस्ट ग्रॅज्युएट कोर्सची माहिती देणाऱ्या कोणत्या वेबसाइट आहेत?

- संजीव अवसरे

स्टॅटिस्टिक्समध्ये करिअर करण्यासाठी अनेक कोसेर्स आहेत. या कोसेर्सची माहिती देणाऱ्या अनेक वेबसाइट्स आहेत. गुगलच्या साईटवर तुम्ही सर्च करून या वेबसाइट्सची माहिती मिळवू शकता.

मला फॅशन किंवा अॅनिमेशन क्षेत्रात करिअर करायचं आहे. या विषयाबद्दल पूर्ण माहिती द्या.

- सागर टिंगळे

फॅशन इण्डस्ट्रीमध्ये करिअर करायचं तर फॅशन डिझायनर, फॅशन फोटोग्राफर, अॅक्सेसरी डिझायनर, मर्कण्डायझर, गार्मेण्ट मॅन्युफॅक्चरर, टेक्स्टाइल डिझायनर, फॅशन जर्नलिझम, फॅशन को-ऑडिर्नेटर, मॉडेल, स्टायलिस्ट असे अनेक पर्याय आहेत. इथे करिअर करायचं तर तुमच्याकडे याबद्दलचं पूर्ण माहिती आणि ट्रेनिंग असणं आवश्यक आहे. त्यासाठी फॅशन टेक्नॉलॉजी/डिझाइन/मॅ नेजमेण्टची डिग्री किंवा डिप्लोमा तुम्ही करू शकता.

अॅनिमेशन हे क्षेत्र संपूर्णत: व्हिज्युअल कम्युनिकेशनचं माध्यम आहे. या क्षेत्राचं संपूर्ण ट्रेनिंग तुम्हाला आर्ट किंवा डिझाइन इन्स्टिट्यूटमध्ये डिग्री/डिप्लोमा कोर्स करून मिळवता येईल. फाइन आर्ट/अप्लाइड आर्ट/व्हिज्युअल आर्ट/कमशिर्अल आर्ट/ग्राफिक डिझाइन/अॅनिमेशन डिझाइन/व्हिज्युअल कम्युनिकेशन डिझाइन यापैकी एखादा कोर्स करणं त्या दृष्टीने उपयोगी ठरू शकतो. मल्टिमीडिया आणि त्या संदर्भातील इतर सॉफ्टवेअरची माहिती तुमच्याकडे असल्यास फायदेशीर ठरेल.

- ग्रोथ सेण्टर

 
</text>
</doc>
