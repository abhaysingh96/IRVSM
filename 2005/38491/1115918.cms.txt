<doc>
<docno>1115918.cms.txt</docno>
<text>
 
अर्थव्यवहार
रिलायन्स इंडस्ट्रीजला नोटीस बजावणार?
[ Thursday, May 19, 2005  07:50:36 pm]


वृत्तसंस्था

नवी दिल्ली : रिलायन्स उद्योग समूहाचे अध्यक्ष मुकेश आणि उपाध्यक्ष व व्यवस्थापकीय संचालक अनिल अंबानी या बंधूंमध्ये समूहाच्या नियंत्रणावरून चालू असलेल्या तंट्याप्रकरणी रिलायन्स इंडस्ट्रीजला नोटीस बजावण्याचा आदेश सरकारने 'रजिस्ट्रार ऑफ कंपनीज'ला दिला आहे.

या तंट्यात सरकारचा हा पहिलाच थेट हस्तक्षेप असल्याची चर्चा औद्योगिक वर्तुळांत आता सुरू झाली आहे. 'कॉम्पिटिशन कमिशन ऑफ इंडिया'तफेर् आयोजित एका परिसंवादावेळी कंपनी अफेअर्स खात्याच्या सचिव श्रीमती कोमल आनंद यांनी पत्रकारांशी बोलताना ही माहिती दिली. याबाबतचा अहवाल येत्या आठवडाभरात अपेक्षित असल्याचे त्यांनी सांगितले. यापूवीर्, गेल्या सोमवारीच कंपनी अफेअर्स खात्याचे मंत्री पी. सी. गुप्ता यांनी सांगितले होते की, या प्रश्ान्ी सरकार 'झोपलेले' नसून योग्य ती कृती करण्यात येईल. 'आमच्याकडे अनिल अंबानी यांच्याकडून तक्रारी आल्या असून, रिलायन्स समूहात चालू असलेल्या घडामोडींबाबत सरकारला चिंता वाटते. सरकारला आपले काम करावे लागेल', असेही श्री. गुप्ता म्हणाले होते.

'रजिस्ट्रार ऑफ कंपनीज'कडून रिलायन्स इंडस्ट्रीजला बजावण्यात येणाऱ्या नोटिशीबाबतचा तपशील, अनिल यांनी केलेल्या तक्रारींचे स्वरूप याबाबत सांगण्यास श्रीमती आनंद यांनी नकार दिला.

अनिल यांनी समूहातील कंपन्यांमध्ये 'कॉपोर्रेट गव्हर्नन्स'चा प्रश्ान् असल्याच्या, आथिर्क व्यवहारांची आवश्यक ती माहिती देण्यात न आल्याच्या तक्रारी केल्या होत्या. कंपनीच्या उपाध्यक्ष व व्यवस्थापकीय संचालकपदावर असतानाही अनिल यांनी रिलायन्स इंडस्ट्रीजच्या वित्तीय लेखा अहवालावर स्वाक्षऱ्या करण्यास नकार दिला होता.

 
</text>
</doc>
