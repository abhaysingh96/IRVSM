<doc>
<docno>1116139.cms.txt</docno>
<text>
 
महामुंबई
संजय पांडेंच्या फेरनियुक्तीस टाळाटाळ
[ Thursday, May 19, 2005  11:52:38 pm]


म. टा. प्रतिनिधी

मुंबई : विविध कारणांनी पोलिस खात्याची बदनामी सुरू असताना प्रामाणिकपणाबद्दल ख्याती असलेल्या संजय पांडे यांना सेवेत परत घेण्याबाबत 'कॅट'ने आदेश देऊन दोन महिने झाले, तरी गृह खात्याकडून टाळाटाळ करण्यात येत असल्याबद्दल आश्चर्य व्यक्त करण्यात येत आहे.

उपायुक्त पदावर असलेल्या संजय पांडे यांनी वरिष्ठांच्या त्रासाला कंटाळून एप्रिल 2000मध्ये राजीनामा दिला होता. मात्र, त्यानंतर अभ्यासासाठी घेतलेल्या रजेच्या काळातील पगाराची भरपाई करण्याची मागणी सरकारकडून झाल्यामुळे त्यांनी ऑगस्ट 2001मध्ये तो मागे घेतला होता. (राजीनामा मंजूर होण्यापूवीर् तो मागे घेण्याची तरतूद आहे.) तरीही त्यांचा राजीनामा स्वीकारण्याची शिफारस राज्य सरकारनेएप्रिल 2002मध्ये राष्ट्रपतींना केली होती.

ही शिफारस करताना पांडे यांनी आधीच राजीनामा मागे घेतल्याची माहिती राष्ट्रपतींना दिली नव्हती. राष्ट्रपतींनाच अंधारात ठेवण्याचे काम सरकारने केले होते. त्यामुळे राष्ट्रपतींनी पांडे यांचा राजीनामा स्वीकारला होता.

पांडे यांनी यावर 'सेंेट्रल अॅडमिनिस्ट्रेटिव्ह ट्रिब्युनल'कडे (कॅट) दाद मागितली होती. त्यावर सरकारच्या विरोधात ताशेरे मारत 'कॅट'ने त्यांना पूर्वलक्षी प्रभावाने सर्व लाभ देत कामावर घेण्याचे आदेश दिले होते. पांडे यांनी राजीनामा मागे घेतला असताना तो मंजूर करण्याची शिफारस कशी करण्यात आली तसेच ही बाब नंतर लपवून का ठेवण्यात आली, असे प्रश्ान् 'कॅट'ने उपस्थित केले होते.

पांडे यांची फेरनियुक्ती करण्यासाठी 'कॅट'ने सरकारला दोन महिन्यांची मुदत दिली होती. त्यानंतरही याबाबत निर्णय न घेता गृह खात्याने हे प्रकरण केंद सरकारकडे पाठवून दिले होते. मात्र केंदीय गृह खात्याने हे प्रकरण परत पाठवताना राज्य सरकारची कानउघाडणी केली आहे. राज्याच्या चुकीमुळे हे प्रकरण उद्भवले होते. त्यामुळे त्यानेच या प्रकरणी आता निर्णय घ्यावा, असे केंदीय गृह खात्याने म्हटल्याचे सांगण्यात येते.

 
</text>
</doc>
