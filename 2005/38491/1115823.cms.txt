<doc>
<docno>1115823.cms.txt</docno>
<text>
 
महाराष्ट्र
खाजगी सावकारी, धमकावणीत पंढरपूरच्या माजी नगराध्यक्ष
[ Thursday, May 19, 2005  06:32:31 pm]


म. टा. वृत्तसेवा

पंढरपूर : खाजगी सावकारीप्रकरणी पंढरपूरच्या माजी नगराध्यक्ष सुनीता पवार यांच्यासह पाच जणांवर गुन्हा दाखल झाला आहे.

पंढरीतील संजय दिगंबर देशपांडे या ठेकेदाराने माजी नगराध्यक्षांचा मुलगा संदीप दिलीप पवार यांच्याकडून 1999 साली 10 टक्के व्याजदराने 65 हजार रुपये घेतले होते. ही रक्कम तीन वर्षांपूवीर् सव्याज फेडण्यात आली होती. मात्र रक्कम परत द्या, असा तगादा लावून पवार यांनी संजय, त्याचा भाऊ, भावजय व आईवडिलांना राहत्या घरातून बाहेर काढले होते.

संजयला बंगल्यात कोंडून ठेवून मारहाण करून त्याला बळजबरीने बँकेत खाते उघडायला लावण्यात आले. त्यानंतर त्याच्याकडून तीन सहीचे चेक व कोरे स्टँपपेपर सह्या करून घेण्यात आले. शिवाय याची वाच्यता केल्यास जीवे मारण्याची धमकीही त्याला मिळाली.

आपल्याशी करण्यात आलेल्या या वर्तणुकीची माहिती देशपांडे यांनी पोलिसांत तक्रार दाखल करताना दिली. तक्रारीवरून पोलिसांनी संदीप पवार, सुरेखा पवार (माजी नगराध्यक्ष), बशीर शेख, बाळू जाधव आदींवर गुन्हा दाखल केला.

 
</text>
</doc>
