<doc>
<docno>1116146.cms.txt</docno>
<text>
 
महामुंबई
खातेनिहाय चौकशीसाठी तळेकरांवर आरोपपत्र
[ Thursday, May 19, 2005  11:59:20 pm]


म. टा. प्रतिनिधी

मुंबई : राज्य सरकारने दिलेल्या आदेशानुसार महानंद दुग्धशाळेचे निलंबित कार्यकारी संचालक शिवाजी तळेकर यांची खातेनिहाय चौकशी करण्यासाठी दुग्धशाळेच्या व्यवस्थापनाने त्यांच्यावर आरोपपत्र ठेवले असून लवकरच प्रत्यक्ष चौकशीस सुरुवात होणार आहे.

तळेकर यांच्या घरावर लाचलुचपत प्रतिबंधक विभागाने छापे घातल्यानंतर त्यांना निलंबित करून त्यांची खातेनिहाय चौकशी करण्याचे आदेश राज्य सरकारने महानंदच्या संचालक मंडळाला दिले होते.

त्यानुसार ही चौकशी करण्यासाठी त्यांच्यावर आरोपपत्र ठेवण्यात आले आहे. विविध कामाची कंत्राटे देताना अटी व शतीर्ंबाबत संचालक मंडळाची दिशाभूल करणे, अधिक दराने मालाची खरेदी करणे, वाहतूक कंत्राटदार, कॅन्टिन कंत्राटदार यांच्यावर मेहरनजर दाखविणे व त्याद्वारे संस्थेच्या नुकसानीस कारणीभूत ठरणे, अशा स्वरुपाचे आरोप या आरोपपत्राद्वारे तळेकर यांच्यावर ठेवण्यात आले असल्याचे समजते.

बुधवारी सायंकाळीच तळेकर यांच्यावर हे आरोपपत्र बजावण्यात आले असून त्यावर उत्तर देण्यासाठी त्यांना आठ दिवसांची मुदत देण्यात आली आहे. त्यांच्याकडून उत्तर आल्यानंतर राज्याचे माजी उपलोकायुक्त के. शिवरामकृष्णन यांच्यामार्फत तळेकर यांची प्रत्यक्ष चौकशी केली जाणार आहे. त्यांच्यावरील आरोपांबाबत साक्षीदार म्हणून महानंदचे माजी व्यवस्थापकीय संचालक अशोक खोत, आर. आर. कुलकणीर्, एस. एस. संधू आदी अधिकाऱ्यांना पाचारण करण्यात येणार असल्याचेही समजते.

या सर्वच अधिकाऱ्यांनी आपापल्या कारकिदीर्त तळेकर यांच्या कार्यपद्धतीवर आक्षेप घेतले होते.

100 कोटींच्या अपहाराचीही चौकशी

एकीकडे खात्यांतर्गत गडबडींच्या अनुषंगाने तळेकर यांची खातेनिहाय चौकशी सुरू होत असतानाच पोलिसांच्या आथिर्क गुन्हे विभागानेही 100 कोटी रुपयांच्या आथिर्क गैरव्यवहारांच्या आरोपांबाबत चौकशी सुरू केली असल्याचे सांगण्यात आले.

या गैरव्यवहारात पशुखाद्य कारखाने, पॉलिफिल्म, कॉस्टिक सोडा, दुधाच्या पिशव्यांसाठी लागणारे प्लास्टिकचे क्रेट यांची खरेदी आदी प्रकरणांचा समावेश आहे.

 
</text>
</doc>
