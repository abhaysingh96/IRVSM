<doc>
<docno>1114926.cms.txt</docno>
<text>
 
महामुंबई
राज्यव्यापी आंदोलन
[ Thursday, May 19, 2005  12:03:49 am]


म. टा. प्रतिनिधी/ वृत्तसेवा

कल्याण : महाराष्ट्रातील जनतेला छळणाऱ्या लोडशेडिंगविरुद्ध शिवसेनेने बुधवारी पुकारलेले राज्यव्यापी आंदोलन बहुतांश ठिकाणी हिंसक झाले. कल्याणमध्ये मोर्चाचे नेतृत्व करणारे आमदार एकनाथ शिंदे आणि कल्याणचे पोलिस उपायुक्त डॉ. छेरिंग दोरजे यांच्यात शाब्दिक चकमक होऊन धक्काबुक्की झाल्यानंतर पोलिसांनी मोचेर्कऱ्यांवर लाठीमार केला आणि कार्यर्कत्यांना अटक केली. या घटनेच्या निषेधार्थ शिवसैनिकांनी सायंकाळी गदीर्च्या वेळी रेल्वे स्टेशनबाहेर दोन तास रास्ता रोको आंदोलन केले.

जालना, अमरावती, सातारा, औरंगाबाद, अलिबाग, अकोला, नाशिक, यवतमाळ आदी ठिकाणी शिवसैनिकांनी वीज मंडळाच्या कार्यालयाची मोडतोड, अधिकाऱ्यांच्या तोंडाला काळे फासण्याचा प्रयत्न आणि रास्ता रोको यांसारख्या मार्गांचा अवलंब केला.

कल्याणमधील शिवसैनिकांचा मोर्चा 'तेजश्री' या वीज मंडळाच्या मुख्य कार्यालयावर जात असताना पोलिसांनी त्यांना अडवले. पोलिस, राज्य राखीव पोलिस दल आणि शीघ्र कृती दलाच्या जवानांना 'तेजश्री' समोर तैनात करण्यात आले होते. पोलिसांनी अडवल्यानंतर शिवसेना महिला आघाडीप्रमुख छाया वाघमारे, मीना जगताप, नीतू कोटक, वैशाली सोनाळकर आदींनी 'तेजश्री'च्या मागील भिंतीवरून उड्या टाकून कार्यालयात घुसण्याचा प्रयत्न केला. त्यावेळी पोलिसांनी त्यांना ताब्यात घेतले आणि पोलिस ठाण्यात नेले.

महिला कार्यर्कत्यांना पकडल्याचे वृत्त पसरताच शिवसैनिक संतापले. तेवढ्यात एकनाथ शिंदे उल्हासनगरमध्ये आंदोलन करून कल्याणला आले. शिंदे यांनी दोरजे यांना महिला कार्यर्कत्यांना पकडल्या-बाबत विचारले असता दोघांत शाब्दिक चकमक उडाली. प्रसंग हातघाईवर येणार असे दिसताच पोलिसांनी शिवसैनिकांना काठ्यांनी मागे रेटण्यास सुरुवात केली. यानंतर संतप्त शिवसैनिकांनी रेल्वे स्टेशनबाहेर आंदोलन केले. महिला कार्यर्कत्यांना पोलिसांनी सोडल्यानंतर आंदोलन मागे घेण्यात आले.

ठाणे जिल्ह्यात जेलभरो

ठाणे जिल्ह्यात शहरी भागात शिवसेना आमदार एकनाथ शिंदे आणि ग्रामीण भागात विवेक पंडित यांच्या नेतृत्वाखाली मोचेर् काढण्यात आले. उल्हासनगर, मुरबाड, बदलापूर येथे आंदोलकांनी वीज मंडळ कार्यालयांची मोडतोड केली. त्याचबरोबर रास्ता रोको केल्याने बराचवेळ वाहतूक विस्कळीत झाली होती. मुरबाडमध्ये इंजिनीअर शुद्धिद इंगळे आणि नजीर बेल्लारी यांच्या तोंडाला काळे फासण्यात आले. तर बदलापूर, अंबरनाथ येथे इंजिनीअरांना बांगड्यांचा आहेर देण्यात आला. उल्हासनगरमध्ये पश्चिमेकडे साईबाबा मंदिराजवळील मुख्य कार्यालय, नेहरू चौक आणि शांती चेंबर्स या कार्यालयांवर मोचेर् काढण्यात आले. तेथे इंजिनीअरना काळे फासण्याबरोबरच सबस्टेशनला आग लावण्याचा प्रयत्न झाला.

भिवंडीत आमदार योगेश पाटील, शहापूरमध्ये दौलत दरोडा यांनी मोर्चाचे नेतृत्व केले. ठाणे, मीरा-भाईंदर वगळता वसई, वाडा, पालघर, तलासरी येथेही संतप्त शिवसैनिकांनी तहसील कार्यालयांवर मोचेर् काढले.

 
</text>
</doc>
