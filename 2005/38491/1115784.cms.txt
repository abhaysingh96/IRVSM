<doc>
<docno>1115784.cms.txt</docno>
<text>
 
महामुंबई: मुंबई टाइम्स
स्मॉल हार्ट्स..लाँग लाइफ!
[ Thursday, May 19, 2005  05:27:45 pm]


महेश पावसकर

जन्मजात हृदयरोग किंवा हृदयाला छिद असणाऱ्या बालकांना सर्वसाधारण आयुष्य जगता येण्याची शक्यता फार कमी असते, असा समज आतापर्यंत रूढ होता. मात्र वैद्यकीय विश्वातील अत्याधुनिक तंत्रज्ञानाच्या मदतीने असा हृद्रोग असणाऱ्या बालकांना आता इतरांसारखंच आयुष्य जगण्याचा मार्ग मोकळा झाला आहे. हृदयशस्त्रक्रियेमध्ये आलेल्या छत्रीतंत्रामुळे हा बदल घडला आहे.

अम्ब्रेला टेक्निक म्हणून परिचित असलेल्या या तंत्राद्वारे मुंबईत अलीकडेच अवघ्या तीन महिन्यांच्या बालकाच्या हृदयावर यशस्वी शस्त्रक्रिया करण्यात आली. जगभरात गेल्या दोन वर्षांपासून सुरू झालेल्या अम्ब्रेला टेक्निकद्वारे हृदयातली छिदं बुजवली जातता. या तंत्रात पेशण्टच्या तोंडातून अन्ननलिकेद्वारे एक ट्यूब घालून ती हृदयामागे सोडण्यात येते, त्यातील दुबिर्णीच्या साह्याने ही संपूर्ण शस्त्रक्रिया स्क्रीनवर पाहून केली जाते. या पद्धतीत दोन मिमी ते दहा मिमी आकाराची छिदं यशस्वीरीत्या बंद केली जातात.

पालघरमध्ये राहणाऱ्या चौधरी कुटुंबीयांचा तीन महिन्यांचा मुलगा धीरज याचं वजन अवघं साडेचार किलो होतं. या तान्हुल्याच्या हृदयाला जन्मापासूनच छिद असल्याने त्याला दम लागणं, दूध ओढायला त्रास होणं, अशक्तपणा, वजन न वाढणं, आदी त्रास होते. या बालकावर हृदय शस्त्रक्रिया करणं अत्यंत जोखमीचं, तसंच कौशल्याचंही होतं. मात्र 'पिडिएट्रिक काडिर्ऑलॉजिस्ट' असलेल्या डॉ. भरत दळवींनी धीरजच्या आईवडलांना धीर दिला आणि छत्री तंत्रज्ञान वापरून शस्त्रक्रियेद्वारे धीरज बरा होऊ शकतो, हे पटवून दिलं. त्यांच्या टीमने आतापर्यंत केलेल्या 700 शस्त्रक्रियांमध्ये धीरज हा सर्वात लहान पेशण्ट ठरला.

डॉ. दळवी यांनी सांगितलं की, ओपन हार्ट सर्जरीतील सर्व जोखमी या तंत्रात टाळल्या जातात. शिवाय लहान मुलांवरही ही शस्त्रक्रिया बिनधोकपणे करता येते. ही शस्त्रक्रिया हृदयक्रिया सुरू असतानाच होते. त्यात हृदयाला सुईद्वारे लहान छिद केलं जातं. त्यातून एक ट्यूब आत सरकवली जाते. या ट्यूबमधून डमरूच्या आकाराची छत्री ताणून थेट छिदात सोडली जाते. या छत्रीच्या मधला भाग हृदयाच्या कप्प्यातील छिद बुजवण्याचं काम करतो. तर उर्वरित दोन डमरूंसारखे भाग ती छत्री त्या ठिकाणी घट्ट बसवण्याचं काम करतात. अशा प्रकारे छत्रीद्वारे छिद बुजल्यानंतर सुई बाहेर काढून हृदयावर घेतलेल्या छिदाला पर्सस्ट्रिंग स्टीचद्वारे बंद केलं जातं.

 
</text>
</doc>
