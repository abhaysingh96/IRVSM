<doc>
<docno>1115947.cms.txt</docno>
<text>
 
धावते जग
मल्लिकाचे माकेर्टिंग!
[ Thursday, May 19, 2005  08:26:58 pm]


या वषीर्च्या कान चित्रपट महोत्सवात भारत गाजतो आहे, पण तो वेगळ्याच कारणांसाठी. या महोत्सवाच्या माध्यमातून जागतिक व्यापारपेठेत चित्रपट विकण्याचे प्रयत्न केले जातात. पण या वेळी चित्रपट नट-नट्यांनी स्वत:चेच माकेर्टिंग करण्यात आघाडी मारली आहे.

विशेषत: मल्लिका शेरावत हिने आपले अभिनयाचे 'अंगभूत' कौशल्य दाखवून चित्रपटांच्या जागतिक माकेर्टसाठी आपण 'सुटेबल' आहोत, हेच दाखवून दिले आहे.

अनेक भारतीय अभिनेते व अभिनेत्रींनी अभिनयगुणांच्या जोरावर यापूर्वी हॉलीवूड व अन्य परदेशी चित्रपटांत स्थान मिळविले आहे. पण शरीरसौष्ठव आणि सौंदर्याच्या बळावर स्थान मिळविण्याचा हा भारतीय अभिनेत्रीचा कदाचित पहिलाच प्रयत्न असावा! हिंदी चित्रपटात 11 चुंबने आणि हॉट दृश्ये दिल्याचे विक्रम खाती जमा असूनही मल्लिकाचे बॉलीवूडमधील स्थान पक्के झाले आहे, असे म्हणता येत नाही, शिवाय फक्त सी ग्रेड चित्रपटच तिच्या वाट्याला आले आहेत.

त्यामुळे केवळ एवढ्याच भांडवलावर आंतरराष्ट्रीय चित्रपटसृष्टी तिला गाजविता येईल का, असा प्रश्न् पडतो.

जॅकी चॅनबरोबर ती हाँगकाँगच्या एका चित्रपटात चमकली आहे. चॅनचे चित्रपट अभिनयाऐवजी 'अॅक्शन'साठी प्रसिद्ध असतात. त्यामुळे अशा अॅक्शनपटांतून भरपूर प्रसिद्धी आणि पैसा तिला मिळू शकेल. या पार्श्वभूमीवर कानच्या परीक्षण मंडळात सामील असलेल्या नंदिता दास हिने पूर्णपणे भारतातील ग्रामीण कारागिरांनी कलाकुसरीने सजविलेल्या साडीतील पेहरावाने सर्वांचे लक्ष वेधून घेतले.

खरा भारत जगापुढे आणण्याचा नंदिताचा हा प्रयत्न कौतुकास्पद होता. ऐश्वर्या रायच्या हस्ते या चित्रपट महोत्सवाचे उद्घाटन झाले. तिची कानमधील ही सलग दुसरी उपस्थिती, पण तिला अद्याप स्वत:चे माकेर्टिंग करता आलेले नाही. ब्लॅक, किस्ना, द रायझिंग, ताजमहल या चित्रपटांचे माकेर्टिंग करण्याचा प्रयत्न कानमध्ये झाला. त्याला कितपत यश मिळाले ते कळेलच.

भारत हा सर्वाधिक चित्रपट तयार करणारा देश असला, तरी जगातील सर्वच प्रेक्षकांना आवडतील असे मोजकेच चित्रपट येथे तयार होतात. त्याउलट पाकिस्तानपासून इजिप्तपर्यंत अनेक देशांत भारतीय चित्रपट त्यातल्या नाच-गाण्यांमुळे चवीने पाहिले जातात. तेव्हा भारतीय चित्रपटांना माकेर्ट आहेच. पण कानसारख्या महोत्सवातून मान्यता मिळविण्याचा प्रयत्न होणे आवश्यक आहे.

 
</text>
</doc>
