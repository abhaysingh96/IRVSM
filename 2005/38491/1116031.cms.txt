<doc>
<docno>1116031.cms.txt</docno>
<text>
 
महामुंबई
महाराष्ट्र सामाजिक मंच मुंबईत उपेक्षित
[ Thursday, May 19, 2005  09:29:49 pm]


म. टा. प्रतिनिधी

मुंबई : महाराष्ट्राच्या राजधानीचं राज्याशी काही नातं आहे की नाही, हा रवंथ झालेला वाद 'महाराष्ट्र सोशल फोरम'वर 'र्वल्ड सोशल फोरम'च्या भारतीय समितीनं घेतलेल्या आक्षेपांसंदर्भात पुन्हा ताजा होतोे आहे. अहमदनगरात शुक्रवारपासून सुरू होत असलेल्या 'महाराष्ट्र सामाजिक मंचा'कडे मुंबईच्या अनेक स्वयंसेवी संस्था व संघटनांनी पाठ फिरवल्याचं दिसतं.

'मसामं' वर मूठभर स्वयंसेवी संस्थांचंच वर्चस्व असून मुंबईतल्या कुणाला विश्वासातच घेतलं नाही, माहितीच न देता हा कार्यक्रम होतो आहे, असे आक्षेप 'र्वल्ड सोशल फोरम'च्या समिती सदस्यांनी घेतले आहेत. नेमस्त भाषेत हेच आक्षेप मांडणारा ईमेल संदेशही मुंबईतून 'मसामं'कडे रवाना झाला आहे. 'हा वाद दुदैर्वी आहे. आम्ही र्वल्ड सोशल फोरमची तत्त्वं पाळून, सर्वसमावेशकता व सामूहिक निर्णयप्रक्रियेला मान देऊनच 'मसामं'ची तयारी सुरू केली होती. मुंबईसह राज्यभरातल्या हजारांवर संस्थांना पत्रं पाठवली होती, पण 300च संघटना सामील झाल्या. कदाचित मुंबईशी आमचा संपर्क कमी पडला असेल', अशी कबुली 'मसामं'च्या समन्वय समितीचे सदस्य प्रा. सुधीर शर्मा यांनी 'मटा'शी फोनवर बोलताना दिली.

अहमदनगर हे राज्यात भौगोलिकदृष्ट्या मध्यवतीर् असल्यानंच आयोजन समितीच्या बैठका तिथं झाल्या, असं म्हणणंही शर्मा यांनी मांडलं. पुण्यामुंबईच्या देखील काही संस्था 'मसामं'सह आहेत, याकडे त्यांनी लक्ष वेधलं.

'सोशल फोरम' हे विकाऊ ब्रॅण्डनेम बनवलं गेल्याची टोकाची टीका 'र्वल्ड सोशल फोरम'च्या मुंबई बैठकीत काहीजणांनी केली होती. मात्र, या बैठकीअंती मुंबईहून दोन- तीन प्रतिनिधींनी अहमदनगरच्या क्लेरा ब्रूस मैदानात शुक्रवारी सायंकाळी सहापासून सुरू होणाऱ्या या तीन दिवसांच्या कार्यक्रमाला एक दिवस तरी 'पाहणीसाठी' जावं, असं ठरलं आहे.

याउलट, राज्यभरातले पाच हजार कार्यकतेर् 36 चर्चासत्रं आणि त्याहूनही मोलाचा एकोपा यांच्यासाठी अहमदनगरात दाखल होतील. दलित संघटनांनी पुढील वषीर्चा 'मसामं' नागपूरमध्ये भरवण्याचं निमंत्रण दिलं आहे; तेव्हा मुंबई 'मसामं'च्या जवळ आलेली असेल, असा विश्वास संयोजकांना आहे.

 
</text>
</doc>
