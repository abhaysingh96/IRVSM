<doc>
<docno>1115732.cms.txt</docno>
<text>
 
हेल्थ
रूप तेरा मस्ताना
[ Thursday, May 19, 2005  05:05:26 pm]


नैसगिर्क सौंदर्याची देणगी सगळ्यांनाच लाभत नाही. काहींना सौंदर्य कष्टपूर्वक मिळवावं लागतं. यात ग्लायकॉलिक पील ट्रीटमेण्टचा तुम्हाला उपयोग करता येईल. या ट्रीटमेण्टनंतर तुमची 'रूप तेरा मस्ताना' अशी स्तुती होणारच...

फोर्थ जनरेशन पील्स म्हणून ओळखल्या जाणाऱ्या ग्लायकॉलिक ट्रीटमेण्टचे फायदे अनेक आहेत. मॅच्युअर तसंच अॅक्नेप्रोन त्वचेसाठी ही ट्रीटमेण्ट घ्यायला हवी. याचे फायदे लक्षात घ्या...

त्वचा मृदू आणि एकसारखी होते.

त्वचेवरील सूक्ष्म रेषा, सुरकुत्या कमी होतात.

कोरडी, निस्तेज त्वचा टवटवीत बनते.

एक्स्फोलिएटिंग प्रॉपटीर्मुळे त्वचेवरील अॅक्ने, पिग्मेण्टेशन काढून टाकण्यास मदत होते.

ही ट्रीटमेण्ट घेण्याची एक पद्धत आहे. त्यासाठी फक्त दहा ते पंधरा मिनिटं इतका वेळ लागतो. म्हणूनच याला 'लंच टाइम पील्स' असंही म्हटलं जातं. ही ट्रीटमेण्ट चेहरा, मान, पाय, हात अशी शरीराच्या कुठल्याही भागावर घेता येते. पीलची तीव्रता कमी-जास्त करता येते.

हे पील त्वचेवर लावल्यानंतर थोडंसं चुरचुरल्यासारखं वाटतं. परंतु काही मिनिटांतच ते थांबतं. त्वचा थोडीशी लाल होते आणि काही तासांतच पूर्ववत होते. नको असलेली त्वचा काढून टाकल्याने त्वचेचं पुनरुज्जीवन होतं. चेहऱ्यावरील सूक्ष्म रेषा तसंच सुरकुत्या, विशेषत: डोळे आणि चेहऱ्याच्या सभोवतालच्या सुरकुत्या पुनरुज्जीवन गुणधर्मामुळे कमी होतात. सूर्यकिरणांमुळे काळी पडलेली त्वचा, वार्धक्यामुळे चेहऱ्यावर आलेले डाग, चट्टे अशा स्वरूपातील पिग्मेण्टेशनसाठी हे पील फायद्याचं ठरतं. निस्तेज झालेली त्वचा या पीलमुळे सतेज, नितळ बनते. मुरमं येणं कमी होत असल्याने तरुण पिढीला उपयुक्त असं हे पील आहे.

तुम्हाला खालील समस्या असतील, तर तुम्ही ट्रीटमेण्ट घेण्याआधी थेरपिस्टचा सल्ला घ्या.

रो अॅक्युटेन सहा महिन्याच्या काळात घेत असल्यास, अॅक्टिव हपिर्स सिप्लेक्स (कोल्ड सोर्स), चेहऱ्यावरची चामखीळ, प्रेग्नन्सीमधले प्रॉब्लेम्स, केलॉइड किंवा हायपरट्रॉफिक स्कार्स, कॅन्सरसाठी रेडिएशन ट्रीटमेण्ट नुकतीच घेतलेली असेल, एका महिन्याच्या कालावधीत पील करायच्या भागावर केलेली सर्जरी किंवा क्रायोसर्जरी.

ट्रीटमेण्ट केल्यावर गुलाबी किंवा किंचित लालसरपणा एक-दोन तासांपासून दोन दिवसांपर्यंत राहतो. त्यानंतर त्वचा अधिक मऊ तसंच स्वच्छ वाटते. या ट्रीटमेण्टनंतर विशिष्ट प्रकारची काळजी घ्यावी लागते. लगेचच मेकअपचा वापर करू नये. 24 तासांपर्यंत भरपूर व्यायाम केल्यास रक्ताभिसरणामुळे लालसरपणा वाढू शकतो. स्टीम/सोना बाथ, हॉट शॉवरपासून लांब राहा. एक्सोलिएटर किंवा टॉवलने त्वचा घासू नका. पुढचे काही दिवस वातावरणातील बदल आणि सूर्यकिरणांपासून त्वचेचा बचाव करा. नेहमीपेक्षा थोडं हेवी मॉइश्चरायजर तीन ते चार दिवस लावा.

काही दिवसांनी त्वचेवर दिसणारा फरक पाहून तुम्ही नक्कीच खुश व्हाल.

- डॉ. रोहिणी वाधवानी

तुम्ही तुमचे प्रश्न किंवा अडचणी डॉ. रोहिणी वाधवानी यांना विचारू शकता. आमचा पत्ता-

'र्फस्ट इंप्रेशन', मुंबई टाइम्स,

टाइम्स ऑफ इंडिया इमारत, डॉ. डी. एन. रोड, मुंबई- 400001.

 
</text>
</doc>
