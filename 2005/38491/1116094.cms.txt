<doc>
<docno>1116094.cms.txt</docno>
<text>
 
क्रीडा
हम किसीसे कम नही
[ Thursday, May 19, 2005  10:57:51 pm]


नवी दिल्ली : मोहिंदर अमरनाथच्या मते प्रशिक्षक निवडीत कॉम्प्युटरचे स्तोम माजवण्यात येऊ नये, भारतीय संघाच्या प्रशिक्षकपदाच्या निवडीत मोहिंदर हा एकमेव भारतीय खेळाडू आहे.

मुलाखतीसाठी सहा जणांच्या निवड समितीसमोर मोहिंदर हजर राहिला तो आपल्या मेहुण्यासह. कारण मोहिंदरला लॅपटॉपचे ज्ञान नाही पण त्याने मेहुण्याच्या साथीने निवड समितीसमोर आपली बाजू पेश केली.

कॉम्प्युटरला सध्याच्या जमान्यात अवास्तव महत्त्व देण्यात येतेय याबाबत खंत व्यक्त करत मोहिंदर म्हणाला, 'क्रिकेट जर फक्त लॅपटॉपवर खेळले जात असते तर त्याचे स्वरूप पालटले असते. प्रशिक्षक निवडीत त्याला महत्त्व देता कामा नये. क्रिकेटमध्ये अनुभवाला महत्त्व आहे आणि मला तर भरपूर अनुभव आहे आणि शेवटी खेळाडूच खेळतात, प्रशिक्षक नव्हे'.

परदेशी प्रशिक्षकबाबत आदर व्यक्त करत तो म्हणाला, 'आपला इतिहासही दुर्लक्षून चालणार नाही. हम किसीसे कम नही है. भारतीय हे जगात सवोर्त्तम होते आणि आहेत. पण त्यांचे मोल जाणायला हवे'.

 
</text>
</doc>
