<doc>
<docno>1116030.cms.txt</docno>
<text>
 
महामुंबई
आक्षेपांच्या आवर्तनात 'द फरगॉटन हीरो'
[ Thursday, May 19, 2005  09:28:42 pm]


म. टा. सांस्कृतिक प्रतिनिधी

मुंबई : नेताजी सुभाषचंद बोस यांच्या संघर्षमय जीवनावरील श्याम बेनेगल दिग्दशिर्त 'नेताजी सुभाषचंद बोस : द फरगॉटन हीरो' हा चित्रपट प्रदर्शनानंतरही आक्षेप आणि आरोपांच्या आवर्तनातून बाहेर पडलेला नाही. दुसरीकडे नेताजींच्या मृत्यूचे गूढ उकलण्यासाठी नेमण्यात आलेल्या मुखजीर् आयोगाची मुदत संपत असल्याने कोलकात्यात नव्या अहवालाविषयी तर्कवितर्कांना उधाण आले असून याचा फायदा चित्रपटाला मिळून तो पुढे उचल खाण्याची शक्यताही वर्तवली जात आहे.

'द फरगॉटन हीरो'चे बॉक्स ऑफिसवर थंडे स्वागत झाल्यामुळे श्यामबाबू खंतावले आहेत. चित्रपटाचे प्रमोशन आक्रमक पद्धतीने न केल्यामुळे सर्वसामान्य प्रेक्षकांना तो प्रदशिर्त झाल्याचे समजलेच नाही, असे बेनेगल यांचे म्हणणे आहे. सहारा वन मोशन पिक्चर्सने मात्र बेनेगल यांच्या आरोपात तथ्य नसल्याचे सांगत, चित्रपट हळूहळू जोर धरेल, असा विश्वास व्यक्त केला आहे.

चित्रपटातील काही गोष्टींवर नेताजींचे अनुयायी आणि नातेवाइकांनी तीव्र आक्षेप घेतले आहेत. नेताजींच्या कथित मृत्यूसंबंधात काहीही दाखवणार नाही, असे बेनेगल यांनी कबूल केले असतानाही, चित्रपटाच्या अखेरीस त्यांच्या पत्नी एमिली शेंकेल यांना बीबीसीवरून आणि पुतण्या शिशिर यांना लाहोर जेलमध्ये नेताजींच्या मृत्यूची बातमी समजते, असे दाखवल्यामुळे नेताजींचे भाचे खासदार सुब्रत बोस आणि कोलकात्यातील फॉरवर्ड ब्लॉकचे कार्यकतेर् संतापले आहेत.

जर्मनीत एका गोऱ्याने नेताजींचा विवाह लावला, असे चित्रपटात आहे. त्याला फॉरवर्ड ब्लॉकने आक्षेप घेतला आहे. नेताजींचा विवाह हिंदू पद्धतीने झाला होता व तो ब्राह्माणाने विधिपूर्वक लावला होता, असे त्यांचे म्हणणे आहे. बेनेगल यांनी या आक्षेपात तथ्य नसल्याचे म्हटले आहे.

18 ऑगस्ट 1945 रोजी घडलेल्या विमान दुर्घटनेचे कोणतेही रेकॉर्ड उपलब्ध नसल्याचे तैवानच्या परिवहन खात्याने नमूद केले आहे. रशियात काही गुप्त सरकारी दस्तावेजांमध्ये 1946ची कागदपत्रे सापडली असून त्यात नेताजींबद्दलचे, त्यांच्या जिवंत असण्यासंबंधीचे काही उल्लेख सापडल्याचे कळते. नेताजींवर उपचार करणारे जपानी डॉक्टर योशिमी तानेयोशी यांनीही काही वादग्रस्त विधाने केल्याचे सुब्रत बोस यांनी सांगितले आहे.

 
</text>
</doc>
