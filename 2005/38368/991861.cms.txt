<doc>
<docno>991861.cms.txt</docno>
<text>
 
बहुतांची अंतरे
घाटकोपर स्थानकावर महिलांच्या होणाऱ्या हालांकडे दुर्लक्ष
[ Sunday, January 16, 2005  08:36:07 pm]


मध्य रेल्वेच्या घाटकोपर स्थानकावरील प्लॅटफार्म क्रमांक एकवर महिलांच्या मागच्या डब्यापुढे बांधण्यात येणाऱ्या पुलाचे काम गेले कित्येक महिने चालू आहे. त्यामुळे होणारे महिला प्रवाशांचे हाल रेल्वे अधिकाऱ्यांच्या लक्षात आलेले दिसत नाहीत.

एकतर महिला प्रवाशांसाठी द्वितीय श्ाेणीचे केवळ दोन डबे आहेत. नऊ डब्यांच्या गाडीचा मागचा महिलांचा डबा जिथे थांबतो, तिथे समोरच पुलाचे खांब बांधले आहेत. मध्य रेल्वेच्या जवळ जवळ 99 टक्के गाड्या 9 डब्यांच्या आहेत. पुलाच्या बांधकामामुळे तसेच खांबांमुळे महिला प्रवाशांना प्लॅटफार्मवर उभे राहण्यास जागा नाही. तसेच गाडीत चढणाऱ्या व उतरणाऱ्या महिलांचे खूप हाल होतात. बऱ्याचदा महिला अपुऱ्या जागेमुळे चेंगरतात, अडखळून पडतात.

तसेच गाडीतून उतरणारे पुरुष प्रवासी व गाडीत चढणारे पुरुष प्रवासी यांच्या कचाट्यात महिलांचा डबा येतो. त्यामुळे पुरुषांना गदीर्चा फायदा घेऊन महिलांना धक्का मारण्याचा किंवा अश्लील चाळे करण्यास वाव मिळतो. पुलाचे बांधकाम पूर्ण झाले तरी पुलाच्या खांबांमुळे ही गोष्ट नेहमीचीच होऊन जाईल. महिला प्रवाशांची ही अडचण लक्षात घेता मध्य रेल्वेच्या अधिकाऱ्यांनी घाटकोपर स्थानकावर , 12 डब्यांची गाडी जिथे थांबते, तिथेच 9 डब्यांची गाडी थांबवावी.

वीणा शिंदे, विक्रोळी, मुंबई.

 
</text>
</doc>
