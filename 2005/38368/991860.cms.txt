<doc>
<docno>991860.cms.txt</docno>
<text>
 
बहुतांची अंतरे
मराठवाड्यातील प्रलंबित रेल्वे प्रकल्पांसाठी संयुक्त कंपनी कधी?
[ Sunday, January 16, 2005  08:35:33 pm]


विलासराव देशमुख ऑक्टोबर 99 पासून तीन वर्षांपेक्षा जास्त काळ मुख्यमंत्री असताना, मराठवाड्यातील प्रलंबित रेल्वे प्रकल्पासाठी संयुक्त कंपनी स्थापन करण्याबाबत 4 सप्टेंबर 2001 व 13 ऑगस्ट 2002 रोजी म. टा.त प्रकाशित झालेल्या '' मा. मुख्यमंत्री यांस ''... या सदरामध्ये विचारलेल्या प्रश्ानशी सहमती दर्शवली होती. त्यादृष्टीने प्रयत्नही चालू केलेले होते. केंद सरकारच्या ' राइटस् ' या संस्थेकडे मराठवाड्यातील महत्त्वाच्या प्रलंबित रेल्वे प्रकल्पाबाबत अहवाल सादर करण्यास देण्यात आले होते.

1) अहमदनगर - बीड- परळी वैजनाथ - 250 कि. मी.चा नवा रेल्वे मार्ग. 2) लातूर - कुर्डुवाडी - 102 कि. मी. मार्गाचे रुंदीकरण. 3) पूर्णा - अकोला - 250 कि. मी. मार्गाचे रुंदीकरण.

मराठवाड्यातील अत्यंत जिव्हाळ्याचे असे हे रेल्वे मार्ग आहेत. गेल्या चार वर्षांत ' राइटस् ' या संस्थेने याबाबत अहवाल दिलेला आहे की नाही, हे अद्यापही समजले नाही. मुख्यमंत्री लातूरचे रहिवासी असल्यामुळे लातूर- कुर्डुवाडी या मार्गाचे रुंदीकरण होऊनही जाईल. राहिलेले अहमदनगर-बीड-परळी नवीन रेल्वे मार्ग व पूर्णा-अकोला मार्गाचे रुंदीकरण पूर्ण होण्याकडे कोण लक्ष देईल, अशी भीती येथील जनतेला वाटत आहे.

रेल्वे मंत्रालयाकडून मराठवाड्यासाठी पुरेशी आथिर्क तरतूद केली जात नाही. भारतातील अनेक राज्यांनी रेल्वे मंत्रालयाने जाहीर केलेल्या योजनांमध्ये सहभागी होऊन संयुक्त कंपनी स्थापन करून आपआपले प्रलंबित रेल्वे प्रकल्प मागीर् लावलेले आहेत. मराठवाड्यातील महत्त्वाच्या तीन प्रलंबित रेल्वे प्रकल्पासाठी मुख्यमंत्र्यांनी फक्त तीन धावा जलद घ्याव्यात, अशी अपेक्षा आहे.

जगन्नाथ मोदानी, परळी वैजनाथ (बीड).

 
</text>
</doc>
