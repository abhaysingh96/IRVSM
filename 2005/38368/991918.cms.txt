<doc>
<docno>991918.cms.txt</docno>
<text>
 
महाराष्ट्र
जितू महाजन सूतगिरणी निवडणुकीत लोकमान्य पॅनेलला बहुमत
[ Sunday, January 16, 2005  09:37:02 pm]


म .टा. वृत्तसेवा

जळगाव : यावल येथील जितू महाजन सहकारी सूत गिरणीसाठी झालेल्या पंचवाषिर्क निवडणुकीत माजी गृहराज्यमंत्री जे. टी. महाजन यांच्या नेतृत्वाखालील लोकमान्य पॅनेलला 21 पैकी 19 जागा जिंकून निविर्वाद बहुमत मिळाले. तर भाजपप्रणित शेतकरी पॅनेलला एका जागेवर समाधान मानावे लागले.

यावल येथील जितू महाजन सहकारी सूतगिरणीची पंचवाषिर्क निवडणूक झाली. 21 जागांसाठी झालेल्या या निवडणुकीत माजी गृहराज्यमंत्री जे. टी. महाजन यांचे लोकमान्य पॅनेल तर भाजपप्रणीत शेतकरी पॅनेल निवडणूक रिंगणात होते. निवडणुकीपूवीर्च लोकमान्य पॅनेलचे पाच उमेदवार बिनविरोध निवडून आले होते. उर्वरित 16 जागांसाठी मतदान होऊन शनिवारी सायंकाळी निकाल जाहीर झाला. त्यात लोकमान्य पॅनेलला 16 पैकी 14 जागा मिळाल्या. भाजपप्रणीत शेतकरी पॅनेलला केवळ एका जागेवर समाधान मानावे लागले. एक जागा अपक्ष उमेदवाराने जिंकली. या निवडणुकीने या सूतगिरणीवरील आपली पकड घट्ट असल्याचे जे. टी. महाजन यांनी दाखवून दिले.

व्यापाऱ्यांचा बेमुदत बंद

केंद सरकारने लागू केलेल्या सेवा कराच्या निषेधार्थ 21 जानेवारी पासून बेमुदत व्यापार बंद करण्याचा इशारा व्यापाऱ्यांनी दिला आहे. याबाबत जिल्हा व्यापारी महामंडळाच्या प्रतिनिधींनी जिल्हाधिकारी प्रकाश साबदे यांचा शनिवारी भेट घेऊन त्यांना एक निवेदन दिले.

केंद सरकारने एक जानेवारीपासून लागू केलेल्या सेवाकराच्या निषेधार्थ जिल्हा व्यापारी महामंडळाने 21 जानेवारी पासून व्यापार बंदचे आवाहन केले आहे. मात्र या आंदोलनाला याअगोदरच येथे सुरुवात झाली आहे. सध्या येथील सर्वात मोठी व्यापार पेठ समजल्या जाणाऱ्या व दररोज कोट्यवधीची उलाढाल होणाऱ्या दाणा बाजारात ट्रकने आलेला माल उतरविला जात नाही आणि चढविलाही जात नाही. केवळ शहरात उपलब्ध असलेला माल किरकोळ व्यापाऱ्यांना विकला जातो आहे. शनिवारी व्यापारी महामंडळाच्या प्रतिनिधींनी जिल्हाधिकारी प्रकाश साबदे यांची भेट घेऊन त्यांना एक निवेदन दिले. त्यात सेवाकरासाठी व्यापाऱ्यांनी उत्पादन शुल्क खात्याकडे नोंदणी करणे आवश्यक आहे. सेवाकर हा वाहतुकदारांकडून वसूल करण्याऐवजी सेवा घेणाऱ्या व्यापाऱ्यांकडून वसूल करणे अन्यायकारक आहे. हे निवेदन देतांना श्रिलाल चोपडा, भरत शहा, विजय काबरा, कमल मणियार, मुकेश लोटवाला, अशोक चुगवाणी, अशोक धुत उपस्थित होते.

10 दुकाने जळून खाक

येथील राष्ट्रीय महामार्ग क्र. सहावरील अजिंठा चौफुलीजवळील सालार नगरातील प्लॅस्टीकच्या गोडाऊनला शनिवारी रात्री साडेदहाच्या सुमारास आग लागून त्यात 10 दुकाने जळून खाक झाली. त्यात सुमारे 30 लाखांचे नुकसान झााल्याचा अंदाज आहे. ही आग विझवताना एक जण जखमी झाला. मध्यरात्री ही आग आटोक्यात आली. ही आग विझावतांना सहाय्यक फौजदार लियाकतअली सैयद हे विजेचा धक्का लागून जखमी झाले. त्यांना तातडीने जिल्हा रुग्णालयात दाखल करण्यात आले.

 
</text>
</doc>
