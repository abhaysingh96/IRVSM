<doc>
<docno>991911.cms.txt</docno>
<text>
 
लेख
व्यापाऱ्यांचे असहकार आंदोलन
[ Sunday, January 16, 2005  09:26:00 pm]


केंद सरकारने लागू केलेला ' जाचक ' सेवाकर रद्द केला जावा, व्हॅट लागू करताना इतर कर रद्द केले जावेत ही मागणी जोर धरू लागली असून यासाठी व्यापारीवर्गाने असहकाराचे आंदोलनही सुरू केले आहे. विविध कृषी उत्पन्न बाजार समित्यांतून व्यापारी माल उतरवून घेत नसल्यामुळे त्यांचे सौदेही ठप्प झाले आहेत. दरम्यान, राज्यातील व्यापारी, उद्योजकांनी या सेवा करासंदर्भातील नोंदणीच न करण्याचा निर्णय घेतला आहे.

याबाबत व्यापारी संघटनांचे म्हणणे असे की, जगातील अनेक देशांत, जेथे हा सेवाकर लागू आहे, तेथे प्राप्तिकर लागू नाही. याबाबतच्या अध्यादेशात मालवाहतूकदाराने आपल्या बिलात माल पाठविणाऱ्या आणि माल घेणाऱ्या व्यापारी-उद्योजकांचा सेवाकर नोंदणी क्रमांक लिहिणे बंधनकारक केले आहे. यामुळे व्यापारीवर्गावर दूरगामी परिणाम होणार आहे. तरी केंदाने हा कर त्वरित रद्द करावा. निदान याबाबत अभ्यास करण्यासाठी तज्ज्ञांची एक समिती नेमावी आणि त्या समितीच्या शिफारशीनुसार पुढील निर्णय घ्यावा.

' व्हॅट ' बाबत बोलायचे तर ' एक नंबर करणाऱ्यांना ' व्हॅटची भीती वाटत नाही. मात्र त्यातील जाचक तरतुदी काढाव्यात. तर ' दोन नंबर करणाऱ्यांना ' व्हॅटची कटकट नको आहे. पण येत्या 1 एप्रिलपासून व्हॅटची अंमलबजावणी होणारच हेही प्रत्येकाला ठाऊक आहे.

व्यापाऱ्यांच्या मते व्हॅटमध्ये अनेक जाचक तरतुदी आहेत. तपासणी नाका, सरकारी लेखा परीक्षण, सवेर्क्षण अधिकार, शिक्षेची तरतूद , ' सी ' फॉर्म उशिरा भरण्याबद्दल व्याज आकारणी असे निर्बंध लादून व्यापाऱ्यांना जेरीस आणण्याचा सरकारचा डाव आहे. व्हॅटमधील त्यातील कडक तरतुदी शिथिल आणि सुटसुटीत करण्याची गरज आहे. कर घ्यायचा असेल तर जकात रद्द केली जावी, जीवनावश्यक वस्तूंवर विक्रीकर घेऊ नये ; व्यवसाय कर, अबकारी आणि इतर कर रद्द केले जावेत, तरच हा कायदा सुसह्य होईल.

राज्यातील व्यापारी संघटनांनी व्हॅटच्या अंमलबाजावणीच्या संदर्भात पुढील मागण्या केल्या आहेत- या कायद्याची संपूर्ण भारतात एकाचवेळी व एकाच दराने अंमलबजावणी करण्याचे निश्चित झाल्यास महाराष्ट्रात त्याची अंमलबजावणी केली जावी. महाराष्ट्र सरकारने येथील व्यापारास पूरक असे कायदे करावेत. शासन व व्यापारी संस्था यांची संयुक्त समिती स्थापन करून एकमेकाच्या विचाराने तरतुदीसंबंधात निर्णय घ्यावा. व्यवसाय कर, जकात कर, केंदीय विक्री कर तसेच अबकारी कर आदी रद्द करावेत. या कायद्याअंतर्गत ' सी ' फॉर्म देण्याबाबत असणारी सक्ती नसावी. राज्यात ज्या वस्तूंवर सध्या विक्रीकर आकारला जात नाही त्या व्हॅट करप्रणालीतून वगळाव्यात. दंडात्मक अगर शिक्षेच्या तरतुदीची अंमलबजावणी पुढील पाच वषेर् करू नये. उशिरा भरलेले पैसे हे प्रथम करापोटी रक्कम जमा करून राहिलेली रक्कम व्याज व दंडापोटी जमा करण्याची तरतूद करण्यात यावी. ज्या व्यापाऱ्यांची उलाढाल 10 ते 15 लाख रु.पर्यंत आहे अशांना एकरकमी करयोजनेनुसार वर्षातून एकदाच रिटर्नसोबत पैसे भरण्याची मुभा असावी. ऑडिट रिपोर्ट मुदतीत न सादर केल्यास एक लाख रु.पर्यंत दंडाची तरतूद आहे. बहुतांशी चार्टर्ड अकौंटंटस् हे प्राप्तिकरासंबंधी काम करीत असतात. त्यामुळे ही तरतूद वगळण्यात यावी. एकूण परिस्थिती पाहता व्यापारीवर्गात सध्या ' सेवाकर आणि व्हॅट ' याची जोरदार चर्चा सुरू आहे. त्याविरुध्द आंदोलनेही छेडली जात आहेत. त्यामुळेच या दोन्हीची अंमलबजावणी कशी होणार हे मात्र एक न उलगणारे कोडे झाले आहे!

रवींद दप्तरदार

 
</text>
</doc>
