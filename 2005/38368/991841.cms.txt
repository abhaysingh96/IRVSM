<doc>
<docno>991841.cms.txt</docno>
<text>
 
महामुंबई: मुंबई टाइम्स
वेगात दौडले मुंबईकर...
[ Sunday, January 16, 2005  07:59:55 pm]


प्रवीण मुळ्ये

कपिल देव थोडा जाडा दिसतो का रे ? सचिनच्या पायाला मार लागलाय. तो धावणार आहे का नाही ? सलमान दिख रहा है, ऐश्वर्याभी आयी है क्या... अमिताभ, नाना येऊन गेला का ? आयला या मॉडेलला मी टीव्हीवर पाहिलंय यार... ती मेक-अपमध्येच बरी दिसते... सगळे हिंदीवालेच झळकतायत! आमचे मराठी कलाकार कुठाहेत ? मॅरेथॉन सकाळी असल्यामुळे नेतेमंडळी गैरहजर आहेत की काय ? ' मॅरेथॉन ' ला बाहेरून पाठिंबा देणाऱ्या बोरीबंदर ते बांदा या भागात दुतर्फा उभ्या मुंबईकरांच्या गप्पांच्या फडांमध्ये चचेर्ला असं उधाण आलं होतं.

रविवारी सकाळी मुंबई इंटरनॅशनल मॅरेथॉनमध्ये सहभागी झालेल्या हजारो धावपटंूनी मुंबईचा उत्साह आणि एकतेचं दर्शन घडलं. मॅरेथॉनमध्ये उतरलेल्या हजारो ' रनर्स ' ना चीअरअप करण्यासाठी हजारो लोकांनी मॅरेथॉन रुटच्या दोन्ही बाजूनं भल्या पहाटेपासूनच गदीर् केली होती. ' रन मुंबई रन ' चा बॅनर हातात घेऊन कोणी धावपटूंचा उत्साह वाढवत होता, तर काहींनी कलाकारांची झलक पाहण्यासाठी सुट्टीच्या दिवशीही बच्चेकंपनीसह दक्षिण मुंबई गाठली होती. बोरीबंदरचा परिसरात रविवारीही प्रचंड गदीर् झाली होती. कोणाचे मोबाइलकॅमेरे गदीर्तून कलाकारांचे चेहरे शोधण्याच्या खटपटीत होते, तर कोणी रेलिंगच्या अडथळ्यातून स्टार्सच्या ऑटोग्राफ घेण्यासाठी धडपडत होते.

आपली विरारमधली चहाची टपरी बंद ठेवून सकाळी सात वाजता बोरीबंदरला पोहोचलेला रामलाल या गदीर्पैकीच एक! मॅरेथॉन कशासाठी होतेय, कलाकार मंडळी कशासाठी रस्त्यावर उतरली आहेत, याच्याशी त्याचा काहीच संबंध नव्हता. पण अमिताभला प्रत्यक्ष पाहण्याची कैक वर्षांची इच्छा पूर्ण झाल्यामुळे यापुढे प्रत्येक मॅरेथॉनला येण्याची शपथ त्यानेे घेतली. त्याच्याप्रमाणेच गदीर्तल्या अनेकांच्या नजरा आपल्या लाडक्या स्पोर्ट्स आणि सिनेस्टार्सचा शोध घेत होत्या. ' अरे तो बघ राहुल बोस, ही गौरी प्रधान का ', अशा चौकशा चालू होत्या. आशुतोष गोवारीकर, मिलिंद सोमणसारख्या स्टार पाहून, गदीर्तून ' हाय हॅलो ' च्या आरोळ्या उसळत होत्या. मग त्यांच्या दिशेने मोर्चा वळवत चाहत्यांच्या गदीर्ची धावती भेट घेणं कलाकारांनाही भाग पडत होतं.

' सल्लू भाय एकदम छावाइच दिखरहेलाय बावा!!... ' या गदीर्तून आलेल्या एका अनाहूत आवाजाला सलमाननंही सॅल्यूट करत तितक्याच उत्फूर्त दाद दिली! ' पाजी!! सत्श्ाीअकाल ' असं म्हणत कपिल देवनेही धावपटूंना चीअरअप करायला जमलेल्या गदीर्ला दाद दिली आणि ' कपिल देव दा जवाब नहीं ' चा आवाज घुमला. जावेद जाफरीच्या ' आय लव्ह मुंबई ' च्या नाऱ्यालाही तितकीच जबरदस्त साद मिळाली. पण सिनेकलावंत, मॉडेल्स, स्पोर्ट्सस्टार्सनी गाजलेल्या ' स्टार रन ' मध्ये गदीर्समोर नाना पाटेकरनं ट्रॅकवर एण्ट्री घेतली आणि ' जय महाराष्ट्र ' ' आमची मुंबई आमचा नाना ' चा नारा बुलंद झाला.

मॅरेथॉनमध्ये अंध, अपंग मुलांचा सहभागही त्यांचा उत्साह दाखवणाराही होता. त्यांना गदीर्तून मिळणारी दाद मुंबईकरांच्या माणुसकी दाद देत होती. कर्जत-कसाऱ्यापासून पनवेल पालघरपर्यंतची मंडळी मॅरेथॉनला पाठिंबा देण्यासाठी बोरीबंदरच्या परिसरात आली होती. यंदा मॅरेथॉनमध्ये सहभाग नसलेले मुंबईकर पुढच्या वषीर् ' आय लव्ह मुंबई ' चा नारा देत पुढल्या वषीर् मॅरेथॉनमध्ये सहभागी होण्याच्या संकल्पासह गदीर् घरी परतताना दिसत होती.

दुपारनंतर छत्रपती शिवाजी टमिर्नसच्या समोरच्या सगळ्याच छोट्या स्टॉलधारकांना मॅरेथॉनचा खरा आनंद प्रचंड धंद्याच्या रूपात घेता आला. त्या परिसरातल्या सगळ्याच पावभाजीवाल्यांकडे तुफान गदीर् होती, तर वडापाव आणि पान- सिगारेट्सच्या छोट्या स्टॉल्सवरही झुंबड उडाली होती. दुपारी उशीरा अनेक ठिकाणी ' खतम हो गया! ' चा गजर करत स्टॉलवाले विजयी मुदेने आपला धंदा आवरताना दिसत होते. काहींनी मात्र भाजी करायला, वडे तळायला सुरुवात केल्याचं दिसत होतं. या परिसरातली गदीर् पाच वाजून गेले, तरी कायम होती. मॅरेथॉनमध्ये सहभागी झालेले आझाद मैदानाच्या बाहेर सटिर्फिकेट्स मिळवण्यासाठी रांगा लावून उभे होते.

 
</text>
</doc>
