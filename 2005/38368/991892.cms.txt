<doc>
<docno>991892.cms.txt</docno>
<text>
 
महाराष्ट्र
'नव्या संदर्भाने सावित्रीची लढाई स्त्रियांनी लढली पाहिजे'
[ Sunday, January 16, 2005  09:14:51 pm]


म. टा. वृत्तसेवा

कोल्हापूर : ' स्त्री मुक्ती चळवळीचा अर्थ तिला स्वैराचाराला मोकळीक असा चुकीचा लावला जातो. स्त्रीला स्वातंत्र्य पाहिजे ते तिच्या विकासासाठी ; समाजात स्वबळावर स्थान मिळावे म्हणून. समाजाने वर्षानुवषेर् लादलेली गुलामगिरी झुगारून देऊन नव्या संदर्भाने सावित्रीची लढाई आपण लढली पाहिजे ', असे उद्गार भारती पाटील यांनी काढले.

स्त्री शिक्षक व कर्मचारी यांच्या ' आम्ही सावित्रीची लेकरे ' अंतर्गत मेळाव्यात त्या बोलत होत्या. अध्यक्षस्थानी शिक्षण मंडळाच्या सभापती यशोदा मोहिते होत्या.

महापालिका प्राथमिक शिक्षण समिती, महाराष्ट्र अंधश्रद्धा निर्मूलन समितीच्या वतीने हा मेळावा आयोजित केला होता.

भारती पाटील यांनी सध्याच्या स्थितीत सावित्रीच्या कार्याची गरज विषद केली. स्त्रियांवरील अन्यायाची अनेक उदाहरणे त्यांनी दिली. उत्पादनातील स्त्रीचा वाटा पन्नास टक्के असतो, तरीदेखील पुरुषांच्या बरोबरीने तिला न्याय मिळत नाही, ही खंतही त्यांनी बोलून दाखवली.

कार्यक्रमाच्या सुरुवातीला करिष्मा शेख या विद्याथिर्नीने ' मी सावित्री बोलतेय ' हा सुरेख कार्यक्रम सादर केला. श्रमिक प्रतिष्ठानतफेर् आयोजित स्पधेर्तील विजेत्यांना यशोदा मोहिते, भारती पाटील, पी. जी. साठे, बाबा साटम, अॅड. गोविंद पानसरे यांच्या हस्ते पारितोषिके देण्यात आली.

लोकराज्य शाहू छत्रपती राजर्षी छत्रपती शाहू महाराज यांनी जुन्या काळात कला, क्रीडा व शिक्षण क्षेत्रांत सुरू केलेले अलौकिक कार्य असेच पुढे चालू ठेवण्याचा प्रयत्न करणाऱ्या व्यक्ती व संस्थांना शासन सक्रीय साह्य करील, असे आश्वासन ग्रामीण विकास व पर्यटन मंत्री विजयसिंह मोहिते पाटील यांनी येथे दिले. कोल्हापूरच्या ' शिव-शाहू विचार मंच ट्रस्ट ' च्या वतीने श्रीमंत शाहू छत्रपती महाराज यांना ' लोकराजा शाहू छत्रपती ' पुस्तिकेच्या अर्पण सोहळ्यात प्रमुख पाहुणे या नात्याने ते बोलत होते. अध्यक्षस्थानी पालकमंत्री हर्षवर्धन पाटील होते.

यावेळी शाहू छत्रपती महाराजांच्या वाढदिवसानिमित्त श्री. मोहिते पाटील यांनी पुष्पहार घालून त्यांचा सन्मान केला. ट्रस्टचे चीफ पेट्रन युवराज संभाजी छत्रपती यांनी शाहू महाराज यांच्या जीवनावरील ही पुस्तिका नव्या पिढीला निश्चित मार्गदर्शक ठरेल, असा विश्वास व्यक्त केला.

यावेळी त्सुनामी वादळग्रस्तांना मदत म्हणून बीजखांबी गणेश मंडळाच्या कार्यर्कत्यांनी गोळा केलेल्या दहा हजार रुपयांचा धनादेश जिल्हाधिकारी हणमंतराव पवार यांच्या स्वाधीन करण्यात आला. ट्रस्टचे अध्यक्ष कृष्णराज देसाई यांनी समारोप केला.

शाहू पुरस्कार राजेंदसिंह यांना
राजश्ाी छत्रपती शाहू मेमोरियल ट्रस्टच्या शाहू पुरस्कारासाठी राजस्थानमधील पाणी चळवळीतील कार्यकतेर् राजेंदसिंह यांची निवड करण्यात आली आहे. ' शाहू ग्रंथ पुरस्कारा ' साठी डॉ. जयसिंगराव पवार यांच्या राजश्ाी शाहू स्मारक ग्रंथाची निवड झाली आहे.

मंडलिकांचे पॅनेल विजयी

बिदी सहकारी साखर कारखाना संचालक मंडळाच्या निवडणुकीत खा. सदाशिराव मंडलीक, आ. के. पी. पाटील आणि विक्रमसिंह घाटगे यांच्या ' महालक्ष्मी ' आघाडीने 20 पैंकी 19 जागा जिंकल्या.

 
</text>
</doc>
