<doc>
<docno>991896.cms.txt</docno>
<text>
 
अर्थव्यवहार
(साय)कलयुग
[ Sunday, January 16, 2005  09:18:33 pm]


चालण्यासारखा दुसरा व्यायाम नाही, म्हणून आपण चालत निघतो. पण पदपथावरून चालायचं की रस्त्यावरून ? हा काय प्रश्ान् झाला ? महा(माय)नगरपालिकेने पदपथ आपल्याच पदकमलांसाठी नाही का बनवलेत ? काय ? पदपथ फेरीवाल्यांसाठी असतात ? पण गल्लीतले तर आपलेच आहेत ना ? चला तर चालू लागा! गल्लीत दर पाच पावलांगणिक इमारतीचं गेट येतं. तेवढाच चढण्याउतरण्याचाही व्यायाम! जमीन ओबडधोबड आहे. या वयात पाऊल वाकडं पडणं बरं नव्हे.

पायबिय मुरगळायचा! त्यापेक्षा रस्त्यावरून कडेकडेने चालूया. पण दुचाकीवाले आपला तोही प्रयत्न हाणून पाडतात. बाकी रस्ता मोटारींनी व्यापल्यावर त्या तरी बिचाऱ्या काय करणार ? दुचाकींमध्ये सायकलीही आल्याच. त्या नुसत्या येत नाहीत. ' पुचूक, पुचूक ' करीत येतात! एकेक सायकाल बाजूने सुखरूप जाईपर्यंत जीव टांगणीला लागतो. आपण रस्ता ओलांडताना तर त्याही झटकन निघून जात नाहीत आणि आम्हालाही पुढे जाऊ देत नाही. आम्हालाच प्रत्येक गोष्ट ' घरपोच ' लागते ना ? मग सायकाली वळवळणारच. त्यात आणखी बीएसेल आणि र्हक्युलस सायकलींचं जोरदार माकेर्टिंग सुरू होत आहे. हीच ती वाईट बातमी!

टीआय कंपनी 2008 ऑलिंपिकमध्ये सायकलिंग स्पर्धा व्हावी म्हणून प्रयत्नशील आहे. शिवाय येत्या वर्षात स्पर्धा वगैरेंचे विविध ' इवेंट्स ' आयोजित करणार आहे. 1992 साली ' जो जिता वोही सिकंदर ' ने सायकल खपाचं ' पॅडल ' जोरात फिरवलं होतं. आता दरवषीर् किमान तीन चित्रपटांतून सायकलवर झोत टाकण्याचा कंपनीचा विचार आहे. यंदा कंपनीचं सायकलखपाचं लक्ष्य आहे दहा कोटींचं! आता ही बातमी पादचाऱ्यांसाठी चांगली म्हणायची का ?

सुधीर सुखठणकर

 
</text>
</doc>
