<doc>
<docno>991877.cms.txt</docno>
<text>
 
अग्रलेख
प्रगतीचा ब्रॉडबँड
[ Sunday, January 16, 2005  08:46:21 pm]


भारत 2020 सालापर्यंत अमेरिकेशी स्पर्धा करू शकेल एवढे आथिर्क सार्मथ्य प्राप्त करील ही बातमी आणि महानगर टेलिफोन व भारत संचार निगम यांनी देशात ब्रॉडबँड इंटरनेट सेवा सुरू केल्याची घोषणा एकाच दिवशी व्हावी, हा एक अजब योगायोग म्हणावा लागेल.

भारतात सध्या जे आथिर्क उदारीकरणाचे धोरण सुरू झाले आहे, त्यामुळे मोठ्या प्रमाणात आथिर्क उलाढाली होणार आहेत व भांडवल खेळते राहणार आहे. पण केवळ आथिर्क उदारीकरणाने भारताला आथिर्क महासत्ता होता येणार नाही. तर त्यासाठी काही निष्कंटक पायाभूत सोयी उभाराव्या लागतील, तरच आथिर्क व्यवहार सुलभ व पारदशीर्पणे होऊ शकतील.

या दृष्टीने वेगवान वाहतुकीची साधने, अखंडित वीजपुरवठा आणि विश्वासार्ह संपर्क यंत्रणा या तीन बाबी अत्यंत आवश्यक आहेत. पण या तिन्ही क्षेत्रांत भारताची स्थिती सध्या तरी वाईटच आहे. ही स्थिती सुधारावी यासाठी सरकार काहीच करीत नाही, असेही म्हणता येणार नाही.

भारतासारख्या प्रचंड लोकसंख्येच्या, गरिबांचे मोठे प्रमाण असलेल्या लोकशाही देशात एका रात्रीत सुधारणा होत नाहीत. त्या हळूहळूच होतात. देशाचे चार कोपरे जोडणारे एक्सप्रेस वे बांधण्याचे काम चालू आहे. वीज उत्पादनासाठी विविध पर्यायांची चर्चा चालू आहे. पण संपर्क यंत्रणेत मात्र देशाने क्रांतिकारक प्रगती केली आहे.

देशात बघता-बघता मोबाइल यंत्रणेचे विश्वासार्ह व किफायतशीर असे जाळे निर्माण झाले आहे. मर्यादित प्रमाणात का होईना, पण उपग्रहाद्वारे संपर्क यंत्रणा उपलब्ध आहे. आता टप्पा शिल्लक आहे तो वेगवान इंटरनेट जोडणीचा आणि वायरलेस ( 2 द्ब - द्घद्ब) संपर्क यंत्रणेचा. इंटरनेटची डायलअप व आयएसडीएन सेवा भारतात गेल्या काही वर्षांपासून उपलब्ध आहे ; पण ती अत्यंत कमी वेगाने चालते व खात्रीशीरही नाही. त्यामुळे आथिर्क व्यवहारात बऱ्याच अडचणी निर्माण होत होत्या. पण भारत संचार व महानगर टेलिफोन निगमने 700 कोटी रुपये खर्चून शुक्रवारपासून देशातल्या 200 शहरांत ब्रॉडबँड इंटरनेट सेवा सुरू करून मोठीच क्रांती घडवून आणली आहे.

ज्या घरात टेलिफोन आहे, त्या घरात ही ब्रॉडबँड इंटरनेट सेवा सहजपणे उपलब्ध होऊ शकेल. दर सेकंदाला 256 किलोबाईटस् इतक्या वेगाची ही ब्रॉडबँड सेवा सामान्य ग्राहकाला दरमहा किमान 400 रुपये या दराने उपलब्ध होणार आहे. या वर्षाअखेरीपर्यंत ही सेवा 10 लाख ग्राहकांपर्यंत पुरविण्याचा भारत संचार व महानगर टेलिफोनचा विचार आहे. सध्या 1000 ते 1500 रुपये या दराने काही खाजगी इंटरनेट सेवा पुरवठादार ही सेवा देतात ; पण भारत संचार व महानगर टेलिफोन्सने इतक्या कमी दरात वेगवान सेवा देऊ केल्याने आथिर्क व्यवहारांचा वेग वाढणार आहे. सध्या इंटरनेटद्वारे रेल्वे व विमान तिकिटांचे बुकिंग, शेअरची खरेदी-विक्री, बँकिंग व्यवहार, ग्राहकोपयोगी सामानांची खरेदी हे ' बी टू सी ' व्यवहार मोठ्या प्रमाणावर होतात. पण या वेगवान सेवेचा खरा फायदा होणार आहे, तो ' बी टू बी ' म्हणजे व्यापार व उत्पादन व्यवहारात.

याशिवाय ब्रॉडबँडमुळे टेलिफोन लाइन्समधून टीव्ही चॅनल्स मिळू शकतील. एवढेच नाही तर व्हीडिओ ऑन डिमांड ही सेवाही उपलब्ध होऊ शकेल. एकट्या वृत्तपत्र उद्योगात ब्रॉडबँडमुळे मोठी क्रांती झाली आहे. एकाच ठिकाणी वृत्तपत्रांची पाने तयार करून ती देशाच्या वेगवेगळ्या भागांत छापण्याची सोय इंटरनेटमुळे झाली आहे. त्यामुळे प्रत्येक गावात छपाई करून त्याच दिवशी वृत्तपत्र वितरित करण्याची सोय झाली आहे. इंटरनेट सेवेमुळे हे फायदे होणार असले, तरी नेट क्राईममध्येही वाढ होण्याची शक्यता नाकारता येत नाही. पण त्याला तोंड देतच ही सेवा व्यापक करण्याचा विचार करावा लागेल. दळणवळणमंत्री दयानिधी मारन यांनी 10 हजार रुपयांत कम्प्युटर उपलब्ध करून देण्याची घोषणा केली आहे. ती प्रत्यक्षात आली तर घराघरात कम्प्युटर पोहचू शकेल व संपर्क अधिक वेगवान होईल. थोडक्यात, इंटरनेटचा हा ब्रॉडबँड ठरवले तर प्रगतीचा ब्रॉडबँड ठरू शकेल, यात काही शंका नाही.

 
</text>
</doc>
