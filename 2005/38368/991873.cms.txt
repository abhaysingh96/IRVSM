<doc>
<docno>991873.cms.txt</docno>
<text>
 
लेख
जातींमध्ये हरवलेला बिहार
[ Sunday, January 16, 2005  08:43:36 pm]


सामाजिक समीकरणांचे विश्लेषण केल्यास आजही लालूंच्या राजदची अवस्था मजबूत असल्याचे जाणवते. सवर्णांचे प्रतिनिधित्व करणाऱ्या भाजपशी मागासवगीर्य कुमीर्ंना जोडून, नितीशकुमारांनी आजवर थोडेफार यश मिळवले. लालूंवर निर्णायक मात करण्याची शक्ती मात्र या आघाडीत नाही. काँग्रेसप्रमाणे सत्तेवरील हक्क सोडून जद ( यु)चे कनिष्ठ भागीदार होणे भाजपने पत्करले असते, त्यातही पासवानांची साथ मिळाली असती तर समीकरणे कदाचित बदलली असती.

उत्तरेतल्या तीन संवेदनशील राज्यांत, विधानसभेच्या घनघोर लढाईला प्रारंभ होत असताना, प्रत्येक संभाव्य आघाडीच्या अस्तित्वालाच तडे गेले आहेत. वर्चस्वाच्या संघर्षात समझोत्याची बहुतांश बोलणी निष्फळ ठरली आहेत.

बिहार अन् झारखंडच्या जागावाटप चचेर्त, लालू प्रसाद अन् काँग्रेसच्या दरम्यान अनेक नाट्यपूर्ण घडामोडी घडल्या. मानापमानाचे मजेदार प्रयोग दिल्लीत रंगले. उभय पक्षांत निवडणूकपूर्व समझोत्याची बोलणी अखेर अनिणीर्तच राहिली. अंतत: 25 जागा वगळता , 60 ते 70 जागांवर मैत्रीपूर्ण लढतीच्या निर्णयाप्रत दोन्ही पक्ष आले. दुसरीकडे लालूविरोधी आघाडीत रामविलास पासवानांना ओढण्याचे प्रयत्न, भाजपला बाजूला ठेवून जद (यु)ने चालवले होते. या प्रयत्नांना भाजपचा छुपा पाठिंबा असल्याचा गौप्यस्फोट सुशीलकुमार मोदींनी करताच, वशीकरणाचे सारे प्रयत्न विफल ठरले. एकटे पडलेले पासवान अखेरपर्यंत काँग्रेसशी समझोत्याची खटपट करीत होते. बिहारचे मुख्यमंत्रीपदही त्यांनी काँग्रेसला देऊ केले. पण थंड प्रतिसाद मिळाल्याने, बिहारी महासंग्रामाला एकट्यानेच सामोरे जाण्याची पाळी त्यांच्यावर आली.

पूवीर् कधीही नव्हते इतके सत्तेच्या विरोधातले वातावरण यंदा बिहारमध्ये आहे, याची जाणीव लालू प्रसादांनाही आहे. तरीही आपल्या वर्चस्वाचा तोल, काँग्रेसशी बोलणी करताना एकदाही त्यांनी ढळू दिला नाही. अर्जुनसिंग अन् फोतेदारांची जाहीरपणे टवाळी करीत, त्यांच्याशी बोलणी करण्यास लालू प्रसादांनी सुरुवातीला नकार दिला. एका राष्ट्रीय पक्षाचा अध्यक्ष या नात्याने माझी चर्चा फक्त सोनिया गांधींशीच होऊ शकते, अशी भूमिका पत्रकारांशी बोलताना त्यांनी व्यक्त केली. तिकडे अर्जुनसिंग लालूंची वाट पाहत राहिले. लालूंना चचेर्साठी उशीर का होतोय याची विचारणा केल्यावर, तुमच्याशी चर्चा करण्याचे अधिकार रघुवंश प्रसादसिंग अन् प्रेमचंद गुप्तांकडे सोपवले आहेत, असे उत्तर अर्जुनसिंगांना मिळाले. दुसरीकडे सोनियांच्या भेटीसाठी 10 जनपथवर लालू सातत्याने वेळ मागत होते. सोनिया गांधी मात्र त्यांना दाद देत नव्हत्या. त्सुनामी दुर्घटनेसंदर्भात झालेल्या सर्वपक्षीय बैठकीत अखेर लालूंची सोनियांशी भेट झाली. त्यांनी पुनश्च भेटीची वेळ मागितल्यावर सोनियांनी त्यांना त्यांच्या भाषेतच उत्तर दिले. बिहारच्या चचेर्चे अधिकार काँग्रेसने अर्जुनसिंगांकडे सोपवले आहेत, त्यांना तुम्ही भेटा. यावेळी मात्र लालूंचा स्वर जरा खाली आला.

मानापमानाच्या या मजेशीर नाट्यानंतर, बुधवारी लालू प्रसाद एकदाचे सोनिया गांधींना भेटले. त्यांच्या हातात सोनिया गांधींनी 86 जागांची यादी दिली. थेटपणे आपली असमर्थता व्यक्त न करता, लालूंनी प्रचारमोहिमेच्या अन्य तपशिलांवर चर्चा केली. भेटीनंतर पत्रकारांशी बोलताना....काँग्रेसकी बिहारमें अपनी मजबुरीयाँ है और हमारी अपनी...अशी प्रतिक्रिया नोंदवीत लालू पाटण्याला निघून गेले. पाठोपाठ काँग्रेसने बिहारमध्ये 85 जागा लढवण्याची घोषणा केली. यापैकी 25 जागांवर उभय पक्ष आघाडीच्या धर्माचे पालन करणार आहेत. उर्वरित 60 जागांवर मैत्रीपूर्ण लढती होतील. यापैकी बहुतांश जागांवर गेल्या वेळी राजद अथवा डाव्या पक्षांचे उमेदवार जिंकले नव्हते.

झारखंडात देखील मैत्रीपूर्ण लढती होतील. लालू प्रसाद अन् सोरेन यांचा झारखंड मुक्ती मोर्चा तिथे परस्परांच्या विरोधात लढणार आहे. अधिकाधिक जागा लढण्याच्या निर्णयामुळे काँग्रेसजनांचे मनोबल उंचावले असले तरी युपीएची घडी थोडी विस्कटली आहे. पासवानांशी अजूनही गुप्त समझोता होऊ शकतो, अशी आशा नितीशकुमारांनी वाटते आहे. मैत्रीपूर्ण लढतींच्या विचित्र तडजोडीमुळे निवडणुकीत नवे रंग भरलेे असले तरी बिहारचे राजकीय वास्तव यापेक्षा भिन्न आहे.

लोकशाही प्रयोगाची सुरुवातीची काही वषेर् वगळली, तर 1971 साली इंदिरा गांधींच्या गरिबी हटाओ , 1977 साली जयप्रकाश नारायणांच्या लोकशाही वाचवा, अन् 1984 साली इंदिरा हत्येनंतर राष्ट्रीय अखंडतेच्या मुद्द्यांवर बिहारी जनतेने एकजुटीने मतदान केले. त्यानंतर लालू प्रसादांच्या कारकीदीर्त जाती - जमातींच्या सामाजिक विभाजनाची दरी इतकी रुंद झाली की राज्याचा विकास, देशाचे हित, आथिर्क प्रगती इत्यादी घोषणांनी त्यावर मात करणे अवघड झाले आहे.

बिहारमध्ये जाती- जमातींचे विभाजन इतके खोलवर आहे की हिंदूच नव्हे तर मुस्लिम समाजातही श्ाीमंत अन् मागासवगीर्य अशी विभागणी झाली आहे. स्वातंत्र्यानंतर जाती-जमातीतला पहिला संघर्ष इथे भूमिहार अन् राजपुतांमध्ये झाला. त्यानंतर ब्राह्माण विरुद्ध कायस्थ अशी राजकीय लढाई जंुपली. कर्पुरी ठाकुरांच्या नेतृत्वाखाली मागासवगीर्यांनी सत्ताधारी सवर्णांचा पराभव घडवून, प्रथमच सत्तेत आपले वर्चस्व प्रस्थापित केले. त्यानंतर सातत्याने विभिन्न जाती-जमातींच्या बेरीज वजाबाक्यांवर बिहारचे राजकारण आधारले गेले. सत्तेतील वर्चस्वासाठी प्रत्येक जातीचा संघर्ष सुरू झाला. त्यात मजबूत सामाजिक आधार, हेच लालूंचे सलग 15 वषेर् सत्तेत राहण्याचे प्रमुख वैशिष्ट्य ठरले. बारकाईने लक्ष दिल्यास लालूंचा सामाजिक आधार प्रत्येक निवडणुकीनंतर घटत असल्याचे चित्र दिसते. प्रामुख्याने मुस्लिम-यादव (माय) चे समीकरणच त्यांच्याजवळ उरले आहे. कुमीर् समाजाचे नेते नितीशकुमार, दलितांच्या दुसाध या आक्रमक जातीचे नेतृत्व करणारे रामविलास पासवान ही त्यातली ठळक उदाहरणे. बिहारमध्ये काही जाती दोन्हीकडेही असतात. सवर्णांमध्ये राजपूत आणि मागासवगीर्यांमध्ये कुशवाह सध्या या अवस्थेत आहेत. त्यांना आकषिर्त करण्याच्या स्पधेर्त इथला प्रत्येक पक्ष आहे.

सामाजिक समीकरणांचे विश्लेषण केल्यास आजही लालूंच्या राजदची अवस्था मजबूत असल्याचे जाणवते. सवर्णांचे प्रतिनिधित्व करणाऱ्या भाजपशी मागासवगीर्य कुमीर्ंना जोडून, नितीशकुमारांनी आजवर थोडेफार यश मिळवले. लालूंवर निर्णायक मात करण्याची शक्ती मात्र या आघाडीत नाही. काँग्रेसप्रमाणे सत्तेवरील हक्क सोडून जद(यु)चे कनिष्ठ भागीदार होणे भाजपने पत्करले असते, त्यातही पासवानांची साथ मिळाली असती तर समीकरणे कदाचित बदलली असती. लोकसभा निवडणुकीत भाजपचा सवर्ण मतांचा आधार पूर्णत: विखुरला गेला. छपरा, दरभंगा, मोतीहारी, बेतियाँ, गया, नवादा अशा सवर्णांचा प्रभाव असलेल्या मतदारसंघांत, भाजपचा पराभव झाला तर मुस्लिम अन् मागासवर्गीर्यांचे प्राबल्य असलेल्या जागा, स्थानिक अंतविर्रोध अन् आघाडीच्या पाठबळामुळे भाजपच्या आयत्याच पदरात पडल्या. तरीही राज्यात जद(यु)च्या नेतृत्वाला अडसर निर्माण करण्याची भूमिका भाजपने सोडलेली नाही. प्रमुख विरोधी पक्षाच्या भूमिकेत जोपर्यंत भाजप बिहारमध्ये आहे, तोपर्यंत बहुतांश मुस्लिम अन् मागासवर्गीर्य लालूंपासून दूर जाणे शक्य नाही. लालूंशी मैत्रीपूर्ण संघर्ष करताना काँग्रेसने सावध पवित्रा घेतला आहे. समझोता फिस्कटल्याने राजदचे फारसे नुकसान होणार नाही, त्याचप्रमाणे काँग्रेसलाही नेत्रदीपक यशाची आशा बिहारमध्ये नाही. राज्यातले आक्रमक दलित पासवानांबरोबर आहेत, तर चर्मकार मायावतींच्या बसपबरोबर. याखेरीज नक्षलवादी आणि आक्रमक डाव्या पक्षांच्या प्रभावक्षेत्रात दलित त्यांच्याबरोबर आहेत. अकरा छोट्या पक्षांच्या आघाडीतफेर् सीपीआय (एम. एल.)च्या नेतृत्वाखाली हे पक्ष रिंगणात उतरले आहेत. राज्यात दलित मतांची भूमिका महत्त्वपूर्ण आहे, मात्र निर्णायक नाही.

बिहारची राजकीय समीकरणे जितक्या वेगाने बदलतात, तो वेग दुदैर्वाने सामाजिक परिवर्तनात दिसत नाही. अन्यथा आथिर्क दिवाळखोरी तसेच पूर्णपणे ढेपाळलेल्या प्रशासनाबरोबरच कायदा अन् सुव्यवस्था पूर्णत: मोडकळीस आलेल्या या राज्यात, लालूंची लहरी राजवट वर्षानुवषेर् अव्याहतपणे चालली नसती.

सुरेश भटेवरा

 
</text>
</doc>
