<doc>
<docno>991889.cms.txt</docno>
<text>
 
महाराष्ट्र
कोवळा-लुसलुशीत हुरडा खुणावतोय!
[ Sunday, January 16, 2005  09:13:40 pm]


नंदकुमार सातपुते

अहमदनगर : थंडीचा कडाका वाढला की कोवळ्या, लुसलुशीत ज्वारीच्या कणसांचा हुरड्याचा हंगाम सुरू होतो व ठिकठिकाणी हुरडापाटर््या रंगू लगतात. बोचऱ्या थंडीत शेतात जाऊन लसूण- खोबऱ्याच्या चटणीसह गरमागरम हुरडा खाण्याची मौज काही औरच.

ओळखीच्या शेतकऱ्याने हुरड्याला बोलवण्याचे भाग्य सर्वांना नसते. पण आता व्यावसायिक पद्धतीने अशा पाटर््या आयोजित करणाऱ्यांमुळे शेतकऱ्याशी ओळख नसलेल्या लोकांनाही हुरडा पाटर््यांचा आस्वाद चाखता येतोय. हुरडा, घट्ट दही, चटण्या, गोडशेव, रेवड्या व त्यानंतर पिठलं- भाकरी, हिरव्या मिरचीचा ठेचा, वांग्याचे भरीत व कांदा असा खास मेनू उपलब्ध असल्याने लोकांची गदीर् अशा पाटर््यांना वाढत आहे. गेल्या तीन चार वर्षांत शहरालगत असलेल्या अनेक शेतकऱ्यांनी हुरड्याला जोडधंदा म्हणून स्वीकारले आहे.

नगर-दौंड रस्त्यावरील ' पांजरापोळ ' या गोरक्षण संस्था गेली अनेक वषेर् अशा हुरडा पाटर््या आयोजित करीत आहे. जैन समाजातील ज्येष्ठ नागरिक हस्तीमल मुनोत, शांतीलाल बोरा व त्यांचे सहकारी या संस्थेचे काम पाहतात. भरपूर मोकळी हवेशीर जागा व हुरड्यासाठी येणाऱ्यांची आस्थेवाईकपणे होणारी विचारपूस हे या संस्थेचे वैशिष्ट्य आहे. ताज्या हुरड्याबरोबर विविध चटण्या, रेवड्या, उसाचा रस व गरमागरम जेवण हा बेत मन तृप्त करणारा असतो.

याच रस्त्यावर अदावंत यांचा ' अभिरूची हुरडा ' ही प्रसिद्ध आहे. शेतकरी कुटुंबाकडून मिळणारे आदरतिथ्य, हुरडा व नंतर पिठलं-भाकरी किंवा महाराष्ट्रीयन थाळी अशी मेजवानी येथे असते.

नगर-पुणे रस्त्यावरील केडगावपासून सोनेवाडीच्या रस्त्याला ' रानवारा ' हा प्रकल्प उभा राहिला आहे. शेतातच गेल्या तीन-चार वर्षांपूवीर् हुरडा पाटीर्चा प्रकल्प नगरकरांचे आकर्षण ठरत आहे. खमंग हुरडा, खास महाराष्ट्रीयन जेवण, मुलांसाठी भरपूर खेळणी, उंट- घोड्यावरील फेऱ्यांमुळे ' रानवारा ' तील दिवस कधी संपतो हे कळतही नाही.

डॉ. प्रकाश कांकरिया व डॉ. सुधा कांकरिया यांच्या ' साईबाबा ' मधील हुरड्या पाटर््यांना चांगला प्रतिसाद मिळत आहे. निसर्गरम्य वातावरण, बोटिंग, अॅक्वाफन ही येथील वैशिष्ट्ये आहेत. नगर-औरंगाबाद रस्त्यावर घुले फार्म हाऊसवर संकलेचा हुरडा पाटीर्लाही हळूहळू लोकांची गदीर् होत आहे. नगर- सोलापूर रस्त्यावरील गुगळे फार्म आणि त्याच्या जवळच असणाऱ्या औसरकर मळ्यातही हुरडा खवय्यांची सोय होते.

दूध मोगरा, राजहंस, सुरती आणि गुळभेंडी असे हुरड्याचे अनेक प्रकार आहेत. शेतात येण्यासाठी वेळ नसलेल्यांसाठी पाकिटातूनही हुरडा नेता येतो. मात्र, शेतात जाऊन खाल्लेल्या हुरड्याची चवच न्यारी हे खरेच!

 
</text>
</doc>
