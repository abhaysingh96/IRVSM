<doc>
<docno>992015.cms.txt</docno>
<text>
 
महामुंबई
जिल्हा परिषदेतील राखीव पदे रिक्तच
[ Sunday, January 16, 2005  11:58:59 pm]


म. टा. प्रतिनिधी

हायकोर्टाचा आदेश धाब्यावर

मुंबई : मुंबई हायकोर्टाचा स्पष्ट आदेश असतानाही प्रशासनाने सरकारी पत्रांचा चुकीचा अर्थ लावल्याने राज्यातील जिल्हा परिषदांमधील ग्रामसेवकांच्या राखीव प्रवर्गातील असंख्य पदांसाठीची भरती प्रक्रिया थांबली आहे. त्यामुळे आरक्षित वर्गवारीतील अपंग, मागासवगीर्य, माजी सैनिक तसेच प्रकल्पग्रस्त उमेदवारांच्या पदरी निराशा आणि ही पदे रिक्त असल्याने लोकांची गैरसोय होत आहे.

ग्रामविकास निवड प्रक्रियेच्या संदर्भात मुंबई हायकोर्टाच्या औरंगाबाद खंडपीठाने दिलेल्या आदेशाच्या आधारे सरकारने 26 ऑक्टोबर 2004 रोजी रिक्त जागा भरण्याबाबत स्पष्ट आदेश दिला आहे. या पत्रानुसार महाराष्ट्रातील सर्व जिल्हाधिकारी तसेच जिल्हा निवड समितीचे अध्यक्ष यांनी कंत्राटी ग्रामसेवक भरती 30 नोव्हेंबर 04 पूवीर् पूर्ण करावयाची होती. पहिली फेरी 17 व 18 नोव्हेंबर रोजी, दुसरी फेरी 23 व 24 नोव्हेंबर रोजी आणि आवश्यकता असल्यास तिसरी फेरी 29 व 30 नोव्हेंबर रोजी घ्यावयाची होती. ही प्रक्रिया वेळेत पूर्ण करण्याची जबाबदारी जिल्हाधिकारी व संबंधित अधिकाऱ्यांची होती. या प्रक्रियेबाबतचा अहवाल 5 डिसेंबर रोजी राज्य सरकारकडे पाठवावयाचे होता.

प्रत्यक्षात मात्र पहिले दोन टप्पे वगळून 29 व 30 नोव्हेंबर रोजी म्हणजे अंतिम टप्प्यात ग्रामसेवक पदासाठी मुलाखती घेण्यात आल्या. अनेक उमेदवारांना मुलाखतीसाठीची पत्रे मुदतीनंतर मिळाली. एकट्या रायगड जिल्ह््यांत आठ अपंग उमेदवार निवड प्रक्रियेसाठी हजरच राहू शकले नाहीत. अनेक उमेदवारांना आधीच्या वषीर् बोलावण्यात आले होते, त्यांना प्राधान्यक्रमाप्रमाणे पुन्हा बोलावणे आवश्यक असताना ते उमेदवारही अंधारात राहिले.

जी प्रक्रिया 30 नोव्हेंबर रोजीच पूर्ण होऊन 5 डिसेंबरपर्यंत त्याचा अहवाल देणे अपेक्षित होते ती आता 18 व 21 डिसेंबर 2004 रोजी राज्य सरकारने काढलेल्या पत्राचा आधार घेऊन थांबवण्यात आली आहे. वास्तविक सदर पत्रांचा 2002-2003 च्या भरतीशी काही संबंध नाही. एकट्या रायगड जिल्ह्यात 59 पदे या ढिलाईमुळे रिक्त राहिली असून अन्य जिल्ह्यांत सर्वसाधारणपणे अशीच अवस्था आहे. प्रशासनाचे हे वर्तन कोर्टाच्या आदेशाचा भंग करणारे असून हा कोर्टाचा अवमान आहे, असे मत रायगड जिल्ह्यातील सामाजिक कार्यकतेर् हेमराज पाटील यांनी व्यक्त केले आहे. संबंधित मंत्री व अधिकाऱ्यांना त्यांनी ही बाब लक्षात आणून दिली असून काहीच कारवाई न झाल्यास मुंबई हायकोर्टात जनहित याचिका दाखल करावी लागेल, असा इशाराही दिला आहे.

 
</text>
</doc>
