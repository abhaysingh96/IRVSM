<doc>
<docno>992016.cms.txt</docno>
<text>
 
महामुंबई
मनोरातील दरवाजे बंद
[ Sunday, January 16, 2005  11:59:36 pm]


म. टा. प्रतिनिधी

मुंबई : नरिमन पॉइंट येथील ' मनोरा ' या आमदार निवासातील चारही विंगचे दरवाजे सुरक्षिततेच्या कारणासाठी बंद करण्यात आले आहेत. मात्र, असे करणे आपत्कालीन परिस्थितीत धोकादायक ठरू शकते, अशी भिती आमदार कन्हैयालाल गिडवानी यांनी व्यक्त केली आहे.

एक वर्षापूवीर् येथे लागलेल्या आगीच्या वेळेस चारही दरवाजे खुले असल्यामुळे बाहेर पडणे सोपे झाले होते. मात्र, आता चारही दरवाजे बंद असल्यामुळे मुख्य प्रवेशद्वाराजवळ वाहतुकीची कोंडी निर्माण होत आहे. तेथे मोटारी उभ्या असल्यामुळे बाहेर पडताना अडचणी येतात. त्यामुळे आपत्तीच्या वेळेस मोठ्या प्रमाणावर जीवितहानी होण्याचा धोका आहे. हे दरवाजे बंद करण्याचा निर्णय घेण्यापूवीर् अग्निशमन दलाची परवानगी घेतली होती काय, असा प्रश्न गिडवानी यांनी प्रमुख अग्निशमन अधिकारी झंडवाल यांना पाठविलेल्या पत्रात केला आहे.

 
</text>
</doc>
