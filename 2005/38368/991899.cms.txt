<doc>
<docno>991899.cms.txt</docno>
<text>
 
अर्थव्यवहार
भांडवली वस्तूंच्या बाबतीत खरेदीची तारीख महत्त्वाची असते
[ Sunday, January 16, 2005  09:19:54 pm]


प्रफुल्ल छाजेड

माझी सुमारे सात-आठ वषेर् जुनी जमीन होती, त्यावर मागील वषीर् दोन खोल्यांचे बांधकाम केले. आता विकल्यास मला चांगली रक्कम मिळू शकते. त्या व्यवहारात होणाऱ्या नफ्यावर आयकर कसा द्यावा लागेल ?

एक वाचक

उत्तर : आयकराच्या दृष्टीने सर्वसाधारणपणे शेअर्स वैगेरे गोष्टी वगळता इतर भांडवली वस्तुंच्या बाबतीत खरेदी तीन वषेर् अगोदर केलेली असल्यास दीर्घ मुदतीचा भांडवली नफा होतो. आपल्या बाबतीत जमीन तीन वर्षापेक्षा जास्त जुनी आहे व घर फक्त एकच वर्ष जुने आहे. त्यामुळे दोघांची स्वतंत्र्यरीत्या खरेदी व बांधणीची किंमत मोजून, स्वतंत्र्यरीत्या विक्रीची किंमत देखील मोजावी. जमीनीच्या बाबतीत होणारा नफा दीर्घ मुदतीचा असेल व घराच्या बाबतीत अल्प मुदतीचा असेल, त्यानुसार आयकर देय होईल.

माझा मित्र दुबईत असतो, त्याच्याकडून मला काही रक्कम कर्जाच्या स्वरुपात मिळू शकते, त्यावर मला अत्यंत कमी दराने व्याज द्यावे लागणार आहे, परंतु माझा मित्र दुबईचा असल्याने त्याला येथे आयकर देय होईल काय ?

एक वाचक

उत्तर : आयकराच्या दृष्टीने उत्पन्न हे कोठे व कशासाठी मिळाले हे अत्यंत महत्त्वाचे असते. आपला मित्र जरी दुबईत असला तरीही त्याने भारतात रक्कम कर्जाऊ देऊन व्याज मिळविले आहे. त्यानुसार आयकरातील कलम 9 (1) मधील तरतूदीनूसार भारतात कर भरावा लागेल.

माझा भाऊ नोकरीच्या निमित्ताने जर्मनीत अनेक वर्षापासून स्थायिक झाला आहे. त्याच्या नावाने येथे एक जमीन आहे. ती विकून त्याला परदेशी पैसे पाठवता येतील का ?

एक वाचक

उत्तर : सर्व प्रथम ह्या सर्व व्यवहारात भावाला नफा होतो आहे का ? हे बघावे. नफा असल्यास येथे आयकर देय होईल. उरलेली रक्कम त्यांना परदेशी पाठवता येईल. सध्या रिर्झव्ह बँक दहा लाख डॉलर्सपर्यंत अशा व्यवहारात पैसे पाठविण्यास परवानगी देते. तरीदेखील सर्व तपशिलासह तज्ज्ञांचा सल्ला घ्यावा.

 
</text>
</doc>
