<doc>
<docno>991938.cms.txt</docno>
<text>
 
क्रीडा
माधुरी गुरनुले, जगन्नाथ लकडे यांची चमक
[ Sunday, January 16, 2005  10:19:31 pm]


दुसऱ्या मुंबई आंतरराष्ट्रीय मॅरेथॉनमध्ये आफ्रिकी धावपटूंच्या वर्चस्वाच्या जंजाळात माधुरी गुरनुले आणि जगन्नाथ लकडे या दोन मराठी धावपटूंनी आपलं अस्तित्व दाखवून दिलं. महिला व पुरुषांच्या अर्धमॅरेथॉनमध्ये या दोघांनीही अनुक्रमे दुसरा क्रमांक पटकावला.

नागपूरची माधुरी खरं तर आठ किमीपर्यंत आघाडीवर होती ; पण नंतर विजेत्या केनियाच्या तेग्ला लोरौपेने तिला मागे टाकलं. '' तेग्लाचा अनुभव माझ्यापेक्षा मोठा आहे हे मला ठाऊक होतं ,'' असं माधुरी म्हणाली.

'' स्पधेर्च्या मध्यावर माझ्या पायात गोळे आले. शिवाय उन्हाचा त्रासही जाणवला. नाहीतर यापेक्षा अधिक चांगली वेळ नोंदवली असती ,'' असं 1:21:59 वेळ नोंदवणारी माधुरी म्हणाली. पुढच्या वषीर् विजेतेपद पटकावण्याचा निर्धार तिने बोलून दाखवला.

बारामतीचा जगन्नाथ या स्पधेर्त धावला तो केवळ आशियाई स्पर्धांच्या सरावासाठी. त्या स्पधेर्त प्रभावी कामगिरी करायचा त्याचा मानस आहे. अर्धमॅरेथॉन लवकर सुरू झाली असती तर आपण आणखी चांगली वेळ दिली असती, असं तो म्हणाला.

 
</text>
</doc>
