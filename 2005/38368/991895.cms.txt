<doc>
<docno>991895.cms.txt</docno>
<text>
 
महाराष्ट्र
प्रदूषण कमी करण्यासाठी झाडे लावण्याची भुरेलाल समितीची सूचना
[ Sunday, January 16, 2005  09:17:12 pm]


म. टा. वृत्तसेवा

सोलापूर : शहरातील आणि कंबर तलाव परिसरातील वाढते प्रदूषण कमी करण्यासाठी सोलापूर महापालिका आणि आर. टी. ओला सवोर्च्च न्यायालयाने नेमलेल्या भुरे लाल समितीने काही सूचना दिल्या आहेत. प्रदूषण रोखण्यासाठी सवोर्च्च न्यायालयाने महापालिकांना ' अॅक्शन प्लॅन ' तयार करण्यास सांगितला होता. त्यांची अमलबजावणी योग्यरित्या होते की नाही, पाहण्यासाठी भुरे लाल समितीची नियुक्ती करण्यात आली.

समितीच्या सूचना

या समितीचे अधिकारी सोलापूरमध्ये आले असता, त्यांनी येथील विविध भागांची पाहणी केली आणि महापालिका, आर. टी. ओ. आणि पोलिस अधिकाऱ्यांबरोबर बैठक घेतली.

येथील बस सुमारे 20 वर्षांपूवीर्च्या आहेत. त्याचबरोबर इंधनामध्ये होणाऱ्या भेसळीमुळे ही वाहने मोठ्या प्रमाणात प्रदूषण करतात. त्यांना महापालिकेने मोडीत काढावे. धूर सोडणाऱ्या वाहनांवर कडक कारवाई करण्यात यावी. युरो-तीन पेट्रोलचा वापर करावा. प्रदूषण चाचणीसाठी शहराच्या मध्यवतीर् ठिकाणी चाचणी केंदे असावीत. शहरातील धुळीचे प्रमाण वाढले असून त्याचे प्रमाण कमी करण्यासाठी मोकळ्या जमिनींवर झाडांची लागवड होणे गरजेचे असल्याचे समितीने सांगितले.

हैदराबाद आणि विजापूरकडे जाणारी वाहने सोलापूरमधून जातात. त्यांच्यासाठी बायपास रोडचा पर्याय दिल्यास त्यांच्यामुळे होणारे प्रदूषण कमी होऊ शकेल.

कंबर तलावाचा परिसर प्रदूषणमुक्त राखण्यासाठी त्याच्या आजूबाजूला कोणतेही बांधकाम होण्यास मज्जाव केला पाहिजे. तसेच तलावाच्या पाण्याचा गुरे धुण्यासाठी, कपडे धुण्यासाठी होणारा वापर बंद केल्यास तलावाचे पाणी स्वच्छ राखता येईल, त्यासाठी महापालिकेने योजना आखाव्यात, असे या समितीने सुचविले.

आयटकच्या मागण्या

महाराष्ट्र राज्य ग्रामपंचायत कर्मचारी महासंघाचे (आयटक) अध्यक्ष मारुती निकम, सचिव तानाजी ठोंबरे, सचिव सुकुमार दामले यांनी कर्मचाऱ्यांच्या मागण्या मांडण्यासाठी ग्रामीण विकासमंत्री विजयसिंह मोहिते- पाटील यांची भेट घेतली.

किमान वेतनात सध्याच्या मासिक 500 रुपयांवरून 1500 पर्यंत वाढ करण्यात यावी. पदोन्नती मिळावी, किमान वेतनासाठी 100 टक्के अनुदान मिळावे, पेन्शन, प्रोव्हिडंट फंड तरतूद देण्यात यावी, अशा मागण्या या शिष्टमंडळाने केल्या. नव्या मंत्र्यांकडून असलेल्या अपेक्षा व्यक्त करताना त्या पूर्ण न झाल्यास आंदोलन करू, असा इशारा त्यांनी दिला.

 
</text>
</doc>
