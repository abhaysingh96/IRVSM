<doc>
<docno>991862.cms.txt</docno>
<text>
 
बहुतांची अंतरे
गोवर्धन पर्वत उचलणाऱ्या गोपालकृष्णाचे स्मरण
[ Sunday, January 16, 2005  08:36:30 pm]


' मराठी तरुणाने वाचवले अंदमानातले गाव ' हा सारंग कुलकणीर् यांच्या विलक्षण कर्तबगारीचा वृत्तांत वाचला आणि कौतुकाने- अभिमानाने ऊर भरून आला. ' समुदात जाणाऱ्यांना मागे बोलावत अख्ख्या वंडूर गावच्या रहिवाशांना घेऊन जवळच्या टेकडीचा माथा गाठला आणि सगळेच जण या तांडवातून वाचले ,' हे वाक्य वाचून तर त्याला थेट गोवर्धन गिरीधारी गोपालकृष्णाच्या पंक्तीत नेऊन बसवावेसे वाटले. इंदाने अमर्याद पर्जन्यवृष्टीने महाप्रलय घडवला असताना कृष्णाने गावकऱ्यांना गोवर्धन पर्वतावर उंचावर नेले, हेच प्रत्यक्षात खरे असणार!

संशोधक-शास्त्रज्ञ सामान्यत: आत्मलीन असतात ; पण सारंगा, तू मात्र त्याला अपवाद! संशोधन-साहित्य सामुग्री वाचवण्याची आणि मोजक्या सहकाऱ्यांच्या जीविताची काळजी करण्याची तातडी बाजूला ठेवून तू एका मोठ्या समूहाला वाचवलेस. सहकारी बचावले हे समजल्यावर तुझा जीव भांड्यात पडला, तरीही गाव वाचवल्याचे समाधान - आनंद तुला आयुष्यभर उत्साही ठेवणार आहे. फार मोठे संशोधन तुझ्या हातून त्या उत्साहात घडेल.

आपत्तीच सर्वसामान्य माणसाला कर्तव्य करायला प्रवृत्त करते. भ्रष्ट चारित्र्याने आतून-बाहेरून बरबटलेल्या आजच्या भारतीय समाजातही उज्ज्वल आशावाद बाळगायला हरकत दिसत नाही. पुन्हा पुन्हा शाबासकी!

बाळकृष्ण वा. भागवत बोरिवली, मुंबई.

 
</text>
</doc>
