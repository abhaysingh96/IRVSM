<doc>
<docno>991831.cms.txt</docno>
<text>
 
महाराष्ट्र
पालिका हॉस्पिटलमध्ये अवघड शस्त्रक्रिया यशस्वी
[ Sunday, January 16, 2005  07:54:04 pm]


मुंबई टाइम्स टीम

डोंबिवली : गेल्या दोन वर्षांपासून पाच किलोचा गोळा पोटात घेऊन उपचारासाठी फिरणाऱ्या सावित्रीबाई गावडे या वृद्धेवर महापालिकेच्या शास्त्रीनगर हॉस्पिटलमध्ये मानद सल्लागार डॉ. अरविंद प्रधान यांनी यशस्वी शस्त्रक्रिया केली. यासाठी डॉ. प्रधान यांना डॉ. मिलिंद पाटील यांनी सहकार्य केलं.

सावित्रीबाई गावडे यांच्या पोटात गेल्या दोन वर्षांपासून हा गोळा वाढला होता. सावंतवाडीत राहणाऱ्या गावडे यांच्यावर त्याबाबत उपचार होत नव्हते. तेव्हा गावडे यांच्या कल्याण-डोंबिवली महापालिकेत नोकरीला असणाऱ्या नातेवाईकाने पुढाकार घेऊन त्यांना इथे आणलं.

त्यात गावडे कुटुंबियांची आथिर्क परिस्थिती बेताची असल्याने त्यांना खासगी हॉस्पिटलमधील उपचार परवडण्यासारखे नव्हते. मग त्यांना इथल्या हॉस्पिटलमध्ये दाखल करण्यात आलं. तेव्हा डॉ. प्रधान यांनी ही शस्त्रक्रिया करण्याचं अवघड आव्हान यशस्वीपणे पेलून दाखवलं.

 
</text>
</doc>
