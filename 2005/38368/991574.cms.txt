<doc>
<docno>991574.cms.txt</docno>
<text>
 
महामुंबई
कमॉन मुंबई... रन!
[ Sunday, January 16, 2005  12:07:39 am]


प्रवीण मुळ्ये

मुंबई : जगाचे लक्ष लागून राहिलेल्या मुंबई मॅरेथॉनचे चॅम्पियन्स कोण ? या प्रश्नाचे उत्तर देण्यासाठी खास जर्मनीहून डिजिटल पंच मुंबईत आले आहेत. ' चॅम्पियन चिप ' नावाचे हे पंच पूर्ण आणि अर्धमॅरेथॉनमधील विजेते ठरवण्याबरोबरच धावपटूंच्या धावगतीचा सारा लेखाजोखाही रेकॉर्ड करणार आहेत.

दुसऱ्या वर्षात प्रवेश करीत असलेल्या मुंबई मॅरेथॉनला जागतिक नकाशावर ' नंबर वन ' बनवण्यासाठी आयोजकांनी टेक्नॉलॉजीकडे धाव घेतली आहे. मुंबई मॅरेथॉनवर नाव कोरण्यासाठी रस्त्यावर उतरणाऱ्या अंदाजे अडीच हजार धावपटूंच्या शूजवर विराजमान होणारी ' चॅम्पियन चिप ' हे याचेच एक उदाहरण आहे. पूर्ण आणि अर्धमॅरेथॉनमध्ये भाग घेणाऱ्या अंदाजे दोन हजार धावपटूंच्या शूजवर ही चिप बसवण्यात आली आहे. या चॅम्पियन चिपवरूनच मॅरेथॉनमधील विजेते ठरणार असून ' नो चिप नो प्राइझमनी ' असा इशाराही आयोजकांनी धावपटूंना दिल्याने ही चिप घेण्यासाठी मॅरेथॉन रजिस्ट्रेशन डेस्कजवळ धावपटूंची दोन दिवस बरीच गदीर् उसळली होती.

वटवाघळाच्या आकाराच्या या चीपवर एक बारकोड आहे. मॅरेथॉनच्या प्रारंभस्थळी कापेर्टखाली निर्माण करण्यात आलेल्या चुंबकीय क्षेत्राद्वारे हा बारकोड कम्प्युटर आणि स्कॅनरशी जोडला गेला आहे. धावपटूने कापेर्टवर पाय ठेवताक्षणी बारकोड अॅक्टिव्हेट होईल. ' रेडियो फ्रिक्वेन्सी आयडेंटिफिकेशन सिस्टिम ' द्वारे प्रत्येकाच्या धावगतीचे रेकॉर्ड कम्प्युटरवर नोंदवले जाईल. किती वेळात कोेणत्या धावपटूने किती अंतर कापले यासह एंड पॉइंटला धावपटूंमधील अंतराची माहिती स्पर्धकांना तात्काळ देेणे या चिपमुळे शक्य होणार आहे. अनेकदा विजेता आणि उपविजेता यांच्यातील अंतर खूपच कमी असते. या चिपमुळे योग्य विजेता समजू शकेल. एका चॅम्पियन चिपची किंमत 20 युरो ( एक हजार 160 रुपये) इतकी आहे. पण मॅरेथॉनमधील धावपटूंना 600 रुपये डिपॉझिटवर ही चिप देण्यात येत आहे. अनेक परदेशी धावपटू स्वत:ची चिप घेऊन आले आले असून त्याचा बारकोड कम्प्युटरमध्ये फीड करण्यात आला आहे.

जर्मनीच्या मिकाटायमिंग या कंपनीने ही चॅम्पियन चिप तयार केली आहे. आतापर्यंत आपण अनेक मॅरेथॉनच्या आयोजनात सहभागी झालो आहोत, पण मुंबई मॅरेथॉनमध्ये ओसंडून वाहणारा उत्साह हा वेगळा अनुभव असल्याचे मिकाटायमिंगचे प्रोजेक्ट मॅनेजर स्टीफन कोस्लोवस्की यांनी ' मटा ' ला सांगितले. मुंबई मॅरेथॉनमध्ये धावणाऱ्यांचा आकडा 37 हजारांहून अधिक असून त्यापैकी ' ड्रीम रन ' मध्ये 27 हजार, पूर्ण मॅरेथॉनमध्ये चार हजार आणि अर्धमॅरेथॉनमध्ये सहा हजार जण धावणार आहेत. सिनियर सिटिझन आणि व्हीलचेअर रन हीदेखील मॅरेथॉनचे आकर्षणे आहेत. यंदा पाच कोटींहून अधिक निधी मॅरेथॉनमधून उभा होईल, असा आयोजकांचा अंदाज आहे.

 
</text>
</doc>
