<doc>
<docno>991868.cms.txt</docno>
<text>
 
धावते जग
निर्णय योग्य, पण...
[ Sunday, January 16, 2005  08:41:19 pm]


राष्ट्रीय महामार्ग प्राधिकरणाची पुनर्रचना करून आथिर्क निर्णय त्याच्या स्वाधीन करणे आणि एकूणच देशातील रस्त्यांची उभारणी आणि सुधारणा यासाठी एक लाख 72 हजार कोटी रुपयांची योजना मंजूर करणे असे दोन निर्णय केंदाने एकाच वेळी घेतले आहेत. या निर्णयांचे कोणीही प्रथमदर्शनी स्वागतच करील. प्राधिकरणाला काही आथिर्क निर्णय घ्यायचा असेल तर सार्वजनिक गुंतवणूक मंडळाची पूर्वपरवानगी घ्यावी लागे.

सध्या महामार्गांची जी कामे चालू आहेत, त्यांच्यात काहीही सुधारणा करायची वेळ आली, अथवा विशिष्ट मर्यादेबाहेर खर्च वाढला तरी मंडळाची मान्यता घ्यावी लागे. आता महामार्गांच्या विस्ताराबाबत काही निर्णय घ्यायचा झाला, तरी ती घेण्याची गरज भासणार नाही. ही परवानगी मागण्यात व ती मिळविण्यात इतका वेळ लागायचा की रस्तेबांधणी अथवा दुरुस्ती यांचा खर्च आणखी वाढायचा.

जर रस्ते वेगाने बांधले जायला हवेत तर निर्णयही तितक्याच वेगाने व्हायला हवेत. त्यामुळेच आता यासाठी कायद्यात दुरुस्ती करण्याची गरज भासली तरी वाहतूक मंत्रालय ते काम करील. पंतप्रधान कार्यालयातील मंत्री पृथ्वीराज चव्हाण यांनी हा निर्णय पंतप्रधानांच्या सांगण्यावरून झाला असल्याचे आणि पंतप्रधान दर आठवड्यातला या योजनेचा आढावा घेत असल्याचे म्हटले आहे.

1,72,000 कोटी रुपये रस्त्यांच्या कामासाठी ठेवण्याचा निर्णयही पंतप्रधानांच्या अध्यक्षतेखालील समितीनेच घेतला आहे. यावरून पंतप्रधान रस्त्यांसारख्या मूलभूत गोष्टींना किती प्राधान्य देत आहेत हे लक्षात येते. परंतु प्रश्ान् फक्त पंतप्रधानांच्या इच्छेचा नाही. महामार्गांची कामे अकराव्या पंचवाषिर्क योजनेच्या अखेरपर्यंत म्हणजे आणखी सात वर्षांत पूर्ण करायची आहेत. याचाच अर्थ,

दरवषीर् सुमारे 24,500 कोटी रुपये या कामांसाठी लागणार आहेत. ' राष्ट्रीय महामार्ग विकास प्रकल्पा ' चे पुढचे दोन टप्पे, नवीन दुतगती महामार्ग, ईशान्येकडील राज्यांमध्ये 2500 कि. मी.चे नवे रस्ते, रिंगरोड, बायपास वगैरेंसाठी ही रक्कम खर्च होईल. सविस्तर योजना एप्रिलपर्यंत तयार होईल व मगच ती मंत्रिमंडळापुढे आणण्यात येईल. याचाच अर्थ अजून त्याचे अर्थसाह्य कसे उभे राहणार आहे, हे स्पष्ट झालेले नाही.

अर्थसंकल्पात होणारी तरतूद अनेक कारणांनी अत्यंत अपुरी असते. त्यामुळे जागतिक बँक व आशियाई विकास बँक यांसारख्या संस्थांकडे हात पसरावे लागण्याची शक्यता आहे. यामुळे कर्जाचा बोजा अधिकच वाढू शकतो. परंतु, त्याला पर्याय नाही. देशात विदेशी कंपन्यांनी यावे आणि जागतिकीकरणाचा फायदा खऱ्या अर्थाने मिळावा, असे वाटत असेल तर रस्त्यांसारख्या मूलभूत सोयींकडे अधिक लक्ष द्यावे लागणारच. तरीही आपली आथिर्क कुवत लक्षात घेता असे प्रकल्प वेळेवर पूर्ण होणे कठीण काम आहे. पण म्हणून विरोधासाठी विरोध ही कल्पना सर्वांनीच सोडलेली बरी.

 
</text>
</doc>
