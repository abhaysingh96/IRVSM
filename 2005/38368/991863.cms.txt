<doc>
<docno>991863.cms.txt</docno>
<text>
 
धावते जग
माणूस आणि निसर्ग
[ Sunday, January 16, 2005  08:37:11 pm]


भारतासह अनेक राज्यांना मोठा तडाखा देणाऱ्या गतवर्षाअखेरीचे त्सुनामी संकट हे ' अस्मानी ' होते की ' सुलतानी ' याबाबत गेले काही दिवस चर्चा सुरू आहे. सागरतळी आकस्मिक झालेल्या काही हालचालींमुळे हा तडाखा बसला आणि लाखाहून अधिक हकनाक प्राणाला मुकले.

हे खरे असले तरी इंडोनेशियाच्या परिसरात झालेल्या या भूकंपानंतर देशावर राज्य करणारे ' सुलतान ' स्वस्थ बसून राहिले आणि त्यामुळे दक्षिण भारताला त्याचा सुगावा लागू शकला नाही, ही वस्तुस्थिती आहे. पण आता त्याहीपेक्षा धक्कादायक माहिती बाहेर आली आहे.

त्सुनामीचा तडाखा 26 डिसेंबरच्या सकाळी बसला ; पण त्यापूवीर् या जीवसृष्टीतील प्राणिमात्रांना त्या दुर्घटनेचा सुगावा लागला होता ; पण ती माहिती हाती येऊनही संबंधित अधिकारी आणि या क्षेत्रातील तज्ज्ञ यांनी त्याकडे दुलर्क्षच केले.

पाँडिचेरीच्या समुदकिनाऱ्यावरील मच्छिमारांच्या जाळ्यात दोन महिन्यांपूवीर् लाल शेपटाचे बारकुले मासे आढळले आणि ते एकदम चकित तर झालेच ; शिवाय त्यांच्या पोटात भीतीचा गोळाही आला. कारण ' रेड बेट ' या नावाने प्रसिद्ध असलेले हे मासे यापूर्वी जेव्हा जेव्हा सापडले, तेव्हा तेव्हा या किनारपट्टीला तुफानी वादळाने झोडपून काढले होते.

1977, 79 आणि 96 साली घडलेल्या या प्रकारांमुळे जाळ्यात लाल शेपटाचे मासे सापडले की भीतीची लहर या मच्छिमारांच्या मनात येत असे. संबंधित मच्छिमाऱ्यांनी ही बाब तातडीने ' सेंट्रल मरीन फिशरीज रिसर्च इन्स्टिट्यूट ' मधील अधिकाऱ्यांच्या कानावर घातली. पण त्यांनी निसर्गाच्या या संकेताकडे साफ दुर्लक्ष केले आणि आता तर ते अशी काही माहिती आपल्याला मिळाली होती, याचाच इन्कार करीत आहेत

ही अत्यंत गंभीर बाब आहे. सारे काही फक्त आपल्यालाच समजते आणि गावचे मच्छिमार अडाणी आहेत, असा गंड बाळगणाऱ्या या अधिकाऱ्यांना मोकळे सोडता कामा नये. लाल शेपटाच्या माशांमुळे मिळणाऱ्या संकेतांची माहिती मच्छिमारांनी खरोखरच दिली असेल, तर त्याबाबत काहीही न केल्याबद्दल त्या अधिकाऱ्यांवर कारवाईच व्हायला हवी. लाल शेपटांच्या या माशांशिवाय मरीन इन्स्टिट्यूटमधील कावळ्यांची कावकाव थांबणे आणि चेन्नईच्या किनारपट्टीवर एका गायीचे वेड्यासारखे सुसाट धावणे, असेही काही संकेत मिळाले होते. निसर्ग माणसापेक्षा अधिक शहाणा असतो, हेच खरे!

 
</text>
</doc>
