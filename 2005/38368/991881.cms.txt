<doc>
<docno>991881.cms.txt</docno>
<text>
 
हेल्थ
रिफाईंड तेलाविषयी
[ Sunday, January 16, 2005  09:03:49 pm]


रोजच्या आहारातील तेलाीवषयी ठरविणे जरा कठीणच आहे. बाजारात रिफाईंड तेल, फिल्टर तेल असे प्रकार असतात, त्यात नवनवीन ब्रँडची भर पडत असते! जाहिराती व इतर प्रसारमाध्यमातून अमूक तेल हे कॉलेस्टेरॉल फ्री आहे, तर अमूक तेल हृदयासाठी चांगले आहे, असे आपण ऐकतो, बघतो. त्यामुळे सर्वसामान्यांचा गोंधळ उडतो.

सर्व खाद्यतेले वनस्पतीपासूनच मिळतात. उदा. भुईमूग, तीळ, सोयाबीन. शास्त्रीयदृष्ट्या विचार करता, कॉलेस्टेरॉल बनवण्याची प्रक्रिया ही प्राण्यांमध्येच होते, वनस्पतींमध्ये नाही. म्हणून सर्व वनस्पतींपासून मिळणारी तेलं ही कॉलेस्टेरॉल फ्री असतात.

ही तेलं शरीरातील कॉलेस्टेरॉलचे प्रमाण ठरवतात. प्रत्येक तेलाचे रक्तातील कॉलेस्टेरॉल ठरविण्याचे प्रमाण वेगवेगळे असते. ते कोणत्या वनस्पतींपासून केलेले आहे, त्यावर त्यांचे गुणधर्म ठरतात.

घाण्याचे तेल वापरण्याची पद्धत आता जवळजवळ नाहीशीच झाली आहे. सगळीकडे रिफाईंड तेलांचा वापर मोठ्या प्रमाणावर होतो. घाण्याचे तेल हे तेलबियांवर दाब देऊन तेल प्राप्त करतात. रिफाईंड तेल हे तेलावर अनेक प्रक्रिया करून मिळवतात. रिफाईंनिंगचे फिजिकल व केमिकल असे प्रकार असून, फिजिकल पद्धत ही जास्त वापरण्यात येते. त्यानंतर तेलावर ब्लिचिंगसारखी प्रक्रिया करून वनस्पतीत असणारे क्लोरोफिलसारखे घटक दूर करतात. त्यानंतरही तेलात उग्र वास असल्याने त्यावर डिऑडरायझेशन प्रक्रिया करून तेलातील उग्र वास नष्ट करतात.

अशा या सर्व रिफाईंनिंगच्या प्रक्रियेमुळे तेलातील फ्री फॅटी अॅसिडस्, रंग देणारे घटक क्लोरोफिल दूर करतात. तसेच व्हिटॅमिन इ, नॅचरल अॅन्टीऑक्सिडंट यांना घातक ठरणाऱ्या घटकांनाही दूर करते ; परंतु या सर्व प्रक्रियांमुळे तेलाच्या काही नैसगिर्क गुणांवर थोड्या प्रमाणावर नक्कीच बदल होतो.

मात्र आहारात सातत्याने एकाच तेलाचा वापर करण्यापेक्षा त्यात रोटेशन ठेवावे. जर दोन महिने सूर्यफूल तेल वापरले, तर पुढील दोन महिने शेंगदाणा, नंतर सोयाबीन, पुन्हा सूर्यफूल असे रोटेशन ठेवावे. त्यामुळे सर्व तेलांचे विविध गुणधर्म आपल्याला मिळतात. एकाच प्रकारचे तेल वापरले तर एकाच तेलाच्या सेवनाने होणारे दुष्परिणाम नक्कीच बघायला मिळत नाही.

आयुवेर्दात तीळ, मोहरी, एरंड, करडई, निंब अशा अनेक तेलांचे वर्णन सापडते. त्यात तीळ तेल हे सर्वश्ाेष्ठ, तर करडईचे तेल हे सर्वाधिक हानिकारक आहे.

तेलामुळे होणारे दुष्परिणाम टाळण्यासाठी रोज एक ग्लास ताक प्यावे. आठवड्यातून दोन ते तीन वेळा मुगाचे कटण प्यावे. एक ग्लास कोमट पाणी दिवसातून पिणे तसेच 15 मिनिटे तरी सकाळी किंवा रात्री जेवणानंतर चालणे आवश्यक आहे.

डॉ. स्वाती जावळीकर

 
</text>
</doc>
