<doc>
<docno>991936.cms.txt</docno>
<text>
 
क्रीडा
सुगुटचा आत्मविश्वास अन् 'मुलू' स्टॅमिना
[ Sunday, January 16, 2005  10:17:43 pm]


भगवान परब

मुंबई : मुंबई आंतरराष्ट्रीय मॅरेथॉनमधील पुरुष विजेता ज्युलियस सुगुटला पुढच्या वषीर् या मॅरेथॉनमध्ये पुन्हा धावायचं आहे आणि त्याने नवा विक्रम नोंदवण्याचं आश्वासनही दिलंय.

सुगुटची सवोर्त्तम कामगिरी ( 2:12) आहे 2000 साली पॅरिस मॅरेथॉनमध्ये केलेली. मुंबईत पुरुषांची मॅरेथॉन जिंकताना त्याने नोंदवलेली 2:13:20 ही वेळ त्यापेक्षा कमी असली तरी सुगुट त्यावर खुश आहे.

' ही मॅरेथॉन मी जिंकणार याची मला खात्री होती. माझी तयारी उत्तम होती. मुंबईचं हवामान गेल्या वषीर्पेक्षा खूपच चांगलं होतं. शिवाय स्पधेर्चा मार्गही तुलनेत सोपा होता. गेल्या वेळेसारखं अडथळ्यांना सामोरं जावं लागलं नाही. तांत्रिकदृष्ट्या मी ही मॅरेथॉन छानच धावलो. माझ्या पेससेटरनेही आपली कामगिरी चोख बजावली ,'' असं तो आत्मविश्वासाने म्हणाला.

सुगुट हा व्यावसायिक धावपटू आहे. लांब पल्ल्यांच्या स्पर्धांमध्ये केनियन धावपटूंचा जगभरात दरारा असला तरी आम्हा धावपटूंना सरकारची मदत मिळत नाही, असं तो खेदाने नमूद करतो. स्वत: सुगुटला पुरस्कृत केलंय ते क्रीडासामुग्री बनवणाऱ्या एका फर्मने. केनियातल्या अल्डोरेग गावाचा हा धावपटू दर आठवड्याला 300 किमी धावण्याचा सराव करतो

24 वषीर्य सुगुटची आजवरची कामगिरी मॅरेथॉनमधील केनियाच्या जागतिक दर्जाच्या धावपटूंच्या परंपरेला साजेशी आहे. पाच वर्षांपूवीर् त्याने मॅरेथॉनमध्ये धावायला सुरुवात केली आणि त्याने आतापर्यंत सात मॅरेथॉनमध्ये भाग घेऊन त्यापैकी चार जिंकल्यात. साहजिकच केनियाला भविष्यात त्याच्याकडून मोठ्या अपेक्षा असतील.

महिला विजेती मुलू सेबोका तर आताच इथिओपियाची भावी आशा म्हणून ओळखली जातेय. ती इथिओपियाच्या राष्ट्रीय मॅरेथॉन संघात आहे. देरार्तू तुलू, फातिमा रोबू यांच्यासारख्या दिग्गज इथिओपियन धावपटूंना आदर्श मानणाऱ्या या हसतमुख धावपटूला आपल्या नावाचा ठसा जागतिक अॅथलेटिक्सवर उमटवायचा आहे.

इथिओपियन भाषेत मुलू म्हणजे संपूर्ण. तिचा स्टॅमिना पाहून प्रशिक्षकांनी तिला मॅरेथॉनपटू बनण्याचा सल्ला दिला. महिलांचं विजेतेपद पटकावताना 21 वषीर्य मुलूने आपल्यातल्या संपूर्ण स्टॅमिनाचं प्रदर्शन घडवलं.

गेल्या वषीर् मुलूला स्पर्धा अधिकाऱ्यांनी चुकीचा मार्ग दाखवल्यामुळे तिच्या पदरी निराशा पडली होती. यावेळी मात्र तिने जिद्दीने विजेतेपद खेचून आणलं. स्पर्धा संपायला पाच किमी बाकी असताना तिने उत्तरोत्तर वेग वाढवत नेला. '' तिला अशा पद्धतीने धावताना पाहून मी फारसं काही करू शकले नाही ,'' अशी कबुली उपविजेत्या लैला अमनने दिली.

 
</text>
</doc>
