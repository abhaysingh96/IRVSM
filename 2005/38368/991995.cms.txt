<doc>
<docno>991995.cms.txt</docno>
<text>
 
महाराष्ट्र
व्यापाऱ्यांचा संप आज संपणार?
[ Sunday, January 16, 2005  11:50:15 pm]


म. टा. वृत्तसेवा

नवी मुंबई : कृषी उत्पन्न बाजार समितीमधील मसाला व धान्यबाजाराच्या व्यापाऱ्यांनी गुरुवारपासून सुरू केलेला संप सोमवारी संपुष्टात येण्याची शक्यता आहे. केंद सरकारने एक जानेवारीपासून शेतीमालावर नव्याने लागू केलेल्या सेवाकराच्या निषेधार्थ हे आंदोलन चालू आहे.

सेवाकराबाबत तोडगा काढण्यासाठी पुणे व्यापारी चेंबरचे अध्यक्ष राजेंद गुगळे आणि सहकाऱ्यांनी रविवारी दिल्लीत कृषीमंत्री शरद पवार यांची तसेच अर्थमंत्री पी. चिदंबरम यांची भेट घेतली. सेवाकरातून शेतीमालाच्या व्यापाऱ्यांना वगळण्याबाबत निर्णय घेण्याचे आश्वासन चिदंबरम यांनी दिले, अशी माहिती नवी मुंबई मर्चंटस असोसिएशनचे अध्यक्ष कीतीर् राणा यांनी दिली.

या पार्श्वभूमीवर सोमवारी सकाळी सर्व व्यापारी, माथाडी आणि माल वाहतूकदार यांची सकाळी 11 वाजता बैठक होणार असून, तीत बंद मागे घेण्याचा निर्णय घेतला जाण्याची शक्यता आहे. दरम्यान, संपामुळे किराणा वस्तूंपैकी साखर आणि नारळ यांच्या दरांत सर्वाधिक वाढ झाली आहे. त्याखालोखाल गहू आणि तांदूळ यांच्या दरात वाढ झाली असून या धान्यांची कमतरता भासत आहे.

 
</text>
</doc>
