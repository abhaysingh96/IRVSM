<doc>
<docno>991885.cms.txt</docno>
<text>
 
महाराष्ट्र
'कादंबरी लिहायची ती निमिर्तीचे आव्हान म्हणूनच!'
[ Sunday, January 16, 2005  09:11:12 pm]


म. टा. वृत्तसेवा

चिपळूण : सध्या मराठीतील ' बुक माकेर्ट ' अतिशय तेजीत आहे. कोट्यवधी रुपयांची पुस्तकविक्री होत असली तरी आहार, सौंदर्यसाधना, व्यवस्थापन आदींची म्हणजेच ललितेतर पुस्तके आहेत. खप नसल्याने कथा-कादंबऱ्यांची पुस्तके छापायला प्रकाशक उत्सुक नाहीत. म्हणूनच माझ्यासारख्या कादंबरी लेखकाला वाटतं की कादंबरी लिहायची ती निमिर्तीचे आव्हान म्हणून, असे प्रसिद्ध लेखक ह. मो. मराठे यांनी सांगितले.

खेड येथे शनिवारी व रविवारी महाराष्ट्र साहित्य परिषदेचे विभागीय साहित्य संमेलन झाले. उद्घाटन कार्यक्रमात बोलताना मराठे यांनी सध्याच्या पुस्तकविक्रीच्या व्यवहारावर प्रकाश टाकला. संमेलनाचे उद्घाटन खेडचे माजी आमदार रामदास कदम यांच्या हस्ते झाले.

खेड हे साहित्याच्या बाबतीत काहीशी नापिक जमीन आहे. या जमिनीत साहित्याचे मोती उगवावेत यासाठी अशा प्रकारच्या विभागीय साहित्य संमेलनांची गरज आहे, असे कदम म्हणाले.

शनिवारी दुपारी डॉ. वि. भा. देशपांडे यांच्या अध्यक्षतेखाली खेड शाखेच्या नाट्यविभागाच्या कुमार विभागाची स्थापना करण्यात आली. तर दीपा श्रीराम यांच्या हस्ते डॉ. काशिनाथ घाणेकर नाट्यविभागाची स्थापना करण्यात आली. सायंकाळी कल्याण इनामदार यांच्या अध्यक्षतेखाली कविसंमेलन झाले. रात्री डॉ. विश्वास मेहेंदळे यांचा ' देहबोली ते उपग्रहबोली ' हा एकपात्री कार्यक्रम झाला. तसेच राहुल घोरपडे व डॉ. माधवी वैद्य यांनी केशवसुतांच्या कवितेवर ' झपूर्झा ' कार्यक्रम सादर केला.

' माध्यमांच्या मांदियाळीत वाचनसंस्कृती हरवली आहे का ?' या रविवारी सकाळी झालेल्या परिसंवादात डॉ. विश्वास मेहेंदळे, शंकर सारडा, मधुसुदन नेने, डॉ. वि. भा. देशपांडे यांनी सहभाग घेतला. यानंतर डॉ. रवींद भट यांच्या ' भेदिले सूर्यमंडळा ' या कादंबरीवर आधारित कार्यक्रम सादर करण्यात आला.

 
</text>
</doc>
