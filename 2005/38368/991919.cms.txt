<doc>
<docno>991919.cms.txt</docno>
<text>
 
महाराष्ट्र
जळगाव विभागात 15 लाख क्विंटल कापूस खरेदी
[ Sunday, January 16, 2005  09:37:49 pm]


म. टा. वृत्तसेवा

जळगाव : जळगाव विभागात आता पर्यंत 15 लाख 30 हजार क्विंटल कापसाची खरेदी झाली असून 12 हजार गाठी बांधण्यात आल्या आहेत, अशी माहिती महाराष्ट्र राज्य सहकारी कापूस उत्पादक पणन महासंघाचे संचालक अॅड. रवींद पाटील यांनी शुक्रवारी दुपारी पणन महासंघाच्या कार्यालयात झालेल्या पत्रकार परिषदेत दिली.

जळगाव विभागात जळगाव, धुळे, नंदुरबार आणि नाशिक असे चार जिल्हे येतात. मात्र सर्वाधिक कापूस जळगाव जिल्ह्यात होतो. यंदा बीटी कॉटनचे मोठ्या प्रमाणावर आलेले उत्पादन, तसेच यंदा कापसाचे एकरी जादा आलेले उत्पादन यांचा एकत्रित परिणाम म्हणून प्रचंड प्रमाणात कापूस विक्रीसाठी आला असल्याचे सांगून अॅड. रवींद पाटील म्हणाले की, आंतरराष्ट्रीय बाजारपेठेत कापसाला भाव नाहीत त्यामुळे जादा भाव देणे कठीण होत आहे. मात्र शेतकऱ्याला शब्द दिल्याप्रमाणे त्याचा माल घेतला जाईल. राज्यात कापसाचे 1 कोटी 80 लाख क्विंटल कापसाचे उत्पादन झाले असल्याचे सांगून आतापर्यंत 1 कोटी 21 लाख क्विंटल कापूस खरेदी झाला आहे.

तर जळगाव विभागात 35 लाख क्विंटल कापसाचे उत्पादन झाले असून आतापर्यंत 15 लाख 30 हजार 456 क्विंटल कापूस 38 केंदावर खरेदी झाला आहे. या कापसाची किंमत 250 कोटी होते. खरेदी झालेल्या कापसावर 74 जिनिंग प्रेसिंग मधून प्रक्रिया सुरूआहे आतापर्यंत 128250 गाठी बांधण्यात आल्या आहेत. हा हंगाम संपेपर्यंत 25 लाख क्विंटल कापूस खरेदी होईल व ती विक्रमी ठरेल असे ते म्हणाले. गेल्या वषीर् केवळ 6.50 लाख क्विंटल कापूस खरेदी झाला होता.

लाखो रुपयांचा कापूस खाक

कापूस खरेदी सुरू झाल्यापासून आतापर्यंत बोदवड, पाळधी, अमळनेर, धरणगाव इत्यादी ठिकाणी कापसाला लागलेल्या आगीत 38 लाख रुपयांचा कापूस जळून खाक झाल्याची माहितीही त्यांनी यावेळी दिली. 2002- 2003 आणि 2003-2004 या दोन वर्षांत कापसाची अत्यंत नगण्य खरेदी झाली होती. त्यामुळे प्रशासकीय खर्च कमी करण्यासाठी 60 टक्के नियमित सेवकांना स्वेच्छा निवृत्ती देण्यात आली होती. मात्र यंदा आलेल्या प्रचंड कापसाने ग्रेडरचा तुटवडा जाणवत आहे. त्यामुळेे पुन्हा कराराने बोलावण्यात आले.

राज्यात सर्वात जास्त कापूस औरंगाबाद विभागात 17 लाख 21 हजार क्विंटल खरेदी झाला तार 15 लाख जळगाव विभाग, अकोला, परळी व यवतमाळ विभागातही 12 लाख क्विंटल कापसाची खरेदी झाल्याचे अॅड. रवींद पाटील यांनी सांगितले.

दोन कोटी 27 लाख रुपयांची वीज चोरी

वीज मंडळाने नेमलेल्या शोध पथकाने 22447 ग्राहकांनी केलेली दोन कोटी 27 लाख रुपयांची 11 डिसेंबर ते 11 जानेवारी या कालावधीतली वीज चोरी उघडकीस आणली आहे.

चोरट्या विजेला आळा घालण्यासाठी वीज मंडळाने नेमलेल्या शोध पथकाने विविध ठिकाणी छापे घालून वीज चोरीचे प्रकार उघडकीस आणले. वीज मंडळाला वीजबील व दंडापोटी दोन कोटी 27 लाख रुपये मिळणार आहेत. त्यापैकी 36 लाख रुपये वसूल झाले आहेत. या योजनेत दहा हजार ग्राहकांची तपासणी केली असता 2447 ग्राहकांची वीज चोरी उघडकीस आली.

जिल्ह्यात विजेच्या तारांवर आकडे टाकणाऱ्यांचे प्रमाण फार मोठे आहे. या पथकाने अशा आकडे टाकणाऱ्या 414 जणांवर कारवाई करुन त्यांच्याकडून 11 लाख 73 हजार रुपये दंडापोटी वसूल केले.

मंजूर भारापेक्षा जास्त विजेचा अनधिकृत वापर करणाऱ्यांना या पथकाने शोधून काढले असून त्यांची संख्या दोन हजाराहून अधिक आहे. या शोध मोहिमेमुळे वीज ग्राहक मंजूर भारापेक्षा जास्तीचा भार मंजूर करुन मिळावा यासाठी अर्ज करु लागले आहेत.

 
</text>
</doc>
