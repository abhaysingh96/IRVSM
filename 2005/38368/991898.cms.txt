<doc>
<docno>991898.cms.txt</docno>
<text>
 
अर्थव्यवहार
निवृत्त जीवन - सुखी जीवन
[ Sunday, January 16, 2005  09:19:20 pm]


एस. एस. सी.नंतर पुढे काय ? हा यक्षप्रश्ान् दरवषीर् शालान्त परीक्षा पास होणाऱ्या बहुसंख्य विद्यार्थ्यांच्या पुढे असतो. अगदी त्याचप्रमाणे ' सेवा निवृत्तीनंतर काय ?' हा प्रश्ान् कोणत्या तरी सेवेतून निवृत्त होणाऱ्या अनेकांपुढे उभा राहतो.

आमचे आबा ऊर्फ रा. पं. नाडकणीर् (वय 75) यांना हा प्रश्ान् कधीच पडला नाही ; कारण ते स्वत: सेवाभावी वृत्तीचे असल्यामुळे नोकरीत असतानाच महाराष्ट्र व्यवसाय मार्गदर्शन केंद या सामाजिक संस्थेच्या कार्यात रस घेऊ लागले. शिक्षणक्रम, नोकरी व उद्योग याबाबत गरजूंना विनामूल्य मार्गदर्शन करण्याच्या उद्देशाने काही सेवाभावीवृत्तीच्या मंडळींनी 38 वर्षांपूवीर् ( 1967) ही संस्था स्थापन केली, ती आजतागायत नेटाने कार्य करीत आहे.

नाडकणीर् यांना या संस्थेची काम करण्याची शिस्तबद्ध पद्धत भावली. या संस्थेच्या संस्थापक आणि पदाधिकारी मंडळींशी त्यांचे सूर जुळले, म्हणूनच 1969 पासून ते एक कार्यकर्ता म्हणून दाखल होऊन प्रथम ते संस्थेच्या शिक्षण विभागाचे काम पाहू लागले. त्यांना लेखनाची, वाचनाची व अध्यापनाची उपजतच आवड. या त्यांच्या गुणांना या संस्थेत योग्य ती दिशा मिळाली. संस्थेच्या नियतकालिकात ते व्यवसाय मार्गदर्शनपर लेख लिहू लागले. पुढे त्या मासिकाचे संपादक झाले. संस्थेच्या संभाषणात्मक इंग्रजी, लघुउद्योग व्यवस्थापन या वर्गात आजही ते अध्यापनाचे कार्य करीत आहेत. संस्थेतफेर् इतरत्र आयोजित करण्यात येणाऱ्या व्यवसाय मार्गदर्शनपर व्याख्यानमालांतही त्यांचा सहभाग असतो. थोडक्यात नाडकणीर् या संस्थेच्या उपक्रमात चांगलेच रमले आहेत. या संस्थेतील 36 वर्षांच्या अनुभवाच्या शिदोरीतूनच त्यांनी ' नोकरी कशी मिळवाल ' व ' स्वयंरोजगार ' अशी दोन पुस्तके लिहिली. त्यांचा गरजू उमेदवारांना फार उपयोग झाला. त्याशिवाय वृत्तपत्रे आणि साप्ताहिके यात त्यांचे स्फुटलेखन चालूच असते.

निवृत्त जीवनात वेळेचे नियोजन काटेकोरपणे केल्यास ही ' इनिंग्ज ' देखील सुखावह होऊ शकते. नाडकणीर् 1989 मध्ये एका खाजगी नामांकित कंपनीतून निवृत्त झाले. सर्वप्रथम त्यांनी आपले निवृत्तीधन योग्य ठिकाणी सुरक्षितपणे गुंतविले. येणाऱ्या व्याजातून त्यांच्या नित्याच्या गरजा भागतात. नाडकणीर् यांनी स्वत:साठी एक दिनक्रम निश्चित केला आहे. या वयात झोप कमीच असते. आबा पहाटे पाच वाजता बिछाना सोडतात. साडेसहापर्यंत कधी धामिर्क ग्रंथाचे वाचन, कधी लेखन, कधी पत्रलेखन चालते. नंतर माहीम येथील हिंदुजा रुग्णाजवळील उद्यानात फेरफटका. तेथेच त्यांना ज्येष्ठ नागरिकांचे मित्रमंडळ सापडले. त्यांच्यात काव्यशास्त्र विनोदात व गायन मैफलीत त्यांचा वेळ मजेत जातो. दिवसाची सुरुवातच अशी हसतखेळत होणं ही आबांसाठी या दिवसाची शिदोरीच असते. त्यानंतर प्रापंचिक कर्तव्ये, संस्थेची कामे, नातवंडात रमून जाणे यात आबांचा दिवस कधीच संपून जातो. मध्यंतरी दोन वेळा झालेल्या हृदयविकाराच्या त्रासामुळे या दिनक्रमात खंड पडला तेवढाच. आबांच्या सहधर्मचारिणीच्या चार वर्षांच्या शेवटच्या आजारात त्यांनी पत्नीची मनोभावे संपूर्ण सेवा केली, तरी नेहमीचा दिनक्रम चालूच राहिला. मात्र पत्नीवियोगानंतर आबा सामाजिक कार्यात अधिकच रस घेऊ लागले. केंदाच्या कामाबरोबरच आबा माहीमच्या ' इंडियन असोसिएशन ऑफ रिटायर्ड पर्सन्स ' या संस्थेच्या कार्यकारिणीवर कार्यरत आहेत. तसेच माहीमच्याच ' संवाद ' या संस्थेचेही ते सभासद आहेत. या संस्थेच्या तसेच अन्य साहित्यिक, सांस्कृतिक कार्यक्रमात आबा आवर्जून हजेरी लावतात. आबांच्या अनुभवावरून म्हणता येईल की, जात्याच सेवाभावी वृत्तीच्या माणसाला सेवानिवृत्तीनंतर काय हा प्रश्ान् पडणार नाही. आपल्या आवडीच्या कोणत्याही समाजकार्यात निरपेक्षपणे, खुबीने त्याला झोकून देता येईल.

( श्री. नाडकर्णी यांचा दूरध्वनी 24374328)

बाळ सडवेलकर

 
</text>
</doc>
