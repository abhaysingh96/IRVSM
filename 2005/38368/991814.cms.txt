<doc>
<docno>991814.cms.txt</docno>
<text>
 
प्रगती फास्ट
मॅनेजमेण्टमध्ये डिझायनर ट्रेण्ड
[ Sunday, January 16, 2005  07:44:02 pm]


इण्डस्ट्रीतील बदल काही वेगळ्या गरजा निर्माण करतात. त्यातूनच डिझाइन मॅनेजमेण्ट हे क्षेत्र निर्माण झालं. कंपनीला माकेर्टमध्ये यश मिळवायचं असेल, तर आकर्षक प्रोडक्ट लाँच करावं लागतं. त्यासाठी डिझायनिंगच्या टप्प्यावर मॅनेजरिअल दृष्टिकोनातून विचार करणाऱ्या उमेदवारांची गरज आहे. या क्षेत्राबद्दल विद्यार्थ्यांना माहिती मिळावी, म्हणून ब्रिटिश कौन्सिलतफेर् एका सेमिनारचं नुकतंच आयोजन करण्यात आलं होतं.

पारंपरिक शिक्षणपद्धतीने विद्याथीर् ग्रॅज्युएट होतात आणि काही जण पोस्ट ग्रॅज्युएट होतात. मग त्यानंतर काय ? चाकोरीबद्ध एखादा जॉब करण्यात त्यांना तितकंसं समाधान वाटत नाही, म्हणून नावीन्याच्या शोधात प्रोफेशनल कोर्सचा पर्याय त्यांना जवळचा वाटायला लागतो. त्यांना करिअरच्या अशा आगळ्यावेगळ्या क्षेत्रांची फारशी माहिती नसते. त्यामुळे विद्यार्थ्यांचा शोध काहीसा मर्यादित राहतो. त्यांची ही गरज लक्षात घेऊन ब्रिटिश कौन्सिलतफेर् सातत्याने वेगवेगळ्या विषयांवरच्या सेमिनारचं आयोजन करण्यात येतं. त्यापैकी ' डिझाइन मॅनेजमेण्ट ' वरचं सेमिनार नुकतंच मुंबईत पार पडलं. डिझाइन मॅनेजमेण्ट विषयातील राष्ट्रीय आणि आंतरराष्ट्रीय पातळीवरील तज्ज्ञांनी यात विद्यार्थ्यांना मार्गदर्शन केलं.

क्षेत्र वा कंपनी कोणतीही असो, पण त्यांना माकेर्टमध्ये प्रोडक्ट आणताना खूप सतर्क असावं लागतं. त्याचं यश दर्जाबरोबर प्रेझेण्टेशनवरही अवलंबून असतं. त्यामुळे प्रोडक्ट डिझायनिंग हा महत्त्वाचा टप्पा मानला जातो. प्रत्येक कंपनीला या टप्प्यावर प्रोडक्ट डिझायनरची आवश्यकता भासते. तुमच्याकडे असणाऱ्या कल्पना प्रत्यक्षात उतरवणं आणि त्या संबंधात इतर विषयांचा अभ्यास म्हणजेच डिझाइन मॅनेजमेण्ट. या विषयातील विविध घटकांवर विद्यार्थ्यांना सेमिनारमध्ये माहिती देण्यात आली.

' डिझायनिंग द बिझनेस प्रॉफिट ' या विषयावर मार्गदर्शन करताना युनिव्हसिर्टी ऑफ ल्युटोनचे अँगस जेनकिन्सन यांनी बिझनेसच्या दृष्टिकोनातून डिझाइन मॅनेजमेण्टचं महत्त्व सांगितलं. एखादं प्रोडक्ट तयार करताना ते ग्राहकांना किती आणि कोणत्या दृष्टीने फायदेशीर आहे, याचा विचार करावा लागतो. आपलं प्रोडक्ट माकेर्टमध्ये दाखल करताना इतर प्रोडक्टच्या तुलनेत ग्राहकांना जास्त फायदेशीर आणि उपयोगी आहे, हे दिसणं आवश्यक असतं. यासाठी आज प्रत्येक कंपनीत डिझाइन मॅनेजरची प्रोडक्ट डिझाइन करण्यासाठी नेमणूक केलेली दिसून येते.

काही वेळा माकेर्टमध्ये सहजपणे उपलब्ध असणारंच एखादं प्रोडक्ट कंपनी तयार करते. पण या प्रोडक्टमध्ये काही तरी वेगळेपण आणून नवीन कल्पना प्रत्यक्षात उतरवण्याचं काम डिझायनरला करता येईल. या वेगळेपणामुळेच कंपनीला ते प्रोडक्ट आपला ब्रॅण्ड म्हणून माकेर्टमध्ये दाखल करता येतं. उदाहरण द्यायचं म्हटलं, तर साध्या बांबूपासून बनवण्यात येणाऱ्या टोपल्यांचं देता येईल. या टोपल्यांचा खप प्रचंड आहे, पण त्यात कोणतंही नावीन्य नाही. या टोपल्यांमध्ये जर नावीन्य आणलं, तर केवळ वापरासाठीच नाही, तर शोभेची वस्तू म्हणूनही ते उठून दिसेल. आज फोर व्हीलर किंवा टू व्हीलर्सचीही अनेक मॉडेल्स बाजारात आढळून येतात. रोज कोणता ना कोणता बदल या गाड्यांच्या डिझाइनमध्ये दिसतो. या बदलामुळे ग्राहक गाडी खरेदी करण्यासाठी आकषिर्त होतात. अशा वेगवेगळ्या संकल्पना राबवून आपल्या प्रोडक्टमध्ये बदल करता येणं शक्य आहे. या विविधतेमुळे ग्राहकांची मागणी वाढू शकते. याचा फायदा बिझनेस वाढायला निश्चितच होईल.

' डिझाइन मॅनेजमेण्ट : एक्स्प्लॉयटिंग डिझाइन अॅज अ डिफरेंशिएटर ' या विषयावर मार्गदर्शन करताना डेविड ग्रिफ्थ्स यांनी डिझाइन मॅनेजमेण्ट आणि डिझाइन लीडरशिप या विषयांवर मार्गदर्शन केलं. माकेर्टमध्ये असणारं एखादं प्रोडक्ट परत नव्याने डिझाइन करून दाखल करता येतं. तसंच तयार करण्यात आलेल्या प्रोडक्टमध्ये ग्राहकांच्या मागणीनुसार बदल घडवून आणणं या कामांचाही त्यात समावेश होतो. पण डिझाइन मॅनेजमेण्ट म्हणजे केवळ ब्रॅण्ड, प्रोडक्ट यांचा विचार करणं असं नाही, तर त्यामध्ये सप्लाय, कस्टमर आणि प्रोडक्शन या बाबींचाही विचार करणं अत्यावश्यक असतं.

' रिटेल डिझाइन अॅण्ड ब्रॅण्ड पॉवर ' या विषयावर बोलताना टेनी केण्ट यांनी या क्षेत्रातील करिअर, संधी आणि रिसर्च यावर मार्गदर्शन केलं. फ्लॅगशिप, लक्झरी, आऊट ऑफ टाऊन, मल्टिपल रिटेलर्स अशा संकल्पना त्यांनी स्पष्ट केल्या. फ्लॅगशिप ही संकल्पना स्पष्ट करताना त्यांनी सांगितलं, की रिटेल डिझायनिंग म्हणजे केवळ प्रोडक्ट विकणं नाही, तर ब्रॅण्ड डिझायनिंग करण्याचाही त्यात समावेश असतो. वेगवेगळ्या माकेर्ट स्ट्रॅटजीज वापरून ग्राहकांना आणि खास करून तरुण वर्गाला आकषिर्त केलं जातं. आऊट ऑफ टाऊन या व्याख्येनुसार या क्षेत्रात नावीन्य आणायला खूप वाव आहे. मल्टिपल रिटेलर्समध्ये ग्राहकांशी संपर्क साधणं आणि त्यांच्या अपेक्षा जाणून घेणं शक्य होतं. स्पधेर्च्या जगात ग्राहकांशी प्रत्यक्ष संपर्क आल्यामुळे याचा खूप फायदा होऊ शकतो. एकूणच काय, तर कल्पनाशक्तीला वाव मिळू शकतो.

' इम्पॉर्टन्स ऑफ डिझाइन इन द माकेर्टिंग मिक्स ' या विषयावर टोनी व्हेरी यांनी मार्गदर्शन केलं. आजच्या स्पधेर्च्या जगात टिकून राहण्यासाठी माकेर्टिंगची आवश्यकता भासते. या माकेर्टिंगच्या जगात जर तुमचं प्रोडक्ट टिकावं असं वाटत असेल, तर ते प्रोडक्ट चांगलं डिझाइन केलेलं पाहिजे.

क्रिएटिविटीची आवड असणाऱ्यांना मानसिक समाधानाबरोबर करिअर करण्याची संधी या क्षेत्रातून निश्चितच मिळू शकते. काहीशा वेगळ्या आणि बिझनेस जगतात मागणी असणाऱ्या या क्षेत्रात करिअर करण्याचा पर्याय विद्यार्थ्यांना आहेच!

मिताली तवसाळकर

 
</text>
</doc>
