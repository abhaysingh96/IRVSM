<doc>
<docno>991914.cms.txt</docno>
<text>
 
लेख
सामाजिक-धामिर्क सुधारणांची चळवळ हवी!
[ Sunday, January 16, 2005  09:26:59 pm]


एकतर एका जातीचे धर्मात रूपांतर होऊ शकत नाही. ब्राह्माण आणि बहुजन हे दोघेही घटक ब्राह्माण्याला बळी पडलेले आहेत. तेव्हा निव्वळ ब्राह्माणांना विरोध करून ब्राह्माण्य संपुष्टात आणता येणार नाही. सगळेच ब्राह्माण हे ब्राह्माण्यवादी आहेत, असे मानायचे कारण नाही ; कारण तशी वस्तुस्थिती नाही. याउलट सगळे बहुजन हे ब्राह्माण्यापासून अलिप्त नाहीत. त्यामुळे सगळ्या ब्राह्माणांना विरोध करीत सगळ्या बहुजनांना एका छत्राखाली आणण्यातून ब्राह्माण्याच्या विरोधातील संघर्ष यशस्वी होऊ शकत नाही.

मराठा समाजातील काही संघटना, व्यक्ती आणि विचारवंत यांनी एकत्र येऊन सिंदखेडराजा येथे शिवधर्माची स्थापना केली आहेे. याला प्रकटन असे म्हणण्याचा आग्रह असला, तरी ती वास्तव अर्थाने स्थापना आहे. धर्माच्या स्थापनेच्या तयारीसाठी मराठा सेवा संघ आणि त्यांच्यासोबत असलेल्या काही संघटनांनी 2002 पासून ठिकठिकाणी परिषदा घेतल्या होत्या. शिवधर्माची स्थापना एक वेगळी घटना असूनही तिचे फारसे पडसाद कुठे उमटले नाहीत.

समाजात कुठेही काही लोकांना एकत्र येऊन धर्म, पंथ स्थापनेचा अधिकार आहे. मात्र डॉ. आंबेडकरांनी हिंदू धर्माचा त्याग करून बौद्ध धर्म स्वीकारल्यानंतर धर्मांतराचे प्रयत्न महाराष्ट्रात झाले नव्हते. तत्पूवीर् इतरांप्रमाणेच बाबासाहेबांनी धर्माच्या सुधारणेचे प्रयत्न केले होते. हिंदू धर्मातील अनिष्ट प्रथा नष्ट कराव्यात, शोषणावर आणि उच्चनीचतेच्या तत्त्वावर आधारलेली जातिव्यवस्था उखडून टाकावी, ब्राह्माणी वर्चस्व झुगारून द्यावे, यासाठी म. फुले, राजषिर् शाहू महाराज यांनी जिवाचे रान केलेे. नवी मूल्ये रुजविण्यासाठी श्ाम केले. परिणामी हिंदू समाजातील बंधने काही प्रमाणात सैल झाली. जातिव्यवस्था मोडली नाही, तरी तिची वीण ढिली झाली. ज्ञानाची कवाडे शूदातिशूदांसाठी खुली झाली.

ब्राह्माणी वर्चस्वाखाली पिढ्यान्पिढ्या भरडल्या गेलेल्या बहुजन समाजातील धुरिण समाजसुधारणेच्या चळवळीत अग्रेसर असणे साहजिक होते. पण या प्रयत्नांत बहुजनांबरोबर अभिजनवर्गातील काही धुरिणही होते. आधुनिक शिक्षणाच्या मुशीतून तयार झालेल्या या अभिजनांनी नैतिक बाबींना महत्त्व देऊन सेक्युलर जीवनपद्धतीचा अंगिकार केला होता. ब्राह्माण्याला त्यांचा असलेला विरोध हा आजही तुलनेने सकस आहे. समाजरचनेचा ढाचा बदलण्याच्या प्रयत्नांत हितसंबंधी ब्राह्माणांच्या वर्चस्वाला तडे जाऊ लागल्याने तिला प्रतिकारही मोठ्या प्रमाणात झाला होता. त्यामुळे कमालीचा कडवटपणाही निर्माण झाला होता. त्यातूनच ब्राह्माण-ब्राह्माणेतर वादाला तोंड फुटले होते. तथापि, बहुजन समाज जसजसा संघटित होत गेला आणि जिद्दीने वेगवेगळ्या क्षेत्रांत उभा राहिला, तसे हे वास्तव ब्राह्माण्यात हितसंबंध गुंतलेल्या अभिजनांना मान्य करावे लागले. समाजात कोणतेही बदल सहजपणे होत नसतात. त्यामुळे आपल्याकडील सामाजिक सुधारणेच्या प्रक्रियेलाही विलक्षण सामाजिक मंथनातून जावे लागले.

समाजात होणाऱ्या बदलाची दिशा पुढारलेल्या वर्गजातींना लवकर स्पष्ट होते. त्यामुळे हे बदल अपरिहार्य होत असताना ते स्वीकारण्याची तयारी अभिजनांतील काही घटकांनी सुरू केली. मात्र काहींचे सुंभ आणि पीळ कायम राहिले. स्वातंत्र्योत्तर काळात सामाजिक सुधारणेच्या चळवळीला ओहोटी लागली. ब्राह्माण-ब्राह्माणेतर वादही थंडावला. धामिर्क आणि राजकीयदृष्ट्या स्वतंत्र झालेला समाज विविध क्षेत्रांत प्रगती करीत होता. विकासाच्या प्रक्रियेत नवनव्या परिस्थितीला सामोरा गेला. पण सामाजिक चळवळीपासून दूर गेला.

याच सुमारास हितसंबंधी ब्राह्माण्याने आपल्या वर्णवर्चस्वाची पुर्नस्थापना करण्यासाठी वेगळी रणनीती अंगीकारण्यास सुरुवात केली. समाजाचा भौतिक अंगाने विकास होत असताना सामाजिक पातळीवर सुप्तपणे ब्राह्माणीकरणाची सुरुवात झाली. एम. एन. श्ाीनिवास यांनी ' संस्कृतायझेशन ' च्या प्रक्रियेचा उल्लेख केलेला आहे. प्रत्यक्षात वरच्या अथवा अभिजन समाजाच्या चालीरीती, नीतिमूल्ये स्वीकारली जात होती. हा ब्राह्माणीकरणाच्या प्रक्रियेचा भाग होता. अंगारे, धुपारे, अंधश्ाद्धा, सत्यनारायण आणि नारायण नागबळीसारखी कर्मकांडे बहुजन समाज स्वीकारत निघाला होता. यातून ब्राह्माण्याला गमावलेली प्रतिष्ठा पुन्हा प्राप्त होत चालली आहे, हे वास्तव आहे. इतिहास, चालीरीती, रुढीरिवाज आणि कर्मकांडे यांच्या विरोधातील सत्यशोधन जवळपास संपुष्टातच आले आहे. त्यामुळे ब्राह्माणी वर्चस्वाच्या नवरणनीतीला बहुजन समाज बळी पडत गेला. परिणामी प्रतिष्ठा प्राप्त होत असलेल्या ब्राह्माण्याचा सामाजिक जनाधार वाढत चालला आहे.

राष्ट्रीय स्वयंसेवक संघ आणि या परिवारातील विविध संघटनांची रणनीती ही ब्राह्माणी वर्चस्वासाठी चाललेला खटाटोप आहे. काळाच्या ओघात गेलेले वर्चस्व पुन्हा प्रस्थापित करण्याचा प्रयत्न आहे. सुधारणेच्या चळवळीतून प्रस्थापित झालेली मूल्ये वरवर स्वीकारीत हिंदुत्वाच्या बाह्यांगात बदल करून, पण मूळ ब्राह्माणी वर्चस्वाचा गाभा कायम राखून ते नव्याने लोकांपुढे ठेवण्यात अभिजनवर्गाची रणनीती यशस्वी झाली. यासाठी बहुजनांची प्रतिके त्यांनी बेमालूमपणे वापरली. सुधारणेच्या चळवळी संपुष्टात आल्याने या सापळ्यात बहुजन समाज आपोआप अडकत गेला. हिंदुत्वाच्या नावाखाली ब्राह्माण्याला शक्ती प्राप्त झाली. तेव्हा ते साहजिकच आक्रमक झाले.

सुधारणेच्या चळवळीचे काही धागेदोरे शिल्लक असल्याने ब्राह्माण्याचा प्रच्छन्न आविष्कार पाहून ब्राह्माणेतर समाजातील काही घटकांत एक अस्वस्थता पसरत होती. त्यामुळे काही जाती, जातीच्या आधारावर ब्राह्माण्याच्या विरोधात संघटित होण्याचा प्रयत्न करू लागल्या. मराठा समाजातील काहींनी जिजामाता, छत्रपती शिवाजी महाराज आणि संभाजी महाराज यांची प्रतिके घेऊन समाजाला संघटित करण्याचे प्रयत्न चालू केले. संभाजी बिग्रेड या संघटनेने जिजामातेच्या बदनामीचा प्रश्ान् हाती घेऊन समस्त ब्राह्माणांच्या विरोधात आक्रमक पवित्रा घेतला आणि भांडारकर संस्थेवर हल्ला चढविला. त्याचवेळेला शिवधर्माच्या नावाने नव्या धर्माची स्थापना करण्याचे प्रयत्नही चालू होते. यात शासकीय सेवेत असलेल्या मध्यमवगीर्य मराठ्यांचा पुढाकार होता. एका जातीला संघटित करून तिला धर्माचे स्वरूप देण्यात येत आहे.

शिवधर्माची तत्त्वप्रणाली सांगताना ती बरीच सहिष्णू आणि संयत भाषेत सांगितली जात आहे. प्रा. आ. ह. साळुंखे यांच्यासारखे सुधारणावादी चळवळीचा पगडा असलेले विचारवंत या प्रयत्नाच्या मागे असल्याने मांडणीची भाषा सुसंस्कृत आणि संयमी आहे. महात्मा फुले यांनी सांगितलेच्या बऱ्याच शिकवणींचा अंतर्भाव शिवधर्मात केल्याने मांडणी विवेकपूर्ण वाटते. साळुंखे यांची भाषाही निगवीर् आणि विवेकाची आहे. चिकित्सेचा सूर हा टिंगलटवाळीचा वा दहशतीचा असता नये, असे ते आग्रहाने मांडतात. पण संभाजी बिगेडने भांडारकर संस्थेवर केलेल्या हल्ल्यामुळे त्यांचे सहधमीर्य किती सहिष्णू आणि विवेकी आहेत, हे लक्षात येते. जेम्स लेन अथवा त्यांना माहिती देणाऱ्या ब्राह्माण्याशी विवेकाच्या पातळीवर दोन हात करता आले असते. त्याऐवजी अन्य मार्ग चोखाळण्यात आला. आता ब्राह्माण्याला विरोध करण्याच्या नावाखाली समस्त ब्राह्माणांच्या विरोधातील भावना धारदार करण्याचा प्रयत्न आहे. यावरून कितीही उदात्त भूमिका मांडली तरी तिची दिशा काय आहे हे स्पष्ट होते.

एकतर एका जातीचे धर्मात रूपांतर होऊ शकत नाही. ब्राह्माण आणि बहुजन हे दोघेही घटक ब्राह्माण्याला बळी पडलेले आहेत. तेव्हा निव्वळ ब्राह्माणांना विरोध करून ब्राह्माण्य संपुष्टात आणता येणार नाही. सगळेच ब्राह्माण हे ब्राह्माण्यवादी आहेत, असे मानायचे कारण नाही ; कारण तशी वस्तुस्थिती नाही. याउलट सगळे बहुजन हे ब्राह्माण्यापासून अलिप्त नाहीत. त्यामुळे सगळ्या ब्राह्माणांना विरोध करीत सगळ्या बहुजनांना एका छत्राखाली आणण्यातून ब्राह्माण्याच्या विरोधातील संघर्ष यशस्वी होऊ शकत नाही.

खरे म्हणजे, एका बाजूला नवब्राह्माण्याचे राजकारण समजून घेऊन त्याच्या विरोधातील रणनीती तयार केली पाहिजे. दुसऱ्या बाजूला कळत नकळत ब्राह्माण्याला बळी पडलेल्या बहुजनांना ब्राह्माण्यापासून अलग केले पाहिजे. यासाठी सामाजिक आणि धामिर्क सुधारणेची चळवळ नव्याने उभारण्याची गरज आहे. यात प्रबोधनाबरोबरच अनिष्ट बाबींशी संघर्ष करावा लागेल. हे करताना सवंग लोकप्रियता आणि राजकीय लाभ यापासून दूर राहावे लागेल. एक नवा धर्म स्थापन करणे आणि त्या माध्यमातून केवळ ब्राह्माणांना लक्ष्य करणे हा उपाय नाही. नवब्राह्माण्याचा राजकीय आविष्कार हिंदुत्वाच्या नावाने आज उघड्या नागड्या स्वरूपात स्पष्टपणे राजकीय व्यासपीठावर आहे. त्याचा राजकीय पातळीवर जो विरोध करायचा, तो काही राजकीय पक्ष करीत आहेत. पण या हिंदुत्वाच्या आड दडलेले नवब्राह्माण्य उघड करण्याचे आव्हान सामाजिक पातळीवरच स्वीकारावे लागणार आहे. त्याशिवाय नवब्राह्माण्याचे बुरखे फाटणार नाहीत आणि त्यांच्या कच्छपी लागलेल्या बहुजन समाजाची सुटका होणार नाही.

प्रताप आसबे

 
</text>
</doc>
