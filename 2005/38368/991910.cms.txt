<doc>
<docno>991910.cms.txt</docno>
<text>
 
देश-विदेश
फुटीर काश्मिरी गटांशी पाटील करणार चर्चा
[ Sunday, January 16, 2005  09:25:20 pm]


वृत्तसंस्था

नवी दिल्ली : जम्मू काश्मीरमधील शांतता प्रक्रियेचा भाग म्हणून केंदीय गृहमंत्री शिवराज पाटील हे काही फुटीर गटांशी पुढील आठवड्यात चर्चा सुरू करतील, अशी शक्यता आहे.

पुढील आठवड्यात होणाऱ्या या चचेर्साठी केंदाने काही पक्षांना निमंत्रण देणे सुरू केले आहे. पंतप्रधानांच्या परवानगीनेच हा निर्णय घेण्यात आला असल्याचे समजते. या बैठकीत चचेर्साठी जम्मू काश्मीरमधील विरोधी पक्षनेते, प्रत्यक्ष सरकारात तसेच विरोधी पक्षात नसलेल्या लहान पक्षांनाही सहभागी करून घेण्यात येईल. यात काश्मिरी पंडित, गज्जर, डोग्रा, शीख आणि पहाडी समाजातील गटांचाही समावेश आहे.

1947, 1965, 1971 आणि 1999 च्या कारगिल युद्धा दरम्यान निवासिर्त झालेल्या लोकांविषयी प्रथमच पाटील मोकळेपणाने बोलतील आणि त्यांच्या समस्या जाणून घेण्याचा प्रयत्न करतील. तहरीक ए हुरियत या फुटीरतावादी गटाचे प्रमुख नेते सय्यद अली शाह गिलानी यांनाही चचेर्चे निमंत्रण देण्यात आले आहे.

हुरियत नेत्यांशी याआधी दोन वेळा चर्चा झाल्याने आता त्यावर चर्चा पुढे चालू ठेवायची की नाही हे त्यांच्याच हातात आहे. मवाळ हुरियत नेते मिरवैझ उमर फारूक यांनी दोनवेळा माजी उपपंतप्रधान आणि केंदीय गृहमंत्री लालकृष्ण अडवाणी यांच्याशी चर्चा केली होती आणि ती पुढे चालू ठेवण्याचेही आश्वासन दिले होते. पण मागच्या वषीर् संयुक्त पुरोगामी आघाडीचे सरकार सत्तेत आल्यावर चचेर्ची प्रक्रिया थांबली. त्यानंतर पाटील गृहमंत्री असल्याने त्यांच्याशी चर्चा करण्यास हुरियत नेत्यांनी नकार दिला.

 
</text>
</doc>
