<doc>
<docno>991823.cms.txt</docno>
<text>
 
महाराष्ट्र
स्थायी समितीच्या बैठका होत नाहीत!
[ Sunday, January 16, 2005  07:50:40 pm]


मंुबई टाइम्स टीम

भाईंदर : महापालिकेच्या स्थायी समितीच्या गेल्या चार बैठका झालेल्या नसून प्रत्येक आठवड्याला एक बैठक हा नियम मोडला जात असल्याचं स्पष्ट झालं आहे. बैठका होत नसल्याने कोणत्याही प्रकारची विकास कामं हाती घेता येत नसल्याने स्थायी समिती सदस्यात नाराजी पसरली आहे.

महापालिका नियमाप्रमाणे दर आठवड्याला एकदा स्थायी समितीची बैठक होणं आवश्यक आहे. अपवादात्मक स्थितीत बैठक रद्द करता येते. मात्र मीरा-भाईंदर महापालिकेत गेल्या काही महिन्यांपासून स्थायी समितीच्या बैठकाच होत नसल्याचं दिसून येत आहे. अनेक वेळा निर्धारित केलेली बैठक ऐनवेळी रद्द करण्यात येते. नंतर ही बैठक दोन-तीन आठवडे होतच नाही. स्थायी समितीतल्या सदस्यात या अनागोंदी कारभाराबाबत अस्वस्थता पसरली असून गेल्या महिन्यात या संदर्भात पक्षभेद बाजूला सारून काही सदस्य एकत्रितही आले होते.

मात्र, स्थायी समितीच्या पटलापुढे विषय आलेले नसल्याने बैठका घेतल्या नाहीत, असं सभापती मोहन पाटील यांनी सांगितलं. विषय नसताना बैठका घेणं आवश्यक नाही, असंही त्यांनी स्पष्ट केलं.

 
</text>
</doc>
