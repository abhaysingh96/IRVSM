<doc>
<docno>991912.cms.txt</docno>
<text>
 
लेख
हा आरोग्य सेवेचा आभास?
[ Sunday, January 16, 2005  09:26:31 pm]


सरकारी आरोग्य सेवांचा प्रश्ान् आज तात्कालीक चचेर्चा राहिलेला नाही. तो दिवसेंदिवस उग्र रूप घेतोय. त्याची उग्रता ' जन आरोग्य अभियान ' या सामाजिक स्वयंसेवी संस्था/ संघटनांच्या व्यासपीठाने प्रशासनाच्या नजरेला आणून दिली आहे. प्रशासन या प्रयत्नांना प्रतिसाद देतेय, कारवाई मात्र नाही. त्यामुळे 18 जानेवारीला जव्हार येथील वैद्यकीय अधिकाऱ्यांच्या कार्यालयासमोर आंदोलन करण्याची पाळी लोकसंघटनांवर आली आहे.

पिंकी भोवर, वय 10 महिने. या मुलीला डोळ्यांना सूज तसेच ताप, खोकला व धाप लागणे हा त्रास होत होता. तिच्या आई-वडिलांनी 7-8 कि.मी. दूर प्राथमिक आरोग्य केंदात मुलीला आणले. दवाखान्यात शिपायाशिवाय कुणी नव्हते. डॉक्टरांची वाट पाहता पाहता दुपार झाली. शेवटी नाईलाजाने शिपायानेच मुलीच्या डोळ्यांची सूज पाहून एप्लीकेपच्या ट्यूब्ज दिल्या. त्याने ' उद्या या! ' हा सल्लाही दिला. पालकांनी मुलीला आणखी 7-8 कि.मी. दूर नांदगाव प्रा. आ. केंदात न्यायचे ठरवले. एक रात्र अशीच सरली. मुलीचा श्वास कोंडत होता. पण सकाळपर्यंत डॉक्टरांची वाट पाहायची होती. सकाळी डॉक्टर आले. मुलीला तपासले. दोन औषधांच्या बाटल्या दिल्या. उद्या दुपारी एक वाजता परत यायला सांगून डॉक्टर आले तसे अंतर्धान पावले. पुन्हा एक काळी रात्र, मुलीच्या न्यूमोनियाचे निदान डॉक्टरांनी केले होते. पण दवाखान्यात दाखल करायचे टाळले. वैद्यकीय सेवेशिवायची ती रात्र पिंकीचा प्राण घेऊन गेली.

' जन आरोग्य अभियान ' हे सामाजिक संस्था/संघटनांचे व्यासपीठ महाराष्ट्रात कार्यरत आहे. या अभियानाने राज्याच्या विविध भागांतून अशा अनेक घटना आरोग्य सेवा प्रशासनाच्या निदर्शनात आणल्या आहेत. भारतीय संविधानात, मार्गदर्शक तत्त्वांमध्ये (भाग 4, अनुच्छेद 47) नागरिकांचे पोषणमान, राहणीमान उंचावणे व सार्वजनिक आरोग्य सेवा उपलब्ध करणे हे राज्याचे कर्तव्य असल्याचे नमूद आहे. हा हक्क प्रस्थापित व्हावा असा प्रयत्न ' जन आरोग्य अभियान ' करत आहे.

कुपोषण, बालमृत्यूच्या बातम्या वर्तमानपत्रात झळकल्या की शासन प्रशासनाची धावाधाव होते. परंतु सार्वजनिक आरोग्याशी निगडित इतरही प्रश्ान् आहेत. अभियानाने राज्यभरात मुंबई, सांगली, सासवड, उस्मानाबाद, अक्कलकुवा, नंदुरबार व मोखाडा येथे या प्रश्ानंवर ' जन सुनवाई ' आयोजित केल्या. त्यात वरील प्रकारच्या 63 घटना 18 तालुक्यांतून अभियानाने पुढे आणल्या. सरकारी दवाखान्यात औषधे नसणे, रुग्णांना अपमानजनक वागणूक, स्त्रियांच्या दृष्टीने संवेदनहीन आरोग्य सेवा, दवाखान्यात पाणी नाही, कर्मचाऱ्यांची कमतरता, नादुरुस्त साधने, गावपातळीच्या विस्कळित आरोग्य सेवा असे अनेक प्रश्ान् त्यातून पुढे आले. संबंधित प्रशासकीय अधिकाऱ्यांनी जनतेची बाजू ऐकली. न्यायदान, पत्रकारिता शैक्षणिक, वैद्यकीय, सामाजिक क्षेत्रातील मान्यवरांनी पॅनेल म्हणून काम पाहिले. या पॅनेलने स्थानिक आरोग्य प्रशासन व जनतेची बाजू ऐकून अहवाल दिले.

या प्रक्रियेचा भाग म्हणून राष्ट्रीय पातळीच्या ' जन सुनवाई ' चे आयोजन राष्ट्रीय मानवी हक्क आयोगाच्या वतीने 29 जुलै 04 रोजी भोपाळ येथे झाले. त्यामध्ये देशभरातील सार्वजनिक आरोग्य सेवांची परिस्थिती मांडण्यात आली. महाराष्ट्रातील प्रश्ानंना उत्तरे देण्यासाठी राज्याच्या आरोग्य सेवा संचालनालयाचे महासंचालक डॉ. सुभाष साळुंखे उपस्थित होते. त्यांनी महाराष्ट्रातील ज्या-ज्या घटना या राष्ट्रीय जनसुनवाईत मांडण्यात आल्या, त्यांची चौकशी करण्याचे आदेश दिले होते. या चौकशी समित्यांमध्ये सरकारच्या वतीने व जन आरोग्य अभियानाच्या वतीने प्रत्येकी एक सदस्य होता. या द्विपक्षीय चौकशी समित्यांनी आपले अहवाल शासनाला सादर केले आहेत.

येथपर्यंत प्रशासन ' अभियाना ' च्या प्रयत्नांना सकारात्मक प्रतिसाद देत असल्यासारखे वाटते. मात्र प्रशासन दाद देतेय, काही हालचाल होतेय असे जाणवते न जाणवते, तोच परिस्थिती पुन्हा ' जैसे थे ' झाल्याचा अनुभव अभियानच्या ठाणे जिल्ह्यातील कार्यर्कत्यांना येत आहे.

ठाणे जिल्ह्यातील प्रश्ान् 9 जानेवारी 04 रोजी मोखाडा येथे झालेल्या जन सुनवाईत शोषित जन आंदोलनाच्या वतीने प्रशासनासमोर मांडण्यात आले होते. या जन सुनवाईतील दोन घटनांची चौकशी डॉ. सुभाष साळुंखेंच्या आदेशानुसार प्रशासनाच्या वतीने डॉ. एस. एन. सकपाळ (सहसंचालक आरोग्य सेवा, कुष्ठरोगनिर्मूलन) व जन आरोग्य अभियानच्या वतीने अॅड. ब्रायन लोबो यांनी केली होती. या चौकशी समितीने कुलोंद या गावात गॅस्ट्रोची साथ पसरली असता स्थानिक यंत्रणेच्या हलगजीर्पणामुळे दोन मृत्यू झाल्याचे व वर उल्लेखलेल्या पिंकी भोवर मृत्यू प्रकरणात नांदगाव या प्राथमिक आरोग्य केंदाच्या डॉक्टरांना दोषी ठरवल्याचा अहवाल प्रशासनाला पाठवला. परंतु त्यावर आजपर्यंत कारवाई झाली नसल्याचे दिसत आहे. याउलट मोखाडा येथील नांदगाव प्रा. आ. केंदात रुग्णांना डॉक्टरांच्या अरेरावीचा सामना करावा लागत आहे. हे डॉक्टर दवाखान्यात आपल्या मजीर्नुसार येतात- जातात ; या डॉक्टरांची नियुक्ती निवासी वैद्यकीय अधिकारी म्हणून असूनही ते उपलब्ध सरकारी क्वार्टर्समध्ये राहत नाहीत. त्यांच्या अशा वृत्तीमुळेच एक मुलगी प्राणास मुकली, असे आरोप आहेत. येथील ग्रामपंचायतीने प्रशासनाकडे तक्रार केली. परंतु या डॉक्टरांवर काहीही कारवाई झालेली नाही. उलट तक्रार करणाऱ्या नागरिकांची अडवणूक होत आहे. नाईलाज होऊन येथील नागरिकांनी कष्टकरी संघटनेच्या नेतृत्वात 18 जानेवारी रोजी या डॉक्टरांची बदली करावी या मागणीसाठी जव्हार येथील वैद्यकीय अधिकाऱ्यांच्या कार्यालयासमोर आंदोलन करण्याचे ठरवले आहे.

लोक रस्त्यावर उतरेपर्यंत प्रशासन वाट पाहणार का ? हा प्रश्ान् केवळ एका गावाचा, एका आरोग्य केंदाचा नाही तर संपूर्ण आरोग्य सेवा यंत्रणेचा आहे. प्रशासनाच्या या ढिम्मपणाचा सामान्य नागरिकांनी काय अर्थ लावायचा ? आरोग्य सेवांचा हक्क, सन्मानाने जगण्याचा अधिकार वगैरे तर बाजूलाच ; पण ज्या तोकड्या सेवा देताय त्या तरी नियमित द्या, अशा विनंतीलाही वाटाण्याच्या अक्षता ? आदिवासी भागातील आरोग्य सेवा सुधारण्यासाठी उच्च न्यायालयाने आदेश दिले, शासनाने आथिर्क तरतूद जाहीर केली, पण सामान्यांच्या नशिबी उपेक्षाच आहे.

प्रशांत खुंटे

जन आरोग्य अभियान

 
</text>
</doc>
