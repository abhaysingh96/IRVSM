<doc>
<docno>991803.cms.txt</docno>
<text>
 
सदर
गोष्टी योगायोगाच्या
[ Sunday, January 16, 2005  07:35:46 pm]


तिच्या आयुष्यात योगायोग फार महत्त्वाचा ठरला आहे. मेडिकलला जायची इच्छा असताना ती अभिनयाकडे वळली. ' गंध निशिगंधाचा ' या नाटकापासून तिचा या क्षेत्रात प्रवेश झाला. पल्लवी आठल्येची ऐश्वर्या नारकर झाल्यानंतर तिच्या खाजगी आणि व्यावसायिक जीवनाने वेगळंच वळण घेतलं. ' महाश्वेता ' या लोकप्रिय सीरिअलमधील राधा नावाच्या व्यक्तिरेखेने तिला प्रेक्षकांच्या मनात स्थान मिळवून दिलं. रंगभूमी, जाहिरात, चित्रपट अशा तिन्ही माध्यमात वावरलेली ऐश्वर्या तिचे निवडक टर्निंग पॉइण्ट्स सांगतेय...

' अभिनयाच्या क्षेत्रात करिअर करण्याचा आधी विचारच नव्हता. पण म्हणतात, ना योगायोगाच्या गोष्टी असतात, त्या घडतात आणि आयुष्य वेगळंच वळण घेतं ,' ऐश्वर्या नारकर तिच्या आयुष्यातील टनिर्ंग पॉइण्टविषयी सांगू लागली , ' मला खरंतर मेडिकल किंवा फार्मसी अभ्यासक्रमासाठी जायचं होतं. पण बारावीला 84 टक्के मार्क्स मिळाले आणि मग उल्हासनगरच्या चांदीबाई कॉलेजमध्ये बीएस्सीसाठी प्रवेश घेतला. शाळेत असताना एकपात्री अभिनय स्पधेर्त मी भाग घ्यायचे. बक्षीसही मिळवायचे.

कॉलेजमध्ये असताना एकदा प्रभाकर पणशीकरांशी ओळख झाली होती. एफवायबीएस्सीला असताना एकदा पणशीकरांनी विचारलं, की चंदलेखानिमिर्त ' गंध निशिगंधाचा ' हे नाटक रंगभूमीवर येतंय. त्यात काम करशील का ? अच्युत देशिंगकर हे नाटकाचं दिग्दर्शन करत होते. पणशीकरांची त्यात भूमिका होतीच. माझ्या घरातलं कोणीच या नाट्यक्षेत्रात नव्हतं. पण आईवडिलांनी मला पूर्ण पाठिंबा दिला. त्या वेळी नाटकात काम करताना माझ्या भूमिकेसाठी अगदी स्पून फिडिंग करावं लागत होतं.

रिडिंग बिटविन द लाइन्स म्हणजे काय हे मला माहीत नव्हतं. याच नाटकामुळे अविनाश नारकरशी माझी ओळख झाली. आम्हा दोघांच्या या नाटकात मुख्य भूमिका होत्या. मला अविबद्दल प्रेम वाटू लागलं होतं. त्याच्याही मनात होतं, पण वर्ष-दीड वर्षं झालं, तरी आमच्यापैकी कोणीच हे प्रेम एकमेकांजवळ व्यक्त केलं नव्हतं. नाटकाचे शंभरहून अधिक प्रयोग झाले आणि नाटकाच्या शेवटच्या दौऱ्यासाठी आम्ही गोव्याला गेलो. दौऱ्याहून परतताना मी तर चक्क रडायला लागले. नाटक बंद होणार, आता अविला कसं भेटता येणार.. ?

मी अविजवळ या भावना व्यक्त केल्या. अविच्याही मनात होतं. त्याने मीडिया क्षेत्राची मला कल्पना दिली. मी मध्यमवगीर्य कुटुंबातली. अभ्यास-कॉलेज-घर असं माझं रूटिन होतं. माझ्या आईवडिलांनाही आमचं लग्न मान्य होतं. मी टीवायबीएस्सी झाल्यावर माझं अविनाशबरोबर लग्न झालं आणि मी पल्लवी आठल्येची ऐश्वर्या अविनाश नारकर झाले. हा माझ्या आयुष्यातला खरा टर्निंग पॉइण्ट म्हणायला हवा. '

एका अभिनेत्याबरोबर माझं लग्न झालं आणि आयुष्याने वेगळंच वळण घेतलं. तेव्हादेखील पूर्ण वेळ अभिनय करणं हा विचार मनात नव्हताच. ' गंध निशिगंधाचा ' नाटकानंतर ' मी माझ्या मुलांचा ' मध्ये काम केलं होतं. ' हॉलिर्क्स ' ची माझी अॅड गाजली होती. ' सर्फ एक्सेल ' च्या अॅडमध्ये काम केलं होतं. महेश सातोस्कर व अरुणा जोगळेकर यांची ' महाश्वेता ' सीरिअल सुरू होणार होती. त्यामध्ये ' राधा ' ची भूमिका कोण करणार हे ठरलं नव्हतं.

सातोस्करांनी अविला विचारलं की ऐश्वर्या हे काम करेल का ? त्या वेळी आमचा मुलगा अमेय सात-आठ महिन्यांचा होता. मी ' राधा ' ची भूमिका करू लागले, तेव्हा ' महाश्वेता ' सीरिअल एवढी लोकप्रिय होईल, असं मला वाटलं नव्हतं. पण लवकरच सगळे मला ' राधा ' म्हणून ओळखू लागले, अभिप्राय पाठवू लागले. करिअरच्या दृष्टीने हा माझा टनिर्ंग पॉइण्ट म्हणता येईल. रंगभूमी, जाहिरात, चित्रपट अशा तिन्ही माध्यमात मी वावरले. ' घे भरारी ' साठी मला सवोर्त्कृष्ट अभिनेत्रीचा पुरस्कार मिळाला.

' सून लाडकी सासरची ' हा माझा चित्रपट रौप्यमहोत्सवी झाला. आता अल्फाच्या ' युनिट नाइन ' मध्ये व ' सलाम द सॅल्युट ' या मराठी चित्रपटात माझी वेगळी भूमिका आहे. कदाचित यातून आणखी एखादा टनिर्ंग पॉइण्ट माझ्या आयुष्यात येऊ शकेल.

गणेश आचवल

 
</text>
</doc>
