<doc>
<docno>991819.cms.txt</docno>
<text>
 
महाराष्ट्र
जेएनपीटीतील कंत्राटी कामगारांचं आंदोलन मागे
[ Sunday, January 16, 2005  07:47:38 pm]


मंुबई टाइम्स टीम

उरण : जेएनपीटी बंदरातील कंत्राटी कामगारांच्या प्रश्नावर 24 जानेवारी रोजी होणाऱ्या विश्वस्त मंडळाच्या बैठकीत निर्णय घेण्याचं आश्वासन दिल्याने जेएनपीटी बंदरातील कंत्राटी पद्धतीवर काम करणाऱ्या सहाशे कामगारांनी जेएनपीटी प्रशासन भवनावरील आंदोलन मागे घेतल्याचं जाहीर केलं.

सुमारे 15 वर्षांपूवीर्पासून सुमारे 600 स्थानिक कामगार जेएनपीटी कंपनीत साफसफाई, पायलट बोट, टग, बाग- बगीचे व इतर विभागात काम करत आहेत. या कामगारांचा कायमस्वरूपी कामगार म्हणून समावेश करावा, किमान वेतन मिळावं, कुटुंबियांना वैद्यकीय सोयी-सुविधा उपलब्ध व्हाव्यात, शैक्षणिक सुविधा व इतर सवलती मिळाव्यात यासाठी जेएनपीटीचे विश्वस्त भूषण पाटील व न्हावा शेवा (अंतर्गत) कामगार संघटनेचे अध्यक्ष काल आंदोलन करण्यात आलं.

या वेळी जेएनपीटी कंपनीच्या उपाध्यक्षा निरासग्गी यांनी 24 जानेवारी रोजी होणाऱ्या विश्वस्त मंडळाच्या बैठकीत कंत्राटी कामगारांच्या प्रश्नावर चर्चा करून तोडगा काढण्यात येण्याचे आश्वासन दिलं आहे. त्याचबरोबर कामगारांच्या विम्याची रक्कम आणि भविष्य निर्वाह

निधीची रक्कम जमा न करणाऱ्या कंपन्यांची यापुढील कोणत्याही प्रकारची बिलं वटवू नये अशी सूचना अधिकाऱ्यांना दिली आहे. यामुळे विमा व भविष्यनिर्वाह निधीची रक्कम भरण्यास दिरंगाई करणाऱ्या कंपन्यांचे धाबे दणाणलं असल्याचं समजतं.

 
</text>
</doc>
