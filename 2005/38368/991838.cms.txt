<doc>
<docno>991838.cms.txt</docno>
<text>
 
महाराष्ट्र
नाट्यसंमेलनाची तयारी अंतिम टप्प्यात
[ Sunday, January 16, 2005  07:57:13 pm]


मुंबई टाइम्स टीम

डोंबिवली : 29 व 30 जानेवारी रोजी कल्याण-डोंबिवलीमध्ये होणाऱ्या 85 व्या नाट्यसंमेलनाच्या कार्याला वेग आला आहे. या नाट्यसंमेलनाच्या निमित्ताने आवश्यक असलेली तयारी अंतिम टप्प्यात पोहोचली आहे. याशिवाय त्यासंदर्भातील आवश्यक गोष्टींच्या पूर्ततेवर भर दिला जात आहे.

या पार्श्वभूमीवर 25, 26 व 27 जानेवारी रोजी सकाळी विवेक ताम्हणकर व त्यांचे सहकारी वासुदेवाच्या वेषात फिरून डोंबिवलीकरांना नाट्यसंमेलनाची माहिती देणार आहेत. तसंच काही पथकं शहरातील मुख्य चौकांत नाटयसंमेलनविषयक पथनाट्यंही सादर करणार आहेत. या

पथनाट्यांच्या माध्यमातून मोठ्या प्रमाणात डोंबिवलीकरांना याची माहिती होऊ शकेल, ही यामागची भूमिका आहे.

यासह 26 जानेवारी रोजी निळकंठ नांदुरकर लिखित व विवेक जोशी दिग्दशिर्त ' संगीत दाक्षयणीचा ' प्रयोग भरत नाटयमंदिरात आयोजित करण्यात आला आहे. 27 जानेवारी रोजी रात्री चंदकांत पाटकर विद्यालय, स्वामी विवेकानंद दत्तनगर, टिळकनगर, अस्तित्व आणि भागशाळा मैदान या पाच ठिकाणी स्थानिक कलावंताची रजनी एकाच वेळी सादर होणार आहे. त्याला रसिक चांगला प्रतिसाद देतील, असा विश्वास इथे व्यक्त केला जात आहे.

याचबरोबर संमेलनाच्या पहिल्या दिवशीच्या पूर्वसंध्येला म्हणजे 28 जानेवारी रोजी संस्कारभारतीचे कार्यकतेर् संमेलनस्थानी मुख्य चौकात व दिंडीच्या मार्गावर आकर्षक रांगोळ्या काढणार आहेत. त्यानंतर 29 जानेवारीला सकाळी निघणाऱ्या नाट्यदिंडीस कल्याण-डोंबिवलीतील सुमारे 5000 विद्यार्थी सहभागी होणार असल्याची माहिती देण्यात आली आहे.

विविध चित्ररथ, बॅण्डपथकं, एनसीसी, स्काऊट पथकं, टिळकनगर, श्रीखंडेवाडी, दत्तनगर, गोपाळनगर सार्वजनिक गणेशोत्सव मंडळाचे कार्यकतेर् लेझीम व झेंडा पथकांसह सहभागी होणार असल्याचं नाट्यसंमेलन संयोजन समितीचे अध्यक्ष नकुल पाटील यांनी सांगितलं.

 
</text>
</doc>
