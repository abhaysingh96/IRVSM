<doc>
<docno>992005.cms.txt</docno>
<text>
 
महाराष्ट्र
हैदराबाद एक्स्प्रेसवर दरोडा
[ Sunday, January 16, 2005  11:55:35 pm]


म. टा. प्रतिनिधी

ठाणे : मुंबईकडे येणाऱ्या हैदराबाद एक्स्प्रेसवर भर दुपारी 12 ते एक यावेळत कल्याण ते मुलुंड स्टेशनां- दरम्यान चार सशस्त्र गुंडांनी दरोडा घालून सुमारे 40 हजाराचा ऐवज लुटला. प्रतिकार करणाऱ्या राजूभाई यादव ( 41) यांच्यावर गुंडांनी वार केले. जखमी अवस्थेत त्यांना मुलुंडच्या खासगी रुग्णालयात दाखल करण्यात आले आहे. ठाणे ते मुलुंडदरम्यान मेगाब्लॉकमुळे गाडीचा वेग मंदावल्यावर गंुडांनी गाडीतून उड्या टाकल्या आणि मुलुंड पूवेर्च्या दिशेने ते पळून गेले.

हैदराबाद एक्स्प्रेस रविवारी सव्वाबाराच्या सुमारास कल्याणहून निघाली. ती पत्री पुलाकडे आल्यावर गार्डाकडील शेवटच्या जनरल डब्यात 25 ते 30 वयोगटातील चार गुंडांनी प्रवेश केला आणि धमकावण्यास सुरुवात केली. रामपुरी आणि चॉपरचा धाक दाखवून त्यांनी प्रवाशांचे पैसे आणि दागिने खेचून घेतले. भारतीय किसान संघाचे गुजरातचे उपाध्यक्ष राजूभाई यादव यांनी त्यांना प्रतिकार करण्याचा प्रयत्न केला, तेव्हा त्यांच्या पोटावर, छातीवर आणि जबड्यावर दरोडेखोरांनी आठ ते दहा वार केले.

गाडीचा वेग कमी झाल्यावर दरोडेखोरांनी गाडीतून उडी मारली आणि मुलुंड पूवेर्ला पळून गेले. प्रवाशांनी आरडाओरड करून, साखळी ओढून गाडी मुलुंड स्थानकात थांबवली.

' मरना है तो डरना क्या '

राजूभाई यादव हे दरोडेखोरांना प्रतिकार करीत असताना कोणीही त्यांच्या मदतीला धावून आले नाही. दोनतीन जण जरी मदतीला आले असते तरी त्या दरोडेखोरांना जेरबंद करता आले असते. ' मरना है तो डरना क्या ', असे राजूभाईंनी सांगितले. हा प्रकार घडत असताना साखळीही खेचण्यात आली पण गाडी थांबली नाही, अशीही तक्रार त्यांनी केली.

 
</text>
</doc>
