<doc>
<docno>1049628.cms.txt</docno>
<text>
 
संवाद
नाटक पौगंडातून तारुण्यात
[ Saturday, March 12, 2005  03:59:25 pm]


पदवीसाठी 90 साली मी औरंगाबादला आलो. सुरवातीला काही दिवस माईआत्याकडे, नंतर चुलत भावाकडे जयंताकडे राहिलो. कारण तोपर्यंत आई-वडील बीडलाच होते. नाट्यप्रवासात नववी ते बारावी असा बऱ्यापैकी खंड. बीडच्या कोषातून बाहेर पडल्यानंतर मी बऱ्यापैकी बावरलेलो. त्यात औरंगाबाद बीडच्या मानानं खूपच मोठं शहर. माझ्या भाषेवर, कपड्यांवर सगळे गावठी संस्कार. मला आठवतं, बीडला बलभीम कॉलेजात बारावीला असताना माझा औरंगाबादचा दोस्त भेटायला आला होता तेव्हा पहिल्यांदा हॉटेलात मी चहा घेतला. नेमकं आमच्या बॉटनीच्या ओगले सरांनी पाहिलं. मी भयानक गोंधळलो. पुढे दोन-तीन दिवस सरांची नजर टाळत होतो. सरस्वती भुवन कॉलेजात बीएस्सीला प्रवेश घेतला, पण माझी खूप इच्छा विद्यापीठात नाट्यशास्त्र विभागात अॅडमिशन घेण्याची. एके दिवशी मी चुलत भावाची सायकल घेऊन सकाळी नऊ वाजता हा नाट्यशास्त्र विभाग शोधला. ' छावा ' तील संभाजीराजांचं एक स्वगत पाठ केलेलं. कारण प्रवेशप्रक्रियेची माहिती शून्य. म्हटलं, भसकन् कुणीतरी अभिनय करून दाखवा म्हटलं तर पंचाईत नको. नाट्यशास्त्र विभागाला कुलूप. आसपास चिटपाखरूही नाही. म्हटलं, दहा-साडेदहाला उघडत असेल. म्हणून वाट पाहात थांंबलो. मनात ' छावा ' घोकत. पण साडेदहा-अकरा- बारासुद्धा झाले. आता मला टेन्शन यायला लागलं, तरी जिद्दीनं थांबलो. शेवटी पाचच्या सुमारास सायकलवर एक गृहस्थ आले. तोपर्यंत माझ्यातला ' छावा ' जवळजवळ बकरी झालेला. भुकेनं जांभळा पडलो होतो. त्या गृहस्थांना राम राम करून येण्याचं प्रयोजन सांगितलं. ते नाट्यशास्त्र विभागात कारकून होते. ते म्हणाले , ' अहो अॅडमिशनची जाहिरात पेपरात येते. नंतर इंटरव्ह्यू होतात त्या तारखेला. यंदाचं अॅडमिशन संपलय. ' मी मान खाली घालून सायकलवर टांग मारून घरी. फारच तळतळ वाटत होती. आता वर्षभर थांबा.

एके दिवशी मावस भावाकडे गेलो होतो. मनोज कोऱ्हाळे त्याचं नाव. त्याच्या बऱ्याच नाटकवाल्यांंशी ओळखी. त्याने मग सुनील अष्टेकरशी ओळख करून दिली. सुन्याला मी पैठण गेटच्या रस्त्यावर ' छावा ' चे संवाद म्हणून दाखविले. मग सुन्याने श्रीकांत सराफशी ओेळख करून दिली. त्यावेळी आमच्या कॉलेजचा हिरो मंगेश देेेसाई. कारण त्याला ' पुरुषोत्तम ' चं सर्वाेत्कृष्ट अभिनयाचं बक्षीस मिळालेलं. औरंगाबादला ' जाणिवा ' च्या एकांकिका स्पधेर्त मी एका स्थानिक संघात चंचुप्रवेश करून ' ट्रॅक ' नावाच्या एकांकिकेत काम केलं. हा अनुभव भयंकर होता. एकांकिकेचा हिरोच दिग्दर्शक. सगळेच हौशे, नवशे अन् गवशेेसुद्धा. एकांकिका बसली म्हणजे बसलीच! तोवर समीर विटेकर माझा घनिष्ट मित्र झालेला. त्याचा नाटकाशी काही संबंध नव्हता, पण तो संत एकनाथ रंगमंदिराजवळ राहणारा. त्याच्या घरून बरीच प्रॉपटीर् आणलेली. माझ्या प्रेमाखातर तो एकांकिका बघायला बसलेला. थिएटरमध्ये 20-25 प्रेक्षक. त्यात हिरोचा आवाज बसलेला. तो निराळ्याच भाषेत बोलत असल्याचा भास होत होता. कुठेही पॉजेस, कुठेही विसरणं. बॅकग्राऊंड म्युझिकसुद्धा थरथरत होतं. एकांकिका धपकन् पडली. हा औरंगाबादेतला माझा पहिला नाट्यप्रयोग. नंतर कॉलेजच्या गॅदरिंगला ' बायको उडाली भुर्र ' बसवलं. त्यात मंग्या देसाईच्या ओळखीनं धोपेश्वरकरचा रोल मिळाला. अभिनयाचं पहिलं बक्षीस मिळालं. मग रंगमंचावरचा वेगवान प्रवास सुरू झाला. आम्ही ' रंगकमीर् ' हा ग्रुपच स्थापला. श्रीकांत सराफ लेखक. राजू पाटोदकर दिग्दर्शक. प्रमुख भूमिकेत मी आणि मंगेश देसाई. त्या काळातला दिनक्रम एकदम गच्च. सकाळी कॉलेज, दुपारी प्रॅक्टिस, संध्याकाळी विद्यापीठात नाट्यशास्त्र. रात्री जेवण झालं की पुन्हा तालमी. मग फारच रात्री पुन्हा घरी.

मला आठवतं कॉलेजच्या तिसऱ्या वषीर् निवडणूक झाली. मला इंटरेस्ट नसायचा. पण त्या काळात महिनाभर आम्ही घरी नाष्टा करायचोच नाही. सर्व उमेदवारांकडूनच घ्यायचो. बऱ्याचदा माझा मुक्काम होस्टेलमध्ये. हेमंत सोनवणे माझा मित्र. तो सीनियर असल्याने त्याची वट. या निवडणुकीत मित्रांनी मला सांस्कृतिक सचिव करायचं ठरवलं. पण आमच्या उपप्राचार्यांनी अगोदरच एका हुशार मुलीला तिथं नेमलं. मग हेम्या सोनवणे चिडला. त्यानं परस्पर घरी जाऊन अक्षरश: पोत्यात भरून मला मिळालेली बक्षिसं आणली अन् ती प्राचार्यांच्या केबिनमध्ये त्यांच्या टेबलावर मांडली. मग प्रतिस्पधीर् मुलीनेच माघार घेतली अन् मी सांस्कृतिक सचिव. त्यावषीर् मी कॉलेजच्या वतीनं यूथ फेस्टिवलमध्ये भाग घ्यायचं ठरवलं. सरस्वती भुवनच्या दोन इमारती. एक आर्टस्/कॉमर्सची आणि एक सायन्सची. आर्टस्ला बीएला नाट्यशास्त्र ऐच्छिक विषय असल्याने युवक महोत्सवात त्यांचीच एंट्री जात असे. 93 साली प्रथमच सायन्स कॉलेजची एंट्री झाली. माझी टीम तीस जणांची. बजेट सहाशे रुपये. औरंगाबाद-बीड एस.टी. भाडं एकेरी वीस रुपये. भाड्यातच सहाशे रुपये संपले. मग मी अर्ध्या प्रवासात ही गोष्ट सांगितली. मंग्या देसाई, हेम्या सोनवणे, संदीप राजहंस, रणजित देशमुख, मी अशी आमची गँग. मग सर्वांनी खिशात होते तसे पैसेेेे काढून दिले. पण ते पुरेसे नव्हते. कारण आम्ही तीन दिवस बीडला होतो. पण केवळ पैशाच्या प्रतिकूलतेमुळे मी कमालीचं यूथ स्पिरीट अनुभवलं. इतर कॉलेजांची 25-50 हजारांची बजेटस् अन् आम्ही सहाशेवाले. सर्वांनी जिद्दीनं परफॉर्म केलं. स्कीट, एकांकिका अन् माईम. तिन्ही स्पर्धांमध्ये महाविद्यालय प्रथम आणि जनरल चँपियनशीप सायन्स कॉलेजला. मग कॉलेजच्या आवारात मोठी मिरवणूक. ढोल- ताशासहित. वाजतगाजत. तीनचारशे विद्याथीर्. (त्यातले 70 टक्के एसबी होस्टेलचे. हेम्या सोनवणेच्या धाकानं आलेले. मग कॉलेजातून बजेट वसुली. सर्वांचं ' स्नेहभोजन '. ( मुद्दाम आलंकारिक शब्द वापरालाय) आनंदी आनंद!

खरंतर माझा खरा मार्गदर्शक म्हणजे माझा मोठा भाऊ मिलिंद. आमचा दाद्या. त्यानं मला वाचनाची गोडी लावली. सहावीत ' मृत्युंजय ' वाचायला लावलं. त्यानं मला गजल ऐकायला शिकवलं. गॉडफादर कादंबरी व सीरियल त्यानंच दाखवली. दाद्या नसता तर मी स्वत:ला सापडलो नसतो. आई हा तर माझ्यासाठी हळवा विषय. तिचं माझ्या बाबतीत ' वील ' अतिशय मजबूत आहे. औरंगाबादेत मी जेवढ्या रात्री जागून काढल्या तेवढ्याच तिनेही. (पहाटे तीन वाजताही तिनं मला गरमागरम जेवण वाढलं.) माझी पहिल्यापासनं कट्टर फॅन म्हणजे बहीण. एखादा रोल पडला तरी खात्रीनं वाहवा मिळवण्याची माझी ती एकमेव जागा आहे!

या घरगुती मंडळींबरोबरच मला श्रीकांत सराफ आणि समीर विटेकरचं नाव घ्यावं लागेल. श्रीकांत कधीही म्हणजे रात्री दोन-अडीचलाही माझ्याकडे यायचा अन मला ओमर शरीफचं ' बकरा किश्तोपे ' वगैरे ऐकवायचा अन् टायमिंग शिकवायचा. सम्या विटेकरविषयी नंतर लिहिनच पण प्रत्येकाला असा एकतरी मित्र असावाच. निरपेक्ष मैत्री ठेवणारा हा निर्मळ माणूस. माझा हौशीचा नाट्यप्रयोग संपला की नाटकावर काहीही न बोलता ' अच्छा, चल खाना खायेंगे ' म्हणत हॉटेलात जेऊ घालणार. नंतर गाडीवर बसवून घरी सोडणार. या मित्राच्या घरची मंडळी फक्त आम्ही स्टेजवर आणायची बाकी ठेवली होती. इतक्या त्याच्या घरातल्या वस्तू आम्ही नाटकात वापरल्यात. अशा सर्व स्नेही मंडळींच्या स्नेहात माझा औरंगाबादेतला नाट्यप्रवास पौगंडातून तारुण्यात प्रवेश करता झाला!

मकरंद अनासपुरे

 
</text>
</doc>
