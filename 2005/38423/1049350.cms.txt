<doc>
<docno>1049350.cms.txt</docno>
<text>
 
देश-विदेश
शिबू सोरेन यांचा अखेर राजीनामा
[ Saturday, March 12, 2005  12:10:43 am]


वृत्तसंस्था

नवी दिल्ली : झारखंड विधानसभेत बहुमत नसल्याचे स्पष्ट झाल्यानंतर शुक्रवारी रात्री उशिरा मुख्यमंत्री शिबू सोरेन यांनी राजीनामा दिल्याचे वृत्त आहे. त्यापूवीर्, केंदाने राजीनामा देण्यास सांगितले असले तरी त्यांनी राजीनामा दिला की नाही याबाबत वृत्तवाहिन्या व वृत्तसंस्थांनी परस्परविरोधी वृत्ते दिल्यामुळे नेमके काय झाले, याबाबत कमालीचा गोंधळ उडाला होता. मात्र अखेरीस सोरेन यांनी राजीनामा देणार असल्याचे पत्रकार परिषदेत सांगितले.

त्यापूर्वी पंतप्रधानांच्या निवासस्थानी झालेल्या केंदीय मंत्रिमंडळाच्या राजकीय व्यवहार समितीच्या बैठकीनंतर गृहमंत्री शिवराज पाटील यांनी सांगितले की, सोरेन यांनी राजीनामा देणे अटळ आहे. उशिरा हाती आलेल्या वृत्तानुसार, सोरेन यांना राजीनामा देण्यास राज्यपाल राझी यांनीही स्पष्टपणे सांगितले आहे. मात्र सोरेन यांनी राजीनामा दिला नाही, असे काँग्रेस नेते बहादुर यांनी स्पष्ट केले होते.

सोरेन राज्यपालांना भेटण्यास गेले असता तेथे झालेल्या वादावादीमुळे ते राजीनामा न देताच परतले, असे चित्र उभे राहिले होते. सोरेन यांनी स्वत:ला कोंडून घेतले असून कोणालाही भेटण्यास किंवा बोलण्यास ते राजी नव्हते. पत्रकार त्यांच्याशी संपर्क साधण्याच्या प्रयत्नात होते, असे वृत्तवाहिन्यां-वरून सांगण्यात येत होते. रात्री तो संपर्क झाला व पत्रकारांसमोरच आपण राजीनामा दिला असल्याचे सोरेन यांनी सांगितले.

 
</text>
</doc>
