<doc>
<docno>1049365.cms.txt</docno>
<text>
 
महामुंबई
बेस्टसंपाने मंदावली मुंबईची चाल
[ Saturday, March 12, 2005  12:16:38 am]


म. टा. प्रतिनिधी

मुंबई : बेस्ट कर्मचाऱ्यांनी सुरू केलेल्या बेमुदत संपामुळे शुक्रवारी 45 लाख प्रवाशांचे आणि खास करून बारावीच्या विद्यार्थ्यांचे अतोनात हाल झाले. अनेक विद्याथीर् परीक्षेला वेळेवर पोहोचू शकले नाहीत. बेस्टच्या ताफ्यातील 2737 बसपैकी दिवसभरात फक्त 21 गाड्या डेपोबाहेर पडू शकल्या. संपाला काही ठिकाणी हिंसक वळण लागले. संपकरी कर्मचाऱ्यांनी 18 ठिकाणी केलेल्या दगडफेकीत पाच ड्रायव्हर-कंडक्टर जखमी झाले. कामगार संघटना, बेस्ट प्रशासन तसेच बेस्ट समितीचे अध्यक्ष यांच्यातील बैठकीत रात्री उशिरापर्यंत संपावर तोडगा निघू शकला नाही.

संप 100 टक्के यशस्वी झाल्याचा दावा करतानाच महापलिकेतील सत्ताधारी, बेस्ट समिती, तसेच मुख्यमंत्री व उपमुख्यत्र्यांनी हस्तक्षेप करून कर्मचाऱ्यांना न्याय द्यावा, असे आवाहन ' बेस्ट कामगार कर्मचारी संघटना कृती समिती ' ने केले आहे.

संपामुळे बारावीच्या विद्यार्थ्यांच्या नुकसानीची नैतिक जबाबदारी स्वीकारून महापौरांनी राजीनामा द्यावा या मागणीसाठी नॅशनल स्टुडंट्स युनियन (एनएसयूआय)च्या कार्यर्कत्यांनी पालिका मुख्यालयातील सभागृहात घुसण्याचा प्रयत्न केला. नैतिक जबाबदारी स्ीवकागुरुवार मध्यरात्रीपासूनच बेस्टच्या संपाला सुरवात झाल्याने रात्रपाळीवरुन घरी जाणाऱ्या कर्मचाऱ्यांना पहिला फटका बसला. सकाळपासूनच संपाचा प्रभाव जाणवू लागला. बसने कार्यालयात जाण्यास निघालेल्या कर्मचाऱ्यांना टॅक्सी किंवा रिक्षाचा आधार घ्यावा लागला. टॅक्सीमध्ये चारपेक्षा अधिक प्रवासी कोंबून जादा भाडे आकारण्याचे प्रकार सर्रास सुरु होते. उपनगरांत काही रिक्षाचालकांनीही प्रवाशांच्या अडचणीचा फायदा उचलला. एरवी बसने प्रवास करणाऱ्यांची पावले रेल्वे स्थानकांकडे वळल्यामुळे रेल्वेच्या तिकिट खिडक्यांबाहेर रांगा लागलेल्या दिसत होत्या.

संपामुळे सर्वाधिक हाल बारावीच्या विद्यार्थ्यांचे झाले. संपाचा निषेध करण्यासाठी ' एनएसयूआय ' च्या कार्यर्कत्यांनी महापालिका मुख्यालयावरच धडक मारली. काँग्रेसचे झेंडे घेतलेल्या सुमारे 100 कार्यर्कत्यांनी महापालिका सभागृहात शिरण्याचा प्रयत्न केला. पण सुरक्षा रक्षकांनी रोखल्याने त्यांनी सभागृहाच्याबाहेर ठिय्या दिला.

 
</text>
</doc>
