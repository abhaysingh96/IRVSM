<doc>
<docno>1049359.cms.txt</docno>
<text>
 
महामुंबई
गरुडझेपेची पनाशी!
[ Saturday, March 12, 2005  12:13:52 am]


म. टा. सांस्कृतिक प्रतिनिधी

मुंबई : मो. ग. रांगणेकरांच्या ' नाट्यनिकेतन ' संस्थेच्या ' राणीचा बाग ' या नाटकाचा 13 मार्च 1955 रोजीचा प्रयोग. त्यातले मुश्रीफ नावाचे छोटीशी भूमिका करणारे नट अचानक दुसरीकडे निघून गेले आणि आयत्यावेळी पंचाईत झाली. तेव्हा ' नाट्यनिकेतन ' चे मॅनेजर आजगांवकर यांनी प्रभाकर पणशीकर नावाचा तरुण शोधून आणला आणि त्या भूमिकेत उभा केला... तिथूनच एका नव्या ताऱ्याचा उदय झाला... आज ते प्रभाकरपंत म्हणून नाटयसृष्टीत मशहूर आहेत आणि त्यांच्या रंगसेवेची पन्नाशी रविवारी 13 मार्च रोजी ' गरुडझेप ' या नाट्यप्रयोगाच्या निमित्ताने शिवाजी मंदिरात साजरी होते आहे.

प्रभाकरपंतांनी 55 साली प्रथम नाटकात उभे राहताना चेहऱ्याला स्वत:च्या हातांनी रंग लावला. 56 साली ' नाट्यनिकेतन ' च्याच ' भटाला दिली ओसरी ' या नाटकात त्यांनी साकारलेला नवकवी ही त्यांची पहिली स्वतंत्र भूमिका. पुढे ' नाट्यनिकेतन ' च्या नाटकात काम करत संस्थेचे व्यवस्थापकपदही त्यांनी सांभाळले. पुढे 1964 साली स्वत:ची ' नाट्यसंपदा ' ही संस्था स्थापून अनेक कलदार नाटकांची निमिर्ती केली. त्यांचा ' तो मी नव्हेच ' मधला लखोबा लोखंडे , ' अश्ाूंची झाली फुले ' मधला प्राध्यापक विद्यानंद , ' इथे ओशाळला मृत्यू ' मधला औरंगजेब या भूमिका प्रचंड गाजल्या. ' मला काही सांगायचंय ', ' बेईमान ', ' थँक्यू मिस्टर ग्लाड ' ही त्यांची रसिकांनी गौरवलेली आणखी काही नाटके.

वयाच्या पंच्चाहत्तरीकडे जाताना आणि कारकिदीर्ची पन्नास वर्ष पूर्ण करत असताना प्रभाकरपंतांनी नाटक आणि नाट्यसृष्टीचे बदलते रंगही नीट अभ्यासले. ते म्हणतात , '1955 ते 1985 हा मराठी रंगभूमीचा दुसरा सुवर्णकाळ. पण त्यानंतर मात्र गेल्या वीस वर्षात मध्यमवगीर्य माणसांचे जीवन सुखासीन आणि भोगवादी बनल्याने नाटकातून आशय हरवला आहे. नवी नाटके मूल्यविचार देत नाहीत. आणि अभिनयाच्या बाबतीत बोलायचं, तर आताशा शारीरिक करसतींकडेच नटांचा अधिक ओढा असतो. पूवीर् जसा नट त्याच्या एकेका भूमिकेने ओळखला जायचा तसे आता दिसत नाही. नाटककाराचा शब्द उलगडून सांगण्याचं काम नट करत नाहीत. खरं तर अशी नाटकंही आज लिहिली जात नाहीत. '

रविवारी 13 मार्च रोजी दुपारी 3.30 वाजता ' चंदलेखा ' संस्थेच्या ' गरुडझेप ' या प्रभाकर पणशीकर दिग्दशिर्त आणि अभिनीत नाटकाचा प्रयोग शिवाजी मंदिरमध्ये होणार आहे. यावेळी पणशीकरांचे मित्र त्यांचा सत्कार करणार आहेत.

 
</text>
</doc>
