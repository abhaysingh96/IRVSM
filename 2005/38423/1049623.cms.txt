<doc>
<docno>1049623.cms.txt</docno>
<text>
 
संवाद
तो मानवच...
[ Saturday, March 12, 2005  03:54:31 pm]


इंडोनेशियाच्या फ्लोरेस नावाच्या बेटावर अलीकडेच सापडलेला सांगाडा मानवाचाच असला पाहिजे अशा निष्कर्षाप्रत शास्त्रज्ञ आले आहेत. तो सांगाडा कोणाचा असावा याबाबत काही मतभेद होते. त्याला तात्पुरते हॉबिट असे नाव देण्यात आले होते. तो एका गुहेत सापडला होता. जवळ काही दगडी साधने आणि शेगडीसारखी वस्तू सापडली होती. तो जवळपास 18 हजार वर्षांपूवीर्च्या माणसाचा असावा असा अंदाज आहे. तो सांगाडा माणसाचा ( होमो फ्लोरेन्सिन्सीस) आहे, असे गेल्या ऑक्टोबरमध्येच जाहीर करण्यात आले होते. पण त्यास अनेकांनी आव्हान दिले होते. आता त्या प्राण्याच्या मेंदूचा अभ्यास केल्यावर असे लक्षात आले, की असा विकसित मेंदू याआधी कधीही सापडला नव्हता. यावरूनच तो माणसाचा असल्याचे सिद्ध होते, असे फ्लोरिडातल्या संशोधक डीन फॉक यांनी म्हटले आहे. प्रा. फॉक यांनी सांगाडा पाहून सहकाऱ्यांच्या मदतीने कम्प्युटरवर त्या प्राण्याच्या मेंदूचे कल्पनाचित्न तयार केले. त्यांच्या म्हणण्यानुसार डोक्याच्या सांगाड्यावरून त्याचा मेंदू कसा असेल, याचा निश्चित अंदाज करता येतो. चार लाख वर्षांपूवीर् मरण पावलेल्या होमो इरेक्टसच्या मेंदूशी त्याचा मेंदू बऱ्याच प्रमाणात जुळत होता. परंतु, बऱ्याच बाबतीत तो प्रगतही होता. त्या माणसाला स्वतंत्नपणे विचार करण्याची शक्ती होती, असे प्रा. फॉक यांनी म्हटले आहे. आता प्रत्यक्ष मेंदू समोर नसताना प्रा. फॉक यांनी असे अंदाज कसे वर्तविले याचा अचंबा तुम्हाला वाटेलच. म्हणूनच अशा गोष्टीवर कसा विश्वास ठेवायचा असाही प्रश्न येईल. परंतु, प्रा. फॉक यांनी जो विचार मांडला आहे, त्यावर अधिक चर्चा मात्न होणे गरजेचे आहे.

अशोक पानवलकर

 
</text>
</doc>
