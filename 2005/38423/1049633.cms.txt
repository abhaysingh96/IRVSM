<doc>
<docno>1049633.cms.txt</docno>
<text>
 
संवाद
जस्टीस डिलेड...
[ Saturday, March 12, 2005  04:03:45 pm]


मुंबईत शेकडो बळी घेणाऱ्या बाँबस्फोटांना काल बारा वषेर् पुरी झाली पण खटल्याचा निकाल मात्र अजून लागलेला नाही. उलट दाऊद इब्राहीम आणि टायगर मेमन हे प्रमुख आरोपी हातात यायचेच आहेत. याचवेळी स्फोटातील आरोपी कोठडीत मरण पावल्याने पोलिस अधिकारी मात्र एका मागोमाग एक गजाआड चालले आहेत...

रोजच्यासारखाच मुंबईतला तो प्रचंड धावपळीचा दिवस. ' गेटवे ऑफ इंडिया ' आणि झवेरी बाजार इथं बॉम्बस्फोट झाल्यानंतर प्रभादेवी, दादर, गिरगाव इथंही बॉम्बस्फोट झाल्याची अफवा वाऱ्यासारखी पसरली....आणि मुंबईकरांच्या काळजाचं पाणी पाणी झालं. या गतिमान महानगराला 12 मार्चच्या बॉम्बस्फोट मालिकेची आठवण झाली आणि क्षणभर ते भीतीनं थिजलं. गेटवे आणि झवेरी बाजाराचे बॉम्बस्फोट दुदैर्वी होते. पण 12 मार्चचा हादरा त्याहीपेक्षा भयानक होता. त्याची आठवणही आज नकोशी वाटते. पण या मालिकेपूवीर्च मुंबईत बॉम्ब स्फोटांचे विष पेरले गेले होते.

12 सप्टंबर 1989 रोजी अंधेरीत गुरूनानक सभेसमोर पहिला बॉम्बस्फोट झाला. सुदैवाने, त्यात कोणी मारले गेले नाही. 8 नोव्हेंबर 1991 रोजी भाऊबिजेला अंबरनाथ लोकलमध्ये कल्याण स्टेशनात बॉम्बस्फोट झाला. यात 12 ठार तर 60 जखमी झाले. डॉ. जलीस अन्सारीने शहरात वारंवार बॉम्बस्फोट घडवून दहशत पसरवली. मात्र , 12 मार्च 93 हा दिवस मुंबईच्या इतिहासातील काळा दिवस. या ब्लॅक फ्रायडेला शेअर बाजार, काथा बाजार, शिवसेना भवन, सेंच्युरी बाजार, माहीम कॉजवे, एअर इंडिया, झवेरी बाजार, हॉटेल सी रॉक, प्लाझा थिएटर, जुहू सेंटॉर हॉटेल, एअर पोर्ट आणि एअरपोर्ट सेंटॉर हॉटेल अशा 12 ठिकाणी झालेल्या बॉम्बस्फोटांत 257 ठार तर 713 जण जखमी झाले.

या आधी मुंबईनं एवढा संहार पाहिला नव्हता. आरोपींना शोधण्यासाठी पोलिसांनी पायाला भिंगऱ्या बांधल्या. कटात 200 आरोपींनी भाग घेतला, त्यापैकी 168 आरोपीच हाती लागले! फरारी आरोपींपैकी इजाज पठाण, मोहमद डोसाचा भाऊ मुस्तफा मजनू या दोन आरोपींनाच परदेशातून आणण्यात यश आलं. दाऊद इब्राहीम, टायगर मेमन हे अद्याप परदेशातच आहेत. यातील अबू सालेम हा सध्या पोर्तुगाल पोलिसांच्या ताब्यात आहेे. तपास झाल्यानंतर न्या. जयनारायण पटेल यांच्यापुढे आरोपपत्र सादर झाले. खटल्यात 686 साक्षीदार तपासण्यात आले. अटक झालेल्या आरोपींपैकी 37 कैदेत तर 87 जामिनावर आहेत. यातील 11 आरोपींचा मृत्यू झाला असून एक पोलिस चकमकीत , 5 टोळीयुद्धात, तर 5 जणांचा नैसगिर्क मृत्यू झाला. 11 हजार 723 पानांचे पुरावे सादर झाले. 2003 साली पुरावे नोंदविण्याचे काम संपले असून गेले दहा महिने निकालाची प्रतीक्षा आहे. मधल्या काळात न्या. पटेल यांच्याकडून न्या. प्रमोद कोदे यांच्याकडे खटला आला. दशकभर खटला चालू आहे, मात्र आरोपींना शिक्षा झालेली नाही. 93 साली अमेरिकेत झालेल्या बॉम्बस्फोटानंतर सहा महिन्यात सुनावणी होऊन आरोपींना शिक्षा झाली. इंडोनेशियात बालीबेटावर ऑक्टोबर 2002 मध्ये बॉम्बस्फोटात 200 जण ठार झाले. तीन महिन्यात या खटल्याची सुनावणी होऊन आरोपींना फाशी ठोठविण्यात आली.

जलीस अन्सारीसह 12 मार्चच्या बॉम्बस्फोटातील आरोपींना अटक झाल्यानंतर बॉम्बस्फोटांना आळा बसला. पण त्यानंतरही स्फोट होतच होते. मात्र , 2003 मध्ये मुंबई पुन्हा भीतीनं गोठली. 27 जानेवारीला पालेर् स्टेशनजवळ , 13 मार्चला मुलुंड स्टेशनात तर 28 जुलैला घाटकोपरला बसमध्ये स्फोट झाले. 25 ऑगस्टला गेटवे आणि झवेरी बाजारात झालेल्या बॉम्बस्फोटांत 52 बळी गेले. ही संख्या बरीच मोठी होती. पोलिस आयुक्त रणजितसिंह शर्मा यांच्या खुचीर्ला हादरा देणारे हे बॉम्बस्फोट होते. गणेशोत्सव आठवड्यावर आला असताना झालेल्या या स्फोटांमुळे मुंबईकरांची झोप उडाली.

पोलिसांनी अवघ्या आठवड्यात अंधेरी येथील सय्यद महंमद हनीफ अब्दुल, त्याची पत्नी फामिदा, मुलगी फरहीन आणि अरशद अन्सारी अशा चौघांना अटक केली. नंतरही काही आरोपींना अटक झाली. या आरोपींच्या अटकेनंतर स्फोटांच्या घटना थांबल्या त्या आजतागायत. मात्र , 2002 आणि 03 मध्ये स्फोट घडविणाऱ्या आरोपींची पार्श्वभूमी चक्रावणारी होती. घाटकोपर स्फोटातील डॉ. अब्दुल मतीन याला पोलिसांनी जेजे रुग्णालयातून अटक केली. त्याचा साथीदार झाहीद शेख हा देखील डॉक्टरच. मुलुंड स्फोटातील आरोपी अन्वर अली खान हा एनडीएमधला उर्दूचा प्राध्यापक. त्याने उर्दू कवितांवर प्रबंधही लिहिला होता. गेटवेे स्फोटात तर अख्खं कुटुंबच सहभागी झालं होतं. अतिरेकी कारवायांमध्ये महिलांना पुढे आणण्याचं तंत्र पोलिसांना तपास करताना अडचणीचं ठरलं. विश्वास बसणार नाही अशा या मंडळींचा तपास करून त्यांना अटक करणं पोलिसांसाठी जिकिराचं होतं.

त्यातच घाटकोपर स्फोटातील आरोपी ख्वाजा युनूस याला जानेवारी 03 मध्ये तपासासाठी औरंगाबादला नेताना पारनेर-सुपे घाटात अपघात झाला. यात हा आरोपी पळून गेल्यानं खळबळ माजली. सचिन वाझे या अधिकाऱ्यासह तीन पोलिस शिपायांना निलंबित करण्यात आलं. मात्र, आरोपी डॉ. मतीन याने केलेल्या आरोपांमुळे नवे वादळ सुरू झाले. ख्वाजाला पोलिस कोठडीतच मारून टाकले, असा त्याने आरोप केल्याने या प्रकरणाला वेगळीच कलाटणी मिळाली. ख्वाजा पळून गेला, असा दावा पोलिस करीत असले तरी ख्वाजाला कसे मारले याच्या सुरस कथा तांेड बाहेर काढू लागल्या आहेत. या प्रकरणाचा तपास सीआयडीने हाती घेतला असून घाटकोपरचे वरिष्ठ पोलिस निरीक्षक प्रफुल्ल भोसले, पोलिस निरीक्षक राजाराम व्हनमाने, सहायक पोलिस निरीक्षक हेमंत देसाई आणि पोलिस उपनिरीक्षक अशोक खोत यांना अटक करण्यात आली आहे.

मुंबईतल्या भीषण बाँबस्फोट मालिकेला काल 12 वषेर् पुरी झाली. या काळातील नोंदींची पाने उलटल्यास संघटित गुन्हेगारीचा प्रवास थक्क करणारा दिसतो. संघटित गुन्हेगारांच्या टोळक्यांनी मुंबईबाहेर बस्तान हलविले खरे पण मुंबईत त्यांच्या कारवाया सुरूच राहिल्या. संघटित गुन्हेगारांचं कंबरडं मोडण्यात यश मिळवलं, असा आत्मविश्वास पोलिसांना वाटू लागला, त्याच वषीर् या पोलिस दलाचा कणा खिळखिळा करून टाकणारं माफियांचं अस्त्र काम करू लागलं. 2003 साल हे त्यातलं सर्वांत घातक. याच काळात पोलिसांचा ' हाय हॅन्डेडनेस ' लोकांच्या डोळ्यात सलू लागला. माफिया टोळ्यांना हेच हवं होतं. मीडियाने पोलिसांच्या चांगल्या कामाचं कौतुक केलं, पण पोलिसांच्या मागे लचांडं लागली, तेव्हा मीडियातूनच त्यातला खमंगपणा लोकांपर्यंत पोहोचला.

त्याचवेळी मुंबईतल्या गुन्हेगारीवर केवळ पोलिसांनीच अंकुश ठेवायचा, हे लोकांनी आणि राजकारण्यांनी पक्कं ठरवून टाकलं होतं. एकाहून एक सराईत गुन्हेगार कायद्याच्या कचाट्यातून का सुटतात, त्यात सिस्टिमचा दोष किती, राजकीय वरदहस्त किती याबद्दल काळजी करण्याची कुणाची इच्छा नव्हती. रिझल्ट काय तो फक्त पोलिसांनीच द्यायचा, लोकशाहीचे बाकीचे खांब कसेही वागले, तरी हरकत नाही, असे ठरून गेले. आज पोलिस दलावर आलेली नौबत हा त्याचाच परिपाक आहे. ख्वाजा युनूसचे प्रकरण दुदैर्वीच आहे. त्यात प्रफुल्ल भोसल्यांसारख्या लो प्रोफाईल अधिकाऱ्याचाही बळी जावा, हे तर तितकेच धक्कादायक. गेल्या 12 वर्षांत बॉम्बस्फोट खटल्यांचे निकाल तर हाती आलेच नाहीत, उलट तपास यंत्रणाच गजाआड गेली. हे फारच निराशाजनक चित्र आहे. यामागे अतिरेकी संघटनांचंच कारस्थान असल्याचे म्हटले जाते. ख्वाजा युनूसपुरते बोलायचे, तर त्यात अनेक शक्यता आहेत. एक नक्की, वरिष्ठांनी डोके शांत ठेवून हा तिढा वेळीच सोडविला असता, तर आज अशी गतेर्त जाण्याची नामुष्की ओढवली नसती. अर्थात, या झाल्या, जर-तरच्या गोष्टी. शेवटी न्यायदेवतेच्या मंदिरात काय न्याय होतो, त्यावरच सगळे काही ठरणार.

संजय व्हनमाने

 
</text>
</doc>
