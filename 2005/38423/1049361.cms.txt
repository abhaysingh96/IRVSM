<doc>
<docno>1049361.cms.txt</docno>
<text>
 
महामुंबई
कोणाच्या पारड्यात पडणार यशाचे दान?
[ Saturday, March 12, 2005  12:15:14 am]


म. टा. प्रतिनिधी

मुंबई : मराठी कर्तृत्त्वाचा, सृजनाचा गौरव करणारी पाचवी ' राम बंधु म. टा. सन्मानसंध्या ' असणार तरी कशी, याची उत्सुकता आता तमाम मराठीजनांमध्ये दाटून आली आहे. यंदाचे ' महाराष्ट्रभूषण ' कोण , ' महाराष्ट्राची शान ' कोण ठरणार यांच्याविषयीचे कुतूहल शमण्यासाठी प्रतीक्षा आहे ती फक्त काही तासांची!

महाराष्ट्रातील महाकलांचा सन्मान करणाऱ्या या संध्येत नाटक, चित्रपट आणि टेलिव्हिजन क्षेत्रातील सवोर्त्तमाचा गौरव तर होणारच आहे ; पण त्याचबरोबर आंतरराष्ट्रीय स्तरावर मराठीचा झेंडा फडकावणाऱ्या, साहित्य, संगीत, कला या क्षेत्रांमध्ये अतुलनीय कामगिरी करणाऱ्यांचाही गौरव केला जाणार आहे.

गानसम्राज्ञी लता मंगेशकर, हिंदी चित्रपटसृष्टीतील मातृतुल्य सुलोचना दीदी, ज्येष्ठ शास्त्रज्ञ रघुनाथ माशेलकर आणि पाच दशके शिवतेजाचा ज्ञानयज्ञ अखंड प्रफुल्लित ठेवणारे शिवशाहीर बाबासाहेब पुरंदरे यांना आजवर ' महाराष्ट्रभूषण ' पुरस्काराने सन्मानित करण्यात आले आहे. तर ' महाराष्ट्राची शान ' हा बहुमान अभिनेत्री माधुरी दीक्षित, पत्रकार राजदीप सरदेसाई, नेमबाज अंजली भागवत आणि पहिला मराठी सुपरमॉडेल मिलिंद सोमण यांना मिळाला आहे. त्यामुळे साहजिकच यंदाच्या या महासन्मानांवर कोणाचे नाव कोरले आहे, हे जाणून घेण्याचीही उत्सुकता आहेच.

मराठी गुणवत्तेचा मराठी मातीने केलेला सन्मान असा ' राम बंधु म. टा. सन्मानसंध्ये ' चा गौरव करण्यात आला आहे. ऊमिर्ला मातोंडकर, सोनाली बेंदे, शर्वरी जमेनीस, रेशम टिपणीस यांनी गाजवलेल्या ' मटा सन्मानसंध्ये ' च्या आठवणी आजही रसिक मनात ताज्या आहेत. म्हणून यावषीर् हिंदी चित्रपटसृष्टीतील कोणती तारका हा रंगमंच गाजवणार, हे पाहण्यासाठी इंतजारही करना पडेगा!

प्रचंड चुरशीची स्पर्धा, परिक्षकांची त्यामुळे झालेली दमछाक आणि ' योग्य ' तेचा सन्मान व्हावा म्हणून जपलेली काटेकोर नियमावली यांच्या पार्श्वभूमीवर शनिवारी रात्री यशश्री कोणाच्या पारड्यात दान टाकते, ते जाणून घेण्याची रवींद नाट्यमंदिर हाऊसफुल्ल होईलच, त्याचबरोबर ' सह्यादी ' च्या माध्यमातून कोट्यवधी मराठीजनसुद्धा या सन्मान सोहळ्यात प्रेक्षक म्हणून सहभागी होणार आहेत.

दहा मानांकने मिळवून ' मानिनी ' या चित्रपटाने, सहा मानांकने पटकावून ' हम तो तरे आशिक है ' या नाटकाने आणि सात मानांकने मिळवून ' मेघ दाटले ' या मालिकेने स्पधेर्च्या पहिल्या टप्प्यात आघाडी घेतली आहे. ही आघाडी कोण कायम राखते याची उत्सुकता कलाकारांबरोबरच सर्वसामान्य रसिकांमध्येही आहे. सोनाली कुलकणीर्, अतुल कुलकणीर्, श्रेयस तळपदे, जितेंद जोशी, स्वप्नील जोशी, निवेदिता जोशी- सराफ, मुक्ता बवेर्, स्वाती चिटणीस या नायक-नायिकांपैकी नेमकं सवोर्त्कृष्ट कोण ठरणार , ' मुंबई टाइम्स ' सवोर्त्कृष्ट युवा कार्यक्रम, दमदार पदार्पण आणि विशेषत्वाने दिले जाणारे बालकलाकाराचे पारितोषिक यंदा कोण पटकावणार याविषयी अंदाज बांधले जात आहेत.

परदेशी कलाकारांचा सहभाग, नामांकित फॅशन डिझायनरने रचलेला फॅशन शो ही तर आजवरच्या सन्मानसंध्यांची वैशिष्ट्ये. ती यंदाही कायम आहेत का, फ्युजनचा अनोखा संगम आणि तौफिक कुरेशीची जुगलबंदी ज्यांनी ऐकली त्यांना यंदाही अशीच जुगलबंदी अनुभवता येणार का, असे प्रश्ान् पडणे स्वाभाविकच आहे. या आणि अशाच असंख्य प्रश्ानंची मालिका सगळ्यांसमोर आहे, त्याच्या अचूक उत्तरं आज साकारणारी ' रामबंधु ' यांचे प्रायोजकत्व आणि केसरी टूर्सचे सहप्रायोजकत्व असणारी ' म. टा. सन्मान 2005' संध्याच देऊ शकेल.

' सह्यादी ' वर आज रात्री 8 वाजता थेट प्रक्षेपण

रवींद नाट्यमंदिरात रंगणाऱ्या पाचव्या ' राम बंधु म. टा. सन्मान ' संध्येचे थेट प्रक्षेपण दूरदर्शनच्या सह्यादी वाहिनीवर शनिवारी रा. 8 वाजल्यापासून होणार आहे. मनोरंजनाच्या विविध आविष्कारांचे दर्शन आणि अवघ्या मऱ्हाटी मनांचा गौरव करणारी ही संध्या आपण आपल्या दिवाणखान्यातून अनुभवू शकाल!

 
</text>
</doc>
