<doc>
<docno>1049331.cms.txt</docno>
<text>
 
महामुंबई
मलिकही मंत्रिमंडळाबाहेर
[ Saturday, March 12, 2005  12:00:05 am]


म. टा. प्रतिनिधी

मुंबई : विधिमंडळ अधिवेशन अवघ्या चार दिवसांवर येऊन ठेपले असताना, न्या. पी. बी. सावंत चौकशी आयोगाच्या अहवालाच्या सावटाखाली असलेल्या राष्ट्रवादी काँग्रेसचे आणखी एक मंत्री मंत्रिमंडळातून बाहेर पडले आहेत. मलिक यांनी राजीनामा राष्ट्रवादी काँग्रेसचे अध्यक्ष शरद पवार यांच्याकडे धाडला असून सावंत आयोगाच्या अहवालावर शिफारस करण्यासाठी आघाडी सरकारने टास्क फोर्स नियुक्त केला असताना, अशा संशयाच्या वातावरणात मंत्रिपदावर राहणे योग्य होणार नाही, असे त्यांनी पवार यांना पाठविलेल्या पत्रात म्हटले आहे. आदिवासी कल्याणमंत्री डॉ. विजयकुमार गावित यांनाही राजीनामा दिल्याची चर्चा शुक्रवारी दिवसभर होती. पण, आपण राजीनामा दिलेला नाही आणि देणारही नाही, असे त्यांनी या प्रतिनिधीकडे स्पष्ट केले.

 
</text>
</doc>
