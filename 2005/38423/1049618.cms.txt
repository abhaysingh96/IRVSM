<doc>
<docno>1049618.cms.txt</docno>
<text>
 
संवाद
आझादांची व्यक्तिरेखा भावली...
[ Saturday, March 12, 2005  03:48:33 pm]


चन्दशेखर आझाद यांच्या स्मृतिदिनी त्यांच्या जीवनावर आधारित ' क्रांतिचंद ' ही कृ. पं. देशपांडे यांची 550 पानी कादंबरी प्रकाशित झाली. त्या निमित्ताने देशपांडे यांच्याशी मारलेल्या गप्पा..

प्रश्न: ' हम तो दुष्मन की गोलियों का सामना करेंगे। हम आझाद है, आझादही रहेंगे। ' असं म्हणणाऱ्या क्रांतिकारक चन्दशेखर आझादांवर कादंबरी लिहिण्यामागचा हेतू.. ?

उत्तर: वीस वर्षांपूर्वी मी हुतात्मा राजगुरूंच्या जीवनावर ' अग्निकंकण ' ही कादंबरी लिहिली. त्याचवेळी मातृभूमीच्या मुक्तीसाठी सशस्त्र लढा देणाऱ्या चन्दशेखर आझादांची व्यक्तिरेखा भावली. त्यावर कादंबरी लिहावी असे ठरविले. आज तब्बल 19/20 वर्षांनंतर तो योग जुळून आला आहे.

प्रश्न: कादंबरीला ' क्रांतिचंद ' नाव आहे, त्यासंबंधी थोडं सांगाल ?

उत्तर: कादंबरीचे नाव ' क्रांतिचंद ', हा विरोधाभास वाढतो ; पण आझादांच्या जीवनाकडे पाहिले तर देशाच्या शत्रूला, ब्रिटिश राजवटीला ते अग्निसारखे दाहक होते. पण सहकारी, साथी, परिचित कुटुंबे यांच्याशी त्यांचं वागणं हृद्य, प्रेमळ होतं. त्यांचा सहवास चंदासारखा शीतल होता. म्हणून मला ' क्रांतिचंद ' हेच नाव सार्थ वाटलं.

प्रश्न: कादंबरी ' चरित्रात्मक ' की त्यापेक्षा वेगळी ?

उत्तर: ' क्रांतिचंद ' ही चरित्रात्मक कादंबरी. एका दृष्टीने चरित्रात्मक कादंबरी हे ललित चरित्रच असते. तरीही चरित्रनायकाच्या जीवनातले प्रसंग रेखाटताना त्या व्यक्ती कशा वागल्या असतील, त्यांचे मनोव्यापार कसे घडले असतील, त्यांचे एकमेकांचे संभाषण काय झाले असेल, त्याची कल्पनाच करावी लागते. स्वातंत्र्य असते ते एवढेच! प्रस्तुत कादंबरीलाही स्वातंत्र्यसंग्रामाच्या इतिहासातील घटनांचे आधार आहेत. आझादांच्या सहकाऱ्यांनी जी आत्मचरित्रे लिहिली आहेत, त्यांचे आधार आहेत. त्यांचे जणू स्वीय सहायक-विश्वनाथ वैशंपायन-यांनी लिहिलेल्या चरित्राचा आधार आहे. काल्पनिक प्रसंग नाहीत. चरित्रातील सत्यतेच्या जास्तीत जास्त जवळ जाण्याचा प्रयत्न करून आझादांची व्यक्तिरेखा त्यांच्या गुणावगुणांसह, मानवी पातळीवर मांडण्याचा प्रयत्न केला आहे. त्यांना ' हीरो ' बनवून केवळ गुणांचेच वा नसलेल्या गुणांचा वर्षाव त्यांच्यावर केलेला नाही.

प्रश्न: 550 पानी कादंबरी प्रकाशकांनी आहे तशी स्वीकारली ?

उत्तर: तुमचा प्रश्ान् कळला. पण मनात वीस वषेर् जो विषय रेंगाळत होता तो पुण्याच्या अमोल प्रकाशनापुढे मी जेव्हा ठेवला, तेव्हा त्यांनी तो आहे तसा स्वीकारला. अर्थात, त्यात थोडी ' रिस्क ' होतीच. बघूया, वाचक या कादंबरीचं कसं स्वागत करतायत ते!

चंदकांत भंडारी

 
</text>
</doc>
