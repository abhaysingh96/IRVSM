<doc>
<docno>1049629.cms.txt</docno>
<text>
 
संवाद
लो मैं आ गया...
[ Saturday, March 12, 2005  04:00:22 pm]


... महाराष्ट्रातच नव्हे तर भारताच्या कानाकोपऱ्यात आज हा युवक जाऊन पोचलाय्. माहीमच्या शाहूनगरातला हा सहा महिन्यांपूवीर्चा लाजराबुजरा छोकरा रातोरात ' स्टार ' झालाय्... केजीत जाणाऱ्या छोकऱ्यापासून ते ऐंंशी वर्षांच्या आजोबांच्या ओठी गेले एक-दोन महिने नाव होतं ते अभिजीतचं...

झी ' सारेगामा ' मधील मेगा फायनल विजेते बेला शेंडे व ह्रषिकेश रानडे यांच्यासह या स्पधेर्च्या अंतिम फेरीत धडक मारणारे संजीवनी भेलांडे, मुकंुद फणसळकर, अमेय दाते व स्वप्नील बांदोडकर मराठी युवकांपेक्षा दसपट प्रसिद्धी ' इंडियन आयडॉल ' अभिजीत सावंतने मिळवलीय... महाराष्ट्रातच नव्हे तर भारताच्या कानाकोपऱ्यात आज हा युवक जाऊन पोचलाय्. मुंबईतल्या माहीमच्या शाहूनगर या कनिष्ठ मध्यमवगीर् वसाहतीतील हा सहा महिन्यांपूवीर्चा लाजराबुजरा छोकरा रातोरात ' स्टार ' झालाय्... केजीत जाणाऱ्या छोकऱ्यापासून ते ऐंंशी वर्षांच्या आजोबांच्या ओठी गेले एक-दोन महिने नाव होतं ते अभिजीतचं. ' आपला अभिजीत जिंकला पाहिजे... ' असंच त्यांना वाटतं होतं आणि गेल्या शनिवारी तब्बल दोन तासांच्या जीवघेण्या प्रतिक्षेनंतर अभिजीतच्या नावाची घोषणा झाली... अन् क्षणार्धार्त अभिजीत एक कोटी रुपये व होंडा सिटी गाडीचा मालक झाला. मुख्य म्हणजे बॉलीवूडच्या संगीतक्षेत्रात जाण्याचा या युवकाचा मार्ग आता मोकळा झालाय्... स्वत:चा आल्बम काढण्याची त्याची इच्छाही आता साकार होईल...

हेच स्वप्न त्यानं उराशी जपलं होतं. आपलं हे स्वप्न कधी साकार होईल का ? या काळजीनं त्याच्या कित्येक रात्री डोळे टक्क उघडे ठेवून आढ्याकडे पाहण्यात गेल्या. महापालिकेत नोकरी करणाऱ्या आणि एकाच्या पगारावर पाचएक जणांचं कुटंुब चालवणाऱ्या श्ाीधर सावंत यांना अभिजीतचं स्वप्न आपल्या कमाईतून पुरं करणं अशक्य होतं आणि संसार चालवण्याच्या वडिलांच्या कसरतीची जाणीव असणारा अभिजीत चुकूनही त्यांच्याकडे कधी काही बोलला नव्हता. त्याचा सारा संवाद चाले तो आईशी. मनीषा सावंत यांच्याशी. अभिजीतची आई सांगते , ' तो नेहमी म्हणायचा, आई पैसे दे ना! मला आल्बम काढायचाय. यावर माझे उत्तर ठरलेले. बाबा रे! आपली काही एवढी ऐपत नाही. तू तुझ्या कमाईतूनच कॅसेट, आल्बम काय काढायचा तो काढ.. आज त्याचा आवाज देशाच्या कानाकोपऱ्यात पोहोचलाय.. त्याची इच्छा पूर्ण झालीय ', हे सांगताना त्या माऊलीच्या डोळ्यांच्या कडा पाणावतात अन् श्ाीधर सावंतही क्षणभर गहिवरतात. मनीषा आणि श्रीधरच नव्हे तर त्याची आजी, बहीण सोनाली, भाई काका आणि त्याचा धाकटा काका व संगीतातील पहिला गुरू संजय सावंत या साऱ्या सावंत परिवाराला त्यांच्या लाडक्या ' बंटी ' चे स्वप्न साकार झाल्याचा आनंद व्यक्त करताना शब्द अपुरे पडतात.

शाहूनगरच नव्हे तर अख्ख्या मुंबईने अभिजीतवर आपल्या घरातल्या मुलासारखं प्रेम केलं. इंडियन ऑईलचे अधिकारी आरआर सावंत व त्यांच्या घरच्यांनी अभिजीतसाठी तब्बल 500 एसेमेस केले. शाळा, कॉलेजांतल्या मुलांनी पॉकेटमनीमधून एसेमेससाठी फोन करताना पैसे किती खर्च झाले, याचा विचार न करता फोनवरून येणाऱ्या ' थँक्यू ' या शब्दासाठी जीव टाकला...

सिंधुदुर्ग जिल्ह्यातल्या देवगड तालुक्यात गोवळ हे अभिजीतचं गाव. कोकणातून मुंबईत पोटापाण्याच्या शोधात आलेल्या इतर कोकणी माणसांप्रमाणे अभिजीतचे आजोबा पांडुरंग सावंत यांनीही या महानगरीचा रस्ता धरला खरा, पण त्याचबरोबर आपल्या तांबड्या मातीशी नाळ जोडणारी संगीताची परंपराही जपली. सावंतबुवा म्हणून ते भजनी मंडळांमध्ये लोकप्रिय होेते. डबलबारी गाजवणारे... त्यांचा हा वारसा प्रथम त्यांच्या धाकट्या मुलानं संजय सावंतनं आणि तिसऱ्या पिढीत अभिजीतनं जपलाय... फाल्गुनी पाठकच्या ग्रुपमधून गाणाऱ्या संजय सावंत यांनी अभिजीतला स्टेजवर गाण्याचा आत्मविश्वास मिळवून देताना छोट्या-मोठ्या ऑकेस्ट्रांमध्ये संधी तर मिळवून दिलीच शिवाय शास्त्रीय संगीताचा पाया मजबूत करण्याचा सल्ला दिला. मग अभिजीतनं रीतसर सूरांची संथा घेतली आणि रियाज़्ा आरंभला!

रियाज़्ला मिळालेली आत्मविश्वासाची जोड और उसपे ' मिलियन डॉलर ' स्माईल...असा हा अभिजीत. ' इंडियन ऑयडॉल ' चा किताब एरवी नेहमी मागेमागे राहणाऱ्या बंटीच्या शिरपेचात मानाचा तुरा खोचून गेला. सहा महिन्यांपूवीर् रवींद नाट्य मंदिरात ' इंडियन आयडॉल ' साठी झालेल्या ऑडिशनसाठी अभिजीत गेला खरा पण आपल्या या धडपडीविषयी त्यानं सुरवातीला कोणालाच काही सांगितलं नाही. देशभरातून आलेल्या तब्बल 29 हजार स्पर्धकांमधून शेवटच्या 30 स्पर्धकांमध्ये निवड झाल्यानंतरच त्यानं घरच्यांच्या कानी आपली ही सुरेल धडपड घातली.

सतत गाण्याचा विचार करणारा अभिजीत दहा बाय दहाच्या खोलीत वरच्या पट्टीत गायला लागला की आजी म्हणायची ' मेल्या, कितीसो आराडतयं ? जरा हळू. कानाचे पाळये फाटतीत ' आणि मग आजीच्या कानाजवळ आणखी मोठ्याने गात धूम ठोकायची. सोनीच्या स्पधेर्त अंतिम तीस स्पर्धकांमध्ये पोहोचल्यानंतर त्याचं आयुष्यच बदलून गेलं. लुकआऊट, डान्स, हजरजबाबीपणा आाणि गाणं या साऱ्या ' आयडॉल ' च्या आवश्यक बाबींची तयारी त्यानं सुरू केली. डान्स टीचरकडून स्टेप तर शिकून घेतल्या. शिवाय, गाण्याच्या निवडीबाबत तो चोखंदळ बनला. सोनू निगम व अनू मलिकने त्याच्या सहजसुंदर गायकीचे कौतुक करताना त्याच्या गाण्यांच्या सिलेक्शनलाही शाबासकी दिली! गाण्याची निवड व बारकावे समजून घेण्यासाठी आपणास संजय काकांची खूप मदत झाली, हे सांगताना अभिजीतच्या स्वरातील नम्रता त्याच्या सुमधुर गीतासारखी रसाळ होऊन जाते!

अभिजीतचं नैसगिर्कपण त्याच्या गाण्यात उतरलंय... त्याचा सहजसुंदर वावर, ऋजुता, त्याचं दिसणं आणि विलोभनीय हसणं... हे हसणं लाखो तरूणींनाच नव्हे तर शिल्पा शेट्टी, प्रियांका चोप्रा आणि काजोलसारख्या तारकांनाही मोहून गेलं... तर ' राहुल वैद्य माझ्यापेक्षा सरस गातो ', असं तो जेव्हा प्रांजळपणे सांगतो तेव्हा यश हुलकावणी देऊ शकेल, याची भीती त्याला वाटत नसल्याचंही आपल्या लक्षात येतं. ' तुम मिले, दिल खिले.. ', हे गाणं दुसऱ्याला देतानाही त्याचा हात अडखळत नाही. आवाज बसल्यामुळे निराश झालेल्या अमित सानाला प्रोत्साहन देताना त्याचं मन विशाल होतं आणि म्हणूनच आपला अभिजीत ' लो मैं आ गया... ' या सुमधुर गाण्यानं साऱ्या भारतवर्षाला साद घालत ' इंडियन आयडॉल ' ठरतो...पण आता आभाळ कवेत घेताना पाय जमिनीवर ठेवण्याचं भान कसोशीनं पाळावं लागणार. सच्चा सूर त्याला आता त्याला गवसलाय. त्याचे जीवनगाणे असेच बहरत जावे... ब्राव्हो! अभि... ब्राव्हो!!

संजय परब

 
</text>
</doc>
