<doc>
<docno>1049627.cms.txt</docno>
<text>
 
संवाद
चिरतरुण बीएमसीसीची साठी !
[ Saturday, March 12, 2005  03:58:13 pm]


पुण्यातील पहिले कॉमर्स कॉलेज असूनही काळाची गती ओळखून आजच्या तरुणपिढीच्या बरोबरीनं बदलांना सामोऱ्या जाणाऱ्या बीएमसीसीमध्ये हीरक महोत्सवाच्या मुख्य समारंभात सहभागी होण्यासाठी पंतप्रधान डॉ. मनमोहन सिंग येत्या 18 मार्च रोजी येत आहेत! रिझर्व बँकेतील त्यांचे ज्येष्ठ सहकारी आणि बीएमसीसीचे पहिले प्राचार्य प्रा. डी. जी. कवेर् यांच्या नावाने सुरू होणाऱ्या ' अर्थशास्त्र आणि वाणिज्य ' विषयांवरील अध्यासनाचे उद्घाटन पंतप्रधान करणार आहेत.

विद्येचे माहेरघर असणाऱ्या पुण्यातील तरुण कॉलेजेसुद्धा आता वयाच्या साठीमध्ये पदार्पण करताहेत! त्यामध्ये आबासाहेब गरवारे कॉलेज आणि बृहन्महाराष्ट्र कॉलेज ऑफ कॉमर्स उर्फ बीएमसीसी या हीरक महोत्सवी वषेर् साजरा करणाऱ्या कॉलेजांचा समावेश आहे. पुण्यातील पहिले कॉमर्स कॉलेज असणाऱ्या बीएमसीसीमध्ये हीरक महोत्सवाच्या मुख्य समारंभात सहभागी होण्यासाठी पंतप्रधान डॉ. मनमोहन सिंग येत्या 18 मार्च रोजी येत आहेत! रिझर्व बँकेतील त्यांचे ज्येष्ठ सहकारी आणि बीएमसीसीचे पहिले प्राचार्य प्रा. डी. जी. कवेर् यांच्या नावाने सुरू होणाऱ्या ' अर्थशास्त्र आणि वाणिज्य ' विषयांवरील अध्यासनाची स्थापना पंतप्रधान करणार आहेत.

सिडन्हॅम हे मुंबईतील पहिले कॉमर्स कॉलेज यंदा अमृतमहोत्सवी वर्षात पदार्पण करत आहे. तेच महत्त्व बीएमसीसीला आहे. डेक्कन एज्युकेशन सोसायटी तसेच प्राचार्य कवेर् यांनी ' कॉलेज ऑफ कॉमर्स ' या नावाने बीएमसीसीची 1943 मध्ये स्थापना केली होती. गंमत म्हणजे या संस्थेची स्थापना र्फग्युसनच्या ऐतिहासिक अॅम्फी थिएटरात झाली. आज र्फग्युसन कॉलेजचे वय बीएमसीसीच्या दुप्पट म्हणजे 120 वर्षांचे आहे! ते कॉलेजही यंदा आपला वाढदिवस मोठ्या दिमाखात साजरा करत आहे.

बीएमसीसीच्या या स्थापनेनंतर प्राचार्य कवेर् यांनी बृहन्महाराष्ट्र शुगर सिंडिकेटच्या ( बीएमएसएस) चंदशेखर आगाशे यांच्याकडे आथिर्क निधीसाठी मागणी केली होती. केवळ प्राचार्यांच्या शब्दाखातर कॉलेजला लगेच दोन लाख रुपये देणगी म्हणून कोणतीही अपेक्षा न ठेवता मिळालेही!

ही मदत मिळाल्याने प्राचार्य कवेर् आणि डेक्कन एज्युकेशन सोसायटीने ' कॉलेज ऑफ कॉमर्स ' च्या पुढे बृहन्महाराष्ट्र असे शब्द लावून ' बृहन्महाराष्ट्र कॉलेज ऑफ कॉमर्स ' असे नवे नामकरण केले. 1947 मध्ये स्वतंत्र भारताचे पहिले केंदिय अर्थमंत्री सी. डी. देशमुख यांच्या हस्ते हा नामकरण समारंभ पार पडला होता.

गोपाळ कृष्ण गोखले यांच्या ' र्सव्हंट्स ऑफ इंडिया सोसायटी ' तसेच ' गोखले अर्थशास्त्र संस्था ' यांच्या शेजारील शिरोळे यांच्या प्लॉटवर 1953 मध्ये कॉलेजचा पहिला मजला बांधून पूर्ण झाला. यावेळी तिथे अर्थातच अजिबात वस्ती नव्हती. दरम्यान, पुढे प्रसिद्ध उद्योगपती जे. एन. टाटा यांनी बीएमसीसीला 1952 मध्ये 50 हजार रुपयांची देणगी दिली आणि कॉलेजच्या कॅम्पसला एक आगळावेगळा चेहरा प्राप्त झाला.

बीएमसीसीचे भाग्य म्हणजे या कॉलेजला एकापेक्षा एक असे उत्तुंग प्राचार्य लाभल्यामुळे कॉलेजची प्रगती कमी काळात बरीच झाल्याचे सांगितले जाते. प्राचार्य कवेर् यांच्या प्रेमाखातर डॉ. सिंग यांनी त्यांच्या नावाने बीएमसीसीमध्ये सुरू करण्यात येणाऱ्या अध्यासनाची स्थापना करण्याचे मान्य केले. प्राचार्य कवेर् या आपल्या लोकोत्तर गुरूला डॉ. सिंग याद्वारे आदरांजली वाहणार आहेत, असे कॉलेजचे विद्यमान प्राचार्य अनिरुद्ध देशपांडे यांनी सांगितले.

वास्तविक डॉ. सिंग हे देशाचे अर्थमंत्री असताना बीएमसीसीच्या सुवर्णमहोत्सवी वर्षातच म्हणजे 13 फेब्रुवारी 1993 रोजी पुण्याला येणार होते. पण तब्येत बरी नसल्यामुळे आणि लगेचच 26 फेब्रुवारी रोजी लोकसभेत बजेट सादर करायचे असल्यामुळे ते ऐनवेळी येऊ शकले नाहीत, अशी आठवण कॉलेजचे उपप्राचार्य संजय कंदलगावकर यांनी सांगितली. ते गंमतीने म्हणाले की, दहा वर्षांनंतर का होईना पंतप्रधान झाल्यावर डॉ. सिंग यांनी आपला तेव्हा दिलेला शब्द आता पाळला आहे!

कॉलेजचे लाडके माजी विद्याथीर् आणि केंदीय कृषीमंत्री शरद पवार हेही डॉ. सिंग यांच्याबरोबर 18 मार्च रोजी होणाऱ्या कार्यक्रमासाठी येणार आहेत. याशिवाय राज्यपाल एस. एम. कृष्णा, विद्यापीठ अनुदान आयोगाचे (युजीसी) अध्यक्ष डॉ. अरुण निगवेकर आणि पुणे विद्यापीठाचे कुलगुरू डॉ. अशोक कोळस्कर या ऐतिहासिक प्रसंगी प्रमुख पाहुणे म्हणून उपस्थित राहणार आहेत.

बीएमसीसीच्या प्राचार्यांच्या वैभवशाली परंपरेची माहिती सांगताना कॉलेजमधील प्राध्यापक प्रकाश भांेडे म्हणाले की, बरेचसे प्राचार्य हे निष्णात अर्थतज्ज्ञ होते. अर्थशास्त्राचे प्राध्यापक एस. व्ही. कोगेकर हे त्यातले एक आहेत, तर त्यांच्यानंतर आलेल्या टी. एम. जोशी यांचे वर्णन अर्थशास्त्रातील ' टॉवर ऑफ मॅग्नॅमिटी ' असे केले जाते! त्यानंतरचे प्राचार्य एन. ए. मावळणकर यांनी अनेक मोठे विद्याथीर् घडवले. 1958 ते 62 या काळात बीएमसीसीचे विद्याथीर् असणाऱ्या शरद पवारांनाही मावळणकरांचे मार्गदर्शन लाभले होते.

उत्तम इंग्रजी वक्तृत्त्व लाभलेले प्राचार्य एन. के. कुलकणीर् यांच्या काळात कॉलेजची लायब्ररी सुरू झाली. त्याच्या उद्घाटनाला आलेल्या कायदेतज्ज्ञ नानी पालखीवाला यांनीही कुलकणीर् यांच्या इंग्रजीची मुक्तकंठाने प्रशंसा केली होती!

पण उपप्राचार्य पदावरून प्राचार्य झालेले सी. जी. वैद्य यांचा 1974 ते 94 हा सलग 20 वर्षांचा कालखंड म्हणजे बीएमसीसीच्या विकासाचा सुवर्णकाळ समजला जातो. पुस्तकी शिक्षणापलिकडे व्यवसायाभिमुख शिक्षणासाठी तज्ज्ञांचे मार्गदर्शन मिळावे यासाठी वैद्य यांच्या शब्दाखातर मुख्यमंत्री असणाऱ्या शरद पवारांनी 1994 मध्ये सरकारच्या वतीने 35 लाख रुपयांची देणगी दिली होती! दुसरे उपप्राचार्य असणारे आणि आजचे प्रसिद्ध ' मॅनेजमंेट गुरू ' डॉ. प्र. चिं. शेजवलकर यांनीही त्यांची काही वर्षे बीएमसीसीमध्ये व्यतित केली होती.

विज्ञान शाखेप्रमाणे आता कॉमर्समध्येही ' कॉमर्स लॅबोरेटरी ' हा नाविन्यपूर्ण उपक्रम सुरू करणारे बीएमसीसी हे बहुधा राज्यातील पहिले कॉलेज आहे. अर्थशास्त्राशी संबंधित अशी प्रॅक्टिकल्स, तसेच कागदपत्रे, दुमिर्ळ दस्तऐवज आणि जगद्विख्यात अर्थतज्ज्ञांचे फोटो आणि रेखाचित्रे त्यामध्ये पहायला मिळतील. बीएमसीसीचा गेल्या सहा दशकातील चित्रमय इतिहास कॉलेजातील अर्थशास्त्राचे माजी प्राध्यापक एच. वाय. कुलकणीर् यांनी लिहिला आहे. पुण्यातील बार्स अॅण्ड टोनतफेर् बीएमसीसीवर एक लघुपटही काढला असून त्याचे दिग्दर्शन विजयेंद पाटील यांनी केले आहे. त्यामध्ये राजकीय क्षेत्रातील शरद पवार, राम नाईक, प्रसिद्ध कंपनी सेक्रेटरी सी. आर. चंदात्रे, मराठा चंेबर ऑफ कॉमर्सचे अध्यक्ष रवी पंडित, खेळाडू अभिजित कुंटे, ज्ञानेश्वर आगाशे, कलावंत मोहन जोशी, सुधीर गाडगीळ यांच्या मुलाखती आहेत. संगीत क्षेत्रातील राहुल घोरपडे ते सावनी शेंडेही तरुण पिढीही बीएमसीसीतूनच बाहेर पडलेली आहे! माजी विद्यार्थ्यांचा हा गोतावळा खूप मोठा असल्यामुळे यावेळी ' हूज हू ' हे पुस्तकही काढले जाणार आहे.

बीएमसीसीला युजीसीच्या राष्ट्रीय मूल्यांकन आणि अधिसूचनेचे ( नॅक) ' ए ' ग्रेड प्रमाणपत्र नुकतेच मिळाले आहे. तर ' कॉलेज ऑफ पोटेन्शियल एक्सलन्स अॅवॉर्ड ' ही नुकतेच जाहीर झाले. यूजीसीतफेर् याबद्दल 60 लाख

रुपयांचे अनुदानही मिळाले. ग्लोबलायजेशनच्या आजच्या वेगवान काळात बीएमसीसीने संपूर्ण स्वायत्ततेचे उद्दीष्ट डोळ्यापुढे ठेवून डेक्कन एज्युकेशन सोसायटीच्या इतर कॉलेजेसबरोबर स्वत:चे अभिमत विद्यापीठ स्थापण्याची महत्त्वाकांक्षी योजनाही आहे!

विवेक सबनीस

 
</text>
</doc>
