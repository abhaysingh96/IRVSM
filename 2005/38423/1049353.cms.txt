<doc>
<docno>1049353.cms.txt</docno>
<text>
 
महामुंबई
'बिझनेस टुडे'वर शिवसैनिकांचा हल्ला
[ Saturday, March 12, 2005  12:12:06 am]


म. टा. प्रतिनिधी

मुंबई : स्वातंत्र्यवीर सावरकरांविषयी अनादर प्रकट करणारे केंदीय पेट्रोलियम मंत्री मणिशंकर अय्यर यांचा मुंबईत कार्यक्रम आयोजित करणाऱ्या ' इंडिया टुडे ' या साप्ताहिकाच्या नरीमन पॉइंट येथील कार्यालयात घुसून शुक्रवारी शिवसैनिकांनी तोडफोड केली. यात एकजण जखमी झाला असून मरीन ड्राइव्ह पोलिसांनी रात्री उशिरा आमदार अरविंद नेरकर, सदा सरवणकर, विभागप्रमुख विनोद घोसाळकर यांच्यासह सुमारे 50 जणांना अटक केली आहे.

अंदमानातील स्वातंत्र्यज्योतीवरील सावरकरांच्या काव्यपंक्ती अय्यर यांच्या आदेशावरून काढण्यात आल्यानंतर अय्यर यांनी माफी मागावी, अशी भूमिका शिवसेनेने घेतली असून माफी मागेपर्यंत त्यांना मुंबईत पाऊल टाकू न देण्याचा निर्धार करण्यात आला आहे. शुक्रवारी सायंकाळी ' इंडिया टुडे ' गुपच्या ' बिझनेस टुडे ' साप्ताहिकातफेर् हॉटेल ताज येथे एक कार्यक्रम आयोजित करण्यात आला होता. अय्यर प्रमुख पाहुणे होते.

सायंकाळी सहाला हा कार्यक्रम असल्याची माहिती शिवसैनिकांना मिळाल्यानंतर अनेक ठिकाणी रस्ते जाम करण्याचा प्रयत्न करण्यात आला. ' बिझनेस टुडे ' ने हा कार्यक्रम आयोजित केल्याची माहिती मिळाल्यानंतर शिवसैनिकांनी या साप्ताहिकाच्या कार्यालयाकडे मोर्चा वळवला. नरीमन पॉइंट येथील जॉली मेकर चेंबर्समधील पाचव्या मजल्यावर ' इंडिया टुडे ' चे कार्यालय आहे. या कार्यालयाखाली सुमारे 500 शिवसैनिकांचा घोळका जमला होता. काहींनी कार्यालयात घुसून लोखंडी रॉडने 12 कम्प्युटर्ससह अनेक वस्तूंचा चुराडा केला.

( शेपटावर पाय दिलात तर... 10)

 
</text>
</doc>
