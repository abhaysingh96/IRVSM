<doc>
<docno>1118131.cms.txt</docno>
<text>
 
लेख
समीक्षा वर्धापनदिनाची
[ Sunday, May 22, 2005  08:54:43 pm]


बनेल राजकारण्याचे छक्केपंजे पंतप्रधानांच्या वागण्यात नाहीत. साधेपणा आणि स्पष्टवक्तेपणावर त्यांचा अधिक विश्वास आहे. दीर्घ पल्ल्याच्या राजकारणात हे दोन्ही अवगुण असले तरी देशाच्या पंतप्रधानपदी एक स्वच्छ व प्रामाणिक व्यक्ती विराजमान असल्याचा आनंद सामान्यजनांना नक्कीच आहे.

युपीए सरकारचा पहिला वर्धापनदिन रविवारी संपन्न झाला. पंतप्रधानांनी आपल्या विनम्र स्वभावानुसार सरकारी कामकाजाला 60 टक्के गुण दिले. विरोधकांनी या अंकगणितावर फारसा वाद घातला नाही. सोनिया गांधींनी पंतप्रधानांना शाबासकी दिली. डाव्या पक्षांनी स्वभावानुसार थोडे अकांडतांडव केले. उद्योग-व्यापार क्षेत्राने प्रशंसेचे प्रशस्तिपत्रक बहाल करताना, आथिर्क सुधारणांना वेग देण्याची सरकारकडून अपेक्षा व्यक्त केली. गुणवत्तेचा विचार केल्यास युपीएचे पहिले वर्ष सर्वसाधारणपणे समाधानकारक आणि आश्वासक गेले.

महिन्यापूर्वी झालेल्या भाजपच्या रौप्य-महोत्सवी सोहळ्यात अडवाणींनी मनमोहन सिंग यांची 'अदृश्य पंतप्रधान' अशी संभावना केली होती. पंतप्रधान खरेच अदृश्य होते का? सरकार कसे चालले, यापेक्षाही वर्षभरात ते चालवले कोणी? सरकारच्या प्रत्येक निर्णयावर नेमका प्रभाव कोणाचा होता? डाव्या पक्षांचा की '10, जनपथ'च्या रिमोट कंट्रोलचा? कोणालाही न जुमानता पंतप्रधानांनी स्वतंत्रपणे किती निर्णय घेतले? राजधानीत सप्ताहभर या प्रश्ानंचा बराच खल सुरू होता. उलटसुलट मते व्यक्त झाली. मार्क्सवादी आणि अडवाणींची तर जुगलबंदीच होती. पंतप्रधान मात्र शांत होते. आघाडीतले घटक पक्ष श्ाेयासाठी धडपडत नव्हते. भविष्यातील वाटचालीबद्दल पंतप्रधानांसह प्रत्येकजण संयमाने बोलत होता.

सोनिया गांधी आणि मनमोहन सिंग. समांतर रूळांवरून धावणाऱ्या या दोन सत्ताकेंदांसह, युपीएचा पाच वर्षांचा कालखंड सुरळीतपणे पार पडेल काय, की सोनिया गांधींसाठी मनमोहन सिंग दुसरे नरसिंह राव ठरतील? राजधानीतल्या विश्लेषकांमध्ये या प्रश्ानविषयी मतभिन्नता असली तरी, निकटवतीर्यांशी गप्पा मारताना डॉ. सिंग यांनी याचे चपखल उत्तर दिले : 'मेरी जिंदगीमें वह दिन कभी नहीं ंआएगा, जब मुझे गांधी परिवारके खिलाफ कुछ करना तो दूर, सोचना भी पडे!' पत्रकारांशी अनौपचारिक गप्पा मारताना पुढची पाचही वषेर् डॉ. सिंग हेच पंतप्रधान असतील, असे स्पष्ट करीत, गतवषीर् स्वेच्छेने सोडलेले पंतप्रधानपद मिळवण्याचा कोणताही इरादा नसल्याचे सोनिया गांधींनीही स्पष्ट केले.

पंधरा वर्षांपूवीर् देशाचे अर्थमंत्रीपद आणि गतवषीर् देशाचे पंतप्रधानपद डॉ. सिंग यांना विनासायास मिळाले, तरी या पदांसाठी त्यांची योग्यता नव्हती, असे थोडेच आहे? 15 वर्षांत देशात वारंवार सत्तांतर झाले. चार पंतप्रधान या कालखंडात सत्तेवर आले आणि गेले. मात्र भारतीय अर्थकारणाचा प्रवास आजही डॉ. सिंग यांनीच आखून दिलेल्या मार्गाने सुरू आहे. परराष्ट्र संबंधांच्या कूटनीतीतही वर्षभरात अशीच चमक पंतप्रधानांनी दाखवली. संयुक्त राष्ट्र संमेलनात गतवषीर् न्यूयॉर्कला जनरल मुशर्रफ नेहमीप्रमाणे आक्रमक होते. डॉ. सिंग यांनी विनम्र शब्दात दिलेल्या प्रत्युत्तरानंतर भारत- पाक दरम्यानचा तणाव वेगाने ओसरू लागला. विद्वेषाची जागा सौहार्दाने घेतली. चीन, जपान, रशियाच्या संबंधातही वर्षभरात लक्षणीय प्रगती झाली. आसियान देशांची लाओसला झालेली बैठक असो की बांडुंग संमेलनाच्या पन्नासाव्या वर्धापनदिनी इंडोनेशियामध्ये पंतप्रधानांनी केलेले भाषण. मुत्सद्देगिरीच्या अनेक पैलूंचे दर्शन दर वेळी पंतप्रधानांनी जगाला घडवले. डिसेंबरातील नैसगिर्क त्सुनामी असो की वर्षभरात उठलेल्या राजकीय त्सुनामी लाटा असोत, प्रत्येकवेळी पंतप्रधान संयमी व धीरगंभीर होतेच; पण प्रसंगी ते कठोर झाल्याचे चित्रही दिसले. न्यायालयाच्या वॉरंटनंतर केंदीय मंत्री शिबू सोरेन प्रदीर्घ काळ भूमिगत होते. बिहारी राजकारणाच्या चढाओढीत लालू प्रसाद आणि पासवान परस्परांना शिवीगाळ करीत मैदानात उतरले होते. पंतप्रधानांनी सोरेन यांना मंत्रिपदाचा राजीनामा देऊन, न्यायालयापुढे आत्मसमर्पण करायला भाग पाडले तर दोन्ही भांडकुदळ मंत्र्यांना संसदेच्या सभागृहात खेद व्यक्त करायला लावला. झारखंड आणि गोव्यात काँग्रेसकडून झालेल्या चुकांनाही त्यांनी वेळीच हस्तक्षेप करून सावरले. शंकराचार्यांची अटक असो की नरेंद मोदींना अमेरिकेने नाकारलेला व्हिसा, पक्षीय राजकारण बाजूला ठेवून पंतप्रधानपदाला शोभेल अशीच कृती मनमोहन सिंगांनी केली. बनेल राजकारण्याचे छक्केपंजे पंतप्रधानांच्या वागण्यात नाहीत. साधेपणा, आणि स्पष्टवक्तेपणावर त्यांचा अधिक विश्वास आहे. दीर्घ पल्ल्याच्या राजकारणात हे दोन्ही अवगुण असले तरी देशाच्या पंतप्रधानपदी एक स्वच्छ व प्रामाणिक व्यक्ती विराजमान असल्याचा आनंद सामान्य-जनांना नक्कीच आहे.

बुधवारच्या समन्वय समितीच्या बैठकीत, युपीएच्या वर्षभराच्या कामकाजाची झाडाझडती झाली. अपेक्षेनुसार डाव्या पक्षांनी अनेक मुद्द्यांवर विसंवादी सूर लावले. पहिल्या वर्धापनदिनी सरकारच्या मनोबलावर प्रहार करणारीच ही घटना होती. युपीएची परीक्षा घेण्याचा अधिकार फक्त डाव्यांनाच आहे आणि केंदातले सरकार जणू त्यांच्या इशाऱ्यावरच चालले पाहिजे, असा अहंकार प्रकाश कारत प्रभृतींच्या बोलण्यातून डोकावत होता. सरकारला डाव्यांचा पाठिंबा आवश्यक असला तरी कम्युनिस्टांच्या अजेंड्यालाच त्याने कायम प्राधान्य द्यावे, असे घडणे शक्य नाही. सरकारच्या कोणत्याही निर्णयाअगोदर आपले आक्षेप घेऊन डावे हजर होतात. अनेकदा तर हे आक्षेप धमकीच्या स्वरूपात असतात. सरकार सुरळीत चालवण्याची जबाबदारी सत्ताधारी आघाडीची आहे, तितकीच डाव्या पक्षांचीही आहे. सरकारमध्ये सामील न होता, कोणतीही जबाबदारी न स्वीकारता, जे अकांडतांडव बुधवारी डाव्यांनी केले, त्याला जनतेचा पाठिंबा मिळेल का, हा प्रश्ान् आहे. माकपच्या महासचिवपदाची सूत्रे नुकतीच हाती घेतलेल्या करातांच्या डोळ्यासमोर बहुदा पुढल्या वषीर् होणाऱ्या केरळ आणि पश्चिम बंगालच्या विधानसभा निवडणुका असाव्यात. कम्युनिस्टांतफेर् बंगालमध्ये ज्या धोरणांचा पुरस्कार केला जातो, त्याच धोरणांना केंदात विरोध करण्याचा वैचारिक आधार काय, याचा जाब डाव्यांना द्यावा लागणार आहे.

आजवरचा संकेत नसला तरी सरकारबरोबरच विरोधकांच्या पहिल्या वर्षाचे मूल्यमापनही व्हायला हवे. सहा वषेर् केंदीय सत्ता उपभोगल्यानंतर विरोधी बाकांवर आलेले रालोआचे नेते, स्वत:ला गेले वर्षभर विरोधक मानायलाच तयार नव्हते. कामकाजात भाग घेण्यासाठी संसदेत पोहोचल्यावर आपले आसन विरोधी बाकांवर असल्याचे पाहून ते भडकून उठायचे. निरर्थक मुद्दे प्रतिष्ठेचे करून संसदेचे कामकाज हाणून पाडायचे. विरोधी बाकांवर बसलो, तर कायम विरोधकांची भूमिकाच आपल्या वाट्याला येईल, अशी भीती बहुदा त्यांच्या मनात असावी! अखेरच्या टप्प्यात परजलेले बहिष्काराचे हत्यार नेमके कशासाठी होते, त्याचे तर्कशुद्ध विवेचन शेवटपर्यंत करता न आल्याने तेलुगु देसमसारखा मित्रपक्ष रालोआपासून दुरावला. आता जद (यु)च्या शरद यादवांनीही रालोआची हजेरी घ्यायला प्रारंभ केला आहे. भारतीय उद्योग महासंघाच्या वाषिर्क अधिवेशनात डाव्यांपासून सावध राहा, असा सल्ला अडवाणींनी पंतप्रधानांना दिला. संतापलेल्या डाव्यांनी लगेच अडवाणींच्या टीकेची कडवट शब्दांत परतफेड केली. डावे पक्ष असोत की भाजप, वस्तुत: दोघेही काचेच्या घरात राहतात. परस्परांवर दगडफेक केल्याने दोघांचेही नुकसान होईल, हे त्यांना कोण समजावणार?

वर्षभराचा कालखंड कोणत्याही सरकारच्या मूल्यमापनासाठी पुरेसा नाही. व्यक्तिगत करिश्म्याचा प्रभाव आता अस्ताला गेला आहे. आघाडी सरकारांच्या वेगाला काही अपरिहार्य मर्यादा आहेत, तरीही पंतप्रधानांसह सर्वांनीच कामकाजाची समीक्षा करण्याचे ठरवले, ते बरेच झाले. कारण चार वषेर् अद्याप शिल्लक आहेत. भ्रष्टाचार, जाती-जमातींचे संघर्ष, आथिर्क, सामाजिक, सांस्कृतिक आणि आंतरराष्ट्रीय ताणतणावांनी वेदनाग्रस्त असलेल्या लोकशाहीला दुरुस्त करण्याचे बळ अशा समीक्षेतून नक्कीच मिळू शकेल.

- सुरेश भटेवरा

 
</text>
</doc>
