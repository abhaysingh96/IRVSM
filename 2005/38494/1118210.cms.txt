<doc>
<docno>1118210.cms.txt</docno>
<text>
 
महाराष्ट्र
डेडरगाव होणार पर्यटनस्थळ
[ Sunday, May 22, 2005  10:25:14 pm]


म. टा. वृत्तसेवा

धुळे : शहरापासून 13 किमी अंतरावरील डेडरगाव तलाव परिसराचा विकास पर्यटनस्थळ म्हणून करण्यासाठी खान्देश पॅकेजच्या माध्यमातून अडीच कोटी रुपये उपलब्ध होणार असून त्यातील पहिल्या टप्प्यातील 75 टक्के काम पूर्ण झाले आहे.

धुळ्याचे आमदार राजवर्धन कदमबांडे यांनी महानगरपालिकेचे सदस्य आणि पत्रकार यांच्यासोबत नुकतीच या परिसराची पाहणी केली. त्यानंतर कदमबांडे यांनी पत्रकारांना ही माहिती दिली. माजी शिक्षणमंत्री अमरिश पटेल यांनी पाठपुरावा केल्यामुळे खान्देश पॅकेजच्या माध्यमातून डेडरगाव तलाव परिसराचा पर्यटन स्थळ म्हणून विकास करण्यासाठी अडीच कोटी रुपयांचा निधी उपलब्ध होणार आहे. यात महानगरपालिकेची भूमिका केवळ काम करण्याची आहे, असे त्यांनी स्पष्ट केले.

पाटबंधारे खात्याच्या माध्यमातून नकाणे तलावाच्या सुशोभीकरणाचे काम हाती घेण्यात येणार आहे, तसेच हरणमाळ तलावाच्या कामासाठी सरकारकडून 12 कोटी रुपये मंजूर करण्यात आले असून येत्या काही दिवसांत त्या कामांना सुरुवात होईल असे त्यांनी सांगितले.

स्थायी समितीचे अध्यक्ष अनिल मंुदडा, महानगरपालिकेचे आयुक्त दिलीप पायगुडे, धुळे शहर काँग्रेस कमिटीचे अध्यक्ष युवराज करनकाळ आदी यावेळी उपस्थित होते.

 
</text>
</doc>
