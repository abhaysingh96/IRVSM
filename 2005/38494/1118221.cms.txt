<doc>
<docno>1118221.cms.txt</docno>
<text>
 
लेख
वाघ आणि औषधी वनस्पतींवर संक्रांत!
[ Sunday, May 22, 2005  10:37:48 pm]


देशातील इतर कांही व्याघ्र प्रकल्पांप्रमाणेच कोयना-चांदोली- राधानगरी जंगल परिसरातील 'सह्यादी व्याघ्र प्रकल्पा'बाबतही अभ्यास करण्यासाठी केंद सरकारने सुनीता नारायणन यांच्या अध्यक्षतेखाली एक समिती नेमली आहे, या समितीचा अहवाल आल्यावरच यासंदर्भात अंतीम निर्णय घेतला जाईल असे पंतप्रधान कार्यालयाचे राज्यमंत्री पृथ्वीराज चव्हाण यांनी शिराळा येथे नुकतेच सांगितले.

ते असेही म्हणाले कीं, व्याघ्र प्रकल्प जाहीर करून खऱ्या अर्थाने वाघांचे संरक्षण होते का? त्याबाबत नेमके कोणते उपाय योजावेत? यासंबंधी प्रामुख्याने ही समिती अभ्यास करून आपला अहवाल देईल. पंतप्रधान मनमोहन सिंग यांनीच ही समिती नेमली आहे.

चांदोली राष्ट्रीय उद्यानातील औषधी वनस्पतींच्या तस्करीबाबत शासनाने कठोर कारवाई सुरू केली आहे असे सांगून चव्हाण म्हणाले, जगात जे जैविक विविधता असलेले 18 अतिसंवेदनशील भूप्रदेश आहेत, त्यात भारतातील दोन आहेत. पूर्व हिमालयीन भूप्रदेश व पश्चिम घाट भूप्रदेश असे ते होत. पश्चिम घाटातील वनसंपदेचे संवर्धन करण्याच्यादृष्टीने - जागतिक वारसा विभाग म्हणून- आंतरराष्ट्रीय पातळीवर मान्यता मान्यता मिळविण्यासाठी हेग येथील कार्यालयाकडे केंद शासन पाठपुरावा करीत आहे. मोठ्या प्रमाणात मानवी जीवन या निसर्गावर अवलंबून असल्याने केंद शासन या विषय अतिसंवेदनशील म्हणून हाताळत आहे असेही त्यांनी सांगितले.

असे सर्व असले तरी चांदोली राष्ट्रीय उद्यानाच्या परिसरातील बॉक्साईटच्या खाणींमुळे व त्यासाठी सुरू असलेल्या बेसुमार खुदाईमुळे या राष्ट्रीय उद्यानासह नियोजित व्याघ्र प्रकल्पही धोक्यात येण्याची भीती आहे. कारण या बॉक्साईटसाठी तेथील डोंगरच्याडोंगर सध्या फोडले जात आहेत. त्यामुळे तेथील निसर्गाचा तोल ढळू लागला आहे. शासनाला मिळणार्या अल्पशा रॉयल्टीपोटी मोठ्या प्रमाणात बॉक्साईटचा हा उपसा चालू आहे. याला वेळीच प्रतिबंध घातला जावा अशी मागणी निसर्गपेमी संघटना व व्यक्ती करीत आहेत.

सह्यादीच्या या पूर्व पठारावर बॉक्साईट या खनिजाचे मोठ्या प्रमाणात साठे असल्याचे दिसून येते. शासनाने या परिसरातील उदगिरे व परळेनिनाई परिसरातील बॉक्साईट उत्खननाला रीतसर परवानगीच दिली आहे. त्यामुळे गेल्या चार-पाच वर्षांपासून तेथे मोठ्या प्रमाणात खुदाई चालू आहे. याला आवर कोण व कसा घालणार?

वास्तविक या चांदोली अभयारण्याला नुकताच राष्ट्रीय उद्यानाचा दर्जा मिळाला आहे. त्याठिकाणी व्याघ्र प्रकल्प उभाणीचाही प्रस्ताव आहे. पण बॉक्साईटपोटी अनेक डोंगरच उध्वस्त केले जात असून वृक्षांचीही मोठ्या प्रमाणात तोड सुरू आहे,जी गंभीर बाब आहे.

खरे म्हणजे, सांगली, सातारा, कोल्हापूर व रत्नागिरी जिल्ह्यांच्या सीमेवर असलेले चांदोली (ता. शिराळा, जि. सांगली) अभयारण्य हे जागतिक दर्जाचे पर्यटन केंद म्हणून विकसित करण्यात येणार असल्याचे राज्याचे वनमंत्री बबनराव पाचपुते यांनी मध्यंतरी कोल्हापूर येथे बोलताना सांगितल होतेे. ते असेही म्हणाले होते कीं, या अभयारण्याला जागतिक दर्जाचे पर्यटन केंद बनण्यासारखी पार्श्वभूमी आहे. यासंदर्भात लवकरच अर्थमंत्री जयंत पाटील, खा.श्रीनिवास पाटील, स्थानिक आमदार असे सर्वजण हेलिकॉप्टरने पाहणी करणार आहोत. त्यानंतर बैठक घेण्यात येऊन चांदोली अभयारण्य विकासाबाबत नियोजन केले जाईल. तथापी हे करताना या परिसरातील पर्यावरणाला कोणत्याही प्रकारे धोका होणार नाही याचीही खबरदारी घेतली जाईल. पण आतापर्यंत तरी प्रत्यक्षात काहीही घडलेले नाही. (याच परिसाराला अलिकडे भूकंपाचे अनेक लहान- मोठे धक्के जाणवत आहेत आणि येथे राहणारी जनाता पुन्हा भीतीच्या छायेखाली गेली...विशेष म्हणजे भूकंपाचे हे सौम्य धक्के गेली अनेक वषेर् तेथे बसत आहेत,तशी नोंदही दिसते.) त्यातच आता कल्पनेपलिकडे बॉक्साईट उपसा चालू आहे. नरक्या (अमृता) या औषधी वनस्पतींची तस्करीसुध्दा मोठ्याप्रमाणात होत असल्याचे उघडकीस आले आहे. प्राण्याच्या शिकारीही चालूच असतात. या सर्व गोष्टींना वेळीच आळा घातला गेला पाहिजे.

मुख्य गोष्ट म्हणजे, अलिकडेच राष्ट्रीय उद्यानाचा दर्जा मिळालेल्या या चांदोली अभयारण्याच्या विकासासाठी तातडीने निधी मिळणे आवश्यक आहे. सदर निधीबाबत त्या भागातील लोकप्रतिनिधी महाराष्ट्र शासन व केंदीय कृषी मंत्री शरद पवार यांच्याकडेही प्रयत्न करीत आहेत. अद्याप तरी या प्रयत्नांना म्हणावे तसे यश आलेले दिसत नाही. या अभयारण्याला चांगल्या प्रकारे कुंपण असणे अगत्याचे आहे. राज्य व केंद शासनाकडून भरीव आथिर्क निधीची अपेक्षा आहे. घोषणाबाजी खूप होते, प्रत्यक्षात कृती मात्र दिसत नाही हे 'कटू' पण सत्य आहे.

या 'चांदोली' अभयारण्य परिसरात सर्वप्रथम रस्ते होणे गरजेचे आहे. पर्यटन विकास महामंडळाकडून निवासस्थाने, हॉटेल, नौकाविहार आदी सुविधा होणे जरुरीचे आहे. त्यामुळे पर्यटनास चालना मिळणार आहे. अभयारण्यातील व्याघ्र प्रकल्पाच्या मागणीसाठी तेथील स्थानिक नेत्यांचा पाठपुरावा चालू आहे, केंद सरकारने मात्र तूर्तास या प्रस्तावाला स्थगिती देऊन 'लाल कंदिल' दाखविला आहे.

वारणा नदीच्या खोर्यात वसलेल्या- चांदोली धरण परिसरातील-या अभयारण्याला जागतिक वारसा विभाग म्हणून हेग येथील आंतरराष्ट्रीय कार्यालयाची मान्यता मिळाल्यास हे अभयारण्य जागतिक पातळीवर झळकेल. परदेशी पर्यटकांची संख्या वाढू शकेल.

- रवींद दप्तरदार

 
</text>
</doc>
