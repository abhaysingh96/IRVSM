<doc>
<docno>1118220.cms.txt</docno>
<text>
 
महाराष्ट्र
गुन्ह्याच्या निमित्ताने पोलिसांमधील गटबाजी उघड
[ Sunday, May 22, 2005  10:36:58 pm]


ताराचंद म्हस्के

शिर्डी : शिर्डी पोलीस स्टेशनात झालेल्या शन्नो काळे हिच्या गूढ मृत्यूच्या निमित्ताने येथील पोलिसांमधील गटबाजी व बेबनाव चव्हाट्यावर तर आलाच पण त्याचवेळी या प्रकरणातील गुंतागुंत वाढून संशयाचे वातावरणही तयार झाले आहे.

शन्नो ऊर्फ आरती काळे या पारधी समाजाच्या महिलेने 1 मार्च रोजी पोलीस स्टेशनात गळफास घेऊन आत्महत्या केल्याचे दोन महिन्यांनी सुरू केलेल्या पोलीस तपासात उघड झाले असले तरी प्रथम हे प्रकरण दडपून का टाकण्यात आले? शन्नोच्या प्रेताची परस्पर विल्हेवाट का लावली? हे प्रकरण माहिती असूनही वरिष्ठ अधिकाऱ्यांनी त्यावर का पांघरुण का घातले? अशा प्रश्नांमुळे पोलिसांविषयी संशय निर्माण झाला आहे.

तपास अधिकाऱ्यांनी याप्रकरणी शिडीर् पोलिस स्टेशनचे सहाय्यक पोलिस निरीक्षक रामदास पाटील यांच्यावर संशय व्यक्त करून त्यास मुख्य आरोपी म्हणून पिंजऱ्यात उभे केले आहे.

घटनेच्या वेळी शिर्डी पोलीस स्टेशनचे निरीक्षक सुरेश भांबरे कोर्टाच्या कामासाठी मालेगावला गेले होते. त्यामुळे राहाता पोलीस स्टेशनचे निरीक्षक धर्मराज वजाळे त्यांचे काम सांभाळत होते. शिवाय अंमलदार तुकाराम कासार, कॉन्स्टेबल माळी हेही हजर होते.

किसन पवार यांच्या तपासपद्धतीविषयी संशय वाढण्याचे कारण म्हणजे वजाळे, माळी यांच्यासह मिरजचे कांबळे व गव्हाणे या दोन पोलिसांचे साक्षी- जबाब त्यांनी नोंदविले नाही. ज्यांचा काडीचाही संबंध नव्हता असे मोरे, नवले, शिरसाठ या कर्मचाऱ्यांना मात्र यात गोवण्यात आले. शिवाय सहाय्यक निरीक्षक रामदास पाटील यांच्यावरच मुख्य संशय व्यक्त करण्यात आला.

शिस्तीबाबत ख्याती असलेले सहाय्यक पोलिस निरीक्षक पाटील यांनी बदली होऊन शिडीर्त आल्यानंतर अवैध धंद्यावर धडाधड छापे टाकले. आपली 'कमाई' पाटलांमुळे थांबली यावरून पवार व पाटील यांच्यात यापूवीर् दोनतीनदा चांगलीच खडाजंगी झाली होती, असे शिडीर्चे पोलीस सांगतात. त्यातूनच तपास अधिकाऱ्याने सूड उगवला काय, अशीही चर्चा आहे. पोलीसांच्या बेअब्रूस अनेक कारणे असली तरी शिडीर् पोलीसांमध्ये असणारी गटबाजी, अधिकाऱ्यांमधील बेबनाव यामुळे कर्मचाऱ्यांचा अंतर्गत सतत संघर्ष सुरू असतो. शन्नो प्रकरणाने हा संघर्ष चव्हाट्यावर आला.

घटनेच्या दिवशी कामानिमित्त बाहेरगावी गेलेले निरीक्षक सुरेश भांबरे यांनी परतल्यानंतर घटनेचा तपास करून त्याचा अहवाल वरिष्ठांना का पाठविला नाही, असाही प्रश्ान् आहे. मात्र पोलींसाच्याच एका गटाकडून प्रकरण उघड झाले, हेही खरे आहे. शन्नोने गळफास घेतल्याचे तपासात निष्पन्न झाले असले तरी शन्नोवर बलात्कार करून तिचा खून करण्यात आला असा संशय रामदास पाटीलवर व्यक्त का केला, हेही गूढ आहे. तशा बातम्या स्थानिक पत्रकारामार्फत छापून आणण्यासाठी शिडीर् पोलीसातील एक गट सक्रिय का झाला होता? याचा बोलविता धनी कोण? या प्रकरणाचा तपास सध्या सीआयडीकडे असून यातील गौडबंगाल कळण्यासाठी ते महत्त्वाचे आहे.

 
</text>
</doc>
