<doc>
<docno>1118090.cms.txt</docno>
<text>
 
सदर
मँगो लस्सीचा थंडावा
[ Sunday, May 22, 2005  08:23:27 pm]


फळांचा राजा असलेला आंबा आज जगभरात पोहोचलाय. उत्कृष्ट चवीचा आंबा आपल्याकडे घराघरात आवडीने खाल्ला जातो. आज संपूर्ण जगात आंब्याचे चाहते वाढताना दिसतील. संपूर्णत: भारतीय फळ असलेला आंबा लोकांना प्रेमात पाडत असतो.

जवळपास तब्बल चार हजार वर्षांपासून आंबा आपल्या भूमीत पिकतोय. वेदांमध्येही आंब्यांचा उल्लेख स्वगीर्य फळ असाच आढळतो. भारतासह चीन, पाकिस्तान, बांगलादेश, फिलिपाइन्स, मेक्सिको, ब्राझील आदी देशांत आंबा मिळतो. भारतातच याच्या 500 हून अधिक प्रतवारी आढळतील.

कैरी वा आंबा याचं महत्त्व मोठं असताना त्यांच्या पानांचाही वापर धामिर्क कार्यात केला जातो. पूजा, मंगलकार्य आदी प्रसंगात दारावर आंब्याची पानं बांधली जातात.

कैरीपासून ते पूर्ण पिकलेला आंब्याचा वापर विविध पदार्थांमध्ये केलेला दिसून येतो. कैरीत व्हिटॅमिन सी असतंच, शिवाय व्हिटॅमिन्स बी वन आणि बी टू चांगल्या प्रमाणात असतं. कैरीचं लोणचं घरांघरात केलं जातं. कैरीपासून विविध प्रकारची लोणची तयार केली जातात. अशी लोणची वर्षभर सहज चांगल्या प्रकारे राहतात. जेवणाबरोबर एखाद्या लोणच्याची फोड पूर्णान्नाचा आनंद देतं. यासह पन्हं याचं वैशिष्ट्य.

त्यासह उष्णतेचा त्रास जाणवू नये यासाठी केल्या जाणाऱ्या पन्हचा आस्वाद घेतल्यावर त्याची गंमत कळते. उन्हात फिरल्यावर पन्हचा केवळ एक ग्लास शरीराला थंडावा देतं. त्यामुळेच शेकडो वर्षांपासून पन्हं आवडीचं ठरतंय. नैसगिर्क गुणधर्मांमुळे कैरी, आंबा यांचं महत्त्व अबाधित राहणारं आहे. परदेशातही आंबा चवीने खाल्ले जातात.

त्याच प्रकारे आमचूरदेखील एक लोकप्रिय असलेला प्रकार. व्हिटॅमिन सी असलेलं आमचूर चवीला उत्तम लागतं. अशाचप्रकारे कैरी वा आंब्यापासून वेगवेगळे पदार्थ निरनिराळ्या प्रदेशात तयार केले जातात.

पूर्ण पिकलेला आंबा अष्टपैलू फळ मानलं जातं. एक आंबा आणि एक ग्लास दूध चांगला नाश्ता ठरेल. आंब्यात फायबर मोठ्या प्रमाणात असल्याने पचनशक्तीसाठी उपयुक्त ठरतं. यासह व्हिटॅमिन सी, एसह पोटॅशियम, बिटा कॅरोटिनही असतं.

आंबे खाण्यापासूनचा फायदा म्हणजे सदीर्सारख्या विकारांना आळा बसतो. महत्त्वाचं म्हणजे त्याचा स्वाद आबालवृद्धांना तृप्त करणारा नक्कीच असतो. आंब्याचा वापर कुल्फी, आइस्क्रीम, पुडिंग, शेक्स, लस्सी अशा विविध प्रकारात आवर्जून केला जात असतो.

मँगो लस्सी

साहित्य : आंब्याचा रस-एक कप, साखर- पाव कप, दही- तीन कप, बर्फ- (कुस्करलेला) आवश्यक तेवढा, चॉकलेट सॉस-पाव कप, पिस्ता-15 ते 20 (बारीक काप केलेले)

कृती : आंब्याच्या फोडी मिक्सरमधून काढाव्यात. त्यात साखर घालून पुन्हा मिक्सरमधून काढावं, दही घालून पुन्हा सर्व मिश्ाण मिक्सरमधून काढावं. नंतर बर्फ या मिश्ाणातून घालून पुन्हा एकदा मिक्सरमधून काढावेत.

यानंतर चॉकलेट सॉस एका बॉटलमध्ये ओतावं. मग सॉस ग्लासच्या आतील बाजूला लावून घ्यावा. त्यात लस्सी टाकून ग्लास पूर्णपणे भरावेत.

मग त्यावर चॉकलेट सॉस घालून त्यावर पिस्ता पेरावेत. अशी थंड मँगो लस्सी र्सव्ह करण्यात खरी मजा येते.

- संजीव कपूर

 
</text>
</doc>
