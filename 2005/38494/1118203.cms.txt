<doc>
<docno>1118203.cms.txt</docno>
<text>
 
अर्थव्यवहार
स्टेट बँकेच्या नफ्यात 17 टक्के वाढ
[ Sunday, May 22, 2005  10:16:21 pm]


वृत्तसंस्था

कोलकाता : देशातली सर्वांत मोठी व्यापारी बँक असलेल्या स्टेट बँकेच्या 2004- 05वर्षातील निव्वळ नफ्यात 17 टक्क्यांनी वाढ झाली. 31 मार्चअखेरीस 4304.52 कोटी रुपये नफा नोंदवला गेला.

संचालक मंडळाने 100 टक्के नियमित लाभांशाची घोषणा केली. या वर्षासाठीच्या 25 टक्के विशेष लाभांशापेक्षा तो वेगळा असेल.

ऑपरेटिंग कॉस्ट किंवा दररोजच्या व्यवहारातील तसेच आनुषंगिक खर्चाला आळा घातल्यानेच नफ्यात प्रामुख्याने वाढ झाल्याचे बँकेचे अध्यक्ष ए. के. पुरवार म्हणतात. निव्वळ व्याजाच्या रकमेतही वाढ झाल्याचे आकडेवारी दर्शवते. गेल्या वषीर् ऑपरेटिंग कॉस्ट 16.40 टक्के होती, ती यंदा 8.97 टक्के इतकी खाली आली. व्याज व कर वजा होण्यापूवीर्चे उत्पन्न किंवा ऑपरेटिंग नफा 10990.36 कोटी इतका होता. गेल्या वषीर्च्या तुलनेत त्यात 15.04 टक्क्यांनी वाढ झाली. निव्वळ व्याजाचे माजिर्न 3.39 टक्के राहिले.

एकूण कर्ज आणि ठेवींमध्येही यंदा लक्षणीय वाढ झाली. व्यक्तिगत कर्जांचे प्रमाण 40.2 टक्क्यांनी, तर छोट्या आणि मध्यम आकाराच्या उद्योगांना दिल्या जाणाऱ्या कर्जांच्या प्रमाणात 24.74 टक्क्यांनी वाढ झाली.

व्यापारासाठी दिल्या जाणाऱ्या कर्जांच्या प्रमाणातही 83.23 टक्के इतकी घसघशीत वाढ झाली. एकूण थकित कर्जांचे प्रमाण 7.75 टक्क्यांवरून 2004-05मध्ये 5.96 टक्क्यांवर आले.

 
</text>
</doc>
