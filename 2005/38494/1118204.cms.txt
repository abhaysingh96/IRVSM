<doc>
<docno>1118204.cms.txt</docno>
<text>
 
अर्थव्यवहार
प्रस्तावपत्रात वेळच घातलेली नसल्यास...
[ Sunday, May 22, 2005  10:16:57 pm]


ओरिएंटल इन्शुरन्स कंपनी वि. रविकुमार मखारिया (2002) सी. पी. जे 60 (एन. सी.)

विमाधारकाने विमा कंपनीच्या विकास अधिकाऱ्याला भेटून 26 ऑगस्ट 1989 रोजी विमा प्रस्तावपत्र आणि चेक देऊन विमा पॉलिसी घेतली. या विमा पॉलिसीचा विमा कालावधी 28-0-89 ते 27-8-90 असा होता. मात्र प्रस्तावपत्रात विमा घेतानाची वेळ नोंदवली नव्हती. 26 ऑगस्ट रोजी शनिवार होता. 27 ऑगस्टला रविवार होता. त्यामुळे विमा कंपनीचे कार्यालय बंद असल्याने ही पॉलिसी 28-8-89 पासून लागू करण्यात आली. विमाधारकाचे म्हणणे असे होते की विकास अधिकाऱ्याने न सांगता 28-08 पासून पॉलिसी सुरू होत असल्याची तारीख प्रस्तावपत्रात परस्पर घातली होती.

दि. 28-08-89 च्या पहाटे 4.00 वाजता विमाधारकाला चोरी झाल्याचे लक्षात आले आणि त्याने लगेच 4.45 मिनिटांनी नजिकच्या पोलिस ठाण्यात तक्रार दाखल केली. नंतर विमाधारकाने विमा कंपनीकडून नुकसान भरपाईसाठी दावा दाखल केला. प्रस्तावपत्र विमा कंपनीकडे देताना विमाधारकाने त्यावर वेळ घातली नव्हती. विमा कंपनीने दावा नाकारला. जिल्हा ग्राहक न्यायालयाने सर्व मुद्दे तपासले. ज्यावेळी प्रस्तावपत्रात वेळ नोंदवलेली नसते त्यावेळी विमा संरक्षण लागू झालेल्या दिवशी पहाटेपासून लागू होते, असा निष्कर्ष काढला. याचा अर्थ जर विमा संरक्षण 28-08 पासून लागू करण्यात आले असेल तर त्याचा अर्थ सदर विमा संरक्षण 27-08 च्या रात्री 12 नंतर पासून लागू झाले आहे. याचा अर्थ पहाटे 4 वाजता झालेल्या चोरीसाठी विमा संरक्षण द्यावे लागेल. न्यायालयाने विमा कंपनीला रु. 50,000 नुकसान भरपाई देण्याचा आदेश देताना हे स्पष्ट केले की, जेव्हा प्रस्तावपत्रात विमा संरक्षण सुरू होण्याची विशिष्ट वेळ नोंदवलेली नसते तेव्हा तो सुरू होण्याच्या दिवसाच्या आदल्या दिवशीच्या रात्री बारापासून सुरू झाला असे गृहित धरण्यात यावे.

1 2/4 न्यू इंडिया अॅश्युरन्स कंपनी लि. वि. के. एस. भाटिया (2002 सी. पी. जे. 42 (एन. सी.)

विमाधारकाने दि. 2 डिसेंबर 1992 रोजी रु. 80,839/- भरून ष्टन्क्र कन्स्ट्रक्शन ऑल रिस्क पॉलिसी मिळावी म्हणून विमा कंपनीकडे प्रस्तावपत्र दाखल केले. प्रिमियम भरल्यानंतर दि. 18 जाने. 93 रोजी विमाधारकाला कव्हर नोट देण्यात आली. विमाधारकाने कालांतराने 31 मार्च 92 रोजी विमा कंपनीला विमा पॉलिसीत टेस्टिंगचे काम समाविष्ट करण्याची विनंती केली. तोपर्यंत कंपनीने कव्हर नोट दिल्यापासून विमा पॉलिसी दिलीच नव्हती. यानंतर विमा कंपनीने दि. 8 डिसेंबर 93 रोजी श्वन्क्र म्हणजे इरेक्शन अॅड ऑल रिस्क पॉलीसी विमाधारकाला दिली. यात विमाधारकाने एकंदर तीन वेळा विमा हप्ता विमा कंपनीकडे भरला. आणि मागितली ष्टन्क्र पॉलिसी आणि शेवटी एक वर्षानंतर मिळाली श्वन्क्र पॉलिसी!

विमाधारकाने जिल्हा ग्राहक न्यायालयात तक्रार दाखल केली आणि सर्व भरलेला विमा हप्ता व्याजासकट परत मिळण्याची मागणी केली. जिल्हा ग्राहक न्यायालयाने विमाधारकाला सर्व विमा हप्ता परत देण्याचा आदेश दिला. त्याविरुद्ध विमा कंपनी व विमाधारकाने राज्य ग्राहक आयोगाकडे अपील केले असता आयोगाने विमा हप्ता 18 टक्के व्याजासकट परत देण्याचा विमा कंपनीला आदेश दिला.

याविरुद्ध विमा कंपनीने राष्ट्रीय ग्राहक तक्रार निवारण आयोगाकडे अपील केले असता आयोगाने विमा कंपनीची सेवेतील त्रुटी दाखवून एकंदर कामकाज पद्धतीवर ताशेरे ओढले. ष्टन्क्र पॉलिसी मागितली असताना श्वन्क्र पॉलिसी देणे, तीही एका वर्षानंतर या अक्षम्य दिरंगाईबद्दल आणि निष्काळजीपणाबद्दल विमा कंपनीला दोषी ठरवले. विमाधारकाला न विचारताच ष्टन्क्र ची श्वन्क्र पॉलिसी करणे आणि पॉलिसी देण्यास एक वर्षाचा विलंब लावणे, यावर सेवेतील त्रुटीचा ठपका ठेवून विमा कंपनीला विमा हप्ता व्याजासकट विमेदाराला परत देण्याचा आदेश दिला. मात्र यावरील व्याजाचा दर 18 टक्क्यांवरून 12 टक्के एवढा कमी केला.

क्षितिज पाटुकले

 
</text>
</doc>
