<doc>
<docno>1118111.cms.txt</docno>
<text>
 
बहुतांची अंतरे
 फेरीवाले हटवण्याच्या मोहिमा निष्फळ का?
[ Sunday, May 22, 2005  08:48:06 pm]


'दादर फेरीवालामुक्त होणार?', ही बातमी वाचली. एकटे दादर उपनगर नव्हे तर मुंबईतली सर्व उपनगरे- संपूर्ण मुंबईच फेरीवालेमुक्त व्हावयास हवी.

अनधिकृत फेरीवाले निर्मूलनाच्या मोहिमा मुंबई महापालिका अनेकदा राबवते; पण नंतर काही तासांतच तिथे 'जैसे थे' परिस्थिती असते. गोरेगाव स्टेशन जवळच्या फेरीवाल्यांवर मागे एकदा कारवाई झाली होती, तेव्हा तिथल्या फेरीवाल्यांनी बीएमसीवाल्यांवर दगडफेक करून तिथे जमलेल्या प्रसार- माध्यम प्रतिनिधींना, 'पुलिसवाला और बीएमसीवाला हमसे हप्ता लेता है, फिर घडी घडी कारवाई काय कू करता है?' असा प्रश्ान् केल्याचे प्रसिद्ध झाले होते. आणखी एका वृत्तात मुंबईत आज पाच लाख फेरीवाले असून त्यातले फक्त 25000 अधिकृत असल्याचे व अनधिकृत फेरीवाले वर्षाला 800 कोटी रुपयांचा हप्ता पोलिस आण् बीएमसी कर्मचाऱ्यांना देत असल्याचे प्रसिद्ध झाले होते.

फेरीवाले-निर्मूलन निष्फळ ठरण्याचे दुसरे कारण म्हणजे कारवाईत पकडला गेलेला माल फेरीवाले नाममात्र दंड भरून बीएमसीकडून सोडवून आणतात व परत पहिल्याच जागेवर धंदा सुरू करतात. त्यामुळे बीएमसीवाल्यांचे फेरीवाले-निर्मूलन एक पब्लिकच्या डोळ्यात धूळ फेकण्यासाठी केलेले नाटकच असते!

सरकारी कस्टम खाते धाडीत पकडला गेलेला स्मगल्ड माल दंड आकारून स्मगलर्सना परत करत नाही, तर त्याचा लिलाव करून वा अन्य मागेर् कस्टम नोटिफाईड शॉप्सना विकते. त्याच धतीर्वर अनधिकृत फेरीवाल्यांच्या गाड्या व/ वा माल जप्त केला गेला पाहिजे. गाड्या डॅमेज करून स्क्रॅप केल्या पाहिजेत व माल लिलाव करून वा अन्य मार्गाने 'डिस्पोज ऑफ' केला पाहिजे. अनधिकृत फेरीचा व्यवसाय करणे व अशा फेरीवाल्यांकडून माल खरेदी करणे दोन्ही गुन्हे ठरवून दोघांकडूनही दंड वसूल केला गेला पाहिजे.

अशोक सहसबुद्धे, मुलुंड, मुंबई.

 
</text>
</doc>
