<doc>
<docno>1118092.cms.txt</docno>
<text>
 
महामुंबई: मुंबई टाइम्स
पोलिस दलात लवकरच मोठे फेरबदल
[ Sunday, May 22, 2005  08:26:16 pm]


मंुबई टाइम्स टीम

राज्य पोलिस दलातील सध्या मंुबईत नियुक्त असलेल्या सुमारे 30 सहायक पोलिस आयुक्तांच्या मंुबईबाहेर बदल्या करण्याचा प्रस्ताव असून येत्या काही दिवसांत पोलिस यंत्रणेत मोठे फेरफार होण्याचे संकेत आहेत. गेली अनेक वर्षं राज्यात डीवायएसपी (उपअधीक्षक) आणि एसीपी अधिकाऱ्यांवर अन्याय सुरू आहे. निरीक्षक पदावर 25 वर्षं कामं करूनही अनेक अधिकाऱ्यांना सरकारने 'सहायक पोलिस आयुक्त' केलेलं नाही. कित्येक जणांना निवृत्तीच्या आठवडाभर आधी बढत्या देण्यात आल्या, तर शेकडो अधिकारी पोलिस निरीक्षक म्हणूनच सेवानिवृत्त झाले.

आता मात्र सुमारे 150 हून अधिक अधिकाऱ्यांना सहायक पोलिस आयुक्त (एसीपी, डीवायएसपी) अशा बढत्या देण्याच्या उद्देशाने गृहविभागाने प्रस्ताव तयार केले आहेत. या प्रस्तावातच मंुबईतील 30 अधिकाऱ्यांना मंुबईबाहेर नियुक्त्या देण्याचा एक प्रस्ताव आहे.

निवृत्ती जवळ आलेल्या अधिकाऱ्याला त्याच्या निवासस्थानापासून इतर जिल्ह्यात सहसा हलवलं जात नाही, तर अनेकदा त्यांना चॉइस पोस्टिंग दिलं जातं. मात्र काही वजनदार व्यक्तींनी गृहविभागात हे 'वजन' वापरून आपल्या मजीर्तील अधिकाऱ्यांना मंुबईत आणण्याच्या हालचाली सुरू केल्या आहेत.

येत्या वर्षभरात मंुबईत महापालिकेच्या निवडणुका जाहीर होणार आहेत. गणेशोत्सव, नवरात्रोत्सव यासारखे सण लवकरच सुरू होतील. अशा वेळी मंुबईत अनुभवी अधिकाऱ्यांची गरज लागते. मंुबईत कामाचा अनुभव नसलेले अधिकारी आणल्यास गोंधळाची परिस्थिती निर्माण होईल, असं सांगण्यात येतं. मुंबईबाहेर बदली होण्याच्या भीतीने हे अधिकारी धास्तावले असून पोलिस महासंचालक डॉ. पी. एस. पसरिचा यांनी आपल्या प्रकरणात लक्ष घालावं, यासाठी त्यांची धडपड सुरू आहे.

 
</text>
</doc>
