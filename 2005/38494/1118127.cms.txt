<doc>
<docno>1118127.cms.txt</docno>
<text>
 
लेख: जाता जाता
नाराज काका!
[ Sunday, May 22, 2005  08:53:44 pm]


पारावर थोडी मोठी मुलं, अजित, दिलीप, जयंत, आबा आबाधुबी खेळत आहेत. त्यांच्यापेक्षा थोडी थोराड, विजयदादा, वसंत आपल्याला मॉनिटर कधीच केलं जात नाही या दु:खात आहेत.

'आपले मास्तरकाका नाराज आहेत. त्यांच्या प्रगतीपुस्तकावर शेरा काय चांगला पडला नाय पहिल्या वषीर्.' अजित स्वगत म्हणतो.

'अरे मनमोहनसर बोलत होते की, मी वर्षभर सांगत होतो शरदला अभ्यास कर! पण नाही ऐकलं. नको त्या विषयात लक्ष घातलं.' जयंत आपल्याला फार महत्त्वाची माहिती असल्याच्या अविर्भावात सांगतो.

'हेबी खरं हाय. सारखे मला विचारायचे की, एन्रॉनच्या प्रश्ानचं उत्तर काय? मलाच म्हाइंत नाय असं कसं सांगणार?' दिलीपच्या या उत्तरावर सगळे हसतात.

'मनमोहनसर बोलत होते की काका इतकी वर्षं शेतीबद्दल बोलतात म्हणून हा पेपर त्यांना सोडवायला दिला. फॉरिनला पाठवून तिथले विद्याथीर् कसे हा पेपर लिहितात ते बघायला सांगितलं. पण काही उपयोग झाला नाही.' आबा जाहीर करतात. आबाला इतकी माहिती कशी म्हणून सगळे त्याच्याकडे आश्चर्याने बघतात.

तितक्यात तिथे विलास येतो. बेफिकीरपणे केसाची झुलपं उडवत.

'ए तुझी शाळा वेगळी, तुझं इथं काय काम, तू तर दुष्काळी भागातला' वगैरे शब्दांत त्याला बाकीचे चिडवतात.

'फक्त अॅग्री- कल्चरचे पेपर कधी घ्यायचा नाही. नेहमी त्याच्याबरोबर इतर एकदोन विषय घ्यायचे, म्हणजे अॅग्रीगेटमध्ये क्लास मिळतो. मी मागेच हा प्रयोग केला आहे. तुमच्या काकांना हेबी कळत नाय!' विलास त्यांना उडवून लावतो.

'ए आमच्या काकांना तू बोलायचं काम न्हाय हा!' अजित धमकावणीच्या सुरात सांगतो.

'मागच्या टायमाला कुंपणावर बसले होते तेव्हाच मी त्यांना हे बोललो आहे. मला बोलले की सर आपले जुने दोस्त आहेत, आपल्या गावात येऊन आपली स्तुती करून गेले आहेत.' विलास त्यांना सुनावतो.

'अस्सं! मग काका आजकाल माणसं ओळखत न्हाय वाटतं!' अजित चक्रावतो.

'काका माणसं नीट जोखतो, पण सरांच्या शाळेच्या मालकीणबाईंना नाही ओळखलं त्याने अजून. मालकीणबाईबी लय हुषार आहेत. सासूबाई आणि धन्यावाणी.' विलास सगळया पुतण्यांच्या माहितीत मोलाची भर घालतो.

'पण प्रगतीपुस्तकावर सरांची सही हाय. आणि रिझल्टबी सरांनी जाहीर केला!' विजयदादाला राहवत नाही.

'पण मालकीणबाई सांगतात तिथं सर सही करतात याचाबी तुम्हाला पत्ता नाही.' असं सांगत विलास हसतहसत जातो.

सगळे त्याच्याकडे बघतच बसतात.

- चकोर

 
</text>
</doc>
