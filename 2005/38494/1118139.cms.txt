<doc>
<docno>1118139.cms.txt</docno>
<text>
 
अग्रलेख
अकलेचे दिवे!
[ Sunday, May 22, 2005  08:57:20 pm]


महाराष्ट्रात गेल्या काही महिन्यांत वीजटंचाईमुळे उडालेल्या अभूतपूर्व हाहाकाराच्या पार्श्वभूमीवर अखेर राज्य सरकारने वीज मंडळाच्या विभाजनाचा निर्णय घेतला आहे. एकीकडे राज्यातील जनता लोडशेडिंगमुळे संतप्त होऊन रस्त्यावर उतरलेली असतानाच आता या निर्णयामुळे मंडळातील कर्मचाऱ्यांचाही रोष सरकारने ओढवून घेतला आहे; गेली जवळपास दहा वषेर् या विषयाची चर्चा सुरू असून वीज कर्मचारी तसेच या विषयातील जाणकारांनीही वीज मंडळाचे तुकडे करण्यास विरोध दर्शविला होता.

विभाजन करताना वीजनिमिर्ती, वहन आणि वितरण यासाठी तीन स्वतंत्र कंपन्या स्थापन करतानाच आणखी एक होल्डिंग कंपनी उभारण्याचा निर्णय घेण्यात आला असून, त्यामुळे गेली 45 वषेर् महाराष्ट्राच्या घराघरांत दिवे लावणाऱ्या 'महाराष्ट्र राज्य वीज मंडळा'चे अस्तित्व संपुष्टात येणार आहे. त्यापूवीर् सहा वषेर् हे मंडळ 'बॉम्बे इलेक्ट्रिसिटी बोर्ड' या नावाने काम करत होते.

स्थापनेनंतरच्या पहिल्या दोन-अडीच दशकांत मंडळाची कामगिरी उत्तमच होती आणि काही वर्षे तर आपण शेजारच्या राज्यांना वीजपुरवठा करत होतो, यावर मंडळाची आजची हलाखीची स्थिती बघता विश्वास ठेवता येणे कठीण आहे.

1980च्या आसपास राज्यातील बड्या पुढाऱ्यांच्या संगनमताने शेतकऱ्यांना मीटरऐवजी 'हॉर्सपॉवर'नुसार आकारणी करण्याचा निर्णय झाला आणि पुढे विविध कारणांनी मंडळाच्या कारभाराला उतरती कळा आली.

मंडळानेच वीज नियामक आयोगाला दिलेल्या माहितीनुसार मीटरनुसार आकारणी केल्या जात असलेल्या ग्राहकांपैकी 50 टक्के घरगुती, 62 टक्के व्यापारी आणि 16 टक्के औद्योगिक ग्राहकांना एकतर मीटर प्रत्यक्ष न बघताच सरासरीनुसार बिले पाठविली जातात.

शिवाय, एकूण बिलांपैकी प्रत्यक्ष आकारणी किती होते, हाही संशोधनाचाच विषय आहे! आजच्या घडीला राज्य लोडशेडिंगच्या भाराखाली खचून गेले आहे आणि दररोज साधारणपणे अडीच ते तीन हजार मेगावॉट विजेची तूट कशी भरून काढावयाची, या चिंतेने ऊर्जामंत्री दिलीप वळसे-पाटील आणि मंडळाचे अध्यक्ष जयंत कावळे यांची झोप हराम झाली आहे.

पण मंडळाची ही स्थिती नेमकी कशामुळे झाली आणि अखेर नव्या वीजनिमिर्ती प्रकल्पासाठी आथिर्क बळ उभे करण्याच्या नादाने तर हा विभाजनाचा निर्णय घेण्यात आला नाही ना, असा प्रश्ान् पडू शकतो. पण सततचा राजकीय हस्तक्षेप आणि मंडळाच्या कर्मचाऱ्यांचा गलथान कारभार यामुळेच ही परिस्थिती निर्माण झाली आहे. त्यातच मोफत विजेचा निर्णय ही उंटाच्या पाठीवरची शेवटची काडी ठरली आणि अखेर विभाजनाशिवाय पर्याय नाही, या भूमिकेप्रत सरकार आले.

आजमितीला वीज मंडळाच्या होणाऱ्या एकूण नुकसानीचा मोठा वाटा हा वहन आणि वितरण यातील 39 टक्के तुटीमुळे आहे. वहन आणि वितरण यातील 15 टक्के गळती ही नैसगिर्क धरली तर पुढे किमान 20 टक्के वीज वाचवली, तरी आजचा लोडशेडिंगचा बोजा हलका होऊ शकतो. या गळतीला मंडळाच्या भाषेत 'ट्रान्समिशन अॅण्ड डिस्ट्रिब्युशन लॉसेेस' (टी अॅण्ड डी लॉसेेस) म्हटले जाते. माजी केंदीय ऊर्जामंत्री कुमारमंगलम यांनी त्याचे 'थेफ्ट अॅण्ड डॅकॉइटी!' असे वर्णन केले होते, ते महाराष्ट्राच्या आजच्या परिस्थितीत अत्यंत समर्पक ठरते; कारण या गळतीत वीजचोरीचा वाटा फार मोठा असून त्यात मंडळाचे गावोगावचे कर्मचारी सामील आहेत, हे सांगायलाच नको. आता या विभाजनामुळे मंडळाचे खाजगीकरण करण्याचा घाट घातल्याची ओरड याच कर्मचाऱ्यांनी सुरू केली असून वळसे- पाटील यांनी मात्र तसे होणार नसल्याची ग्वाही दिली आहे. पण गेल्या दहा वर्षांत एन्रॉनच्या निमित्ताने महाराष्ट्रातील राजकारण्यांनी जे काही अकलेचे दिवे पाजळले, ते बघता आताही या विभाजनाचे पर्यवसान कशात होईल, ते सांगता येणे कठीण आहे. विलासराव देशमुख सरकारने घेतलेल्या या निर्णयामागे जागतिक बँक असल्याचीही शंका व्यक्त करण्यात आली आहे; कारण मुख्यमंत्रीपदाच्या पहिल्या फेरीतील अमेरिका भेटीनंतर खुद्द विलासरावांनीच तसे सूचित केले होते, हे विसरून चालणार नाही. राज्यातील सर्वसामान्य लोकांना मात्र मंडळाचे विभाजन झाले का त्रिभाजन असल्या चर्चांत रस नाही. त्यांना सुरळीत आणि अखंडित वीजपुरवठा हवा आहे. ती वीज कोण पुरवतो, याच्याशी त्यांना घेणेदेणे नाही. पण या निर्णयाची परिणती खाजगी कंपन्यांना विजेची कंत्राटे देण्यात झाली, तरी त्या अवाच्या सव्वा दराने आकारणी करून राज्यातील जनतेची लूट करणार नाहीत, हे पाहण्याची जबाबदारी सरकारला टाळून चालणार नाही.

 
</text>
</doc>
