<doc>
<docno>1118076.cms.txt</docno>
<text>
 
महामुंबई
मुलांच्या आरोग्याची स्थिती चिंताजनक
[ Sunday, May 22, 2005  08:03:41 pm]


श्री.वा. नेलेर्कर

ठाणे : महापालिका क्षेत्रात शालेय विद्यार्थ्यांच्या आरोग्य तपासणीत 35 टक्क्यांहून अधिक मुलं विविध रोगांनी आजारी असल्याचं आढळून आलं आहे. 94,314 मुलांपैकी तब्बल 33,457 मुलं आजारी असल्याचं निष्पन्न झालं. मुलांसाठी कोणताही आजार हा वाईटच. पण 3,876 मुलांमध्ये रक्तक्षय आढळून आला ही बाब आरोग्याच्या दृष्टीने गंभीर मानली जात आहे. 768 विद्यार्थ्यांना चर्मरोगाचा प्रादुर्भाव झाल्याचं तसंच 378 मुलं रातआंधळेपणा तर 217 मुलं खरूज आदी विकारांनी आजारी असल्याचं आढळून आलं.

रातआंधळेपणा, कातडीचे आजार आणि खरूज यांनी मुलं आजारी असल्याचं पाहिल्यावर एखाद्या मागास खेड्यात ही मुलं राहतात काय, असा प्रश्न कुणालाही पडावा. महापालिकेच्या आरोग्य खात्याने केलेल्या कुष्ठरुग्ण शोधमोहिमेमध्ये शहरामध्ये 502 नवीन कुष्ठरुग्ण आढळून आले ही बाबही आरोग्याच्या दृष्टीने चिंताजनक समजली जात आहे. यामुळे आरोग्य खात्याच्या कामाबद्दल प्रश्नचिन्ह निर्माण झालं आहे. आरोग्य खात्यावर वाषिर्क 65 कोटी रुपये खर्च होत आहेत. शिवसेना गटाचे प्रतोद व नगरसेवक अनिल सावे यांनी नुकत्याच झालेल्या सर्वसाधारण सभेत ही आकडेवारी सादर करून आरोग्य खातं या आजारांवर नियंत्रण आणण्यासाठी कोणती ठोस उपाययोजना करणार आहे, त्याचा अहवाल दोन महिन्यांत द्यावा, अशी मागणी केली.

या आरोग्य तपासणीत सर्वाधिक म्हणजे 15,137 विद्यार्थी दंतविकाराने, तर 5,374 मुलं जंतदोषाने आजारी असल्याचं आढळून आलं. शहरातील मुलं कॅडबरी, चॉकलेट्स, गोळ्या, च्युइंगम, बर्फाचे गोळे, आईस्क्रीम, पेप्सी बाजारातील थंड पेये, क्रीम बिस्कीटे आणि निरनिराळी फास्ट फूडस आदी गोष्टींवर ताव मारण्यात शालेय विद्याथीर् आघाडीवर आहेत. अशा परिस्थितीत विद्याथीर् दंतविकारांनी आजारी न पडली तरच नवल म्हणावं लागेल. खाण्यापिण्याच्या सवयींबरोबरच सकाळी आणि रात्री झोपण्यापूवीर् दात कसे घासावेत याचं ज्ञान मुलांना नाही. त्याचा परिणाम दातांचे विकार वाढण्यावर होणारच. त्यामुळे आरोग्य खात्याने शालेय विद्यार्थ्यांची केवळ आरोग्यतपासणी करून थांबू नये तर याबद्दलची सर्वसामान्य माहिती मुलं आणि त्यांच्या पालकांपर्यंत पोहोचवण्याची कामगिरी पार पाडावी, अशी अपेक्षा व्यक्त होत आहे.

महापालिकेची एकूण सहा रुग्णालयं असून दवाखाने आणि आरोग्य केंदांची संख्या 24 आहे. त्यामधील अधिकारी व कर्मचाऱ्यांची संख्या 484 आहे. याचाच अर्थ असा की महापालिकेच्या एकूण 38 वॉर्डापैकी काही ठिकाणी दवाखाने आणि आरोग्य केंदे नसण्याची शक्यता आहे. डॉक्टर्स आणि नर्सची संख्या पुरेशी वाढवणं, फिरते दवाखाने सुरू करणं, प्रत्येक प्रभागात किमान एक तरी दवाखाना वा आरोग्य केंद उपलब्ध करून देणं त्याचप्रमाणे रोटरी, लायन्स क्लब अशा समाजसेवी संस्थांची वैद्यकीय उपचारासाठी मदत घेणं आदी गोष्टी करून नियोजनबद्ध काम केल्यास शालेय विद्यार्थ्यांच्या आजारांवर नियंत्रण ठेवता येईल, असं अनिल सावे यांनी सांगितलं. महापालिकेचे वैद्यकीय आरोग्य अधिकारी म्हणून अनेकांचा विरोध असतानाही डॉ. आर.टी. केंदे यांची नियुक्ती नुकतीच झाली आहे. शालेय विद्यार्थ्यांच्या आजारांच्या उदेकाला आळा घालण्यासाठी ठोस उपाययोजना आणि उपचारांसाठी त्यांनी गांभीर्याने लक्ष घालावं, अशी प्रतिक्रिया व्यक्त होत आहे.

 
</text>
</doc>
