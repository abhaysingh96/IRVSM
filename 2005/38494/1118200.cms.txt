<doc>
<docno>1118200.cms.txt</docno>
<text>
 
क्रीडा
पूर्वीचा सचिन आता विसरा
[ Sunday, May 22, 2005  10:13:22 pm]


चॅपल यांची स्पष्टोक्ती

सिडनी : पूवीर्च्या जोषाने सचिन तेंडुलकर खेळू शकेल की नाही याबाबत भारतीय संघाचे नुकतीच नियुक्ती झालेले प्रशिक्षक ग्रेग चॅपल यांना शंका आहे.

मात्र सचिनची गाडी रुळावर आणण्यासाठी आपण शक्य ते प्रयत्न करू असेही त्यांनी स्पष्ट केले. पूवीर्चा सचिन आता बघायला मिळणार नाही असेच मला वाटते. सन हेराल्ड या येथून प्रसिद्ध होणाऱ्या दैनिकात चॅपल यांची मुलाखत छापून आली आहे.

'काळाच्या ओघात प्रत्येकात बदल होतात. वयाच्या अठराव्या वषीर्च्या तुलनेत तुम्ही तिशीचे असता तेव्हा तुमच्यात बदल झालेला असतो. त्यामुळे, हा बदल लक्षात घेऊन तसे खेळण्यास ेशिकणे आवश्यक असते.' असे सांगत चॅपल यांनी असा बदल होणे ही नैसगिर्क प्रक्रिया असते हेही स्पष्ट केले.

प्रत्येक खेळाडू कारकीदीर्त वेगवेगळया वळणावर असतो असे ते म्हणाले. सचिन गेली पंधरा वषेर् खेळतो आहे आणि या काळात बरेच काही घडले असे सांगत त्यांनी सचिनवर कोणत्या आणि किती जबाबदाऱ्या पडल्या हे सुचित केले तसेच मैदानावर घडलेल्या घडामोडींवरही भाष्य केले.

'सध्या सचिन अडचणीत आहे. त्याला दुखापतींनीही ग्रासले होते. संघात आपली भूमिका काय असावी या समस्येने त्याला सतावले आहे' असे उदगार चॅपल यांनी काढले.

मला आता त्याच्याबरोबर बसून त्याच्या अडचणींबाबत, त्याच्या स्थानाबाबत चर्चा करणे आवश्यक आहे तसेच यापुढचा प्रवास तो सहजतेने कसा करू शकेल, त्याच्या अपेक्षा, त्याच्या आक ांक्षा काय आहेत हे सारे जाणून घ्यायचे आहे. मी त्याची प्रबळ इच्छाशक्ती जागवू शकेन आणि त्याच्या पुढयात काही नवीन आव्हाने उभी करू शकेन अशी मला आशा वाटते असेही चॅपल यांनी बोलून दाखवले.

पूवीर्चा सचिन आता सापडणार नाही हे खरे असले तरी काहीबाबतीत तो सरस ठरू शकतो आणि अनेक बाबतीत तो कमी पडू शकतो कारण वाढत्या वयानुसार शरीर आणि मन तितके चपळ राहत नाही असे चॅपल म्हणाले.

कसोटीत दहा हजाराहून जास्त आणि वनडेमध्ये तेरा हजाराहून अधिक धावा करणाऱ्या सचिनच्या आयुष्यात अशा काही घटना घडत आहेत की ज्या तरुण वयात त्याला तोंड द्याव्या लागल्या नव्हत्या. आता गरज आहे ती त्याच्यात, आपले संघात आजही स्वागत आहे, संघाला आजही आपली गरज आहे आणि तो संघासाठी काही ठोस भूमिका निभावू शकतो अशी भावना त्याच्यात निर्माण करण्याची अशा शब्दांत चॅपल यांनी सचिनच्या अडचणींवर बोट ठेवले.

'पण मला खात्री आहे की तो उसळून वर येईल. अर्थात पूवीर्इतका कदाचित नसेल पण महत्त्वाची भूमिका बजावेल. त्याच्या सारख्या असामान्य खेळाडूबरोबर काम करण्याची संधी मिळणे हे माझे भाग्य आहे, सन्मान आहे' असे गौरवोद्गार चॅपल यांनी काढले.

भारताचा कर्णधार सौरव गांगुलीसह काम करण्यात काही अडचणी मला दिसत नाहीत. मी पूवीर्ही त्याच्याशी सल्लामसलत केली आहे आणि मला त्याची कंपनी आवडते असे चॅपल यांनी सांगत भारतीय कर्णधाराला दिलासा देण्याचा प्रयत्न केला आहे.

पुन्हा त्याच्याबरोबर भावबंध जुळणे ही चांगलीच घटना आहे असे शेवटी चॅपल यांनी सांगितले.

 
</text>
</doc>
