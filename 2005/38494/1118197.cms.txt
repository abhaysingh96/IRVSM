<doc>
<docno>1118197.cms.txt</docno>
<text>
 
क्रीडा
नाशिकचा हंसराज पाटील चमकला
[ Sunday, May 22, 2005  10:11:36 pm]


म. टा. प्रतिनिधी

नाशिक : इंग्लंडमधील शेफील्ड येथे 6 ते 8 मेदरम्यान झालेल्या आंतरराष्ट्रीय जलतरण स्पर्धेत नाशिकच्या हंसराज पाटीलने चमकदार कामगीरी केली. या स्पर्धेत एकुण 56 देशांतून सहाशे जलजरणपटू सहभागी झाले होते.

गेल्या वर्षी मुंबईत झालेल्या एका स्पर्धेतून भारताचे विविध वयोगटातील 9 अपंग जलतरणपटू इंग्लडच्या स्पर्धेसाठी निवडण्यात आले होते. त्यात हंसराज हा सर्वात कमी वयाचा होता. या सर्व जलतरणपटूंमधे सवोर्त्कृष्ट कामगीरी करत हंसराज पाटील याने 50 मीटर फ्री स्टाईल आणि 50 मीटर बॅकस्ट्रोक या दोन्ही प्रकारात चौथा क्रमांक पटकावला. या अगोदर हंसराजने ग्वालियर, दिल्ली आणि मुंबई या ठिकाणी झालेल्या राष्ट्रीय स्पर्धांमध्ये 7 सुवर्ण, 2 रौप्य आणि 1 कांस्य पदक मिळविलेले आहे. शेफील्डच्या स्पर्धेतील कामगीरीमुळे हंसराज 2006 साली अमेरिकेत होणाऱ्या खुल्या स्पर्धेसाठी आणि दोहा येथे होणाऱ्या पॅसिफीक एशियाड स्पर्धेसाठी पात्र ठरला आहे.

 
</text>
</doc>
