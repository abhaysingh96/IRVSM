<doc>
<docno>1118109.cms.txt</docno>
<text>
 
बहुतांची अंतरे
महागडा परदेशी बाबू हवा कशाला?
[ Sunday, May 22, 2005  08:47:05 pm]


भारतीय क्रिकेट संघाच्या प्रशिक्षकपदी ग्रेग चॅपल यांना नेमण्याचा निर्णय घेण्यात आला आहे. वास्तविक आपल्या भारत देशात चांगले मोहरे असताना, परदेशी प्रशिक्षक निवडणाऱ्या भारतीय क्रिकेट नियामक मंडळाला हसावे की रडावे, हेच कळत नाही.

भारतात सुनील गावस्कर, श्रीकांत, रॉजर बिन्नी, रवी शास्त्री, अमरनाथ, संदीप पाटील यांच्यासारखे जगविख्यात अनुभवी खेळाडू आहेत. त्यांचा उपयोग करून आपल्या नव्या खेळाडूंकडून चांगल्या खेळाची अपेक्षा करता येईल. संदीप पाटीलसारख्या गुणी खेळाडूची कदर केनियासारख्या देशाने केली. भारतीय मंडळ मावळते प्रशिक्षक जॉन राईट यांना 1 लाख 75 हजार अमेरिकन डॉलर (सुमारे 78 लाख 77 हजार रुपये) देत होते. त्याचबरोबर त्यांच्या भारतातील मुक्कामाच्या वेळी दर दिवशी भरपूर रक्कम दिली जात असे. शिवाय मुक्कामाचा खर्चही मंडळ करीत असे. या रकमेवरील सर्व करही मंडळच भरत असे. असा बडेजाव मिळत असेल, तर कोणता परदेशी बाबू तुमच्या देशात येणार नाही? बरे, हे परदेशी प्रशिक्षक नेमून भारत देश सर्व सामने जिंकेल याची खात्री नाहीे. मग कशाला हवेत हे परदेशी बाबू?

श्रीराम मांडवकर, वडाळा, मुंबई.

 
</text>
</doc>
