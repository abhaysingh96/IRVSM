<doc>
<docno>1118055.cms.txt</docno>
<text>
 
प्रगती फास्ट
संशोधकांचं विश्व
[ Sunday, May 22, 2005  07:39:06 pm]


भारतात मेडिकल आणि फार्मसीच्या झपाट्याने होणाऱ्या विकासामुळे क्लिनिकल रिसर्च क्षेत्रात करिअरच्या असंख्य संधी निर्माण झाल्या. पेशण्ट्स किंवा पूवीर् पेशण्ट असलेल्या व्यक्तींवर संशोधन करून औषधांच्या परिणामाबद्दल जास्तीतजास्त माहिती यात मिळवली जाते. याचा उपयोग प्रामुख्याने नवीन ओषधांची निमिर्ती करण्यासाठी होतो.

सायन्स, टेक्नॉलॉजी, एज्युकेशन...विषय, शास्त्र कोणतंही असो त्यांचा विकास संशोधनावर अवलबून असतो. त्यामुळे सुधारणा करणं सोपं जातं. त्यातही अशा प्रकारच्या रिसर्चची सगळ्यात जास्त गरज मेडिकल क्षेत्राला जाणवते. बदलत्या काळाने या क्षेत्रासमोरची आव्हानांत भरच घातली आहे. मेडिकल क्षेत्रातील बहुतांश संशोधन क्लिनिकल रिसर्चमध्ये केलं जातं. चाकोरीबद्ध मार्ग सोडून काहीतरी वेगळं करण्याची इच्छा असलेल्यांना तर इथे मोठ्या प्रमाणावर संधी उपलब्ध आहेत. गरज आहे ती फक्त जिज्ञासा, सातत्य आणि योग्य दिशेने केलेल्या अभ्यासाची.

क्लिनिकल रिसर्चबद्दल फार कमी विद्यार्थ्यांना माहीत असतं. परदेशात याला खूप मागणी असली तरी भारतात हे क्षेत्र नावारूपाला यायला नुकतीच कुठे सुरुवात झाली आहे. क्लिनिकल रिसर्चमध्ये पेशण्ट्सवर किंवा पूवीर् पेशण्ट असलेल्या व्यक्तींवर संशोधन केलं जातं आणि त्यांना झालेल्या आजाराची कारणं शोधली जातात. रिसर्चरला रोगाचं निदान, आजार होण्यापूवीर् घ्यायची काळजी आणि आजार झाल्यावर त्यावरील उपचार यासारखी माहिती मिळवायची असते.

क्लिनिकल रिसर्च क्षेत्रात मनुष्य किंवा प्राण्यांवर संशोधन करून त्याचा उपयोग विविध प्रकारची औषध तयार करण्यासाठी केला जातो. यात औषधाचे परिणाम आणि दुष्परिणामांचा अभ्यास करावा लागतो. संशोधनातून उपलब्ध होणाऱ्या माहितीचा सगळ्यात जास्त उपयोग नवीन औषधांची निमिर्ती करण्यासाठी होतो. शिवाय प्रत्येक औषधात वापरलेल्या घटकांच्या प्रमाणाचा चार्टही क्लिनिकल रिसर्चरला पुरवावा लागतो.

क्लिनिकल रिसर्चरने अधिकृत चार्ट दिल्याशिवाय कोणतंही औषध माकेर्टमध्ये उपलब्ध होऊ शकत नाही. त्यामुळे या क्षेत्रात योग्य आणि अनुभवी व्यक्तींची नेहमीच गरज असते. क्लिनिकल रिसर्चर म्हणून तुम्हाला परदेशात काम करता येईल. तिथे संशोधन आणि मेडिकल क्षेत्रातील वेगवेगळ्या डिपार्टमेण्टमध्ये काम करण्याचा अनुभव मिळतो. सगळ्यात महत्त्वाचं म्हणजे या क्षेत्रातील प्रोफेशनल्सना खूप चांगलं मासिक उत्पन्न दिलं जातं.

गेल्या काही वर्षांत भारतातही क्लिनिकल रिसर्च प्रोफेशनल्सना मोठ्या प्रमाणावर मागणी निर्माण झाली आहे. फार्मसी आणि मेडिकल क्षेत्रांचा झपाट्याने होणारा विकास, हे त्यामागचं प्रमुख कारण आहे. फार्मसी इण्डस्ट्रीने तर आंतरराष्ट्रीय पातळीवर प्लाण्ट तयार करणं आणि माकेर्टला औषध पुरवण्यात आघाडी घेतली आहे. या विकासाला भारतातील मेडिकल आणि फार्मसी क्षेत्रातील प्रशिक्षित मनुष्यबळाने आधार दिला. ही आघाडी कायम टिकवायची असेल, तर रिसर्चला प्राधान्य द्यावं लागणारं आणि त्यामुळेच येत्या काही वर्षांत इथे अनेक संधी निर्माण होणार आहे. कदाचित सायन्स, टेक्नॉलॉजी, इन्फ्रास्ट्रक्चर प्रत्येक देशाकडे योग्य प्रमाणात उपलब्ध असेल. पण प्रशिक्षित मनुष्यबळाशिवाय या सगळ्याचा उपयोग होणं, कठीण असल्याचं वेळीच लक्षात घ्यायला पाहिजे.

भारताच्या लोकसंख्येनेही अप्रत्यक्षरीत्या क्लिनिकल रिसर्च क्षेत्राला मदत केली आहे. भारतात सहज उपलब्ध असलेले अनेक प्रकारचे रुग्ण अशा प्रकारच्या संशोधनासाठी माहिती पुरवतात. त्यांचा रेकॉर्ड ठेवणं वेळ आणि पैसा या दोन्ही दृष्टिकोनातून सोपं जातं. शिवाय या क्षेत्रात उपलब्ध असलेल्या कंपन्यांनी क्लिनिकल रिसर्चरना इन्फ्रास्ट्रक्चरल सुविधा पुरवल्या आहेत.

क्लिनिकल रिसर्चर म्हणून करिअर करायचं असेल तर तुम्हाला एमडी/एमएस/एमबी बीएस/बीएएमएस/बी एचएमएस/बीडीएस/न सिर्ंग/एमफार्मा/बी फार्मा/एमएस्सी किंवा बीएस्सी इन लाइफ सायन्सेस (मायक्रोबायॉलॉजी, जेनेटिक्स, बायोटेक्नॉलॉजी, बायॉलॉजी, केमिस्ट्री) इत्यादी क्षेत्रातून पदवी किंवा पदव्युतर परीक्षा उत्तीर्ण होणं आवश्यक आहे. प्रत्येक कंपनीची रिसर्चरला नेमणूक करण्याची पद्धत वेगळी असते. साधारणपणे पर्सनल इण्टरव्ह्यूनंतर तुम्हाला या क्षेत्रात प्रवेश करता येतो.

क्लिनिकल रिसर्चचा कोर्स उपलब्ध असणाऱ्या काही संस्था :

इन्स्टिट्यूट ऑफ क्लिनिकल रिसर्च, पारेख स्ट्रीट, गिरगाव, मुंबई -400004.

इन्स्टिट्यूट ऑफ क्लिनिकल रिसर्च (इंडिया), चिंतामणी प्लाझा, चकाला, अंधेरी (पूर्व), मुंबई - 400099. टेलिफोन नंबर : 55740207.

- मुग्धा बवरे

 
</text>
</doc>
