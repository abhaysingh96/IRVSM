<doc>
<docno>1118196.cms.txt</docno>
<text>
 
क्रीडा
तेंडुलकर व सरदेसाई संघ अंतिम फेरीत
[ Sunday, May 22, 2005  10:10:42 pm]


म. टा. क्रीडा प्रतिनिधी

मुंबई : एल्फ चषक क्रिकेट स्पधेर्त सचिन तेंडुलकर संघ आणि दिलीप सरदेसाई संघ यांच्यात अंतिम झुंज होणार आहे. कर्नाटक स्पोटिर्ंगवरील लढतीत सचिन तेंडुलकर संघाने कर्नाटक राज्य क्रिकेट अॅकॅडमीवर 110 धावांनी दणदणीत विजय मिळवून सलग दोन विजयांसह अंतिम फेरीतील आपले स्थान निश्चित केले. सरदेसाई संघाने यापूवीर्च सहा गुणांसह अंतिम फेरीत प्रवेश केला आहे.

कर्नाटक स्पोर्टिंगवरील लढतीत तेंडुलकर संघाविरुद्ध विजयासाठी 244 धावांचा पाठलाग करण्याचे आव्हान कर्नाटक क्रिकेट अॅकॅडमीला पेलवले नाही आणि त्यांचा डाव 134 धावातच आटोपला. असगर अलीखान हा तेंडुलकर संघाच्या विजयाचा शिल्पकार ठरला. त्याने 24 धावात 4 बळी तर महमंद झैद शेखने 33 धावात 3 बळी मिळविले.

कर्नाटकच्या पृथ्वी वरदराजनने (54) एकाकी झुंज दिली. एल्फ मैदानावर कॅडेन्स अॅकॅडमीने परिक्षित जाधव (नाबाद 101) व प्रयाग भाटी (76) यांच्या पाचव्या विकेटसाठी केलेल्या 163 धावांची भागीमुळे 5 बाद 285 धावांवर डाव घोषित केला व विजयासाठी गावसकर संघासमोर 200 धावांचे लक्ष्य ठेवले. ऋषिकेश बागुल (53) व सामनावीर गौरव जठार (नाबाद 41) यांच्यामुळे गावसकर संघाने चार विकेट राखून विजय मिळविला.

सामन्यांचे निकाल

तेंडुलकर संघ : 219 व 109 वि. वि. कर्नाटक क्रि. अॅकॅडमी: 84 व 134 (पृथ्वी वरदराजन 54, असगर अलीखान 24 धावात 4 बळी, महमंद सैद शेख 33 धावात 3 बळी).

कॅडेन्स : 108 व 5 बाद 285 (चेतन तेलंग 43, परिक्षित जाधव नाबाद 101, प्रयाग भाटी 76) पराभूत वि. गावसकर संघ : 193 व 6 बाद 203 (कशेलिया 49, ऋषिकेश बागूल 53, गौरव जठार 41).

 
</text>
</doc>
