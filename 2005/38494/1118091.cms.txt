<doc>
<docno>1118091.cms.txt</docno>
<text>
 
महामुंबई: मुंबई टाइम्स
नरिंदर नायर अध्यक्ष, बॉम्बे र्फस्ट यांची मुलाखत
[ Sunday, May 22, 2005  08:24:52 pm]


मुंबईच्या प्रश्नांवर होणाऱ्या परिषदेबाबत ही परिषद भरवण्याचा हेतू काय?

इतर शहरांनी त्यांचा विकासासाठी केलेले प्रयोग कळावेत, हा यामागचा हेतू. अर्बन रिन्युअल यामागची मुख्य संकल्पना. त्यात वाहतूक व्यवस्थापन, गृहनिर्माण, शहर व्यवस्थापन आदी विषयांतील तज्ज्ञ असतील. केंदीय अर्थमंत्र्यांनी बजेटमध्ये शहरांचा पुनविर्कास करण्याच्या संकल्पनेचा उच्चार केला. त्यासाठी 5,500 कोटी रुपयांची तरतूदही केली आहे. ते या परिषदेला उपस्थित राहणार असून मुख्यमंत्रीही सहभागी होतील.

मुंबईचं सिंगापूर, शांघाय...अशी इतर शहरांची मॉडेल्स का हवीत?

मुंबईचं केवळ शांघायमध्ये रूपांतर करावं, असं नाही. पण शांघाय जर पूवीर् गचाळ शहर होतं आणि ते जर 10 वर्षांत जागतिक दर्जाच्या शहरांच्या पंक्तीत जाऊ शकतं, तर मुंबईने त्यांचा कित्ता गिरवायला काय हरकत आहे? शांघायमध्ये पूवीर् नदीवर एकच पूल होता, आता त्याच नदीखाली सहा बोगदे आणि सहा उड्डाणपूल आहेत. आपल्याकडे वांदे-वरळीतला एक पूल व्हायला नऊ वर्षं लागतात. अशा परिस्थितीत शांघायकडून शिकल्यास गैर नाही.

बॉम्बे र्फस्टने दबाव गटाची भूमिका का बजावली नाही?

आम्ही गेली दहा वर्षं कार्यरत आहोत. गेल्या दीड वर्षात आम्ही सक्रिय झालो, ही वस्तुस्थिती आहे. पण त्यातही आम्ही केलेल्या शिफारशींनुसार अनेक बदल प्रत्यक्षात आले. मॅकेन्सीद्वारे व्हिजन 2020 हा अहवाल आम्ही तयार केला. त्यात विविध शिफारशी होत्या, त्यानुसार आता मुंबईच्या स्पेशल प्रोजेक्ट््ससाठी संजय उबाळे या स्वतंत्र सनदी अधिकाऱ्याची नियुक्ती झाली. सिटिझन्स अॅक्शन ग्रुपची स्थापना झाली. पूर्व- पश्चिम उपनगरांना जोडणाऱ्या 800 कोटींच्या रस्त्यांच्या योजनांच्या कामांना या प्रयत्नांनंतरच गती मिळाली.

नगरसेवक आणि प्रत्यक्ष जनता यांच्यापर्यंत तुम्ही पोहोचलात का?

तसे प्रयत्न सुरू आहेत.

- समीर कर्वे

 
</text>
</doc>
