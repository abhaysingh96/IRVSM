<doc>
<docno>1118209.cms.txt</docno>
<text>
 
देश-विदेश
युपीए सरकारची कामगिरी राजकीयदृष्ट्या उत्तम
[ Sunday, May 22, 2005  10:23:50 pm]


वृत्तसंस्था

नवी दिल्ली : संयुक्त पुरोगामी आघाडी सरकारची पहिल्या वर्षातील कामगिरी राजकीयदृष्ट्या उत्तम झाल्याचा दावा या सरकारमधील संरक्षण मंत्री प्रणव मुखर्जी यांनी केला आहे.

पंतप्रधानपद डॉ. मनमोहनसिंग आणि युपीए समन्वय समितीच्या नेत्या सोनिया गांधी असल्याने सरकारचे समीकरण चांगले जमून गेले आणि समकालीन राजकीय पटलावर आपला प्रभाव टाकणे सरकारला शक्य झाले. राजकीयदृष्ट्या या सरकारची पहिल्या वर्षातील कामगिरी उत्तमच झाली, असे मुखजीर् यांनी 'एनडीटीव्ही'ला दिलेल्या मुलाखतीत म्हटले आहे.

काँगेसला आतापर्यंत स्पष्ट बहुमतातील स्वपक्षाचे सरकार चालवण्याचा अनुभव होता. आघाडी सरकार चालवणे हा काँगेससाठी नवा अनुभव ठरला, असेही मुखजीर् यांनी नमूद केले.

पंतप्रधान होण्याची अजिबात महत्त्वाकांक्षा नाही, असेही याबाबतच्या प्रश्ानवर ते उत्तरले. 'पंतप्रधान होण्यासाठी मोठ्याप्रमाणात जनतेचे पाठबळ असणे आणि सर्वमान्यता असणे आदी गुणांची आवश्यकता असते. या दोन्ही गोष्टी माझ्यात नाहीत,' असे मुखजीर् यांनी स्पष्ट केले. तसेच 'उत्तर भारतात राहूनही माझे हिंदीवर प्रभुत्व नसणे, हाही पंतप्रधान बनण्यात अडथळा ठरतो,' अशी पुस्तीही मुखजीर् यांनी जोडली.

 
</text>
</doc>
