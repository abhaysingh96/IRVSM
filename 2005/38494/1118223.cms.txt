<doc>
<docno>1118223.cms.txt</docno>
<text>
 
लेख
विजेचा दरडोई वापर वाढला, पण ...
[ Sunday, May 22, 2005  10:39:49 pm]


महाराष्ट्रात वीज मंडळाचे रूपांतर तीन स्वतंत्र कंपन्यांत करण्याचा निर्णय मंत्रिमंडळाने घेतला आहे. या पार्श्वभूमीवर देशातील विविध राज्यांतील विजेची उपलब्धता, वापर आणि वीज मंडळांची कार्यक्षमता यांचा हा तुलनात्मक धावता आढावा...

विजेचा दरडोई वापर हे विकासाचे एक मानक मानले जाते. सन 1990-91 मध्ये हा वापर वर्षाला दरव्यक्तीमागे सरासरी 253 किलोवॉट अवर इतका होता. तो 1999-2000 मध्ये 355 किलोवॉट अवर इतका वाढला. लोकसंख्येत वाढ होऊनही, हे प्रमाण वाढले आहे. याचा अर्थ देशातील अधिक भागांपर्यंत वीज पोचवण्यात राज्यर्कत्यांना यश आले आहे.

अर्थात ही उपलब्धता देशभर समान नाही. राज्यवार तुलना केली, तर दमण-दीव आणि दादरा-नगरहवेली या केंदशासित प्रदेशांत अनुक्रमे दरडोई वाषिर्क प्रमाण 3927 व 3882 किलोवॉट अवर इतके आहे. अन्य राज्यांच्या तुलनेत प्रदेश हे आकाराने नगण्य असल्यामुळे यात लक्षणीय असे काही नाही. मोठ्या राज्यांचा विचार केला, तर पंजाब (921), गुजरात (835) यांनी दरडोई वीजवापरात आघाडी घेतली आाहे. ही राज्ये आथिर्कदृष्ट्या प्रगत मानली जातात. गोवा (712), पाँडिचेरी (932) या छोट्या राज्यांनीही वीज राज्यभर पोचवण्यात लक्षणीय कामगिरी केली आहे. या तुलनेत बिहार (141) आणि उत्तर प्रदेश (175.8) ही आकडेवारी या राज्यांतील विकासाच्या स्थितीची निदर्शक आहे.

दुर्गम डोंगरी राज्यांत विजेचा सरासरी दरडोई वापर या तुलनेत अत्यल्प आहे. मणिपूरमध्ये केवळ 70 तर नागालँडमध्ये तो वर्षाला 85 किलोवॉट अवर इतका आहे. भौगोलिक अडचणींमुळे अनेक भागांत वीज पोचवणे हे खचिर्क ठरते. एकूण खर्चातील प्रशासकीय खर्चाचे देशभरासाठीचे सरासरी प्रमाण 1993- 94 ते 2001-2002 या काळात जवळपास स्थिर राहिले आहे. किंबहुना किंचित घटून 14.8 टक्क्यांवरून 12.7 टक्क्यांवर आले आहे. मेघालय (43), अरुणाचल प्रदेश (33), हिमाचल प्रदेश (32) यासारख्या डोंगराळ भागांत ते देशभराच्या सरासरीच्या तुलनेत दुप्पट आहे. मात्र डोंगराळ नसलेल्या बिहार (22) आणि पंजाबसारख्या राज्यातील (20) ही प्रशासकीय खर्चाची अधिक टक्केवारी हा त्या राज्यांतील वीज मंडळांच्या अकार्यक्षमतेचाही पुरावा मानला जातो. या दृष्टीने कार्यक्षम राज्ये ठरण्याचा मान आंध्र प्रदेश (7), ओरिसा (6.1), गोवा आणि मणिपूर (7.6) यांच्याकडे जातो.

दर एक हजार विजेच्या ग्राहकांमागे वीजमंडळांकडील कर्मचाऱ्यांचे प्रमाण घटले आहे. सन 1994-95 मध्ये ते 12.2 होते, ते सन 2001-02 मध्ये 7.7 इतके कमी झाले. कर्मचाऱ्यांची संख्या घटली असा याचा निष्कर्ष नसून, दर कर्मचाऱ्यामागे अधिक लोकसंख्येपर्यंत वीज पोचवण्यात यश आले, असा आहे. पुरवलेल्या दर मेगाकिलोवॉट अवर विजेमागील कर्मचाऱ्यांचे प्रमाण या काळात चारवरून 2.6 इतके कमी झाले आहे. देशाच्या पातळीवर वीजमंडळांची सरासरी कार्यक्षमता या काळात वाढली आहे, असा याचा अर्थ आहे. अर्थात मध्य प्रदेश, बिहार, हरयाणा आणि पंजाब या राज्यांतील वीजमंडळांत हजार ग्राहकांमागे कर्मचाऱ्यांचे प्रमाण देशाच्या सरासरीपेक्षा अधिक असून, तेथे सुधारणा झाल्यास देशाची सरासरी कामगिरी लक्षणीय सुधारणा होऊ शकते.

- प्रतिनिधी

 
</text>
</doc>
