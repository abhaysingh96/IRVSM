<doc>
<docno>1118215.cms.txt</docno>
<text>
 
महाराष्ट्र
भारतीय चमूचे नेतृत्व नाशिकच्या विराजकडे
[ Sunday, May 22, 2005  10:32:02 pm]


म. टा. प्रतिनिधी

नाशिक : येत्या ऑक्टोबर महिन्यात चीनमध्ये होणाऱ्या आंतरराष्ट्रीय खगोलशास्त्र ऑलिम्पियाडमध्ये भारताचे नेतृत्व करण्याची संधी नाशिकच्या विराज देशपांडे याला लाभली आहे. गेल्या तीन वषेर् ऑलिम्पियाडमध्ये भारताने सुवर्ण पदक पटकावले आहे. ही परंपरा टिकविण्याची जबाबदारी आता विराजवर आहे.

आंतरराष्ट्रीय स्तरावर विद्यार्थ्यांना त्यांची चमक दाखविण्यासाठी महत्वपूर्ण ठरलेल्या ऑलिम्पियाडबाबत विद्यार्थ्यांना फारशी माहिती नसते. ही बाब लक्षात घेऊन भोसला महाविद्यालयाने गेल्या तीन वर्षांपासून ऑलिम्पियाड परीक्षेचे मार्गदर्शन वर्ग सुरू केले आहेत. एचपीटी आरवायके कॉलेजचा विद्याथीर् असलेला विराज त्या वर्गांत सहभागी झाला होता. त्याचप्रमाणे महेंद गायकवाड यांच्या आयआयटी अकादमीतही तो सराव करीत होता.

गेल्या वषीर् डिसेंबरमध्ये टाटा मुलभूत संशोधन केंदातर्फे मुंबईतील नेहरू सायन्स सेंटरमध्ये ऑलिम्पियाडसाठी निवड चाचणी घेण्यात आली. देशभरातल्या तेरा हजार विद्यार्थ्यांनी ही निवड चाचणी दिली. त्यातून अवघ्या 42 जणांची निवड करण्यात आली. त्यांना नेहरू सेंटर येथे प्रशिक्षण देण्यात आले. वीस दिवसांच्या या प्रशिक्षणानंतर घेण्यात आलेल्या अंतिम स्पर्धेतून पाच जणांची निवड करण्यात आली. त्यात अकरावी आणि बारावीच्या वरिष्ठ गटात विराज अव्वल ठरला. या गटातला दुसरा विद्याथीर् गोव्याचा असून उरलेले तिघे हे आठवी ते दहावी या कनिष्ठ गटातले आहेत.

कनिष्ठ गटात महाराष्ट्रातला एक विद्याथीर् आहे. या पाच विद्यार्थ्यांचा गट येत्या ऑक्टोबरमध्ये बिजींग येथे होणाऱ्या खगोलशास्त्र ऑलिम्पियाडमध्ये विराजच्या नेतृत्वाखाली भारताचे प्रतिनिधीत्व करणार आहेत.

 
</text>
</doc>
