<doc>
<docno>1118232.cms.txt</docno>
<text>
 
महाराष्ट्र
पुणे-बंगलोर महामार्गावरील खंबाटकी घाटात विवाहितेचे अपहरण
[ Sunday, May 22, 2005  10:51:38 pm]


म. टा. प्रतिनिधी

पुणे : वर्षापूर्वी प्रेमविवाह झालेल्या पुण्यातील विवाहितेचे पुणे-बंगलोर महामार्गावरील खंबाटकी घाटातून शनिवारी रात्री अपहरण झाले असून यामागे मुलीच्या आई- वडिलांचा हात असल्याची तक्रार पतीने खंडाळा पोलिसात दाखल केली आहे.

भावना अभिजीत सोनवणे (वय 20 रा. घोरपडी पेठ) असे अपहरण झालेल्या युवतीचे नाव आहे. भावनाचा एक वर्षांपूवीर् अभिजीत सोनवणे याच्याबरोबर प्रेमविवाह झाला होता. या विवाहाला भावनाच्या घरच्यांची संमती नव्हती. त्यातूनच हे अपहरण झाल्याची शंका अभिजीतला असून यामागे भावनाचे वडील विक्रमभाई पटेल आणि आई तुलसीबाई (रा. एकबोटे कॉलनी, घोरपडी पेठ) यांचा हात असल्याचे फिर्यादीत म्हटले आहे.

अभिजीत सोनवणे हे भावनासह इतर सात कुटुंबियांबरोबर पाचगणीला चालले होते. खंडाळा घाटाजवळ धांगरवाडी येथे स्कॉपिर्ओ आणि मारूती व्हॅनमधून आलेल्या अनोळखी 13 जणांनी त्यांची गाडी थांबवून चालकाला मारहाण केली. तर त्यापैकी काही जणांनी भावनाबरोबरील इतरांच्या डोळ्यात मिरचीची पूड टाकून भावनाला घेऊन पलायन केले, अशी माहिती खंडाळा पोलिसांनी दिली.

 
</text>
</doc>
