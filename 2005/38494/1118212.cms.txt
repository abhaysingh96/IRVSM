<doc>
<docno>1118212.cms.txt</docno>
<text>
 
महाराष्ट्र
पोलिस ठाण्यात तरुणाचे आत्मदहन
[ Sunday, May 22, 2005  10:27:49 pm]


म. टा. वृत्तसेवा

धुळे : शेतातील इलेक्ट्रीक मोटर चोरून नेल्याच्या संशयावरुन पोलिसांच्या ताब्यात देण्यात आलेल्या कमलेश मिश्रा या 30 वषीर्य तरुणाने पोलिस ठाण्यातच अंगावर रॉकेल ओतून जाळून घेतल्याची घटना जिल्ह्यातील बेटावद येथे घडली.

नाशिक जिल्ह्यातील नांदगाव तालुक्यात राहणारा कमलेश मिश्रा धुळे जिह्यातील बेटावद येथे आपल्या सासुरवाडी आला होता. त्याठिकाणी त्याला इलेक्ट्रीक मोटार चोरल्याच्या आरोपावरुन ग्रामस्थांनी पकडले आणि मारहाण केली. त्यानंतर त्यास पोलिसांच्या ताब्यात देण्यात आले.

पोलिस ठाण्यात असताना कर्मचाऱ्यांची नजर चुकवून त्याने अंगावर रॉकेल ओतून पेटवून घेतले. सुमारे साठ टक्के भाजलेल्या कमलेशला धुळे जिल्हा शासकीय रुग्णालयात दाखल करण्यात आले. तेथे उपचार सुरु असताना त्याचे निधन झाले.

 
</text>
</doc>
