<doc>
<docno>1010627.cms.txt</docno>
<text>
 
अर्थव्यवहार
शून्याधारित अर्थसंकल्प असावा
[ Thursday, February 03, 2005  09:41:29 pm]


जगभरामध्ये जागतिकीकरणाचे जोरदार जोरदार वारे वाहत आहेत. या पार्श्वभूमीवर एक जानेवारीपासून परदेशी कंपन्यांना भारताची दारे खुली झाली आहेत. अर्थातच परदेशी कंपन्यांच्या प्रचंड स्पधेर्ला तोंड देण्यासाठी लघु आणि मध्यम उद्योजकांना कंबर कसावी लागणार आहे. या अर्थसंकल्पाकडे मोठ्या अपेक्षेने पाहिले जात आहे. त्यानुसार यावेळचा अर्थसंकल्प विश्वास आणि दिलासा देणारा असेल, अशी अपेक्षा आहे.

2005-06 अर्थसंकल्पाने आथिर्क वाढीतून महसूलाची वाढ साधणारी उद्दिष्टे डोळ्यासमोर ठेवायला हवीत. त्याकरिता वाढीव करवसुली साध्य करण्यासाठी अधिक क्षेत्रे शोधावी लागतील. आपण आपल्या पायाभूत सोयींमध्ये अधिकाधिक सुधारणा साध्य करून, नव्या सोयी निर्माण करून चीनप्रमाणे जागतिक स्पधेर्साठी सज्ज झाले पाहिजे. जागतिक स्पधेर्त टिकून राहण्यासाठी भारताला आथिर्क आणि औद्योगिक क्षेत्रात क्षमता वाढण्याची गरज आहे. महसूल तुटीसाठी महसूली खर्चावर ताबा ठेवून वर्षाच्या प्रारंभापासूनच शून्याधारित अर्थसंकल्पाची पद्धत ( ' झीरो बेस्ड् बजेट ') सुरू करावी, असे मला वाटते. कर आकारणीचा दर सध्यापेक्षा कमी केल्यास करवसुली अधिक होऊ शकते. सेवा कराची क्षेत्रे वाढवावी आणि करवसूली पद्धत साधी आणि सोपी करावी.

1 एप्रिल 2005 पासून मूल्यवधिर्त कर ( ' व्हॅट ') अमलात येत असून त्याला इंडियन मर्चंट्स चेंबरचा आहे. पण ' व्हॅट ' मध्ये 550 वस्तूंची यादी जाहीर करण्यास जो विलंब होत आहे. त्यामुळे उद्योजकांमध्ये संभ्रम वाढत आहे. निर्गुंतवणुकीच्या प्रक्रियेचा वेग आणि व्याप्ती वाढवावी. त्याकडे केवळ महसूलवाढीच्या दृष्टीने पाहू नये. हा निधी कल्याणकारी कामांसाठी आणि त्याच्या व्यवहारात पारदर्शकता हवी.

स्पर्धा असलेल्या उद्योगात थेट विदेशी गुंतवणूक ( ' एफडीआय ') पूर्णत: खुली करावी. ही विदेशी गुंतवणूक अर्थव्यवस्थेसाठी मालमत्ता (अॅसेट्स) निमिर्तीसाठी खर्च करण्यात यावी. आपल्याकडे 113 अब्ज डॉलर परकीय चलन साठा आहे. यासाठी अभिनव योजना तयार करून वापरावी. कर लादण्याखेरीज पायाभूत सुविधा स्थापण्यास विदेशी गुंतवणुकीचा वापर करावा. अर्थसंकल्पात त्सुनामी अधिभार टाळावा. तो अटळ असल्यास त्यात पूर्ण पारदर्शकता असावी आणि तो तात्पुरता ठेवावा.

नानिक रूपानी, अध्यक्ष, इंडियन मर्चंट चेंबर

( शब्दांकन : उमेश कोळमकर)

 
</text>
</doc>
