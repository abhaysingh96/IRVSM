<doc>
<docno>1010387.cms.txt</docno>
<text>
 
महामुंबई: मुंबई टाइम्स
इंडियन आयडॉलमध्ये मराठी तरुणांची लागली बाजी
[ Thursday, February 03, 2005  05:33:37 pm]


कांचन हरमलकर

गेले दोन महिने टीव्हीवर तुफान लोकप्रिय झालेल्या इंडियन आयडॉल या कार्यक्रमात आज कुणाकुणाचा नंबर फायनलपर्यंत लागणार आणि कोण या रिंगणातून बाहेर पडणार, याची लाखो प्रेक्षकांमध्ये चर्चा सुरू आहे. स्टेज आटिर्स्ट म्हणून कस लावणाऱ्या या स्पधेर्तले विविध टप्पे पार करून पाच स्पर्धकांमध्ये अंतिम चुरस सुरू आहे. एकूण 21 हजार स्पर्धकांमधून शेवटच्या टप्प्यापर्यंत पोहोचलेल्या या पाच जणांमध्ये अभिजित सावंत, राहुुल वैद्य, प्राजक्ता शुक्रे या तीन मराठी स्पर्धकांनी बाजी मारली आहे. आता जॅकपॉट कुणाला मिळतो, त्याबद्दल औत्सुक्य आहे.

सोनी टीव्हीवर दर गुरुवार-शुक्रवारी हा कार्यक्रम होतो. त्यात स्पर्धकाला गाण्याबरोबरच स्टेज अॅपिअरन्स, आपले लूक्स, कम्युनिकेशन स्किल्स या सगळ्यातलं प्रावीण्य सिध्द करावं लागतं. अर्थात हे सगळं तेवढ्यावर थांबत नाही. इथे जिंकलेल्या स्पर्धकांना प्रेक्षकांचा ' मोबाइल ' कौलही मिळवावा लागतो. त्यासाठी लाखो प्रेक्षक एसएमएस करत असतात.

यूकेमधील ' पॉप आयडॉल- 2001' वर या कार्यक्रमाची संकल्पना बेतली आहे. यूएसए, जर्मनी, कॅनडा, ऑस्ट्रेलिया, बेल्जिअम यासारख्या 25 देशांत याच संकल्पनेवर आधारित कार्यक्रम झाले आहेत. त्यापैकी 12 देशांमध्ये तर आयडॉल वन, आयडॉल टू अशा सिरीजही पार पडल्या आहेत. सर्व देशांमध्ये ' आयडॉल ' हे नाव कायम आहे. भारतातही कार्यक्रमाच्या संकल्पनेला उत्तम प्रतिसाद मिळतो आहे. आतापर्यंत भारतातून सुमारे 21 हजार गानसेनांनी या स्पधेर्त भाग घेतला आहे. त्यात मुंबईचे आठ हजार स्पर्धक आहेत.

ऑडिशन्स, थिअटर, पियानो, गाला यासारखे टप्पे पार करत अभिजित सावंत, राहुल वैद्य, प्राजक्ता शुक्रे, रविंदर रवी, अमित साना इथपर्यंत पोहोचले आहेत. या पाच जणांचं भवितव्य प्रेक्षकांच्या एसएमएसवर अवलंबून राहील. अभिजित आणि राहुल मुंबईचे, तर प्राजक्ता जबलपूरची आहे. अभिजितच्या मते ' फरहा खान, अन्नू मल्लिक, सोनू निगम या परीक्षकांना नक्की काय आवडतं, याचा अंदाज करून थिएटर राऊण्डपर्यंत बाजी मारणं सोपं होतं. पण आता भवितव्य जनतेच्या हातात आहे. त्यांचं मन जिंकण्यासाठी फक्त उत्तम गाता येणं पुरेसं नाही. तुमची पर्सनॅलिटी, स्टाइल, इमेजचा विचार करून ते मत देतात. त्यामुळे काहीही बोलण्यापूवीर् तुम्हाला शंभर वेळा विचार करावा लागतो. '

राहुलने सगळा हवाला नशिबावर सोडला आहे. प्रत्येक एपिसोडमध्ये त्याने स्वत:मध्ये सुधारणा केल्या आहेत. पण नशीब जोरावर असेल तोच स्पर्धा जिंकेल, या मतावर तो ठाम आहे. प्राजक्ता याबद्दल सांगते की, टप्प्यागणिक टेन्शन वाढत आहे. गाताना तुम्ही कसे दिसता, हावभाव, कपडे यासारख्या कितीतरी गोष्टींकडे लक्ष द्यावं लागतं. कितीही ठरवलं तरी मनातून स्पधेर्चा विचार एक क्षणही काढून टाकता येत नाही.

कॅमेरा चुकवणाऱ्या अभिजितला या कार्यक्रमाने लाखो प्रेक्षकांना सामोरं जाण्याचा आत्मविश्वास दिला आहे. प्राजक्ताला प्रेक्षकांवर पकड मिळवण्यासाठी परफॉर्म करण्याचं कौशल्य मिळालंय, तर राहुलला सकारात्मक विचार करण्याचं सार्मथ्य मिळालं आहे. स्पधेर्त शेवटच्या टप्प्यापर्यंत पोहोचण्याचा आनंद प्रत्येकाला असला, तरी प्रत्येक टप्प्यावर आपल्यातून बाद होणाऱ्या आपल्या मित्र-मैत्रिणींबद्दल त्यांना हुरहूरही वाटते. आम्ही काही अॅक्टर नाही, सिंगर आहोत, तेव्हा वाईट हे वाटणारच, असं ते आपल्या सवंगड्यांबद्दल सांगतात.

 
</text>
</doc>
