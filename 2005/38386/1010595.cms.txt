<doc>
<docno>1010595.cms.txt</docno>
<text>
 
लेख
चीन, भारत आणि ब्राझीलही...
[ Thursday, February 03, 2005  09:10:22 pm]


भारत आणि चीन महासत्ता होण्याची शक्यता दिसत असताना, जागतिक राजकारणाचा विचार करणाऱ्यांनी आणखी एका देेशाकडे लक्ष देणे आवश्यक आहे. अमेरिकेच्या अंगणात, म्हणजे दक्षिण अमेरिकेतील ब्राझील या देशाने गेल्या काही दशकांत टाकलेली पावले थेट अमेरिकेला शह देणारी आहेत.

भारत आणि चीन यांचे संबंध सुधारले तर अमेरिकेच्या महासत्तेला ते फार मोठे आव्हान ठरेल असे भाकित आता तज्ज्ञ करू लागले आहेत. अमेरिकेच्या सी. आय. ए. या गुप्तहेर संस्थेपासून ते ' इकॉनॉमिस्ट ' सारख्या भारदस्त साप्ताहिका-पर्यंत अनेकांनी याबाबत, आशिया खंडातील या दोन सत्तांची शक्तिस्थाने, त्यांच्यात सामंजस्य वाढल्यास जागतिक अर्थकारण आणि पर्यायाने राजकारण कसे बदलेल याचे तपशीलवार विवेचन केले आहे. ' इकॉनॉमिस्ट ' ने ' ष्टद्धद्बठ्ठस्त्रद्बड्ड ' असे या दोन देशांच्या वाढत्या ताकदीचे नामकरण करून आंतरराष्ट्रीय भविष्याची नांदी म्हटली. आता दुगेर्श कसबेकर या मूळच्या मुंबईकराने आणि आता कॅनडात स्थिरावलेल्या इंजिनीयरने, हे दोन देेश आणि ब्राझील यांच्या वाढत्या आथिर्क आणि सामाजिक बळाचा अभ्यास करून येत्या काही वर्षांत अमेरिका आणि युरोप यांना शह दिला जाईल, असे भाकित केले आहे.

चीन आणि भारत यांच्यातील साम्यस्थळे म्हणजे लोकसंख्या. जगाची जवळपास चाळीस टक्के लोकसंख्या या दोन देशांत आहे. त्यामुळे आपण एकत्र आलो तर जागतिक स्तरावर वचक निर्माण करू शकतो याची जाणीव दोन्ही देशांतील राज्यर्कत्यांमध्ये निर्माण झाली आहे. भारतात आत्यंतिक लोकशाही तर चीनमध्ये टोकाची हुकुमशाही. यामुळे भारतात कोणत्याही योजनेची व्यवस्थित चिरफाड होऊ शकते तर चीनमध्ये ठरलेला निर्णय बदलला जाण्याची शक्यता जवळपास शून्य. तेथे आंदोलन होण्याची शक्यता उरतच नाही.

भारत आणि चीन महासत्ता होण्याची शक्यता दिसत असताना, जागतिक राजकारणाचा विचार करणाऱ्यांनी आणखी एका देेशाकडे लक्ष देणे आवश्यक आहे. अमेरिकेच्या अंगणात, म्हणजे दक्षिण अमेरिकेतील ब्राझील या देशाने गेल्या काही दशकांत टाकलेली पावले थेट अमेरिकेला शह देणारी आहेत. भारतापेक्षा आकाराने जवळपास दुप्पट आणि लोकसंख्येने मात्र निम्मा अशी अनुकूल स्थिती असलेल्या या देशाने वेगवेगळ्या देशांशी संबंध सुधारण्याचे, तसेच विकसनशील देशांचा एक दबावगट तयार करण्याचे काम हाती घेतले आहे. त्याचाच एक भाग म्हणून, पाच वर्षांपूवीर् भारत, चीन आणि ब्राझील यांच्यासह वीस देशांनी जी- 20 हा गट तयार केला. आणखी तीन वर्षांनी कानकुन येथील जागतिक व्यापार संघटनेच्या बैठकीत, अमेरिका आणि युरोपीय देशांचे वर्चस्व मोडून काढण्यासाठी हे देश एकत्र आले. आता संयुक्त राष्ट्रसंघाच्या सुरक्षा समितीवर कायम सदस्यत्व मिळावे यासाठी भारत आणि ब्राझील एक झाले आहेत. चीनला हा मान आधीच मिळाला आहे.

भूतकाळाचा विचार करायचा तर इंग्लंडने भारतावर राज्य करून येथील व्यापारावर नियंत्रण ठेवले, ब्राझीलबाबत म्हणायचे तर इंग्लंडने तेथून फक्त व्यापारी लाभ पूर्णपणे उठवले आणि चीनकडून काही प्रमाणात व्यापारी फायदे घेतले. थोडक्यात सांगायचे तर इंग्लंडच्या उत्कर्षाला हे तिन्ही देश कारणीभूत होते.

दुसऱ्या महायुद्धापासून, जगावर वर्चस्व गाजवण्यासाठी सोव्हिएत युनियन आणि अमेरिका यांच्यात चुरस होती. सोव्हिएत युनियनचे विभाजन झाल्यापासून, आथिर्क, वैज्ञानिक आणि लष्करी आघाड्यांवर अमेरिकेचे निविर्वाद वर्चस्व निर्माण झाले आहे. एकोणिसावे शतक इंग्लंडचे होते तर विसावे शतक अमेरिकेचे ठरले. सोव्हिएत युनियन, जपान, जर्मनी यांनी या महासत्तेला शह देण्याचा प्रयत्न केला. पण तंत्रज्ञानातील गती आणि संशोधन, शिक्षण आणि सामाजिक सुधारणा अशा तिन्ही आघाड्यांवर अमेरिकेने सतत इतरांवर आघाडी घेतली आहेे.

पण अमेरिकेला शह देण्याची ताकद असलेला, दक्षिण अमेरिका खंडातील ब्राझील आथिर्कदृष्ट्या जगात पाचव्या क्रमांकावर आहे. जागतिक अर्थव्यवस्थेशी सांधा जुळवण्यास या देशाने वीस वर्षांपूवीर् सुरुवात केली आणि आता अमेरिका, कॅनडा, चीन, रशिया यांच्यानंतर या देशाचे स्थान आहे. ब्राझीलने, दक्षिण अमेरिकेतील अजेर्ंटिना, उरुग्वे आणि पराग्वे यांना एकत्र आणून सामायिक बाजारपेठ निर्माण केली. शेतमाल उत्पादनावर लक्ष केंदित करून या देशाने कोंबड्या निर्यातीत अमेरिकेला मागे टाकले आहे. ब्राझीलच्या वाढत्या शक्तीमुळे आता अमेरिका खंडात, अमेरिका आणि ब्राझील यांच्यात आपापले गट बळकट करण्याचे प्रयत्न सुरू आहेत. या मोहिमेअंतर्गत ब्राझीलने भारताला आपल्या गटात आणले आहे. शिवाय ब्राझील, भारत आणि दक्षिण आफ्रिका यांच्यात सहकार्य करार झाला आहे. शेतमाल निर्यातीबाबत युरोपीय देश आणि अमेरिका यांना शह देण्यासाठी ब्राझीलने चीनशी हातमिळवणी केली आहे.

चीननेही गेल्या दोन दशकांतच महासत्ता बनण्याच्या दिशेने पावले टाकायला सुरुवात केली. मोठ्या प्रमाणात इंग्लिश भाषेच्या शिक्षकांना आपल्या देशात आणणे, आपल्या देेशातील सर्वात सुबत्ता असलेल्या गुआँगडाँग प्रांताला लागून असलेला हाँगकाँग इंग्लंडकडून आणि मकाव पोर्तुगालकडून मिळवणे, परदेशी गुंतवणुकीला उत्तेजन देणे, आपल्या युवान या चलनाचा अमेरिकेच्या डॉलरशी विनिमयाचा दर कृत्रिमरीत्या बांधून टाकून निर्यात वाढवणे अशा अनेक उपायांनी चीनने आपले वर्चस्व निर्माण करण्याची मोहीम हाती घेतली आहे. मोठ्या प्रमाणात व कमी किमतीत वस्तू तयार करून जगभर विकण्याच्या चिनी तंत्राने अनेक देेशांत हलचल माजली आहे. या व्यापारी आक्रमणामुळे हबकलेल्या अमेरिकेने चिनी वस्तूंवर जादा कर लावला आहे.

पण चीनने गेल्या दशकभरात पूरनियंत्रण, दुष्काळ आणि वनसंपत्ती वाढवणे, ग्रामविकास, शेतीमध्ये आधुनिक तंत्रज्ञान वापरून रोजगार निर्माण करणे इत्यादी आघाड्यांवर वेगाने काम करून, त्यांचे अंतर्गत अर्थव्यवस्थेत असलेले महत्त्व ओळखले हे लक्षात घ्यायला हवे. या आघाडीवर भारत मागे पडला आहे, पण भारतीयांनी अमेरिकेत उच्च शिक्षण घेऊन तेथेच नोकरीत, व्यवसायात पाय रोवण्यात यश दाखवले आणि अमेरिकेतील राजकीय आणि आथिर्क चित्र बदलण्यास हातभार लावला. माहिती तंत्रज्ञानाच्या वाढत्या प्रभावामध्ये भारताने अमेरिकेतील बराच मोठा व्यवसाय खेचला आणि पर्यायाने आपली अर्थव्यवस्था सुधारली. याला जोड मिळाली ती आथिर्क उदारीकरणाची. मात्र हे करताना मानवविकासाच्या आघाडीवर भारत पिछाडीवर आहे आणि देशाच्या एकंदर विकासाच्या योजना आखताना इतका महत्त्वाचा घटक दुय्यम समजला जाणे योग्य नव्हे हेही कसबेकर सांगतात.

केवळ एखाद्या देशाची प्रगती होताना, महासत्ता होताना तेथील समाजात, अर्थकारणात, राजकारणात कसे बदल होतात, ही प्रक्रिया घडण्यासाठी वेगवेगळ्या स्तरांवर काय घटना घडतात, त्यांचा फायदा राज्यकतेर् आणि धुरीण कसा उठवतात याबद्दल कुतूहल असल्याने कसबेकर यांनी हे लिखाण केले आहे.

मनुष्यविकास निदेर्शांकासाठी शिक्षण, मुलींचे शिक्षण, शिक्षण घेणाऱ्या मुलींचे शिक्षण घेणाऱ्या मुलांशी असलेले प्रमाण, विद्यार्थ्यांच्या गळतीचे प्रमाण, विद्यार्थ्यांमागे शिक्षकांचे असलेले प्रमाण, शिक्षिका आणि शिक्षकांचे प्रमाण, शिक्षितांची संख्या अशा बाबींचा विचार केला जातो. या सर्वच बाबतीत चीन आणि ब्राझील भारताच्या बरेच पुढे आहेत. यामुळे हे दोन देश आथिर्क प्रगती अधिक वेगाने करू शकतील असे मत कसबेकर यांनी नोंदवले आहे.

ठोक राष्ट्रीय उत्पन्नदरडोई उत्पन्न

चीन 1377256490

ब्राझील 498 2850

भारत 502 480

( दशकोटी अमेरिकन डॉलर्स) (डॉलर्स)

सुहास फडके

 
</text>
</doc>
