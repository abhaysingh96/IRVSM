<doc>
<docno>1010728.cms.txt</docno>
<text>
 
क्रीडा
रचना, उत्तर रेल्वे अजिंक्य
[ Thursday, February 03, 2005  11:40:21 pm]


म.टा. क्रीडा प्रतिनिधी

ठाणे : नाशिकचा रचना स्पोर्ट्स क्लब आणि सिकंदराबादचा उत्तर रेल्वे संघ ठाणे महापौर चषक अखिल भारतीय कबड्डी स्पधेर्त जेतेपदाचे मानकरी ठरले. तर स्पधेर्तील सवोर्त्तम खेळाडूंचा मान पूनम पाटील (रचना) व संजीव कुमार (उत्तर रेल्वे) यांनी पटकावला.

रचना वि. गतविजेता दिल्लीचा पालम स्पोर्टस क्लब यांच्यामधील महिलांची अंतिम लढत अखंड रंगतदार झाली. राष्ट्रीय खेळाडू भक्ती कुलकणीर्, पुनम पाटील, निर्मला भोई व तनुजा कुलकणीर् अशा अव्वल खेळाडूंचा समावेश असलेल्या रचनाने मध्यंतराला 19-11 अशी आघाडी घेतली होती. भक्ती व तनुजा या कुलकणीर् भगिनींच्या आक्रमक चढायांना पुनम पाटील व निर्मला भोईच्या यांच्या अचुक पकडींची मिळालेली साथ यामुळे रचना हा सामना सहज जिंकणार असे वाटत असताना उत्तरार्धात पारडे फिरले.

पुजा शर्मा व अश्विनी शर्मा यांच्या आक्रमक खेळामुळे पालमने करत भराभर गुण मिळवत सामन्यात बरोबरी साधली. बरोबरीची ही कोंडी शेवटी तनुजा कुलकणीर्च्या यशस्वी चढाईने फोडली. सामना संपायला अवघे दिड मिनिट बाकी असताना तनुजाने एकाच चढाईत चार गडी बाद करण्याची करामत केली आणि पारडे रचनाच्या बाजूने फिरले. विजेत्या रचनाने 50 हजार रूपयांचे रोख पारितोषिक पटकावले.

पुरूषांचा अंतिम सामना एकतफीर् झाला. उत्तर रेल्वेने एओसी संघावर 43-25 अशी सहज मात करत चषकावर आपले नाव कोरले. विजेत्यांकडून संजीव कुमारने सुरेख खेळ केला. विजेत्या उत्तर रेल्वेला 50 हजारचे रोख बक्षिस देऊन गौरवण्यात आले.

सवोर्त्तम खेळाडू ठरलेल्या संजीव कुमारला अकरा हजारचे पारितोषिक देण्यात आले. महिलांमध्ये हा बहुमान पूनम पाटीलला मिळाला.

या स्पधेर्ला कबड्डी शौकिनांचा छान प्रतिसाद लाभला. महाराष्ट्राचे माजी मुख्यमंत्री नारायण राणे, भाजपचे जेष्ठ नेते गोपीनाथ मुंडे व महापौर शारदा राऊत यांच्या उपस्थितीत स्पधेर्चा पारितोषिक वितरण समारंभ पार पडला.

 
</text>
</doc>
