<doc>
<docno>1009660.cms.txt</docno>
<text>
 
महामुंबई
भुदरगड प्रकरणी सरकारला दंड
[ Thursday, February 03, 2005  12:12:06 am]


म. टा. प्रतिनिधी

मुंबई : कोल्हापूर जिल्ह्यातील भुदरगड सहकारी पतपेढीच्या संचालक मंडळाच्या गैरव्यवहाराबाबत प्रतिज्ञापत्र सादर करण्याची मुदत टळून गेल्याबद्दल मुंबई हायकोर्टाने राज्याच्या सहकार सचिवांना 10 हजार रुपये दंड ठोठावला आहे.

विधानसभेचे अध्यक्ष बाबासाहेब कुपेकर राज्यमंत्री असताना संचालक मंडळ बरखास्तीची कारवाई झाल्यानंतरही त्यास स्थगिती मिळवण्यात आली. सदर पतपेढीच्या व्यवहारांभोवती संशयाचे धुके असून त्याबाबत चौकशी करण्याचे आदेश सरकारला देण्यात आले होते. या चौकशीतील तपशील नंतर प्रतिज्ञापत्राद्वारे सादर करावयाचा होता. मात्र, मुदत टळल्यानंतरही याबाबत काही हालचाल नसल्याने नाराजी व्यक्त करून मुख्य न्यायमूतीर् दलवीर भंडारी व न्या. शरद बोबडे यांच्या खंडपीठाने सरकारला 10 हजार रुपये दंड ठोठावला आणि दोन आठवड्यांत प्रतिज्ञापत्र करण्याचा आदेश दिला.

 
</text>
</doc>
