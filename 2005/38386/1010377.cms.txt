<doc>
<docno>1010377.cms.txt</docno>
<text>
 
महाराष्ट्र
विम्को सुरूच राहणार
[ Thursday, February 03, 2005  05:26:07 pm]


मुंबई टाइम्स टीम

अंबरनाथ : आगपेटीचं उत्पादन करणाऱ्या विम्को कंपनीवरचं सावट दूर झालं आहे. केंदीय कृषीमंत्री शरद पवार यांनी अर्थमंत्री पी. चिदंबरम यांच्याशी या प्रश्नाबाबत चर्चा केली. त्या वेळी विम्को कंपनी बंद पडणार नाही, याची काळजी घेतली आहे.

83 वर्षं जुन्या विम्को कंपनीवर काही महिन्यांपूवीर् केंद सरकारने 16 टक्के अबकारी कर लावला. परिणामी उत्पादनात घट झाली. तसंच कंपनी व्यवस्थापनाने कामगार कपात केली. राज्य व केंद सरकारमधील अधिकाऱ्यांबरोबर झालेल्या चचेर्त वाढवलेला अबकारी कर रद्द करावा म्हणून विनंती करण्यात आली. त्याच वेळी काही लघुउद्योगातील काडेपेटी उत्पादकांवरील अबकारी कर रद्द केला. त्या काडेपेच्या स्वस्त दरात देणं शक्य झालं. उलट विम्को कंपनीमधील आगपेट्यांना ग्राहक मिळेनात. कंपनीतील उत्पादन ठप्प झाले. या सर्वांचा परिणमाम म्हणून विम्को कंपनीतील सुमारे दोन हजार कामगार बेरोजगार होण्याची परिस्थिती निर्माण झाली.

कामगार युनियन आणि व्यवस्थापकीय अधिकाऱ्यांनी आमदार किसन कथोरे यांची भेट घेऊन परिस्थिती समजावून दिली. त्यानंतर कंपनीचे जनरल मॅनेजर राजीव सावंत व एस.जी. परब आणि उत्तर प्रदेशातील रायबरेली येथील विम्को कंपनीचे जनरल मॅनेजर बिपीन मल्होत्रा आणि कामगार युनियन नेते रामलु आदींनी शरद पवार यांची भेट घेतली.

पवार यांनी ताबडतोब केंदीय अर्थमंत्री पी. चिदंबरम यांना कंपनीवरील अबकारी कर कमी करण्याची विनंती केली. केंदीय अर्थमंत्र्यांनी दोन महिन्यानंतर होणाऱ्या आथिर्क अंदाजपत्रकामध्ये अबकारी कर 16 टक्क्यांहून कमी करण्याचे निर्णयात्मक आश्वासन दिलं आहे.

 
</text>
</doc>
