<doc>
<docno>1010515.cms.txt</docno>
<text>
 
क्रीडा
दक्षिण आफ्रिका-इंग्लंड झटपट सामना बरोबरीत
[ Thursday, February 03, 2005  07:56:34 pm]


ब्ल्यूमफाँटेन : दक्षिण आफ्रिका विरूद्ध इंग्लंड यांच्यातील दुसरा झटफट क्रिकेट सामना बरोबरीत सुटला. शेवटच्या षटकात दक्षिण आफ्रिकेचे 3 गडी गारद झाले आणि त्यांचा विजय हुकला.

दक्षिण आफ्रिकेत जन्मलेल्या इंग्लंडच्या केविन पीटरसनने 96 चेंडूत 108 धावा फटकावल्या आणि इंग्लंडने 5 बाद 270 धावा उभारल्या. दक्षिण आफ्रिकेला जॅक कॅलिस आणि हर्शल गिब्स यांनी 161 चेंडूत 134 धावांची भागीदारी करत छान पाया रचून दिला होता. शेवटच्या षटकात दक्षिण आफ्रिकेला विजयासाठी केवळ 3 धावा हव्या होत्या. परंतु कबीर अलीच्या शेवटच्या षटकात 3 गडी गारद झाले आणि सामना बरोबरीत ( ' टाय ') सुटला. शेवटच्या चेंडूवर अँड्र्यू हॉल यष्टीचीत झाला. सात सामन्यांच्या या मालिकेत इंग्लंडकडे 1-0 अशी आघाडी आहे.

 
</text>
</doc>
