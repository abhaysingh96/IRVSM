<doc>
<docno>1010624.cms.txt</docno>
<text>
 
अर्थव्यवहार
अर्थसंकल्पात श्रीमंतावर वाढीव करांची शक्यता नाही?
[ Thursday, February 03, 2005  09:40:13 pm]


वृत्तसंस्था

नवी दिल्ली : श्रीमंत वर्ग आणि बड्या कंपन्यांना अधिक कर लागू करावेत यासाठी डावे पक्ष केंद सरकारवर दबाव आणत असले तरी 2005-2006 आथिर्क वर्षासाठीच्या केंदीय अर्थसंकल्पात कररचना ' सोपी व करवसुलीसाठी अनुकूल ' करण्यासाठी आवश्यक ते बदल केले जाण्याची व ती आथिर्क वाढअभिमुख बनविला जाण्याची शक्यता आहे. माहितगार गोटांतून सांगण्यात येते की, येत्या अर्थसंकल्पात काळा पैसा बाहेर काढण्यासाठी एखादी नवी माफी योजना (अॅम्नेस्टी स्कीम) जाहीर होण्याची शक्यता अजिबात नाही.

पंतप्रधान डॉ. मनमोहन सिंग व अर्थमंत्री पी. चिदंबरम यांनी सर्वसमावेशक करसुधारणा अमलात आणण्याच्या दिलेल्या आश्वासनानुसार आगामी अर्थसंकल्पात कर सुटींवर ( टॅक्स एक्झम्प्शन्स) आणि कर-ठोक देशी उत्पादन प्रमाण (टॅक्स-जीडीपी रेश्यो) यावर गांभिर्याने फेरविचार केला जाणार असून, गृहनिर्माण आणि बचत या झपाट्याने वाढणाऱ्या क्षेत्रांना दिल्या जात असलेल्या करसवलती मात्र अबाधित राखल्या जातील, असे जाणकारांच्या वर्तुळांतून सांगितले जात आहे.

केंदातील संयुक्त पुरोगामी आघाडी सरकारचा हा दुसरा अर्थसंकल्प असेल. ' कॉमन मिनिमम प्रोग्रॅम ' नुसार सरकार ग्रामीण रोजगार हमी योजना, कामासाठी धान्य योजना, सिंचन, आरोग्य सेवा, शिक्षण या मोठ्या खर्चाच्या ' बिग टिकेट आयटम्स ' च्या अंमलबजावणीत पुढील पाऊल टाकील, अशी अपेक्षा आहे. त्याबरोबरच ऊर्जा, सिंचन, रस्तेबांधणी, बंदरविकास यामध्ये सरकारी गुंतवणूक वाढविली जाईल, असेही सांगितले जात आहे.

डाव्या पक्षांनी अर्थसंकल्पाकडून आपल्या अपेक्षांचे एक 12 कलमी मागणीपत्र सरकारला दिलेले आहे. जाणकार गोटांच्या माहितीनुसार, कररचनेतील विसंगती (डिस्टॉर्शन्स) दूर करणे यावर अर्थसंकल्पातील आथिर्क सुधारणांचा भर असेल. करवसुली सुलभ व अधिकाधिक व्हावी या हेतूने सुधारित कररचना ही साधी व सोपी असेल, असा अंदाज आहे. पेट्रोलियम उत्पादनांवरील, कृत्रिम धाग्यांच्या कापडावरील, साखर, टेलिकॉम व औषध क्षेत्रावरील करांबाबत फेरविचार अपेक्षित आहे.

उद्योग क्षेत्रावरील करांचे (कॉपोर्रेट टॅक्सेस) धोरण ठरविताना सरकारला हे लक्षात ठेवणे आवश्यक आहे की, उद्योग क्षेत्र हेच रोजगारनिमिर्ती करणारे मुख्य क्षेत्र असून, त्याला मदत दिली जाणे आवश्यक आहे. पण त्याबरोबरच विकासासाठी कर महसूल अधिक वसूल होणेही आवश्यक आहे.

बचतीच्या एकंदर दरात 2003-2004 वर्षात वाढ होऊन तो 28.1 टक्के झाला असल्याने अर्थ मंत्रालयात उत्साहाचे वातावरण आहे. गुंतवणूक वाढण्यासाठी बचतीला प्रोत्साहन दिले जाणे आवश्यक असल्याचे जाणकार सांगतात. पण करविषयक उत्तेजनपर सवलती या ' करचुकव्यांचा आसरा ' बनू नयेत याकडेही सरकारला लक्ष द्यावे लागणार आहे. यंदा ( ' टॅक्स-जीडीपी रेश्यो ' मध्ये सुधारणा झाली असून , 2005-2006 आथिर्क वर्षात हे प्रमाण किमान एक टक्क्याने तरी वाढविण्यावर व ते पुढील दोनतीन वषेर् टिकविण्यावर सरकारचा भर राहील, असा अंदाज आहे.

' कॉमन मिनिमम प्रोग्रॅम ' मध्ये देण्यात आलेल्या आश्वासनानुसार करांचे दर साधारण आणि स्थिर (मॉडरेट अॅण्ड सिंपल) राहण्याची, ते पुढील चार ते पाच वषेर् स्थिर राहण्याची, अशी अपेक्षा आहे.

 
</text>
</doc>
