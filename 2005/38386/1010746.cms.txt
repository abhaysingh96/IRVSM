<doc>
<docno>1010746.cms.txt</docno>
<text>
 
महामुंबई
राष्ट्रवादीचे आमदार जगताप यांना शरण येण्याचा आदेश
[ Thursday, February 03, 2005  11:54:53 pm]


म. टा. प्रतिनिधी

मुंबई : महाड येथील राष्ट्रवादी काँग्रेसचे आमदार माणिक जगताप यांचा अटकपूर्व जामीनअर्ज मुंबई हायकोर्टाने फेटाळून लावला असून 9 फेब्रुवारीपर्यंत महाड पोलिसांपुढे हजर होण्याचा आदेश दिला आहे.

जानेवारी महिन्यात झालेल्या महाड नगरपरिषदेतील पोटनिवडणुकीच्या वेळी झालेल्या शिवसेना-राष्ट्रवादी काँगेस कार्यर्कत्यांच्या बाचाबाचीत रिव्हॉल्वर चालवून हवेत गोळीबार केल्याचा आरोप जगताप यांच्यावर आहे. न्या. ए. एम. खानविलकर यांनी जगताप यांचा जामीनअर्ज फेटाळला असला तरी 40 शिवसेना कार्यर्कत्यांना मात्र जामीन मंजूर केला आहे.

 
</text>
</doc>
