<doc>
<docno>1010508.cms.txt</docno>
<text>
 
क्रीडा
उदय पवार अकादमीच्या अ. भा. बॅडमिंटन स्पधेर्त 4 लाखांची बक्षिसे
[ Thursday, February 03, 2005  07:52:48 pm]


म. टा. क्रीडा प्रतिनिधी

मुंबई : उदय पवार अकादमीतर्फे 4 लाख रुपये बक्षिसांची अ. भा. रँकिंग बॅडमिंटन स्पर्धा 8 ते 12 फेब्रुवारी दरम्यान जुहू विलेपालेर् जिमखान्यात रंगणार आहे. ही स्पर्धा रणजीत राजाध्यक्ष यांच्या स्मृतीनिमित्त आयोजित केली जात आहे.

यासंबंधी माहिती देताना माजी बॅडमिंटनपटू उदय पवार म्हणाले : आम्ही लागोपाठ तिसऱ्यांदा अ. भा. बॅडमिंटन स्पधेर्चे आयोजन मुंबईत करत आहोत. या वषीर्चे वैशिष्ट्य म्हणजे सुदिरमान चषक बॅडमिंटन स्पधेर्साठीच्या भारतीय संघाची निवड या स्पधेर्नंतर जाहीर केली जाणार आहे. या स्पधेर्त सर्व प्रमुख खेळाडू भाग घेतील अशी आमची अपेक्षा आहे. भारतीय बॅडमिंटन असोसिएशनने ही स्पर्धा निवड चाचणी असल्याचे जाहीर केले आहे. स्पधेर्ला अजूनही प्रमुख पुरस्कर्ता लाभलेला नाही ; परंतु काही दिवसांत तो लाभेल अशी आशा आम्ही बाळगली आहे.

पूवीर् मुंबईतील अनेक क्लब स्पर्धा आयोजित करत असत आणि त्याचा फायदा खेळाडूंना होत असे. आता ते कमी झाले आहे ; परंतु बॅडमिंटन संघटनेने क्लबशी संपर्क साधायला हवा, असेही ते म्हणाले.

या स्पधेर्तील पुरुष विजेत्याला 40 हजार रुपये, तर उपविजेत्याला 20 हजार रुपये, पुरुष दुहेरी विजेत्या जोडीला 35 हजार तर उपविजेत्या जोडीला 20 हजार रुपये देण्यात येतील. महिला विजेतीचे कौतुक 30 हजार रुपये देऊन केले जाईल, तर उपविजेतीला 15 हजार रुपये देण्यात येतील. महिला दुहेरी आणि मिश्ा स्पर्धा विजेत्या जोडीला 25 हजार रुपये दिले जातील. शिवाय 7 हजार 600 रुपयांची खास बक्षिसेही ठेवण्यात आली आहे. पुरुष एकेरीच्या उपांत्य फेरीत, उपांत्यपूर्व फेरीत, उपउपांत्यपूर्व फेरीत पराजित होणाऱ्या खेळाडूंनाही खास बक्षिसे देण्यात येतील.

ही स्पर्धा यशस्वीपणे आयोजित केली जाईल असा विश्वास गौतम ठक्कर आणि अनिल महेश या बॅडमिंटनप्रेमी खेळाडूंनीही व्यक्त केला. स्पधेर्च्या प्राथमिक फेऱ्या अंधेरीच्या शहाजी राजे क्रीडा संकुलात होतील.

 
</text>
</doc>
