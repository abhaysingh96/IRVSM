<doc>
<docno>1009669.cms.txt</docno>
<text>
 
महामुंबई
पारसिक बँक घोटाळ्याप्रकरणी रिर्झव्ह बँकेची नोटिस
[ Thursday, February 03, 2005  12:15:56 am]


म. टा. प्रतिनिधी

मुंबई : ठाणे परिसरातील पारसिक जनता सहकारी बँकेच्या एका संचालकाने स्वत:च विश्वस्तपदी असलेल्या अनेक संस्थांना बँकेमार्फत देणग्या उपलब्ध करून दिल्याप्रकरणी या बँकेस 5 लाख रुपयांचा दंड का करू नये, अशी नोटीस रिर्झव्ह बँकेने बजावली आहे. त्या संदर्भात बँकेने तसेच राज्य सरकारने दोन आठवड्यांच्या आत प्रतिज्ञापत्र सादर करावे, असा आदेश मुंबई हायकोर्टाने एका अर्जाच्या सुनावणीत दिला आहे.

माणिक पाटील या अर्जदाराने बँकेच्या गैरव्यवहारांसंदर्भात हायकोर्टात याचिका केली आहे. सदर बँकेच्या संचालकाने काही संस्थांना सुमारे साडेपाच कोटी रुपयांच्या देणग्या मंजूर करवून घेतल्या. या संस्थांच्या विश्वस्तपदी आपण असल्याचे त्याने दडवले. नियमाप्रमाणे संचालक आपल्याच संस्थांवर अशी खैरात करू शकत नाहीत. या बँकेच्या 31 डिसेंबर 2003 रोजी रिर्झव्ह बँकेने केलेल्या लेखापरीक्षणात सदर बाब उघडकीस आली. इतक्या मोठ्या रकमेबाबतचे तपशील दडवून ठेवल्याची गंभीर दखल घेत रिर्झव्ह बँकेने पारसिक जनता बँकेस तुमच्याकडून दंडापोटी पाच लाख रुपये का वसूल करू नये अशी कारणे दाखवा नोटीस बजावली, तसेच सरकारला वसुलीची शिफारस केली.

याप्रकरणी बँकेवर कारवाई केली जावी अशा आशयाची याचिका पाटील यांनी केली आहे. बुधवारच्या सुनावणीच्या वेळी मुख्य न्यायमूतीर् दलवीर भंडारी व न्या. शरद बोबडे यांच्या खंडपीठाने रिर्झव्ह बँकेच्या या शिफारशीसंदर्भात पारसिक जनता सहकारी बँक तसेच राज्य सरकार यांना दोन आठवड्यांच्या आत प्रतिज्ञापत्र सादर करण्याचा आदेश दिला. अर्जदाराच्या वतीने अॅड. नीता कणिर्क यांनी काम पाहिले.

 
</text>
</doc>
