<doc>
<docno>1010726.cms.txt</docno>
<text>
 
क्रीडा
जय मातृभूमी श्री शरीरसौष्ठव स्पधेर्त बक्षिसांची लयलूट
[ Thursday, February 03, 2005  11:39:50 pm]


मुंबई : संपूर्ण स्पधेर्साठी साडेचार लाखांची भरघोस बक्षिसं... त्यापैकी विजेत्याला एक लाख रुपयांचं घसघशीत इनाम... उपविजेत्याला 75 हजाराचं, तर तिसऱ्या क्रमांकाला 50 हजारांचं भलंमोठं इनाम... शरीरसौष्ठवाच्या खेळात अशा भव्य स्वरुपाची बक्षिसं हा दुमिर्ळ योगच! तो जुळून आला आहे जय मातृभूमी फाऊंडेशनतफेर् आयोजित जय मातृभूमी श्री या राष्ट्रीय स्तरावरच्या शरीरसौष्ठव स्पधेर्द्वारे. भारतीय शरीरसौष्ठवाच्या इतिहासात एवढ्या मोठ्या इनामी रकमेची शरीरसौष्ठव स्पर्धा बहुधा प्रथमच आयोजण्यात आली आहे.

साहजिकच प्रभादेवीच्या रवींद नाट्य मंदिरात 8 फेब्रुवारीला सायंकाळी साडेसात वाजता रंगणाऱ्या या स्पधेर्त देशातले झाडून सर्व अव्वल शरीरसौष्ठवपटू हजर राहावेत यात नवल नाहीच. स्पधेर्ला एकूण 110 स्पर्धकांचा प्रतिसाद लाभला आहे. त्यात श्यामसुंदर, प्रसादकुमार, वीतेंदरसिंग, टी व्ही पॉली, जगजीतसिंग, एम एस मोहनन या श्रेष्ठ खेळाडूंच्या खांद्याला खांदा लावून झुंजतील ते संदीप वालावलकर, श्याम रहाटे, नामदेव खामकर हे मराठमोळे शरीरसौष्ठवपटू. विशेष म्हणजे रेल्वेच्या शरीरसौष्ठवपटूंना या स्पधेर्त त्यांच्या संबंधित राज्यांचं प्रतिनिधीत्व करण्याची परवानगी मिळाली आहे.

शरीरसौष्ठव खेळाला प्रोत्साहन देण्यासाठी जय मातृभूमी फाऊंडेशनने आयोजलेल्या या स्पधेर्त बक्षिसांची अक्षरश: लयलूट आहे. पहिल्या आणि दुसऱ्या क्रमांकाचं बक्षीस अनुक्रमे स्कायहेल्थ प्रा. लि. आणि इनस्टोन (सिल्वेस्टर स्टॅलोनची कंपनी) यांनी पुरस्कृत केलं आहे. चौथ्या ते दहाव्या क्रमांकापर्यंतच्या विजेत्यांना आकर्षक रोख इनामं आहेत. याशिवाय स्पर्धकांना हिरो होंडा मोटरसायकल, इलेक्ट्रोलक्स फ्रीज, रेमंड व्हील घड्याळे आदी बक्षिसांचाही लाभ होईल.

मुख्यमंत्री विलासराव देशमुख आणि उपमुख्यमंत्री आर आर पाटील यांच्या हस्ते स्पधेर्चं उद्घाटन होणार आहे. यावेळी आशियाई शरीरसौष्ठव संघटनेचे सरचिटणीस पॉल चुआ हेसुद्धा उपस्थित असतील. सहारा समय मुंबई वाहिनीवरून या स्पधेर्चं थेट प्रक्षेपण होणार आहे.

या स्पधेर्ची तिकिटविक्री सुरू झाली असून, अधिक माहिती जय मातृभूमी फाऊंडेशनचे चेअरमन प्रशांत सावंत ( 9322213444) किंवा खजिनदार ब्रायन पसान्हा (9322216716) यांच्याकडे मिळू शकेल.

महाराष्ट्राचा संघ जाहीर

जय मातृभूमी श्री शरीरसौष्ठव स्पधेर्साठी महाराष्ट्र राज्य शरीरसौष्ठव संघटनेने महाराष्ट्राचा संघ जाहीर केला आहे. संदीप वालावलकर, नामदेव खामकर, सुनील भोईर, कैझाद कपाडिया, मन्सूर बादशहा, संग्राम चौघुले, रेमंड मिस्कीटा आणि नासीर अराफत यांचा या संघात समावेश आहे, असं संघटनेचे उपाध्यक्ष पपी पाटील यांनी पत्रकाद्वारे कळवलं आहे.

 
</text>
</doc>
