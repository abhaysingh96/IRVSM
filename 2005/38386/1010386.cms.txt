<doc>
<docno>1010386.cms.txt</docno>
<text>
 
महामुंबई: मुंबई टाइम्स
डबीर्चा बदलतोय चेहरा!
[ Thursday, February 03, 2005  05:32:57 pm]


निनाद सिध्दये

एकेकाळी ' रेस ' म्हटलं, की अनेक पांढरपेशा मध्यमवगीर्यांच्या भुवया उंचावत असत. ' रेसच्या नादानं बिघडला ' किंवा ' रेसमध्ये पैसे गमावून कर्जबाजारी झाला ,' अशी वाक्यं लौकिकार्थानं बिघडलेल्या अनेकांबाबत कानावर पडत. पण आता बदलत्या जमान्यात ' रेस ' हा केवळ शौक राहिला नसून ते मनोरंजनाचं एक माध्यम बनू पाहतंय. याची झलक मिळणार आहे, रविवारी महालक्ष्मी रेसकोर्सवर होणाऱ्या इंडियन डबीर्च्या निमित्ताने अनेक मनोरंजक कार्यक्रमांदरम्यान!

द रॉयल वेस्टर्न इंडिया टर्फ क्लबतफेर् दरवषीर् शर्यतींच्या मोसमाअखेर सर्वात मोठ्या रेसचं म्हणजेच इंडियन डबीर्चं आयोजन करण्यात आलंय. रविवारी दुपारी होणाऱ्या या इंडियन डबीर्च्या निमित्ताने या वीकएण्डला रेसकोर्सवर धमाल मनोरंजनाची रेलचेल राहणार आहे. अशा प्रकारच्या डबीर् शर्यती म्हणजे समाजातल्या उच्चभ्रू आणि ' सेलिब्रिटीज ' म्हणून मिरवण्याची हौस असणाऱ्यांचीच मक्तेदारी, हा समज मोडून काढण्याच्या उद्देशानंच शनिवारी रेसकोर्सवर एखाद्या कानिर्वलसारखं वातावरण निर्माण करण्याचा आमचा प्रयत्न असल्याचं वेस्टर्न इंडिया टर्फ क्लबचे कमिटी मेम्बर आणि हॉर्स रेसिंग समालोचक मोहित लालवानी यांनी ' मुंबई टाइम्स ' शी बोलताना सांगितलं.

महालक्ष्मी रेसकोर्सवर आतापर्यंत गदीर् असे, ती मुख्यत: घोड्यांवर पैसे लावणाऱ्या शौकिनांची. पण गेल्या दोन वर्षांपासून राज्य सरकारने रेसकोर्सवर लहान मुलांना येण्यास बंदी उठवल्यामुळे आता घोडेस्वारीचा आनंद बालगोपाळांनाही लुटता येणार आहे. तसंच हॉर्सरायडिंग हा एक उत्तम मैदानी खेळ म्हणून प्रमोट करण्यासाठीही या डबीर्दरम्यान प्रयत्न करण्यात येत आहेत. शनिवारी रेसकोर्सवर एकूण आठ शर्यती होणार असून रविवारी प्रमुख इंडियन डबीर्सह एकूण दहा शर्यती खेळवल्या जातील. या शर्यतींच्या बक्षिसाची एकूण रक्कम 70 लाख रुपये एवढी प्रचंड आहे. या शर्यतींसाठी सध्या रेसकोर्सवर जोरदार तयारी सुरू असून ट्रेनर्स घोड्यांकडून कसून सराव करून घेत आहेत.

या डबीर्च्या दोन दिवसांच्या मेम्बर्स एन्क्लोजरच्या सीझन तिकिटाची किंमत प्रत्येकी 330 रुपये असून यात शर्यती कुणालाही पाहता येतील. तिकिटाची किंमत 150 रुपये असेल. शनिवारच्या शर्यतींदरम्यान लहान मुलांसाठी फेस पेण्टिंग, टॅटूसारख्या धमाल गोष्टी असतीलच, पण भोजनभक्तांसाठी भारतातल्या सवोर्त्तम शेफ्सनी बनवलेल्या चिकन बिर्याणी आणि चिकन टिक्कासारख्या चविष्ट डिशेसही उपलब्ध असतील.

इंग्रजांनी भारताला दिलेल्या अनेक खेळांपैकी घोडेस्वारी हा एक उमदा मैदानी खेळ आहे. त्यात 1942-43 पासून मुंबईत होणारी इंडियन डबीर् ही शर्यत अत्यंत प्रतिष्ठेची मानली जाते. महालक्ष्मी रेसकोर्सची क्षमता एकाच वेळी 20 घोडे धावू शकेल, एवढी मोठी आहे. यंदा हैदराबाद, म्हैसूर, चेन्नई आणि बंगलोरसह अनेक शहरांमधले सुमारे 16 ते 17 घोडे मुख्य डबीर्मध्ये भाग घेणार आहेत. यासाठी अमेरिका, आयर्लंड, फ्रान्ससारख्या देशांचे नामांकित जॉकीही मुंबईत दाखल झाले असून भारताचा ख्यातनाम जॉकी पेसी श्रॉफही यात सहभागी होत आहे. मुख्य डबीर्व्यतिरिक्त स्प्रिण्टर्स कप, द एक्लिप्स स्टेक्स आणि पूनावाला ब्रीडर्स मल्टिमिलियन ट्रॉफीसारख्या शर्यतीही यंदा मोठी गदीर् खेचणार, अशी चर्चा आहे.

 
</text>
</doc>
