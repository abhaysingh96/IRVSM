<doc>
<docno>1009673.cms.txt</docno>
<text>
 
महामुंबई
शिवसेनेच्या नगरसेवकाची पालिकेच्या इंजिनिअरला मारहाण
[ Thursday, February 03, 2005  12:17:06 am]


म. टा. प्रतिनिधी

मुंबई : महापालिकेच्या जी दक्षिण विभागाचे असिस्टंट इंजिनिअर दिलीप भुवे यांना मारहाण केल्याप्रकरणी शिवसेनेचे नगरसेवक संजय अगलदरे यांच्या विरोधात ना. म. जोशी मार्ग पोलिसांनी गुन्हा दाखल केला आहे.

इमारत व मालमत्ता विभागात काम करणाऱ्या भुवे यांनी अनधिकृत बांधकामावर कारवाई केल्यावरून अगलदरे यांनी बुधवारी दुपारी त्यांना मारहाण केल्याचे सांगण्यात आले. अगलदरे यांनी सहा महिन्यांपूवीर् याच विभागाचे सहायक आयुक्त रमेश पवार यांना मारहाण केली होती. त्यावेळी त्यांना अटकही झाली होती. लागोपाठ झालेल्या या प्रकारांमुळे अगलदरे यांच्यावर कारवाई करण्याची मागणी होत आहे.

अपंग महासंघाचे धरणे

मुंबई (म. टा. प्रतिनिधी) : अपंगांच्या मागण्यांसाठी राष्ट्रीय अपंग विकास महासंघाच्या वतीने 7 फेब्रुवारीला महालक्ष्मी येथील फेलोशिप ऑफ फिजिकली हँडिकॅप्ड संस्थेबाहेर धरणे धरण्यात येणार आहे, असे भारतीय अंध अपंग पुनर्वसन संस्थेचे अध्यक्ष सुरेंद लाड यांनी सांगितले.

 
</text>
</doc>
