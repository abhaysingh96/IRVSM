<doc>
<docno>1010366.cms.txt</docno>
<text>
 
प्रगती फास्ट
वाचनातील सातत्य महत्त्वाचं
[ Thursday, February 03, 2005  05:20:27 pm]


मुंबई युनिव्हसिर्टीतर्फे एप्रिल 2004 मध्ये झालेल्या एमए परीक्षेत मराठी साहित्यात कणकवली कॉलेजची मीना मुळ्ये पहिली आली. तिला एमएच्या दोन्ही वर्षांचे मिळून एकूण 800 पैकी 505 मार्क्स म्हणजे 64 टक्के मिळाले आहेत. मीना मुळ्ये ही स्व.न.चि. केळकर सुवर्णपदक आणि स्व. श्रीमती सरोज दिघे स्मृती सुवर्णपदकाचीही मानकरी ठरली.

आठवीपर्यंतचं शिक्षण विरार इथल्या अण्णासाहेब वर्तक स्मारक विद्यामंदिरमध्ये झालं. मी मुळात मालवणची असल्यामुळे पुढचं शिक्षण तिथेच झालं. बारावीपर्यंत टोपीवाला ज्युनिअर कॉलेजमध्ये आर्ट्सला होते. तेव्हा मी मालवण केंदातून पहिली आले. त्यानंतर मी मालवणच्या स.का. पाटील सिंधुदुर्ग कॉलेजमध्ये होते. बीएलासुद्धा मराठी- भूगोल विषयात सिंधुदुर्ग जिल्ह्यातून प्रथम येण्याचा मान मिळाला.

एमएमचं रँकिंग हे पार्ट वन आणि पार्ट टूच्या एकत्रित मार्कांवर अवलंबून असतं. त्यामुळे दोन्ही वर्षं कसून अभ्यास करायचा, असं आधीच ठरवलं होतं. एमए पार्ट टूसाठी उपयोजित समीक्षा, ऐतिहासिक भाषाविज्ञानाची मूलतत्त्वं आणि भूमिका, आधुनिक मराठी साहित्य तर वैकल्पिक विषय म्हणून दलित साहित्य निमिर्तीची पूर्वपीठिका हा विषय निवडला होता.

उपयोजित समीक्षा विषयात संत ज्ञानेश्वर, संत तुकाराम, महात्मा फुले, मढेर्कर, कुसुमाग्रज, नारायण सुवेर्, नीरजा यांच्या कवितांचा, गीतरचनांचा समीक्षात्मक अभ्यास होता.

तसंच चारूता सागर यांच्या कथा, प्रेमानंद गज्वी यांचं नाटकदेखील अभ्यासाला होतं. मराठी भाषेची पूर्वपीठिका, कोकणी, अहिराणी, वऱ्हाडी या बोलीभाषा, बहुभाषिक आणि एकभाषिक पुनर्रचना यांचा अभ्यास ऐतिहासिक ' भाषाविज्ञानाची मूलतत्त्वं आणि भूमिका ' या विषयात होता.

भालचंद नेमाडे यांचा ' देखणी ', नरेंद जाधव यांचं ' आमचा बाप अन् आम्ही ,' इरावती कर्वे यांचं ' गंगाजल ' हे पुस्तक, आशा बगेर् यांची ' पूजा ' नामक साहित्यकृती अशा विविध कथा, कादंबरी, चरित्र, आत्मचरित्र, काव्यसंग्रह यांचा अभ्यास आधुनिक मराठी साहित्यात होता. दलित साहित्य निमिर्तीची पूर्वपीठिका विषयात शांताबाई कांबळे यांचं ' माझ्या जन्माची चित्तरकथा ,' दामोदर मोरे यांचं उत्खनन, दया पवार यांचं बलुतं, उत्तम बंडू तुपे यांचं ' झुलवा ' अशी पुस्तकंअभ्यासाला होती.

अभ्यास करताना महत्त्वाचं असतं ते सूक्ष्म वाचन आणि लिखाणाचा सराव. मागील काही वर्षांच्या युनिव्हसिर्टीच्या प्रश्नपत्रिका मी समजून घेतल्या होत्या. आठवड्यातले चार दिवस कॉलेजमध्ये लेक्चर्स असायची. कितीही पुस्तकं संदर्भासाठी असली, तरी परीक्षेचा अभ्यास त्यातून होत नाही. त्यामुळे स्वत:च्या नोट्स तयार करण्यावर मी भर दिला. त्यासाठी कॉलेजची लायब्ररी, दूरस्थ शिक्षण मंडळाच्या नोट्स आणि इतर मराठीच्या पुस्तकांचा खूप उपयोग झाला.

परीक्षेपूर्वी तीनदा मी माझ्या नोट्स पूर्ण वाचल्या. दिवसातले सहा ते आठ तास सलग वाचन करत होते. परीक्षेपूवीर् दोन महिने आधी अभ्यासाचं वेळापत्रक आखून घेतलं. मराठीची उत्तरं पाठ करावी लागत नाही, तर समजून स्वत:च्या भाषेत लिहायची असतात. सर्व प्रश्न दीघोर्त्तरी असल्यामुळे लिखाणाचा वेग महत्त्वाचा असतो. जे प्रश्न चांगले लिहिता येतील, असा आत्मविश्वास असेल ते आधी सोडवून घ्यावेत. साधारपणे एका प्रश्नाला पंचवीस ते तीस मिनिटांचा वेळ द्यावा. परीक्षेच वेळेचं नियोजन चुकलं की पेपर पूर्ण होत नाही. त्यामुळे ठराविक वेळात तो प्रश्न सोडवून झाला पाहिजे, यासाठी आम्ही खूप प्रॅक्टिस केली होती. लिहिलेले प्रश्न प्राध्यापकांकडून तपासून घ्यायचो. त्यातून पुढच्यावेळी कोणत्या चुका टाळाव्यात, हे लक्षात आलं. प्रत्येक विद्यार्थ्याची अभ्यास करण्याची पद्धत वेगळी असते. मला जागरण करण्यापेक्षा पहाटे लवकर उठून अभ्यास केलेला आवडायचा. नोट्सचं वाचन करताना मी मुद्दे वेगळे लिहून ठेवायची. त्याचा उपयोग कमीतकमी वेळात उजळणी करताना व्हायचा.

एमए पार्ट टूच्या पहिल्याच पेपरला गोंधळ झाला. आमचा पेपर तीन ते सहा होता. पण एका कॉलेजमध्ये अकरा ते दोन या वेळात पेपर घेतला गेला. त्यामुळे आमचा पेपरच रद्द झाला. परीक्षेचं आधीच टेन्शन होतं. त्यात पेपर रद्द झाल्यामुळे मानसिक तणाव अधिकच वाढला. त्या वेळी आईबाबा, प्राध्यापकांनी मानसिक आधार दिला. पुढची परीक्षा मात्र व्यवस्थित पार पडली. वाचन, स्मरण आणि लेखन या तीन तत्त्वांवर एमएचं यश अवलंबून असतं, असं मला वाटतं. सध्या मी सेवासदन कॉलेज ऑफ एज्युकेशन, उल्हासनगर इथे बीएड करतेय. उत्तम प्राध्यापिका होण्याचं माझं ध्येय आहे.

गणेश आचवल

 
</text>
</doc>
