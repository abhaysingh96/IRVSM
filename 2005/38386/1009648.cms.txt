<doc>
<docno>1009648.cms.txt</docno>
<text>
 
महामुंबई
बोकड कापणाऱ्यांकडून 25 लाख परत घ्या!
[ Thursday, February 03, 2005  12:00:40 am]


म. टा. सांस्कृतिक प्रतिनिधी

विदोही सांस्कृतिक चळवळीचे आवाहन

मुंबई : अंधश्ाद्धा निर्मूलनाचा कायदा करणाऱ्या महाराष्ट्र सरकारने नाशिकच्या अ. भा. मराठी साहित्य संमेलनात बोकड कापणारे आणि त्याचे समर्थन करणारे यांच्याविरुद्ध फौजदारी गुन्हा दाखल केला पाहिजे आणि या संमेलनासाठी दिलेले 25 लाख रुपये परत मागितले पाहिजेत, असे जाहीर आवाहन विदोही सांस्कृतिक चळवळीचे अध्यक्ष किशोर जाधव यांनी केले आहे. नवी मुंबईत वाशी येथे 5 व 6 फेब्रुवारी रोजी भरणाऱ्या 7 व्या विदोही मराठी साहित्य संमेलनात या घटनेचे पडसाद उमटणार असून प्रस्थापित ब्राह्माण्यवादी, भांडवलदारी-साम्राज्यवादी व पुरुषसत्ताक मूल्यांविरोधात विदोही साहित्यिकांचा आवाज उठणार आहे.

साठोत्तरी मराठी वाङ्मयीन प्रवाहातील महत्त्वाचे कवी तुळसी परब यांच्या अध्यक्षतेखाली वाशीच्या मॉडर्न कॉलेजच्या पटांगणात हे संमेलन होणार असून प्रसिद्ध हिंदी व उर्दू नाटककार- कथाकार असगर वजाहत यांच्या हस्ते त्याचे उद्घाटन होणार आहे. संमेलन स्थळाला लोकशाहीर वामनदादा कर्डक नगरी असे नाव देण्यात आले असून सभामंडपाला कर्मवीर भाऊराव पाटील यांचे व विचारमंचाला डॉ. भालचंद फडके यांचे नाव देण्यात आले आहे. संमेलनाची पूर्वतयारी होत आली असून सुमारे 5000 प्रतिनिधी व कार्यर्कत्यांची भोजन आणि निवासाची सोय करण्यात आली असल्याचे, संमेलनाचे कार्याध्यक्ष प्रा. बी. ए. पाटील यांनी सांगितले. संमेलनाचा खर्च दीड ते दोन लाख रुपये एवढाच मर्यादित ठेवण्यात आला असून हा निधी कार्यर्कत्यांनी लोकांमध्ये फिरून गोळा केला आहे. स्वत: कार्यकतेर् आणि श्ामिकांच्या संघटनांनी दिलेल्या देणग्यांचीही यात भर पडली आहे, असेही पाटील यांनी सांगितले.

किशोर जाधव आणि सुबोध मोरे यांनी संमेलनाच्या कार्यक्रमाची रुपरेषा जाहीर केली. शनिवार , 5 फेब्रुवारी रोजी सकाळी कष्टकरी-बहुजनांच्या महानायकांच्या प्रतिमा-विचार रथाच्या मिरवणुकीने संमेलनाला सुरुवात होईल. संमेलनाच्या उद्घाटन समारंभाला डॉ. आ. ह. साळुंखे, एन. डी. पाटील, कुमार शिराळकर, तारा रेड्डी प्रमुख पाहुणे म्हणून उपस्थित राहणार आहेत. ज्येष्ठ साहित्यिक बाबुराव बागुल, डॉ. यशवंत मनोहर, डॉ. अजीज नदाफ, आत्माराम राठेड या माजी संमेलनाध्यक्षांच्या मार्गदर्शनपर भाषणांचा स्वतंत्र कार्यक्रम होणार आहे.

विविध चर्चा-परिसंवाद आणि मुलाखतींच्या कार्यक्रमात उमिर्ला पवार, दिनानाथ मनोहर, डॉ. हेमू अधिकारी, जयंत पवार, संजय पवार, मधु शेट्ये, मणिमाला, सुंदर लटपटे, ज्ञानेश महाराव, गोपाळ नायडू, मेहबूब शेख, अरुण काळे, भुजंग मेश्ााम, सुरेश राघव, कॉ. यशवंत चव्हाण, कॉ. ए. डी. गोलंदाज आदी साहित्यिक, कवी, पत्रकार, चित्रकार, चळवळीतील नेते सहभागी होणार आहेत.

झोपडपट्ट्या उद्ध्वस्त करण्यापासून ते जागतिकीकरण, खाजगीकरण, प्रसारमाध्यमे व शिक्षण संस्कृतीचे होणारे ब्राह्माणीकरण, भांडवलीकरण आदी जनतेच्या जिव्हाळ्याच्या प्रश्ानंवर ते सांस्कृतिक अंगाने चर्चा करतील.

 
</text>
</doc>
