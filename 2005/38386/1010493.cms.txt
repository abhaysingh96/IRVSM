<doc>
<docno>1010493.cms.txt</docno>
<text>
 
महामुंबई
करवाढ नसलेला पालिकेचा अर्थसंकल्प
[ Thursday, February 03, 2005  07:42:53 pm]


म. टा. प्रतिनिधी

मुंबई : मुंबईकरांवर कोणतीही करवाढ नसलेला 7020 कोटींचा अर्थसंकल्प महापालिका आयुक्त जॉनी जोसेफ यांनी गुरूवारी स्थायी समितीला सादर केला. तसेच 2005-06 वर्षासाठी पालिकेने अंदाजीत एक कोटी आठ लाख रूपये शिलकी दाखविल्याने पालिका नफ्यातच राहिली आहे.

रस्तो, पूल, पायाभूत सुविधांवर 600 कोटी रूपये खर्च करण्याबरोबर पाणी प्रकल्पावरही दोनशे कोटी खर्च केला आहे. कचरा व्यवस्थापन आणि नगरसेवक निधीत वाढ करताना आरोग्यावरही 20 कोटी खर्च वाढविला आहे. जकातीचे उत्पन्न 2500 कोटींच्यावर नेताना कामगारांच्या वेतनावरील खर्च 57 टक्यांवर आणला आहे. मुंबईकरांवर कोणतीही करवाढ करण्यात आली नसून, प्रस्तावीत करांत वाढ करण्यात आलेली नसल्याचे आयुक्तांनी सांगितले.

 
</text>
</doc>
