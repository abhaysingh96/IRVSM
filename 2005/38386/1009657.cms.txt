<doc>
<docno>1009657.cms.txt</docno>
<text>
 
महामुंबई
मांढरदेवी दुर्घटनेच्या न्यायालयीन चौकशीत सुरक्षिततेवर भर
[ Thursday, February 03, 2005  12:10:57 am]


म. टा. प्रतिनिधी

मुंबई : सातारा जिल्ह्याच्या वाई तालुक्यातील मांढरदेवीच्या यात्रेत झालेल्या चेंगराचेंगरीच्या न्यायालयीन चौकशीची कार्यकक्षा ठरविण्यात आली आहे. यात्रेला साधारण किती गदीर् होईल, याचा अंदाज घेऊन स्थानिक देवस्थान समिती व प्रशासनाने भाविकांच्या दर्शनाची, तसेच त्यांच्या सुरक्षिततेची पुरसी काळजी घेतली होती काय आणि त्यासाठी योग्य ती व्यवस्था केली होती की नाही, याची प्राधान्याने चौकशी केली जाणार असल्याची माहितीे मुख्यमंत्री विलासराव देशमुख यांनी बुधवारी दिली.

गेल्या 25 जानेवारीला मांढरदेव येथील काळेश्वरी देवीच्या यात्रेत भीषण चेंगराचेंरी होऊन त्यात 278 भाविकांचे बळी गेले तर पाचजण गंभीर जखमी झाले. शिवाय 86 भाविकांना किरकोळ स्वरुपाच्या जखमा झाल्या होत्या. या घटनेची न्यायालयीन चौकशी केली जाईल, असे आश्वासन मुख्यमंत्र्यांनी दिले होते. त्यानुसार न्यायालयीन चौकशीची कार्यकक्षा आज निश्चित करण्यात आली. या चौकशी समितीवर विद्यमान किंवा सेवानिवृत्त न्यायमूतीर् नियुक्त करण्याच्या संदर्भात हायकोर्टाच्या मुख्य न्यायाधीशांना सरकारच्या वतीने पत्र पाठविण्यात आल्याची माहिती देशमुख यांनी मंत्रिमंडळ बैठकीनंतर दिली.

प्रतीवषीर् होणाऱ्या या यात्रेसाठी भाविकांच्या गदीर्च्या संदर्भात जिल्हा प्रशासनाने केले नियोजन व व्यवस्था पुरेशी होती काय, तसेच या घटनेनंतरची परिस्थिती नियंत्रणात ठेवण्यासाठी, त्याचबरोबर कायदा व सुव्यवस्था प्रस्थापित करण्यासाठी पोलिसांनी योजलेले उपाय पुरेसे होते काय आणि ज्या अधिकाऱ्यांची जबाबदारी होती, त्यांच्याकडून काही चुका झाल्या काय, याची चौकशी करण्यावरही भर दिला जाणार आहे. शिवाय भविष्यात अशा प्रकारच्या घटना टाळण्यासाठी पोलिस व प्रशासनाने कायमस्वरुपी कोणत्या उपाययोजना कराव्यात याबाबतही सूचना कराव्या, असे कार्यकक्षेत नमूद करण्यात आले आहे. राज्यातील विविध देवस्थानांमध्ये दरवषीर् होणाऱ्या यात्रेतील गदीर्चे नियोजन करुन दुर्घटना टाळण्याचे प्रयत्न करणे आवश्यक असून त्यासाठी धर्मदाय आयुक्तांनी घालून दिलेल्या अटी व शथीर्ंचे पालन करणे बंधनकारक आहे. धर्मदाय आयुक्तांकडे नोंदणी असलेल्या देवस्थानांबाबत जिल्हा प्रशासनाने कोणती उपाययोजना करावी, याचेही मार्गदर्शन चौकशी समितीने करावे, असे राज्य सरकारने सुचविले आहे.

 
</text>
</doc>
