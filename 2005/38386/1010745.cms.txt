<doc>
<docno>1010745.cms.txt</docno>
<text>
 
महामुंबई
सीमाप्रश्नावर महाराष्ट्राचा अर्ज चुकीचा असल्याचा दावा
[ Thursday, February 03, 2005  11:53:43 pm]


म. टा. प्रतिनिधी

मुंबई : सीमाप्रश्न सोडविण्यासाठी महाराष्ट्र सरकारने सुप्रीम कोर्टापुढे केलेला अर्ज चुकीच्या पद्धतीने केल्याची टीका करून त्याला आक्षेप घेणारा अर्ज संपूर्ण महाराष्ट्र समिती लवकरच सुप्रीम कोर्टात करणार असल्याची माहिती समितीचे मार्गदर्शक, ज्येष्ठ पत्रकार नारायण आठवले यांनी गुरुवारी पत्रकार परिषदेत दिली.

हा प्रश्न कोर्टाच्या माध्यमातून सुटण्याची शक्यता नसून तो सुटावा म्हणून आम्ही महाराष्ट्रात व सीमाभागात फिरून पुढच्या आंदोलनाची भूमिका तयार करणार आहोत. या कामासाठी जिल्हा व तालुका निहाय समित्या स्थापन केल्या जातील. त्यावर साहित्यिक, पत्रकार, विचारवंत व सामाजिक कार्यर्कत्यांना सहभागी करून घेण्यात येईल, असे आठवले यांनी सांगितले.

सुप्रीम कोर्टात हे प्रकरण चालू असताना कर्नाटक सरकारकडून तब्बल 1628 पानांचे प्रतिज्ञापत्र सादर करण्यात आलेे व त्याला महाराष्ट्र सरकारक डून प्रभावीपणे उत्तर दिले जाण्याची आवश्यकता असताना त्या प्रतिज्ञापत्राची प्रतच न मिळाल्याने आपले वकील शांतपणे बसून होते. कर्नाटक सरकारने सीमाप्रश्ानसाठी खास स्वतंत्र खातेच निर्माण करून त्यासाठी नागराज वत्याळ या व्यक्तीची मंत्रीपदी नियुक्ती केली आहे, असा मुद्दा समितीचे अध्यक्ष चंदकांत पुरंदरे यांनी मांडला.

 
</text>
</doc>
