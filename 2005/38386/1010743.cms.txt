<doc>
<docno>1010743.cms.txt</docno>
<text>
 
महामुंबई
राज्य सरकारची बचत दीड हजार कोटींची
[ Thursday, February 03, 2005  11:52:23 pm]


म. टा. प्रतिनिधी

केंदाकडून घेतलेल्या कर्जाचा व्याजदर 7.5 टक्क्यांवर

मुंबई : केंद सरकारच्या विविध योजनांमधून घेतलेल्या कर्जांवरील व्याजाचा सरासरी 11 ते 12 टक्के हा दर साडेसात टक्क्यांपर्यंत खाली आणावा, या बाराव्या वित्त आयोगाच्या शिफारसीला केंदीय कॅबिनेटने मान्यता दिल्याने महाराष्ट्र मोठा दिलासा मिळाला असून आता दर वषीर् किमान दीड हजार कोटी रु. बचत होईल, अशी माहिती राज्याचे अर्थमंत्री जयंत पाटील यांनी दिली.

योजनांच्या माध्यमातून राज्य सरकारने केंद सरकारकडून आतापर्यंत 50 हजार कोटी रुपयांचे कर्ज घेतले आहे. त्या त्या वेळच्या प्रचलित दरानुसार व्याजआकारणी केली जात होती. 14 टक्क्यांपासून 17 टक्क्यांपर्यंत व्याज द्यावे लागत असे. परंतु गेल्या काही वर्षांपासून व्याजदर कमी झाल्याने राज्यांनाही ही सवलत मिळावी, असा आग्रह महाराष्ट्र तसेच अन्य राज्यांनी बाराव्या वित्त आयोगाकडे धरला होता. यासंदर्भात डॉ. रंगराजन यांच्याशी चर्चा झाली असता त्यांनीही सकारात्मक भूमिका घेतली होती, असे पाटील यांनी सांगितले. राज्याची वाषिर्क योजना ठरविण्यासाठी अधिकाऱ्यांच्या बैठका झाल्या असून केंद सरकारने वेळ दिल्यानंतर त्यांच्याशी चर्चा केली जाईल आणि त्यानंतर आम्ही वित्त आयोगाकडे जाऊन वाषिर्क योजनेच्या आराखडा सादर केला जाईल, अशी माहिती देताना गेल्या 19 हजार 500 कोटी रुपयांची वाषिर्क योजना तयार करण्यात आली होती.

नंतर केंद सरकारने साडे नऊ हजार कोटी रुपयांच्या योजनेला मान्यता देण्यात येत असल्याचे कळवल्याने त्यानुसार बदल करण्यात आल्याचे पाटील यांनी सांगितले. राज्य सरकारच्या राजपत्रित अधिकाऱ्यांनी बड्या बागायतदारांवर विकास कर लावावा, अशी सूचना केली होती. परंतु कमाल जमीनधारणा कायदा लागू झाल्याने आता 56 एकरपेक्षा जादा जमीन बाळगणारे शेतकरी नसल्याने अधिकाऱ्यांच्या सूचनेवर विचार करण्यात आलेला नाही, असेही ते म्हणाले.

 
</text>
</doc>
