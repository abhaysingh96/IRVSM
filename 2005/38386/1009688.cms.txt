<doc>
<docno>1009688.cms.txt</docno>
<text>
 
देश-विदेश
गोव्याच्या राज्यपालांची कृती बेकायदा
[ Thursday, February 03, 2005  12:25:31 am]


वृत्तसंस्था

नामवंत घटनातज्ज्ञ म्हणतात...

नवी दिल्ली : सरकार बरखास्तीची गोव्याच्या राज्यपालांची कृती पूर्णतया बेकायदा असल्याचा ठाम निर्वाळा सोली सोराबजी आणि हरीश साळवे या घटनातज्ज्ञांनी दिला आहे. भाजपचे अध्यक्ष लालकृष्ण अडवाणी यांनी, परीर्कर सरकार त्वरित पुर्नस्थापित करा, असे जाहीर आवाहन राष्ट्रपतींना केले असून भाजपचे शिष्टमंडळ राष्ट्रपतींची भेटही घेणार आहे. काँग्रेसने विधानसभाध्यक्षांचा पक्षपात रोखण्यासाठी राज्यपालांचा निर्णय आवश्यकच होता, असा पवित्रा घेतला आहे.

पक्षीय प्रतिक्रिया आणि पक्षपाताच्या आरोप-प्रत्यारोपांचे द्वंद यांच्या पुढे जाऊन, राज्यपालांच्या निर्णयाला कोर्टात आव्हान मिळाल्यास काय होणार, यावर माजी अॅटनीर् जनरल सोराबजी आणि माजी सॉलिसिटर जनरल साळवे यांनी प्रकाश टाकला. विश्वासदर्शक ठरावाच्या वेळी विधानसभाध्यक्षांचा निर्णय चुकीचा असेल, त्यामुळे चुकीची प्रक्रिया झाली असेल, तर राज्यपाल पुन्हा हाच ठराव योग्यरीत्या मांडण्यास फर्मावू शकतात, असे सोराबजी यांनी म्हटले आहे.

साळवे यांनीही राज्यपालांची कृती ' सकृद्दर्शनी बेकायदा ' असल्याचा निर्वाळा दिला. ' मला ज्या बातम्या समजल्या, त्यावरून राज्यपाल अरेरावीने वागले, असेच मी म्हणेन. असे साळवे म्हणाले.

भाजपतफे लालकृष्ण अडवाणी, विधि व न्याय खात्याचे माजी केंदीय मंत्री अरुण जेटली आणि प्रवक्ते मुख़्तार अब्बास न.कवी यांनी राज्यपाल जमीर पक्षपातीपणेच वागले आहेत आणि गोव्यात ' लोकशाहीचा खून ' झाला आहे, अशा प्रतिक्रिया दिल्या.

काँग्रेसतफेर्, सरचिटणीस अम्बिका सोनी आणि पक्षप्रवक्त्या गिरिजा व्यास यांनी, भाजपला अडचणीचा ठरणाऱ्या एका अपक्षाला मताधिकारापासून वंचित ठेवणाऱ्या विधानसभाध्यक्षांवर तोफ डागली. विधानसभेच्या या तातडीच्या अधिवेशनात दुपारी अडीचपासून चर्चा होणार आणि मतदान सायंकाळी सात वाजता, असे ज्या विधानसभाध्यक्षांनी आधी ठरवले त्यांनीच गदारोळाचा फायदा घेत दुपारी हा ठराव कसा काय पुकारून टाकला, असा सवालही व्यास यांनी केला आहे.

 
</text>
</doc>
