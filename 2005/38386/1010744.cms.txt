<doc>
<docno>1010744.cms.txt</docno>
<text>
 
महामुंबई
रेल्वे पोलिस महानिरीक्षकांच्या कार्यालयात चोरी
[ Thursday, February 03, 2005  11:52:59 pm]


म. टा. प्रतिनिधी

मुंबई : पोलिस महानिरीक्षक (रेल्वे) श्रीदेवी गोयल यांच्या चर्चगेट येथील कार्यालयातून आठ हजार रुपयांची रक्कम आणि 60 हजार रुपयांचे धनादेश यांची बुधवारी रात्री चोरी झाल्याने खळबळ उडाली आहे.

चर्चगेट रेल्वेस्टेशनला लागूनच असलेल्या प्रशासकीय इमारतीत गोयल यांचे कार्यालय आहे. आझाद मैदान पोलिसांनी दिलेल्या माहितीनुसार या कार्यालयाच्या खिडकीतून अनोळखी व्यक्तीने प्रवेश केला असावा.

यासाठी त्याने बेस्टच्या विजेच्या खांबाचा आधार घेतला. त्यानंतर त्याने गोयल यांच्या कार्यालयाच्या शेजारीच असलेल्या लेखापालाच्या ड्रॉवरमधील आठ हजार रुपयांची रोख रक्कम आणि चेक यांची चोरी केली.

 
</text>
</doc>
