<doc>
<docno>1010384.cms.txt</docno>
<text>
 
महामुंबई: मुंबई टाइम्स
कॉलेजांमध्ये मोबाइलबंदीचा नवा वाद
[ Thursday, February 03, 2005  05:31:30 pm]


मुंबई टाइम्स टीम

मोबाइलबंदी असलेल्या एका कॉलेजात लेक्चर सुरू असताना अचानक मोबाइलची रिंग वाजली. वर्गात जणू रेड अलर्टच जाहीर झाला. प्रत्येक जण आपला मोबाइल वाजला का, याची चाचपणी करू लागला. इतक्यात हीरो फिल्ममधील त्या रिंग टोनचा आवाज आपल्या दिशेनं नव्हे, तर प्रोफेसरांच्या खिशातून येत असल्याचं उघड होताच सगळ्यांच्याच भुवया उंचावल्या. सॉरी म्हणून प्रोफेसर महाशयांनी पुढे शिकवायला सुरुवात केली. पण हाच रिंगटोन एखाद्या मुलाच्या खिशातून किंवा मुलीच्या पर्समधून आला असता तर ?

दिल्ली पब्लिक स्कूलमधील मोबाइल प्रकरणाने मुंबईतील कॉलेजांनी तातडीने मोबाइलबंदी लागू केली. मात्र या मोबाइलबंदीवरून प्रत्येक कॉलेजमध्ये प्रोफेसर आणि विद्यार्थ्यांमध्ये वेगवेगळे वाद झडत आहेत. पण हीच ' मोबाइल तंबी ' अनेक कॉलेजांमध्ये विद्याथीर् आणि शिक्षकांमधील वादाचं कारण बनली आहे. कॉलेजांपाठोपाठ आता राज्यभरात शाळांमध्येही मोबाइलबंदी लागू होण्याची शक्यता आहे.

मुंबई युनिव्हसिर्टीने सर्व कॉलेजांना मोबाइलबंदीविषयी तातडीनं सूचना पाठवल्या. कॉलेजमध्ये मोबाइलवर बोलताना दिसाल, तर दंड भरावा लागेल, पालकांना बोलवावं लागेल, मोबाइल जप्त करण्यात येईल, अशी तंबी कॉलेजांनी विद्यार्थ्यांना दिली. आमच्याकडून दंडवसुली होते, मग कॅम्पसमध्ये मोबाइलवर बोलणाऱ्या शिक्षकांनाही तोच नियम का लागू होत नाही, असा प्रश्न मोबाइलवर बोलण्यासाठी दंडवसुली करणाऱ्या कॉलेजांमधील विद्याथीर् करत आहेत. हातात मोबाइल दिसला तरी 200 आणि 300 रुपये दंड लावून काही कॉलेज कमाईचा नवा मार्ग शोधत असल्याचा आरोपही बड्या कॉलेजांमधील विद्याथीर् करत आहेत.

मोबाइलबंदीमुळे भांबावून गेल्यानेच काही विद्याथीर् असे आरोप करत असल्याचं कॉलेज प्रोफेसर्स, प्रिन्सिपल्सचं म्हणणं आहे. कॉलेज विद्यार्थ्यांना मोबाइलची गरज काय, असा त्यांचा एकमुखी सवाल आहे. ' कॉलेजमध्ये विद्याथीर् लेक्चरऐवजी कॅण्टीन अथवा कॅम्पसमध्ये मोबाइलवर गप्पा मारत बसतात. हे प्रकार रोखण्यासाठी दंडात्मक कारवाई आवश्यक असल्याचं सिडनहॅम कॉलेजचे प्रिन्सिपल वाय.बी. तायडे यांचं म्हणणं आहे. हल्ली 70 टक्के मुलांच्या हाती मोठ्या किमतीचे हायफाय मोबाइल दिसतात. विद्यार्थ्यांमधील या मोबाइल स्पधेर्मुळे शैक्षणिक वातावरण बिघडत चाललं आहे. त्यामुळे मोबाइलबंदी आवश्यक असल्याचं हिंदुजा कॉलेजचे प्रिन्सिपल शिवारे यांना वाटतं.

मोबाइलबंदीच्या कडक अमलबजावणीसाठी प्रत्येक कॉलेज आपापल्यापरीनं नवनवीन शकला लढवत आहेत. काही कॉलेजांनी मोबाइल धोके अगोदरच ओळखले होते. गिरगावच्या विल्सन कॉलेजनं तीन वर्षांपूवीर्च मोबाइलबंदी कॉलेजमध्ये लागू केली. मोबाइलसाठी वारंवार 100 रुपये दंड भरण्याची ऐपत असलेलेही ' बडे ' विद्याथीर् आहेत. अशा विद्यार्थ्यांवर केवळ सूचनांचा परिणाम होत नसल्यामुळे कडक दंडात्मक कारवाई हा पर्याय निवडावा लागला, असं विल्सन कॉलेजचे प्रोफेसर एस.एस. परकार यांनी सांगितलं. मिठीबाई, एचआर, सिडनहॅम, पोदार या कॉलेजांमधील प्रोफेसर्सही प्रो. परकार यांच्या मतांशी सहमत आहेत.

 
</text>
</doc>
