<doc>
<docno>1010752.cms.txt</docno>
<text>
 
महामुंबई
महानगरपालिका शाळांत सातवीपर्यंत मोफत पुस्तके
[ Thursday, February 03, 2005  11:58:00 pm]


म. टा. प्रतिनिधी

मुंबई : मुंबई महानगरपालिकेच्या शाळांमधील इयत्ता सातवीपर्यंतच्या सर्व विद्यार्थ्यांना महापालिका निधीतून मोफत पाठ्यपुस्तके देण्यात येणार आहेत.

मुंबई महानगरपालिकेच्या शिक्षण समितीचा 20 हजार रुपये शिलकीचा अर्थसंकल्प अतिरिक्त आयुक्त विजयसिंह पाटणकर यांनी शिक्षण समिती अध्यक्ष मंगेश सातमकर यांना सादर केला. मुंबईत ' सर्व शिक्षा अभियानां ' तर्गत मागासवगीर्य विद्यार्थ्यांना मोफत पाठ्यपुस्तके देण्यात येताता.

पण विद्यार्थ्यांमध्ये भेदभावाची जाणीव राहू नये म्हणून इयत्ता 1 ली ते 7 वी पर्यंतच्या खुल्या प्रवर्गातील विद्यार्थ्यांनाही महापालिका निधीतून मोफत पाठ्यपुस्तके वितरित करण्यासाठी 1 कोटी 60 लाख रुपयांची तरतूद करण्यात आली आहे. तर खासगी प्राथामिक शाळांचे अनुदान व निवृत्ती वेतनाची रक्कम देण्यासाठी 78 कोटी 36 लाख रुपयांची तरतूद करण्यात आली आहे.

मुंबई महापालिकेच्या शाळांमधील विद्यार्थ्यांना देण्यात येणाऱ्या शालेय पोषण आहारासाठी 5 कोटी 54 लाख रुपयांची तरतूद केली आहे.

 
</text>
</doc>
