<doc>
<docno>1010754.cms.txt</docno>
<text>
 
महामुंबई
कापूस एकाधिकार पुढील वर्षी मोडीत
[ Thursday, February 03, 2005  11:59:29 pm]


म. टा. प्रतिनिधी

मुंबई : कापूस एकाधिकार योजनेत येणाऱ्या प्रचंड तोट्यापुढे राज्यातील आघाडी सरकारने अखेरीस हात टेकले असून पुढील वर्षापासून ही योजना मोडीत निघण्याची शक्यता निर्माण झाली आहे. पणनमंत्री हर्षवर्धन पाटील यांनी यासंदर्भात स्पष्ट भूमिका घेऊन, लोकप्रिय घोषणांच्या मागे किती काळ लागायचे याचा राजकीय नेत्यांनी गंभीर विचार करण्याची वेळ आली आहे, असे आपल्याच सरकारला खडसावले आणि या योजनेचे नेमके काय करायचे हे पुढील वषीर् ठरवावे लागेल, असा सल्लाही दिला.

यासंदर्भात आपण बुधवारी मुख्यमंत्री विलासराव देशमुख यांना सर्व परिस्थिती कथन केली आणि या योजनेच्या संदर्भात सर्व राजकीय पक्षांची बैठक घेण्याची विनंती केल्याचे पाटील यांनी सांगितले. या योजनेमुळे सरकारचे आथिर्क कंबरडे मोडले असून कापूस उत्पादकांना पैसे कोठून द्यायचे, असे संकट निर्माण झाले आहे. यंदा कापसाची संपूर्ण खरेदी केली जाईल आणि उत्पादकांचे पैसेही दिले जातील, असे आश्वासन त्यांनी दिले. मात्र, सर्व सोंगे आणता येतात, पैशाचे सोंग आणता येत नाही, असेही ते म्हणाले.

यंदा आतापर्यंत 156 क्विंटल कापसाची खरेदी करण्यात आली असून उत्पादकांना 702 कोटी रुपये देण्यात आले आहेत. तरीही हमीभावानुसार पैसे द्यायचे तरी दोन हजार 744 कोटी रुपयांची आवश्यकता आहे. त्यातील दोन हजार कोटींचे देणे देण्यासाठी राज्य सहकारी बँकेने एक हजार कोटी रुपये देण्याचे मान्य केले आहे. तर राज्य सरकारकडून 472 कोटी रुपये उपलब्ध होतील. शिवाय जिल्हा सहकारी बँकांनी राज्य बँकेतफेर् 203 कोटी उपलब्ध करून देण्याची तयारी दर्शविली आहे. नागरी सहकारी बँका आणि पतपेढ्यांमार्फत कर्ज उभारले, तरी पूर्ण पैसे देता येणार नाहीत. त्यामुळे 700 कोटी रुपये खुल्या बाजारातून उभे करण्याची परवानगी केंद सरकारकडे मागण्यात आली असल्याची माहिती पाटील यांनी दिली.

 
</text>
</doc>
