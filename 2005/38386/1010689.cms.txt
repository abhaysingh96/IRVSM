<doc>
<docno>1010689.cms.txt</docno>
<text>
 
लेख
नियोजनाचा अभाव हेच खरे कारण!
[ Thursday, February 03, 2005  11:04:04 pm]


मांढरदेवी-काळूबाईच्या यात्रेमध्ये यावेळी चेंगराचेंगरी होऊन शेकडो माणसे मरण पावली. परंतु अशी दुर्घटना अनेक ठिकाणी होण्याची शक्यता आहे. याचे कारण अशा यात्रेच्या ठिकाणी पुरेशी व्यवस्थाच नसते. त्यासाठी नेमलेली माणसे आपले काम चोखपणे करत नाहीत, असाच अनुभव आहे...

मांढरदेव-काळूबाई या देवस्थानी वाषिर्क यात्रेच्या दिवशी झालेल्या चेंगराचेंगरीत शेकडो लोकांचे बळी जाण्यास निबर सरकारी यंत्रणा व भोंगळ जिल्हा प्रशासनच जबाबदार आहे व माझा अनुभवही तसाच आहे.

दि. 21 व 22 जानेवारी 2005 रोजी कऱ्हाडजवळील पाली येथे भरणाऱ्या श्री खंडोबाच्या यात्रेसाठी मी गेलो होतो. ऐन कडाक्याच्या थंडीत तेथे दीड ते दोन लाख भाविक जमले होते, सालाबादाप्रमाणे उसळलेली गदीर् व केवळ योगायोगाने जीव न घेणारी चेंगराचेंगरी तेथेही होतीच. लहान, वृद्ध, महिला, मुले यांची मैलभर न सरकणारी रांग व त्या रांंगेत टगे, गुंड, पाकीटमार झुंडीने घुसत असतात. बाईमाणसांना धक्के देत असतात, वृद्धांना दम देत असतात, लहान मुलांना चेंगरत असतात. मुख्य दरवाजात नावाला दोन पोलिस व दोन होमगार्ड जवान ( ?) उभे असतात. ते या गदीर्कडे ढुंकूनही पाहात नाहीत. मुख्य दरवाजातून इतर झुंडी रांगेची पर्वा न करता आत घुसत असतात.

आतील बाजूला एका चौथऱ्यावर सावलीतसुद्धा डोळ्यांना गॉगल लावलेला तीन तारांकित वदीर् चढवलेला अधिकारी इतर कर्मचाऱ्यांशी शिळोप्याच्या गप्पा मारत बसलेला असतो. साहजिक खालचे कर्मचारी (पोलिस), एका बाजूला कोंडाळे करून असतात (संख्या चार ते पाच). त्यांच्या समोरच मंदिराच्या आत जाण्याच्या दरवाजावर मक्तेदार पुजारी यांची माणसे बिगर रांगेतून पैसे घेऊन भाविकांना सोडत असतात. बाहेर जाण्याच्या दरवाजातून तर जमावच्या जमाव आत घुसत असतो. रांगेतून येणारा सामान्य यात्रेकरू रांगेत या पायावरून त्या पायावर उभा राहत पिचत असतो. तो प्रत्येक पावलागणिक देवाचा व पोलिसांचा मदतीसाठी धावा करीत असतो. पण पोलिस व होमगार्डस् आपल्याच तंदीत असतात. महिला होमगार्डस् पायऱ्यांवर चकाट्या पिटत असतात. पुरुष होमगार्डस समोर धक्काबुक्की अथवा मारामारी चालली असेल तरी ढिम्म उभे असतात. पोलिस तंबाखू मळत ओळखीच्यांना आत सोडत असतात व रेटारेटीला ऊत आलेला असतो.

दरम्यान, काठ्या घेऊन येणारे 50/60 जणांचे घोळके आत मुसंड्या मारत पडलेल्या माणसांवर पाय देत जात असतात. पोलिस मूक साक्षीदार असतात. उपस्थित पोलिस अधिकारी निविर्कारपणे या जीव न घेणाऱ्या, पण कधीही जीव घेऊ शकणाऱ्या चेंगराचेंगरीकडे चेहऱ्यावरील निबरपणा जराही सैल न करता पाहत असतात. सामान्य जत्रेकरू शब्दश: पिचून निघत असतो. माझ्यासारखा एखादा पोलिस अधिकाऱ्यास खालच्या पोलिस कर्मचाऱ्याऱ्यांना कर्तव्य बजावायला सांगा, रांगेला किमान शिस्त लावा, अशी विनंती करावयास जातो तर तो पोलिस अधिकारी त्याच्यावरच उलट डाफरतो व गुमान दर्शनासाठी न सरकणाऱ्या उभे राहायला फर्मावतो. रिकामे शहाणपण शिकवू नका हेही सांगतो. प्रसंगी अडाणी नागरिक असेल तर त्याला कचकचीत शिवीही हासडतो.

या अनुभवानांतून चेंंगराचेंगरीत काहीसे जीव गेले, याचे नवल वाटतच नाही. या सरकारी नियंत्रण यंत्रणेवर खुचीर्वरील वरिष्ठ अधिकारी व नामदारांचे नियंत्रणच नसते ; कारण त्यांच्या दर्जाला खास व्हीआयपी दर्जा, वेगळे दर्शन/पूजा व्यवस्था असते. ते आपल्या वातानुकूलित कार्यालयात इतर कामांत मग्न असतात ; ज्यात त्यांना वैयक्तिक रस असतो. मग प्रसंग घडून गेल्यावर तातडीने भेट, इस्पितळात रुग्णांची विचारपूस, एखाददुसऱ्या बळीच्या बकऱ्याचे निलंबन, चौकशी समिती, मेलेल्या जीवाला किंमत म्हणून लाख दोन लाख रुपयांची खिरापत जाहीर केली जाते. वर्तमानपत्रे व इतर माध्यमांना चार-पाच दिवस बातम्या व मुलाखतींना रतीब घातला जातो, चौकशी समिती नेमली जाते, त्यांची गाडी कार्यालयाची सोय होते, प्रसंगी चौकशी होऊन अहवालही दिला जातो. कार्यवाही कधीही होत नाही व पुढील चेंगराचेंगरीपर्यंत सर्व काही आलबेल होते.

मांढरदेव- काळूबाई येथील चेंगराचेंगरीसारख्या घटना महाराष्ट्रातील प्रख्यात देवस्थानी दर महिन्या/ वर्षाला होऊ पाहतात. अगदी दादरच्या रेल्वे पुलावरही एक दिवस तशी घटना होईल ; कारण संवेदना हरवलेले अधिकारी व सत्तेवरील नेते मंडळी यांचा निबरपणा!

नंदू पवार

 
</text>
</doc>
