<doc>
<docno>1010412.cms.txt</docno>
<text>
 
महाराष्ट्र
खंडणी, सावकारीसह सांगलीतील पैलवान अश्लील फिल्ममध्येही
[ Thursday, February 03, 2005  06:13:28 pm]


रवींद दप्तरदार

सांगली : खंडणी, सावकारी, दहशतीने प्लॉट- जमिनी हडप करणाऱ्या येथील सहा ' पैलवानांच्या ' टोळीने कॉलगर्लला बोलावून छुप्या कॅमेऱ्याने 45 मिनिटांची ' अश्ाील फिल्म ' - तेही त्यातीलच एका पैलवानाबरोबर- घेतल्याचेही पोलिस तपासात निष्पन्न झाल्याने येथे खळबळ माजली आहे.

सांगलीचे हे सहाही पैलवान सध्या मिरज पोलिसांच्या ताब्यात असून, सर्व प्रथम त्यांना 10 लाख रुपयांच्या खंडणीप्रकरणी अटक झाली. त्यानंतर हळूहळू त्यांची एक-एक गैैरकृत्ये बाहेर येऊ लागली. आता पुण्यासारखे ' सेक्स स्कँडल ' ही उघडकीस येण्याची शक्यता आहे. या टोळीचा म्होरक्या पै. शिवभूषण जंगम आणि त्याच्या या पाच पैलवान गुंड साथीदारांनी गेल्या चार-पाच वर्षात या परिसरात अक्षरश: धुमाकूळ घातला असून -दहशतीच्या जोरावर- अनेकांना लुटले आहे. त्यांची ही सर्व गैरकृत्ये आजवर कशी उघडकीस आली नाहीत हे मात्र एक न उलगडणारे कोडे आहे.

खंडणी, सुपारी घेणे, खाजगी सावकारी यांमधून -दहशतीने -प्रचंड पैसा मिळवणाऱ्या या मस्तवाल गुंड पैलवानांना कुणाची भीतीच वाटत नव्हती. भूषण महादेव जंगम, विठ्ठल इंगळे, श्रीपाद सुतार, राजेंद पाटील, श्रीकांत पवार, हणमंत वीरकर अशी या पैलवानांची नावे आहेत. सांगलीतील एका तालमीत ते पैलवान बनले आणि ताकतीच्या जोरावर त्यांनी गुंडगिरी सुरू केली. मारहाण करून, जिवे मारण्याची धमकी देऊन त्यांनी अनेकांना लुबाडले. या टोळीच्या भीतीने काहींनी तर सांगली कायमची सोडली.

अशा या गुंड पैलवानांनी 500 रुपये देऊन एका कॉलगर्लला मिरजेत एका फ्लॅटमध्ये नेले. तिला कसलीही कल्पना न देता त्यातीलच एक पैलवान राजेंद पाटील व ती अशा दोघांचे 45 मिनिटांचे हे अश्लिल चित्रिकरण -तेही 26 जानेवारीच्या दिवशीच-करण्यात आले. आता केवळ दहशत वा खंडणीपुरतेच हे प्रकरण राहील असे वाटत नसून, त्यातून ' अश्ाील ' चित्रीकरणासारखे खळबळजनक प्रकरण बाहेर पडते की काय या अनामिक भीतीने सध्या सांगलीत शांतता वाटते आहे.

पोलिसांनी या प्रकरणात काही पैलवानांना अटक केली असून, खंडणीपाठोपाठ त्यांचे कॉलगर्ल प्रकरण बाहेर पडल्याने पोलिसही हादरले आहेत. आतापर्यंतची माहिती देऊन तपास पोलिस अधिकाऱ्यांनी या प्रतिनिधीस सांगितले की, चित्रीकरणासाठी वापरलेला कॅमेरा व इतर सर्व साहित्य जप्त करण्यात आले आहे. सदर कॉलगर्ल कोलकाताजवळील नादीया जिल्ह्यातील असून, ती मुंबईच्या ' डान्स बार ' मध्ये होती. तिला 20 हजार रुपये देऊन सांगलीतील ' उत्सव ' लॉजमध्ये वेश्या व्यवसाय करण्यासाठी आणण्यात आले होते. हे हॉटेल एका बड्या नगरसेवकाच्या टआश्रयाखाली आहे, असे सांगण्यात येते. 500 रुपयांच्या मोबदल्यात तिला या पैलवानांच्या स्वाधीन करण्यात आले होते. त्यानंतर योजनाबद्धरित्या हे ' अश्ाील चित्रीकरण करण्यात आले. चांगली वस्ती असलेल्या भागातील या ' लॉजमधून ' वेश्या पुरविल्या जातात, अशी पोलिसांची माहिती आहे. या सर्वच गोष्टींचा पोलिस कसून तपास करीत आहेत.

संबंधित कॉलगर्ल तरुणीने माहिला दक्षता समितीच्या कार्यर्कत्यांसोबत पोलिस ठाण्यात जाऊन जंगम व त्याच्या साथीदारांना ओळखले. लागलीच तिने फिर्यादही दाखल केली. अश्ाील चित्रफीतीबाबत आपल्याला कसलीही कल्पना नव्हती असे तिचे म्हणणे आहे. या अश्ाील चित्रफीतीचे कॅसेटमध्ये रूपांतर करून त्या विकण्याचा हेतू या टोळीचा होता की, त्या कॉलगर्लचे ब्लॅकमेलिंग करण्याचा होता, याचाही पोलिस शोध घेत आहेत. या प्रकरणी शिवभूषण जंगम, राजेंद पाटील, श्रीपाद सुतार व विठ्ठल इंगळे यांच्याविरुद्ध गुन्हा दाखल झाला आहे.

सहा गुंड पैलवानांविरुद्ध ' मोका ' खाली कारवाई करण्याच्यादृष्टीनेही पोलिस विचार करीत आहेत. कारण त्यांनी हे सर्व गुन्हे संगनमताने केलेले आहेत.

पूर्वी सांगली-कोल्हापूर भागात पैलवान हे गरिबांचे ' रक्षक ' म्हणून ओळखले जायचे, पण आज तेच अशाप्रकारे ' भक्षक ' बनू लागले आहेत. त्यांचे राजकारण्यांशीही संबंध असतात, त्यामुळे पोलिस यंत्रणेचीही त्यांना भीती वाटत नाही. एकेकाळी सुसंस्कृत शहर म्हणून ओळखल्या जाणाऱ्या या सांगलीत अलीकडे गुन्हेगारीचे(प्रामुख्याने संभावित गुन्हेगारांचेे) प्रमाण एवढे वाढले आहे की, सरळ वागणाऱ्या माणसांना जगणे मुष्किल झाले आहे. या गुंडांकडे-गुन्हेगारीच्या मार्गातून-प्रचंड पैसा आला आहे, त्याच्या जोरावर हे अशाप्रकारे धुमाकूळ घालताना दिसतात. अशा आणखी काही ' संभावितांच्या ' टोळ्या या परिसरात आहेत, ज्यांच्या गैरकृत्यांना अद्याप वाचा फुटलेली नाही इतकेच.......! त्यातील काही राजकारणात ताठ मानेने फिरताना दिसतात.

सारा व्यवहार लुटालुटीचाच!

जीवे मारण्याच्या धमक्या देऊन हळद व्यापाऱ्याकडे दहा लाख रुपयांची खंडणी मागितल्याप्रकरणी अटक झालेल्या कुप्रसिद्ध गुंड (सावकार) पै. शिवभूषण जंगम याच्या टोळीने सांगली व परिसरातील अनेकांकडून- सावकारीच्या माध्यमातून- दहशतीच्या मार्गाने खंडणी वसुली, मालमत्ता, प्लॉटस् आणि जमिनी हडप केल्याचे गुन्हे उघडकीस आले आहेत. जंगम याच्याविरुद्ध आतापर्यंत अशाप्रकारे एकूण सात गुन्हे दाखल झाले आहेत.

कर्ज देऊन त्याचे भरमसाठ दराने व्याज वसूल करायचे, त्यासाठी दहशतीच्या मार्गाचा अवलंब करायचा, बेदम मारहाण करायची, कर्ज घेतलेल्याची सर्व मालमत्ता बळजबरीने आपल्या नावावर करून घ्यायची....असे अनेक प्रकार या टोळीने केले असल्याचे तपासात निष्पन्न झाल्याचे मिरज पोलिसांनी सांगितले.

 
</text>
</doc>
