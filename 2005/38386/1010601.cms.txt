<doc>
<docno>1010601.cms.txt</docno>
<text>
 
अग्रलेख
तडजोडीचे अर्थकारण
[ Thursday, February 03, 2005  09:26:16 pm]


खुल्या आथिर्क धोरणाचा स्वीकार केल्यापासून भारताच्या अर्थकारणात मोठी हलचल सुरू झाली आहे. राजकारणानेही आथिर्क वळण घेतले आहे. लोकसभेच्या निवडणुकीत प्रचाराचा भर आथिर्क धोरणावरच होता.

जुन्या धोरणाकडून नव्या धोरणाकडे वाटचाल करताना जी वादळे उठत आहेत, ती झेलत केंद सरकारला पुढे जावे लागत आहे. सरकारपुढे सर्वात मोठी समस्या आहे ती आजवर जनतेला देण्यात येत असलेल्या आथिर्क सवलती कमी करण्याची

देशातील आथिर्क विषमता, दारिद्य आणि क्रयशक्तीचा अभाव यामुळे ठराविक काळापर्यंत आथिर्क सवलती, सबसिड्या देणे हे सरकारचे कर्तव्यच होते. त्यामुळे लोकांना विशिष्ट आथिर्क क्षमता मिळवून देता येते. पण आथिर्क सवलतींचे व्यसन एकदा लागले की ते सुटणे अवघड असते.

क्रयशक्ती वाढली, राहणीमान सुधारले, खिशात पैसा आला तरी सवलती मिळतच राहाव्यात असे वाटत असते. त्यामुळे 50 वर्षांपासून अधिक काळ लोकांना मिळत असलेल्या आथिर्क सवलती व सबसिड्या काढून घेताना सरकारची दमछाक होत आहे. त्यातच लोकानुनयावर पोसल्या गेलेल्या राजकीय पक्षांना यामुळे निर्माण होणाऱ्या असंतोषाचा राजकीय लाभ उठविण्याचा मोह होणे साहजिक आहे.

त्यामुळेच सरकारला दोन पावले पुढे आणि एक पाऊल मागे अशा पद्धतीने हे धोरण राबवावे लागत आहे. केंदातील काँग्रेस आघाडीचे सरकार डाव्या पक्षांच्या पाठिंब्यावर अवलंबून आहे. त्यांचा खुल्या आथिर्क धोरणाला, विशेषत: परकी भांडवल गुंतवणुकीला विरोध आहे. हा विरोध तात्त्विक स्वरूपाचा नसून सरळसरळ राजकीय स्वरूपाचा आहे. परिणामी सरकार स्थिर ठेवण्यासाठी तडजोडी करीत सरकारला आपले आथिर्क धोरण राबवावे लागत आहे.

टेलीकॉम, विमान वाहतूक आदी क्षेत्रांत सरकारला परकी गुंतवणूक हवी आहे ; परंतु डाव्या पक्षांचा त्याला विरोध असल्यामुळे सरकारने डाव्या पक्षांशी बागेर्निंग करून या गुंतवणुकीचा मार्ग खुला करण्याचे ठरविलेले दिसते. सरकारने टेलीकॉम क्षेत्रातील परकी गुंतवणुकीची मर्यादा 49 वरून 74 टक्क्यांवर नेण्याचा निर्णय जाहीर करतानाच त्याला होणाऱ्या डाव्यांच्या विरोधातली हवा काढून घेण्यासाठी कर्मचाऱ्यांच्या प्रॉव्हिडंट फंडावरील व्याज साडेनऊ टक्क्यांवर नेण्याची घोषणा केली आहे.

या फंडातील रक्कम सरकारच्या विशेष ठेवींमध्ये ठेवण्यात येते व त्यावर आठ टक्के व्याज दिले जाते. त्यामुळे फंडाच्या व्यवस्थापनात दीड टक्क्यांचा तोटा होतो. हा तोटा दरवषीर् 900 कोटींच्या घरात जातो. हा पैसा कुठून आणणार याचे उत्तर डाव्या पक्षांकडे नाही. केंद सरकारने आपल्या स्थैर्यासाठी मोजलेली ही किंमत आहे असे म्हणता येईल. पण ही किंमत जनतेच्या खिशातून काढण्यात येत आहे, हे जनतेलाही कळत नाही. अशा अवस्थेत प्रॉव्हिडंट फंड व्यवस्थापनाचे दिवाळे उडू शकते याकडे सर्वजण सोईस्करपणे डोळेझाक करीत आहेत.

एकीकडे दरडोई उत्पन्न वाढत आहे, आंतरराष्ट्रीय बाजारात रुपया बळकट होत आहे, शेअर बाजारात मोठ्या प्रमाणात परकी गुंतवणूकदार जान आणीत आहेत, तर दुसरीकडे लोकांच्या गळी आथिर्क सुधारणा उतरविण्याचे धाडस करण्यास राजकीय पक्ष घाबरत आहेत. या आधीच्या भाजप सरकारने या आथिर्क सुधारणा कठोरपणे राबविण्याचा प्रयत्न केला, पण त्याविरुद्ध काँग्रेस पक्षाने प्रचार करून निवडणुका जिंकल्या. आता तेच अस्त्र काँग्रेस पक्षावर उलटत आहे. देशाच्या हिताच्या प्रश्ानंचे राजकारण करून त्याचा लाभ उठवायचा का हे सर्वच राजकीय पक्षांनी ठरविण्याची वेळ आता आली आहे.

 
</text>
</doc>
