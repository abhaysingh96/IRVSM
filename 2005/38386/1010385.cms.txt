<doc>
<docno>1010385.cms.txt</docno>
<text>
 
महामुंबई: मुंबई टाइम्स
इलाज ड्रग्ज स्मगलिंगवर, फटका मात्र पेशण्ट्सना
[ Thursday, February 03, 2005  05:32:10 pm]


समीर कर्वे

वेदनाशामक औषधांचा आधार घेऊन अमली पदार्थांच्या गोळ्यांचं स्मगलिंग करण्याचे प्रकार ड्रग स्मगलर्स टोळ्यांनी सुरू केल्याचा फटका मात्र सर्वसामान्य पेशण्ट््सना बसतो आहे. विविध वेदनाशामक गोळ्यांवर आलेल्या निर्बंधांमुळे आता केमिस्ट््सनी हा डिप्रेशन, अस्वस्थता, निदानाश यासारख्या रोगांवरच्या गोळ्यांचा स्टॉक मागवणंच बंद केलं आहे.

अलीकडच्या काळात मुंबईसारख्या शहरामध्ये अनेकांना मेण्टल स्ट्रेसचा त्रास होतो. शिवाय कॅन्सर, हार्टडिसीस तसंच ब्लडप्रेशर यांनीही अनेक जण नियमित औषधांच्या फेऱ्यांत अडकलेले असतात. यातील अनेक रुग्ण अत्यंत सौम्य डोस असलेली ट्रँक्विलायझर्स, अॅण्टी-अँक्झायटी ड्रग्ज, तसंच पेन कीलर गोळ्यांवर अवलंबून असतात. या औषधांचा डोस सौम्य असला, तरी ती अचानक बंद केल्यावर मात्र या रुग्णांना प्रचंड त्रास होऊ शकतो. काही जणांना वेगवेगळ्या प्रकारचे भास होतात, काही जण तर आत्महत्येस प्रवृत्तही होऊ शकतात.

ऑल इंडिया ऑर्गनायझेशन ऑफ केमिस्ट््स अॅण्ड ड्रगिस्ट््सचे जे. एस. शिंदे यांनी या प्रकरणाबद्दल सांगितलं की, यापूवीर् या सर्व औषधांची विक्री 1940 च्या औषध आणि सौंदर्यप्रसाधन कायद्याद्वारे होत असे. यापैकी काही औषधांचा नशाबाजीसाठी वापर सुरू झाल्यावर नंतर त्यांच्या विक्रीवर निर्बंध आणण्यात आले.

1985 मध्ये नारकोटिक्स अॅण्ड सायकोट्रोपिक सबस्टन्सेस (एनडीपीएस) हा अत्यंत कठोर कायदा त्यासाठी आणण्यात आला. या कायद्यामध्ये अटक झाल्यास जामीन मिळत नाही आणि आपण अमलीपदार्थांचं स्मगलिंग करत नाही, हे अटक झालेल्या व्यक्तीने सिद्ध करायचं असतं. ही सगळी औषधं एनडीपीएस कायद्याखाली आणण्यात आली. त्याबद्दल औषधविक्रेत्यांनी आवाज उठवल्यावर मग हे निर्बंध मागे घेण्यात आले. पण कायद्यात तसा बदल करण्यात आला नाही. गेली 19 वर्षं ही सवलत सुरू राहिली. मात्र गेल्या दोन महिन्यांपासून सर्व केमिस्ट आणि घाऊक विक्रेत्यांना एनडीपीएस कायद्याखाली या सर्व औषधांच्या विक्रीच्या पावत्या आणि नोंदी ठेवणं सक्तीचं करण्यात आलं आहे.

अशा औषधांचे साडेचार हजार ब्रॅण्ड असून देशभरात 300 घाऊक विक्रेते आणि साडेचार हजार किरकोळ विक्रेते या औषधांची विक्री करत असतात. प्रत्येक औषधाच्या किरकोळ विक्रीसाठीही वेगवेगळे फॉर्म भरण्याची सक्ती सुरू झाल्यामुळे एकेका केमिस्टला हजारो फॉर्म भरण्याची वेळ येऊ लागली आहे. शिवाय दोन दोन वर्षं या नोंदी जपून ठेवण्याची सक्ती आहे. किरकोळ विक्रेत्यांना तर ज्या ग्राहकाने औषधांची खरेदी केली, त्याला समोर उभं करण्याचीही सक्ती कायद्यात आहे. या सर्व गोष्टींमुळे केमिस्ट्स त्रासले असून आता घाऊक विक्रेत्यांनी ही औषधं खरेदी करण्याचं बंद केलं आहे. 10 फेब्रुवारीपासून सर्व देशातील केमिस्ट या औषधांची खरेदी करणं बंद करणार आहेत. त्यामुळे रुग्णांपुढे मोठं संकट उभं राहू शकतं.

ड्रग्ज स्मगलिंगमुळे हा निर्णय घेण्यात आला होता. मात्र त्याचा रुग्णांनाच त्रास होऊ लागल्यामुळे या सर्व औषधांना पुन्हा औषध आणि प्रसाधन कायद्यात आणण्याची शिफारस आम्ही केंदाकडे केली आहे, असं अन्न आणि औषध प्रशासनाचे आयुक्त रामचंदन यांनी सांगितलं.

 
</text>
</doc>
