<doc>
<docno>1010697.cms.txt</docno>
<text>
 
महाराष्ट्र
'एकात्मिक रस्ते विकास योजने'तील नियम धाब्यावर
[ Thursday, February 03, 2005  11:11:33 pm]


म. टा. प्रतिनिधी

पुणे : एकात्मिक रस्ते विकास योजनेंतर्गत बांधण्यात येणारे रस्ते 25 वषेर् खोदता येणार नाहीत असा नियम असला तरी, कंत्राटदार, केबल कंपन्या आणि महापालिका अधिकारी यांनी संगनमतामुळे रस्ते खोदाई होऊ नये, यासाठी अद्याप नियोजन होऊ दिले नसल्याने त्याबाबतचे सर्व नियम कागदोपत्रीच राहिले आहेत, अशी तक्रार भाजपचे नगरसेवक अनिल शिरोळे यांनी केली आहे.

एकात्मिक रस्ते विकास योजनेंतर्गत असलेल्या रस्त्यांच्या कामांच्या निविदा काढण्यास पालिका प्रशासनाने सुरुवात केली आहे. नुकताच कुमठेकर रस्ता, बी. टी. कवडे मार्ग, कवेर् रस्ता या रस्त्यांच्या कोट्यवधी रुपयांच्या निविदा स्थायी समितीमध्ये मंजूर करण्यात आल्या आहेत.

रस्त्यांच्या निविदा मंजूर करण्याचे काम सुरू झाले. मात्र रस्ते पूर्ण झाल्यानंतर 25 वषेर् त्याची खोदाई करता येणार नसल्याने, ऑप्टिक फायबर केबल, पाण्याच्या पाइपलाइन, ड्रेनेज लाइन टाकण्यासाठी काही नियोजन करण्यात आले आहे का, असा प्रश्ान् शिरोळे यांनी उपस्थित केला आहे. यासंबंधी महापालिका आयुक्तांनाही त्यांनी 28 जानेवारी रोजी पत्र पाठवले आहे.

प्रत्यक्षदशीर् सादर केलेल्या प्रस्तावांमध्ये असा कोणताही अभ्यास करून नियोजन सादर केल्याचे दिसत नाही. रस्त्यांचे काम सुरू करण्याआधी केबल कंपन्या आणि वीज महामंडळाच्या अधिकाऱ्यांची बैठक बोलावण्यात आली होती. त्यामध्ये कंपन्यांना रस्ते खोदाईसाठी मुदतही देण्यात आली होती, असे प्रशासनाकडून सांगितले जात आहे. त्या बैठकीच्या टिप्पणीत तसा उल्लेख आहे. मात्र प्रत्यक्षात या बैठकीला वीज महामंडळ आणि बीएसएनएलचे अधिकारी उपस्थित नव्हते, असा दावाही शिरोळे यांनी केला आहे.

पालिकेतील सर्व बैठकांचे इतिवृत्त रेकॉर्ड करण्याचे आयुक्त आणि महापौरांनी जाहीर केले होेत. मात्र प्रत्यक्षात त्याची अंमलबजावणी होत नाही, असेही शिरोळे यांनी दिलेल्या पत्रात म्हटले आहे.

रस्त्यांच्या कामाचे स्वरूप अद्याप निश्चित करण्यात आले नाही. पाइपलाइनच्या नियोजनाशिवाय भविष्यकाळाचा विचार करता पाणी, ड्रेनेज लाइन यांचा आकार ठरवणे महत्त्वाचे आहे. यातील कोणत्याच मुद्द्यांचा विचार झाला नाही, असे शिरोळे यांचे म्हणणे आहे.

केबल कंपन्यांकडून त्यांचे नियोजन मागवण्यात आले होते. मात्र ते अद्याप पालिकेला मिळाले नाही. किलोर्स्कर कन्सल्टन्ट यांना हे काम दिले आहे. मात्र कंपन्यांकडून त्यांच्या नियोजनाच्या प्रती मिळाल्याशिवाय त्यांनाही काम करणे अवघड झाले आहेत. हे नियोजन झाल्याशिवाय रस्त्याचे काम सुरू होऊ नये, असेही शिरोळे यांनी नमूद केले आहे.

 
</text>
</doc>
