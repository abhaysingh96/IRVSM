<doc>
<docno>1009700.cms.txt</docno>
<text>
 
महामुंबई
17 हजार जुन्या इमारतींच्या पुनर्रचनेचा निर्णय
[ Thursday, February 03, 2005  12:31:31 am]


म. टा. प्रतिनिधी

मुंबई : मुंबई शहर बेटावरील मोडकळीस आलेल्या सुमारे 17 हजार उपकरप्राप्त जुन्या खासगी इमारतींच्या पुनर्रचनेचा महत्त्वाकांक्षी कार्यक्रम राबवण्याचा निर्णय आघाडी सरकारच्या कॅबिनेट बैठकीत घेण्यात आला. अशा इमारतींमध्ये राहणाऱ्या अंदाजे 20 लाख भाडेकरूंना त्याचा फायदा होईल, अशी माहिती मुख्यमंत्री विलासराव देशमुख यांनी बुधवारी वार्ताहरांना दिली.

शहरात मोडकळीला आलेल्या इमारतींमुळे असंख्य भाडेकरूंच्या जीविताला धोका निर्माण झाला असला, तरी घरमालक त्याकडे लक्ष देत नाहीत, अशी कायम तक्रार असते. निवडणुकीच्या मोसमापुरते सगळे राजकीय पक्ष या प्रश्ानत लक्ष घालतात. प्रत्यक्षात काहीच कारवाई होत नाही. त्यामुळे, घरमालकांनाही फायदा मिळावा या उद्देशाने सरकारने त्यांनाही या योजनेत लाभाथीर् करून घ्यायचे ठरवले आहे, असे मुख्यमंत्र्यांनी सांगितले. ' म्हाडा ' मार्फत ही योजना राबवण्यात येणार आहे. मालकाने स्वत:हून मालकी हक्क म्हाडाकडे सुपूर्द केल्यास मालकाला 225 फुटांची सदनिका किंवा निव्वळ नफ्याच्या 10 टक्के इतके क्षेत्रफळ यापैकी जे अधिक असेल ते देण्यात येणार आहे.

सर्व कार्यवाही एकाच ठिकाणी आणि लवकर व्हावी, यासाठी एक खिडकी योजना सुरू करण्यास पालिकेला सांगण्यात आले आहे. या योजनेतून निर्माण होणाऱ्या अतिरिक्त गाळ्यांमध्ये ' मास्टर लिस्ट ' वर असलेल्या भाडेकरूंचे पुनर्वसन करण्यात येणार असून काही गाळे खुल्या बाजारात विक्रीसाठी ठेवण्यात येतील, असे देशमुख यांनी सांगितले. मालकी हक्काचे पुनर्वसन झाल्यानंतर अशी सदनिका दहा वषेर् विकता येणार नाही, अशीही अट घालण्यात आली आहे.

 
</text>
</doc>
