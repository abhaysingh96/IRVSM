<doc>
<docno>1010704.cms.txt</docno>
<text>
 
महाराष्ट्र
राजकारणाचे वाढते गुन्हेगारीकरण रोखण्यासाठी युवकांनी पुढाकार घ्यावा
[ Thursday, February 03, 2005  11:18:39 pm]


म. टा. प्रतिनिधी

पुणे : राजकारणाचे गुन्हेगारीकरण रोखण्यासाठी युवकांनी पुढाकार घ्यावा, असे आवाहन लोकसभेचे सभापती सोमनाथ चटर्जी यांनी केले.

एमआयटी स्कूल ऑफ मॅनेजमेंट (मिटसॉम) यांच्यावतीने देण्यात येणाऱ्या भारत अस्मिता राष्ट्रीय पुरस्कारांचे वितरण त्यांच्या हस्ते झाले. त्यावेळी ते बोलत होते. पुरस्कारांचे हे पहिलेच वर्ष असून एमआयटीचे संस्थापक डॉ. विश्वनाथ कराड यांच्या वाढदिवसादिवशी गुरुवारी पुरस्कारांचे वितरण करण्यात आले. भारत अस्मिता आचार्य श्ाेष्ठ पुरस्कार इंडियन स्कूल ऑफ बिझनेसचे प्रमुख डॉ. राममोहन राव यांना, भारत अस्मिता जन-जागरण पुरस्कार लोकसत्ता या स्वयंसेवी संस्थेचे प्रमुख डॉ. जयप्रकाश नारायण यांना, भारत अस्मिता जन प्रतिनिधी श्ाेष्ठ पुरस्कार केंदीय माहिती-तंत्रज्ञान मंत्री दयानिधी मारन आणि दिवंगत डॉ. श्ाीकांत जिचकार यांना देण्यात आला. जिचकार यांच्या पत्नी राजश्ाी यांनी हा पुरस्कार स्वीकारला.

भारत अस्मिता राष्ट्रीय पुरस्कार समितीचे अध्यक्ष माजी मुख्य निवडणूक आयुक्त टी. एन. शेषन , ' वनराई ' चे मोहन धारिया, सिंबायोसिसचे डॉ. शां. ब. मुजुमदार, डॉ. डी. वाय. पाटील यावेळी उपस्थित होते.

जागतिकीकरणाच्या युगात चांगल्या कल्पना राबवून निमिर्तीक्षम विद्याथीर् घडवण्यासाठी शिक्षणसंस्था मोलाची कामगिरी बजावू शकतात. भ्रष्टाचार वाढत आहे. सार्वजनिक कामामध्ये पारदर्शकता नाही. अशा परिस्थितीत सर्वसामान्य माणूस सक्षम बनण्यासाठी स्वयंसेवी संस्थांनी पुढाकार घेतला पाहिजे. लोकशाही सदृढ होण्यासाठी लोकप्रतिनिधी आणि जनता यांमध्ये सुसंवाद निर्माण करण्यासाठी सरकारी पातळीवर प्रयत्न करण्यात येत आहेत, असे चटजीर् म्हणाले.

मारन यांनी पुरस्काराची रक्कम त्सुनामीग्रस्तांसाठी पंतप्रधान निधीकडे सुपुर्द करण्याची घोषणा केली. उदारीकरण, खाजगीकरण, जागतिकीकरण ( एलपीजी) यामुळे शिक्षणक्षेत्रात अमूलाग्र बदल होणार असून शिक्षण संस्थांनी त्यादृष्टीने योग्य ते बदल करण्याचे आवाहन डॉ. राममोहन राव यांनी केली. राजकारण हे लोकसेवा बनण्यासाठी तरुणांची भूमिका महत्त्वाची असून वैयक्तिक आणि सामाजिक गरजांची सांगड घालून पुढे जाण्याचे आवाहन जयप्रकाश नारायण यांनी केले.

 
</text>
</doc>
