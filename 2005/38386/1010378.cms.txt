<doc>
<docno>1010378.cms.txt</docno>
<text>
 
महाराष्ट्र
अट्रॉसिटीप्रकरणी प्रिन्सिपल्सची आज बैठक
[ Thursday, February 03, 2005  05:26:41 pm]


टाइम्स टीम

डोंबिवली : के. व्ही. पेंढरकर कॉलेजचे प्रिन्सिपल एन. व्ही. कुलकणीर् यांच्यावर कॉलेजातील कर्मचाऱ्याने केलेल्या अॅट्रॉसिटी प्रकरणाचे मंुबई, ठाण्यातील प्रिन्सिपल्समध्ये तीव्र पडसाद उमटले आहेत.

कोणतीही शहानिशा न करता प्रिन्सिपलसारख्या जबाबदार संस्थाप्रमुखावर मानपाडा पोलिसांनी अॅट्रॉसिटीचा गुन्हा दाखल केल्याबद्दल प्राचार्यांनी तीव्र नापसंती व्यक्त केली आहे. शुक्रवारी तातडीने मंुबई प्रिन्सिपल असोसिएशनची बैठक बोलावण्यात आली असल्याचे प्रिन्सिपल असोसिएशनचे अध्यक्ष डॉ. नरेशचंद यांनी ' मंुबई टाइम्स ' ला सांगितलं. प्रिन्सिपल कुलकणीर् यांना अद्यापि अटक करण्यात आली नसून प्रकरणाचा तपास सहाय्यक पोलिस आयुक्तांकडे सोपवण्यात आला आहे.

डोंबिवलीतील पेंढरकर कॉलेजात रघुनाथ नाठे हा वॉचमन म्हणून काम करत होता. 23 जानेवारी रोजी कॉलेजच्या ऑडिटोरियम रुममधून कम्प्युटर व दोन माइक असा 35 हजाराचा मुद्देमाल चोरीस गेला होता. याप्रकरणी कॉलेजचे प्रिन्सिपल एन. व्ही. कुलकणीर् यांनी संस्थाप्रमुख या नात्याने मानपाडा पोलिस ठाण्यात तक्रार केली. चोरी झाली त्या वेळी रघुनाथ नाठे व रामदुलार पांडे हे दोघे कामावर होते, म्हणून पोलिसांनी त्यांना चौकशीसाठी बोलावलं. पोलिस निरीक्षक भोरे यांनी त्या वेळी मारहाण केल्याचा आरोप नाठे याने केला. दरम्यान चोरी प्रकरणी अद्यापर्यंत गुन्हाच दाखल करण्यात आला नसून ज्यादिवशी वॉचमन नाठे यास मारहाण झाली त्या दिवशी भोरे हे कामावर हजर नव्हते, असे स्पष्टीकरण मानपाडा पोलिसांनी केलं आहे.

वॉचमन नाठे याला झालेल्या मारहाणीच्या निषेधार्थ बहुजन विद्याथीर् परिषदेने पेंढरकर कॉलेजसमोर निदर्शने करून आपला निषेध व्यक्त केला. नाठे यांच्यावर प्रिन्सिपल कुलकणीर् यांनी कम्प्युटर चोरीचा खोटा आरोप लावून त्याला जातीवाचक शिवीगाळ केल्याचे बहुजन विद्याथीर् परिषदेचे म्हणणं आहे.

दरम्यान पेंढरकर कॉलेजचे प्रिन्सिपल कुलकणीर् यंनी आपण कोणासही जातीवाचक शिवीगाळ केलं नसून वॉचमन नाठे यास झालेल्या मारहाण प्रकरणही माहीत नसल्याचे त्यांनी सांगितलं.

काही वर्षांपूर्वी बिर्ला कॉलेजचे प्रिन्सिपॉल नरेशचंद यांच्यावरही अशाच प्रकारे पोलिस ठाण्यात तक्रार गुदरली होती. संस्थाप्रमुख म्हणून काम करताना संस्थेचे व विद्यार्थ्यांचे हित बघणे हे प्रिन्सिपलचे कामच असते. मात्र दिवसेंदिवस हे काम आता अधिक अवघड होत चाललं असल्याचं मत कॉलेजच्या प्रिन्सिपलांनी व्यक्त केलं आहे.

 
</text>
</doc>
