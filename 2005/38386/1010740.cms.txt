<doc>
<docno>1010740.cms.txt</docno>
<text>
 
महामुंबई
अभिजन वर्गाची मानसिकता भक्कम होणे आवश्यक!
[ Thursday, February 03, 2005  11:50:59 pm]


म. टा. प्रतिनिधी

केशव मेश्राम यांचे प्रतिपादन

मंुबई : आदिवासी, दलित अशा साहित्यातील विविध प्रवाहांच्या लेखनाची दखल घेताना अभिजन वर्गाची मानसिकता दुबळी झाली असून त्यात फरक पडणे आवश्यक आहे, असे मत अखिल भारतीय मराठी साहित्य संमेलनाचे अध्यक्ष प्रा. केशव मेश्राम यांनी गुरुवारी मंुबई विद्यापीठाच्या ' साहित्यवेध 2005' कार्यक्रमाचे उद्घाटन करताना व्यक्त केले.

साहित्य विषयाशी जवळीक असणाऱ्यांनीच या प्रवाहांची दखल घ्यावी काय, असा सवाल करतानाच, तेच तेच विषय आणि तीच तीच माणसे, असे साहित्य संमेलनांचे स्वरूप झाले आहे, असे ते म्हणाले. आज खेड्यापाड्यातून शब्दांचे सार्मथ्य जाणलेले अनेक तरूण लेखन करू लागले आहेत. त्यांच्या या उजेर्चा व्यवस्थित वापर करून घेतला जात नाही. साहित्य निमिर्तीची आवड आज अनेकांमध्ये निर्माण होत आहे, असे असले तरी, मोजक्या कथा वा कविता लिहिल्या की प्रत्येकाला आपला संग्रह प्रसिद्ध करण्याची घाई लागलेली दिसून येते. मराठी साहित्यात तरूण विचार, तरूण प्रतिभा आणि तरूण विवंचनाही याव्यात, पण मानवी जीवन संघर्षासाठीचे आरेखन किंवा व्यथा- वेदनांना शब्दाकार देताना घाई होऊ नये, असे ते म्हणाले. साहित्याचा आस्वाद घेण्याची प्रत्येकाची वेगळी पद्धत असते. त्या कक्षेबाहेर मनुष्य जात नाही, त्यामुळे मग दुसऱ्यावर टीका केली जाते. अशा टिकेने त्याचे शमन होत असेल, पण प्रश्ान् काही सुटत नाही, असेही ते म्हणाले.

कार्यक्रमाचे अध्यक्ष प्रख्यात कवी नामदेव ढसाळ यांनी दलित साहित्य हा कुणाचा सवतासुभा नसून साहित्यव्यवस्थेतला तो उठाव आहे, असे सांगून कुणी पंुजीवादी म्हणून त्यास जपत असेल तर ते मला पटत नाही, असे त्यांनी ठणकावले. पुरोगामी आणि प्रतिगामी कोण आढावा घेतला तर संशय वाटावा अशी परिस्थिती आज आहे, अशी टीप्पणीही त्यांनी केली. जातीप्रथेच्या अवशेषांवर हल्ला चढवणे हे माझे काम आहे. साहित्य हे आयुध असून त्यातून जाणीव निर्माण होते आणि क्रांतीप्रवण समाज निर्माण होतो, असेही ते म्हणाले.

मंुबई विद्यापीठाचे कुलगुरू डॉ. विजय खोले यांनी ' साहित्यवेध ' चा उद्द्ेश सांगितला. प्रा. मीना गोखले यांनी प्रास्ताविक केले. यावेळी मराठी विभाग प्रमुख प्रा. अरूण कांबळे तसेच साहित्य क्षेत्रातील विविध मान्यवर उपस्थित होते.

 
</text>
</doc>
