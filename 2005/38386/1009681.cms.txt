<doc>
<docno>1009681.cms.txt</docno>
<text>
 
महामुंबई
सारा-सहारा अहवालावरून पालिका आयुक्त अडचणीत
[ Thursday, February 03, 2005  12:20:09 am]


म. टा. प्रतिनिधी

मुंबई : सारा-सहाराबाबत पालिकेचा चौकशी अहवाल तीन महिन्यानंतरही आयुक्तांनी आपल्याकडेच ठेवल्याने पालिकेतील वातावरण गरम झालेले असताना, पोलिस आयुक्तांनी चौकशी अहवालाची प्रत आम्हाला मिळावी, असे पत्रच एक महिन्यापूवीर् पालिका आयुक्तांना पाठविल्याने खळबळ उडाली आहे. पालिकेतील सर्वपक्षीय नेत्यांनी या अहवालाची माहिती लोकप्रतिनिधींना तात्काळ मिळाली पाहिजे, असा पवित्रा घेतल्याने पालिका आयुक्तांची भलतीच गोची झाली आहे.

म.टा.ने बुधवारी वृत्त प्रसिद्ध करताच क्राइम ब्रँचचे अधिकारी अहवालाची प्रत मिळावी यासाठी पालिकेत आल्याने धावपळ उडाली. मात्र, अहवाल पोलिसांना द्यावा की नाही याबाबत कायदा खात्याचे मत मागविण्यात आल्याचे समजते. सारा- सहारा प्रकरण केवळ पालिकेपुरते मर्यादित राहिले नसून त्याची व्याप्ती पोलिस, राज्य तसेच केंद सरकारपर्यंत पोहोचल्यामुळे आयुक्त सावध पवित्रा घेत असल्याचे एका उच्चपदस्थ अधिकाऱ्याने सांगितले.

क्रॉफर्ड माकेर्टजवळील सारा-सहारा शॉपिंग कॉम्प्लेक्स दाऊदच्या आशिर्वादाने उभे राहिल्याने सर्वत्र जोरदार चर्चा झाली. जानेवारी 2004 मध्ये पालिकेच्या चार अधिकाऱ्यांना मोक्काखाली अटक झाली. त्यानंतर नेमलेल्या चौकशी समितीच्या अहवालावर पोलिसांना पुढील कारवाई करावयाची असल्याने पोलिस आयुक्त ए. एन. रॉय यांनी एक महिन्यापूवीर् पालिका आयुक्त जॉनी जोसेफ यांना पत्र पाठवून अहवाल देण्याची विनंती केली होती.

पोलिसांकडून आलेले पत्र पालिकेच्या दक्षता कार्यालयात पाठविण्यात आले. मात्र, चौकशी- अहवाल आयुक्तांकडेच असल्याने ते पत्र पुन्हा आयुक्तांकडे पाठविण्यात आले. तरीही अद्याप या पत्राला पालिकेने उत्तर दिले नसल्याचे पोलिसांकडून सांगण्यात आले.

जोसेफ यांनी, पोलिसांकडून पत्र मिळाल्याला दुजोरा देऊन त्यांच्या मागणीचा विचार केला जाईल, एवढेच सांगितले. सध्या पालिका अर्थसंकल्पात गुंतली असल्याने, अहवाल फेटाळला की संमत केला, याबाबत दोन दिवसांत प्रतिक्रिया देऊ, असे त्यांनी सांगितले. कोणत्याही अधिकाऱ्याला पाठिशी घालण्यात येत नसून, कोणावरही अन्याय करणार नसल्याचा दावाही त्यांनी केला.

आयुक्तांनी या अहवालाची माहिती स्थायी समितीत द्यावी, अशी मागणी सभागृहनेते प्रभाकर शिंदे यांनी केली. राष्ट्रवादीचे गटनेते रवींद पवार यांनी, पालिका अधिनियम कलम 66 अंतर्गत पालिकेची कोणतीही माहिती, अहवाल गोपनीय नसून लोकप्रतिनिधींनी मागणी केल्यास आयुक्तांना अहवाल द्यावाच लागेल, याकडे लक्ष वेधले.

अहवालाची गरजच काय ?

पोलिसांना आमच्या अहवालाची गरजच काय, असा सवाल पालिकेतील उच्चपदस्थ अधिकारी करीत असून पोलिसांकडे काहीच पुरावे नसल्याने ते या अहवालाची मदत घेऊन उर्वरीत अधिकाऱ्यांवर कारवाई करण्याचे मनसुबे रचत असल्याचा आरोप होत आहे. केवळ तांत्रिकदृष्टीने हा बनविल्याने आता अतिरिक्त आयुक्त, इंजिनिअरिंग क्षेत्रातील तज्ज्ञ, विभागीय उपायुक्त आणि चौकशी अधिकारी अशी कमिटी बनवून पुन्हा या अहवालावर कमिटी बनविण्यात येणार आहे.

 
</text>
</doc>
