<doc>
<docno>1009665.cms.txt</docno>
<text>
 
महामुंबई
स्टँडर्ड डिडक्शनची मर्यादा वाढवावी
[ Thursday, February 03, 2005  12:14:13 am]


निलेश गोरे, सी.ए. - निलेश गोरे अँड कंपनी

बजेटचे दिवस आले की नोकरदारांच्या आशा पल्लवीत होतात. आयकरात थोड्याफार सवलती मिळतील, कराचे ओझे कमी करण्यासाठी गोळा कराव्या लागणाऱ्या कागदपत्रांची संख्या कमी होईल, अशी अपेक्षा तो बाळगून असतो. अनेक पगारदारांना सेवा देत असताना मला जाणवले की, स्टँडर्ड डिडक्शन म्हणजे, करपात्र पगारातून मिळणारी वजावट काही विशिष्ट उत्पन्नापर्यंत मर्यादित ठेवणे योग्य नव्हे.

ही वजावट देण्याचा उद्देश असतो तो पगारदाराच्या व्यक्तिगत मूलभूत गरजांसाठी होणाऱ्या खर्चावर कर आकारणी न करणे. स्वाभाविकत: जास्त पगार असणाऱ्याचा खर्चही अधिक असणार, हे गृहित धरल्यावर या प्रकारे उत्पन्नाची किंवा पगाराची मर्यादा असणे, अशा लोकांवर अन्यायकारक ठरते आहे.

पगारदार पी.पी.एफ., काही विशिष्ट बाँड्स अशा करसवलती मिळणाऱ्या योजनांमध्ये गुंतवणूक करतात. याशिवाय मेडिकल, एल.टी.ए. अशांवरची सवलत मिळवण्यासाठी पावत्या, बिले गोळा करण्यासाठी धडपडतात. हे टाळणे शक्य आहे.

त्यासाठी अर्थसंकल्पात स्टँडर्ड डिडक्शनची मर्यादा वाढवावी. माझ्या मते ती, वाषिर्क एक लाख रुपये उत्पन्नावर एक तृतियांश वजावट, एक ते दोन लाखापर्यंत एकपंचमांश आणि त्याहून अधिक उत्पन्नासाठी एक दशांश वजावट अशी असावी.

पगारदारांना मिळणारी एलटीएची वजावट ही सध्या कॅलेंडर वर्षाप्रमाणे दिली जाते, पण करविवरणपत्र मात्र आथिर्क वर्षाचे असते. यामुळे अनेक कंपन्या तसेच व्यक्ती यांच्यात गोंधळाची स्थिती निर्माण होते.

हे टाळणे शक्य आहे. एलटीए वजावट चार वर्षांच्या कालावधीमध्ये फक्त दोनदा दिली जाते. ती दरवषीर् दिल्यास पर्यटनव्यवसायाला चालना मिळेल, पर्यायाने रोजगाराच्या संधी वाढतील.

गेल्या काही महिन्यांमध्ये अशा घटना निदर्शनाला आल्या आहेत की काही करदात्यांना मागील वर्षांचा कर भरण्यासाठी डिमांड नोटिसा धाडण्यात आल्या आहेत. अशा मंडळींनी कर भरलेला होता किंवा पूवीर् त्यांना अशी नोटिस मिळालेली नव्हती.

यावर साधा उपाय म्हणजे इन्कम टॅक्स विभागाने एक मोहिम हाती घेऊन नोकरदारांसाठी शेवटच्या विवरणपत्रापर्यंत, ड्ढड्डद्यड्डठ्ठष्द्ग ष्श्ाठ्ठद्घद्बह्मद्वड्डह्लद्बश्ाठ्ठ किंवा ठ्ठश्ा स्त्रह्वद्गह्य ष्द्गह्मद्बह्लद्बद्घद्बष्ड्डह्लद्ग द्यावे. यामुळे करदात्यांचा या विभागावरचा विश्वास वाढेल तसेच या सटिर्फिकेटचा उपयोग कर्ज मिळवण्यासाठीही होऊ शकेल. ही मोहिम सरसकट सर्व करदात्यांसाठी असावी आणि कोणालाही यासाठी अर्ज करावा लागू नये.

गेल्या काही वर्षार्त इन्कम टॅक्स विभाग करदात्यांना मदत करण्यास पुढे सरसावत असल्याचे मला जाणवते. पगारदार वर्गाबाबतही त्यांचा दृष्टिकोन सकारात्मक दिसतो.

 
</text>
</doc>
