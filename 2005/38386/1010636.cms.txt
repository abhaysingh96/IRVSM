<doc>
<docno>1010636.cms.txt</docno>
<text>
 
महाराष्ट्र
पुष्पोत्सवाचे उद्घाटन आसावरी जोशींच्या हस्ते
[ Thursday, February 03, 2005  09:50:14 pm]


म. टा. प्रतिनिधी

नाशिक : दीडशेहून अधिक फुलांचा समावेश असलेला पुष्पोत्सव नाशिक महानगरपालिकेतर्फे शुक्रवारपासून राजीव गांधी भवनच्या आवारात आयोजित करण्यात आला आहे. त्याचे उद्घाटन प्रसिद्ध अभिनेत्री आसावरी जोशी यांच्या हस्ते करण्यात येईल, अशी माहिती महापौर दशरथ पाटील यांनी दिली.

या प्रदर्शनात गुलाबपुष्पे, मोसमी व बहुवषीर्य फुले मांडण्यात येतील. त्याचप्रमाणे झुलती परडी, बोन्साय, कॅक्टस अशी कुंडीतील शोभेची झाडेही ठेवली जातील. पालिका कर्मचारी उद्यानाची प्रतिकृती व कुंड्यांची शोभिवंत रचनाही सादर करतील. प्रदर्शनातील विजेत्यांना आसावरी जोशी यांच्या हस्ते बक्षिसे देऊन गौरविण्यात येईल. त्याच दिवशी दुपारी साडेचार वाजता बक्षिस वितरण सोहळा होणार आहे. तर सायंकाळी सात वाजता शिवा जोशी यांचा गीतोत्सवाचा कार्यक्रम होईल. शनिवारी सायं.सात वाजता स्वरपुष्प, रविवारी सात वाजता वेणुनाद कार्यक्रम होईल.

 
</text>
</doc>
