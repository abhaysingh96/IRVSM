<doc>
<docno>1010747.cms.txt</docno>
<text>
 
महामुंबई
कोर्ट शनिवारी पाहणार 'ब्लॅक फ्रायडे'!
[ Thursday, February 03, 2005  11:55:25 pm]


म. टा. प्रतिनिधी

मुंबई : मुंबईतील 1993 च्या बॉम्बस्फोट मालिकेवर आधारित असलेला वादग्रस्त ' ब्लॅक फ्रायडे ' हा हिंदी चित्रपट शनिवार , 5 फेब्रुवारी रोजी न्या. हेमंत गोखले व न्या. सत्यरंजन धर्माधिकारी रिगलच्या मिनी थिएटरमध्ये पाहणार आहेत. चित्रपट प्रदशिर्त करण्याबाबतचा निकाल 10 रोजी अपेक्षित आहे.

या चित्रपटाच्या प्रदर्शनास कोर्टाने स्थगिती दिली आहे. मुंबई बॉम्बस्फोट खटल्याचा निकाल अपेक्षित असताना या चित्रपटाच्या जाहिरातीत ' अ ट्रु स्टोरी ' असे विधान केले जाण्यावर ज्येष्ठ वकील माजिद मेमन यांनी आक्षेप घेतला होता. त्यानंतर ही ओळ गाळण्याच्या अटीवर विशेष टाडा कोर्टाचे न्यायाधीश प्रमोद कोदे यांनी त्याच्या प्रदर्शनास परवानगी दिली होती. मात्र, निकाल अपेक्षित असल्याने हा चित्रपट प्रदशिर्त होणे अनुचित असल्याची तक्रार या खटल्यातील एका आरोपीनेच केली होती. त्याचे म्हणणे ग्राह््य धरत हायकोर्टाने त्यावर स्थगिती आणली होती. त्यावर चित्रपटाचे निर्माते सुप्रीम कोर्टातही गेले होेते.

 
</text>
</doc>
