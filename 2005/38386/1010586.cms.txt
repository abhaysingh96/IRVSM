<doc>
<docno>1010586.cms.txt</docno>
<text>
 
बहुतांची अंतरे
मुंबईचे शांघाय, इतर जिल्ह्यांचे मेळघाट!
[ Thursday, February 03, 2005  09:00:40 pm]


सर्व रस्ते रोमला भिडतात, अशी एक प्रसिद्ध म्हण आहे. त्यानुसार महाराष्ट्रात सर्व रस्ते मुंबईला भिडतात, असे म्हटल्यास ते वावगे ठरू नये. मुंबईत काय नाही ? मंत्रालय, शेअर बाजार, बँकांची केंदे, गगनचुंबी इमारती, चोवीस तास पाणी, चोवीस तास वीज किती किती गोष्टींचा उल्लेख करायचा!

या सुविधा अपुऱ्या ठरल्या म्हणून की काय, येत्या तीन वर्षांत मुंबईचे ' शांघाय ' करण्याचा मुख्यमंत्र्यांनी चंग बांधला आणि त्याप्रीत्यर्थ 36,663 कोटी रुपये खर्चाचा एक मास्टर प्लॅन तयार करण्यात आला आहे. हा प्लॅन परदेशी आंतरराष्ट्रीय ख्यातीच्या कंपनीकडून करवून घेण्यात आला आहे. या प्लॅनला पंतप्रधान डॉ. मनमोहन सिंग यांचा सक्रिय पाठिंबा आहे. याला लोकप्रतिनिधींचा दोन हातांनी पाठिंबा असल्याचे समजते. यासंदर्भात एक जुनी आठवण नमूद करावीशी वाटते. जुन्या काळी सायमन कमिशन आले असता, त्याला पाठिंबा देण्यासाठी एका लोकप्रतिनिधीने चक्क दोन हात वर केले होते. तेव्हा तत्कालिन ख्यातनाम ' बॉम्बे सेंटिनल ' या वृत्तपत्राचे संपादक बी. जी. हॉनिर्मन यांनी म्हटले होते की, सोंड असती तर तीही त्यांनी वर केली असती!

तेव्हा मुंबई वगळता सर्व जिल्ह्यांतील अर्थतज्ज्ञ, विचारवंत, सामाजिक कार्यकतेर् आदींना आवाहन आहे की, त्यांनी एकत्र येऊन बैठकी घ्याव्या व आपापल्या जिल्ह्यांना ' शांघाय ' कसे करता येईल, याचा तपशीलवार आराखडा तयार करावा. यासाठी जिल्हा परिषदांच्या किरकोळ नियोजनावर आणि राजकीय पक्षांच्या प्रणालीवर अवलंबून राहू नये. तो आराखडा येत्या पाच वर्षांत कृतीत येईल, अशा जोरदार हालचाली कराव्यात.

असे न केल्यास जागतिकीकरणाच्या स्पधेर्त मुंबई वगळता उर्वरित सर्व जिल्हे मागास राहून त्यांचे ' मेळघाट ' होईल. अशी बैठक आम्ही ठाणे जिल्ह्यासाठी घेत आहोत.

ज. बा. कुळकर्णी, डोंबिवली.

 
</text>
</doc>
