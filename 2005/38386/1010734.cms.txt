<doc>
<docno>1010734.cms.txt</docno>
<text>
 
देश-विदेश
चौटालांविरोधातील नकारात्मक मतदान काँग्रेसला सत्ता देणार?
[ Thursday, February 03, 2005  11:44:25 pm]


सुरेश भटेवरा

नवी दिल्ली : ' चौटाला ऑर नो चौटाला ' या प्रश्ानचे उत्तर हरयाणाच्या मतदारांनी गुरुवारच्या मतदानात चोखपणे दिले. 90 जागांसाठी 983 उमेदवारांचे भाग्य , 27 फेब्रुवारीच्या निकालापर्यंत बंद असले तरी सत्तेतून चौटालांच्या लोकदलाचे उच्चाटन निश्चित असल्याचे चित्र स्पष्टपणे सामोरे आलेे आहे. बंडखोरांच्या आव्हानावर मात करीत, काँग्रेस सत्तेवर येईल का, हा प्रश्ान् काहीसा अनुत्तरीत आहे. मात्र एकूण मतदानावर काँग्रेसचाच प्रभाव जाणवतो आहे.

हरयाणात मतदानाच्या दिवशी दोन गोष्टी स्पष्टपणे सामोऱ्या आल्या. पहिली म्हणजे या निवडणुकीत राष्ट्रीय अथवा प्रादेशिक मुद्द्यांचा कोणताही प्रभाव मतदारांवर नाही. तर दुसरी गोष्ट म्हणजे काँग्रेस सत्तेवर आलीच तर केवळ चौटालांच्या विरोधातल्या नकारात्मक मतदानामुळे. प्रदेशाध्यक्ष भजनलाल काँग्रेसच्या विजयाबद्दल निर्धास्त आहेत. राज्यात काँग्रेस 90 पैकी 70 जागा जिंकून यंदा विक्रम प्रस्थापित करील, असा विश्वास त्यांनी व्यक्त केला.

सट्टाबाजारात क्रमांक एकवर काँग्रेस दोनवर भाजप तर तिसऱ्या क्रमांकावर चौटालांचा लोकदल आहे. गेल्यावेळी हरयाणात 16 अपक्ष विजयी झाले होते. यंदा ही संख्या वाढली तर आयाराम गयाराम वाक्प्रचार रूढ करणाऱ्या हरयाणात सत्तेची समीकरणे बदलू शकतात.

मुख्यमंत्रीपदासाठी काँग्रेसमध्ये आजच स्पर्धा सुरू आहे. या स्पधेर्मुळे काँग्रेसला शह काटशहाच्या अंतर्गत राजकारणाला तोंड द्यावे लागू नये, याची पक्षश्ाेष्ठींना चिंता आहे. प्रदेशाध्यक्ष भजनलाल, विधानसभेतले काँग्रेसचे नेते भूपिंदरसिंग हुड्डा, ज्येष्ठ नेते बिरेंदसिंग अन् ओमप्रकाश चौटालांचा नरवानात सामना करणारे माजी युवक काँग्रेसाध्यक्ष रणदीपसिंग सुरजेवाला हे मुख्यमंत्रीपदाचे चार प्रबळ दावेदार आहेत. तिकीटवाटपावर मात्र भजनलाल यांचाच वरचष्मा आहे.

चौटालांच्या कारकिदीर्वर सर्वसामान्य लोक अन् विशेषत: जाट नाराज आहेत. 40 मतदारसंघात जाटांचे प्राबल्य आहे. दहा लक्ष बेरोजगार तरुणांची फौज सत्तारूढ चौटालांच्या विरोधात सक्रिय आहे. उच्चपदस्थ अधिकारी, कर्मचारी चौटाला कुटुंबियांच्या दादागिरीला कंटाळले आहेत. गेल्यावेळी लोकदलाने 47 तर भाजपने 6 जागा जिंकून संयुक्तरित्या सत्ता हस्तगत केली. लोकसभा निवडणुकीत मात्र उभयपक्षांची फाटाफूट झाली. काँग्रेसने 10 पैकी 9 जागांवर रोमहर्षक विजय नोंदवला. विधानसभेत या विजयाच्या पुनरावृत्तीला व्यापक प्रमाणात झालेल्या बंडखोरीने थोडे ग्रहण लागले आहे.

निवडणूक प्रचारात भाजपच्या स्थानिक नेत्यांनी चौटालांवर चौफेर हल्ला चढवला तरी अडवाणींचे स्वर मात्र बदललेले होते....

' चौटाला केंदमे हमारे साथी रह चुके है, मै उनके खिलाफ नही बोलना चाहता... मतदाताओंका गुस्सा, कहीं दुश्मन नंबर वन काँग्रेसके लिये वरदान न बन जाये... ', अशी सूचक वाक्ये बोलणाऱ्या अडवाणींनी भविष्यातल्या आघाडीचे अप्रत्यक्ष संकेत दिले आहेत.

तर प्रमोद महाजनांच्या मते हरयाणात निकालानंतर त्रिशंकू विधानसभा अस्तित्वात येण्याची चिन्हे आहेत. राज्यातल्या अनेक मतदारसंघात सकाळपासून वातावरण संवेदनशील होते. शहरांपेक्षा ग्रामीण भागात सकाळपासून मतदानाचा वेग जोरदार होता. सायंकाळी हरयाणाचे पंचवाषिर्क भाग्य निकालापर्यंत इव्हीएममध्ये बंद झाले.

 
</text>
</doc>
