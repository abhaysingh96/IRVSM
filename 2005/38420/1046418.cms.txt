<doc>
<docno>1046418.cms.txt</docno>
<text>
 
महाराष्ट्र
सुलक्षणी : वय वर्षं 23
[ Wednesday, March 09, 2005  07:21:31 pm]


श्री. वा. नेलेर्कर

ठाणे : विश्वास ठेवा अगर ठेवू नका. पण केवळ जिल्ह्यातील वा राज्यातील नव्हे तर देशातील सर्वात जुनी गाय शहापूरात असल्याचं आढळून आलं आहे. आजमितीस तिचं वय 23 वर्षांचं आहे. तिचं नाव ' सुलक्षणी ' असं ठेवण्यात आलं आहे.

इथे नुकत्याच पार पडलेल्या पशुपक्षी आणि कृषी प्रदर्शनामुळे ही माहिती सर्वांसमोर आली. जिल्ह्याचे पालकमंत्री गणेश नाईक यांनी या प्रदर्शनाचं उद्घाटन केलं.

रमेश वा. देशमुख यांची ही गाय असून या संकरित गायीचा जन्म 14 ऑक्टोबर 1983 चा आहे. सर्वसाधारणपणे गायीचं आयुष्य 15 ते 20 वर्षांचं असतं. बारा ते तेरा वर्षानंतर तिची उपयुक्तता संपल्यानंतर गाय खाटकालच विकली जाते, असा अनुभव आहे. सुलक्षणीचं वजन 450 ते 500 किलोग्रॅम आहे. जन्मानंतर वयाच्या बावीसाव्या महिन्यांत प्रथम ती माजावर आली. प्रथम विण्याचे तिचे वय केवळ 34 महिने इतके होते. आतापर्यंत या गायीने अकरा विते, दोन लक्ष 64 हजारहून अधिक लिटर दूध दिलं आहे. या गायीने तीन लक्षाहून अधिक किमतीचं उत्पन्न मिळवून दिलं आहे. जसीर् जातीच्या या गायीची माहिती प्रदर्शनामध्ये दिल्यावर सर्वांच्या कौतुकाच्या आणि आदराचा विषय ठरली. या प्रदर्शनामध्ये 11 जातीवंत गायी होत्या.

जिंदाल कंपनीची होलस्टन फिनियन जातीची गाय व तिचा रेडा हा या प्रदर्शनात प्रेक्षकांच्या आकर्षणाचा केंदबिंदू ठरला. अवाढव्य रेडा पाहण्यासाठी सर्वांनी तोबा गदीर् केली होती. या प्रदर्शनामध्ये एकूण 11 गायी, सात खिलाडू जातीच्या बैलजोड्या , 13 संकरित वासरे , 15 उस्मानाबादी शेळ्या, पाच कुत्री, फायटर आणि टकीर् जातीच्या आधुनिक कोंबड्या आदी पशुधन सहभागी झालं होतं. जर्मन शेफर्ड, डॉबरमॅन, डाल्मेशियन आदी अनेक कुत्री प्रदर्शनास असली तरी ' ग्रेट डेन ' या चार फुटी धिप्पाड कुत्र्यानं मात्र सर्वांचं लक्ष वेधून घेतलं होतं.

प्रदर्शनामधील कृषीविषयक आधुनिक माहितीने अनेकांचा ज्ञानात भर पडली. अनेक तांदुळाच्या जाती, असंख्य बोरांच्या जाती, विविध प्रकारच्या फळभाज्या आणि पालेभाज्या, निरनिराळी कडधान्य, संकरित भाजीपाला, वनौषधी, सेन्दिय खते, कृषी उत्पादने अत्याधुनिक पशुवैद्यकीय उपकरणे, कृत्रिम वेतनाचे साहित्य, सूक्ष्मदर्शक यंत्रे, न्युझिलंडहून आयात केलेली लसीकरण उपकरणं जिल्हाधिकारी नंदकुमार जंत्रे, ठाणे जिल्हा परिषदेचे मुख्य कार्यकारी अधिकारी निर्मलकुमार देशमुख, आमदार गोटीराम पवार, आ. महादू बरोरा, दशरथ तिवरे, गजानन पाटील आदी सह पाच हजारांहून अधिक लोकांनी या प्रदर्शनाला भेट दिली.

जिल्ह्याचे पशुसंवर्धन अधिकारी डॉ. शंशाक कांबळे यांनी माहिती देताना सांगितलं, की नुकत्याच पार पडलेल्या पशुगणनेमध्ये पशुधनाची संख्या 31 लाख 50 हजार 190 इतकी आढळून आली आहे. गाय ( 4,90,278) म्हैस ( 212794), कुत्रे ( 118547) मेंढ्या (257836) वहार ( 8492) घोडे ( 972), शेळ्या ( 872) ससा ( 205) कुकुटवर्ग (20,47,747) आणि बदक ( 12443) यांचा त्यात समावेश आहे.

 
</text>
</doc>
