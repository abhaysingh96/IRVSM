<doc>
<docno>1046401.cms.txt</docno>
<text>
 
प्रगती फास्ट
केम्ब्रिजचे वेगळेपण
[ Wednesday, March 09, 2005  07:14:16 pm]


आयझॅक न्यूटनपासून स्टिफन हॉकिंगपर्यंत कित्येक बुद्धिवंताची नावं केम्ब्रिजशी जोडलेली आहेत. शिक्षणाचा दर्जा आणि युनिव्हसिर्टीच्या विद्यार्थ्यांनी मिळवलेल्या यशाने केम्ब्रिजचं नाव जगाच्या कानाकोपऱ्यात पोहोचवलं. इथे प्रवेश घेण्यासाठी विद्यार्थ्यांना प्रत्येक टप्प्यावर आपली बौद्धिक क्षमता सिद्ध करावी लागते. त्यानंतरही कोर्सचा काळ विद्यार्थ्यांची कसोटी पाहणारा असतो.

जगातील सगळ्यात जुनी आणि इंग्लंडमधील सर्वात मोठी युनिव्हसिर्टी म्हणून केम्ब्रिज युनिव्हसिर्टीचं नाव घेतलं जातं. शिक्षणाचा दर्जा आणि युनिव्हसिर्टीच्या विद्यार्थ्यांनी मिळवलेला नावलौकिक या दोन्ही गोष्टींनी केम्ब्रिजच्या प्रसिद्धीत भर घातली. इंग्लंडच्या आग्नेय दिशेला वसलेल्या केम्ब्रिज शहरात, लंडनच्या उत्तरेकडे 50 मैलांवर युनिव्हसिर्टीचं कॅम्पस आहे.

युनिव्हसिर्टीपासून लंडन एअरपोर्ट, रेल्वे, रस्ते यासारखे वाहतुकीचे पर्याय सहज उपलब्ध आहेत. या युनिव्हसिर्टीमध्ये 100 डिपार्टमेण्ट्स, स्कूल्स आणि सेण्ट्रल अॅडमिनिस्ट्रेेशन डिपार्टमेण्ट आहे. इथे एकूण 31 कॉलेजं आहेत. यापैकी न्यू हॉल, न्यूनहॅम, लकी कॅव्हेण्डिश ही तीन कॉलेजं निव्वळ मुलींसाठी आहेत. क्लेअर हॉल आणि डाविर्न ही दोन कॉलेजं खास ग्रॅज्युएट कोर्ससाठी आहेत. शिवाय तुम्हाला इथे विविध कोर्सेस आणि रिसर्चचे पर्याय उपलब्ध आहेत. अभ्यासातील सातत्य आणि उच्च बौद्धिक क्षमतेच्या बळावर तुम्हाला इथे ग्रॅज्युएशन पूर्ण करता येतं. त्यामुळे युनिव्हसिर्टीने प्रवेशासाठी खूप कठीण निकष ठेवले आहेत. प्रवेशासाठी तुम्हाला फार मोठ्या आणि कठीण प्रवेशप्रक्रियेला सामोरं जावं लागतं.

पात्रता :

केम्ब्रिजसारख्या प्रतिष्ठित मान्यताप्राप्त युनिव्हसिर्टीतून डिग्री

इंग्रजी भाषेवरील प्रभुत्व सिद्ध करण्यासाठी आयईएलटीएस या परीक्षेतील स्कोअर

सध्या चालू असणारा कोणताही ट्रेनिंग प्रोग्राम अथवा एज्युकेशन कोर्स पूर्ण करणं आवश्यक.

काही कोर्सला प्रवेश घेण्यासाठी संबंधित डिपार्टमेण्टच्या नियमाप्रमाणे जीआरई परीक्षा द्यावी लागते. अशा प्रकारची पात्रता अट प्रवेश अर्जात नमूद केलेली असते. शैक्षणिक कामगिरी, त्या कोर्ससाठी उपलब्ध सीट्स आणि शिक्षकांची उपलब्धता या गोष्टींवर युनिव्हसिर्टीमधला तुमचा प्रवेश अवलंबून असतो.

केम्ब्रिजमधलं शिक्षण थोडंसं बजेट बाहेरच आहे. त्यामुळे कोर्स फी आणि इतर खर्चासाठी तुम्हाला योग्य नियोजन करावं लागेल. त्यासाठी तुम्हाला खालील गोष्टींचा प्रामुख्याने विचार करावा लागेल.

युनिव्हसिर्टी कम्पोझिशन फी

कॉलेज फी

मेण्टेनन्स

आर्ट्स शाखेच्या विद्यार्थ्यांसाठी युनिव्हसिर्टी कम्पोझिशन फी 8,451, कॉलेज फी 1,923 आणि मेण्टेनन्स खर्च 6,175 पौण्ड आहे. सायन्स विद्यार्थ्यांना युनिव्हसिर्टी कम्पोझिशन फी 11,073, कॉलेज फी 1,923 तर मेण्टेनन्ससाठी 6,175 पौण्ड इतका खर्च करावा लागतो. क्लिनिकल मेडिसिनसाठी 20,496 पौण्ड कम्पोझिशन फी , 1,923 कॉलेज फी आणि 6,175 पौण्ड मेण्टेनन्स खर्च येतो.

केम्ब्रिज ट्रस्टतर्फे युरोप ( इंग्लंडमधील विद्यार्थी वगळता) आणि परदेशातून शिक्षणासाठी इथे आलेल्या विद्यार्थ्यांना स्कॉलरशिप आणि शिष्यवृत्ती दिली जाते. युनिव्हसिर्टीतफेर् भारतातून येणाऱ्या विद्यार्थ्यांसाठी विशेष स्कॉलरशिप योजना जाहीर करण्यात आल्या आहेत. केम्ब्रिज नेहरू स्कॉलरशिप, धरम हिंदूजा केम्ब्रिज डीएफआयडी स्कॉलरशिप, जवाहरलाल नेहरू मेमोरिअल ट्रस्ट केम्ब्रिज डीएफआयडी स्कॉलरशिप यासारख्या स्कॉलरशिप्स विद्यार्थ्यांना देण्यात येतात.

युनिव्हसिर्टीतफेर् विद्यार्थ्यांना इतरही अनेक आथिर्क सहकार्य करणाऱ्या योजना उपलब्ध करून देण्यात आल्या आहेत. अर्ज करून तुम्हाला या योजनांचा लाभ घेता येईल. तसंच यूके गव्हन्मेर्ण्ट अॅवॉर्ड, केम्ब्रिज कॉलेज अॅवॉर्ड आणि इतर अनेक पुरस्कारही विद्यार्थ्यांना दिले जातात.

ग्रॅज्युएट कोर्सच्या विद्यार्थ्यांच्या राहण्याची व्यवस्था कॉलेजतफेर् केली जाते. निवासव्यवस्थेसाठी विद्यार्थ्यांना करावा लागणारा खर्च आणि मिळणारी जागा प्रत्येक कॉलेजनुसार वेगवेगळी आहे. काही कॉलेज विद्यार्थ्यांना केवळ एक वर्षासाठी तर काही कॉलेज कोर्सच्या संपूर्ण कालावधीसाठी निवास व्यवस्था उपलब्ध करून देतात.

बहुतांश विद्यार्थी कॉलेजरूममध्येच राहण्याला प्राधान्य देतात. फूल टाइम ग्रॅज्युएट कोर्सच्या विद्यार्थ्यांनी कोर्सदरम्यान युनिव्हसिर्टीपासून 10 मैलाच्या परिसरातच वास्तव्य करावं, असा युनिव्हसिर्टीचा नियम आहे. फिल्डवर्कसाठी विद्यार्थ्यांना युनिव्हसिर्टीपासून 10 मैलाबाहेरच्या परिसरात जाता येतं. पण त्यासाठी युनिव्हसिर्टीची परवानगी मिळवावी लागते.

युनिव्हसिर्टीमध्ये विषयाप्रमाणे वेगवेगळ्या लायब्ररी आणि म्युझिअम्स आहेत. आकिर्ऑलॉजिकल संशोधनाचा खजाना तुम्हाला सेडग्विक म्युझिअम (स्द्गस्त्रद्द 2 द्बष्द्म रूह्वह्यद्गह्वद्व) आणि म्युझिअम ऑफ आकिर्ऑलॉजी अॅण्ड अॅन्थ्रोपॉलॉजीमध्ये पाहता येईल. फिट्सविल्यिम आणि केटल्स यार्ड इथल्या लायब्ररीत पेण्टिंग आणि स्कल्पचरचं अनोखं कलेक्शन आहे. जगातील विविध जातीच्या वनस्पतींचा तुम्हाला बॉटनीक गार्डनमध्ये अभ्यास करता येईल. केम्ब्रिजमध्ये अप्लाइड मॅथेमॅटिक्स, थेरॉटिकल फिजिक्स लायब्ररी, युनिव्हसिर्टी लायब्ररी यासारख्या अभ्यासासाठी संदर्भ पुस्तकं देणाऱ्या वेगवेगळ्या लायब्ररी आहेत.

विद्यार्थ्यांना लायब्ररी आणि म्युझियमबरोबर स्पोर्ट्स आणि इतर मनोरंजनात्मक अॅक्टिव्हिटीमध्ये इण्टरेस्टप्रमाणे भाग घेता येतो. यापैकी अनेक कार्यक्रम युनिव्हसिर्टीच्या विद्याथीर् आणि स्टाफ यांनी चालवलेल्या क्लब आणि संस्थांकडून आयोजित केले जातात. संपर्क : युनिव्हसिर्टी ऑफ केम्ब्रिज, केम्ब्रिज सीबी 21 टीएन, यूके. टेलिफोन नंबर : + 44 1223 337733. वेबसाइट : 222. ष्ड्डद्व.ड्डष्.ह्वद्म

सुचित्रा सुर्वे

ग्लोबल एज्युकेशन कौन्सिल

 
</text>
</doc>
