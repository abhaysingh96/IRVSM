<doc>
<docno>1046718.cms.txt</docno>
<text>
 
महाराष्ट्र
निकालास उशीर झाल्याने उमेदवार संतप्त
[ Wednesday, March 09, 2005  11:52:59 pm]


म. टा. प्रतिनिधी

ठाणे : तुरुंगलिपिक पदासाठी ठाणे कारागृहात बुधवारी झालेल्या परीक्षा उशिरा सुरू झाल्याने उमेदवारांमध्ये नाराजी निर्माण झाली. दहा जागांसाठी ही परीक्षा होती. परीक्षेची वेळ सकाळी नऊ वाजता जाहीर झालेली असताना प्रत्यक्षात दुपारी एक वाजता सुरुवात झाल्याने बाहेरगावहून आलेले उमेदवार अवस्थ झाले होते. महाराष्ट्रातील रत्नागिरी, जळगाव, धुळेसहित विविध राज्यांतून सुमारे दोन हजार उमेदवार आले होते.

निकाल ऐकण्यासाठी संध्याकाळपर्यंत ताटकळूनही निकाल लावण्याचे चिन्ह दिसत नव्हते. तेव्हा कारागृहापाशी जमलेल्या लोकांनी नंतर घोषणा देण्यास सुरुवात केली आणि तणाव निर्माण झाला. तेव्हा तुरुंग निरीक्षक स्वाती साठे यांनी कॉम्प्युटरमध्ये बिघाड झाल्याचे सांगितले आणि थोडावेळ वाट पाहण्याची सूचना केली. जमावातील एकाने साठे यांच्यावर धावून जाण्याचा प्रयत्न केला. पण पोलिसांनी त्याला रोखले. रात्री निकाल लागलाच नाही. अखेर निकाल गुरुवारी सकाळी दहा वाजता लागणार असे जाहीर झाल्यावर गदीर् पांगली.

 
</text>
</doc>
