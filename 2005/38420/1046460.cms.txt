<doc>
<docno>1046460.cms.txt</docno>
<text>
 
बहुतांची अंतरे
हस्तिदंती मनोऱ्यातील अर्थमंत्री
[ Wednesday, March 09, 2005  07:36:54 pm]


' ना अर्थ, ना संकल्प! ' हा अग्रलेख ( म. टा. 1 मार्च) वाचला. त्यातील ' चिदंबरम् यांचा अर्थसंकल्प क्रांतिकारक न ठरता बेचव व सपक बनला ' हे विधान शंभर टक्के सत्य आहे. दुसऱ्या शब्दात सांगायचे तर अर्थसंकल्पात निव्वळ आकडेमोडीशिवाय काही नाही ; विकासाभिमुखता अभावानेच जाणवते.

अधिकृत पैसा काळ्या बाजारात येऊ नये म्हणून बँकेतून दहा हजारांहून अधिक रक्कम काढणाऱ्यांना 0.1 टक्का कर लावायची चिदंबरम यांची योजना वेडगळपणाचीच आहे. त्यावरून केंदीय अर्थमंत्री हे हस्तिदंती मनोऱ्यात राहून विचार करणाऱ्यांपैकी असावेत व त्यांना सर्वसामान्य माणसांच्या आथिर्क व्यवहारांबद्दल जाण नसावी, असे वाटते. अशी योजना रद्द करणेच श्रेयस्कर.

त्यातूनही अर्थमंत्री आपली ही करयोजना राबवण्याच्या बाबतीत ठाम असतील तर त्यांनी त्यात बोनस- योजनेचाही अंतर्भाव करावा. काही ठराविक रकमेपेक्षा अधिक रोख रक्कम बँकेत भरणाऱ्यास बोनस देण्यात यावा. ज्यामुळे लोक काळा पैसा अधिकृत अर्थव्यवस्थेत आणण्यास उद्युक्त होतील. हा काळा पैसा अधिकृत अर्थव्यवस्थेत आला तर हवाच आहे. बोनसदर करयोजनेइतकाच म्हणजे 0.1 टक्का ठेवला तर बोनस देण्यासाठी सरकारला येणाऱ्या खर्चाच्या हजारपट काळा पैसा अधिकृत अर्थव्यवस्थेत येऊन तो सरकारला उपलब्ध होईल.

शरद कोडेर्, ठाणे.

 
</text>
</doc>
