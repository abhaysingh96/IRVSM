<doc>
<docno>1046478.cms.txt</docno>
<text>
 
लेख
कृष्णा खोऱ्याचे आव्हान
[ Wednesday, March 09, 2005  07:43:07 pm]


प्रदीर्घ काळ रेंगाळलेले कृष्णा खोऱ्यातील प्रकल्प तातडीने पुरे करायचे असतील तर त्यासाठी राजकीय इच्छाशक्तीबरोबरच राज्याच्या एकूण तरतुदीपैकी किमान 33 टक्के तरतुदीची गरज आहे. ते धाडस आजचे राज्यकतेर् येत्या अर्थसंकल्पात दाखवतील काय ?

कृष्णा खोरे पाणीवाटप हा विषय पश्चिम महाराष्ट्रातील जनता व शेतकरी यांच्याकरिता अत्यंत जिव्हाळ्याचा आहे. कृष्णा खोऱ्यातील पाणीवाटप महाराष्ट्र, कर्नाटक व आंध्र प्रदेश या तीन राज्यांमध्ये करण्यासाठी यापूवीर् न्या. बच्छावत यांचा लवाद नेमण्यात आला होता व या लवादाने कृष्णा खोऱ्यातील उपलब्ध असणाऱ्या 2060 टीएमसी पाण्याचे वाटप महाराष्ट्र, कर्नाटक व आंध्र प्रदेश यांना अनुक्रमे 560, 700 आणि 800 टीएमसी याप्रमाणे केले. तुलनेमध्ये कदाचित आपली बाजू प्रभावीपणे न मांडण्यात आल्याने महाराष्ट्राला फार कमी पाणी मिळाले. वस्तुत: कृष्णा खोऱ्यामध्ये पाणी देणाऱ्या नद्यांचा उगम हा महाराष्ट्रात असल्याने व पाण्याची जास्त आवश्यकता (प्रगतिशील शेतीमुळे) महाराष्ट्रास असल्याने पाण्याचा जास्त वाटा महाराष्ट्राला मिळणे नैसगिर्क न्यायास धरून होते ; परंतु तसे झाले नाही. ही परिस्थिती बदलण्याची वेळ आता आलेली आहे. कारण, आता पाणी उपलब्धतेबाबत आधुनिक तंत्रज्ञानाद्वारे पुन्हा सविस्तर सवेर्क्षण झाल्याने कृष्णा खोऱ्यामध्ये वाढीव 300 टीएमसी पाणी उपलब्ध झालेले आहे.

पूवीर्च्या निवाड्याप्रमाणे महाराष्ट्राच्या वाट्याला 560 टीएमसी एवढे पाणी आलेले आहे व सन 1976 पासून सन 2000 सालापर्यंत या पाण्याचा वापर करणे आवश्यक होते. त्यादृष्टीने प्रकल्पांच्या धरणांची सर्व कामे पूर्ण करण्यात महाराष्ट्राने 70 ते 80 टक्के प्रगती केलेली आहे ; परंतु, त्या प्रमाणात वितरण व्यवस्थेची कामे पूर्ण झालेली नाहीत. यामागे कारण निधीची अडचण ही आहे. महाराष्ट्रातील सध्या चालू असलेले सर्व प्रकल्प पूर्ण करण्यासाठी अंदाजे 30,000 कोटी रुपयांपेक्षा जास्त निधीची आवश्यकता आहे व त्यापैकी कृष्णा खोऱ्यातील प्रकल्प पूर्ण करण्यासाठी अंदाजे 10,000 कोटी रुपयांच्या निधीची आवश्यकता आहे ; परंतु, कृष्णा खोऱ्यातील प्रकल्पांसाठी सध्या केवळ 200 कोटी रुपये इतकीच आथिर्क तरतूद केली जाते. हा अत्यल्प निधी कृष्णा खोऱ्यातील सर्व जिल्ह्यांना वाटल्यामुळे कोणतेच काम नियोजनाप्रमाणे पूर्ण होत नाही व भाववाढीमुळे प्रकल्पांचा खर्च वाढत जातो.

महाराष्ट्राच्या वेगवेगळ्या प्रदेशांतील अनुशेषाचा तुलनात्मक विचार करून अनुशेष दूर करण्याच्या दृष्टिकोनातून महाराष्ट्राच्या राज्यपालांनी वेगवेगळ्या प्रदेशांना निधीचे वाटप करण्यासाठी एक सूत्र महाराष्ट्र शासनास ठरवून दिलेले आहे. या सूत्रानुसार कृष्णा खोऱ्यातील प्रकल्पांना एकूण निधीच्या केवळ 12 टक्के वाटा मिळतो. या कारणामुळे निधीबाबत कृष्णा खोऱ्यातील प्रकल्पांना आपोआपच खीळ बसलेली आहे ; परंतु, त्यामुळे चालू प्रकल्पांची कामे थांबवून अनुशेषाच्या नावाखाली नवीन प्रकल्प हाती घेणे, अशी भूमिका यापूवीर् घेण्यात आलेली नव्हती. सबब, महाराष्ट्रातील सर्व चालू प्रकल्प कालबद्ध पद्धतीने पूर्ण करणे व नवीन प्रकल्प हाती घेताना अनुशेषाचा विचार करणे असा व्यवहार्य मार्ग अवलंबिणे गरजेचे होते ; कारण, चालू प्रकल्प अर्ध्यावर बंद करणे व त्या प्रकल्पावर मोठ्या प्रमाणावरील झालेला खर्च वाया घालविणे हे राज्याच्या तसेच देशाच्या हिताचे धोरण नाही. आथिर्कदृष्ट्या न परवडणारे व प्रकल्प वेळेवर पूर्ण न झाल्याने भाववाढीच्या कारणाने प्रकल्पांच्या कामांची किंमत प्रचंड वाढविणारे, आथिर्कदृष्ट्या पूर्णत: तोट्यात ढकलणारे हे धोरण असून, त्याचा आता गांभीर्याने विचार करण्याची जरुरी आहे. राज्यपालांच्या सध्याच्या निधीवाटपाच्या सूत्रामुळे प्रकल्पांचे नियोजन बिघडवणारी गफलत झालेली असून, त्या सूत्रामध्ये तात्काळ सुधारणा करण्याची गरज आहे. महाराष्ट्रात जे प्रकल्प हाती घेतलेले आहेत, त्यांवर मोठ्या प्रमाणात खर्च झालेला आहे व जी कामे निधीअभावी रखडून अडसर राहिलेली आहेत, त्या सर्व प्रकल्पांची कामे पूर्ण करण्यासाठी राज्यपालांच्या सूत्राचा अडसर येता कामा नये, हे सूत्र महाराष्ट्रात नव्याने हाती घ्यायच्या मोठ्या व मध्यम प्रकल्पांना लागू करावे.

निधीवाटपाच्या राज्यपालांच्या सध्याच्या सूत्रामध्ये उर्वरित प्रकल्प-पूर्तता, दुष्काळग्रस्त भागांच्या गरजा व प्रकल्पपूतीर् वेळेत पूर्ण न होण्यामुळे होणारे नुकसान या महत्त्वाच्या घटकांकडे दुर्लक्ष झाले आहे. यावर तात्काळ पुनविर्चार करण्याची गरज आहे, तसेच कृष्णा पाणी तंटा लवादाच्या निर्णयाच्या अनुषंगाने प्रकल्प वेळेत पूर्ण करणे हाही महत्त्वाचा विचार होणे आवश्यक आहे. महाराष्ट्राच्या सर्व भागांतील प्रकल्प-पूतीर्साठी लागणाऱ्या उर्वरित रकमेचा विचार केल्यास कृष्णा खोऱ्यातील प्रकल्प पूर्ण करण्यासाठी महाराष्ट्राच्या अर्थसंकल्पीय तरतुदींपैकी किमान 33 टक्के तरतूद करणे अत्यंत गरजेचे आहे.

महाराष्ट्र शासनाकडून या कामासाठी अत्यल्प निधी उपलब्ध होत असल्यामुळे केंद शासनाकडून मोठ्या प्रमाणावर निधी उपलब्ध होणे गरजेचे आहे ; परंतु केंद शासनाकडून महाराष्ट्राबाबत आजवर अन्याय्य भूमिका घेण्यात आलेली आहे. उदा. केंद शासनाच्या ए.आय.बी.पी. योजने अंतर्गत विविध राज्यांना करण्यात आलेला मदतीचा तक्ता सोबत आहे.

केंद शासनाने सर्व राज्यांना ए. आय. बी. पी. अंतर्गत जी एकूण मदत केली, त्याच्याशी तुलना करता महाराष्ट्राला फक्त चार टक्के इतकीच रक्कम मिळाली आहे, असे दिसून येते. तसेच गेल्या तीन वर्षांत ए. आय. बी. पी.च्या जलदगती कार्यक्रमांतर्गत केंद शासनाकडून वितरीत केलेल्या मदतीपैकी महाराष्ट्राच्या वाट्याला फक्त दोन टक्केच रक्कम देण्यात आलेली आहे. त्यामुळे केंद शासनाकडून मिळणारी मदत वाढविण्याकरिता ठोस उपाययोजना , ( उदा. नवी दिल्ली येथे वरील कामासाठी विशेष अधिकारी नियुक्त करणे, योग्य समन्वय साधण्याकरिता उपाययोजना व खास लायझन ऑफिसर नेमणे व खास तांत्रिक टास्क फोर्स तयार करणे) राबविण्याबाबत त्वरित विचार व्हायला हवा.

महाराष्ट्राच्या सर्वपक्षीय खासदारांनी याबाबत केंद शासनाकडे जास्तीत जास्त प्रयत्न करण्याची गरज आहे. त्यासाठी महाराष्ट्रातील खासदारांना विशेष अधिकार उपलब्ध करून देऊन प्रयत्न करण्याची नितांत गरज आहे. आंध्र प्रदेश, गुजरात व कर्नाटक या राज्यांचे अधिकारी यासाठी दिल्लीत तळ ठोकून बसतात व परिणामी त्यांना मोठ्या प्रमाणावर आथिर्क मदत मिळत आहे.

कृष्णा खोऱ्यामधील प्रकल्पांच्या बाबतीत केंद शासनाच्या एआयबीपी योजनेंतर्गत निधी मंजूर होण्याबाबत केंद शासनाच्या विविध कार्यालयांकडून सध्या अनेक अडचणी निर्माण केल्या जात आहेत. एका बाजूस डी. डब्ल्यू. सी. व प्लॅनिंग कमिशन यांच्या क्लिअरन्सशिवाय ए. आय. बी. पी. अंतर्गत मदतीसाठी प्रकल्पांना मंजुरी दिली जात नाही व दुसऱ्या बाजूस कृष्णा खोरे पाणीवाटप तंट्यासाठी लवाद नेमला असल्याने वर नमूद केलेले (सी. डब्ल्यू. सी. व प्लॅनिंग कमिशन) क्लिअरन्स देता येत नाहीत, अशी भूमिका या कार्यालयांनी घेतली आहे. त्यामुळे केंदाचा निधी मिळण्यास मोठी अडचण निर्माण झाली आहे. वास्तविक ज्या प्रकल्पांचे नियोजन पहिल्या लवादांतर्गत 560 टीएमसी पाण्यासाठी करण्यात आलेले आहे, त्या प्रकल्पांना निधीची मंजुरी नाकारणे अन्यायकारक आहे. या प्रकल्पांच्या बाबतीत तरी किमान मंजुरीची प्रक्रिया थांबविण्याची जरुरी नाही. तरी, याप्रमाणे किमान धोरण ठरवून सी. डब्ल्यू. सी. व प्लॅनिंग कमिशन यांच्याकडील मंजुरी तात्काळ प्राप्त झाल्यास, कृष्णा खोऱ्यातील बरेच प्रकल्प ए. आय. बी. पी. अंतर्गत मदतीसाठी केंद शासनाकडे मांडता येतील व मोठ्या प्रमाणात मदत मिळू शकेल. असे झाले तरच कृष्णा खोऱ्यातील प्रकल्प नजीकच्या काळात पूर्ण होतील.

खा. सदाशिवराव मंडलिक

 
</text>
</doc>
