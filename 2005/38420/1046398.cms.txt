<doc>
<docno>1046398.cms.txt</docno>
<text>
 
प्रगती फास्ट
इंडियन इकॉनॉमिक सर्विस
[ Wednesday, March 09, 2005  07:12:43 pm]


मी बारावीचा विद्यार्थी आहे. मला कम्प्युटरचं बेसिक ज्ञान आणि हार्डवेअरची माहिती आहे. या क्षेत्रात करिअर करण्यासाठी मला मार्गदर्शन करा.

चंदेश वेदक

कम्प्युटरच्या बेसिक ज्ञानाच्या बळावर तुम्ही या क्षेत्रात चांगलं करिअर करू शकत नाही. या क्षेत्रात कअरि करण्यासाठी तुम्हाला कम्प्युटरचा सखोल अभ्यास करणं अपरिहार्य आहे. यासाठी सर्वप्रथम सॉफ्टवेअर किंवा हार्डवेअरपैकी नक्की कोणत्या क्षेत्रात करिअर करायला आवडेल, हे आधी ठरवा. त्यानुसारच डिग्रीचा पर्याय निवडावा.

तू आता बारावीला आहेस. त्यामुळे बारावीनंतर करता येणाऱ्या कोर्सच्या पर्यायांचा विचार करता येईल. बीएस्सी आयटी कोर्सला प्रवेश घेता येईल. कम्प्युटर क्षेत्रात करिअरसाठी असंख्य कोर्सेस उपलब्ध आहेत. यातील कोणत्या कोर्सला अॅडमिशन घ्यायचं, हे तू कोणत्या शाखेतून बारावी करत आहेस, यावर अवलंबून आहे.

मी इकॉनॉमिक्स विषय घेऊन एमए (पार्ट टू) करत आहे. शिवाय अॅडव्हान्स्ड डिप्लोमा इन बिझनेस फ्रेंच हा कोर्सही केला आहे. यापुढे करिअरची दिशा ठरवण्यासाठी मला मार्गदर्शन करा. तसंच मला इंडियन फॉरेन सविर्स ( आयएफएस)ची माहितीही हवी आहे.

जुईली पर्वते

तुमच्याकडे चांगली शैक्षणिक पात्रता आहे. त्यामुळे तुम्ही एक चांगलं भविष्य असणारं करिअर निश्चितपणे करू शकता. इकॉनॉमिक्सचा अभ्यास करत असल्यामुळे तुम्हाला विविध सरकारी डिपार्टमेण्ट किंवा शैक्षणिक संस्थांमध्ये जॉब करता येईल. तुम्हाला कशा प्रकारचा जॉब करायचा आहे, यावरून करिअरचं क्षेत्र निवडा.

शिवाय यूपीएससीतफेर् घेण्यात येणाऱ्या इंडियन इकॉनॉमिक सविर्सची परीक्षा तुम्हाला देता येईल. तुम्ही फ्रेंचचा अभ्यासही केला आहे. त्यामुळे तुम्हाला परदेशी दुतावास, शैक्षणिक संस्था, कॉल सेण्टर, एमएनसीज आणि फ्रान्स किंवा भारतात असणाऱ्या बँका, विविध कंपन्यांमध्ये जॉब्सच्या संधी मिळू शकतील. यासाठी नक्की कोणत्या क्षेत्रात करिअर करायचं, हे ठरवा आणि त्यानुसार निर्णय घ्या. इंडियन फॉरेन सविर्समध्ये प्रवेश करण्यासाठी तुम्हाला यूपीएससीतफेर् घेण्यात येणारी परीक्षा द्यावी लागेल.

मी बारावीची विद्याथिर्नी आहे. मला हॉटेल मॅनेजमेण्ट कोर्सची माहिती हवी आहे. हा कोर्स मुंबईतील कोणत्या इन्स्टिट्यूटमध्ये उपलब्ध आहे याची माहिती द्या. या कोर्सची फी आणि कोर्स पूर्ण झाल्यानंतर असणाऱ्या नोकरीच्या संधी यांचीही माहिती हवी आहे.

सुचिता

हॉस्पिटॅलिटी आणि हॉटेल अॅडमिनिस्ट्रेशन कोर्स करायचा असेल, तर एनसीएचएमसीटीतफेर् घेण्यात येणारी जॉइण्ट एण्ट्रन्स एक्झाम द्यावी लागेल. ही परीक्षा आता 24 एप्रिल 05 रोजी घेण्यात येणार आहे. या व्यतिरिक्त विविध कॉलेजतफेर् वेगवेगळ्या प्रवेशपरीक्षा घेण्यात येतात. वर्तमानपत्रांमधून येणाऱ्या जाहिरातींवर लक्ष ठेवून तुम्हाला याबद्दलची माहिती मिळेल. हा कोर्स उपलब्ध असणाऱ्या इन्स्टिट्यूट :

रिझवी कॉलेज ऑफ हॉटेल मॅनेजमेण्ट अॅण्ड केटरिंग टेक्नॉलॉजी, ऑफ कार्टर रोड, वांदे ( पश्चिम), मुंबई - 400050.

भारती विद्यापीठ इन्स्टिट्यूट ऑफ हॉटेल मॅनेजमेण्ट अॅण्ड केटरिंग टेक्नॉलॉजी, सेक्टर- 8, सीबीडी, कोकण भवनसमोर, नवी मुंबई - 400614.

डॉ. डी.वाय. पाटील इन्स्टिट्यूट ऑफ हॉटेल मॅनेजमेण्ट अॅण्ड

केटरिंग टेक्नॉलॉजी, डॉ. डी.वाय. पाटील विद्यानगर, सेक्टर- 7,

नेरूळ, नवी मुंबई - 400706.

इन्स्टिट्यूट ऑफ हॉटेल मॅनेजमेण्ट, केटरिंग टेक्नॉलॉजी

अॅण्ड अप्लाइड न्यूट्रिशन, वीर सावरकर रोड, दादर, मुंबई - 400028.

या कोर्सची फी प्रत्येक ठिकाणी वेगळी आहे. याची माहिती तुम्हाला संबंधित कॉलेज किंवा इन्स्टिट्यूटमध्ये मिळू शकेल. हॉस्पिटॅलिटी सेक्टरला देश किंवा एखाद्या क्षेत्राच्या मर्यादा मुळीच नाहीत. तुम्हाला भारतात किंवा परेदशात पर्यटन, कॉपोर्रेट, हॉटेल्स, केटरिंग सेक्टरमध्ये जॉब करता येईल. काही वर्षांच्या अनुभवानंतर स्वत:चा व्यवसाय सुरू करण्याची संधीही मिळू शकते.

मी बारावी सायन्सला आहे. मला बीएस्सी इन कम्प्युटर गेम्स हा कोर्स करायचा आहे. मला हा कोर्स भारतातूनच करायचा आहे. मी 222. ड्डड्ढद्गह्मह्ल 4. ड्डष्.ह्वद्म ही वेबसाइट पाहिली आहे. मला या कोर्सची फी, कोर्स कालावधी, शैक्षणिक पात्रता आणि इतर करिअर संधींची माहिती सांगा.

वैभव

तुम्ही ज्या वेबसाइटला भेट दिली आहे त्या वेबसाइटवरच तुम्हाला कोर्सविषयी अधिक माहिती मिळेल. शिवाय वेबसाइटवरील इमेलवर पत्र पाठवून माहिती मागवून घेता येते. संबंधित इन्स्टिट्यूटशी इमेल किंवा वेबसाइटवर दिलेल्या टेलिफोनच्या माध्यमातून संपर्क साधा.

ग्रोथ सेण्टर

 
</text>
</doc>
