<doc>
<docno>1046423.cms.txt</docno>
<text>
 
महाराष्ट्र
काँग्रेस आणि सेनेला गणेश नाईकांचा धसका
[ Wednesday, March 09, 2005  07:23:12 pm]


मनोज जालनावाला

नवी मंुबई : प्रदेश राष्ट्रवादीचे उपाध्यक्ष आणि राज्य उत्पादन शुल्क व पर्यावरण मंत्री गणेश नाईक यांना तुल्यबळ आव्हान देणारा ' गॉडफादर ' पक्षाकडे नसल्याने काँग्रेस तसंच शिवसेना नेत्यांनी त्यांचा धसका घेतल्याचं चित्र इथे दिसत आहे. पाच वर्षांच्या विजनवासानंतर वजनदार मंत्री म्हणून प्रस्थापित झालेल्या नाईक यांच्यापुढे नवी मंुबईत कुणाचंही काही चालत नाही. इथल्या काँग्रेसच्या मंडळींना ते काडीचीही किंमत देत नाहीत. त्यामुळे इथल्या बहुतांश काँग्रेसजनांही त्यांच्यापुढे नांग्या टाकल्या आहेत. तर काहींनी त्यांचा आसरा घेतला आहे.

नाईक यांच्यासमोर टिकाव धरेल असा नेता काँग्रेस तसंच शिवसेनेकडे नाही त्यामुळे राष्ट्रवादीशी आघाडी करण्यासाठी काँग्रेसने दिलेला ' फिफ्टी-फिफ्टी ' चा फॉर्म्युला धुडकावत आहेत. आघाडी करायची असेल तर 20 जागा घ्या, अशी निर्वाणीची भाषा ते काँग्रेस नेत्यांसमोर करत आहेत.

इथल्या काँग्रेसच्या नेत्यांनी स्वबळावर लढण्याची भाषा केली तरी त्यांचा नाईक यांच्यासमोर टिकाव लागणार नाही, याची जाणीव त्यांनाही आहे. विशेष म्हणजे नाईक यांच्या विरोधात उभे ठाकलेल्या काँग्रेसमधील कच्च्या-बच्च्यांना हाताशी धरूनच त्यांनी आमदार नसतानाही तसंच गेल्या पाच वर्षांत राष्ट्रवादीचे महापालिकेतील संख्याबळ अपुरे असतानाही चिरंजीव महापौर संजीव नाईक यांनी सलग दोनदा महापौर बनवण्याची किमया साधली आहे.

नवी मंुबईत राष्ट्रवादीची चलती असल्याने काँग्रेस, शिवसेना, भाजप, शेकाप पक्षातील मंडळी ' दादा मला वाचवा ' असं म्हणत राष्ट्रवादीच्या दावणीला जाण्याचा प्रयत्न करत आहेत. परंतु राष्ट्रवादीतच तिकीटासाठी भाऊगदीर् असल्याने उपऱ्यांचं करायचं काय, असा प्रश्न नाईक यांच्यासमोर आहे.

आगामी महापालिका निवडणुकीसाठी कुणी उमेदवारी मागू नये, देईन तो उमेदवार असे नाईक रोखठोकपणे सांगत आहेत. राष्ट्रवादीच्या इच्छुकांच्या मुलाखती पाच व सहा मार्च रोजी घेण्यात आल्या. मात्र या मुलाखती केवळ एक फार्स आहे. तिकीट कुणाला द्यायचं हे नाईक यापूवीर्च निश्चित केलं आहे. ते ज्यांना तिकीट देतील. त्यांना साम, दाम, दंड भेद या नितीचा वापर करून निवडून आणतील. अशी राजकीय वर्तुळात चर्चा आहे.

गॉडफादर नसल्याने नवी मंुबईतील काँग्रेसची अवस्था भरकटलेल्या जहाजासारखी झाली आहे. नवी मंुबई जिल्हा काँग्रेसचे अध्यक्ष अनिल कौशिक, उपमहापौर रमाकांत म्हात्रे, महापालिकेतील विरोधी पक्षनेते नामदेव भगत यांनी एकमेकांवर कुरघोडी करण्याची एकही संधी न दवडल्याने इथल्या काँग्रेसची वाताहात झाली आहे. अनिल कौशिक यांनी इथे पक्षसंघटना बळकट करण्यासाठी प्रयत्न सुरू केले असतानाच पक्षातील स्थानिक आणि परप्रांतीय असा जुना वाद नव्याने उफाळून आला आहे. या पक्षाचे सर्वच पदाधिकारी स्वत:ला नेते समजत असल्याने जावं कुणामागे असा प्रश्न कार्यर्कत्यांना पडला आहे.

गणेश नाईक यांचे कट्टर विरोधक डी. आर. पाटील यांच्या अकाली निधनाने, स्वत:ला गॉडफादर म्हणवून घेणाऱ्या मंडळींचे आयतंच फावलं आहे. काँग्रेसला गॉडफादरची आवश्यकता आहे, मात्र तो आयात करावा लागेल हे मात्र निश्चित. महापालिका निवडणूक स्वबळावर लढवून काँग्रेसची पताका फडकवण्याइतपत पक्ष समर्थ आहे, असं चंदकांत हंडोरे यांचं म्हणणं असलं तरी ते फोल ठरण्याची शक्यता आहे.

गॉडफादर नसल्याने इथल्या शिवसेनेचीही अवस्था केविलवाणी झाली आहे. नाईक यांना शह देण्यासाठी ' मातोश्री ' वरून अनेक काका, मामा, दादा इथे संपर्कप्रमुख म्हणून आले. परंतु त्यापैकी एकाचीही डाळ इथे शिजली नाही. शिवसेनेतून फुटून राष्ट्रवादीत गेलेल्या गणेश नाईक यांच्याशी केवळ आनंद दिघे यांनीच मुकाबला केला. 1999 च्या विधानसभा निवडणुकीत नाईक यांचा पराभव झाला. मात्र त्यांच्या पश्चात नवी मंुबईत संपर्कप्रमुख म्हणून गणेश नाईक यांच्याशी टक्कर द्यायला आलेले विलास अवचट, सूर्यकांत महाडिक, अतुल सरपोतदार, आमदार दगडू सपकाळ यापैकी एकही जण नाईकांसमोर
टिकला नाही.

 
</text>
</doc>
