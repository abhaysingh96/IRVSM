<doc>
<docno>1046551.cms.txt</docno>
<text>
 
महाराष्ट्र
लौकिक 'मातीमोल' करणाऱ्यांना नारायण राणेंचा इशारा
[ Wednesday, March 09, 2005  09:16:33 pm]


म. टा. वृत्तसेवा

कणकवली : माझ्या घरासाठी मला फुकट माती घेण्याची गरज नाही ; आणि पालिकेची माती मी काही फुकट घेतलेली नाही. ज्यांनी या प्रकरणी आपली नाहक बदनामी चालवली आहे, त्यांच्याविरुद्ध आपण अब्रुनुकसानीचा दावा दाखल करू, असे विधानसभेतील विरोधी पक्षनेते नारायण राणे यांनी बजावले आहे.

मालवणमध्ये बांधले जात असलेल्या राणे यांच्या घरासाठी मालवण पालिकेने अवघ्या दहा रुपये प्रतिट्रॉली दराने मातीचा पुरवठा केला, हा राष्ट्रवादी काँग्रेसचे राज्य सरचिटणीस गुरुनाथ कुळकणीर् यांनी केलेला आरोप गेल्या 15 दिवसांत वादग्रस्त ठरून गेल्या शनिवारी स्थानिक शिवसेना व राष्ट्रवादी काँग्रेस कार्यर्कत्यांच्या ' आमनेसामने चचेर् ' त तुंबळ हाणामारीदेखील झाली होती. त्यानंतर राज्य राखीव पोलिसांच्या एका तुकडीने मालवण शहरात तळच ठोकला, त्यामुळे शहर तणावाखाली असूनही शांत राहिले आहे.

' शिवसैनिकांच्या संयमाचा अंत पाहू नका. शिवसेनेवर खोटे आरोप करणे बंद न केल्यास आम्ही गप्प राहणार नाही ' असाही इशारा राणे यांनीच, हाणामारीच्या प्रकारानंतर वार्ताहर बैठकीत जाहीरपणे दिला आहे. त्याचवेळी , ' सिंधुदुर्ग जिल्ह्यातील अनेक गरिबांना मी मदत केली. अनेक विकासकामेही करविली. मला फुकट माती घेण्याची गरजच काय ?' असा प्रतिसवालही त्यांनी केला.

राष्ट्रवादी काँग्रेसचे जिल्हा सरचिटणीस नितीन वाळके, पालिका सदस्य दर्शना कासवकर आणि अन्य कार्यर्कत्यांना जबर मारहाण झाली आहे. शिवसेनेशी चर्चा होत असताना झालेली ही हाणामारी ' प्रक्षुब्ध जमावाने ' केली आणि त्या प्रकाराशी शिवसेनेचा काही संबंधच नाही, असे नगराध्यक्ष सुदेश आचरेकर यांचे म्हणणे आहे!

 
</text>
</doc>
