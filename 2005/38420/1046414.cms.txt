<doc>
<docno>1046414.cms.txt</docno>
<text>
 
महाराष्ट्र
चंदनशिवे हत्याप्रकरणी सहा जणांना मोक्का
[ Wednesday, March 09, 2005  07:19:23 pm]


मुंबई टाइम्स टीम

कल्याण : राष्ट्रीय रिपब्लिकन पक्षाचे तालुका अध्यक्ष मारुती चंदनशिवे हत्या प्रकरणातील मुख्य आरोपी रमेश पाटील व त्याच्या सहा साथीदारांवर बाजारपेठ पोलिसांनी मोक्का कायद्यान्वये कारवाई केली आहे. चंदनशिवे यांची काही महिन्यांपूवीर् भरदिवसा हत्या करण्यात आली होती. या हत्येतील प्रमुख आरोपी रमेश पाटील व त्यांचे साथीदार गुरुनाथ पाटील, रियाज तांबोळी, सुनील धनवी, गणेश शिंदे व किरण कठोड यांना पोलिसांनी अटक केली होती.

या सर्व आरोपींवर खून, खूनाचा प्रयत्न, रिव्हॉल्वरच्या धाक दाखवून धमकी देणं, खंडणी उकळणे आदी गंभीर गुन्हे यापूवीर्ही दाखल करण्यात आले होते. यापैकी रमेश पाटील याच्यावर 11 तर गुरुनाथ पाटीलवर 16 गुन्हे दाखल आहेत. इतर आरोपींवरही अनेक गुन्हे दाखल आहेत. या सर्व आरोपींनी टोळी बनवून संघटीतपणे गुन्हे केल्याचा आरोप पोलिसांनी केला आहे. त्यांच्या दहशतीमुळे त्यांच्याविरोधात रहिवासी तक्रार करण्यास धजावत नव्हते. 1995 पासून जण गुन्हेगारी कारवाया करत असल्याचं पोलिसांचं म्हणणं आहे. त्यांच्या गंभीर कारवायांची दखल घेऊन बाजारपेठ पोलिस ठाण्याचे वरिष्ठ पोलीस निरीक्षक आर.डी. थोरात यांनी त्यांच्यावर मोक्का कायद्यान्वये कारवाई केली आहे. यापैकी रमेश पाटील सध्या न्यायालयीन कोठडीत आहेत. तर गुरुनाथ पाटील, रियाज तांबोळी, सुनील धनवी व गणेश शिंदे यांना पोलिसांनी अटक केली आहे, तर किरण राठोड याचं निधन झालं.

मुख्याध्यापकांची चौकशी

कोकण विभाग शिक्षक मतदारसंघाच्या निवडणुकसमयी मतदारनोंदणीत गैरप्रकार आठ मुख्याध्यापकांची चौकशी करण्यात आली. 30 नोव्हेंबर झालेल्या निवडणुकीत शिक्षक परिषदेचे रामनाथ मोते हे निवडून आले. या निवडणुकीत मतदार नोंदणीमध्ये गैरप्रकार झाल्याचा आरोप पराभूत उमेदवार ज्ञानदेव कानडे यांनी निवडणूक निर्णय अधिकाऱ्यांकडे केला होता. कल्याण तालुक्यातील आठ शाळांमध्ये 65 मतदारांची आयोग्यरितीने नोंद झाल्याचं त्यांनी आरोपात म्हटलं होतं. त्यानुसार नायब तहसीलदारांनी चौकशी सुरू केली. साईसमर्थ प्रसारक मंडळाची बाबुराव आधारकर प्राथमिक शाळा, गाळेगावची सिद्धार्थ प्राथमिक शाळा, समाज जागृती सेवा संघ प्राथमिक शाळा, साई समर्थ शिक्षण मंडळ शाळा, डोंबिवलीतील शिवाई बालक मंदिर शाळा, कल्याण पश्चिमेतील नालंदा विद्यालय, पार्वती विद्यानिकेतन, शारदा मंदिर या शाळांच्या मुख्याध्यापकांना चौकशीसाठी बोलावण्यात आलं होतं.

निविदा प्रक्रियेस स्थगिती

महाराष्ट्र राज्य मार्ग परिवहन महामंडळातफेर् राज्यातील सर्व एसटी स्टॅण्डवरील कॅन्टीन, स्टॉल व रसवंतीगृहाच्या निविदा प्रक्रियेस परिवहन राज्यमंत्री धर्मराव अत्राम यांनी स्थगिती दिली आहे. या निविदा निघाल्यास आस्थापनाधारकांचं नुकसान होणार असल्याने सध्या असलेल्या आस्थापनाधारकांनाच कायम करण्याबाबत एसटी कॅन्टीन व स्टॉल परवानाधारक असोसिएशन महाराष्ट्र राज्य, कोल्हापूर यांनी परिवहन राज्यमंत्र्यांना साकडं घातलं होतं. त्यानुसार अत्राम यांनी निविदा प्रक्रियेस स्थगिती दिली आहे. स्थगिती आदेश मिळण्यासाठी एस.टी. कॅन्टीन, स्टॉल परवानाधारक असोसिएशनचे अध्यक्ष राजाभाऊ इंगळे, उपाध्यक्ष प्रदीप गुप्ता, महेंदलाल मित्तल, खजिनदार इस्माईल शेख, राज्य चिटणीस अशोक देसाई, भजनसेठ गुप्ता, सुरेंद अग्रवाल, अंकुश इंगळे यांनी परिश्रम घेतले.

लेटरहेड चोरून पोलिसाची तक्रार

शैक्षणिक संस्थेचं लेटरहेड चोरून त्याचा वापर पोलिस निरिक्षकाच्या विरोधात खोटी तक्रार करण्यासाठी केल्याचं उघडकीस आलं आहे. टिटवाळ्यातील डॉ. बाबासाहेब आंबेडकर शिक्षण संस्थेचे लेटरहेड मिळवून त्याचा वापर महात्मा फुले पोलिस ठाण्याचे वरिष्ठ पोलिस निरीक्षक सुरेंद मानधने यांच्याविरोधात तक्रार करण्यासाठी

वापरलं. मानधने यांच्याविरोधात गृहमंत्री आर.आर. पाटील यांच्याकडे खोटी तक्रार करण्यात आली होती. चोरीच्या गुन्ह्यात पकडलेल्या एका

महिलेला पोलिस कोठडीत न ठेवता स्वतंत्र खोलीत ठेवले गेले, असं लिहून त्यांच्यावर कारवाई करण्याची मागणी करण्यात आली होती. संस्थेचे संस्थापक व ठाणे जिल्हा ग्रामीण रिपाइं अध्यक्ष दामोदर जाधव यांनी हा खोडसाळपणा उघडकीस आणला आहे.

 
</text>
</doc>
