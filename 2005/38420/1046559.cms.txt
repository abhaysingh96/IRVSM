<doc>
<docno>1046559.cms.txt</docno>
<text>
 
महाराष्ट्र
 महिलादिनी महिलांनी चालवले पोलिसठाणे
[ Wednesday, March 09, 2005  09:19:32 pm]


वृत्तसंस्था

अकोला : मूतिर्जापूरच्या पोलिस ठाण्यात महिलादिनी सकाळी 60 महिला शिरल्या! महिला दिनानिमित्त हा मोर्चा नव्हता की कसली निदर्शने नव्हती... पोलिस वरिष्ठांनीच या महिलांना सन्मानाने पाचारण केले होते. पोलिसठाणे चालवण्याचा अनुभव या महिला दिवसभर मिळवणार होत्या ; तसा त्यांना तो मिळालाही!

अनेक गृहिणींचाही या महिलांमध्ये समावेश होता. त्यांना साथ होती एनसीसीच्या कॅडेट मुलींची! पोलिस ठाण्यात या महिलांनी तक्रारी नोंदवून घेतल्या, वायरलेस संदेश टिपून ठेवले, ठाण्याबाहेर वाहतुकीचे नियंत्रण केले, आरोपींना अटक करण्याची कारवाईसुद्धा केली!

' पोलिसांच्या कार्यपद्धतीबद्दल आमच्या निरनिराळ्या कल्पना होत्या. अनेक शंकाही होत्या. त्यांचे निराकरण आज झाले ', अशी सर्वसाधारण प्रतिक्रिया या उपक्रमाबद्द महिलांनी व्यक्त केली. पोलिस आणि जनता यांच्यातील अंतर दूर व्हावे आणि सामंजस्य वाढावे, यासाठी आणखीही काही अभिनव उपक्रम हाती घेण्याचा मनोदय ठाणेप्रमुख पोलिस अधिकारी सोमनाथ गारगे आणि पोलिस निरीक्षक कातिर्क यांनी व्यक्त केला.

 
</text>
</doc>
