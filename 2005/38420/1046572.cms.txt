<doc>
<docno>1046572.cms.txt</docno>
<text>
 
क्रीडा
मेहमानवाजी...
[ Wednesday, March 09, 2005  09:30:16 pm]


अनेक वर्ष एकमेकांपासून दूरावलेले संंबंध क्रिकेटमुळे जोडले गेले आणि पलीकडून हजारो लोकांनी सीमा पार करून भारतात आगमन केले. ही कसोटी सुरू होण्यापूवीर्च पंजाबच्या सर्व भागात पाकिस्तानी पाहुण्यांची लगबग सुरू झाली आहे. त्यांच्या मेहमान नवाजीत कुठल्याही प्रकारची कमतरता राहणार नाही, याची काळजी घेतली जात आहे. मोहालीच नव्हे तर आसपासच्या भागातील दुकानदारांनी पाकिस्तानी नागरिकांनी खास सवलतीच्या दराने विविध वस्तू उपलब्ध करून दिल्या आहेत.

सुमारे 2,500 पाकिस्तानी क्रिकेटप्रेमी भारतात आले आहेत. लाहोरमधून आलेल्या महमम युनुस यांनी चंदीगडमध्ये ' पंजाबी जूती ' च्या प्रसार प्रसाराबरोबर विक्रीही चालवली आहे. चार बँग भरून आणलेल्या त्याच्या जूतीला चांगलाच प्रतिसाद मिळत असून महिला वर्गांमध्ये त्या भलत्याच लोकप्रिय ठरल्यात. तीनशेपासून ते सहाशेपर्यंत त्यांची किंमत असूनही घासाघीस न करत खरीदी जोरदार सुरू आहे.

पंजाबी जूतीबरोबरच पंजाबी सुट व ड्राय फ्रुटसही विक्रीसाठी येथे आणण्यात आले असून येथील महापालिकेकडून त्यांना ही विक्री न करण्याचे आदेश देण्यात आले खरे, पण येथील दुकानदारांनी मात्र त्यांना हिरवा कंदील दाखवताना पाहुण्यांना त्रास होणार नाही, याची काळजी घेतली आहे.

सेलिबेटिजची गर्दी...

मोहालीमध्ये सेलिब्रेटिजची एकच गदीर् झाली असून इम्तियाझ अहमद, आमिर सोहेल व रमीझ राजा या पाकच्या माजी कसोटीपटंूसह भारतीय क्रिकेट नियामक मंडळाचे वरीष्ठ पदाधिकारीही हजर होते. अध्यक्ष रणबीरसिंग महेंद व चिटणीस एस.के.नायर यांच्यासह व्हीआयपी बॉक्समध्ये पंजाब क्रिकेट असोसिएशनचे अध्यक्ष इंदरजीतसिंग बिंदा यांनीही क्रिकेटचा आनंद लुटला. बिंदा म्हणतात , ' मेहमान नवाजीत कुठेही कमी पडता नये, यासाठी आम्ही सुरुवातीपासून काळजी घेतली. आधीच वेळापत्रक बदललं तरी आम्ही सर्व गोष्टींची जय्यत तयारी केली. पाकिस्तानवरून आलेल्या पाहुण्यांनीही या व्यवस्थेबद्दल समाधान व्यक्त केलंय '.

' वीर जारा ' बघायचाय...

कराचीमधून आलेल्या युवकांना शाहरूख खान-प्रिटी झिंटाचा ' वीर जारा ' बघायचाय. भारत- पाकच्या पार्श्वभूमीवर चित्रित करण्यात आलेल्या या यश चोप्रांच्या सिनेमाला मदन मोहन यांचं संगीत लाभलं आहे. हा सामना बघून झाल्यानंतर आम्ही ' भारतीय पानाची ' ही लज्जत लुटणार आहोत. गुलकंद, हरी पत्ती, संुगधी सुपारी, खुशबुदार स्टार, लवंग, इलायची असेलेले पान कधी खाईन, असे मला झाले आहे, कराचीत एमबीए करणारा शाहिद नावाचा विद्याथीर् हे सांगत असताना त्याच्या चेहऱ्यावरील उत्साह पाहण्यासारखा होता.

 
</text>
</doc>
