<doc>
<docno>1046537.cms.txt</docno>
<text>
 
अर्थव्यवहार
महाराष्ट्र आणि गोव्यात रिलायन्स इन्फोकॉम फोफावला
[ Wednesday, March 09, 2005  08:54:11 pm]


म. टा. प्रतिनिधी

पुणे : भारतातील सर्वांत मोठी मोबाइल कंपनी रिलायन्स इन्फोकॉमने महाराष्ट्र आणि गोव्याच्या आणखी 370 शहरांना जोडणाऱ्या दुसऱ्या टप्प्यातील नेटवर्क विस्ताराची घोषणा बुधवारी येथे केली.

34 जिल्हे , 358 तालुके , 15 राष्ट्रीय महामार्ग , 34 राज्य महामार्ग व सर्व प्रमुख रेल्वे मार्ग जोडून कंपनी संपूर्ण राज्यभरात पोहोचली आहे. सध्या 150 नगरे आणि शहरांमध्ये कंपनीचे नेटवर्क आहे.

रिलायन्स इन्फोकॉमच्या ' रेडी-टू-सेल ' मॉडेलमुळे नेटवर्क कार्यरत होताच मोबाइल आणि फिक्स्ड वायरलेस सेवा सुरू होतात. येत्या काही महिन्यांत महाराष्ट्र आणि गोवा सर्कलमधील 18 हजारपेक्षा अधिक गावे रिलायन्स इन्फोकॉमच्या नेटवर्कने जोडली जातील. त्याचवेळी विनाखंड सेवेसाठी कंपनी विक्री आणि सेवा जाळे उभारत आहे. यामध्ये वेबर्वल्ड एक्स्प्रेस आउटलेट्स, सबडिस्ट्रीब्यूटर्स, प्राधान्यप्राप्त रिटेलर्स आणि इतर चॅनेल्सचा समावेश आहे.

या महत्त्वाकांक्षी विस्तारीकरणाची घोषणा करताना रिलायन्स इन्फोकॉमच्या महाराष्ट्र, गोवा आणि मुंबई सर्कलचे सीईओ अतुल झांब म्हणाले की, रिलायन्स इन्फोकॉम ही महाराष्ट्र आणि गोवा सर्कलमध्ये सर्वात जास्त नगरे आणि शहरांमध्ये सेवा पुरविणारी पहिली खाजगी कंपनी ठरेल. यामध्ये 22 शहरांत रिलायन्स ही एकमेव खाजगी मोबाइल कंपनी असेल. हे सर्व 2005 च्या अखेरपर्यंत साध्य केले जाईल.

या नेटवर्क विस्तारात पुण्यातील 84 नवी नगरे जोडली जातील. शिरूर, देहू आणि आळंदी, जेजुरी आणि रांजणगाव, शनीशिंगणापूर यांसारख्या महत्त्वाच्या नगरांचा यांत समावेश आहे. नागपूरमध्ये 105 नवी नगरे जोडली जातील तर नाशिकमध्ये 42, औरंगाबादमध्ये 47, कोल्हापूरमध्ये 46, सोलापूरमध्ये 20 आणि गोव्यात 25 नवी नगरे या दुसऱ्या टप्प्यात जोडली जाणार आहेत. याप्रमाणेच काही महत्त्वाची पर्यटन स्थळे उदा. गोव्यातील कोळवले आणि बागा बीच, अलीबागमधील किहिम, गणपतीपुळे, तुळजापूर, पंढरपूर, शेगाव आणि त्र्यंबकेश्वर येथील धामिर्क स्थळे आणि पन्हाळा, विजापूर तसेच जुन्नर आणि कामशेत येथील बुद्ध गुफा इत्यादी ऐतिहासिक स्थळेही जोडली जातील.

रिलायन्स इन्फोकॉमच्या महाराष्ट्र आणि गोवा सर्कलचे बिझनेस हेड दिनेश गुलाटी म्हणाले की, महाराष्ट्र आणि गोव्याच्या कोणत्याही भागातील लोकांना आता रिलायन्स वायरलेस सेवेचा लाभ घेता येईल. यात विनाअडथळा ध्वनी आणि डेटा जोडणीची मिळते. याचा लाभ समाजातील व्यापारी, दुकानदार, शेती व्यावसयिक, शेतकी, शासकीय कर्मचारी तसेच प्रवासी सेवा अधिकारी अशा सर्व थरातल्या लोकांना मिळेल आणि महाराष्ट्र आणि गोव्याच्या आथिर्क विकासात मदत होईल.

ध्वनी सेवेव्यतिरिक्त रिलायन्स अनेक डेटा सेवाही देते. इंटरनेट जोडणीसाठी आरकनेक्टचा आणि आरर्वल्ड शिक्षण, मनोरंजन, माहिती आणि व्यवसाय अशा 120 पेक्षा जास्त बाजारपेठसंबंधित डेटा उपयोगाचा समावेश आहे. ' कोठेही, कोणत्याही वेळी ' उपलब्ध असणारे रिलायन्सचे डेटा नेटवर्क हे या दोन राज्यांच्या पर्यटन, व्यापार इतर व्यवसाय आणि उद्योगांना महत्त्वपूर्ण योगदान असेल, असेही श्री. गुलाटी यांनी नमूद केले.

उदा. अहमदनगर, बारामती येथील ऊस व्यापारी अथवा नाशिक येथील कांदा वा दाक्ष व्यापारी रिलायन्सद्वारे केवळ 1900 रुपयाच्या कमीतकमी रकमेत मोबाइल घेऊ शकतो आणि 220 रुपयाचे रिचार्ज व्हाऊचर (आरसीव्ही) वापरून ठोक व्यापाऱ्यांना त्यांच्या रिम फोनवर अमर्यादित मोफत कॉल्स करू शकतो.

 
</text>
</doc>
