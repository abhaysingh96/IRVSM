<doc>
<docno>1046402.cms.txt</docno>
<text>
 
देश-विदेश
'व्हॅट'च्या अमलबजावणीवर सरकार ठाम
[ Wednesday, March 09, 2005  07:14:32 pm]


म. टा. विशेष प्रतिनिधी

नवी दिल्ली : कोणाची इच्छा असो की नसो, व्हॅल्यू अॅडेड टॅक्सची (व्हॅट) अमलबजावणी एक एप्रिलपासून होणारच ; भलेही देशातील दोन तीन राज्यांनी याबाबतीत अडचणी उभ्या केल्या असोत, तरी व्हॅटच्या अंमलबाजावणीसाठी नियुक्त करण्यात आलेल्या राज्यांच्या ' एम्पॉवर्ड कमिटी ' ने या निर्णयावर शिक्कामोर्तब केले आहे.

पश्चिम बंगालचे अर्थमंत्री असिम दासगुप्तांच्या अध्यक्षतेखाली दिल्लीत झालेल्या समितीच्या बैठकीत, व्हॅटच्या अमलबजावणीविषयी विस्तृत चर्चा झाली. एक एप्रिलपासून व्हॅट लागू करण्याच्या निर्णयावर बैठकीत सर्वांचे एकमत झाले. राजस्थान, झारखंड आणि मुख्यत्वे उत्तर प्रदेशाने व्हॅटविषयी वेगवेगळ्या कारणांनी नकारात्मक संकेत दिले आहेत, तरीही व्हॅट लागू करूच नये, असे या राज्यांचे म्हणणे नाही. समितीचे सचिव रमेशचंद म्हणतात, स्थानिक व्यापारीवर्गचे काही मुद्द्यांवर उत्तर प्रदेश सरकार शंकानिरसन करू इच्छिते. तोपर्यंत तातडीच्या अमलबजावणीत तिथे काही अडचणी आहेत. मुख्यमंत्री मुलायमसिंगांची भेट घेण्यासाठी समितीचे अध्यक्ष दासगुप्ता यासंदर्भात लवकरच लखनौला जाणार आहेत.

झारखंडात सरकारस्थापनेचा घोळ अद्याप संपलेला नाही. 15 मार्चच्या विश्वासदर्शक प्रस्तावानंतर, तिथे व्हॅटचा प्रश्ान् मागीर् लागू शकेल. व्हॅट लागू करण्याअगोदर केंद सरकारचा विक्रीकर रद्द करण्याच्या निश्चित वेळापत्रकाची राजस्थान सरकारने मागणी केली आहे. यासंदर्भात समितीने लेखी उत्तर पाठवण्याचे ठरवले आहे.

 
</text>
</doc>
