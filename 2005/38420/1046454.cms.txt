<doc>
<docno>1046454.cms.txt</docno>
<text>
 
महामुंबई: मुंबई टाइम्स
मुंबईकरांसाठी स्टार क्रूझ!
[ Wednesday, March 09, 2005  07:34:38 pm]


राजेश चुरी

स्टार क्रूझ, कानिर्व्हल, सिव्हर सी अशा आलिशान सप्ततारांकित जहाजातून समुद सफरीचा आनंद घेण्याचं भारतीयांचं स्वप्न लवकरच साकार होऊ पाहातंय. स्वीमिंग पूल, थिएटर, डिस्को, कसिनो, कॉन्टिनेन्टल, चायनीजपासून ते जगभरातल्या विविध देशांची खाद्यसफर, अशी मनोरंजनाची मेजवानी असलेल्या या क्रूझ सफरी ऑक्टोबरपासून मुंबईतून सुरू होत आहेत. लक्षद्वीप, गोवा, कोचीला भेटी देऊन स्टार क्रूझचं जहाज मुंबईत येईल. ' कोस्टल इंडिया क्रूझेस ' ही सफर क्रूझ शिपिंग पर्यटनाला मोठी चालना देणार आहे.

जगात क्रूझ शिपिंगचा आनंद मोठ्या प्रमाणावर लुटला जातो. क्वीन एलिझाबेथ, कानिर्व्हल, वायकिंग रिव्हर क्रूझ, स्टार क्रूझ अशा समुद सफरी लोकप्रिय आहेत. त्यापैकी स्टारक्रूझ भारतातील श्रीमंत वर्गात लोकप्रिय होत आहे. मार्च 2004 मध्ये 26 हजार भारतीयांनी स्टार क्रूझमधून साउथइस्ट एशिया, मेडिटेरिअन-कॅरेबियन सी अशा भागात समुद सफरीचा आनंद घेतला. भारताला लाभलेला सुमारे साडेसात हजार किमी लांबीचा किनारा लक्षात घेऊन क्रूझ इण्डस्ट्रीला चालना देण्यासाठी केंदीय जहाज उद्योग मंत्रालयाने भारतातल्या मार्मागोवा, न्यू मँगलोर, कोचीन, टुटीकोरीन, चेन्नई आणि मुंबई पोर्ट ट्रस्टचा समावेश असलेल्या ' इंडियन क्रूझ सकिर्ट ' ची स्थापना केली. मुंबई पोर्ट ट्रस्टच्या अध्यक्षा राणी जाधव यांच्यावर अध्यक्षपदाची जबाबदारी सोपवण्यात आली.

आताक्रूझ शिपिंगसाठी या प्रमुख बंदरात प्रवासी जहाजं आल्यावर इमिग्रेशन, कस्टम, बॅगेज हॅण्डलिंग, ड्युटी फ्री शॉप, टॅक्सी स्टॅण्ड, इण्टरनेट सुविधा, स्वच्छतागृह अशा सुविधा निर्माण करण्यात येणार आहेत. मुंबई पोर्ट ट्रस्टच्या बॅलार्ड पिअर इथल्या बीपीक्स धक्क्यावर सध्या प्रवासी लागतात. भारतात सुरू होणाऱ्या सफरी लक्षात घेऊन मुंबई पोर्ट ट्रस्टने ' क्रूझ सेल ' स्थापन केला आहे. मुंबईतून समुदसफरी सुरू करण्यासाठी स्टार क्रूझ या कंपनीनं पुढाकार घेतला आहे. येत्या ऑक्टोबर महिन्यात स्टार क्रूझचे पहिलं प्रवासी जहाज बॅलार्ड पियरच्या धक्क्यावरून सुटेल.

मुंबईहून लक्षव्दीप, गोवा, मँगलोर, कोची, टूटीकोरीन, अशा मार्गाने प्रवास करेल. स्टारक्रूझच्या या जहाजावर स्वीमिंगपूल, रेस्टॉरंट, डिस्को अशा सर्व सुविधा असतील. जहाजाच्या डेकवर बसून बिअरचे घुटके घेत तर कधी स्वीमिंगचा आनंद घेण्याचं सर्वसामान्य भारतीयांचं स्वप्न साकार होईल. दिवसा बंदराच्या आसपासच्या सौंदर्यस्थळांना भेटी देऊन रात्री क्रूझवर मौजमजा करता येईल. स्टार क्रूझच्या सफरीचे दर अद्याप जाहीर झाले नसले, तरी केंदीय पर्यटन मंत्री टी. बालू यांनी क्रूझचे दर सर्वसामान्यांना परवडतील, असे ठेवण्याच्या सूचना दिल्या आहेत. स्टार क्रूझने मुंबई पोर्ट ट्रस्टला समुदसफरीचं वेळापत्रकही दिलं आहे. मुंबईहून रवाना होणारी क्रूझ चार-पाच दिवसांनी मुंबईत परत येईल. एका आठवड्यात चार ट्रिपसाठी स्टारक्रूझ रवाना होईल, अशा योजना आहे.

 
</text>
</doc>
