<doc>
<docno>1046699.cms.txt</docno>
<text>
 
देश-विदेश
माजी राष्ट्रपतींची गोध्राप्रकरणी साक्ष?
[ Wednesday, March 09, 2005  11:39:24 pm]


वृत्तसंस्था

अहमदाबाद : गोध्राकांडानंतर गुजरातेत उसळलेल्या दंगलींच्या काळात केंदातील तत्कालीन वाजपेयी सरकारच्या वर्तणुकीवर तत्कालीन राष्ट्रपती के. आर. नारायणन यांनी अलीकडेच केलेल्या टिपणीची नोंद या दंगलींची चौकशी करणाऱ्या नानावटी- शाह आयोगाने घेतली असून आयोगापुढे साक्ष देण्यासाठी येण्याची विनंती नारायणन यांना करण्यात येणार आहे.

नारायणन यांच्या टिपणीवरून आयोग त्यांच्यावर साक्षीसाठी समन्स बजावू शकत नाही. मात्र, त्यांना विनंती जरूर करू शकते, असे आयोगाने अॅड. मुकुल सिन्हा यांच्या अर्जावरील सुनावणीत सांगितले. नारायणन यांना साक्षीसाठी बोलवावे, अशी विनंती सिन्हा यांनी या अर्जाद्वारे केली होती.

 
</text>
</doc>
