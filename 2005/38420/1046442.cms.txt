<doc>
<docno>1046442.cms.txt</docno>
<text>
 
महामुंबई: मुंबई टाइम्स
दादा म्हन्त्यात, येऊ का घरात?
[ Wednesday, March 09, 2005  07:30:25 pm]


अमित भंडारी

मराठी मातीतला डब्बल मीनिंग अर्थात द्व्यर्थी विनोदाचा बादशहा असणाऱ्या दादा कोंडकेंची छोट्या पडद्यानं उपेक्षा केली आणि त्यामुळेच दादांनीही स्वत:हून छोट्या पडद्याबद्दल आकर्षण दाखवलं नाही. पण आता या महान विनोदवीराच्या आठवणी पुन्हा ताज्या होत आहेत छोट्या पडद्यावरच्या ' दादा म्हणतात, येऊ का घरात ?' या मालिकेच्या माध्यमातून!

पुढील महिन्याच्या 15 तारखेपासून ई टीव्ही मराठीवर दादा कोंडकेंच्या आयुष्यावर नव्या धाटणीच्या मालिकेची सुरुवात होतेय. विशेष म्हणजे ' दादांचा वारसदार ' या ई टीव्हीच्या टॅलेण्ट हण्टमधल्या विजेत्याला या शोचा अँकर होण्याचा मान मिळेल.

टीआरपीचा आकडा हा दादांच्या चित्रपटांच्या दिवशी नेहमीच वाढताना दिसतो. आजच्या घडीलाही दादांच्या चित्रपटांची लोकप्रियता कायम आहे. त्यामुळे एखाद्या शोच्या माध्यमातून दादांच्या स्मृतीला उजळा देण्यासाठी हा ऑप्शन चॅनलकडून क्लिक केला गेला.

या नव्या मालिकेचे निर्माते नरेश बोर्डे म्हणाले की, सध्या मराठी चित्रपटाला सोनेरी दिवस आलेत, पण काही शिलेदारांनी अनेक वर्षांपूवीर् हा पाया रचलाय. यापैकी महत्त्वाचे म्हणजे दादा कोंडके! एकेकाळी लोकप्रियतेची व्याख्या बदलणाऱ्या दादांच्या चित्रपटांवर धुळीची पुटं चढू नयेत, यासाठी हा प्रयत्न! सोंगाड्याचं डिस्ट्रिब्युशन आम्ही केलं होतं. दादांशी असलेल्या ऋणानुबंधामुळे आम्ही ही मालिका करण्याचं निश्चित केलं.

दादा कोंडके महाराष्ट्राच्या घराघरात पोहोचलेलं व्यक्तिमत्त्व. रुपेरी पडद्यावर येऊनही हीरोची संकल्पना सामान्य माणसाजवळची ठेवण्यात दादांचा मोठा वाटा आहे. दादांच्या सिनेमांची गाणी, काही दृश्यं, आगळ्या- वेगळ्या ढंगाच्या विनोदाची झलक या मालिकेत पाहायला मिळेल. तसंच पडद्यामागील दादांच्या आठवणी त्यांच्याच ढंगात सांगण्यात येतील. त्यात काही किस्से असतील...त्यामध्ये त्यांच्या जन्माच्या वेळी अतिदक्षता विभागात असताना ते जिवंत नसल्याची अफवा कशी पसरली, इथपासून व्यक्तिगत आयुष्यात त्यांनी कधी दारू, सिगरेटला स्पर्शही केला नाही, अथवा सांेगाड्या प्रदशिर्त झाल्यानंतर अमराठी माणसांनी केलेल्या अन्यायाला चोख उत्तरं कशी दिली, अशा आठवणी मुरब्बी राजकारण्यांपासून सिनेक्षेत्रातील दिग्गज सांगणार आहेत. येऊ का घरात, या त्यांच्या अखेरच्या चित्रपटावरूनच या मालिकेचं शीर्षक ठरवण्यात आलं आहे, असं बोडेर् यांनी सांगितलं.

 
</text>
</doc>
