<doc>
<docno>1046684.cms.txt</docno>
<text>
 
महामुंबई
मेडिकल असोसिएशनच्या 'सीईटी'ला लगाम
[ Wednesday, March 09, 2005  11:22:22 pm]


रेश्मा मुरकर

मुंबई : मेडिकलच्या मॅनेजमेंट कोट्यातील सुुमारे सात हजार जागांसाठी होणाऱ्या ' सीईटी ' परीक्षेसाठी प्रवेश नियंत्रण समितीची परवानगी न घेता परस्पर जाहिराती प्रसिद्ध केल्यामुळे समितीने खासगी संस्थाचालकांचे कान उपटले आहेत. या संबंधातील पत्र खासगी कॉलेजांच्या ' असोसिएशन ऑफ मॅनेजमेंट ऑफ अनएडेड प्रायव्हेट मेडिकल आणि डेंटल कॉलेज ' ला समितीने पाठवल्याचे समजते.

गेल्या वर्षी असोसिएशनच्या प्रवेश प्रक्रियेसंदर्भात अनेक तक्रारी समितीकडे आल्या होत्या. या पार्श्वभूमीवर मॅनेजमेंट कोट्यातील जागांच्या प्रवेशात पारदर्शकता आणि सुसूत्रता आणण्यासाठी समितीचे अध्यक्ष ए. सी. अगरवाल यांनी हे पाऊल उचलल्याचे समजते.

असोसिएशनची सीईटी एक मे रोजी होणार असल्याची जाहिरात नुकतीच प्रसिद्ध झाली. खासगी मेडिकल कॉलेजातील मॅनेजमेंट कोट्याच्या एमबीबीएस, डेंटल, आयुवेर्द, होमिओपथी, फिजिओथेरपी, नसिर्ंग आदींच्या सुमारे सहा हजार 978 जागांसाठी ही सीईटी होणार आहे.

सुप्रीम कोर्टाच्या निदेर्शांप्रमाणे या सीईटीसाठी समितीची मान्यता घेणे आवश्यक होते. मात्र, असोसिएशने समितीला कोणतीही पूर्वकल्पना न देता परस्पर सीईटीसाठीच्या जाहिराती प्रसिद्ध केल्या. त्यामुळे समितीच्या लेखी मान्यतेशिवायची सीईटी अवैध ठरेल, असा इशारा समितीने दिला आहे. संबंधित जाहिरातीत याचा उल्लेख करणेही असोसिएशनला बंधनकारक असल्याचे या पत्रात स्पष्ट करण्यात आले आहे. त्यामुळे शुल्काप्रमाणेच खासगी जागांसाठी होणाऱ्या प्रवेश प्रक्रियेवरही समितीचे अप्रत्यक्ष नियंत्रण राहील. राज्य सरकारच्या सीईटीप्रमाणे असोसिएशनची सीईटीही पारदर्शक असावी यासाठी समितीने हे अधिकार आपल्याकडे घेतल्याचे समजते. सीईटीच्या प्रश्नपत्रिकेबाबतही समितीने नेमून दिलेल्या निदेर्शांचे पालन असोसिएशनला करावे लागेल.

पेपर फुटू नयेत यासाठी असोसिएशनतफेर् घेण्यात येणाऱ्या उपाययोजनांची माहिती समितीला करून द्यावी लागेल. त्याचप्रमाणे पेपर काढणाऱ्या शिक्षकांची आणि मॉडरेटरची माहितीही समितीला सादर करावी लागेल.

 
</text>
</doc>
