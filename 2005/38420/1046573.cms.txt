<doc>
<docno>1046573.cms.txt</docno>
<text>
 
क्रीडा
भारतीय क्रिकेट मंडळाचे स्वत:चे टीव्ही चॅनल?
[ Wednesday, March 09, 2005  09:30:57 pm]


मोहाली : भारतीय क्रिकेट नियामक मंडळातर्फे लवकरच स्वत:चे टीव्ही चॅनल सुरू केले जाण्याची शक्यता आहे. क्रिकेट सामन्यांच्या टीव्ही प्रक्षेपण हक्कांवरून नेहमीच मोठ्या वादाला भारतीय क्रिकेट नियामक मंडळाला तोंड द्यावे लागत असते. ते टाळण्यासाठी आपला स्वत:चा टीव्ही चॅनल सुरू करायला हवा, अशी कल्पना पुढे आली आहे. दिल्लीत भारतीय क्रिकेट नियामक मंडळाच्या कार्यकारिणीची सभा नुकतीच झाली. त्यातही या विषयावर चर्चा झाली असे मंडळाचे अध्यक्ष रणबीरसिंग महेंद यांनी सांगितलेे. याबाबत आता चर्चा सुरू असून कार्यकारिणीच्या पुढच्या सभेत पुन्हा यावर चर्चा होणार आहे असे ते म्हणाले.

 
</text>
</doc>
