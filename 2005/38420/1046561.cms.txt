<doc>
<docno>1046561.cms.txt</docno>
<text>
 
महामुंबई
गुटखाप्रकरणी सीबीआयला आदेश
[ Wednesday, March 09, 2005  09:23:40 pm]


म. टा. प्रतिनिधी

मुंबई : वादग्रस्त गोवा गुटख्याचे मालक जगदीश जोशी यांना अटक करावी की नाही याबाबतीतील भूमिका स्पष्ट करण्याचे आदेश सीबीआयला देत विशेष मोक्का कोर्टाने बुधवारी जोशी यांच्यावरील अजामीनपात्र वॉरंटवरील सुनावणी 17 मार्चपर्यंत तहकूब केली. याच संदर्भातील जोशीची याचिका हायकोर्टात प्रलंबित असून 16 मार्चला तिची सुनावणी आहे.

विशेष मोक्का कोर्टाचे न्यायाधीश ए. पी. भंगाळे यांना सीबीआयने यावेळी आतापर्यंतच्या तपासाचा अहवाल सादर केला. मात्र जोशी यांना अटक करावी की नाही याबाबत अद्याप सीबीआयचा निर्णय झालेला नाही. जोशी हे सीबीआयला सर्व प्रकारचे सहकार्य करत असून त्यांची लाय डिटेक्टर चाचणीही झाली असल्याचे त्यांचे वकील अशोक मुंदरगी यांनी कोर्टाच्या निदर्शनास आणून दिले. जोशी यांचा जावई व या खटल्यातील सहआरोपी राजेश पंचारिया याची चौकशी करण्याची परवानगी तसेच जमीरुद्दिन कालिया ऊर्फ जंबो याला प्रश्ान् विचारण्याची मुभा कोर्टाने सीबीआयला दिली.

 
</text>
</doc>
