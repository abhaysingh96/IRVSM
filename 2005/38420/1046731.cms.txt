<doc>
<docno>1046731.cms.txt</docno>
<text>
 
महामुंबई
साकारतोय सहामजली बाह्यरुग्ण विभाग!
[ Wednesday, March 09, 2005  11:56:46 pm]


म. टा. प्रतिनिधी

मुंबई : मुंबईपासून ते थेट ठाणे जिल्ह्याच्या ग्रामीण भागांतील रुग्णांचाही आधार असलेल्या शीवच्या लोकमान्य टिळक रुग्णालयात, म्हणजे सायन हॉस्पिटलमध्ये ' अत्याधुनिक मेडिकल ओपीडी ' आणि ' मेडिको लीगल सेंटर ' 13 महिन्यांत तयार होत आहे. 10 कोटी 75 लाख रुपये खर्च करून बांधण्यात येणाऱ्या या ओपीडीमध्ये कम्प्युटराइज्ड नोंदणी विभाग, प्रयोगशाळा, अस्थिव्यंग विभाग, शिवाय मृतांच्या शोकाकूल नातेवाईकांसाठी ' मोर्निंग सेंटर ' होणार आहे.

सायन हॉस्पिटल म्हणून परिचित असलेल्या एक हजार 422 खाटांच्या या रुग्णालयावर प्रचंड ताण आहे. दरवषीर् सुमारे आठ ते 10 लाख बाह्यरुग्णांची नोंद होते. वर्षाला 55 ते 60 हजार रुग्ण दाखल होतात. तर 35 ते 40 हजार शस्त्रक्रिया केल्या जातात. मुंबई बॉम्बस्फोट आणि अपघातांतील जखमींवर उपचार करण्यात या रुग्णालयाने प्रत्येक वेळेस मोलाची भूमिका बजाविली आहे. या रुग्णालयाचे भविष्यातील महत्त्व ओळखून अत्याधुनिक मेडिकल ओपीडीची सहामजली इमारत व त्याच्याशेजारी मेडिको लीगल सेंटरची इमारत बांधण्यात येणार आहे. पहिल्या टप्प्यात दोन मजली इमारत मार्च 2006 पूवीर् पूर्ण केली जाईल.

त्यामध्ये तळमजल्यावर नवीन रुग्णांसाठी चार नवीन नोंदणी केंदे, जुन्या रुग्णांसाठी दोन केंदे, रक्तचाचणीसाठी प्रयोगशाळा, औषध दुकान, रुग्णालयाची फार्मासी, जनरल सर्जरी विभाग, एक्स रे, अस्थिव्यंग विभाग तयार केला जाणार आहे. पहिल्या मजल्यावर स्कूल क्लिनिक, नवजात अर्भकांसाठी कक्ष, जठराचे विकार छातीचे विकार, अल्ट्रा सोनोग्राफी, महिलांचे आजार, काडिर्ओथोरॅसीसवर उपचारांसाठी कक्ष असेल. तर दुसऱ्या मजल्यावर त्वचा रोग, नाक-कान-घसा, डोळे, मानसिक रोग, मज्जातंतू कक्ष, दंत विभाग असेल अशी माहिती रुग्णालयाचे डीन डॉ. एम. ए. येवलेकर यांनी ' मटा ' ला दिली.

मेडिको लीगल सेंटरमध्ये शवागार, पोलिस सहाय्यक कक्ष स्थापन करण्यात येणार आहे. या इमारतीच्या तळमजल्यावर ' मोनिर्ंग सेंटर ' म्हणजे मृतांच्या शोकाकुल नातेवाईकांसाठी खास कक्ष बांधण्यात येणार आहे. रुग्णाचे निधन झाल्यावर वॉर्डातील नातेवाईकांना शोक आवरत नाही. मात्र त्याचा परिणाम इतर रुग्णावर होतो. त्यामुळे सर्व सोपस्कार पार पडून मृतदेह ताब्यात मिळेपर्यंत शोकाकूल नातेवाईकांसाठी हा कक्ष तयार करण्यात येणार आहे. त्याशिवाय या इमारतीत शवविच्छेदनासाठी आणलेल्या रुग्णाचे फोटो, फिंगरपिंट, फॉरेन्सीक म्युझियम यामध्ये डॉक्टरांनी गुन्ह्याचा शोध घेण्यासाठी केलेल्या प्रयत्नाचे कायमस्वरुपी प्रदर्शन भरविण्यात येणार आहे. सोमवारी सकाळी महापौर दत्ता दळवी यांच्या हस्ते नियोजित इमारतीचे भूमीपूजन झाले.

या प्रकल्पाच्या दुसऱ्या टप्प्यात मेडिकल ओपीडी इमारतीवर आणखी तीन मजले बांधण्यात येतील. त्यामध्ये सेमी प्रायव्हेट वॉर्ड बांधण्याची योजना आहे. मुंबईतल्या खासगी रुग्णालयात उपचार न परवडणाऱ्या आणि गदीर्मुळे पालिका रुग्णालयात उपचारांसाठी न येणाऱ्या मध्यमवगीर्यांसाठी दोन खाटंाचा सेमी प्रायव्हेट वॉर्ड तयार होणार आहे.

 
</text>
</doc>
