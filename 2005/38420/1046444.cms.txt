<doc>
<docno>1046444.cms.txt</docno>
<text>
 
महामुंबई: मुंबई टाइम्स
एसएमएसच्या भिंगातून 'हर्ष की खोज'
[ Wednesday, March 09, 2005  07:32:02 pm]


हेमंत साटम

जगाच्या कोणत्याही कोपऱ्यात सुरू असणाऱ्या क्रिकेट मॅचच्या वेळी लक्षावधी क्रिकेटप्रेमींना ' गुड मॉर्निंग ' म्हणणारे सुनील गावसकर, रवी शास्त्री हे अफलातून कॉमेण्टेटर्स आपलं ' क्रिकेट ज्ञान ' सगळ्यांनाच देत असतात. पण हर्ष भोगलेसारखा प्रत्यक्ष आंतरराष्ट्रीय क्रिकेट न खेळलेला, किरकोळ शरीरयष्टीचा एक साधारणसा गृहस्थ त्यांच्या मध्ये बसून सतत भाव खाऊन जातो. लोकप्रियतेच्या शिखरावर असणाऱ्या हर्ष भोगलेची परंपरा चालवू शकणारा कॉमेण्टेटर तयार होतोय ईएसपीएन-स्टारवरील ' ड्रीम जॉब-हर्ष की खोज ' या कार्यक्रमातून! ही स्पर्धा जिंकणाऱ्याला मुरब्बी कॉमेण्टेटर्ससह कॉमेण्ट्री करण्याची संधी मिळणार आहे.

नवा कॉमेण्टेटर तयार व्हावा, यासाठी ईएसपीएन-स्टारने काही महिन्यांपूवीर् ' हर्ष की खोज ' ही स्पर्धा घेण्यास सुरुवात केली. या स्पधेर्तला शेवटचा टप्पा गुरुवारपासून सुरू होत आहे. या टप्प्यात देशभरातून फक्त चौघांंना अंतिम टप्प्यात सहभागी होण्याची संधी मिळाली आहे. या चौघांत खारच्या मनीष वलिचा या 27 वर्षांच्या तरुणाला सर्वाधिक पसंती मिळतेय. त्याच्यासह पदमजीत शेरावत, बेंगलोरचा आनंद नरसिंहन आणि सिमल्याचा पुनीतपाल सिंग असे चौघे हर्ष भोगलेची परंपरा चालवण्यास उत्सुक आहेत. त्यांच्यातून कोण विजेते होणार याचा फैसला आता केवळ ज्युरी आणि एसएमएसच्या भरवशावर आहे.

देशातील सहा शहरांमध्ये फिरून ही स्पर्धा घेण्यात आली. त्यासाठी तब्बल 44 हजार इच्छुकांनी भाग घेतला. यात जवळपास लाखांहून अधिक रेकॉडेर्ड क्लिप्स जमा झाल्या. त्यातून प्राथमिक फेरीत 750 जण आणि नंतरच्या टप्प्यात 32 स्पर्धक निवडले गेलेे. या वेळी परीक्षकांच्या भूमिकेत दस्तुरखुद्द हर्ष भोगले, वसीम अक्रम, रवी शास्त्री, अरुण लाल, जॉन डिक्स, जेसन डेझीसह पेरिझाद झोब्रायिन होते. या 32 जणांची परीक्षा घेतली गेली ती डिसेंबरमध्ये पार पडलेल्या भारत-बांगलादेश कसोटी सामन्यातून. त्यातील 20 जण प्रीमिअर हॉकी लीगच्या कॉमेण्ट्रीसाठी निवडले गेले. तिथेदेखील त्यांच्यातील क्षमतांचा कस लागला. यासह स्पर्धकांना हरभजन सिंग, मुरली कातिर्क, राज्यवर्धन राठोड, विरेन रास्क्यून्हासारख्या नामवंतांची मुलाखत घेण्याची संधी मिळाली. यातून त्यांचं अष्टपैलुत्व पारखून घेण्यात आलं. या सर्व परीक्षेतून तावूनसुलाखून निघालेल्या स्पर्धकांत अंतिम चार जणांची निवड करण्यात आली.

ही स्पर्धा स्पर्धकांची क्षमता, कलाकौशल्य, परीक्षकांचा सहभाग आणि एसएमएस या बेसीसवर घेण्यात आली. आता 10 मार्च रोजी सिंगापूरहून रात्री 8.30 वाजता फायनल राऊण्डचं लाइव्ह टेलिकास्ट दाखवण्यात येईल. यातून परीक्षकांची पसंती मिळाली, तर मनीष जिंकण्याची शक्यता आहे. एमबीए असलेला मनीष लहानपणापासून क्रिकेटवेडाने पछाडला आहे. क्रिकेटर बनू शकणार नाही, याचं भान असलेला मनीष कॉमेण्टेटर व्हायचं आपलं स्वप्न प्रत्यक्षात आणण्याचा प्रतीक्षेत उभा आहे.

 
</text>
</doc>
