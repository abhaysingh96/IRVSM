<doc>
<docno>1046696.cms.txt</docno>
<text>
 
देश-विदेश
झारखंडात विश्वास ठराव 11 मार्चला
[ Wednesday, March 09, 2005  11:38:29 pm]


वृत्तसंस्था

नवी दिल्ली : शिबु सोरेन यांच्या नवनियुक्त सरकारने 15 मार्चऐवजी 11 मार्च रोजीच विधानसभेतच बहुमत आजमावून घ्यावे, असा आदेश देऊन सुप्रीम कोर्टाने बुधवारी झारखंडाचे राज्यपाल सय्यद सिब्ते रझी यांनाही तडाखा दिला. त्याचवेळी, माजी मुख्यमंत्री अर्जुन मुंडा यांच्या याचिकेतील आरोपांमध्ये काही तथ्यांश असेल, तर झारखंडमध्ये घटनेच्या नावाखाली मोठाच राजकीय गैरव्यवहार झाल्याचे म्हणावे लागेल, असे मतही कोर्टाने नोंदवले आहे.

आमदारांचा शपथविधी 10 मार्चला असताना बहुमत सिद्ध करण्यासाठी पाच दिवसांची वाढीव मुदत देण्याचे कारणच काय, असा स्पष्ट सवाल सुप्रीम कोर्टाने विचारला आणि तेथील राजकारणाचे धिंडवडे काढले.

 
</text>
</doc>
