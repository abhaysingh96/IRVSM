<doc>
<docno>1046428.cms.txt</docno>
<text>
 
महामुंबई: मुंबई टाइम्स
आपली भाषा, संस्कृती जपण्याची गरज
[ Wednesday, March 09, 2005  07:25:17 pm]


मुंबई टाइम्स टीम

मुलांना कोणत्याही माध्यमाच्या शाळेत प्रवेश घेऊन द्या, परंतु त्यांना मायबोली मराठीचा विसर पडू देऊ नका. आधी मराठी शिकवून मग त्याला इतर भाषेतील प्रतिशब्द शिकवा. आपली संस्कृती, आपले संस्कार पुढच्या पिढीला पालकांनीच द्यायचे आहेत. जगातील सर्व भाषा मुलांना शिकवा, पण मराठी संस्कार आणि मराठी भाषा जपा, असं आवाहन अभिनेत्री व निर्मात्या स्मिता तळवलकर यांनी इथे केलं. दादरमधील इंडियन एज्युकेशन सोसायटीच्या पद्माकर ढमढेरे ललित कलामहोत्सव व आंतरशालेय स्पधेर्च्या पारितोषिक वितरण समारंभात प्रमुख पाहुण्या म्हणून त्या बोलत होत्या.

या कार्यक्रमाची सुरुवात पूर्व प्राथमिक विभागातून उत्तम ईशस्तवनाचं बक्षीस पटकावलेल्या बालोद्यान शाळेच्या ' दिंडी चालली चालली ' या ईशस्तवनानं झाली. त्यानंतर प्राथमिक विभागातून उत्तम नाट्यछटेचं बक्षीस मिळवलेल्या पद्माकर ढमढेरे स्कूलच्या रोहित फाळके याने नाट्यछटा सादर केली.

माध्यमिक विभागातून उत्तम नृत्य व दिग्दर्शनाचं बक्षीसप्राप्त ' लखलख चंदेरी ' समूहनृत्य व्ही.एम. सुळे गुरुजी इं.मि.से. स्कूलच्या विद्यार्थ्यांनी सादर केलं. प्राथमिक विभागात उत्तम नृत्य व दिग्दर्शनाचं बक्षीस मिळवलेल्या पद्माकर ढमढेरे इं.मि. प्राय. स्कूलच्या विद्यार्थ्यांनी ' घूमर ' नृत्य सादर केलं, तर मॉडर्न इंग्लिश स्कूलच्या निकिता वागळे हिने गाणं म्हटलं.

सर्व स्पर्धांत सर्वाधिक गुण मिळवणाऱ्या शाळेस दिली जाणारी शांतीदूत ढाल या वषीर् पाटकर गुरुजी विद्यालयाला प्रदान करण्यात आली.

 
</text>
</doc>
