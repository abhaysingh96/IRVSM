<doc>
<docno>1046670.cms.txt</docno>
<text>
 
महाराष्ट्र
फसवणूक प्रकरणी दोघांना अटक; तक्रारदारांची वाढती गर्दी
[ Wednesday, March 09, 2005  11:00:09 pm]


म. टा. प्रतिनिधी

पुणे : काम देण्याच्या अमिषाने कोट्यवधी रुपयांची फसवणूक केल्या प्रकरणात भोसरी पोलिसांनी दोनजणांना अटक केली असून हे प्रकरण उघडकीस आल्यानंतर फसवणूक झालेल्यांनी बुधवारी तक्रार देण्यासाठी गदीर् केली.

डाटा इन्ट्री आणि डिझायनिंगची कामे मिळवून देण्याचे आश्वासन देऊन त्या बदल्यास नोंदणी फी घेऊन कासारवाडीतील ' फॅन इंडस सॉफ्टवेअर ' या फर्मच्या चालकांनी हजारो तरुणांची कोट्यवधी रुपयांची फसवणूक केल्याचे उघड झाले आहे.

या प्रकरणात संग्राम बुने उर्फ बहादूर दामी आणि आकाश रामजिरे या दोघांना अटक करण्यात आली आहे. संग्राम हा मूळचा नेपाळचा आहे. आकाश हा पूवीर् पंढरपूरमध्ये होता. सहा महिन्यांपासून तो कासारवाडीत आला होता. त्यांच्या अन्य साथीदारांचा शोध सुरू असल्याचे भोसरी पोलिस ठाण्याचे निरीक्षक एकनाथ पाटील यांनी सांगितले. फर्मचालकांनी पोबारा केल्याचे मंगळवारी काही लोकांनाच समजले होते. मात्र, बुधवारी सर्वत्र चर्चा झाल्याने फसवणूक झालेल्यांनी तक्रार देण्यासाठी गदीर् केली होती.

प्रत्येकाची स्वतंत्र तक्रार घेण्याऐवजी तक्रार अर्जाचा नमुना तयार करून घेण्यात आला आहे. त्यात तक्रारदाराचे नाव आणि कोणत्या स्किमसाठी नोंदणी केली होती, याची माहिती अर्जाद्वारे लिहून घेतली जात आहे. या संस्थेने तीन स्किम राबवल्या होत्या, असेही पाटील म्हणाले.

 
</text>
</doc>
