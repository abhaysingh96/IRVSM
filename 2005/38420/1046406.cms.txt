<doc>
<docno>1046406.cms.txt</docno>
<text>
 
देश-विदेश
बिहारच्या प्रशासनात मोठे फेरबदल?
[ Wednesday, March 09, 2005  07:15:28 pm]


वृत्तसंस्था

पाटणा : बिहारमध्ये कायदा व सुव्यवस्था राखण्यास सवोर्च्च प्राधान्य देत राज्यपाल बुटासिंग यांनी प्रशासन आणि पोलिस दलात मोठे फेरबदल करण्याचे सूतोवाच केले आहे.

राज्यात राष्ट्रपती राजवट लागू झाल्यानंतर बुटासिंग यांनी उच्चस्तरीय अधिकाऱ्यांबरोबर बैठक केली. मुख्य सचिव के. ए. एच. सुब्रह्माण्यम, गृह सचिव गिरीश शंकर व पोलिस महासंचालक नारायण मिश्र या बैठकीला उपस्थित होते. या बैठकीनंतर त्यांनी कायदा व सुव्यवस्थेसाठी प्रशासनात बदल आवश्यक असल्याचे मत व्यक्त केले.

नेपाळच्या सीमेवरील दहशतवादाला आळा घालणे, आरोग्य, शिक्षण, मानवी हक्कांचे संरक्षण तसेच महिला, बाल व युवकांच्या कल्याणासाठी योजना राबवण्यास प्राधान्य देण्याची घोषणा त्यांनी केली.

आपण अद्याप सल्लागारांची नियुक्ती केलेली नाही. ती होताच जाहीर करू, असे त्यांनी सांगितले.

राज्यात लोकप्रिय सरकार स्थापन करण्यासाठी आपण प्रयत्न केले. बहुमतासाठी आवश्यक असलेली 243 मते कुठला पक्ष वा आघाडीकडे आहे, याची चाचपणी करण्यासाठी प्रत्येक पक्षाशी चर्चाही केली. पण हे प्रयत्न फोल ठरले. त्यामुळे राष्ट्रपती राजवटीची शिफारस करण्याव्यतिरिक्त आपल्यापुढे पर्यायच नव्हता, असे ते म्हणाले.

 
</text>
</doc>
