<doc>
<docno>1086856.cms.txt</docno>
<text>
 
बहुतांची अंतरे
 निषेधार्ह पशुवृत्ती
[ Sunday, April 24, 2005  08:19:32 pm]


अलीकडेच नाट्य परिषदेचे अध्यक्ष मोहन जोशी यांची जळगावच्या व. वा. वाचनालयात प्रकट मुलाखत झाली. या मुलाखतीत वाचकांनी शक्ती कपूर व अमन वर्माप्रकरणी आपले मत काय, असा प्रश्ान् विचारला असता, मोहन जोशी यांनी ' पुरुष पुरुषच असतात, रात्री 11 वाजता एखादी मुलगी त्याच्याकडे गेली तर त्यांनी आणखी काय करायला हवे ?' अशा आशयाचे उत्तर दिले.

नाट्य परिषदेचे अध्यक्ष म्हणून जोशी यांनी याची आठवण ठेवायला हवी की, एक काळ असा होता ज्यावेळी नाटकात स्त्रियांची भूमिका पुरुषांना करावी लागत असे. स्त्रियांनी कलेच्या क्षेत्रात उतरणे हे लांच्छनास्पद मानले जाई. गेल्या 50-60 वर्षांत स्त्रियांनी लोकापवादाला न भिता या क्षेत्रात प्रवेश करून नावलौकिक मिळवला. भोगवादी पुरुषी वृत्तीने नेहमीच कोतेपणाने स्त्रियांच्या श्ाेयाला कलंक लावण्याचा प्रयत्न केला आहे. मात्र नाट्य परिषदेच्या अध्यक्षांचे वक्तव्य त्याही पलीकडच्या घृणास्पद मनोवृत्तीचे निदर्शक आहे. ' पुरुष पुरुषच असतात... ' असे म्हणणे म्हणजे पुरुष ' माणूस ' म्हणून स्वत:ला घडवू इच्छित नाही किंवा पुरुष कधीही स्त्रीकडे (विशेषत: परस्त्रीकडे) व्यक्ती, कलाकार, अनुयायी व माणूस या नात्याने बघू शकत नाही काय ? स्त्रीकडे मग ती कोणत्याही वयाची असो ' मादी ' व भोगवस्तू म्हणून बघण्याची ही पशुवृत्ती निषेधार्ह आहे.

शांता वाणी, मीना साळी,

उषा सरोदे, वासंती दिघे जळगाव.

 
</text>
</doc>
