<doc>
<docno>1087050.cms.txt</docno>
<text>
 
महामुंबई
जमावाच्या मारहाणीत चोरट्याचा मृत्यू
[ Sunday, April 24, 2005  11:58:25 pm]


म. टा. प्रतिनिधी

मुंबई : कुरारनजिकच्या अप्पापाडा येथे दुकानात चोरी करण्यासाठी आलेल्या एका चोरट्याला जमावाने बेदम चोपल्याने त्यात त्याचा मृत्यू झाल्याची घटना घडली. शनिवारी झालेल्या या घटनेत कुरार पोलिसांनी दोघाजणांना ताब्यात घेतले आहे.

अप्पापाडा येथे कुलदेवी शुभंकर मिश्रा ( 42) यांचे रेती तसेच सिमेंटचे दुकान आहे. शनिवारी सायंकाळी या दुकानात चोरी करण्यासाठी एक चोरटा आला असता मिश्रा यांनी आरडाओरड केली. त्यामुळे तेथे जमलेल्या जमावाने या चोरट्याला घेरून बेदम मारहाण केली.

गंभीर जखमी झालेल्या या चोरट्याला भगवती रुग्णालयात नेले असता डॉक्टरांनी त्याला मृत घोषित केले. याप्रकरणी कुरार पोलिसांनी दोघाजणांना ताब्यात घेतले असून चौकशी सुरू आहे.

 
</text>
</doc>
