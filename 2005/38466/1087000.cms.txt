<doc>
<docno>1087000.cms.txt</docno>
<text>
 
महाराष्ट्र
महापालिकेमुळे कर्मचारी अंधारात
[ Sunday, April 24, 2005  11:12:50 pm]


म. टा. प्रतिनिधी

नाशिक : नाशिक महानगरपालिका प्रशासनाच्या भोंगळ कारभारामुळे डॉ. आंबेडकर वसाहतीत राहणाऱ्या पालिकेच्याच साडेतीनशे कर्मचाऱ्यांच्या कुटुंबियांवर अंधारात राहण्याची वेळ आली आहे.

या वसाहतीच्या वीजबिलाचे नऊ लाख रुपये मनपाने थकविल्यामुळे वीज मंडळाने तेथील वीजपुरवठा खंडीत केला आहे. रेडक्रॉस इमारतीसमोर महानगरपालिकेच्या सफाई कर्मचाऱ्यांची डॉ. आंबेडकर वसाहत आहे.

या वसाहतीतील कर्मचाऱ्यांच्या वेतनातून महानगरपालिका नियमित वीजबिलाची रक्कम कापून घेत असते.

मात्र, ही रक्कम वीज मंडळाकडे वर्ग करण्यात आलेली नाही. त्यासंदर्भात मंडळाने मनपाला वीजबिलेच पाठविलेली नसल्याचे कारण महापालिका प्रशासनाने पुढे केले आहे. मात्र, वीज मंडळाने महापालिकेला यासंदर्भात वारंवार कळविल्याचे म्हटले आहे.

 
</text>
</doc>
