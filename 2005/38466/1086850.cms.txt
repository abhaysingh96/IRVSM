<doc>
<docno>1086850.cms.txt</docno>
<text>
 
अर्थव्यवहार
 'पतीला रक्कम बक्षीस दिल्यास मिळणारे व्याज हे पत्नीचे उत्पन्न असते'
[ Sunday, April 24, 2005  08:16:08 pm]


प्रफुल्ल छाजेड

मुंबई महापालिकेच्या सेवेतून निवृत्त झालेली मी एक शिक्षिका आहे. वयाप्रमाणे मी 1 सप्टेंबर 2004 रोजी निवृत्त झाले. मी 2003-2004 वर्षाचे विवरणपत्र भरले आहे. आता 2004-2005 वर्षासाठी माहे ऑगस्ट 2004 पर्यंत माझे पगाराचे उत्पन्न 100,000 रु. अधिक पेन्शन ( दरमहा 5,000 रु.प्रमाणे) 35,000 रु. असे एकूण 1 लाख 35 हजार रु. उत्पन्न होते. मला प्रॉव्हिडंट फंड व ग्रॅच्युइटी मिळून एकूण 14 लाख रु. मिळाले. त्यातील 6 लाख रु. मी माझ्या मुलांच्या व नातवांच्या नावांवर पोस्टल ठेव ठेवून त्यांना भेट दिली आणि 8 लाख रु. ज्येष्ठ नागरिक असलेल्या पतीच्या नावावर ठेवण्यास दिली आहे. त्यावर 9 टक्के तिमाही व्याज मिळते. तरी मला इन्कमटॅक्स रिटर्न कसे भरावे लागेल व भरले नाही तर चालेल का ?

विजया प्रकाश दिघे, कल्याण.

आपल्या पगाराचे व पेन्शनचे मिळून रुपये 1,35 000 एवढे उत्पन्न होते. त्यातून आपणास तीस हजाराची प्रमाणित वजावट घेता येईल. त्यामुळे उरलेली रक्कम रुपये 1,05,000 एवढी होईल. आपण आपल्या पतीच्या नावावर जी रक्कम ठेवली आहे त्यावरील व्याज हे आपलेच उत्पन्न समजले जाईल. सात महिन्यांचे व्याज रु. 42 हजार आहे असे गृहित धरल्यास आपले एकूण उत्पन्न रु. 1,47,000 एवढे होईल. त्यावर इन्कमटॅक्स व शैक्षणिक कर मिळून रु. 13 हजार 668 देय होतील. आपण '2 डी ' चा फॉर्म भरावा.

माझे मूळ गाव असलेल्या तालुक्याच्या शहरातील आमचे घर मी व माझा भाऊ ( आम्ही दोघेच कायदेशीर वारस आहोत) आता विकू इच्छितो. त्याची किंमत सुमारे 14 लाख रु. येण्याची अपेक्षा असून, माझ्या वाट्याला त्यातील 7 लाख रु. येतील, असे गृहित आहे. सदर घर पूवीर् आमच्या वडिलांच्या नावावर होते व मालकीच्या प्लॉटवर बंगल्याच्या स्वरूपात आहे. ते 1985 साली सध्याच्या स्वरूपात बांधण्यात आलेले आहे. गावाची लोकसंख्या अंदाजे 50 हजारांपर्यंत असेल. हा व्यवहार पूर्ण झाल्यानंतर मला कोणकोणते कर ( स्टॅम्प ड्युटी, कॅपिटल गेन्स टॅक्स व अन्य काही कर असल्यास) द्यावे लागतील ? कॅपिटल गेन्स टॅक्स कशा प्रकारे (मिळणारी रक्कम अधिक रक्कम असल्यास अधिक टॅक्स किंवा कसे ?) लागू होतो ? कमाल करबचत साधण्यासाठी गुंतवणुकीचे कोणते मार्ग उपलब्ध आहेत ? मी नोकरी करतो , ' पॅन कार्ड ' धारक आहे आणि दरवषीर् इन्कमटॅक्स रिटर्न भरतो.

बी. के. के. देशमुख, मुंबई.

आपणास विक्रीच्या उत्पन्नातून मिळणाऱ्या रु. 14 लाख रकमेतून खरेदीची किंमत वजा करावी. जर खरेदीची किंमत माहिती नसेल तर योग्य त्याप्रकारे मूल्यांकन करून घ्यावे. सदर खरेदी किंमतीला विक्रीच्या तारखेपर्यंत निदेर्शांकानुसार वाढवून विक्रीच्या रकमेतून वजा केल्यास भांडवली नफा मिळेल. त्यावर वीस टक्के एवढा आयकर देय होईल. कर नियोजनाच्या दृष्टीने आपण दोन वर्षाच्या आत नवीन घर विकत घेऊ शकता किंवा तीन वर्षाच्या आत नवीन घर बांधू शकता, मात्र तोपर्यंत ही रक्कम ताबडतोब विशिष्ट बँक खात्यात ठेवावी. आपण काही विशिष्ट रोखे खरेदी केल्यासही कर नियोजन करता येईल. स्टॅम्प ड्युटी वगैरेसाठी कायदेशीर सल्ला घ्यावा.

मी ' पीपीएफ ' मधील रक्कम काढून ' वरिष्ठ नागरिक बचत योजने ' त गुंतवू इच्छितो. मग मिळणारे व्याज करपात्र असेल का ? अशी ठेव ' ईईई ' प्रकारात येते की ' ईईटी ' प्रकारात की आणखी वेगळ्या प्रकारात ? दुसरा प्रश्ान्: मी माझ्या विवाहित कन्येला रु. एक लाख भेट म्हणून देऊ इच्छितो. कन्या नोकरी करते. हे एक लाख रु. तिला किंवा मला करपात्र-गिफ्ट टॅक्स ठरतील का ? हा सर्व व्यवहार मी बँकेमार्फतच करणार आहे.

एक वाचक, मुंबई.

वरिष्ठ नागरिक बचत योजनेत मिळणारे व्याज करपात्र आहे. त्यामुळे आपले इतर उत्पन्न कशा प्रकारचे आहे त्यानुसार गुंतवणूक करावी. ' ईईटी ' वगैरेचा खुलासा वित्त विधेयक (बजेट) मंजूर झाल्यावरच करता येईल. सज्ञान असलेल्या विवाहित कन्येला आपण रक्कम बक्षीस म्हणून देऊ शकता. ' गिफ्ट टॅक्स ' अस्तित्वात नाही. त्यामुळे कर लागणार नाही.

 
</text>
</doc>
