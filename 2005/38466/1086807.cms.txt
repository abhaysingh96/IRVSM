<doc>
<docno>1086807.cms.txt</docno>
<text>
 
महामुंबई
राष्ट्रवादीच्या शहराध्यक्षपदावर मनोज शिंदे?
[ Sunday, April 24, 2005  05:49:21 pm]


मुंबई टाइम्स टीम

ठाणे : शहर (जिल्हा) राष्ट्रवादी काँग्रेस पक्षाचे अध्यक्ष अशोक राऊळ यांना पदावरून दूर करून माजी नगरसेवक मनोज प्रधान यांची नियुक्ती केली जाणार असल्याचं वृत्त आहे.

अशोक राऊळ पक्षाच्या स्थापनेपासून म्हणजे गेली सहा वर्षं अध्यक्षपदी कार्यरत आहेत. तळागाळातला कार्यकर्ता म्हणून राऊळ यांची ख्याती असून महापौरपद त्यांनी यापूवीर् भूषवलं आहे. शहराला तरुण आणि मध्यमवगीर्य नेतृत्वाचा चेहरा उपलब्ध करून द्यावा आणि राष्ट्रवादीचं बळ वाढवावं यासाठी नेतृत्वात बदल करण्याचा निर्णय झाल्याचं सांगण्यात येत आहे. जिल्ह्यात राष्ट्रवादी काँग्रेस पक्ष हा आजमितीस सर्वात मोठा राजकीय पक्ष म्हणून समोर आला आहे. या पक्षाचे सर्वाधिक म्हणजे 13 पैकी 5 आमदार विधानसभेवर निवडून आले आहेत. जिल्ह्यामध्ये पक्षाचं बळ वाढलेलं असलं तरी शहरातील परिस्थिती मात्र जैसे थे आहे. महापालिकेत पक्षाच्या नगरसेवकांची संख्या चांगली असली तरी पक्ष म्हणून एकोप्याने काम चालत नसल्याची तक्रार आहे.

नुकत्याच पार पडलेल्या वर्तकनगर वॉर्ड समिती सभापतीपदाच्या निवडणुकीस पक्षाला फाटाफुटीचं ग्रहण लागलं आहे. पक्षाचे ज्येष्ठ नगरसेवक आणि निष्ठावंत कार्यकतेर् बळीभाई नईबागकर यांना त्याबद्दल कारणं दाखवा नोटीस पाठवली. यामुळे अनेकजण नाराज आहेत. नईबागकर यांच्यावर हेत्वारोप करून कारणं दाखवा नोटीस बजावल्याने ते स्वत:ही कमालीचे अस्वस्थ आहेत. अशोक राऊळ यांनी त्याबद्दल आपणहून निर्णय घेतला, की त्यांचा ' बोलवता धनी ' कोणी होता काय, याबद्दल कार्यर्कत्यांमध्ये उलटसुलट चर्चा सुरू आहे. पक्षाची संघटनात्मक बांधणी प्रभावीमध्ये झाली नसल्याच्या तक्रारी आहेत.

राऊळ यांनी 1999 मध्ये विधानसभेची निवडणूक लढवली होती. त्यात त्यांचा पराभव झाला. 2004 मध्ये झालेल्या लोकसभा निवडणुकीत ठाणे विधानसभा मतदारसंघात वसंत डावखरे यांना कमी मतं मिळाली. विधानसभा निवडणुकीत राष्ट्रवादी आणि काँग्रेस हे पक्ष एकत्र असूनही मनोज शिंदे यांचा पराभव झाला. अशोक राऊळ यांच्या नेतृत्वाचं हे अपयश असल्याचं सांगण्यात येत आहे. शहरात आमदार वसंत डावखरे आणि आमदार जितेंद आव्हाड हे मोठे नेते असूनही शहरामध्ये पक्षाचं बळ वाढत नाही याबद्दलचा दोष राऊळ यांच्या नेतृत्वाला देण्यात येत आहे.

मनोज प्रधान हे गेले अनेक वर्षं ' अॅक्टिव्ह ' नसल्याचं त्यांच नेतृत्व पक्षामध्ये किती चपखल ठरेल याबद्दल कार्यर्कत्यांमध्ये वेगवेगळे मतप्रवाह आहेत. अध्यक्षपदी अनुभवी आणि भारदस्त व्यक्ती असावी, असं काहींना वाटत आहे. पक्षामध्ये असलेल्या गटबाजीला आळा घालून सर्व कार्यर्कत्यांना सांभाळून घेणारा तसंच सर्वांवर अंकुश ठेवणारा माणूस अध्यक्षपदी असावा, अशी कार्यर्कत्यांची अपेक्षा असून त्यासाठी केवळ तरुण आणि मध्यवगीर्य चेहरा उपयोगी पडणार नाही, असं अनेकांचं मत आहे.

ठाणे महापालिकेची सार्वत्रिक निवडणूक आणखी पावणेदोन वर्षांनी आहे. शिवेसना-भाजप युतीचे आव्हान पेलवणारा कार्यकर्ता नेतृत्वपदी असणं पक्षाच्या दृष्टीने आवश्यक ठरणार आहे.

 
</text>
</doc>
