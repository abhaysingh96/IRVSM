<doc>
<docno>1086828.cms.txt</docno>
<text>
 
क्रीडा
अ. भा. मुंबई सुवर्णचषक हॉकी स्पधेर्ला चांगला प्रतिसाद
[ Sunday, April 24, 2005  07:33:19 pm]


म.टा. क्रीडाप्रतिनिधी

मुंबई : अ. भा. मुंबई सुवर्णचषक हॉकी स्पधेर्ला छान प्रतिसाद लाभला असून या स्पधेर्त पाकिस्तानमधील संघही सहभागी होत आहे हे विषेश म्हणावे लागेल.

महिंद स्टेडियमवर रंगणाऱ्या या अ. भा. सुवर्णचषक हॉकी स्पधेर्त पाकिस्तानच्या संघाला थेट उपांत्य पूर्व फेरीत प्रवेश देण्यात आला आहे. राष्ट्रीय हॉकी स्पर्धा विजेत्या आणि गत विजेत्या पंजाब-सिंध बँकेच्या संघाच्या कामगिरीकडेही हॉकी रसिकांचे लक्ष असेल. पश्चिम रेल्वे, माजी विजेते इंडियन एअरलाईन्स (दिल्ली) हेही या स्पधेर्तील प्रमुख दावेदार संघ आहेत. पाकिस्तानी संघातील खेळाडूंसह 6 अधिकारीही आले असून त्यात 2 माजी ऑलिंपियनही आहेत अशी माहिती मुंबई हॉकी असोसिएशनचे चिटणीस कमांडर ( निवृत्त) केहार सिंग यांनी येथे दिली. एस. एस. वालिया हे स्पर्धा संचालक ही भूमिका पार पाडतील.

या स्पधेर्त 28 संघांचा सहभाग आहे. विविध पुर्रस्कत्यांकडून मुंबई हॉकी असोसिएशनने 30 लाख रुपयांचा निधी उभारला आहे. प्रतिस्पधीर् संघातील खेळाडूंवर भरमैदानातच हल्ला चढवण्यासाठी बदनाम असणाऱ्या पंजाब पोलिस संघालाही निमंत्रित करण्यात आले आहे. अर्थात त्यांना यासंबंधी आधीच ताकिदही देण्यात आली आहे.

विजेत्या संघाचे कौतुक 1 लाख रुपये देऊन केले जाईल तर उपविजेत्या संघाला 50 हजार रुपये बक्षीस दिले जाईल. ही स्पर्धा विद्युत प्रकाश झोतात होणार असून त्यासाठी 10 लाख रुपये बाजूला काढून ठेवण्यात आले आहेत.

उपांत्यफेरीतील सामने दोन टप्प्यात खेळवण्यात येणार आहेत. हे सामने 3 आणि 5 मे रोजी होणार आहेत. अंतिम सामना 6 मे रोजी रंगेल.

 
</text>
</doc>
