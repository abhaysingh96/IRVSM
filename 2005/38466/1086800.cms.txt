<doc>
<docno>1086800.cms.txt</docno>
<text>
 
प्रगती फास्ट
टेन्शन फ्री सीईटी
[ Sunday, April 24, 2005  05:42:16 pm]


' हाऊ टू क्रॅक सीईटी ' या ' मुंबई टाइम्स ' ने आयोजित केलेल्या विलेपालेर् आणि ठाणे इथल्या सेमिनारला विद्याथीर् आणि पालकांचा प्रचंड प्रतिसाद मिळाला. इंजिनीअर होऊ इच्छिणाऱ्या विद्यार्थ्यांना इथे मानसिक तयारीपासून ते प्रत्यक्ष परीक्षा देताना काय करावं, या विषयावर तज्ज्ञांनी मार्गदर्शन केलं. दिशा कौन्सिलिंग सेण्टरच्या डायरेक्टर मुग्धा बवरे यांनी सीईटीसाठी आवश्यक असलेल्या मानसिक तयारीविषयी दिलेल्या काही टिप्स...

पहिली, दुसरी...दहावी, अकरावी आणि बारावी अशा प्रकारे दरवषीर् विद्याथीर् कुठलीतरी परीक्षा देतात. त्यामुळे परीक्षा म्हटलं, की तुम्हाला तितकीशी भीती वाटत नाही. पण एखादी परीक्षा तुमचं भवितव्य, करिअरची दिशा ठरवणारी असेल तर खरंच टेन्शन वाढतं. विद्याथीर्च काय, तर पालकांनाही टेन्शनमुळे झोप लागत नाही. विद्यार्थ्यांवर थोडाफार स्ट्रेस असणं, केव्हाही उत्तम. त्यामुळे अभ्यास चांगला होतो. पण हेच टेन्शन वाढत गेलं, की अभ्यास आणि तुमच्या एकूण परफॉर्मन्सवर वाईट परिणाम होतो. त्यासाठी तुम्ही खालील गोष्टी लक्षात ठेवायला हव्या.

महाराष्ट्रातून लाखो विद्याथीर् सीईटीच्या परीक्षेला बसतात. मात्र सीट्स मर्यादित असल्यामुळे प्रत्येक मार्कासाठी तुम्हाला प्रचंड स्पर्धा करावी लागते. प्रवेशासाठी सीईटी हा एकमेव निकष मानला गेला आहे. सीईटीत चांगला स्कोअर झाला नाही, तर अॅडमिशन मिळणार नाही, हे निश्चित आहे. त्यामुळे विद्याथीर् आणि पालकांनी मानसिक तयारी करणं आवश्यक आहे.

मी परीक्षेला गेल्यानंतर ब्लँक झालो, तर मी पाठ केलेली उत्तरं आणि फॉर्म्युला आठवला नाही, तर यासारख्या शक्यतांचा विचार केल्यामुळे टेन्शन अधिकच वाढतं. विद्यार्थ्यांनी परीक्षेकडे सकारात्मक दृष्टिकोनातून पाहायला हवं. ' मी यापूवीर् इतक्या परीक्षा दिल्या आहेत. दहावी आणि बारावीची बोर्डाची परीक्षासुद्धा दिली आहे. त्यात मला यापैकी काहीच झालं नव्हतं. तर आताच असं कशावरून होईल ? यापूवीर् मी कधीच नापास झालेलो नाही. त्यामुळे या परीक्षेतही चांगले मार्क्स मिळवता येतील. ' यासारखे सकारात्मक विचार करायला हवेत.

परीक्षेचं टेन्शन कमी करण्यासाठी विद्यार्थ्यांनी ' व्हिज्युअलायझेशन ' टेक्निकचा वापर करावा. दहा मिनिटं शांत चित्ताने बसा. डोळे बंद करून तुम्ही परीक्षेला जाण्यापूवीर् अभ्यास करताय, परीक्षा सेण्टरवर पोहोचल्यानंतर सिटिंग अरेंजमेण्ट बघताय, तुम्ही वर्गात गेल्यानंतर सीट पाहिली...अशी परीक्षेची वातावरणनिमिर्ती करा. त्याच परिस्थितीची पुन्हा पुन्हा कल्पना केल्यामुळे परीक्षेची भीती कमी होईल. तुम्हाला परीक्षेच्या दिवशी क्लासरूम, सीट आणि परीक्षेचं नावीन्य वाटणारं नाही आणि त्यामुळे भीतीही कमी होईल.

मी नापास झालो तर, माझा पेपर वेळेत पूर्ण झाला नाही तर, यासारख्या नकारात्मक विचारांमुळे विद्यार्थ्यांचं लक्ष विचलित होतं. नकारात्मक विचार, टेन्शन घेऊन परीक्षेत मार्क्स मिळत नाही, हे सत्य स्वीकारा. पुढे काय होईल, या विचारात वेळ वाया न घालवण्यापेक्षा अभ्यास कसा होईल, यावर लक्ष केंदित केलं पाहिजे.

ग्रुपमध्ये अभ्यास करताना तुझा किती अभ्यास झाला, माझे एवढेच टॉपिक्स झाले आहेत, मी मॉक टेस्ट देतोय...यासारखी चर्चा सुरू होते. यात विद्याथीर् सातत्याने आपल्या मित्र-मैत्रिणींशी तुलना करत असतात. त्याचा अप्रत्यक्ष परिणाम म्हणजे टेन्शन वाढायला लागतं. विद्यार्थ्यांनी अभ्यासाबद्दल चर्चा करावी. पण त्याचा अतिरेक करू नका.

काही विद्यार्थ्यांना रोज चार तास अभ्यास केला तरी पुरेसा असतो, तर काही जणांना रात्रभर जागून अभ्यास करायची सवय असते. प्रत्येकाचा स्टॅमिना वेगळा असतो. तुम्ही किती तास अभ्यास करताय, हे महत्त्वाचं नसून किती टॉपिक्स पूर्ण झाले, त्यातलं किती आठवतंय, यावर लक्ष द्यायला पाहिजे.

अभ्यास करताना विद्यार्थ्यांनी समतोल आहार आणि पुरेशी विश्रांती घ्यायला हवी. पुस्तकं, कम्प्युटर गेम, दहा मिनिटांचा फेरफटका यापैकी तुमच्या आवडीप्रमाणे ब्रेक घ्यायला हरकत नाही. छोट्याशा विश्रांतीमुळे शारीरिक आणि मानसिक थकवा कमी होतो. ज्या विद्यार्थ्यांना योग किंवा मेडिटेशन येतं त्यांना स्ट्रेस मॅनेजमेण्टसाठी याचा उपयोग होईल.

सीईटीबरोबर इतर पर्यायांचा वेळीच विचार करायला हवा. इंजिनीअरिंग व्यतिरिक्त तुमचा कोणत्या विषयात इण्टरेस्ट आहे, हे पाहून करिअरचं नियोजन करायला हवं. शिवाय मुंबईबाहेरच्या कॉलेजमध्ये अॅडमिशन मिळण्याची शक्यता लक्षात घेऊन मानसिक तयारी करावी.

पेपर देण्याआधी शेवटच्या क्षणापर्यंत अभ्यास करू नका. मी आता वाचलं आणि तोच प्रश्न पेपरमध्ये आला तर तात्काळ उत्तर लिहिता येईल, असा बहुतांश विद्यार्थ्यांचा समज असतो. आपल्याकडे दोन प्रकारची स्मरणशक्ती असते. शॉर्ट टर्म मेमरीमधली माहिती फक्त तीस सेकंद कालावधीसाठी असते. त्याचा उपयोग पेपर लिहिण्यासाठी होत नाही. काही विद्याथीर् तर आता काही वेळापूवीर् वाचलेलं आठवत नाही म्हणून अस्वस्थ होतात. त्याचा वाईट परिणाम इतर माहिती आठवण्यावर होतो. त्यामुळे कमीतकमी पंधरा मिनिटं आधी अभ्यास करण्याचं थांबवा. मन शांत ठेवा. दीर्घश्वास घेऊन तुम्हाला मन एकाग्र करता येईल

प्रगती फास्ट टीम

 
</text>
</doc>
