<doc>
<docno>1086810.cms.txt</docno>
<text>
 
महामुंबई: मुंबई टाइम्स
नॅशनल पार्कच्या नव्या जबाबदारीविषयी तुम्ही प्राधान्य कशाला देणार?
[ Sunday, April 24, 2005  05:52:11 pm]


जगाच्या पाठीवर शहराचा भाग असलेल्या बोरिवली नॅशनल पार्कसारखं वैशिष्ट्यपूर्ण पार्क सापडणं कठीण आहे. 103 चौ.किमीमध्ये पसरलेला हा परिसर म्हणजे मुंबईची फुफ्फुसं आहेत. ही गोष्ट लोकांवर बिंबवण्यासाठी लोकशिक्षणावर भर देणार आहोत. तसंच खास कॅम्प्समधून मुलांना पार्कविषयी आणि निसर्गाविषयी प्रेम निर्माण करण्याचा प्रयत्न राहील. याबरोबर सर्वाधिक प्राधान्य दिलं जाणार आहे ते ' इको- टूरिझम ' संकल्पनेस.

इको- टूरिझम कसं राबवलं जाईल ?

इको-टूरिझममधून पर्यटकांना पार्कमध्ये आकषिर्त करण्याचा प्रयत्न राहील. त्याच वेळी पर्यावरणाचं कोणतंही नुकसान होऊ नये, याकडे लक्ष दिलं जाईल. निसर्गसंवर्धनात लोकांचा सहभाग असावा, असं आम्हाला वाटतं. इको- टूरिझम यशस्वी होण्यात स्थानिकांना सहभाग महत्त्वाचा आहे. त्यातून रोजगारनिमिर्तीबरोबर निसर्गाचं संवर्धन सहज होऊ शकतं. त्याच वेळी पार्क ' प्लास्टिक फ्री झोन ' करण्यावर आमचा भर असेल. पर्यटकांच्या मनात अढळ स्थान असलेली ' वनराणी ' लवकरात लवकर सुरू करण्याचे प्रयत्न सुरू आहेत.

पार्कभोवतीच्या झोपड्यांविषयी कोणतं धोरण अवलंबणार ?

झोपड्यांच्या प्रश्नाबाबत राज्य सरकारचं धोरण निश्चित झालं आहे. त्यानुसार कार्यवाही सुरू असून एक ते दोन वर्षांत ही समस्या पूर्णपणे निकाली निघेल.

प्राणीगणनेत शूटिंगचा अडसर झाल्यावर काय कारवाई करण्यात आली ?

कान्हेरी गुंफा परिसरातील शूटिंगची परवानगी ' आकिर्ओलॉजिकल सव्हेर् ऑफ इंडिया ' ने दिली होती. त्याची परवानगी आदल्या दिवशी मी नाकारली होती. त्यानंतर त्यांनी आकिर्ओलॉजिकल सव्हेर् ऑफ इंडियाकडून परवानगी घेऊन शूटिंग केलं. ही गोष्ट कळताच शूटिंग तातडीने बंद केलं गेलं. अशाप्रकारच्या घटना पुन्हा घडू नये यासाठी यापुढे काळजी घेण्यात येईल.

' टायगर सेन्सस ' ंचं सध्याचं चित्र आशादायक आहे का ?

टायगर सेन्सेसचा पहिला टप्पा सुरू असून बिबळ्यासह विविध प्राण्यांचं अस्तित्व दर्शवणाऱ्या खुणा सापडल्या आहेत. त्यात सांबार, हरणं, जंगली डुक्कर, साळींदर अशा अनेक प्राण्याचं अस्तित्व जाणवलंय. जंगलातील प्राण्यांची संख्या चांगल्याप्रकारे वृद्धिंगत होत असल्याचं जाणवल्याने निश्चितच आनंद होत आहे.

हेमंत साटम

 
</text>
</doc>
