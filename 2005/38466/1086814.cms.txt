<doc>
<docno>1086814.cms.txt</docno>
<text>
 
महामुंबई: मुंबई टाइम्स
पोलिस बेफाम?
[ Sunday, April 24, 2005  05:55:35 pm]


समीर कर्वे

मरीन ड्रार्इव्ह पोलिस स्टेशनमध्ये घडलेल्या हिणकस प्रकारामुळे मुंबईत पोलिस दलात पुन्हा एकदा अंतर्गत शिस्तीचा मुद्दा चचेर्त आला आहे. गेल्या काही वर्षांत सीनिअर्सची संख्या वाढली असली, तरी फिल्डवर असलेल्या पोलिसांवर प्रभावी अंकुश ठेवण्यात ते कमी पडत असल्यामुळे ही नामुष्कीची वेळ आली आहे, याकडे अनेक जण आता लक्ष वेधत आहेत.

गेल्या काही वर्षांत पोलिसांना वदीर्चा अभिमान असण्याऐवजी वदीर्मुळे मग्रुरी आल्याचे काही कटू अनुभव सर्वसामान्यांना येत आहेत. परिणामी पोलिसांची प्रतिमा उंचावू शकलेली नाही. वरचेवर पोलिसांना विविध प्रकरणात अटका झाल्याने मुंबई पोलिस दल गेली दोन वर्षं वादाच्या गतेर्त आहे. मरीन ड्राइव्हच्या घटनेने या कटू अनुभवांमध्ये भर पडली. अलीकडच्या काळात बढत्या मिळाल्यामुळे एसीपींची संख्या वाढली असून एका एसीपीच्या अखत्यारीत दोन पोलिस स्टेशन्स आली आहेत. पूवीर् तीन ते चार पोलिस स्टेशन्सचाही भार असायचा. एसीपींच्या वर डीसीपी आणि अॅडिशनल कमिशनर अशी रचना आहे. पोलिस ठाण्यांमधलं काम वाढलं असलं, तरी त्यांच्यावरची देखरेख मात्र कमीच पडत आहे. काहीही केलं, तरी आपल्याला कुणी विचारत नाही, अशी स्थिती आली आहे.

माजी पोलिस आयुक्त द.शं. सोमण यांनी या स्थितीबद्दल सांगितलं, की या वादग्रस्त पोलिसाचा रेकॉर्ड एवढा खराब होता, तर त्याला त्यापूवीर्च घरी पाठवलं जायला हवं होतं. वरच्या अधिकाऱ्यांची सुपरव्हिजन कमी पडते आहे, हेच यावरून जाणवतं. रोज सकाळी एसीपी, डीसीपी जर पोलिस ठाण्यात राऊण्ड घेत असतील, तर ते स्टेशन डायऱ्या बघतात का, त्यानुसार झाडाझडती घेतात का, हा प्रश्न आता विचारला जायला हवा. क्रिमिनल प्रोसिजर कोडनुसार 90 दिवसांत चार्जशिट पाठवायला लागते. अनेकदा 91 व्या दिवशी चार्जशिट पाठवली जाते आणि आरोपींना त्याचा फायदा होतो. आता तर सप्लिमेण्टरी चार्जशिट पाठवण्याची सोयही आहे. मग पहिली चार्जशिट वेळेवर का जात नाही ? या सगळ्याची उत्तरं सुपरव्हिजनमधील उणिवेतच आहेत.

सध्या सव्हिर्समध्ये असलेल्या पोलिसांनी सांगितलं, की सगळी जबाबदारी पोलिस स्टेशनच्या प्रमुखावर म्हणजेच सीनिअर पोलिस इन्स्पेक्टरवर टाकणं योग्य ठरणार नाही. पोलिस ठाण्यांवरचं काम खूप वाढलंय. कोण-कोण कुठे कुठे लक्ष ठेवणार ? पोलिसांची संख्या वाढवताना आयपीएस लॉबीकडून आयएपीएस अधिकाऱ्यांचीच संख्या वाढवली जाते. एक आयपीएस वाढला, की त्याबरोबर ऑर्डलीर्, ड्रायव्हर असा प्रत्यक्ष पोलिसिंगमध्ये बिनउपयोगाच्या किमान दहा माणसांचा जामानिमा वाढतो. त्याऐवजी इन्स्पेक्टर- शिपाई वाढवायला हवेत.

साध्या एफआयआरची कॉपी मिळवण्यासाठी सर्वसामान्य तक्रारदारांची परवड होते. अपघातात जखमी झालेल्यांच्या कुटुंबीयांनाही लवकरात लवकर एफआयआरची कॉपी देण्यात येत नाही. शेवटी वेळ मोडायला नको, म्हणून लोक पैसे देतात. कसोटीच्या क्षणी लोक पोलिसांच्या मागे खरोखर उभे राहावेत, असं वाटत असेल, तर पोलिसांनी तक्रारदारांशी योग्य प्रकारे वागावं, अशी अपेक्षा अनेकांनी व्यक्त केली.

 
</text>
</doc>
