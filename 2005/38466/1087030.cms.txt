<doc>
<docno>1087030.cms.txt</docno>
<text>
 
महाराष्ट्र
वसंत चव्हाण यांचा बोलविता धनी 'ज्युनियर' पवार
[ Sunday, April 24, 2005  11:35:03 pm]


म. टा. प्रतिनिधी

पुणे : राष्ट्रवादी काँग्रेसचे प्रवक्ते वसंत चव्हाण यांनी काँगेसवर केलेल्या टीकेमागे त्यांची मते नसून त्यांचा बोलविता धनी दुसरा तिसरा कोणी नसून ज्युनियर पवार असल्याचा आरोप खासदार सुरेश कलमाडी यांनी रविवारी केला.

काँग्रेसने एककल्ली धोरण सोडले, तरच राष्ट्रवादी काँग्रेसची साथ मिळेल, असा इशारा राष्ट्रवादी काँग्रेसचे प्रवक्ते वसंत चव्हाण यांनी शुक्रवारी दिला होता. सुरेश कलमाडी यांनी चव्हाण यांच्या वक्तव्यामागील बोलवते धनी पाटबंधारेमंत्री अजित पवार असल्याची टिपण्णी केली.

बालभवन हलवणार नाही

' बालभवन ' मूळ जागेपासून हलवण्याचा प्रस्ताव नसल्याचे कलमाडी यांनी स्पष्ट केले. शहरातील लोडशेडिंग कमी करण्यासाठी उर्जामंत्री दिलीप वळसे-पाटील यांच्याशी चर्चा झाली असून येत्या आठवड्यात त्यावर निर्णय होण्याची शक्यता असल्याचे कलमाडी यांनी सांगितले.

महानगरपालिकेमध्ये राष्ट्रवादी काँग्रेसने भाजपसारख्या जातीयवादी पक्षाशी हातमिळवणी केली आहे. राष्ट्रवादी काँग्रेसच्या नेत्यांनी कृती आणि उक्तीमधील फरक तपासून पाहावा आणि आत्मपरीक्षण करावे. चव्हाण हे काँग्रेसच्या पाठिंब्यावर राज्यसभेवर निवडून आले असतानाही त्यांनी केलेल्या वक्तव्याचा शहर काँगेसच्या बैठकीत निषेध करण्यात आला.

काही दिवसांपूवीर् सिटी पोस्ट परिसरातून काढण्यात आलेले स्टॉल परत लावण्या संदर्भातला निर्णय महापालिकेकडून घेण्यात आला आहे. त्यासाठी पोलिस आयुक्तांच्या पत्राची आवश्यकता असल्याचे महापालिका आयुक्तांनी सांगितले आहे. यासंदर्भात आपण पोलिस आयुक्तांशी बोललो असल्याचे कलमाडी यांनी यावेळी सांगितले.

 
</text>
</doc>
