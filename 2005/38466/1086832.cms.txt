<doc>
<docno>1086832.cms.txt</docno>
<text>
 
क्रीडा
 फिट शोएब खेळण्यासाठी उत्सुक
[ Sunday, April 24, 2005  07:35:58 pm]


वृत्तसंस्था

इस्लामाबाद : पाकिस्तानचा जलदगती गोलंदाज शोएब अख्तर आता पूर्ण फिट असून खेळण्यासाठी उत्सुक आहे. शोएब अख्तरचा पाय दुखावला होता. त्यामुळे त्याला भारत दौऱ्याला मुकावे लागले होते. आता मात्र तो त्या दुखापतीतून सावरला असून खेळण्यासाठी सज्ज झाला आहे.

शोएब अख्तर म्हणाला : वेस्ट इंडिज दौऱ्यासाठी मी फिट आहे हे निवड समितीच्या सदस्यांना दाखवण्यासाठी मी उत्सुक आहे. लाहोरमधील स्पधेर्तही तो भाग घेणार आहे. ही स्पर्धा सोमवारपासून सुरू होणार आहे.

पाकिस्तान क्रिकेट निवड समितीचे अध्यक्ष वसिम बारी आणि पाकिस्तान क्रिकेट मंडळाचे अध्यक्ष शहरयार खान यांनी मात्र शोएब अख्तरच्या फिटनेसविषयी आधीच शंका व्यक्त केलेली आहे. अगदी शंभर टक्के आपण फिट आहोत असे शोएब अख्तर जेव्हा दाखवून देईल तेव्हाच त्याच्या निवडीचा विचार आम्ही करू असे पाकिस्तान क्रिकेट निवड समितीचे अध्यक्ष वसिम बारी यांनी जाहीररीत्या सांगितले आहे.

 
</text>
</doc>
