<doc>
<docno>1086865.cms.txt</docno>
<text>
 
लेख: जाता जाता
रिटायर!
[ Sunday, April 24, 2005  08:25:11 pm]


' डॅड तुम्ही कधी रिटायर होणार ?' ज्यु. चकोरने गंभीरपणे विचारलं.

' उद्या! ' चकोरने तितक्याच गंभीरपणे उत्तर दिलं आणि म. टा. मध्ये तोंड खुपसलं.

यावर चकोरी मात्र जोरात हसली. कन्येला कळेना की रिटायरमेंटवर चर्चा कशी सुरू झाली.

ज्यु. चकोरला आपण प्रश्ान् विचारून चुक केली, असं वाटलं. काही क्षण शांततेत गेल्यावर चकोरने पेपर बाजूला टाकला.

' मी कायमचा कधी घरी बसणार याची का चिंता तुला लागून राहिली आहे ?' त्याने मुलाकडे चौकशी केली.

' त्याला वाटलं तुमच्या कंपनीत व्हीआरएस येणार आहे. ' मुलीने वातावरण हलकं करण्यासाठी सांगितलं.

' तुम्ही दोघे आपापल्या मार्गाला लागलात की मी रिटायर होणार आणि गावी जाऊन बसणार. ' चकोरने स्पष्टीकरण दिलं.

' सगळेजण हाच विचार का नाही करत ?' आता मात्र ज्यु. चकोर काहीतरी मुद्दा मांडतो आहे असं चकोरला वाटलं.

' अरे तुझं वय काम करण्याचं. त्याचा विचार सोडून हे भलतंच तू काय चालवलं आहेस! ' चकोरीने त्याला थोडं दमात घेतलं.

आईने उचललेल्या या पावलावर ज्यु. चकोरी खुश झाली. तिने आपले बंधुराज काय उत्तर देतात या अपेक्षेने बघितलं.

' मी विचार करतो आहे की सगळी मोठी माणसं बाबांसारखा सुज्ञ विचार का नाही करत! ' त्याने खुलासा केला.

' कारण ती मोठी असतात. सामान्यांसारखी ती वागायला लागली, तर त्यांना मोठं कोण म्हणणार! ' चकोरीने स्पष्टीकरण दिलं.

' परीक्षा, कॉलेजच्या नाक्यावरच्या गप्पा वगैरे विषय सोडून तू या भानगडीत कशाला पडतो आहेस ?' चकोरने मुलाकडे विचारणा केली.

' कारण आमच्या गँगमध्ये काल हाच टॉपिक डिस्कस करत होतो आम्ही. ' मुलाने सांगून टाकलं.

' काय ? कोणाचे वडील कधी रिटायर होणार हा ?' ज्यु. चकोरीने त्याला चिडवलं.

' सगळ्या फिल्डमध्ये रिटायरमेंट एज कंपल्सरी असावं का ?' भावाने बहिणीकडे दुर्लक्ष केलं.

' काय कन्क्लूजन काढलंत ?' चकोरीने कुतुहलाने विचारलं. '

' इन्क्लूडिंग पोलिटिक्स, सेव्हन्टीच्या वर कोणालाही ठेवता कामा नये असं आमच्या जनरेशनचं ठाम मत आहे. ' मुलाच्या या म्हणण्यावर मुलीने होकाराथीर् मान डोलावली.

' त्यामुळे काय होईल ?' चकोरने विचारलं.

' यंग जनरेशनला सगळ्या फिल्ड्समध्ये अॅपॉर्च्युनिटी मिळेल. ' मुलीने आपल्या पिढीच्या वतीने भूमिका मांडली.

' बाकी काही नाही, तर एकमेकाला रिटायर होण्याचे सल्ले देणाऱ्या बोअर बातम्या आणि कॉमेंट्स वाचायला लागणार नाहीत. ' चकोरीने चर्चा संपवली.

चकोर

 
</text>
</doc>
