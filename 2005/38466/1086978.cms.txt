<doc>
<docno>1086978.cms.txt</docno>
<text>
 
महाराष्ट्र
'कोकण सुंदरी' देवरुखची
[ Sunday, April 24, 2005  11:00:12 pm]


म. टा. वृत्तसेवा

रत्नागिरी : ' कोकण सुंदरी 2005' च्या अंतिम फेरीसाठी येथील छत्रपती शिवाजी स्टेडियमवर साडेचार ते पाच हजार प्रेक्षकांनी गदीर् केली होती... यात सर्वाधिक भरणा होता अर्थातच तरुण- तरुणींचा. टाळ्या आणि शिट्यांच्या निनादात ही स्पर्धा रंगत गेली आणि देवरुखच्या निदा शेख हिने ' कोकण सुंदरी ' चा किताब जिंकला!

सोनल जोशी आणि अमृता मापुस्कर यांनी अनुक्रमे दुसऱ्या व तिसऱ्या क्रमांकाचा किरिट मिळवला. प्राथमिक फेरीतील 34 स्पर्धकांतून निवडल्या गेलेल्या 15 स्पर्धकांचा समावेश अंतिम फेरीत होता. मध्यरात्रीपर्यंत रंगत गेलेल्या या कार्यक्रमातील ' जनरल नॉलेज फेरी ' ने प्रेक्षकांची उत्कंठा सर्वाधिक वाढवली.

अंतिम फेरीचा ' होस्ट ' आणि प्रमुख पाहुणा या दोन्ही भूमिका टीव्ही अभिनेता ' सुजल ' ऊर्फ राजीव खंडेलवाल याने निभावल्या. त्याच्या सर्वाधिक गाजलेल्या ' कहीं तो होगा ' या मालिकेला आता वर्ष-दीड वर्ष उलटले असले, तरी त्याच्या ' स्टेज प्रेझेन्स ' वर चाहते खूष होते! ' रत्नागिरीतल्या चाहत्यांनी मला अलोट प्रेम दिले, त्यांच्यापुढे मी नतमस्तक होतो ', असे म्हणत सुजलने, मे महिन्यात पुन्हा एका कार्यक्रमासाठी आपण रत्नागिरीत येत असल्याचीही घोषणा केली. त्याने जनरल नॉलेज फेरीचे प्रश्ान् विचारताना स्पर्धक युवतींशी त्याने खुमासदार संवाद साधला.

 
</text>
</doc>
