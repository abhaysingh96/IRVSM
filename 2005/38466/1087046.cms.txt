<doc>
<docno>1087046.cms.txt</docno>
<text>
 
महामुंबई
वीज मंडळ कर्मचाऱ्यांना मारहाण म्हणजे 'चोर सोडून संन्याशी सुळी'
[ Sunday, April 24, 2005  11:55:37 pm]


म. टा. प्रतिनिधी

मुंबई : एकेकाळी देशात प्रथम क्रमांकावर असलेले राज्य वीज मंडळ सध्या देशात 12 व्या स्थानावर आहे. या अधोगतीस कर्मचारी आणि इंजिनिअर जबाबदार नसून राज्यकतेर्च जबाबदार आहेत. लोडशेडिंगमुळे कर्मचाऱ्यांना मारहाण करणे म्हणजे चोर सोडून संन्याशाला फाशी देण्याचा प्रकार असल्याची टीका वीज मंडळातील कर्मचारी संघटनांनी केली आहे.

लोडशेडिंगमुळे त्रस्त झालेल्या ग्राहकांकडून विविध ठिकाणी मंडळातील इंजिनिअर व कर्मचाऱ्यांना मारहाण करण्याच्या घटनांमध्ये गेल्या काही दिवसांत वाढ होत आहे. या प्रकाराबाबत कर्मचारी संघटनांनी चिंता व्यक्त केली आहे. ज्या राज्यर्कत्यांच्या चुकीच्या धोरणांमुळे महाराष्ट्रालाही अवकळा आली आहे, ते राज्यकतेर् राजरोसपणे दालने व गाड्यांमधून फिरत जनतेला उपदेशाचे डोस देत आहेत. हे संतापजनक असल्याचे राज्य वीज मंडळातील वर्कर्स फेडरेशनचे कार्याध्यक्ष मोहन शर्मा यांनी पत्रकात म्हटले आहे. राज्यात खाजगी उद्योग 14 हजार मेगावॉट वीज निमिर्ती करणार असल्याचा गाजावाजा मुख्यमंत्री विलासराव देशमुख, ऊर्जामंत्री दिलीप वळसे पाटील व उपमुख्यमंत्री आर. आर. पाटील करीत आहेत. लोडशेडिंगमुळे त्रस्त झालेल्या जनतेला हे मृगजळ दाखवून वेळ मारून नेण्याचा हा प्रयत्न असल्याची टीका शर्मा यांनी केली आहे.

राज्य सरकार सध्या ज्या 12 हजार 500 मेगावॉट खाजगी निमिर्तीचा दावा करत आहे, त्यातील सहा हजार मेगावॉट वीज निमिर्ती करणेही या नफेखोर कंपन्यांना शक्य नसल्याचा संघटनेचा दावा आहे. वीज निमिर्ती व वितरण विभाग खाजगी कंपन्याकडे सोपवून भागणार नाही. समाज व सरकारच्या मालकीच्या यंत्रणेतूनच मंडळाची स्वत:ची वीज निमिर्ती क्षमता टप्याटप्याने वाढविणे हाच त्यावरील अंतिम उपाय असल्याचे संघटनेने पत्रकात नमूद केले आहे.

 
</text>
</doc>
