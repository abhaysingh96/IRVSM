<doc>
<docno>1087053.cms.txt</docno>
<text>
 
महामुंबई
बेस्ट कामगारांची एप्रिलमध्येच दिवाळी
[ Sunday, April 24, 2005  11:59:11 pm]


म. टा. प्रतिनिधी

मुंबई : बेस्ट उपक्रमातील 42 हजार कर्मचाऱ्यांच्या महागाई भत्त्याचा दर निश्चित करण्यासाठी माजी न्यायमूतीर् पी. बी. सावंत यांची नियुक्ती करण्यात आली आहे. बेस्ट कामगारांचा महागाई भत्ता 129 टक्के कायम ठेवायचा की , 100 टक्क्यांवर आणायचा याचा अहवाल तीन महिन्यांत सादर करण्यात येणार आहे. थकबाकीपोटी किमान 30 हजार रुपये प्रत्येक कर्मचाऱ्याला एप्रिलच्या वेतनातच मिळणार असल्याने कर्मचाऱ्यांमध्ये आनंदाचे वातावरण निर्माण झाले आहे.

बेस्ट कर्मचाऱ्यांच्या आथिर्क मागण्यांसाठी न्या. कुर्डुकर यांच्या अध्यक्षतेखाली नेमण्यात आलेल्या त्रिसदस्यीय समितीने सादर केला होता. त्यामध्ये महागाई भत्ता 129 टक्क्यांवरून 100 टक्क्यांवर आणण्याची शिफारस केली होती. पण कामगार संघटनांनी ही शिफारस फेटाळून लावत महागाई भत्ता 121 टक्के करण्याचा नवीन प्रस्ताव सादर केला. पण बेस्ट व्यवस्थापनाने हा प्रस्ताव फेटाळल्याने कामगार संघटनांनी 11 व 12 मार्चला संप पुकारला. पण व्यवस्थापनाच्या आश्वासनानंतर संप मागे घेण्यात आला. महागाई भत्ता वगळून इतर शिफारशींना संघटनांनी मान्यता दिली. त्यानुसार महागाई भत्ता वगळून 350 कोटी रुपयांच्या करार करण्यास मान्यता देण्यात आली. महागाई भत्त्याचा दर निश्चित करण्यासाठी माजी न्यायमूतीर्ंची समिती नेमण्याचे निश्चित झाले. त्यानंतर कामगार संघटना आणि व्यवस्थापनात चर्चा झाली आणि सुप्रीम कोर्टाचे निवृत्त न्यायमूतीर् पी. बी. सामंत यांच्या नावाला दोघांनी मान्यता दिली. याबाबत झालेल्या करारावर व्यवस्थापनातफेर् स्वाधीन क्षत्रिय, तर ' बॉम्बे इलेक्ट्रिक वकर्स युनियन ' च्या वतीने सरचिटणीस विठ्ठल गायकवाड यांनी सह्या केल्या.

मात्र, त्रिसदस्यीय समितीच्या शिफारशींनुसार उपक्रमात 10 वर्षांपेक्षा कमी सेवा झालेल्या कर्मचाऱ्याला 800 आणि दहा वर्षांपेक्षा अधिक सेवा झालेल्या कर्मचाऱ्याला 1 हजार रुपये दरमहा वेतनवाढ मिळणार आहे. आणि 10 वर्षांपेक्षा कमी सेवा झालेल्या अधिकाऱ्याला 1100 आणि दहा वर्षांपेक्षा अधिक सेवा झालेल्या अधिकाऱ्याला 1300 रुपये दरमहा वेतनवाढ मिळणार आहे. मात्र, यापूवीर् देण्यात आलेली बोनसची 18 हजार रुपयांची आगाऊ रक्कम वेतनाच्या थकबाकीतून वळती करून घेण्यात येईल. त्यानुसार कर्मचाऱ्यांना अधिकारी आणि कर्मचाऱ्यांना 30 हजार ते 34 हजार रुपये मागील 48 महिन्यांची थकबाकी 29 एप्रिलला मिळणार आहे, असे बेस्टच्या प्रवक्त्याने सांगितले.

 
</text>
</doc>
