<doc>
<docno>1086996.cms.txt</docno>
<text>
 
महाराष्ट्र
लाच-लुचपत प्रतिबंधक विभागाची हॅटट्रिक
[ Sunday, April 24, 2005  11:11:07 pm]


म. टा. प्रतिनिधी

नाशिक : येथील लाचलुचपत प्रतिबंधक विभागाने बुधवारी मालेगावचे दोन, तर धुळ्याचा एक लाचखोर पकडून हॅटट्रिक साधली. तिघा लाचखोरांत मालेगाव येथील पोलिस हेड कॉन्स्टेबल नारायण पवार आणि महापालिकेच्या नगर भूमापन अधिकारी सुनीता भास्कर राठोड तसेच धुळे येथील भाऊसाहेब हिरे मेडिकल कॉलेजमधील क्लार्क केशव पाटील यांचा समावेश आहे.

मालेगावजवळच्या टेहरे येथील रामदास उखा पाटील या 72 वषीर्य वृद्धाविरुद्ध लवकर आरोपपत्र दाखल न करण्यासाठी त्याच्याकडून पोलिस हेड कॉन्स्टेबल नारायण पवार याने 1200 रुपयांची लाच मागितली. त्यासंदर्भात लाचलुचपत प्रतिबंधक विभागाचे अधिकारी राजेंद काथवटे आणि नवलनाथ तांबे यांच्या पथकाने सापळा रचून बुधवारी दुपारी पवारला मुद्देमालासह पकडले. त्याच सुमारास राजपूत यांच्या पथकाने महापालिकेतील नगर भूमापन अधिकारी सुनीता राठोड यांनाही मुद्देमालासह अटक केली. स्वमालकीच्या घराचे वारसदार म्हणून नाव लावण्याच्या मोबदल्यात राठोड यांनी दोन हजार रुपयांची लाच मागितल्याची तक्रार महंमद मुर्तुझा हाजी गनी यांनी केली होती.

धुळे येथील भाऊसाहेब हिरे मेडिकल कॉलेजातील डॉ. किरण राजोळे यांचा कार्यकाल सात जानेवारीला संपल्याने त्यांनी नियमाप्रमाणे एक महिना आधी कॉलेज प्रशासनाकडे राजीनामापत्र सादर केले होते. ही मुदत संपायच्या आधीच सात दिवस त्यांनी कॉलेजातून सुटी घेतली. या सात दिवसांची मेडिकल रजा मंजूर करावी, अशी त्यांची प्रशासनाने फेटाळली. डॉ. राजोळे यांना राजीनामापत्र देण्यासाठी क्लार्क केशव पाटील याने 1200 रुपये मागितले.

 
</text>
</doc>
