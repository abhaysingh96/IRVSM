<doc>
<docno>1086983.cms.txt</docno>
<text>
 
महाराष्ट्र
भारतीय यंत्रमाग कापडाची निर्यात चीनपेक्षा अधिक
[ Sunday, April 24, 2005  11:06:02 pm]


म. टा. वृत्तसेवा

इचलकरंजी : जागतिक बाजारपेठेत भारतातील यंत्रमागावरील कापडाची निर्यात चीनपेक्षाही जास्त होत असून आपण आपली क्षमता सिद्ध केलेली आहे ; तरीदेखील, जागतिक तुलनेत भारतीय यंत्रमाग कापडाची निर्यात सध्या 3.6 टक्केच असून सरकारची योग्य मदत मिळाल्यास ती दहा टक्क्यांपर्यंत वाढवण्यास वाव आहे, असा विश्वास भारतीय यंत्रमाग महामंडळाचे अध्यक्ष धनपाल टारे यांनी ' मटा ' शी बोलताना व्यक्त केला.

' गॅट ' करारानंतरच्या तीन महिन्यांत भारतीय यंत्रमाग कापडाने निर्यातीत प्रगती केली आहे. त्यातच लॅटिन अमेरिका, कॅनडा, यूएसए तसेच युरोपीय देशांनी यंत्रमाग व्यवसायाला जवळपास रामरामच केल्यामुळे चीन, भारत, पाकिस्तान, श्रीलंका आदी देेशांतील यंत्रमाग व्यवसायाला वाढीव वाव मिळाला आहे. ' गॅट ' करार यंत्रमागासाठी लागू झालेल्या तीन महिन्यांत भारताने चीनवर आघाडी घेतली, ही बाब निश्चितच सुखावणारी आहे, असे सांगून ते म्हणाले : जगभरात 3010 दुकाने असलेल्या ' वॉलमार्ट ' या अमेरिकी कंपनीने भारतातून 20 हजार कोटी रुपयांचे कापड खरेदी केले. याखेरीज ' जेसी पेनी ', ' सिनर्स ', ' गॅप ' अशा तयार कापड आणि गामेर्ंट विक्री करणाऱ्या कंपन्याही भारतीय यंत्रमाग व्यवसायाकडे लक्ष ठेवून आहेत. यंत्रमाग व्यवसायातील भावी बदलांची ही नांदी आहे.

भारतातील यंत्रमाग व्यवसाय विकेंदित असून त्याला राष्ट्रीय पातळीवर व्यासपीठ मिळवून देण्याचे प्रयत्न 1983 पासून यंत्रमाग व्यावसायिकांच्या अधिवेशनांतून झाले, त्या प्रयत्नांना आता फळ मिळत असून यंत्रमागधारकांना आपल्या प्रश्ानंची जाणीव झाली आहे, असे मत टारे यांनी व्यक्त केले. बंगलोर- 1983, दिल्ली- 1986, इचलकरंजी - 1995, इरोड - 1999 अशा अधिवेशनांनंतर आता येत्या 12 ते 15 रोजी पुन्हा इचलकरंजीत अधिवेशन भरत आहे, अशी माहिती त्यांनी दिली. तत्कालीन वस्त्रोद्योग मंत्री प्रणव मुखजीर् यांच्या प्रयत्नाने यंत्रमाग महामंडळ अस्तित्त्वात आले, हेही टारे यांनी नमूद केले.

इचलकरंजीत होणाऱ्या या महाअधिवेशनासाठी केंदीय वस्त्रोद्योग मंत्री शंकरसिंग वाघेला, केंदीय कृषीमंत्री शरद पवार, राज्य वस्त्रोद्योग मंत्री सतीश चतुवेर्दी, मुख्यमंत्री विलासराव देशमुख, उपमुख्यमंत्री आर. आर. पाटील आदी नेते खास उपस्थित राहणार आहेत.

 
</text>
</doc>
