<doc>
<docno>1086831.cms.txt</docno>
<text>
 
क्रीडा
सचिनचा वाढदिवस साधेपणाने साजरा
[ Sunday, April 24, 2005  07:34:55 pm]


वृत्तसंस्था

मुंबई : सचिन तेंडुलकरने आपला 32 वा वाढदिवस साधेपणाने रविवारी आपल्या कुटुंबियासमवेत मुंबईबाहेर निसर्गरम्य वातावरणात साजरा केला.आपला वाढदिवस वाजतगाजत साजरा न करता शांततेत आणि आपल्या नजिकच्या सहकाऱ्यांसमवेत साजरा करण्यावर सचिनचा कटाक्ष असतो.

सचिनला गेल्या वर्षभरात टेनिस एल्बोच्या दुखण्याने सतावले होते. काही सामन्यांत तर त्याला सक्तीची विश्रांतीही घ्यावी लागली होती. पाकिस्तानविरुद्धच्या मालिकेतील त्याची कामगिरी त्याच्या पूवीर्च्या नावलौकिकाला साजेशी नव्हती. याची रुखरुख त्याच्या लाखो चाहत्यांना लागून राहिली होती. आता सचिन पुन्हा फॉर्मात येईल आणि धावांचा पाऊस पाडेल अशी सदिच्छा त्याच्या वाढदिवसानिमित्त त्याच्या चाहत्यांनी व्यक्त केली आहे.

आता ऑगस्टपर्यंत भारताचे आंतरराष्ट्रीय क्रिकेट सामने नाहीत. ऑगस्टमध्ये भारत विरुद्ध श्रीलंका यांच्यात झटपट क्रिकेट सामने रंगणार आहेत.

 
</text>
</doc>
