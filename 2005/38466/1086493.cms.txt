<doc>
<docno>1086493.cms.txt</docno>
<text>
 
महाराष्ट्र
समुदगरुडांच्या राज्यात...
[ Sunday, April 24, 2005  12:05:28 am]


आरती कुलकर्णी

मुरुड-हर्णे : बा आदब बा मुलाहिजा... देखणेपणामुळे नावाजलेला, दर्यावर दरारा माजवणारा सरखेल, पांढऱ्या शुभ्र पंखांचा समुदी गरुड त्याच्या घरट्याकडे येत आहे हो... सालदुऱ्याच्या किनाऱ्यावर वदीर् मिळते! पंखांचा अजस्त्र पसारा तोलत तो सुरूच्या झाडात उंचावर बांधलेल्या काड्यांच्या अवाढव्य घरट्यावरून घिरट्या घालत राहतो आणि मग पलीकडच्या डोंगरात दिसेनासा होतो...

' याचं हे घरटं आम्ही चारपाच वर्षं बघतोय. ' चिपळूणच्या ' सह्यादी निसर्ग मित्र ' चे भाऊ काटदरे आणि राम मोने सांगतात , ' आता तिथे पिल्लं असण्याची शक्यता कमीच. पण तरीही बऱ्याच घरट्यांमध्ये अजूनही त्यांच्या विणीची धांदल सुरू आहे. '

हरिहरेश्वर ते दाभोळ या समुदमार्गाने फिरताना हे दोघे समुद गरुडाची रहस्यं उलगडून सांगत होते. त्यांचा वावर, घरटी, हद्दी याची बिनचूक माहिती देत होते. अंजर्ला, वेळासच्या किनाऱ्यावर दुपारी ऐकलेला त्याचा ' क्वॅक क्वॅक ' आवाज हद्दी घोषित करण्यासाठी आहे की शिकारीसाठी, हेही त्या त्या वेळी त्यांना पक्कंमाहीत होतं.

का नसेल ? गेली आठ वर्षं ते झपाटल्यासारखे या पक्ष्याच्या मागे लागलेत. त्याच्या विणीच्या सवयींविषयी माहिती मिळवण्यासाठी त्यांनी गरुडाच्याच आवाक्यानं कोकणचा 285 कि. मी. किनारा पालथा घातलाय. त्यांनी केलेल्या 62 घरट्यांचं शास्त्रीय सवेर्क्षण हा तर पक्षी सवेर्क्षणाचा आदर्श नमुनाच आहे. आता पर्यवेक्षणाखालच्या घरट्यांची संख्या 165 वर गेलीय!

ऑक्टोबर ते मार्च हा याचा विणीचा काळ. किनाऱ्यावर किंवा लगतच्या गावातल्या सर्वात उंच झाडावर तो घरटं बांधतो. त्यातही सुरू आणि आंब्याच्या झाडांचं प्रमाण सर्वाधिक. मुंबईपासून खालच्या पश्चिम किनाऱ्यावर आढळणाऱ्या पांढऱ्या पोटाच्या या समुदी गरुडाचा समावेश धोक्यात आलेल्या पक्ष्यांमध्ये करण्यात आला आहे. पण कोकणच्या किनाऱ्यावर यांची लक्षणीय संख्या बघून आम्ही त्याच्या विणीचा सविस्तर अभ्यास करायचं ठरवलं, असं भाऊ काटदरे सांगतात.

यात लक्षात आलेल्या काही गरुडांच्या घरटं वापरण्याच्या सवयी विशिष्ट होत्या. एकच गरुड दरवषीर् दोन घरटी आलटून पालटून वापरतो, असं कळलं तर, गुहागरजवळच्या एका गावात गरुडाच्या पिढ्यान्पिढ्या 50 वर्षांहून अधिक काळ आंब्याच्या झाडावरचं एक घरटं वापरत असल्याची माहिती हाती लागली! नारळ, फणस, सातवीण, वड, पिंपळाच्या झाडांवरही त्यांची घरटी असतात.

' सह्यादी निसर्ग मित्र ' मुळे आता कोकणातल्या गावागावात या पक्ष्याविषयी जागरुकता निर्माण झाली आहे. सहसा त्याच्या घरट्यांना माणसांकडून धोका नाही. पण आंब्याच्या आणि नारळाच्या झाडांवरच्या घरट्यांवर सतत लक्ष ठेवावं लागतं. गरुडाच्या विणीच्या काळातच आंब्यावर कीटकनाशकं फवारणीचा हंगाम असतो. त्यावेळी त्यांची अंडी व पिल्लांना इजा पोहोचू शकते. तसंच नारळ पाडण्याच्या वेळी त्रास नको म्हणून घरट्यातली अंडी फेकून देण्याचे प्रकारही काही प्रमाणात घडले होते. पण आता याला आळा बसून गावकऱ्यांनी या गरुडाला अभय देण्याची तयारी दाखवलीय, असं काटदरे यांनी नमूद केलं.

समुदपक्ष्यांच्या या राजाचं इथल्या मच्छिमारांशीही अतूट नातं आहे. त्याच्या ओरडण्यावरून मच्छिमारांना माशांच्या नेमक्या उपलब्धतेचा सुगावा लागतो. हा गरुड समुदावर घिरट्या घालून समुदी सापाचं वेटोळं आणि मासे अचूक टिपतो. म्हणूनच त्याला कोकणात ' शेषारी ' असं रुबाबदार नाव आहे. हे साप आणि मासे मुख्यत्वे विषारीच असतात, असंही या कार्यर्कत्यांच्या लक्षात आलं आहे. यामागचं कारण मात्र अजून सापडलेलं नाही.

 
</text>
</doc>
