<doc>
<docno>1086788.cms.txt</docno>
<text>
 
सदर
बर्फी अक्रोडची
[ Sunday, April 24, 2005  05:35:58 pm]


कॉलेस्ट्रॉलचा धसका घेतलेले अनेक जण आपल्या पाहण्यात असतात. गेल्या काही वर्षांत तर कॉलेस्ट्रॉल वाढल्याची तक्रार करणाऱ्यांच्या संख्येत वाढ झाली आहे. तेव्हा अक्रोडासारख्या काही गोष्टींचा वापर उपयुक्त ठरू शकतो, असं संशोधकांचं म्हणणं आहे. अक्रोडामध्ये असलेल्या गुणधर्मांमुळे कॉलेस्ट्रॉल आटोक्यात राहण्यास मदत होते.

त्यासह अल्ट्रा-व्हायोलेट किरणांपासून त्वचेच्या संरक्षणासाठी आवश्यक ठरणारे घटकदेखील अक्रोडमध्ये असतात. अक्रोड एकंदरीत आरोग्यवृद्धीसाठी आवश्यक ठरणारा घटक आहे.

सर्वसाधारणपणे ' नट ऑफ द गॉड्स ' म्हणून अक्रोडाची ख्याती पसरलेली आहे. रोमन दंतकथेतही अक्रोडाने स्थान पटकावलेलं दिसून येतं. रोमन साम्राज्यकाळात विवाहविधीत वधू-वरांवर अक्रोड ( अक्षतांप्रमाणे) फेकल्या जात असल्याचा उल्लेख सापडतो. चांगलं आरोग्य, वंशवृद्धी व्हावी, अशी शुभकामना यामागे असायची. मध्ययुगात तर अक्रोडामुळे आजार, जादू, शाप या सर्व गोष्टी दूर पळून जातात, असा समज होता. चिनी संस्कृतीतही अक्रोडाने स्थान पटकावलेलं आहे. मात्र, अक्रोडचा उगम नक्की कोणत्या प्रांतातला आहे, हा मुद्दा नेहमीच चचेर्चा ठरला आहे.

अक्रोड वृक्ष मूळ कोणत्या भागातला या प्रश्नाचं उत्तर अजूनही मिळालेलं नाही. अक्रोड हा पशिर्यातील असं रोमन मंडळींचं ठाम मत. नंतर आग्नेय युरोप ते आशिया असा याचा प्रवास होत गेल्याचं म्हटलं जातं. त्याच वेळी ग्रीक संस्कृतीत अक्रोडाच्या तेलाचा उल्लेख ख्रिस्तपूर्व चौथ्या शतकात आलेला आहे. अमेरिकेत 1770 साली फ्रान्सिसियन धर्मगुरूंनी अक्रोड रुजवला. याच्या तेलाचा वापर चित्रकारांनी रंग म्हणून कित्येक शतकं केलेला आढळून येतो.

मात्र, अक्रोड योग्य पद्धतीने न साठवून न ठेवल्यास तो खवट होण्याची शक्यता असते. त्यामुळे जास्त काळ टिकवून ठेवण्याच्या हेतूने ' अनशेल्ड ' अक्रोडाचा सर्वप्रथम विचार केला पाहिजे. असे अक्रोड साधारणपणे दोन ते तीन महिन्यांपासून वर्षभरापर्यंत फ्रीजमध्ये ठेवता येतात. याचं तेल महाग असलं तरी सलाड ड्रेसिंगसाठी त्याचा उपयोग करता येतो.

हाय प्रोटीन फूड अशी ओळख असणाऱ्या अक्रोड व्हेजींच्या डाएटमध्ये चांगली भर टाकत असतो. व्हिटामिन ई यात असल्याने त्याचं महत्त्व वाढलेलं आहे. एका अभ्यासानुसार व्हिटॅमिन ई मन शांत राहण्याबरोबर संधीवात कमी करण्यास मदत करत असल्याचं दिसून आलं आहे. या शिवाय कॅन्सरसारख्या विकारांना लढा देण्यात व्हिटॅमिन ई उपयुक्त मानलं जातं. इतकंच नव्हे तर हृदयासाठी अक्रोड चांगलं असतं. या उपयुक्त अक्रोडचा घरच्या घरी चांगला वापर करण्यासाठी ' चॉकलेट अक्रोड बफीर् ' चा मार्ग अवलंबता येईल.

चॉकलेट अक्रोड बर्फी

साहित्य : डार्क चॉकलेट अर्धा कप, अक्रोडाचे बारीक तुकडे अर्धा कप, मावा ( बारीक) अडीच कप, साखर अर्धा कप, दूध तीन चमचे, तेल

कृती : 1. अक्रोड कापून घ्यावेत, त्यातील काही सजावटीसाठी वेगळे ठेवावे.

2. पॅनवर मावा टाकून पाच ते पाच मिनिटं तापू द्यावं.

3. त्यात साखर, अक्रोडचे बारीक तुकडे, दूध टाकून ते घट्ट होईपर्यंत शिजवावं.

4. डबल बॉयलरमधून डार्क चॉकलेट मेल्ट करावं. मग त्यातील तयार होणारे गोळे टाळण्यासाठी चाळणीतून काढावे. मेल्टेड चॉकलेट रूम टेम्परेचरपर्यंत आणावं.

5. यानंतर वरील माव्याचे तीन भाग करावेत. त्यापैकी एका भागात एकतृतीयांश मेल्टेड चॉकलेटचं मिश्ाण घालावं. ते व्यवस्थित घुसळून घ्यावं.

6. एका ट्रेत तेल घेऊन त्यात माव्याचा एक भाग टाकावा, तो नीटपणे पसरेल हे पाहावं. मग चॉकलेट माव्याचा भाग ओतावा, सर्वात शेवटी उर्वरित माव्याचं मिश्ाण घ्यावं. त्यानंतर साधारण पाऊण तास ते एक तासापर्यंत ते थंड करण्यास ठेवावं. पूर्णपणे थंड झाल्यावर ते चौकोनी किंवा हिऱ्यांच्या आकारात कापून घ्यावं.

7. मग हा बफीर्चा तुकडा वरच्यावर उर्वरित मेल्टेड चॉकलेटमध्ये निथळू द्यावा, फक्त त्याचा टोकाचा भाग चॉकलेटमध्ये बुडेल याची काळजी घ्यावी.

( डबल बॉयलर हा दोन भांडी एकमेकांवर असलेलं उपकरण. त्यातील खालच्या भांड्यात उकळतं पाणी असून वरच्या भांड्यात शिजवणारे पदार्थ ठेवले जातात. या उपकरणाचा उपयोग सॉसेस किंवा मेल्टेड चॉकलेटसाठी फायदेशीर ठरतो. त्यासह एखादा पदार्थ प्रत्यक्ष आचेवर शिजवायचा नसल्यास याचा वापर करता येतो.)

संजीव कपूर

 
</text>
</doc>
