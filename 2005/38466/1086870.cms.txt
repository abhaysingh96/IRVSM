<doc>
<docno>1086870.cms.txt</docno>
<text>
 
लेख
बोफोर्स आणि डेनेल रायफल्स!
[ Sunday, April 24, 2005  08:27:28 pm]


डेनेल शस्त्रखरेदी घोटाळ्याच्या निमित्ताने बोफोर्सच्या आठवणी जाग्या होतात... बोफोर्स खटल्यात राजीव गांधींना मृत्यूनंतर 14 वर्षांनी न्यायालयाने निदोर्ष ठरवले. दरम्यान, चित्र पालटले. फर्नांडिस संरक्षणमंत्री झाले. कारगिल युद्धानंतर शस्त्रखरेदीतील आरोपांचे बूमरँग त्यांच्यावर उलटले. अंतत: फर्नांडिस दोषी ठरतील, असे आज कोणालाही वाटत नाही, तरीही आरोप प्रत्यारोपांचे दुदैर्वी सत्र संपायला तयार नाही.

कारगिल शस्त्रखरेदीबाबतच्या वादग्रस्त ठरलेल्या प्रतिज्ञापत्रावरून, विरोधक सरकारला खिंडीत पकडण्याच्या प्रयत्नात असताना, फर्नांडिसांच्या कारकीदीर्तले संरक्षण खरेदीतल्या दलालीचे आणखी एक प्रकरण अचानक सामोरे यावे, हा अजब योगायोग मानावा की बचावाच्या पवित्र्यातल्या काँग्रेसच्या हाती लागलेले ब्रह्माास्त्र ? संरक्षण मंत्रालयाला तमाम राजकीय पक्षांनी आरोप-प्रत्यारोपाचा कसा आखाडा बनवले आहे, त्याचे हे दृश्य उदाहरण. संसदेत शस्त्रखरेदीची आग आधीच भडकलेली होती. डेनेल रायफल खरेदी घोटाळ्याने या आगीत आणखी तेल ओतले गेले. काँग्रेस व राजदचे बचाव मुदेतले सदस्य आक्रमक झाले. डेनेलबरोबरचा अब्जावधी डॉलर्सचा तोफसौदा तडकाफडकी रद्द केल्याची घोषणा सरकारने केली.

वादग्रस्त प्रतिज्ञापत्रावर संरक्षणमंत्री मुखजीर् लोकसभेत सरकारची भूमिका मांडणार होते. सरकारने चचेर्ची तयारीही दर्शवली होती. चचेर्त अडवाणींनी फुकन आयोग, तसेच केंदीय दक्षता समितीचा अहवाल सभागृहात मांडण्याची आग्रही मागणी केली, तोपर्यंत सभागृह शांत होते. संतापाने थरथरत फर्नांडिस बोलायला उभे राहिले आणि डेनेल शस्त्रखरेदी घोटाळ्याचे कागद सत्ताधारी सदस्यांनी सभागृहात फडकवले. तणाव शिगेला पोहोचला. काहीतरी विपरीत घडणार, याचा अंदाज सर्वांना आला. संतप्त स्वरात जॉर्ज म्हणाले : ' सुरक्षेच्या कारणास्तव दक्षता समितीचा अहवाल लोकलेखा समितीला मी दाखवला नाही, तेव्हा तुम्ही मला चोर ठरवले. त्या अहवालात नेमके काय आहे, ते तुम्हाला आणि मला पक्के ठाऊक आहे. आता तोच अहवाल जाहीर करण्याची मागणी, मीच करतो आहे. देशाच्या जनतेलाही सत्य कळू द्या. ...जो नही जानते की सुरक्षा क्या हंै, और देशकी सुरक्षासे जिन्हे कोई मतलब नहीं हैं, वे क्या समझेंगे ?' फर्नांडिसांचे हे उद्गार ऐकताच लोकसभेत संतापाचा भडका उडाला. अस्तन्या मागे सारीत सत्ताधारी सदस्य आपापल्या जागेवरून उठले आणि जॉर्जविरुद्ध कर्कश घोषणांना प्रारंभ झाला. शस्त्रखरेदीवरून जुंपलेल्या या रणकंदनात, मुखजीर्ंना आपले निवेदनही वाचता आले नाही.

दक्षिण आफ्रिकन वृत्तपत्र ' केप ऑर्गस् ' चा हवाला देत , ' चॅनेल 7' ने बुधवारी डेनेल संरक्षण दलालीचा गौप्यस्फोट सर्वप्रथम केला. तेव्हापासून रायफलखरेदी घोटाळ्याचे हे प्रकरण नेमके काय, याची उत्सुकता संसदेच्या आवारात शिगेला पोहोचली होती. वृत्तपत्रे व न्यूज चॅनेल्सवर प्रसृत होणाऱ्या बातम्यांचाच या गदारोळाला आधार होता. द. आफ्रिकन सरकारच्या डेनेल कंपनीचा संरक्षणशस्त्रे व एअरोस्पेस उत्पादने तयार करून विकण्याचा व्यवसाय आहे. जुलै 99 मध्ये भारत सरकारने डेनेल कंपनीला ए-एम म्हणजे अँटी मटेरियल रायफल्स आणि एक लाख काडतुसांच्या खरेदीची ऑर्डर दिली. या व्यवहाराची किंमत 45 लाख डॉलर्स, म्हणजे साधारणत: 23 कोटी 22 लाख रुपये होती. या बंकरविरोधी रायफल्स 6500 फुटांपेक्षा अधिक उंचीवर वापरण्यायोग्य नाहीत. त्यांची ने-आण करण्यास रायफलींना हँडलची सोय नाही. ए-एम रायफल्समध्ये ओपन साईट अथवा नाईट साईट (रात्रीच्या वेळी मारा करण्याची क्षमता) नाही आणि रायफल खरेदीच्या किमान गुणवत्ता कसोटीवरही या रायफल्स उतरत नाहीत, अशा त्रुटींची नोंद नियंत्रक अन् महालेखापरीक्षकांनी ( कॅग) अहवालात केली आहे. खरेदी करारानंतर सहा महिन्यांनी सहा रायफल्सची पहिली खेप पोहोचली ; तर कारगिलचे ' ऑपरेशन विजय ' संपल्यावर बऱ्याच उशिरा, आणखी 35 रायफल्स भारतात पोहोचल्या, असेही कॅगने अहवालात नमूद केले आहे. रालोआ सरकारने 2003/04 मध्ये डेनेल कंपनीकडून स्वयंचलित जी- 6 तोफा खरेदी करण्याच्या सौद्यालाही अंतिम स्वरूप दिले होते. 52 कॅलिबरच्या या तोफा, बोफोर्स तोफांपेक्षा आकाराने मोठ्या व 40 कि. मी. अंतरापर्यंत 155 मि. मी.चा तोफगोळा डागण्याची क्षमता असलेल्या आहेत. दलालीचा आरोप झाल्याबरोबर, सरकारने डेनेलचे भारतातील कामकाज थांबवले, संरक्षण खरेदीतली देणेबाकी रोखली. इतकेच नव्हे, तर तोफाखरेदीच्या गुणवत्ता नियमांमध्येही संशोधन करून, अब्जावधी रुपयांचा व्यवहार त्वरित स्थगित केला आणि तोफाखरेदीसाठी नवे टेंडर काढण्याचा निर्णय सरकारने घेतला.

भारतात डेनेलने केवळ शस्त्रविक्रीचे सौदे पटवण्यातच यश मिळवले नव्हते, तर कारगिल युद्धाच्या वेळी बोफोर्सचे तोफगोळेही पुरवले होते. फर्नांडिस यांच्या नालंदा मतदारसंघात शस्त्रनिमिर्तीचा नवा कारखाना सुरू करण्याचाही कंपनीचा मनोदय होता. वरस नामक ब्रिटिश कंपनीला दलाली दिल्याचा गौप्यस्फोट होताच, डेनेलचे सारे मनसुबे धुळीला मिळाले. या दलालीत भारतीय व्यवहाराचा नेमका हिस्सा किती, ते चौकशीअंतीच स्पष्ट होईल. सर्वात गंभीर बाब म्हणजे संरक्षणमंत्रालयाच्या शस्त्रखरेदी मूल्य निर्धारण समितीची गोपनीय कागदपत्रे, डेनेलच्या हाती लागल्याचा स्पष्ट पुरावा समोर आला आहे.

डेनेल शस्त्रखरेदी घोटाळ्याच्या निमित्ताने बोफोर्सच्या आठवणी जाग्या झाल्याखेरीज राहत नाही. बोफोर्स तोफांच्या सौद्यात, दलालीच्या आरोपानंतर राजीव गांधींसारख्या मिस्टर क्लीन पंतप्रधानांनाही स्वत:चा बचाव करता आला नव्हता. भाजप आणि विशेषत: फर्नांडिसांनी त्यांना संसदेत अक्षरश: जेरीला आणले होते. काँग्रेसला ज्या बोफोर्समुळे सत्तेतून पायउतार व्हावे लागले, त्याच तोफा भारताने गेली वीस वषेर् वापरल्या. बोफोर्स खटल्यात राजीव गांधींना मृत्यूनंतर 14 वर्षांनी न्यायालयाने निदोर्ष ठरवले. दरम्यान, फर्नांडिस संरक्षणमंत्री झाले. कारगिल युद्धानंतर शस्त्रखरेदीतील आरोपांचे बूमरँग त्यांच्यावर उलटले. काँग्रेसने जशास तसे या न्यायाने संसदेत जॉर्जवर तीन वषेर् बहिष्कार घातला. तहलका गौप्यस्फोटानंतर स्वत:च्याही संरक्षणाची क्षमता नसल्यासारखी फर्नांडिसांची अवस्था झाली. अंतत: फर्नांडिस दोषी ठरतील, असे आज कोणालाही वाटत नाही ; तरीही आरोप-प्रत्यारोपांचे दुदैर्वी सत्र संपायला तयार नाही. डाव्यांनी तर एक पाऊल पुढे जात, प्रत्येक संरक्षण व्यवहारात काहीतरी काळेबेरे दडलेले असल्याचा आरोप केला आणि गेल्या दहा वर्षांच्या तमाम शस्त्रखरेदी व्यवहारांची माहिती संसदेत मांडण्याचा आग्रह धरला आहे. चौकश्यांचा ससेमिरा तूर्त फर्नांडिसांच्या दिशेने वळला आहे. अशा चौकश्या अनेक वषेर् चालतात ; कारण त्याची व्याप्ती आंतरराष्ट्रीय असते. अन्य देश कितपत सहकार्य करतात, त्यावरही अंतिम निष्कर्ष अवलंबून असतात. भारतीय राजकारणाच्या मानगुटीवरून बोफोर्सचे भूत वीस वर्षांत उतरले नसताना आता डेनेलचा नवा अध्याय सुरू झाला आहे.

शीतयुद्धानंतर जगभर शस्त्रसामुग्रीची मागणी घटली आहे. भारतासारखे देशच शस्त्रसामुग्रीचे मोठे खरेदीदार उरले आहेत. शस्त्रविक्रीच्या आंतरराष्ट्रीय बाजारपेठेत जीवघेणी स्पर्धा आहे. प्रत्येक सौदा अब्जावधी रुपयांचा असतो. मंदीचा सामना करणाऱ्या शस्त्रनिमिर्ती कंपन्या, आपला माल विकण्यासाठी परस्परांना बदनाम करण्यासाठी कोणत्या पातळीवर उतरू शकतात, त्याचे प्रात्यक्षिक तहलका टेप्समधून सर्वांसमोर आलेच आहे. प्रभावशाली दलालांना टाळून मोठे सौदे करणे अशक्य नसले, तरी सोपे अजिबात नाही, हेदेखील एव्हाना स्पष्ट झाले आहे. निर्णयाचे स्तर अनेक असतात. कोणताही संरक्षणमंत्री आधुनिक तंत्रज्ञान अथवा शस्त्रसामुग्रीचा तज्ज्ञ नसतो. गेल्या 55 वर्षांत देशातल्या बहुतेक पक्षांनी सत्ता अनुभवली आहे. सरकारच्या मर्यादांबरोबर देशहिताचेही प्रत्येकाला ज्ञान आहे. दुदैर्वाने राजकीय पक्षांच्या दृष्टीने स्वार्थ परमोच्च ठरला आहे ; तर सरकार नियमांना बांधलेली व्यवस्था आहे. तथ्य नसलेल्या आरोपांना किती महत्त्व द्यायचे, याचे भान कोणालाही उरलेले नाही.

डेनेलशी झालेले करार रोखल्याने, सुमारे 18 हजार कोटींचे शस्त्रखरेदी सौदे अडकून पडणार आहेत. सैन्यदलांच्या आवश्यकतांवर त्याचा कोणता विपरीत परिणाम होईल, ते केवळ तज्ज्ञच सांगू शकतील. प्रश्ान् डेनेलपुरता मर्यादित नाही ; तर एकूण व्यवस्थेतच आमूलाग्र बदल अपेक्षित आहेत. शस्त्रखरेदीची प्रक्रिया अधिक निदोर्ष आणि पारदशीर् बनवणे, ही सर्वांचीच जबाबदारी आहे. राजकीय स्वार्थासाठी संरक्षणासारख्या संवेदनशील विषयांची संसदेत धुळवड उडवून काही साध्य होणार नाही.

सुरेश भटेवरा

 
</text>
</doc>
