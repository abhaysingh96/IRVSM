<doc>
<docno>1087043.cms.txt</docno>
<text>
 
महामुंबई
बियन चव्हाण यांची आत्महत्या
[ Sunday, April 24, 2005  11:54:02 pm]


वसई : विनोदी लेखक आणि कादंबरीकार बियन चव्हाण यांनी आत्महत्या केली. ते 69 वर्षांचे होते. अविवाहित असलेेल्या चव्हाण यांनी पहाटे साडेतीनच्या सुमारास अंगावर रॉकेल ओतून पेटवून घेतले. उपचारासाठी त्यांना बोरिवलीच्या भगवती रुग्णालयात नेत असताना वाटेतच त्यांचे निधन झाले.

' जीवन असह्य झाल्याने आत्महत्या करत आहे. त्यासाठी कुणालाही जबाबदार धरू नये ', असा आशयाचे पत्र त्यांनी लिहून ठेवले आहे. नैराश्यातूनच त्यांनी आत्महत्या केली, असा पोलिसांचा अंदाज आहे.

प्रसिद्धीपासून दूर राहिलेल्या चव्हाण यांनी 25 कादंबऱ्या लिहिल्या. त्यांच्या ' बडाफास्ट ' कादंबरीची वाहवा झाली होती. साहित्य चळवळींशी त्यांचा निकट संबंध होता.

 
</text>
</doc>
