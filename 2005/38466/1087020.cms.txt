<doc>
<docno>1087020.cms.txt</docno>
<text>
 
हेल्थ
मूत्रपिंडाचे कार्य व पॅथॉलॉजी चाचण्या
[ Sunday, April 24, 2005  11:28:12 pm]


आपल्या शरीराला हानिकारक ठरू शकतील असे अनावश्यक पदार्थ मूत्रावाटे बाहेर टाकून शरीर उपयोगी पदार्थ रक्तामध्येच राहतील याची काळजी मूत्रपिंडे घेत असतात. याबरोबरच रक्तपेशींच्या वाढीसाठी लागणारे इरिथ्रोपोइएटीन हे संप्रेरक तयार करणे , ' डी ' जीवनसत्त्वाच्या कार्यासाठी त्याचे रासायनिक रूपांतरण, शरीरातील पाणी, इलेक्ट्रोलाइट व आम्लता यांचे संतूलन अशी महत्त्वाची कायेर् मूत्रपिंडे करतात.

कोणत्याही कारणामुळे (उदा. उलट्या, जुलाब) शरीरातील दव पदार्थांचे प्रमाण कमी झाल्यास मूत्रपिंडांना रक्तपुरवठा कमी होतो व मूत्रपिंडाचे कार्य बिघडते. मूत्रपिंडाच्या काही रोगांमध्ये मूत्रावाटे प्रथिने किंवा रक्तपेशी जाऊन शरीराला सूज येते. काही वेळा मूत्रमार्गाला झालेला जंतुसंसर्ग किंवा मूतखडे याचाही मूत्रपिंडाच्या कार्यावर वाईट परिणाम होतो. याशिवाय उच्च रक्तदाब, मधूमेह व इतर शरीर संस्थांचे आजार मूत्रपिंडाच्या कार्यावर विपरीत परिणाम करतात. मूत्रपिंडाच्या कार्यासंदर्भात अनेक चाचण्या पॅथॉलॉजी लॅबोरेटरीत करतात. (क्रस्नञ्ज किंवा रिनल फंक्शन टेस्ट)

1) युरीन रूटीन व मायक्रोस्कोपी, युरीन मायक्रोअल्बूमिन, युरीन कल्चर वगैरे चाचण्या रुग्णाच्या लक्षणानुसार डॉक्टर करायला सांगतात. या चाचण्यांद्वारे मूत्रपिंडाच्या आजाराचा इशारा मिळू शकतो.

2) ब्लड युरिया, ब्लड युरिआ नायट्रोजेन (क्चहृ), क्रिअॅटिनिन यांची रक्तातील पातळी मूत्रपिंडाच्या विकारामध्ये वाढू शकते. वाढत जाणारी क्रिअॅटिनिनची पातळी ही मूत्रपिंडाचा रोग बळावत असल्याचा इशारा देते. युरिआ व क्रिअॅटिनिनच्या रक्तातील पातळीवरून रुग्णाला डाअॅलेसिसची ( स्त्रद्बड्डद्य 4 ह्यद्बह्य) गरज आहे का हे डॉक्टर ठरवतात.

3) मूत्रपिंडाच्या विकारांमध्ये लघवीतून मोठ्या प्रमाणात प्रथिने बाहेर पडतात. रक्तातील प्रथिनांचे प्रमाण (सिरम टोटल प्रोटिन्स, अल्बुमिन वगैरे) व लघवीतील प्रथिनांचे प्रमाण यावरून मूत्रपिंडाच्या विकारांचे वगीर्करण केले जाते.

4) रक्तातील व लघवीतील सोडियम, पोटॅशियम वगैरे इलेक्ट्रोलाईटच्या पातळीवरून मूत्रपिंडाची हानी किती प्रमाणात झाली याचा अंदाज बांधता येतो.

5) मूत्रपिंडाचा बिघाड खूप दिवसांचा असेल (क्रॉनिक रिनल फेल्युअर) तर कधी कधी रक्तातील हिमोग्लोबिन व कॅल्शियमचे प्रमाण कमी होऊ शकते. हे कॅल्शियम भरून काढण्यासाठी हाडातील कॅल्शियम रक्तात जाते. परिणामी हाडाचा ठिसूळपणा वाढतो.

6) कधी कधी रोगाचे अचूक निदान करण्यासाठी रिनल बायोप्सी (विशेष सुई वापरून मूत्रपिंडाचा अगदी छोटा तुकडा काढणे) करतात. नंतर सूक्ष्मदर्शकाखाली तपासतात.

डॉ. चारुता कवीश्वर

 
</text>
</doc>
