<doc>
<docno>1086868.cms.txt</docno>
<text>
 
लेख
कर्तव्याची वाट विसरलेली वर्दी
[ Sunday, April 24, 2005  08:26:28 pm]


महाराष्ट्र राज्य प्रगत आहे, मुंबई सुसंस्कृत आणि सुरक्षित आहे, ही सगळी आत्मप्रौढीसाठी वापरली जाणारी गृहीते मरीन ड्राईव्हच्या प्रकाराने उलटीपालटी करून सोडली आहेत. तरीही हा प्रकार अपवाद म्हणून पाहिला जाईल. एखाद्या विकृत आणि लिंगपिसाट पोलिसाचे कृत्य आहे, अशी ढाल पुढे करून पुन्हा पोलिसांच्या मनोबलाचे तुणतुणे वाजविले जाईल. पण अपवादाने घडलेला हा प्रकार नसून सर्रासपणे चाललेल्या प्रकारातील उघड झालेला हा प्रकार आहे.

पोलिसांचे मनोबल आता चांगलेच उंचावले आहे. ते सतत उंचावत रहावे, खच्ची होऊ नये यासाठी दलाने सातत्याने प्रयत्न केले होते. पोलिसांच्या मनोबलाचा हा बागलबुवा हितसंबंधी पोलिस अधिकाऱ्यांनी प्रत्येक सरकार आणि लोकप्रतिनिधीपुढे नाचविला आहे. या बागलबुवाला घाबरून प्रत्येक राज्यर्कत्याने या मनोबलाचे ढोल आजवर बडविले आहेत. ते मनोबल काय आहे, यावर झगझगीत प्रकाश टाकणारा प्रकार नुकताच घडला आहे. भर दिवसा, वर्दळीच्या रस्त्यावर पोलिस चौकीत अल्पवयीन मुलीला जबरदस्तीने आणून पोलिसच तिच्यावर बलात्कार करतो. हा प्रकार सुन्न करून सोडणारा असला, तरी पोलिसांचे मनोबल आता कोठल्या थरावर गेले आहे, याचीही प्रचिती येते.

कुठेही असल्या तरी स्त्रिया सुरक्षित नाहीत. ज्यांनी त्यांचे रक्षण करायचे ते त्यांचे भक्षक आहेत, हाच याचा अर्थ आहे. महाराष्ट्र राज्य प्रगत आहे, मुंबई सुसंस्कृत आणि सुरक्षित आहे, ही सगळी आत्मप्रौढीसाठी वापरली जाणारी गृहीते मरीन ड्राईव्हच्या प्रकाराने उलटीपालटी करून सोडली आहेत. तरीही हा प्रकार अपवाद म्हणून पाहिला जाईल. एखाद्या विकृत आणि लिंगपिसाट पोलिसाचे कृत्य आहे, अशी ढाल पुढे करून पुन्हा पोलिसांच्या मनोबलाचे तुणतुणे वाजविले जाईल. पण अपवादाने घडलेला हा प्रकार नसून सर्रासपणे चाललेल्या प्रकारातील उघड झालेला हा प्रकार आहे.

ज्या पोलिसाने दिवसाढवळ्या ही हिंमत केली त्याने यापूवीर्ही असे प्रकार केले असण्याची शक्यता आहे. अन्यथा निर्ढावलेल्या गुंडाप्रमाणे हे कृत्य त्याने केले नसते. भीतीपोटी यापूवीर् घडलेल्या प्रकाराची वाच्यता कोणी केली नसेल. पण त्यामुळेच चटक लागल्याने दिवसाढवळ्या असा प्रकार करायला तो धजला असणार.

आपण प्रेमात पडलो म्हणजे मोठा गुन्हा केला, असाच समज मनात कुठेतरी दडलेला असतो. कारण हा गुन्हा आणि वाह्यातपणा आहे, असे समाजाने बिंबवलेले असते. त्यामुळे लपूनछपून, चोरून चुकवून तारुण्यसुलभ गरज भागविण्याचा प्रयत्न असतो. प्रेमप्रकरण उघड झाले की मुलीच्या कुटुंबात धरणीकंप झाल्यासारखी परिस्थिती निर्माण होते. बऱ्याचवेळा परस्परांना ओळखण्याचा, प्रसंगानुरूप जोखण्याचा उभयतांचा प्रयत्न असतो. निर्णय घेतलेला असला तरी तो पक्का व्हायला वेळ लागतो. सगळ्या परिणामांचा विचार करून त्यांना तोंड देण्याची तयारी केल्यानंतरच युगुलं आपला निर्णय पालकांना सांगतात. त्यामुळे किमान एकदोन वषेर् तरी हे संबंध गुपित ठेवण्याचा प्रयत्न असतो. शिवाय, घरचे हा आघात कसा सहन करतील, असाही प्रश्ान् असतो. त्यामुळे मुलेमुली एकमेकांना भेटत असतात. संवाद करीत असतात. सहवासाला आसुसलेली असतात. यात एक तीव्र स्वरूपाचे भावनिक अंग असते, तशीच स्पर्शाचीही ओढ असते. मानवी जीवनातील हा एक अपरिहार्य असा नैसगिर्क अविष्कार आहे. त्यामुळे जमेल तिथे सहवास मिळविण्याचा प्रयत्न असतो.

जिथे ही युगुलं बसतात, तिथे इतरांनी पाहण्याची गरज नाही. पण भूतकाळ विसरून त्यामुळे या तरुणांना निर्भयपणे फिरण्याची मुभा रहात नाही. जावे तिथे आंबट शौकिनांच्या नजरा पाठलाग करतात. भिकारी हटकून भीक मागतात. हिजडे हक्काने पैसे मागतात. गुंड आणि समाजकंटक ब्लॅकमेल करण्याचा प्रयत्न करतात. दागदागिने हिसकावून घेतात. अतिप्रसंगालाही मागे पुढे पाहात नाहीत. त्या त्या बीटचे पोलिस दंडुके आपटत दमात घेतात. सार्वजनिक ठिकाणी असभ्य वर्तन केल्याचे गुन्हे लावतात. दोन-तीनशे रुपये उकळतात. मुंबईतील बँड स्टँडसारख्या ठिकाणी खडकावर निवांतपणे बसण्यासाठी म्हणे 500 रु. खर्चावे लागतात ; कारण हिजडे आणि पोलिस यांचे हात ओले केल्याशिवाय बसता येत नाही, असे म्हणतात.

जिथे असे स्पॉट आहेत तिथे पोलिस नजर ठेवून असतात. अशा ठिकाणी बीट पोलिसांची एखादी चौकी असते. जोडपे सापडले की त्या चौकीत आणून दम देण्याचा कार्यक्रम पार पडतो. मुलीला तिचा पत्ता विचारतात. बापाला घेऊन ये, असे सांगतात. गुन्हा नोेंदविण्याची तंबी देतात. उद्या अमूक वाजता ये नाहीतर घरी येतो, असा इशारा देतात. रात्री अपरात्री जोडपे सापडले तर काय करतील याचा नेम नाही. शक्य तो यांच्याकडून असतील नसतील तेवढे पैसे काढून घेतात. मुलगी घाबरली तर गैरफायदा घेण्यासाठी आणखीन दोन पावले पुढे टाकतात. मुलगा भेदरट असला तर मुलीचे मरण चालून आलेच समजा.

परवाच्या प्रकारात तर असे काहीच नव्हते. दहाबारा मुलांचा ग्रुप होता. त्यातील एक मुलगी आणि दोन मुले खडकावर बसली होती, हाच तो त्यांचा गुन्हा. त्यांच्यात काही प्रेमसंबंध असावेत असेही दिसत नाही. नुकतीच मिसरूड फुटलेली मुले असल्याने संस्कृतीरक्षकाचा आव आणून दरडावणाऱ्या पोलिसाला ती घाबरली असणार. दिवसा ढवळ्या असा प्रकार कोणी करेल, याची कल्पनाही त्यांनी केली नसेल. मुलगी किंचाळली तेव्हा त्यांच्या लक्षात आले असावे म्हणून त्यांनी आराडाओरडा करुन लोक जमा केले.

वदीर्तील एक पोलिसच सराईत गुन्हेगाराप्रमाणे वागला होता. यामुळे पोलिस दलात काय प्रवृत्तीचे कर्मचारी आहेत, हे बाहेर आले. अपवादाने घडलेली ही घटना नाही ; कारण अशा प्रकारच्या असंख्य तक्रारी ऐकायला मिळतात. एका पोलिसामुळे साऱ्या दलाला काळिमा फासला गेला ; दलाची, पोलिस आयुक्तांची आणि सरकारची मान शरमेने खाली गेली, असे पश्चात उद्गार काढले जात आहेत. पण हे खरे नाही. ज्या मुलीची इज्जत लुटली गेली, जिची मान शरमेने खाली गेली, त्यापेक्षा पोलिस दलाची मान आणि शान महत्त्वाची नाही. पोलिस दलाची मान शरमेने खाली गेल्याचे असंख्य प्रकार आजवर घडले आहेत. तरीही हे दल सुधारले नाही. गावठी दारूच्या भट्ट्या यांच्याच आशीर्वादाने लागतात. रात्री उशिरापर्यंत डान्सबार यांच्याच वरदहस्ताने चालतात. मटक्याच्या धंद्यांचे आश्ायदाते हेच असतात. तरुण मुलंमुली दिसल्या की गैरफायदा घेण्याचा प्रयत्न करतात. हाडामांसाच्या बाजारातील दलालांचे व्यवहार यांच्यामुळे होतात. पाकिटमाराकडून हप्ते घेतात. इतकेच काय भिकाऱ्यांकडूनही हे हप्ते गोळा करतात. ज्यांनी या गोष्टीला आळा घालायचा, त्यांच्याच आशीर्वादाने हे गलिच्छ धंदे चालू आहेत. ज्यांचे त्यांनी रक्षण करायचे, त्यांनाच नाडण्याचे अधिकार हे गाजवतात. त्यामुळे सर्वसामान्य नागरिकाला पोलिस ठाण्यात जाण्याची चोरी झाली आहे. एकाद्या महिलेने तिथे पाऊल टाकले की ती त्या गतेर्त सापडलीच म्हणून समजावी. यांनी काहीच शिल्लक ठेवलेले नाही. ना जनाची ना मनाची. एकदा मान शरमेने खाली गेली म्हणून दल सुधारले असे कधी झाले नाही.

पोलिस दलाचे स्वरूप आतून इतके गलिच्छ झालेले आहे. यांनी वाट्टेल ते धंदे करायचे आणि राज्यर्कत्यांनी त्यांच्यासाठी सभागृहात आपली अब्रू काढून घ्यायची हे वर्षानुवषेर् चालले आहे. एकतर संपूर्ण पोलिस दलाची झाडाझडती घेण्याची वेळ आली आहे. असले पोलिस असले काय आणि नसले काय, काहीच फरक पडत नाही, अशी स्थिती आहे. त्यांचे मनोबल वाढले की ते गुंडपुंडांना सोडून गरिबांवरच अत्याचार करणार. कुऱ्हाडीचा दांडा गोत्याला काळ होणार. त्यामुळे आता यापुढे तरी किमान या दलाच्या मनोबलाचे कोडकौतुक थांबवावे. कारण या मनोबलाची कौतुकं ऐकून ऐकून कान किटले आहेत. संतप्त लोक ज्या दिवशी यांच्या मनोबलाच्या चिंधड्या उडवतील त्याच दिवशी या दलातील वदीर्ला कर्तव्याची वाट दिसेल.

प्रताप आसबे

 
</text>
</doc>
