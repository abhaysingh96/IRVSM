<doc>
<docno>1086892.cms.txt</docno>
<text>
 
अग्रलेख
महाराष्ट्राचा इतिहासपुरुष
[ Sunday, April 24, 2005  08:43:20 pm]


महाराष्ट्राचे सिंहासन ज्या इमारतीत आहे, त्या मंत्रालयाचा सुवर्ण महोत्सव आज साजरा होत आहे, ही मराठी माणसाच्या दृष्टीने लक्षणीय गोष्ट आहे. दगड-विटांच्या इमारतींमुळे अस्मिता जपली जात नाही, ती मनामध्ये जिवंत राहावी लागते हे खरे असले, तरी काही वास्तूंमध्ये अस्मितांची प्रतिके जिवंत असतात.

मंत्रालय हे असेच मराठी अस्मितेचे ज्वलंत प्रतीक आहे. सहा वर्षांच्या आंदोलनानंतर मुंबईसह महाराष्ट्र राज्याची स्थापना झाली, तेव्हा त्याचे प्रशासन याच मंत्रालयातून सुरू झाले. तेव्हापासून आतापर्यंत महाराष्ट्राने अनेक चढउतार पाहिले. उद्यमशील, संपन्न व आथिर्क शिस्तीचे राज्य चालवण्याबद्दल देशभर ज्यांची प्रशंसा होत होती, ते राज्यकर्ते आणि सनदी अधिकारी याच मंत्रालयातून प्रशासन चालवत होते...

आता उद्योग बंद पडू लागलेल्या, आथिर्कदृष्ट्या खंगलेल्या आणि दिवाळखोरीच्या उंबरठ्यावर उभ्या राहिलेल्या महाराष्ट्राचे प्रभारी व कारभारीसुद्धा याच इमारतीत बसतात. महाराष्ट्राच्या स्थापनेपूवीर् मुंबई द्वैभाषिक होते, तेव्हा विद्यापीठाच्या शेजारी वसलेल्या ' सेक्रेटरिएट ' या गोथिक वास्तुशिल्पाच्या ढंगाने बांधलेल्या जुन्या ब्रिटिशकालीन इमारतीतून कारभार चालायचा.

पण कारभार वाढला, तेव्हा मोठ्या इमारतीची गरज भासू लागली, म्हणून 24 एप्रिल 1955 ला कारभार नव्या इमारतीत हालला. तेव्हा या वास्तूला ' सचिवालय ' म्हणत. 1976 साली सचिवालयाचे मंत्रालय झाले. ब्रिटिश राजवटीच्या काळात राजातफेर् ' सेक्रेटरी ' कारभार चालवायचे. स्वतंत्र देशात कारभार नोकरशाहीच्या नव्हे, तर लोक-प्रतिनिधींच्या ताब्यात हवा, म्हणून ' सचिवालय ' ही पाटी काढण्यात आली.

तर्कतीर्थ लक्ष्मणशास्त्री जोशी यांनी ' राज्यकारभाराचा मंत्र जिथं जपला जातो, राजकारणाची मंत्रणा जिथं होते, ते मंत्रालय ', अशी व्याख्या केली खरी ; पण ' सचिवालय ' ही अक्षरे पुसली जाऊनही सचिवांची सत्ता काही हटली नाही. याचे कारण पहिली काही वषेर् वगळता महाराष्ट्राला सलग सकस राजकीय नेतृत्व मिळालेच नाही. जेव्हा राजसत्ता अशक्त बनते, तेव्हा नोकरशाही सत्ताधीश बनते.

राजकीय अध:पतन आणि स्वार्थी नोकरशाहीची मुजोरी या दोन्ही गोष्टी मंत्रालयाने बघितल्या. गेल्या 50 वर्षांत 17 मुख्यमंत्री पाहणारे मंत्रालय हा खरे तर महाराष्ट्राचा इतिहासपुरुष आहे. स्वतंत्र महाराष्ट्राचा राज्य मंत्रिमंडळाचा ठराव याच इमारतीत झाला आणि नंतर रोजगार हमी योजनेसारखा ऐतिहासिक निर्णयही मंत्रालयाच्या सहाव्या मजल्यावरच घेण्यात आला.

काँग्रेसबरोबरच पुरोगामी लोकशाही दल आणि शिवसेना-भारतीय जनता पक्ष युतीच्या राजवटी या मंत्रालयात राबल्या. कधी 14 मंत्र्यांचे शंकरराव चव्हाणांचे इवलेसे मंत्रिमंडळ ; तर कधी सुशीलकुमार शिंदेंचे 69 मंत्र्यांच्या जम्बो कॅबिनेटचे ओझे या मंत्रालयाने वाहिले. भाई डांगे, जॉर्ज फर्नांडिस यांच्यापासून बाळासाहेब ठाकरे, दत्ता सामंत अशा दिग्गजांनी याच मंत्रालयावर मोचेर् नेले. पूर्वी जे मोर्च्याने मंत्रालयावर जाऊन आगखाऊ भाषणे करीत, तेच पुढे मुंबई- दिल्लीत सत्ताधीश बनले ; पण जनतेचे प्रश्न काही सुटले नाहीत.

उलट ते वाढलेच. दरम्यानच्या काळात जागा पुरेना म्हणून मंत्रालयाचा वारंवार विस्तार झाला. आता आणखी एक इमारत बांधण्याचे घाटत आहे. त्यामुळे मंत्रालयाची ' श्रीमंती ' वाढत असेल ; पण कारभाराच्या विकेंदीकरणाच्या मूळ हेतूला मात्र हरताळ फासला जात आहे. मंत्रालयासमोर दररोज शेकडो लोकांच्या रांगा लागतात. आपल्या दाराशी घोटाळणारी रयत पाहून राज्यकतेर् मनोमन सुखावत असतील ; पण वास्तविक ते लोकशाहीचाच अपमान करत असतात. जी कामे तहसीलदाराच्या पातळीवर व्हायला हवीत, त्यासाठी गडचिरोलीपासूनचे गोरगरीब मंत्रालयासमोर रांगा लावतात.

लालफितीच्या क्षुल्लक फायली ' क्लिअर ' करण्यासाठी अधिकाऱ्यांच्या जीपगाड्या मंत्रालयाकडे धावत राहतात. याचे कारण प्रत्येक फाईलीवर आपली सही असावी, याची राज्यर्कत्यांना लागलेली आच. फायली आल्या की त्याबरोबर पेपरवेटही येतात. त्यामुळे खिसे जड होतात. चार-पाच वर्षांसाठी सत्तेच्या खुचीर्त बसणाऱ्यांना याची हाव असते, हे वयाच्या 58 व्या वर्षापर्यंत खुचीर्ला चिकटून राहणाऱ्या नोकरशाहीने नीट जाणले व अशी काही व्यूहरचना केली की, कोणतीही फाईल फिरत फिरत अखेर मंत्रालयापर्यंत येईलच. परिणाम हा की, मंत्रालयात ' मंत्रणा ' कमी आणि माणसांचा ' भरणा ' च अधिक झाला.

एकदा गदीर् वाढू लागली की, हौश्यांबरोबरच गवश्यांचेही फावते आणि खिसेकापूंचा सुळसुळाट होतो. मंत्रालयाला असेच भुरट्या व सराईत चोरांनी आणि भामट्यांनी घेरले आहे. त्यामुळेच मंत्र्याच्या वाढदिवसाला त्याचे स्वीय कर्मचारीच भारी वजनाची सोनसाखळी भेट देतात, तेव्हा राज्यकतेर् चिंतित होण्याऐवजी कर्मचाऱ्यांच्या दातृत्वाबद्दल आनंदतात. असो. प्रत्येक काळ्या ढगाला चंदेरी किनार असते आणि बोगद्याच्या अखेरीच उजेडाची तिरीप दिसते. महाराष्ट्राच्या मंत्रालयाच्या आयुष्यातील ही अंधारी रात्रही संपेल, अशी आशा सुवर्ण महोत्सवी सकाळी करूया.

 
</text>
</doc>
