<doc>
<docno>1086811.cms.txt</docno>
<text>
 
महामुंबई: मुंबई टाइम्स
किमोनो इन मुंबई
[ Sunday, April 24, 2005  05:53:05 pm]


मुंबई टाइम्स टीम

फॅशनचा उगम वेगवेगळ्या संस्कृती आणि त्यांच्या पारंपरिक पेहरावांमधून होतो. कारण फॅशन कधीच ओरिजिनल नसते. विविध पोशाखांना कल्पकतेने मिक्स अॅण्ड मॅच करत नवं डिझाइन जन्म घेत असतं. जपानी किमोनो पोषाखाचं असंच आहे. किमोनो या जपानी शब्दाचा अर्थ समथिंग टू वेअर...म्हणजे थोडक्यात हा पेहेराव तसा साधासुधा असावा, असं सूचित करणारा हा शब्द. पण तो पेहेराव नेसण्यातलं कौशल्य मात्र आपल्या नऊवारी साडीपेक्षाही फारच काटेकोर...याचाच प्रत्यय फॅशन डिझायनिंगचं शिक्षण घेणाऱ्या एसएनडीटीच्या विद्याथिर्नींना आला.

एसएनडीटीच्या कॉम्प्लेक्समध्ये अॅपरल मॅन्युफॅक्चरिंग अॅण्ड डिझाइनिंग कोर्सच्या फायनलच्या विद्याथिर्नी किमोनोचा अंगरखा आणि त्याची स्टाईल यांचं शिक्षण घेण्याची तयारी करत होत्या. त्याचवेळी मुंबईतच राहणाऱ्या जपानी कुटुंबातल्या सहारू होरिये या त्यांना किमोनोच्या डिझाईनचे धडे देत होत्या. जपानी पोषाख संस्कृतीची ओळख व्हावी या हेतूने एसएनडीटी युनिव्हसिर्टीच्या पी. व्ही. पॉलिटेक्निकच्या विद्याथिर्नींसाठी खास वर्कशॉप आयोजित करण्यात आलं होतं. यात मुंबईत राहणाऱ्या वीस जपानी महिलांनी भाग घेऊन पारंपरिक जपानी ' किमोनो ' ची ओळख करून दिली. किमोनो कशा प्रकारे डिझाइन केला जातो ? तो कशा प्रकारे परिधान केला जातो ? त्याचा उगम कोणत्या शतकात झाला आणि त्यात काय बदल होत गेले यांची माहिती यावेळी दिली.

सहारू होरिये म्हणाल्या , ' दोन देशातला बुद्ध हा एक कॉमन दुवा सोडला तर भारतीय संस्कृती आम्हाला खूप जवळची वाटते. मोठ्यांचा आदर करणं, लवून नमस्कार करणं, सणवार पाळणं, मुंज करणं इत्यादी प्रथा आमच्यासारख्याच आहेत. जशी भारतात साडी नेसण्याची परंपरा आहे तशीच आमच्याकडे ' किमोनो ' घालण्याची आहे. प्रत्येक जपानी घरात किमान दोन किमोनो तरी आढळतील. '

सण, लग्न, मुलांची अॅडमिशन इत्यादी महत्त्वाच्या दिवशी ' किमोेनो ' घालण्याची जपानी परंपरा आहे. किमोनो सिल्कपासून बनवण्यात येतो. एकावर एक तीन थरांमध्ये घातल्या जाणाऱ्या या किमोनोची किंमत दहा हजार जपानी येनपासून सुरू होते. त्यावर बांधण्यात येणाऱ्या ' ओबी ' वर (बेल्ट) जरीकाम केलं जातं, ज्यात बरंचसं साडीच्या बॉर्डरचं साम्य आढळतं. किमोनो खास जपानी प्रिण्ट्समध्येच तयार केला जातो. ओबी वेगवेगळ्या स्टाइलने घालण्याची पद्धत आहे तिथे पद्धत असली तरी रोज ते घालणं कंटाळवाणं असल्याचा कबुलीजबाब या महिलांच्या ग्रुपने दिला. रोज पॅण्ट-टॉप सुटसुटीत वाटतो असंही त्या म्हणाल्या. सिंगल स्वरूपात असलेला ' युकाता ' जपानी कॅज्युअल वेअर प्रकारात मोडतो. या किमोनोबरोबर पर्स, सॅण्डल्स, मोजे, छत्री इत्यादी बऱ्याच अक्सेसरीज घातल्या जातात आणि जपानी ललना नटूनथटून समारंभाना जायला सज्ज होतात.

' र्वल्ड कॉश्च्युमचा इतिहास शिकवताना जगातल्या सगळ्याच संस्कृती विचारात घेतल्या जातात. त्यावेळी अशा प्रात्याक्षिकांची मदत विद्याथिर्नींना खूप चांगल्या प्रकारे होऊ शकते. पुस्तकात वाचण्यापेक्षाही अशी प्रात्याक्षिक पाहून होऊ घातलेल्या या डिझायनर्सच्या सर्जनशीलतेला चालना मिळावी, असा आमचा प्रयत्न राहिला आहे. ' असं पी.व्ही, पॉलिटेक्निकच्या अपॅरल मॅन्युफॅक्चरींग कोर्सच्या प्रमुख उषा बत्रा यांनी सांगितलं.

 
</text>
</doc>
