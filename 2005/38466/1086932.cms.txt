<doc>
<docno>1086932.cms.txt</docno>
<text>
 
महाराष्ट्र
पोलिसांतील गुन्हेगारी वाढते आहे
[ Sunday, April 24, 2005  09:17:48 pm]


वृत्तसंस्था

नागपूर : ' पोलिसच गुन्हेगारासारखे वागत असल्याचे प्रकार वाढत आहेत, ही दुदैर्वी गोष्ट असून त्याबद्दल आम्हा सर्वांनाच चिंता वाटते ', अशी कबुली राज्याचे पोलिस महासंचालक के. के. कश्यप यांनी मरीन लाइन्सच्या बलात्कार प्रकरणाबद्दल विचारले असता व्यक्त दिली.

पुढील महिन्यात निवृत्त होणाऱ्या कश्यप यांना रविवारी, उपराजधानी नागपुरातील पोलिसांच्या वतीने टकळी पोलिस लाइनच्या मैदानावर सलामी देण्यात आली. त्यानंतर मुंबईस परतण्यापूवीर् पत्रकारांशी अनौपचारिक वार्तालाप करताना त्यांनी, पोलिसांना केवळ अत्याधुनिक शस्त्रे वा साधने देऊन भागणार नाही ; तर कायदेही बदलले पाहिजेत, असे मत मांडले. यासंदर्भात , ' गुन्हेगार सध्या पोलिस यंत्रणेपेक्षा दसपट पुढे आहेत ', असे पोलिस महासंचालक म्हणाले! गुन्हेगारी टोळ्यांकडील संपर्कजाळे, शस्त्रे यांप्रमाणेच कायद्याच्या पळवाटांचा आधार घेण्याची त्यांची पद्धत पुढारलेली आहे. त्याविरुद्ध लढण्याची ताकद पोलिसांकडे येण्यासाठी काही बदल करावेच लागतील, असे कश्यप म्हणाले.

नागपूरचे शहर पोलिस आयुक्त एस. पी. एस. यादव, पोलिस सह आयुक्त राजेन्द सोनवणे, अतिरिक्त पोलिस आयुक्त दलवीर भारती, नागपूर विभागाचे पोलिस महानिरीक्षक एस. एम. मुश्रीफ, राज्य पोलिसांच्या गुप्तचर विभागाचे पोलिस महानिरीक्षक पंकज गुप्ता, अमरावतीचे पोलिस आयुक्त बाळासाहेब कणगले आदी वरिष्ठ अधिकारी याप्रसंगी उपस्थित होते.

 
</text>
</doc>
