<doc>
<docno>1086801.cms.txt</docno>
<text>
 
महामुंबई
जिल्ह्याच्या विकासासाठी पाहिजेत 100 कोटी
[ Sunday, April 24, 2005  05:44:47 pm]


मुंबई टाइम्स टीम

ठाणे : जिल्ह्याच्या 82 लाख लोकसंख्येपैकी 60 लाख लोक शहरी भागांत राहतात. नागरिकीकरणाचा विलक्षण वेग आणि झपाटा लक्षात घेऊन मंुबई महानगर क्षेत्र विकास प्राधिकरणाच्या माध्यमातून या जिल्ह्याच्या विकासासाठी किमान 100 कोटी रुपये खर्चाच्या योजना आखण्याची नितांत आवश्यकता असल्याचं मत जिल्हाधिकारी नंदकुमार जंत्रे यांनी ' ठाणे प्रॉपर्टी 2005' प्रदर्शनाच्या उद्घाटन सोहळ्यात व्यक्त केलं.

' ठाणे प्रॉपर्टी 2005' हे भव्य प्रदर्शन हरिओमनगरमध्ये आयोजित करण्यात आलं आहे. महापौर राजन विचारे यांच्या हस्ते प्रदर्शनाचं उद्घाटन झालं.

ठाण्याचे पोलिस आयुक्त डी. शिवानंदन, आयसीआयसीआय बँकेचे महाव्यवस्थापक राजीव सबरवाल, महाराष्ट्र चेंबर ऑफ हाऊसिंग इण्डस्ट्रीच्या मंुबई शाखेचे अध्यक्ष मनोत, ठाणे शाखेचे अध्यक्ष मुकेश सावला, जनरल सेक्रेटरी राजन बांदेलकर, चेतन पारेख, मुकेश पटेल, चंदू भोसेकर आदी उपस्थित होते.

महाराष्ट्र चेंबर ऑफ हाऊसिंग इण्डस्ट्रीच्या ठाणे शाखेने भरवलेल्या प्रदर्शनाचं यंदाचं पाचवं वर्षं आहे. या प्रदर्शनामध्ये सुमारे 40 बांधकाम व्यावसायिकांचे शंभरावर गृहप्रकल्प निवड करण्यासाठी ग्राहकांना उपलब्ध आहेत. सुमारे 20 बँका आणि वित्तीय संस्था या प्रदर्शनामध्ये गृहकजेर् उपलब्ध करून देण्यासाठी सहभागी झाल्या आहेत.

जिल्हाधिकारी जंत्रे म्हणाले की, मंुबईच्या विकासाच्या योजना आखताना आता जिल्ह्याला टाळून चालणार नाही. या संदर्भात चीफ सेेक्रेटरींशी बोलणं झाले असून मे महिन्याच्या दुसऱ्या आठवड्यात ते ठाण्यास भेट देणार आहेत. बांधकाम व्यावसायिकांनी गृहनिर्माण प्रकल्प उभे करताना वॉटर काँझव्हेर्शनच्या प्रकल्पाकडे लक्ष देण्याची व त्याचबरोबर त्यांनी सार्वजनिक पायाभूत सुविधांचे प्रकल्प उभारण्याची गरजही त्यांनी व्यक्त केली.

ठाणे शहर हे राहण्यासाठी महाराष्ट्रातील सर्वात सुंदर आणि उत्कृष्ट शहर व्हावं, अशी अपेक्षा पोलिस आयुक्त डी. शिवानंदन यांनी व्यक्त केली. सुरक्षेची छत्री डोक्यावर असल्याशिवाय शहराचा खरा विकास होणार नाही. त्यासाठीच ' सुरक्षित ठाणे - सुंदर ठाणे ' असं त्यांचं घोषवाक्य असल्याचं सांगितलं.

गृहनिर्माण प्रकल्प उभे करताना लोकांच्या सोयीसुविधांकडे लक्ष देण्याची आवश्यकता आहे. सुरक्षिततेसाठी पोलिस चौक्या उभारण्याची गरज असून गृहनिर्माण प्रकल्प उभे करताना त्यासाठी त्यांनी जागा देऊन सहकार्य करावं, अशी विनंती त्यांनी व्यक्त केली.

महाराष्ट्र चेंबर ऑफ हाऊसिंग इण्डस्ट्री ठाणे शाखेचे अध्यक्ष मुकेश सावला यांनी सर्वांचं स्वागत केलं. सेक्रेटरी राजन बांदेलकर यांनी माहिती दिली. हे प्रदर्शन 25 एप्रिलपर्यंत चालणार आहे.

 
</text>
</doc>
