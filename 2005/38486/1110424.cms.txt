<doc>
<docno>1110424.cms.txt</docno>
<text>
 
विज्ञान-तंत्रज्ञान
'चांदयान-1' मोहीम ऊर्जास्त्रोतांसाठी...
[ Saturday, May 14, 2005  11:44:05 pm]


'काटोर्सॅट'च्या यशस्वी प्रक्षेपणानंतर भारताचा अवकाशतंत्रज्ञानामधी ल आत्मविश्वास पुन्हा एकदा दृढ झाला. दुसरीकडे चीन-भारत संबंध सुधारत असताना याबाबतीतली उभय देशांमधली स्पर्धाही लपलेली नाही. या पार्श्वभूमीवर चांदयान- 1 मोहीम विशेष महत्वाची आहे, असे राज्यसभेचे सदस्य आणि इस्त्रोचे माजी अध्यक्ष के. कस्तुरीरंगन यांनी सांगितले.

के वळ चंदावर आपल्या देशाच्या नावाची मोहोर उठवणे आणि अवकाश तंत्रज्ञानात आघाडीवर असलेल्या देशांच्या रांगेत स्थान पटकावणे, एवढा ढोबळ अर्थ 'चांदयान- 1' मोहिमेचा नाही, तर एक संशोधनभूमी म्हणून चंदाकडे पाहण्याची भारताची महत्वाकांक्षा आहे, असे 'इस्त्रो'चे माजी अध्यक्ष आणि 'चांदयान-1' मोहिमेचे जनक के. कस्तुरीरंगन यांनी सांगितले. एका जाहीर कार्यक्रमाच्या निमित्ताने मंुबईत आले असताना त्यांनी 'मटा'ला चांदमोहिमेचे वैशिष्ट्य सांगितले.

'अवकाशयात्रा' म्हणजे साहसी क्रीडाप्रकार, माणसाचं दिव्य स्वप्न साकारणं, असा मर्यादित अर्थ घेणाऱ्यांमध्ये भारताचे प्रकल्प समाविष्ट नाहीत तर 'मानवोपयोगी संशोधनासाठी अवकाश मोहिमा' हेच भारतीय वैज्ञानिकांचे पहिल्यापासूनचे धोरण आहे.

'चांदयान-1' मोहीम हीदेखील याला अपवाद नाही. आतापर्यंत विविध देशांनी चंदावर मानवरहित आणि मानवासहित याने पाठविली असली तरी 'चांदयान-1' मोहीम त्यांपेक्षा वेगळी आहे. चंदाची व्हजिर्न भूमी सखोल अभ्यासणे हा मोहिमेचा मुख्य हेतू आहे. चंदाच्या धुवीय भागांचा अद्याप म्हणावा तसा अभ्यास झालेला नसल्यामुळे त्या भागावर यावेळी लक्ष केंदित करण्यात येईल.

चंदावर या ना त्या स्वरूपात पाणी असेल, असा एक मतप्रवाह भारतीय वैज्ञानिकांमध्ये आजही आहे. त्यांनी गृहीत धरलेल्या शक्यतेच्या दिशेनेही या मोहिमेत संशोधन होणार आहे. त्याला यश आले तर भविष्यातील चांदमोहिमांना एक वेगळाच संदर्भ लाभणार आहे.

चंदावर मुबलक प्रमाणात हेलियम आहे. मात्र त्याचा वापर कसा करता येईल, याचा अद्याप विचार झालेला नाही. भारताची 'चांदयान-1' मोहीम या हेलियमचा उपयोग करून घेण्याचा प्रयत्न करणार आहे. ही सर्वांत आव्हानात्मक बाब असून, पृथ्वीवर ऊजेर्चा प्रश्ान् भेडसावत असताना तर असे संशोधन अत्यावश्यक आहे, असे कस्तुरीरंगन यांचे म्हणणे आहे. जर चंदावरच्या हेलियमपासून पृथ्वीवासियांसाठी ऊर्जा मिळवता आली तर मानवाला मोठा दिलासा मिळणार आहे.

चांदभूमीचा अद्याप त्रिमितीय नकाशा तयार करण्यात आलेला नाही. 'चांदयान-1' मोहिमेत असा नकाशा तयार करण्याचे काम केले जाणार आहे. शिवाय संपूर्ण चांदपृष्ठावरील रसायनांचाही नकाशा बनविण्याचे काम या मोहिमेदरम्यान हाती घेतले जाईल. त्यामुळे या क्षेत्रातील प्रगत देशांची मक्तेदारी मोडून काढण्यात विकसनशील देशांना शक्य होईल.

'चांदयान-1'चे उड्डाण 2007च्या उतरार्धात अपेक्षित आहे. त्यासाठी 525 किलो वजनाचे यान तयार करण्यात येत आहे. 294 टन वजनाचा पीएसएलव्ही प्रक्षेपकच याही यानाला अवकाशात प्रक्षेपित करेल.

'चांदयान-1' मोहिमेतील यानाच्या कामकाजाचे नियंत्रण करण्यासाठी बंगलोर येथे 'डीप स्पेस नेटवर्क' उभारण्यात येत आहे. चांदयानाने गोळा केलेली माहिती याच नेटवर्कद्वारे पृथ्वीवर पोहोचणार आहे. या माहितीचे विश्लेषण 'नॅशनल सायन्स डेटा सेंटर' येथे केले जाईल. या महत्वाकांक्षी प्रकल्पाला 380 कोटी रुपये खर्च अपेक्षित आहे.

2003मध्ये चीनने चंदावरची मानवी मोहीम यशस्वी केल्यानंतर 'चांदयान- 1' मोहिमेची आखणी अधिकच लक्षपूर्वक करण्यास सुरुवात झाली आहे. भारताची अवकाशतंत्रज्ञानातील क्षमता जगाला दाखवून देण्यात 'चांदयान-1'चे यश महत्वाचा वाटा उचलणार आहे. त्यानंतर भारत मानवासहित यान चंदावर पाठवणार आहे का, या प्रश्ानवर मात्र कस्तुरीरंगन नकारात्मक उत्तर देतात. चांदभूमीचा अभ्यास करण्यासाठी रोबोटिक यान पाठविणे आणि चंदापाठोपाठ सूर्यमालेतील अन्य ग्रहांवर भारतीय याने पाठविणे, ही भारतीय अवकाशतंत्रज्ञांची यापुढची ध्येये असतील, असे ते म्हणाले.

- सुलेखा नलिनी नागेश

 
</text>
</doc>
