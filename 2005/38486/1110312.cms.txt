<doc>
<docno>1110312.cms.txt</docno>
<text>
 
महामुंबई
'मनी मेकिंग'चा धंदा
[ Saturday, May 14, 2005  08:22:20 pm]


श्री. वा. नेलेर्कर

ठाणे : ठाण्यात महापालिका शिक्षण मंडळाने केलेल्या सवेर्क्षणानुसार 49 अनधिकृत शाळा आढळून आल्या आहेत. इंग्रजी माध्यमाच्या 22, हिंदी माध्यमाच्या 12, उर्दू माध्यमाच्या 11 तर मराठी माध्यमाच्या चार शाळांचा त्यात समावेश आहे. या प्राथमिक शाळांमधून पाच हजारांहून अधिक मुले शिक्षण घेत आहेत. मान्यता नसलेल्या या शाळांमध्ये प्रवेश घेऊ नये असे आवाहन शिक्षण मंडळाचे अध्यक्ष संजय मोरे यांनी केले आहे. दरवषीर्च शैक्षणिक सत्र सुरू होण्यापूवीर् असे आवाहन पालकांना केले जाते आणि अनधिकृत शाळांच्या संस्था- चालकांविरुद्ध कडक कारवाई करण्यात येईल, असा गंभीर इशरा दिला जातो. पण हे आवाहन आणि इशारा म्हणजे अळवावरचे पाणी ठरत आहे.

सरकारमान्यतेच्या कुठल्याच निकषांमध्ये या शाळा बसणार नाहीत, अशी त्यांची भयानक अवस्था आहे. पुरेसा शिक्षकवर्ग नाही. काही शाळा हवा, उजेड आणि स्वच्छता यापासून कित्येक योजने दूर आहेत. प्रशिक्षित शिक्षकांचा अभाव तर आहेच पण उपलब्ध शिक्षकांकडून किमान मार्गदर्शनही तेथे होत नाही. काही शाळांच्या दुरवस्थेबद्दल तर बोलायला नको. पत्र्याच्या शेडमध्ये शाळा भरते आणि तीन्ही ऋतुंमध्ये त्रास मात्र मुलांना सहन करावा लागतो. अनेक शाळांत पिण्याच्या पाण्याची सोय नाही. काही शाळा तर गोठासदृश जागेत भरविल्या जातात. अनेक ठिकाणी संडास आणि मुताऱ्यांची सुविधा नाही.

ठाणे शहराची लोकसंख्या आजमितीस 18 लाखाच्या घरात गेली असून, एवढ्या मोठ्या लोकसंख्येला अधिकृत शाळांची संख्या अपुरी पडतेच. मागणी जास्त आणि पुरवठा कमी हे अनधिकृत शाळा वाढीचे एक कारण असले तरी शाळा काढणे हा आजकाल ' मनी मेकिंग ' चा धंदा झाल्यामुळे अशा शाळांची वाढ अनधिकृत झोपडपट्ट्यांप्रमाणे, तितक्याच अनिर्बंधपणे होत असल्याचे दिसते. अशा शाळांना गरीबवर्गातील मुले विनासायास मिळतात, त्यामुळे या धंद्याला सध्या सुगीचे दिवस असून, त्यावर कोणतेही नियंत्रण नसल्याने हा धंदा तेजीत असल्याची प्रतिक्रिया शिक्षण मंडळाचे माजी अध्यक्ष चिंतामणी कारखानीस यांनी व्यक्त केली आहे.

ठाण्यातील 49 अनधिकृत शाळा प्रामुख्याने झोपडपट्टी विभाग, चाळी आणि कच्च्या घरांच्या परिसरात असून, बहुसंख्य संस्थाचालक अमराठी आहेत. इंग्रजी, हिंदी, उर्दू अशा माध्यमांच्या शाळांचे संस्थाचालक अमराठी असून, प्रामुख्याने उत्तर भारतीयांनी या धंद्यावर कबजा केल्याचे दिसून येत आहे.

अनधिकृत शाळांच्याबाबतीत राज्य सरकारचे आजवरचे धोरण केवळ कागदी घोडे नाचवण्याचे राहिल्यामुळे त्यांच्यावर कोणतीही कारवाई होत नाही. अनधिकृत शाळा चालविणाऱ्या संस्थाचालकांविरुद्ध फौजदारी कारवाईचे आदेश सरकार देई ; त्या आदेशाला स्थगितीदेखील सरकारकडूनच मिळे.

यंदा 31 जानेवारी 2005 च्या पत्रान्वये सरकारने कारवाईवरील स्थगिती रद्द केली. संस्थाचालकांवर भारतीय दंडसंहितेच्या 420 किंवा 406 ब आणि 34 अन्वये संबंधित पोलिस ठाण्यांत गुन्हे दाखल करण्याचे आदेश त्या पत्रात आहेत. शिक्षण मंडळाचे अध्यक्ष संजय मोरे यांनी या आदेशाचा हवाला देऊन सांगितले की, अनधिकृत शाळा संस्थाचालकांवर मंडळातफेर् नोटिसा बजावण्यात येणार असून, शाळा बंद करण्यास सांगण्यात येईल. शाळा बंद न केल्यास फौजदारी कारवाईचा बडगा उगारला जाईल.

अनधिकृत शाळांमध्ये शिकणाऱ्या विद्यार्थ्यांचे नुकसान होऊ नये म्हणून त्यांना जवळच्या महापालिका शाळांमध्ये सामावून घेण्यात येईल. जवळच्या खाजगी शाळांमध्ये प्रवेश देण्यासाठीही प्रयत्न केले जातील, अशी माहिती त्यांनी दिली. अनधिकृत शाळांमध्ये प्रवेश घेणे म्हणजे पालकांनी आपल्या पाल्याचे भवितव्य अंधारात लोटण्यासारखे आहे. पालकांनी आपल्या पाल्याचे नाव तेथून काढून जवळ असलेल्या सरकारमान्य खाजगी अथवा महापालिकेच्या शाळेत प्रवेश घ्यावा, असे आवाहन त्यांनी केले.

 
</text>
</doc>
