<doc>
<docno>1109860.cms.txt</docno>
<text>
 
महामुंबई
'हू'ने प्रमाणित केलेली औषधे हा प्रत्येक दमेकऱ्याचा अधिकार...
[ Saturday, May 14, 2005  12:47:38 am]


म. टा. प्रतिनिधी

मुंबई : आरोग्यशास्त्रे कितीही पुढे गेली तरी विकसनशील देशांत काळाबरोबर उपचाराची पावले पडत नाहीत, हा अनुभव दमेकऱ्यांनाही येतो त्याचा परिणाम त्यांना वैयक्तिकरीत्या भोगावा लागतो. मात्र आजच्या घडीला जागतिक आरोग्य संघटनेची (हू) मान्यता असलेली औषधे व उपचार मिळणे, हा प्रत्येक दमेकऱ्याचा हक्क आहे, असे म्हणत या हक्काची मागणी जागतिक दमा दिनी अस्थमा अँड ब्राँकायटिस असोसिएशनच्या माध्यमातून करण्यात आली.

दरवषीर्प्रमाणे यंदाही बुधवार तीन मे रोजी अस्थमा दिन जागतिक पातळीवर पाळण्यात आला. वाढत्या प्रदूषणामुळे आणि आधुनिक राहणीमुळे समाजाच्या सर्वच स्तरांत वाढत चाललेल्या या आजाराकडे दुर्लक्ष करून चालणार नाही, हे सांगण्यासाठी मुंबईच्या अस्थमा अँड ब्राँकायटिस असोसिएशनने या दिवसाचे औचित्य साधले आणि परळच्या दामोदर हॉल येथे, मानवी हक्क आयोगाचे सदस्य एम. आर. पाटील यांच्या अध्यक्षतेखाली आणि सेंट जॉर्ज रुग्णालयाचे अधीक्षक डॉ. के. एन. वऱ्हाडे यांच्या प्रमुख उपस्थितीत ' दमा संसद ' चे आयोजन केले.

 
</text>
</doc>
