<doc>
<docno>1110309.cms.txt</docno>
<text>
 
महामुंबई
नव्या आव्हानांचे काय?
[ Saturday, May 14, 2005  08:20:56 pm]


मनोज जालनावाला

नवी मुंबई : चालू शैक्षणिक वर्षे सुरू होण्यापूवीर्च नवी मुंबई महापालिका शिक्षण मंडळाने महापालिका हद्दीतील 16 खाजगी शाळा अनधिकृत असल्याचे जाहीर करून, या शाळांत प्रवेश घेणाऱ्या विद्यार्थ्यांच्या होणाऱ्या शैक्षणिक नुकसनीस त्यांचे पालकच जबाबदार राहतील असा नेहमीचा इशरा दिला.

यापैकी काही शाळांनी राज्य सरकारची परवानगी घेतली असली तरी सर्व 16 शाळांनी पालिका शिक्षण मंडळाची परवानगी घेतलेली नाही. या 16 शाळांना शाळा बंद करण्यास नोटिसा शिक्षण मंडळाने दिल्या आहेत. तसेच राज्य सरकार व शिक्षण मंडळाची परवानगी घेण्याचे आदेश दिले आहेत. अन्यथा फौजदारी स्वरूपाची कारवाई करण्याचा इशाराही देण्यात आला आहे.

मंडळाच्या आदेशानंतर दोन खाजगी शाळांनी योग्य त्या कागदपत्रांची पूर्तता करून शिक्षण मंडळाची परवानगी घेतली. त्यामुळे 16 पैकी उर्वरित 14 अनधिकृत खाजगी शाळांवर कारवाईची टांगती तलवार आहे.

गेल्या वर्षी तर, अशा अनधिकृत खाजगी शाळांची संख्या 34 होती. पण अनधिकृत शाळांवर कारवाई होेते ती जून महिन्यात. सरकार आणि शिक्षण मंडळाची परवानगी नसलेल्या खाजगी शाळांनी चालू शैक्षणिक वषेर् सुरू होण्यापूवीर् ' मान्यता ' घेतली नाही तर अशा शाळांवर 1947 चा मुंबई प्राथमिक शिक्षण कायदा , 1949 च्या मुंबई प्राथमिक शिक्षण नियमानुसार शिक्षण मंडळामार्फत फौजदारी स्वरूपाची कारवाई करण्यात येईल. असे शिक्षण मंडळडाचे सभापीत राम विचारे यांनी सांगितले.

खाजगी शाळांनी सरकारची परवानगी घेतली असली तरी त्या शाळांना एक महिन्याच्या आत शिक्षण मंडळाची परवानगी घ्यावी लागते. परवानगीसाठी शिक्षण मंडळाकडे अर्ज केल्यावर, जिल्हा परिषदेच्या शिक्षण विभागाकडून तपासणी होते. सरकारमान्य अभ्यासक्रम, शाळेची इमारत, भौतिक सुविधा, प्रशिक्षित शिक्षकवृंद आदिंचा समावेश असतो. जिल्हा परिषदेच्या शिक्षण विभागाने ' अहवाल ' दिल्यानंतर, खातरजमा करून शिक्षण मंडळामार्फत खाजगी शाळांना परवानगी देण्यात येते, अशी माहिती पालिका शिक्षणाधिकारी भालचंद देसले यांनी दिली.

अनधिकृत शाळांतील विद्यार्थ्यांना पालिका शाळांत वा इतर खाजगी शाळांत प्रवेश मिळवून दिला जाईल. त्यामुळे पालकांना हवालदिल होण्याचे कारण नाही, असे शिक्षणाधिकारी भालचंद देसले यांनी सांगितले.

पालिकेच्या प्राथमिक शाळांत 22747 विद्याथीर्, खाजगी अनुदानित प्राथमिक शाळांत 20402, अंशत: अनुदानित शाळांत 2800, विनाअनुदानित शाळांत 1254 विद्याथीर् शिकत आहेत. खाजगी कायम विना अनुदानित शाळांत 32,158 विद्याथीर् शिकत आहेत. त्यात इंग्रजी माध्यमाच्या 42 शाळा आहेत.

नवी मुंबईची विद्यमान लोकसंख्या आणि होणारा विकास पाहता आज तरी इथे असलेल्या प्राथमिक, माध्यमिक शाळा पुरेशा असल्या तरी, आजच्या स्पधेर्च्या युगात खाजगी शाळांमध्ये मोठ्या प्रमाणावर चढाओढ सुरू आहे. कॉस्मोपॉलिटिन सिटी असलेल्या नवी मुंबईत पालकांचा ओढा इंग्रजी माध्यमाकडेच असल्याने देशभरातील मोठमोठ्या शैक्षणिक संस्थांच्या शाखा नवी मुंबईत येऊ घातल्या आहेत. या शाळांच्या तोडीस तोड शिक्षण देण्यासाठी पालिका शिक्षण मंडळाला कंबर कसावी लागणार आहे.

या मुलांना शिक्षण नाहीच ?

नवी मुंबईतील दगडखाण, झोपडपट्ट्या वसाहतीतील सुमारे साडेतीन हजारे मुले शिक्षणापासून वंचित आहेत. तसेच 600 अपंग मुलेही शिक्षणापासून दूर आहेत. शिक्षणापासून वंचित असलेल्या मुलांना शिक्षण देण्यासाठी पालिका शिक्षण मंडळ कोणती पावले उचलणार हे देखील जून महिन्यातच स्पष्ट होणार आहे.

 
</text>
</doc>
