<doc>
<docno>1109873.cms.txt</docno>
<text>
 
महामुंबई
वॉर्निंग बेल हीच अखेरची बेल
[ Saturday, May 14, 2005  12:52:03 am]


म. टा. प्रतिनिधी

मुंबई : ठाण्यातल्या माजीवडे येथील ' सीईटी ' परीक्षा केंदावरील पर्यवेक्षकाने भौतिकशास्त्र विषयाची प्रश्ान्पत्रिका नियोजित वेळेपेक्षा दहा मिनिटे लवकर घेतल्यामुळे पेपर पूर्ण सोडविता आला नसल्याची तक्रार काही विद्यार्थ्यांनी केली आहे. या प्रकारामुळे 15 मार्कांचा पेपर अर्धवट राहिला असे विद्यार्थ्यांचे म्हणणे आहे.

ठाण्याच्या माजीवाडे येथील ग्रामीण शिक्षण संस्था या शाळेत सीईटीचे केंद होते. या केंदावरील 13 क्रमांकाच्या वर्गात मुले पेपर लिहीत असताना पेपर संपायला दहा मिनिटे उरल्याची सुचना देणारी घंटा वाजली. पेपर संपण्यास दहा मिनिटे शिल्लक आहेत, हे सूचित करणारी ही घंटा आहे, असे विद्यार्थ्यांनी सांगूनही विद्यार्थ्यांच्या म्हणण्याकडे दूर्लक्ष करत पर्यवेक्षकाने प्रश्न्पत्रिका गोळा केल्या. उत्तरपत्रिका मात्र दहा मिनिटांनी पेपर सुटल्याची घंटा वाजल्यावरच गोळा केल्या गेल्या. पण, प्रश्ान्पत्रिका काढून घेतल्यामुळे विद्याथीर् हतबल झाले होते. त्यांना उत्तरे लिहिताच आली नाही, असे योगेन बोबडे या विद्यार्थ्याने सांगितले. या प्रकारामुळे 15 मार्काचा पेपर लिहिता आला नाही, अशी तक्रार त्याने केली.

अशा प्रकारची कोणतीही लेखी किंवा तोंडी तक्रार आपल्याकडे आलेली नाही, तरीही आपण चौकशी करण्यास सांगितले आहे, असे मेडिकल शिक्षण सहसंचालक वासुदेव तायडे यांनी सांगितले.

 
</text>
</doc>
