<doc>
<docno>1110439.cms.txt</docno>
<text>
 
महामुंबई
'राजकारणाबरोबर रचनात्मक कामेही करा'
[ Saturday, May 14, 2005  11:59:19 pm]


म. टा. प्रतिनिधी

मंुबई : शिक्षण आणि आरोग्याच्या प्रश्ानकडे आपल्या देशाचे कायम दुर्लक्ष झाले आहे. त्यामुळे पक्षाने राजकीय संघर्षाबरोबरच रचनात्मक कामेही मोठ्या प्रमाणावर करावीत असा माझा नेहमी आग्रह असतो, असे प्रतिपादन भारतीय जनता पक्षाचे राष्ट्रीय अध्यक्ष लालकृष्ण अडवाणी यांनी केले.

युवक प्रतिष्ठानच्या 'मोतिबिंदू मुक्त मंुबई-नेत्र सुरक्षा अभियाना' अंतर्गत होणाऱ्या 100 व्या शिबिराचे उद्घाटन करण्यासाठी अडवाणी शनिवारी मुलुंडमध्ये आले होते. भाषणात त्यांनी राजकीय विषयांना स्पर्श केला नाही. तसेच भाषणानंतर पत्रकारांशीही राजकारणावर बोलण्यास नकार दिला. हा कार्यक्रम छोटेखानी असला तरी महत्त्वाचा असल्याने मी येथे आलो आहे, असे त्यांनी सांगितले.

शिक्षण आणि आरोग्य या विषयांकडे देशाचे दुर्लक्ष झाले आहे. त्यामुळे भारतीय जनता पक्षाने रचनात्मक कार्य जोरात करावे, असाच माझा आग्रह असतो. राजकीय संघर्ष तर होतच असतात, पण त्याबरोबर अशी कामेही होणे आवश्यक आहे, असे ते म्हणाले.

नितीन गडकरी यांनी, विधायक कार्य करण्याचा पक्षाचा स्वभाव आहे. त्यामुळे अशी कामे करण्यात पक्ष नेहमीच पुढे असतो, असे सांगितले. युवक प्रतिष्ठानचे अध्यक्ष किरीट सोमय्या म्हणाले की, प्रतिष्ठानच्या रौप्य महोत्सवी वर्षानिमित्त प्रत्येक मतदारसंघात दोन विधायक कामे करण्याचे ठरले आहे. त्यामुळे प्रतिष्ठानने नेत्रदान आणि एड्समुक्त मंुबई हे दोन कार्यक्रम हाती घेतले आहेत. यावेळी अडवाणींच्या हस्ते मोतीबिंदू मुक्त अभियानात सहभागी झालेले डॉक्टर तसेच सामाजिक संस्थांच्या प्रतिनिधींचा सत्कार करण्यात आला.

 
</text>
</doc>
