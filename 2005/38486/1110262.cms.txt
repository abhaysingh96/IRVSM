<doc>
<docno>1110262.cms.txt</docno>
<text>
 
संवाद
पूल की हूल
[ Saturday, May 14, 2005  06:14:47 pm]


... मेट्रो रेल्वेचा प्रस्ताव 25 वर्षांपूवीर् मांडला गेला. आजही तो पडून आहे. ते काम मागीर् लागले असते, तर वाहतुकीची समस्या एवढी गंभीर झाली नसती...

दोन वर्षांत 42 नवे उड्डाणपूल. पश्चिम आणि पूर्व उपनगरांना जोडणारा विक्रोळी-जोगेश्वरी आणि सांताक्रूझ-चेंबूर लिंक रोड. 12 व 14 लेनचे वेस्टर्न आणि इस्टर्न एक्सप्रेस हायवेज्. सांताक्रूृझ-चेम्बूर लिंकरोडवर सर्वात जास्त लांबीचा उड्डाणपूल, म्हणजे मंुबईतला पहिला दुमजली रस्ता. पहिल्या मजल्यावरून एलटी टमिर्नस आणि नेहरूनगरकडे जाणारी वाहने. दुसऱ्या मजल्यावरून सांताक्रूझकडून चेंबूरकडे आणि चेंबूरकडून सांताक्रूझकडे जाणारी वाहने. एक ते दीड तासाचा प्रवास अवघ्या दहा मिनिटात. एक हजार कोटी रुपये ओतले की मंुबई दोन वर्षांत झिप झॅप झूम!

युतीच्या 52 उड्डाणपुलांमध्ये 42 पुलांची भर पडेल. रस्ते विकासमंत्री अनिल देशमुख यांनी नुकतीच ही योजना पोतडीतून बाहेर काढली. एकमजली-दुमजली, नागमोडी वळण घेत जाणारे उड्डाणपूल आतापर्यंत हॉलिवूडपटात असत. पण मंुबईत हे चित्र दिसण्याचा दिवस फारसा दूर नाही. पण उड्डाणपुलांचं जाळं विणून वाहतुकीची कोंडी दूर होईल का आणि आथिर्क संकटातलं सरकार सात हजार कोटींचा भार कसा उचलणार, हे महत्त्वाचे प्रश्ान् आहेत. सध्या पैसे उभे करताना सरकारची चाललेली दमछाक दिसते आहेच. या ना त्या मार्गाने पैसा येईलही, पण एवढा पैसा ओतून वाहतुकीची समस्या सुटली पाहिजे. युतीने उभारलेल्या उड्डाणपुलांमुळे वाहतुकीचा वेग वाढला, काही अंशी समस्या कमी झाली. पण उड्डाणपुलांवरून खाली वाहनं उतरल्यावर जंक्शनमध्ये होणाऱ्या कोंडीचा प्रश्ान् तसाच आहे. त्यामुळे उड्डाणपुलांवरून झपकन निघायचं, वेळ वाचल्याचा आणि वेग वाढल्याचा आनंद लुटायचा, पण जमिनीवर आल्यावर पुन्हा पहिले पाढे पंचावन्न! त्यामुळे उड्डाणपूल बांधावेत की नाही, या विषयावर वादाच्या फैरी झडतात.

वाहतूकतज्ज्ञ अशोक दातार म्हणाले की, उड्डाणपुलांची गरज नाही, असे नाही. काही ठिकाणी उड्डाणपूल आवश्यकच आहेत. पण वाहतूक कोंडीचंं काय ? त्याबद्दल कुणी काही बोलत नाही. उड्डाणपुलांचा सर्वाधिक वापर खाजगी वाहनं करतात. पण मंुबईत रेल्वे आणि बस यांचा वापर सर्वात जास्त होतो. ही दोन माध्यमं वगळता तिसरा पर्याय नाही. कारच्या किमती मध्यमवगीर्यांच्या आवाक्यात आल्या आहेत. त्यामुळे आज कार वापरणाऱ्यांची संख्या वाढलीयं. उड्डाणपुलांचा सर्वाधिक वापर खाजगी वाहनं करतात. उड्डाणपूल बांधूनही वाहतूक कोंडीचा प्रश्ान् सुटलेला नाही. अशा स्थितीत आवश्यक तिथे उड्डाणपूल बांधावे, पण सार्वजनिक वाहतूक व्यवस्था अधिक सक्षम आणि दजेर्दार होणं आवश्यक आहे. पूल उभारताना बेस्ट बसनाही त्यांचा वापर करता आला पाहिजे. आधी बांधलेल्या उड्डाणपुलांचे डिझाइन बेस्ट बसना सामावून घेऊ शकले नाही, हे लक्षात ठेवले पाहिजे. मंुबईकरांना वेगवान, दजेर्दार ट्रेन किंवा बससेवा मिळाली, तरच खासगी वाहनांची वाढती संख्या आटोक्यात राहू शकेल.

मेट्रो रेल्वेचे माजी अध्यक्ष माधव भिडे यांनीही सार्वजनिक वाहतूक व्यवस्था कार्यक्षम करण्यावर भर दिला. ' पूल गरजेचे आहेत. पण फक्त पूल बांधून प्रश्ान् सुटणार नाहीत. हजारो लोकांना सामावून घेणारी मेट्रो रेल्वे हा एक चांगला पर्याय आहे. हाँगकाँग, बँकॉक आदी महानगरांमध्ये कोट्याधीश व्यक्तीही कारने प्रवास करीत नाही, तर सार्वजनिक वाहतूक व्यवस्था वापरतो. ती वापरताना त्याला आरामदायी वाटतं, कारण ती दजेर्दार आहे. आपल्याकडे तसे नाही. 25 वर्षांपूवीर् मेट्रो रेल्वेचा प्रस्ताव मांडला गेला. आजही तो पडून आहे. ते काम मागीर् लागले असते, तर वाहतुकीची समस्या एवढी गंभीर झाली नसती ' असे भिडे म्हणतात.

वाहतूकतज्ज्ञांच्या या मतात तथ्य जरूर आहे. वाहनांच्या संख्येत दिवसेंदिवस भरच पडत असेल, त्यामुळे प्रदूषणादी समस्या तीव्र होणार असतील, तर फक्त उड्डाणपूल बांधून कसं चालायचं ? त्यासाठी मूळ प्रश्ानचं उत्तरही शोधावं लागेल.

रस्ते विकास खात्याचे मंत्री अनिल देशमुख यांनाही सार्वजनिक वाहतूक व्यवस्था समर्थ व्हावी, असंच वाटतं. त्या दृष्टीनं मेट्रो रेल्वेचा प्रकल्प हाती घेण्यात आला आहे, असं त्यांचं म्हणणं आहे. पण, उड्डाणपुलांच्या नव्या प्रकल्पामुळे वाहतुकीची समस्या सुटण्यास मोलाची मदत होईल, यावर ते ठाम आहेत. सध्या उड्डाणपुलांच्या खाली होणारी वाहनांची कोंडी, नवे उड्डाणपूल उभारताना होणार नाहीत, याची काळजी घेण्यात आली आहे. तसंच आवश्यकता असेल तिथे सब-वे होतील. पहिल्या टप्प्यात सात उड्डाणपूल बांधले जातील आणि ते काम लवकरच सुरू होईल. हजारो कोटी रुपये या प्रकल्पास लागणार असले तरी पैशाची अडचण येणार नाही. ' एमएमआरडीए ' पैसा उपलब्ध करेल, असं देशमुख यांनी सांगितलं. येत्या काही वर्षांत मंुबई उड्डाणपुलांची म्हणून ओळखली गेली, तर नवल वाटायला नको. पण वाहतुकीचा मूळ प्रश्ान् सुटला तरच या उड्डाणपुलांना अर्थ असेल. नाहीतर करोडो रुपये ओतून पुन्हा सगळं अधांतरीच राहायचं!

जयंत होवाळ

 
</text>
</doc>
