<doc>
<docno>1110421.cms.txt</docno>
<text>
 
विज्ञान-तंत्रज्ञान
कम्प्युटर की सिम्प्युटर..?
[ Saturday, May 14, 2005  11:42:16 pm]


कम्प्युटरचा प्रसार वेगाने होत असतानाच 'सिम्प्युटर'ची चर्चा सुरू झाली. मात्र ही चर्चा केवळ विकसनशील देशांपुरती मर्यादित होती. विकसनशील देशांना कम्प्युटर परवडत नाही त्यामुळे माहिती तंत्रज्ञानाची फळे त्यांना चाखता येत नाही. म्हणून कम्प्युटरपेक्षा कमी किमतीतील, लहान आकाराची व माहिती तंत्रज्ञानात उपयोग होणारे उपकरण तयार करावे, अशा चचेर्तून सिम्प्युटरचा जन्म झाला.

आता सिम्प्युटर म्हणजे काय, असा प्रश्ान् भारतातही विचारला जातो. याचे मुख्य कारण म्हणजे कम्प्युटरच्या किमती जास्त असल्यामुळे सिम्प्युटरचा पर्याय निवडला असला तरी दिवसेंदिवस कम्प्युटरच्या किमतीत होणारी घट लक्षात घेता सिम्प्युटरची मागणी वाढली नाही.

सिम्प्युटर हे असे उपकरण आहे जे आकाराने कम्प्युटरपेक्षा लहान परंतु पामटॉपपेक्षा मोठे असते, कम्प्युटरचे फायदे देणारा, माहिती तंत्रज्ञानाची प्रगती सर्वसामान्यांपर्यंत पोहचवणारा, शिवाय कमी किमतीत उपलब्ध असलेले उपकरण आहे.

यात वापरण्यात आलेले हार्डवेअरही अॅडव्हान्स्ड नसते. त्यामुळे सिम्प्युटरच्या किमती कमी ठेवणे शक्य होते. म्हणजे साधारणत: 10 हजार रुपयांत मिळू शकते. परंतु इमेल, इंटरनेट, वर्ड प्रोसेसर, स्पेडशिट्स यांचा वापर करताना कोणतीही अडचण होत नाही. नेहमीच्या कम्प्युटरप्रमाणे बरीचशी कामे सिम्प्युटर करतो. त्यामुळे कम्प्युटर परवडत नाही म्हणणाऱ्यांना सिम्प्युटरचा चांगला पर्याय उपलब्ध आहे.

'सिम्प्युटर' या थोडे कानाला वेगळे वाटते. परंतु सिम्प्युटर (ह्यद्बद्वश्चह्वह्लद्गह्म ) ही केवळ अद्याक्षरे आहेत. त्याच्या उलगडा केल्यास सिम्प्युटरचा अर्थ सहज समजतो. सिम्प्युटर म्हणजे 'सिंपल, इनएक्सपेन्सिव अँड मल्टिीलिंगल पिपल्स कम्प्युटर'. हे उपकरण 1999 साली स्थापन करण्यात आलेल्या 'सिम्प्युटर ट्रस्ट'ने विकसित केले आहे.

कम्प्युटरची लहान आणि कमी किमतीतील ही आवृत्ती अशीही सिम्प्युटरची ओळख आहे. यात हार्डवेअर व सॉफ्टवेअर कोणते असावेत याचा निर्णय 'सिम्प्युटर जनरल पब्लिक लायसन्स' (एसजीपीएल) ही संस्था घेते. बंगलोरमध्ये 1998च्या नोव्हेंबरमध्ये 'ग्लोबल व्हिलेज सेमिनार' झाली होती. यात माहिती तंत्रज्ञान सर्वसामान्यांपर्यंत पोहचवायचे असेल तर कम्प्युटरला अगदी 100 टक्के नाही तरीही काही अंशी पर्याय हवा याविषयी चर्चा झाली आणि त्यातून सिम्प्युटरचा पर्याय मिळाला. त्याप्रमाणे तयारी होऊन 2002पासून सिम्प्युटरचे उत्पादन होऊ लागले.

- अविनाश चंदने

 
</text>
</doc>
