<doc>
<docno>1109817.cms.txt</docno>
<text>
 
महाराष्ट्र
बेरोजगारांना फसवणाऱ्यास मनमाडमध्ये अटक
[ Saturday, May 14, 2005  12:19:24 am]


म. टा. वृत्तसेवा

मनमाड : औरंगाबाद मेडिकल कॉलेजमध्ये नोकरीस लावून देण्याचे आमिष दाखवून मनमाडमधील सुशिक्षित बेरोजगार तरुणांकडून प्रत्येकी 25 हजार रुपये उकळणाऱ्या सोलापूरच्या सुभाष जोशी या तरुणास मनमाड शहर पोलिसांनी अटक केली आहे.

मोहसीन पठाण या बेरोजगाराने तक्रार दिल्यानंतर शहरातील एका लॉजमधून शहर पोलिसांनी जोशी यास अटक केली. संगीता सोनवणे या बेरोजगार तरुणीनेही जोशीविरुद्ध फसवणुकीची तक्रार दाखल केली आहे.

औरंगाबादच्या मेडिकल कॉलेजमध्ये बारावी उत्तीर्णांची भरती असून तेथे नोकरीस लावून देतो, असे सांगून जोशी याने पठाणकडून 25 हजार रुपये घेेतले. त्यानंतर जोशी पठाणला घेऊन मुंबईला गेला. तेथे 15 दिवस राहिल्यानंतर त्याने पठाणकडे आणखी 25 हजारांची मागणी केली. जोशी पैशांची उधळपट्टी करत आहे आणि काम होण्याचे चिन्ह दिसत नाही, हे लक्षात आल्यानंतर पठाणने पोलिसांकडे तक्रार दाखल केली.

18 मे रोजी आंदोलन

विजेच्या लोडशेडिंग विरोधात शिवसेनेतफेर् 18 मे रोजी होणाऱ्या राज्यव्यापी आंदोलनांतर्गत नाशिक जिल्ह्यातील प्रत्येक तालुक्याच्या ठिकाणी मशाल मोर्चा, रास्ता रोको करण्यात येणार असल्याची माहिती शिवसेनेचे जिल्हाप्रमुख अल्ताफ खान यांनी दिली. या आंदोलनाची रूपरेषा नांदगावच्या बैठकीत निश्चित झाली.

 
</text>
</doc>
