<doc>
<docno>1110263.cms.txt</docno>
<text>
 
संवाद
सेतू बांधा रे सागरी...
[ Saturday, May 14, 2005  06:15:22 pm]


... जून 2006 मध्ये काम सुरू करून चार वर्षांत पूल खुला होईल. या पुलामुळे नवी मुंबईतून शिवडीत चाळीस मिनिटांत पोहोचता येईल. विशेष म्हणजे, मुंबई-पुणे दुतगती मार्गाने पुण्याहून मुंबईला येणाऱ्या मोटारी खालापूर-पनवेल या मार्गाने न्हावा पुलामागेर् थेट मुंबईत येतील...

मुंबईच्या सागरी किनाऱ्याचा जलवाहतुकीसाठी वापर करण्याचा प्रयत्न नव्याने होत आहे. वाशी ते ' गेट वे ऑफ इंडिया ' अशी हॉवरक्राफ्ट सेवा काही काळापूवीर् सुुरु झाली, पण काही कारणांनी बंद पडली. आता पुन्हा नवी मुंबईला मुंबई जलमार्गाने आणि आणखी एका पुलाने जोडण्याचा प्रयत्न होत आहे. मात्र, यावेळी जलवाहतूक सुरू करण्यापूवीर् पायाभूत सुविधा विकसित केल्या जात आहेत. त्यानंतर जलवाहतूक सुरू होईल. त्याच वेळी सागरी पुलाचे काम सुरू होईल. शिवडी ते न्हावा असा 22 किमी लांबीचा सागरी पूल खासगी कंपन्यांच्या मदतीने होत आहे. अशा प्रकारे 2011 पासून नियमित जलवाहतूक सुरू होईल. मुंबईच्या भविष्यातील गरजा लक्षात घेऊन अशा पुलांची गरज आहेच. दुसरीकडे ' इस्ट कोस्ट पॅसेंजर वॉटर ट्रान्सपोर्ट सिस्टिम ' या प्रकल्पाद्वारे मुंबईच्या पूर्व किनारपट्टीवर जलवाहतूक सुरू करण्याची योजना आहे.

सुमारे 35 वर्षांपूर्वी मुंबई ते न्हावा पूल बांधण्याची कल्पना पुढे आली. या प्रकल्पासाठी 1980 मध्ये उच्चस्तरीय समिती स्थापन करण्यात आली. रस्ते विकास महामंडळावर पाहणी व अभ्यास करण्याची जबाबदारी सोपविण्यात आली. महामंडळाने पुलाची व्यवहार्यता तसेच जिओटेक्लिकल, जिओटेक्निकल, हायड्रोग्राफीक, टोपोग्राफिक आणि पर्यावरणाशी संबंधित सखोल अभ्यास केला. या पुलाचा मार्ग सुरक्षिततेच्या दृष्टीने अतिसंवेदनशील अशा भाभा अणुशक्ती संशोधन केंद तसेच जेएनपीटी, टाटा पॉवर, ओएनजीसी, हिंदुस्थान पेट्रोकेमिकल्स अशा प्रकल्पांच्या बाजूने आणि जगभरातून आलेले कच्चे तेल उतरवून घेणाऱ्या ' बूचर आयलँड ' च्या परिसरातून जात आहे. त्यामुळे सुरक्षा व्यवस्थेच्या दृष्टीने काही प्रश्ान् होते. पण बीएआरसी प्रकल्पापासून एक किलोमीटर दूर बांधकाम करण्याची अट घालण्यात आली आहे. पर्यावरणप्रेमींनीही पुलाला आक्षेप घेतला. कारण शिवडी भागातील तिवरांच्या रानात आणि दलदलीच्या भागात देशविदेशातून पक्षी येतात. खास करून फ्लेमिंगोंचे या भागात येत असल्याने पुलामुळे या पक्ष्यांची नैसगिर्क आश्रयस्थाने नष्ट होतील, मोटारींच्या आवाजाने पक्षी येणार नाहीत असा आक्षेप ' बॉम्बे नॅचरल हिस्ट्री सोसायटी ' ने घेतला. पण पूल बांधताना या सर्व मुद्यांची काळजी घेण्याचे आश्वासन देण्यात आले आहे. तसेच, फ्लेमिंगोंचे वास्तव्य असलेल्या भागात ' सायलेन्स झोन ' करण्याचे आश्वासन सरकारने दिले आहे. हा पूल ऐतिहासिक घारापुरी लेण्यांच्या जवळून जाणार असल्याने पुरातत्त्व विभागाचे ' ना हरकत प्रमाणपत्र ' घेण्यात आले. मुळात पुलाच्या कामासाठी केंदीय पर्यावरण खात्याची मंजुरी आवश्यक होती. ती मिळत नव्हती. पण यंदा 4 एप्रिलला पर्यावरण खात्याचा हिरवा कंदील मिळाला. त्यामुळे आता पुलाचे काम सुरू होण्यात अडचणी राहिल्या नाहीत. ' बांधा-वापरा हस्तांतरित करा ' या तत्त्वावर पूल होईल. या प्रकल्पासाठी आलेल्या 49 जागतिक निविदांमधून 8 कंपन्यांची निवड झाली असून त्यातून एका कंपनीची निवड होईल. मात्र, मागील दहा वर्षांत एक हजार कोटींची बांधकामे केल्याचा अनुभव आवश्यक आहे. तशी अटच आहे. सहा पदरी , 22 किमी लांबीचा हा पूल 22 मजली उंच असेल. मूळ बांधकामाचा अंदाजे खर्च 2 हजार 700 कोटी आणि पूर्ण प्रकल्पाचा खर्च 4 हजार कोटी रुपये आहे. जून 2006 मध्ये काम सुरू करून चार वर्षांत पूल खुला करण्याची योजना आहे. या पुलामुळे नवी मुंबईतून शिवडीत चाळीस मिनिटांत पोहोचता येईल. सध्या रस्त्याने किमान दीड तास लागतो. ( टॅफिक जॅम असेल तर विचारूच नका!) विशेष म्हणजे, मुंबई-पुणे दुतगती मार्गाने पुण्याहून मुंबईला येणाऱ्या मोटारी खालापूर-पनवेल या मार्गाने न्हावा पुलामागेर् थेट मुंबईत येतील. अर्थात, पुलावर टोल असेलच.

या पुलाच्या जोडीनेच ' भाऊचा धक्का ते नेरुळ ' असा सागरी मार्ग होणार आहे. या मार्गावर ' हॉवरक्राफ्ट ' आणि ' कॅटामरॅन ' सुरू करण्याची योजना आहे. सरकार जलवाहतूक सुरू करणार नाही. पण त्यासाठी पायाभूत सुविधा देईल. केंद आणि राज्य सरकार 67 कोटी गुंतवून करून दोन्ही बंदरे विकसित करेल. भाऊच्या धक्क्यावर आवश्यक सुविधांसाठी 22 कोटी तर नेरुळच्या जेटीवर 45 कोटी रुपये खचीर् पडतील. त्यानंतर खासगी कंपन्यांना जलवाहतुकीचे कंत्राट दिले जाईल. वर्षातले तीनशे दिवस जलवाहतूक सुरू राहावी, अशी योजना आहे. या जेटींच्या परिसरात सागरी उधाण कमी करण्यासाठी ' ब्रेक वॉटर सिस्टीम ' बसविण्यात येणार आहे. हॉवरक्राफ्ट सुरू केल्यावर त्यातून मोटारी वाहून नेण्यासाठी ' रो-रो ' सेवाही सुरू होईल. गदीर्च्या वेळेस दर पंधरा मिनिटाला आणि त्यानंतर दर तीस मिनिटांनी हॉवरक्राफ्ट सुटतील. हे सारे प्रत्यक्षात आले तर मुंबईच्या वाढत्या वाहतुकीला थोडे वळण लागेल.

राजेश चुरी

 
</text>
</doc>
