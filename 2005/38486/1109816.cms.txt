<doc>
<docno>1109816.cms.txt</docno>
<text>
 
महाराष्ट्र
अभिव्यक्तीची आजपासून माध्यम जत्रा
[ Saturday, May 14, 2005  12:18:27 am]


म. टा. प्रतिनिधी

नाशिक : ' अभिव्यक्ती मिडिया फॉर डेव्हलपमेंट ' या संस्थेतर्फे शनिवारी आणि रविवारी माध्यम जत्रेचे आयोजन करण्यात आले आहे. त्याचप्रमाणे रविवारी ' जागतिक कुटंुब दिना ' निमित्त ' आम्ही पालक ' या नियतकालिकाच्या वाषिर्क अंकाचे प्रकाशनही करण्यात येणार आहे.

आयुष्याला वळण लावणाऱ्या प्रसार माध्यमांकडे चिकित्सकपणे पाहण्याची दृष्टी देणाचा प्रयत्न या माध्यम जत्रेतून करण्यात येणार आहे. पंडित कॉलनीतील लायन्स क्लब हॉलमध्ये शनिवारी सकाळी नऊ ते 11 आणि सायंकाळी पाच ते आठ यावेळेत तर रविवारी सकाळी नऊ ते 11 यावेळेत ही माध्यम जत्रा होणार आहे.

अभिव्यक्तीशी संलग्न असलेल्या सुजाण पालक या संस्थेतर्फे ' आम्ही पालक ' हे नियतकालिक प्रकाशित केले जाते. या नियतकालिकाचा वाषिर्क अंकही रविवारी प्रकाशित करण्यात येणार आहे. सुजाण पालकतर्फे तब्बल आठ वर्षांनी ' आम्ही पालक ' चा वाषिर्क अंक प्रकाशित करण्यात येत आहे. त्यात सध्याच्या युगातील पालकांसमोरील वेगळी आव्हाने, त्यावर चर्चा करणारे, भारतातल्या अनेक विविध अनुभव असलेल्या पालकांचे कथन आदी लेखांचा समावेश आहे. या वाषिर्क अंकाचे प्रकाशन यवतमाळच्या रवाळा येथील करुणा फुटाणे यांच्याहस्ते रविवारी सायंकाळी साडेपाच वाजता लायन्स क्लब हॉलमध्येच होणार आहे.

 
</text>
</doc>
