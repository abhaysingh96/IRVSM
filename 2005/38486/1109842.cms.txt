<doc>
<docno>1109842.cms.txt</docno>
<text>
 
महाराष्ट्र
पं. भीमसेन जोशी यांच्यावर मणक्याची शस्त्रक्रिया
[ Saturday, May 14, 2005  12:40:38 am]


म. टा. प्रतिनिधी

पुणे : स्वरभास्कर पं. भीमसेन जोशी यांच्या मणक्यावर शुक्रवारी सायंकाळी खाजगी रुग्णालयात शस्त्रक्रिया करण्यात आली.

दोन महिने ते मणक्याच्या विकाराने आजारी होते. त्यामुळे हालचालीही मंदावल्याने त्यांना ' व्हीलचेअर ' चा आधार घ्यावा लागत होता. डॉ. प्रदीप दिवटे व डॉ. अमित वाकनीस यांनी चाचण्या केल्यावर त्यांच्यावर मणक्याच्या शस्त्रक्रियेचा निर्णय घेण्यात आला. तासाभराची ही शस्त्रक्रिया करणारे डॉ. चारुदत्त आपटे म्हणाले की, आठवड्याभरानंतर त्यांना रुग्णालयातून घरी सोडण्यात येईल.

 
</text>
</doc>
