<doc>
<docno>1110422.cms.txt</docno>
<text>
 
विज्ञान-तंत्रज्ञान
गॅमा स्फोटातून कृष्णविवर
[ Saturday, May 14, 2005  11:42:57 pm]


गेल्या सेामवारी, नऊ मे रोजी अवकाशात एक अद्भुत खेळ पाहायला मिळाला. या दिवशी गॅमा किरणांचा स्फोट झाला आणि जगभरातल्या खगोल शास्त्रज्ञांना अतीव उत्कंठा असलेला क्षण सुमारे 30 वर्षांनंतर साकारला गेला. हा क्षण अद्भुत अशासाठी की, त्यातून एका कृष्णविवराचा (ब्लॅकहोल) जन्म झाला.

गॅमा किरणांचा हा स्फोट अवघ्या 50 मिलिसेकंदांपर्यंत अनुभवायला मिळाला. हा स्फोट दोन न्युट्रॉन ताऱ्यांचा किंवा दोन कृष्णविवरांचादेखील असू शकेल, असा शास्त्रज्ञांचा अंदाज आहे. पण नेमकं काय झालंय, याचा अजुनही उलगडा झालेला नाही. त्याचं उत्तर काही दिवसांनंतर मिळेल. पण या गॅमा स्फोटामुळं पारंपरिक 'मर्जर थिअरी'ला मात्र पुष्टी मिळाली आहे. नऊ मे रोजी झालेल्या गॅमा स्फोटाला त्नक्रक्च 050509क्च असं नाव देण्यात आलं आहे.

गॅमा किरणांचा स्फोट हा विश्वातील सर्वाधिक शक्तीशाली स्फोट मानला जातो. अशा स्फोटांचा वेध घेऊन त्यांचं विश्लेषण करण्यासाठी 'नासा'नं स्विफ्ट हा उपग्रह विकसित केला आहे. दोन सेकंदापर्यंत चालणाऱ्या गॅमा स्फोटांचा वेध घेण्याची क्षमता त्यात आहे. ताजा स्फोटदेखील याच उपग्रहानं टिपला. स्विफ्टनं इतकी अचूक कामगिरी पार पाडलीय की, गॅमा किरणांच्या स्फोटाबाबत पहिल्यांदाच माहिती उपलब्ध झाली आहे.

गॅमा किरणांचे स्फोट दोन प्रकारचे असतात. पहिल्या प्रकारात हा स्फोट दीर्घकाळ टिकतो आणि दुसऱ्या प्रकारात अत्यंत अल्प काळ. सूर्यमालेपासून दूरवर असलेल्या आकाशगंगांमध्ये ताऱ्यांचा स्फोट होतो तेव्हा तो दीर्घकाळ असतो. मात्र, अल्पकाळ चालणारे स्फोट इतके गुढ असतात की, त्यांचा मागोवा एखाद्या गुन्ह्यातील धागेदोऱ्यांप्रमाणे शोधावा लागतो.

न्यूट्रॉन तारे या 20 मैलांपर्यंत पसरलेले घनाकृती असतात. कृष्णविवरांना पृष्ठभागही नसतो आणि निश्चित अशी घनताही नसते. धूळ आणि वायंूचा अभाव असल्यामुळे त्यांच्या टकरीनंतर खूप वेळ प्रकाश निर्माण होत नाही.

त्नक्रक्च 050509क्च हा एका अनोख्या आकाशगंगेतला स्फोट आहे. ही आकाशगंगा सूर्यमालेपासून सुमारे 2.7 अब्ज प्रकाशवर्ष दूर आहे. त्यामुळे अल्पकाळ चालणारे गॅमा स्फोट प्राचीन आकाशगंगांमध्येच होतात. या उलट दीर्घकाळ चालणारे गॅमा स्फोट तुलनेेने नव्या आकाशगंगांमध्ये होतात, या तर्काला पुष्टी मिळाली आहे.

या गॅमा स्फोटाचं विश्लेषण करण्याची जबाबदारी 'नासा'नं श्री कुलकणीर् नावाच्या गॅमा किरण तज्ज्ञाकडं सोपवली आहे. एखादा कोळी सावज टिपण्यासाठी जसा त्याच्याभोवती जाळं विणतो त्याचप्रमाणं कुलकणीर् यांनी स्फोटाच्या या जागेभोवती दुबिर्णींचा चक्रव्यूह लावला आहे. त्यात विजय कुणाचा, हे काही दिवसांत कळेलच.

- किरण तारे

 
</text>
</doc>
