<doc>
<docno>1109870.cms.txt</docno>
<text>
 
महामुंबई
पश्चिम रेल्वेची 32 कोटींची वीजबचत
[ Saturday, May 14, 2005  12:50:51 am]


म. टा. प्रतिनिधी

मुंबई : नुकत्याच संपलेल्या आथिर्क वर्षांमध्ये प्रभावी उपाययोजना केल्यामुळे पश्चिम रेल्वेने सुमारे 32 कोटी रुपयांची विजेची बचत केली आहे. यापुढे वीजेची बचत करण्याचा कार्यक्रम प्रभावीपणे राबविण्यात येईल, असे पश्चिम रेल्वेचे महाव्यवस्थापक मोहम्मद जकी अन्सारी यांनी शुक्रवारी स्पष्ट केले.

वीज ही चैनीची बाब नसून, तिचा अनावश्यक वापर टाळायलाच हवा. विजेची बचत करून ती भावी पिढ्यांच्या भवितव्यासाठी जतन करण्याची गरज आहे, या संकल्पनेवर आधारित जनजागृती करण्यासाठी पश्चिम रेल्वेने चर्चगेट रेल्वे स्टेशनमध्ये प्रदर्शन भरविले असून, त्याचे उद्घाटन अन्सारी यांच्या हस्ते झाले. हे प्रदर्शन शनिवारपर्यंत सकाळी 11 ते सायंकाळी पाच या वेळेत सर्वांना निशुल्क खुले राहील, असे सांगण्यात आले.

विजेची बचत करण्यासाठी गेल्या वषीर् पश्चिम रेल्वेने जाणीवपूर्वक प्रभावी उपाययोजना केल्यामुळे 32 कोटी रुपयांची बचत झाली. ईएमयु लोकल गाड्या एसी आणि डीसी असे दोन्ही वीजकर्षणामुळे 7.17 कोटी रुपये, रेल्वे इंजिन वापरातील तांत्रिक सुधारणंामुळे 16.38 कोटी रुपये, रेल्वे कार्यालये, स्टेशन व अन्य ठिकाणी केलेल्या उपायांमुळे सुमारे 65 लाख रुपयांची बचत झाली आहे.

वीज बचतीच्या विविध उपायांची माहिती देणाऱ्या पुस्तिकेचे प्रकाशन यावेळी अन्सारी यांच्या हस्ते झाले. याप्रसंगी ए. के. झिंगरन, सुखबीर सिंह, उत्तमचंद, अरुणेंदकुमार आदी उपस्थित होते.

 
</text>
</doc>
