<doc>
<docno>1109819.cms.txt</docno>
<text>
 
महाराष्ट्र
जैविक कचरा विल्हेवाटीवरूनाशिक महानगरपालिकेला नोटीस
[ Saturday, May 14, 2005  12:20:05 am]


म. टा. प्रतिनिधी

नाशिक : शहरात जैविक कचऱ्याच्या विल्हेवाटीसाठी स्वतंत्र प्रकल्प असतानाही तो घन कचऱ्यासोबतच गोळा केला जात असल्याचा ठपका ठेवत प्रदूषण नियंत्रण महामंडळाने नाशिक महानगरपालिकेला कायदेशीर कारवाईची नोटीस बजावली आहे.

नाशिक शहरातील घन कचरा गोळा करण्यासाठी घंटागाडीची व्यवस्था अस्तित्वात आहे. या घंटागाड्या घन कचरा गोळा करून विल्होळीजवळच्या खतनिमिर्ती प्रकल्पात नेऊन टाकतात. तर शहरात निर्माण होणाऱ्या जैविक कचऱ्याची विल्हेवाट लावण्यासाठी कन्नमवार पुलाजवळ खास प्रकल्प उभारण्यात आला आहे. शहरातील सर्व रुग्णालयांतील जैविक कचऱ्याचे वगीर्करण करून प्लास्टिकच्या दोन स्वतंत्र पिशव्यांतून तो जमा करून या प्रकल्पाच्या गाडीकडे दिला जाणे अपेक्षित आहे.

मात्र, तसे न होता हा जैविक कचरा घन कचऱ्यासोबतच गोळा केला जात असल्याचे निदर्शनास आल्याचे प्रदूषण नियंत्रण महामंडळाच्या अधिकाऱ्यांनी म्हटले आहे. अगदी सरकारी रुगाणालयाचा कचराही त्याच तऱ्हेने गोळा केला जात असल्याचे महामंडळाचे म्हणणे आहे.

या पार्श्वभूमीवर महामंडळाचे प्रादेशिक अधिकारी पी. के. गिरासे यांनी महानगरपालिकेच्या आरोग्याधिकाऱ्यांना कारणे दाखवा नोटीस बजावली आहे.

 
</text>
</doc>
