<doc>
<docno>1110402.cms.txt</docno>
<text>
 
क्रीडा
विश्वविक्रमवीराच्या बुटांची किंमत 12 लाख डॉलर...
[ Saturday, May 14, 2005  11:21:48 pm]


बीजिंग : चीनचा विश्वविक्रमवीर हर्डल्सपटू लियू शिआंग क्रीडा व सामजिक संस्थांच्या मदतीसाठी आपल्या ऑलिंपिक विजेत्या बुटांचा लिलाव करणार असून सुमारे 12 लाख डॉलरला हे बुट जाण्याची शक्यता आहे.

चिनी धावपटू लियू शिआंग अथेन्स ऑलिंपिकमध्ये 110 मीटर्स हर्डल्स शर्यतीत विश्वविक्रम साजरा केला होता. 12.91 सेकंदात ही शर्यत जिंकणारा लियू एका रात्रीत स्टार झाला आणि प्रसिद्धीच्या झोताने हा उंचपुरा व शिडशिडीत बांध्याचा धावपटू झळाळून निघाला.

ऑलिंपिक आणि विश्वविक्रम अशा दुहेरी यशामुळे लियूच्या बुटांना जगात मोठी किंमत मिळणार हे अपेक्षित होती. शांघाय स्पोर्टस ब्युरो व शांघाय होप प्रोजेट यांच्या संयुक्त विद्यमाने सामजिक निधीसाठी आयोजित केलेल्या एका कार्यक्रमात या बुटांचा लिलाव होणार आहे.

पाच जूनपासून बुटांच्या लिलावाच्या प्रक्रियेला सुरुवात होणार असून लिलावाच्या पैशातील काही रक्कम शांघाय अॅथलेटिक्स योजना तसेच ग्रामीण भागात ग्रामीण भागातील गरीब लोकांच्या मदतीकरिता दिली जाईल.

लियूने आपल्या लकी बुटांवर यापूवीर् स्वाक्षरी केली आहे. 'झुम सुपर फ्लाय जी5' हे नायकीचे लाल, सोनेरी व पांढऱ्या रंगाच्या मिश्ाणाचे हे बुट अतिशय हलक्या वजनाचे असून एका वैयक्तिक खरीददाराने आधीच 13 मिलियन युआन देण्याची घोषणा केली आहे.

लियूच्या बुटांचा लिलाव चीनपूरता मर्यादीत ठेवण्यात आला असून हे बुट बहुमोल संपत्ती म्हणून घोषित करण्यात आले आहेत.

स्प्रिंट शर्यतीत ऑलिंपिक सुवर्णपदक मिळवणारा लियू शिआंग हा पहिला चिनी धावपटू ठरला आहे. मध्य व दीर्घ पल्ल्याच्या शर्यतीत जागतिक स्तरावर हुकमत गाजवणाऱ्या चीनला लियूच्या रूपात प्रथमच स्पिंट शर्यतीवर वर्चस्व गाजवणारा धावपटू लाभला आहे.

 
</text>
</doc>
