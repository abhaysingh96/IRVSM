<doc>
<docno>1110296.cms.txt</docno>
<text>
 
खास बात
आश्वासक प्रारंभ
[ Saturday, May 14, 2005  08:00:40 pm]


जगातल्या विविध देशांशी सुधारलेल्या संबंधांचा विषय असो की वेगाने वाढत चाललेल्या निर्यातीचा. आथिर्क क्षेत्रातल्या स्थैर्याचा असो की बेरोजगारीबाबत सरकारने दाखवलेल्या जागरूकतेचा, युपीए सरकारच्या कारकीदीर्त आपल्याला हमखास न्याय मिळेल, असा विश्वास आमआदमीला वाटायला लागला, इतपत यश आम्ही नक्कीच मिळवले, महत्त्वाकांक्षी कारकीदीर्चा आश्वासक प्रारंभ, असे युपीए सरकारच्या पहिल्या वर्षाचे थोडक्यात वर्णन होऊ शकेल.

लाहोर बसयात्रा, कारगिल युद्ध, आग्रा शिखर परिषद अन् संसदेवरील हल्ल्याच्या पार्श्वभूमीवर, भारत पाकिस्तान दरम्यान वाढलेला तणाव आठवतो, वर्षभरात तो किती झपाट्याने ओसरला आहे. श्ाीनगर-मुझफ्फराबाद बससेवेने विश्वासाचे वातावरण निर्माण केल्याबरोबर, उभय देशात जागोजागी बस अन् रेल्वे संपर्काला प्रारंभ होतो आहे. लोकांचा लोकांशी संपर्क वाढतो आहे, सियाचीनमधील फौजफाटा कमी करण्याचा निर्णय दोन्ही देश घेत आहेत. सीमेवर जरा जाऊन पहा, दहशतवादाचे प्रमाणही परिणामकारकरीत्या ओसरले आहे. शांतता चचेर्च्या प्रत्येक टप्प्यावर काहीतरी नवे घडते आहे. जे गेल्या आठ दहा वर्षात अजिबात घडले नव्हते. पाकिस्तानच नव्हे तर चीनच्या पंतप्रधानांशी देखील व्यवहार्य पातळीवर झालेल्या चचेर्मुळे, वर्षानुवर्षांचे प्रलंबित प्रश्ान् मागीर् लागले आहेत. रशिया, जपान अन् अमेरिकेशी असलेले संबंध अधिक वृद्धिंगत झाले आहेत. जगातल्या प्रत्येक देशाला सध्या भारताशी मैत्री वाढवण्याची आकांक्षा आहे. आफ्रिकन् शिखर परिषदेत साऱ्या आशिया खंडाचे नेतृत्व भारत करतो आहे, कूटनीतीच्या देदिप्यमान यशाच्या या केवळ ठळक खुणा आहेत.

युपीएच्या अर्थ- संकल्पाने देशाच्या आथिर्क स्थैर्याविषयी नवी आशा वाटायला झाली. विकासदराचे प्रमाण 7 टक्क्यांवर स्थिर रहाण्याचा विश्वास निर्माण झाला. देशाच्या उत्पन्नाचा 34 टक्के हिस्सा, निर्यातीशी निगडित असतो. ऑटोमोबाईल्स उत्पादने, त्याचे सुटे भाग, कृषी उत्पादने, माहिती तंत्रज्ञान, औषधे, तयार वस्त्रे इत्यादींची वर्षभरात वेगाने निर्यातवृद्धी झाली. उद्योग व्यापार क्षेत्रात नवा हुरूप निर्माण झाला. परकीय चलनाची गंगाजळी 140 अब्ज डॉलर्सवर पोहोचली. कृषी उत्पादनांची मूल्यवृद्धी घडवणारे नवे कारखाने उभारले जात आहेत. बेरोजगारीच्या प्रश्ानबाबत तर सरकार कमालीचे जागरूक आहे. राष्ट्रीय रोजगार हमी योजनेचा नवा कायदा करण्याचे धाडस हे त्याचे प्रतीक, लघुउद्योगात तसेच पर्यटन व्यवसायातही रोजगाराची नवी दालने निर्माण होत आहेत.

विरोधकांची भूमिका दुदैर्वाने नकारात्मक आहे. संसदेवरील बहिष्कार हे त्याचे ताजे उदाहरण. आघाडी सरकारात वेगवान प्रगतीला नेहमीच मर्यादा असतात, याचे भान सहा वषेर् केंदात आघाडी सरकार चालवणाऱ्या रालोआला असू नये, याचे आश्चर्य वाटते. देशहिताच्या कोणत्याही मुद्यावर युपीए सरकारने तडजोड केलेली नाही. प्रत्येक समाजघटकात विश्वासाचे वातावरण निर्माण झाले. त्सुनामीचे नैसगिर्क संकट सोडले तर गेले वर्षभर देशात स्थैर्य अन् शांतता नांदते आहे. दंगली नाहीत की जातीय तणाव नाही. महत्त्वाकांक्षी कारकीदीर्चा हा आश्वासक प्रारंभ नव्हे काय ?

कपिल सिब्बल

केंदीय विज्ञान, तंत्रज्ञान व सागरी विकासमंत्री

 
</text>
</doc>
