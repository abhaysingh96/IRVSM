<doc>
<docno>1109832.cms.txt</docno>
<text>
 
महाराष्ट्र
खातू बंधूंच्या विरोधात उदेक
[ Saturday, May 14, 2005  12:27:59 am]


म. टा. वृत्तसेवा

चिपळूण : खातू बंधूंनी केलेल्या बलात्कारामुळे गुहागर व परिसरातील महिलांचा शुक्रवारी संतापाचा उदेक झाला आणि 200 पेक्षा जास्त महिलांच्या जमावाने खातू बंधूंच्या अन्नपूर्णा हॉटेलची मोडतोड केली. यात वरच्या मजल्यावरच्या लॉजिंगचेही मोठे नुकसान केले. विशेष म्हणजे संतप्त महिलांनी खातूंचे वकीलपत्र घेणाऱ्या वकिलालाही वकीलपत्र सोडण्यास सांगितले.

यानंतर महिलांनी मोर्चा वळवला तो खातूंच्या मोडक आगर येथील कारखान्यावर. येथील उपकरणे आणि मोटार गाड्यांची नुकसान करूनही शांत न झालेल्या महिलांनी मसाल्याचा तयार मालही पेटवून दिला. या उदेक मोर्चाचे नेतृत्व विनिता विनय नातू आणि निलम गोंधळी यांनी केले. या प्रकरणात कोणत्याही महिलेवर गुन्हा दाखल करण्यात आला नाही.

 
</text>
</doc>
