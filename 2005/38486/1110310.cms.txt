<doc>
<docno>1110310.cms.txt</docno>
<text>
 
महामुंबई
पालिका शाळांची रडकथा
[ Saturday, May 14, 2005  08:21:41 pm]


सुनील जावडेकर

कल्याण : दरवषीर्ची बेसुमार विद्याथीर् गळती, पालिका शाळांची दुरवस्था, ढासळलेला शैक्षणिक दर्जा, खासगी शाळांची मक्तेदारी या सर्व कारणांमुळे कल्याण, डोंबिवली, उल्हासनगर, अंबरनाथ, बदलापूर, मोहने, टिटवाळा आदी शहरांमध्ये अनधिकृत शाळांनी हैदोस घातला आहे.

कल्याण-डोंबिवली महापालिकेतेर्फे दोन शहरांत मिळून एकूण 74 शाळा चालवल्या जातात. त्यातील सुमारे साडे पंधरा हजार विद्यार्थ्यांपैकी सातवीपर्यंतच्या सुमारे अडीच हजार विद्यार्थ्यांना साधे लिहिता-वाचताही येत नसल्याचे सर्वशिक्षा अभियानांतर्गत लेखन-वाचन-हमीप्रकल्पांतर्गत पालिका शाळांतील विद्यार्थ्यांचा शैक्षणिक दर्जा तपासला असता उघडकीस आले. गेल्या पाच वर्षांत कल्याण-डोंबिवली पालिकेच्या शाळांमधील विद्यार्थ्यांची संख्या 10 हजारांहूनही अधिक घटली आहे.

उल्हासनगर, अंबरनाथ, कुळगाव- बदलापूर येथील नगरपालिका शाळांचीही यापेक्षा काही फारशी वेगळी स्थिती नाही. कुळगाव-बदलापूर शहरातील सर्वच शाळा ठाणे जिल्हा परिषदेच्या अखत्यारीत आहेत. बदलापूरचे नगराध्यक्ष राम पातकर हे दोन वर्षांपासून या 13 शाळा नगरपालिकेकडे येण्यासाठी भांडत आहेत. नाहीतरी शाळांच्या दुरुस्तीवर पालिकाच दरवषीर् अंदाजपत्रकात 15 ते 20 लाखांची तरतूद करून खर्च करत असते. यंदा ही रक्कम 40 लाख रुपये आहेे.

अंबरनाथ नगरपालिकेच्या 19 शाळांत सुमारे पाच हजार 720 विद्याथीर् व 125 शिक्षक आहेत. इथेे अन्य भाषिक पालिका शाळांची संख्या मोठी आहे. उल्हासनगरातही मराठी शाळांबरोबरच सिंधी व हिंदी शाळांचे प्रमाण मोठे आहे. मात्र, बहुसंख्य सिंधी विद्याथीर् पालिका शाळेऐवजी इंग्रजी माध्यमाच्या शाळांकडे धाव घेत आहेत. पालिका शाळांमधून विद्यार्थ्यांची गळती होण्याचे कारण शाळांमधील खालावलेला शैक्षणिक दर्जा, सुविधांचा अभाव, शिक्षकांचा कामचुकारपणा असल्याचे सांगण्यात येते. पालिका शाळांमधील विद्याथीर् हे आथिर्कदृष्ट्या दुर्बल समाजातील असल्यामुळे या विद्यार्थ्यांना चौथी वा सातवीनंतर खासगी शाळा परवडत नाहीत. त्यामुळे या विद्यार्थ्यांची शैक्षणिक प्रगती खुंटते.

कल्याण-डोंबिवली वा आसपासच्या शहरांतील अनधिकृत शाळांची संख्या दरवषीर् शंभराच्या घरात गेलेली असते. अनेक वेळा तर सरकारची मंजुरी पदरात पाडून घेण्यासाठी शाळा संचालक बोगस वाढीव पटसंख्या दाखवून मंजुरी मिळवितात. कल्याणमधील एका अशाच प्रकारे मंजुरी मिळविलेल्या शाळेची मान्यता सरकारने रद्द केली होती.

कल्याण-डोंबिवलीसारख्या सुशिक्षित महानगरातही पालिका शाळांतील विद्यार्थ्यांना मोफत गणवेष पुरवण्यामध्ये भ्रष्टाचार होतो ; पत्र्याच्या पाटीऐवजी पुठ्ठ्याच्या पाट्या देण्यात येतात... शिक्षण मंडळाला आणि महापालिकेलाही विद्यार्थ्यांना शिकवण्यात काहीच रस नसल्याचेच दिसून येते. अनेक शाळा एक शिक्षकी ; उर्दू शाळांना तर शिक्षकही नाहीत. पत्रे नाहीत, बसायला चटयादेखील नसतात. पावसाळ्यात पालिका शाळांतील मुले पाण्यातच बसून शिकतात!

उल्हासनगर महापालिकेच्या शिक्षण मंडळाने मोफत रेनकोट देण्याचे जाहीर केले होते. पण पावसाळा संपून हिवाळा उलटला तरी विद्यार्थ्यांना रेनकोट मिळालेच नाहीत. पालिका शाळांची ही रडकथा असताना खासगी अनधिकृत शाळांनी मात्र या शहरांमध्ये अक्षरश: धुमाकूळ घातला आहे. यात उत्तर भारतीय मंडळींचा भरणा अधिक आहे. चाळीसारख्या अनधिकृत शाळा बांधायच्या, मैदानाचा व शैक्षणिक साहित्याचा पत्ताच नाही. मात्र डोनेशनच्या नावावर पावत्या फाडण्यास ही मंडळी सर्वात आघाडीवर असतात. कमीतकमी पाच हजारांपासून डोनेशनचा रेट हा 20-25 हजारांच्या घरातही जातो.

मात्र, इतके असूनही कल्याण- डोंबिवली महापालिका दरवषीर् पालिका शाळांवर आठ कोटी रुपये खर्च करते. त्यातले पाच ते सहा कोटी केवळ शिक्षकांच्या वेतनावर खर्च होतात. उरलेल्या काही कोटींच्या रकमेतून विद्यार्थ्यांचे कल्याण होते की अन्य कुणाचे हा खरोखरच संशोधनाचा विषय ठरावा.

 
</text>
</doc>
