<doc>
<docno>1109862.cms.txt</docno>
<text>
 
महामुंबई
अल्पवयीन मुलीवर बलात्कार : पोलिसाला सक्तमजुरी
[ Saturday, May 14, 2005  12:48:11 am]


म. टा. प्रतिनिधी

मुंबई : एका अल्पवयीन मुलीचे अपहरण करून तिच्यावर बलात्कार केल्याच्या खटल्यातील आनंद लोंढे या पोलिस शिपायाला सत्र न्यायालयाने शुक्रवारी सात वर्षांची सक्तमजुरीची शिक्षा ठोठावली.

माहीम पोलिस क्वाटर्समध्ये एका 17 वर्षाच्या मुलीला डांबून ठेवून तिच्यावर या आरोपीने बलात्कार केला होता. आरोपीने या मुलीला 20 हजार रुपये भरपाई द्यावी व पाच हजार रुपये सरकार जमा करावेत, असाही आदेश न्या. पी.व्ही. बावकर यांनी दिला.

या घटनेमुळे अटकेनंतर आरोपीला त्वरित सेवेतून बडतर्फ करण्यात आले होते. ही मुलगी 1995 पासून आरोपीच्या शेजारी राहात होती. आरोपीने तिच्याशी लग्न करण्याचे आश्वासन दिले व तिचे 1996 मध्येे अपहरण केल्यानंतर तिच्यावर अनेकदा बलात्कार केला. ही मुलगी गरोदर राहिल्यानंतर त्याने तिच्याशी लग्न करण्यास नकार दिला व तिला घर सोडून जाण्यास बजावले. या मुलीने नंतर माहीम पोलिस ठाण्यात आरोपीविरुद्ध बलात्काराचा गुन्हा दाखल केला. या मुलीने 5 जून ,1997 रोजी एका अपत्याला जन्म दिला.

पोलिसांना दिलेल्या जबाबात या मुलीने आपले आरोपीशी कधीच प्रेमसंबंध नव्हते. मात्र त्याने आपल्याला जबरदस्तीने डांबून ठेवले होते, असे म्हटले होते. सरकारतफेर् सरकारी वकील जे. बनकर यांनी कोर्टात बाजू मांडली.

 
</text>
</doc>
