<doc>
<docno>1109804.cms.txt</docno>
<text>
 
देश-विदेश
खंडणी देण्यासाठी पैसे नाहीत!
[ Saturday, May 14, 2005  12:12:42 am]


वृत्तसंस्था

इंफाळ : ' रिजनल इन्स्टिट्यूट ऑफ मेडिकल सायन्सेस ' या संस्थेच्या एका प्राध्यापकाचे अपहरण करण्यात आले असून, त्याच्या सुटकेसाठी 30 लाखांच्या खंडणीची मागणी अपहरणर्कत्यांनी केली आहे. मात्र, इतकी रक्कम संस्थेकडे नसल्याचे संस्थेच्या संचालकांनी सांगितले आहे.

येथील ' रिजनल इन्स्टिट्यूट ऑफ मेडिकल सायन्सेस ' संस्थेतील प्राध्यापक नंदबीर यांचे ' मणिपूर ह्युमन राईट्स प्रोटेक्शन गिल्ड ' ने अपहरण केले आहे. नंदबीर यांच्या सुटकेसाठी या संघटनेने 30 लाख रुपये मागितले आहेत. मात्र इन्स्टिट्यूटकडे एवढे पैसे नसल्याचे संचालक डॉ. फिल्मेट यांनी एका निवेदनाद्वावारे सांगितले आहे.

प्रा. नंदबीर यांची तातडीने विनाशर्त सुटका करण्यात यावी, असे आवाहन त्यांनी केले आहे.

 
</text>
</doc>
