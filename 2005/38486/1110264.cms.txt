<doc>
<docno>1110264.cms.txt</docno>
<text>
 
संवाद
गुरुकुल
[ Saturday, May 14, 2005  06:16:20 pm]


.. श्यामबाबूंबरोबर काम केल्यानंतर अभिनय काय असतो ? तो कशाशी खातात हे मला नव्यानं कळलं. श्याम बेनेगल हे नुसते दिग्दर्शक नसून खूप मोठे गुरू आणि शिक्षक आहेत. आणि या परिसाचा आता मला स्पर्श झाला आहे. मी बदललो आहे..!

' उत्तम दिग्दर्शक म्हणजे जो नटांचे गुण दाखवतो आणि अवगुण लपवतो ,' हेच विधान श्याम बेनेगल यांच्या बाबतीत थोडसं मोठं होतं आणि आणखी प्रकर्षाने त्यातली सत्यता पटते. ' म्हणजे नुसते नटांचे गुण दाखवून भागत नाही तर नटाचं स्वत:च व्यक्तिमत्त्वच त्या भूमिकेकडे नेता येतं. म्हणजे मग अभिनय केला, असं कुठेही दिसत नाही.

श्यामबाबूंनी शिकवलेला सगळ्यात मोठ्ठा गुण म्हणजे वेळ पाळणं आणि स्वत:ला शिस्त लावणं. आळस हा नटांना असलेला शापच आहे. पहिल्या भेटीतच श्यामबाबूंनी मला दहा- एक गोष्टी करायला सांगितल्या. त्यातली एक म्हणजे व्यायाम करून शरीरक्षमता वाढव. त्याचं कारण चित्रिकरण कष्टप्रद आहे. वाचायला दिलेल्या पुस्तकांमधला महत्त्वाचा भाग स्क्रीप्टच्या अनुषंगाने ते स्वत: अधोरेखित करून देत. माझ्या इंग्रजी शिकवणीचे धडे म्हणवून घेत. कपड्यांच्या ट्रायल्स कशा घेतायत, याची चौकशी करत ; नेताजींची टेपवरची भाषणं रोज रात्री ऐक, अशी आठवण देत. या आणि अशा अनेक गोष्टी! (हे खरं आहे की, मी हा रोल करणार आहे. पण या सगळ्या गोष्टी श्यामबाबू प्रत्येकवेळी मला का सांगतात ? मी हे सगळं माझ्या सवडीनं करतोच आहे ना!) श्यामबाबूंचं यावरचं म्हणणं इतकंच की , ' हे तुझं काम आहे आणि यातून तुला सवड नाहीये. सवडीनं केलंस तर ते कधीच होणार नाही. जितकं स्वत:वर करशील, तेवढाच चित्रिकरणात एकाग्र राहशील. हे काम राहून गेलं तर प्रत्यक्ष चित्रिकरणाच्या वेळी तांत्रिक गोष्टींच्या गदीर्त वेळ मिळणार नाही. बरं, मी तुला काही आयुष्यभराची शिस्त लावत नाहीये. भूमिकेसाठी तयार करतो आहे. '

श्यामबाबूंबरोबर सेमिनार अटेंड करणं हा विलक्षण अनुभव होता. सेमिनारचा विषय मला माहीत असायचा. कारण नेताजींशी निगडीत विषयांवरच चर्चा असे. त्या चचेर्तसुद्धा श्यामबाबूंचा पेपर ' नेताजींच्या चित्रपटाचा दिग्दर्शक ' या नात्याने असायचा. ते ' रिसर्च स्कॉलर ' सारखं बोलत नसत. तर त्याही पुढे जाऊन नेताजींच्या जीवनातली कोणती गोष्ट सगळ्यात जास्त पुरोगामी आहे आणि का ? याचं विश्ोषण करत. ते ऐकून मी थक्क होऊन जाई. म्हणजे तेच सगळं मीही वाचलेलं असायचं. पण ' पॉइंट ऑफ व्ह्यू ' बनविण्याचं डोक्यात येत नसे. माझ्या दृष्टीने त्या वाचनाचा उपयोग फक्त ' डोक्याशी राहू दे ' इतकाच होता. पण श्यामबाबूंना ते करत असलेल्या सिनेमाचा नुसता विषय माहीत नव्हता, तर तो सिनेमा आत्ता बनविण्याचा सामाजिक संदर्भ आणि निकडसुद्धा माहीत होती.

बलिर्नला चित्रिकरणाच्या एक आठवडा आधी पोचलो. तिथे सगळ्या जर्मन नटांना श्यामबाबू नाझी काय होते आणि दुसरं महायुद्ध का झालं ? हे समजावत होते. म्हणजे त्यांच्या देशाचा इतिहास त्यांनाच सिनेमाच्या संदर्भात समजावत होते. मला गंमत वाटत होती. तिथे कित्येक दिग्दर्शक त्यांना भेटायला येत होते. कारण त्यांचा ' अंकुर ' क्चद्गह्मद्यद्बठ्ठड्डद्यद्ग फेस्टिवलमध्ये 1973 मध्ये होता आणि त्यानंतर त्यांचे अनेक चित्रपट जर्मनीत आले होते.

एखाद्या सीनची तालीम करताना ते अत्यंत जुजबी एखाद-दुसरी सूचना देत. पण तेवढ्यानं सीनचा रंगच बदलत असे. नट त्यांच्या परीने अभ्यास करून, सीन पाठ करून सेटवर येत पण तरी त्या तांत्रिक गोंधळात एकाग्र होण्यासाठी धडपडत. श्यामबाबूंची एखादी सूचना त्यांना परत रुळावर आणी. मला हा अनुभव आता शब्दात मांडणं खूप कठीण जातंय. पण सेटवर मनात संवाद, हावभाव, मेकअप, वेशभूषा, समोरच्या नटांबरोबर तालीम असा एकत्रित गोंधळ चालू असताना श्यामबाबूंच्या सूचनेने एकदम लख्ख प्रकाश पडायचा. आणि हे सारं किती सोपं आहे, असं वाटायचं! पण यात श्यामबाबू तीन तालमी पाहून ओळखायचे की नटाचं काय चुकतंय आणि काय करायला हवं. इतक्या वर्षांच्या अनुभवानं त्यांना अभिनय आणि नटांची नस न् नस माहीत झाली आहे. रोज सकाळी सेटवर अर्धा मेकअप करून कपडे घालायच्या आधी मी ब्रेकफास्ट करत असे. श्यामबाबू विचारायचे , ' ।।श्ा 2 ड्डह्मद्ग 4 श्ाह्व ह्लद्धद्बह्य द्वश्ाह्मठ्ठद्बठ्ठद्द, ह्यड्डष्द्धद्बठ्ठ ?' ( बरा आहे की. मला काय झालंय!) आणि मिनिटभर नीट पाहायचे. त्यात त्यांना जणू काही माझी झोप झाली की नाही, घरच्यांशी फोनवर बोललो की नाही ? माझा मूड बिघडलाय का ? सीन्स पाठ आहेत का ? या साऱ्या गोष्टी कळत. मला हे सगळं जाणवू न देता हसत हसत काढून घेत. रोजच्या या संवादाचं महत्त्व मला तेव्हा कळत नव्हतं. पण आता वाटतं की नट तुमच्याजवळ नुसता शरीराने असून भागत नाही तर मनानेही असावा लागतो. तर आणि फक्त तरच त्याचा पूर्ण उपयोग होतो. अनेकदा ते सांगत की हा सिनेमा एकखांबी तंबू आहे आणि मी तो खांब आहे. मी डळमळीत झालो तर तंबू सगळ्या युनिटवर कोसळेल!

नट म्हणून इतक्या वर्षांत मी कधी कुणाला घाबरलो नाही. कितीही मोठा नट समोर असो किंवा कितीही कठीण सीन असो! पण श्यामबाबूंच्या सेटवर हा माझा धीटपणा अक्षरश: पकडला जायचा. सवयीने पोपटासारखे सगळे संवाद न घाबरता म्हणायचे. झालं. श्यामबाबूंना हे लगेच कळायचं. ते म्हणायचे , ' खोटं करू नको, मला कळतंय. एकाग्र हो. हवं तर पाच मिनिटं थांबू. ' सेटवर श्यामबाबू मला सतत पाहात असायचे आणि एकाग्रता ढळणार नाही, याची काळजी घ्यायचे.

सगळ्या कामांप्रमाणे अभिनयालासुद्धा थिअरी असते. आणि ती शिकता येते. चित्रकला, शिल्पकला आर्ट स्कूलमध्ये थिअरीसकट शिकवली जाते. पण श्यामबाबूंबरोबर काम केल्यानंतर अभिनय काय असतो ? तो कशाशी खातात हे मला नव्यानं कळलं. श्याम बेनेगल हे नुसते दिग्दर्शक नसून खूप मोठे गुरू आणि शिक्षक आहेत. आणि या परिसाचा आता मला स्पर्श झाला आहे. मी बदललो आहे!

सचिन खेडेकर

 
</text>
</doc>
