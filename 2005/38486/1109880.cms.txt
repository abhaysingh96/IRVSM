<doc>
<docno>1109880.cms.txt</docno>
<text>
 
देश-विदेश
अखेर सेंटॉर विक्रीची चौकशी
[ Saturday, May 14, 2005  12:59:31 am]


वृत्तसंस्था

नवी दिल्ली : कम्प्ट्रोलर ऍ़ण्ड ऑडिटर जनलरच्या (कॅग) अहवालात ओढण्यात आलेले ताशेरे आणि डाव्या पक्षांचा दबाव यामुळे अखेर केंदीय अर्थमंत्री पी. चिदंबरम यांनी, सेंटॉर हॉटेल विक्री प्रकरणाची चौकशी करण्यात येईल, असे शुक्रवारी लोकसभेत जाहीर केले. मात्र, या चौकशीचे स्वरूप आणि व्याप्ती अद्याप निश्चित करण्यात आलेली नाही.

' लवकरच त्याबाबत निर्णय घेण्यात येईल ,' असे चिदंबरम यांनी सांगितले. कॅगच्या अहवालाचा अभ्यास केल्यानंतर सेंटॉर विक्री प्रकरणाचा निर्णय सरकारने घेतल्याचे ते म्हणाले. चिदंबरम यांनी ही घोषणा करताच सत्ताधारी सदस्यांनी बाके वाजवून त्यांचे अभिनंदन केले. मात्र, रालोआ सदस्यांचा संसदेच्या कामकाजावर बहिष्कार सुरू असल्याने त्यांची बाके रिकामीच होती.

भारतीय जनता पक्षप्रणीत राष्ट्रीय लोकशाही आघाडी सरकारच्या काळात जुहू तसेच मुंबई विमानतळ येथील सेंटॉर हॉटेले कवडीमोल दराने विकण्यात आल्यावरून गेले काही दिवस सत्ताधारी आणि विरोधी सदस्यांमध्ये जुंपली होती. कॅगच्या अहवालानंतर सत्ताधारी विशेषत: डाव्या पक्षांनी आक्रमक भूमिका घेत, या संपूर्ण प्रकरणाची चौकशी करण्यात यावी, असा धोशा सरकारकडे लावला होता.

सेंटॉरची विक्री कवडीमोल दराने करण्यात आली असून त्यासाठी निर्गुंतवणुकीचे नियम वाकवण्यात आल्याला तसेच स्पधेर्ला अजिबात वाव न दिल्याचा ठपका कॅगने अहवालात ठेवल्याने या प्रकरणी तत्कालीन निर्गुंतवणूक मंत्री अरुण शौरी यांच्याकडे संशयाची सुई वळली आहे. कोणत्याही चौकशीस सामोरे जाण्याची आपली तयारी असून सरकारने चौकशी करावीच, असे आव्हान शौरी यांनी पूवीर्च दिले आहे.

शिवसेनेला सोडचिठ्ठी देऊन अलीकडेच काँग्रेसमध्ये दाखल झालेले माजी खासदार संजय निरुपम यांनी सेंटॉर घोटाळ्यात शौरी यांचा थेट संबंध असल्याचा आरोप शुक्रवारी वाराणशी येथे केला. या प्रकरणाची सीबीआयकडून किंवा केंदीय दक्षता आयोगाकडून चौकशी करण्यात यावी, अशी त्यांची मागणी आहे. ' आपण पंतप्रधानांना यासंदर्भात पत्र लिहिले असून अद्याप त्यांचे उत्तर मिळालेले नाही ,' असे त्यांनी सांगितले.

 
</text>
</doc>
