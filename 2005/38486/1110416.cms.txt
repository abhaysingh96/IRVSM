<doc>
<docno>1110416.cms.txt</docno>
<text>
 
देश-विदेश
बाबुलाल मरांडी यांचा भाजप सोडण्याचा इशारा
[ Saturday, May 14, 2005  11:33:41 pm]


वृत्तसंस्था

रांची : 'झारखंडच्या भारतीय जनता पक्ष प्रदेशाध्यक्षपदी यदुनाथ पाण्डे यांची झालेली नियुक्ती रद्द करा; नाहीतर मी भाजपचे केंदीय उपाध्यक्षपद आणि पक्षच सोडतो', अशी अटीतटीची भाषा झारखंडचे माजी मुख्यमंत्री आणि केंदीय उपाध्यक्ष बाबुलाल मरांडी यांनी शनिवारी पत्रकारांसमोर, पक्षाध्यक्ष लालकृष्ण अडवाणी यांचे नाव घेता त्यांच्यावरच रोख धरत केली.

नव्या प्रदेशाध्यक्षांविरुद्ध आपल्याला वैयक्तिक काही बोलायचे नाही, पण पायंडा चुकीचा पडतो आहे, असे मरांडी यांचे म्हणणे आहे. झारखंडचे विद्यमान मुख्यमंत्री अर्जुन मुंडा आणि संघटन सचिव हृदयनाथ सिंग यांच्याच कलाने साऱ्या गोष्टी चालल्या आहेत, असे मरांडी म्हणाले. आपल्याला विचारातही घेतले नाही, हा चुकीचा पायंडाच असल्याचे मरांडी यांचे मत आहे.

पाण्डे यांच्या नियुक्तीचा फेरविचार करा अशी गळ अडवाणी यांच्याकडे मरांडी यांनी घातली, पण अडवाणींनी ती फेटाळली, असेही सांगण्यात येते.

 
</text>
</doc>
