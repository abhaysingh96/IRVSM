<doc>
<docno>1109848.cms.txt</docno>
<text>
 
महामुंबई
कुटुंबात राहून व्यक्तिविकास शक्य?
[ Saturday, May 14, 2005  12:42:17 am]


' कुटुंबात राहून व्यक्तिविकास शक्य आहे का ?' या विषयावरील राज्यस्तरीय निबंधस्पर्धा ' समन्वय ' तफेर् नुकतीच घेण्यात आली. या स्पधेर्चा निकाल रविवार दि. 15 मे ला नेहरू सेंटरच्या हॉल ऑफ कल्चरमध्ये संध्याकाळी 4 ते 7 या वेळेत जाहीर होईल. कुटुंब, व्यक्ती, विकास या संकल्पनांबाबत स्पर्धकांचे विचार, कल्पना उद्बबोधक होती.

स्पर्धकांमध्ये 70 टक्के महिला होत्या. कुटुंबाबत सर्वच स्पर्धकांसमोर एकतर एकत्रित कुटुंब किंवा हम दो हमारे दो असे दोनच पर्याय होते. त्यातही एकत्रित कुटुंबाकडे एक प्रकारच्या नॉस्टॅल्जिक पद्धतीने पाहिलं गेलं. म्हणजे एकीकडे कुटुंब सुटसुटीत असावं, किंवा तशी गरज आहे असं वाटणं आणि दुसरीकडे कुटुंब विस्कटलेलं आहे, एकत्रित नाही म्हणून हळहळ, अपराधीसुद्धा वाटतंय आणि या वैचारिक कात्रित सापडल्यावर एकत्रित कुटुंबाचे फायदे अशा प्रकारचं लेखन झालं. ' कुटुंब हवेच ' अशी ठाम भूमिका घैऊन नंतर ते असण्याचे फायदे सतत वर्णन केले गेले.

यातून मग सुरक्षितता, आधार या मुद्यांवर खूप भर दिला गेला. इतका की सर्व निबंध वाचून झाल्यावर कुठेतरी शंका वाटली, भीतीसुद्धा... की, सुरक्षिततेवर इतका भर देणारे 160 लेखक स्वत:ला इतकं असुरक्षित का समजताहेत ? आपल्या भोवतालच्या अनिश्चिततेची त्यांना भीती वाटते काय ? यामुळेच का स्पर्धकांनी आपल्या चारी बाजूला जी असंख्य कुटुंबे सुरक्षा देण्यात अयशी ठरताहेत त्यांच्याकडे सोयिस्कर दुर्लक्ष केले ? अशातूनच मग जुन्या व्यवस्थेचे गोडवे आणि नवीन व्यवस्था केवळ अपरिहार्य म्हणून स्वीकारावी लागली असा कला स्पर्धकांत आहे काय ?

स्पधेर्त ' व्यक्ती ' विकास असं म्हटलं होतं तरीही अनेकांनी ' स्त्री ' विकास असा एकांगी विचार केलेला आढळला. स्त्री म्हणजे समाज किंवा कुटुंब नाही. कदाचित स्पर्धकांमध्ये स्त्रीया अधिक होत्या म्हाून असं एकांगी लिखाण झालं असेल. पण यातच काळजी वाटण्यासारखं आहे. कारण पुरुष पुरुषांबाबत विचार करतील आणि स्त्रीया स्त्रीयांबाबत यातून ' माणूस ' हा विचार मागे राहतो. ' व्यक्ती ' मध्ये माणूसपण अभिप्रेत होतं. इथे मग स्पर्धकांनी पुरुषांचा ' विकास ' झाला आहे असं गृहित धरलंय काय ?

यापुढे जाऊन विकासाची संकल्पना रुढ संकेतानुसारच केली आहे. यश, प्रसिद्धी, पैसा याचं कडबोळं म्हणजेच ज्विकास का ? फक्त एकाच स्पर्धकाने व्यक्ती विकासाची व्याख्या केली. ' अंगभूत कलागुणांना नाव देऊन काहीतरी बनण्याची जिद्द. त्यासाठी लागणारी चिकाटी, परिस्थिती मग कशीही असो, येणाऱ्या परिस्थितीचा सामना करून संकटांशी झुंज देण्याचं बळ व जबरदस्त आत्मविश्वासाची निमिर्ती करून सर्वांगीण विकास साधणे. ' संस्कार देण्याचे काम, मानसिक स्थैर्य निर्माण करणे, भावनिक आधार देणे व सर्व कुटुंबातच शक्य आहे यावर सर्वच स्पर्धकांचं एकमत होतं. मात्र त्याच कुटुंबात होणारी घुसमट व सामंजस्याची आवश्यकता यावर पुरेसा भर दिला गेला नाही. यामुळे सरळ सरळ विरोधी भूमिका मांडणारा एकही विचार समोर आला नाही. स्पर्धकांना एक हजार शब्दांची मर्यादा घातली होती पण फारच कमी स्पर्धकांना ती पाळता आली. संत वचनं, सुभाषितं यांचा आधार घेत विचार मांडला गेला! आपल्या विचारांवर, अनुभवांवर आणि त्यातून काढलेल्या निष्कर्षांबाबत लेखकाला आत्मविश्वास नाही का ? या त्रुटीमुळे अनेक निबंध केवळ उपदेशात्मक झाले आहेत.

एका दलित लेखकाने वेगळा विचार मांडला. त्याचं म्हणणं की विकास, कुटुंब वगैरे संकल्पना या समाजातील वरच्या स्तरातील लोकांच्या संकल्पना आहेत. या संकल्पनांबाबतचे निकष आणि निष्कर्षही मग अशाच समाजातील अल्प व्यक्तींना लागू होतात. झोपडपट्ट्यांमध्ये, गरिबीत राहणारे लोक यांना विकास साधण्यासाठी लागणारी ' स्पेस ' आहे काय ? मग बहुजनांचा विकास होतच नाही काय ? लेखकाने व्यक्तीविकासाच्या निकषांवरच प्रश्ान् उभे करून या विषयावरील चचेर्ला एक व्यापक रूप दिलं.

स्पधेर्चे निकाल रविवारी जाहीर होतीलच पण या विषयावरील चर्चा अधिक विस्तारित स्वरूपात, माहिती सकट व्हावी, विचारपूर्वक व्हावी आणि या विषयांवरील पैलू समोर यावेत तसेच आपले प्रश्ान् विचारण्याची संधी मिळावी यासाठी बक्षिस वितरण समारंभाबरोबर या विषयावर परिसंवादही आयोजिलेला आहे. या परिसंवादात शारदा साठे या ज्येष्ठ स्त्रीवादी कार्यर्कत्या, डॉ. अरविंद भावे हे मानसोपचार तज्ज्ञ, विधित, अॅड. आशुतोष धर्माधिकारी आणि श्ाीमती मुक्ता पुणतांबेकर या मुक्तांगण व्यसन मुक्ती केंदच्या उपसंचालक असतील.

संजय रानडे

 
</text>
</doc>
