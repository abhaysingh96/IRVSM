<doc>
<docno>1110418.cms.txt</docno>
<text>
 
देश-विदेश
मोदींचा 'कलंक' भंडारींनी धुतला!
[ Saturday, May 14, 2005  11:34:39 pm]


वृत्तसंस्था

नवी दिल्ली : गुजरातमध्ये 2002 साली घडलेला जातीय हिंसाचार, हा ठरवून केलेला नव्हता आणि भारतीय जनता पक्षावर वा नरेंद मोदींवर तो कलंक असल्याचे म्हणता येणार नाही, असे प्रमाणपत्र गुजरातचे माजी राज्यपाल आणि संघ परिवारातील ज्येष्ठ नेते सुंदरसिंग भंडारी यांनी शनिवारी बहाल केले.

याच भंडारी यांनी केवळ दोन दिवसांपूर्वी, गुरुवारी, 'गांधीहत्येची आठवण करून देणारे हे दंगे आणि अत्याचार यांचे गांभीर्यच मोदी सरकारला समजले नाही' अशी नापसंती मोदींविरुद्ध व्यक्त केली होती. परंतु प्रमोद महाजन यांचा 'बीजेपी टुडे'मधील लेख आणि त्याची मीडियाने केलेली चर्चा खोडून काढताना भंडारी यांनी शनिवारी स्वत:चीही भूमिका निष्प्रभ ठरवली. 'उपाय योजण्यात प्रशासनाने उशीर केल्याबद्दलची प्रतिक्रिया जमावाने दिली. हा विलंब म्हणजे कलंक नव्हे. तो 'निर्णयक्षमतेचा प्रश्ान्' आहे', अशा शद्बांत त्यांनी मोदींना वाचवण्याचा प्रयत्न केला.

गोध्रा येथे जळाले ते '58 रामसेवक' होते, असा दावाही बोलण्याच्या ओघात भंडारी यांनी केला. अहमदाबादेतून बहुतेक सर्व मृतदेह नेण्यात आले, ते पाहून सर्वसामान्यांची झालेली प्रतिक्रिया समजण्यासारखी आहे, अशी भलामणही भंडारी यांनी केली. परिस्थिती हाताळण्याची जबाबदारी मोदींवर होती हे खरे; पण ती पार पाडताना 'निर्णयक्षमतेचे प्रश्ान्' येणारच, असे भंडारी म्हणाले.

 
</text>
</doc>
