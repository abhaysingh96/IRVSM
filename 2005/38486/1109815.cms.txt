<doc>
<docno>1109815.cms.txt</docno>
<text>
 
देश-विदेश
तेलुगु देसमच्या कार्यर्कत्यांच्या दंगलीत पोलिसासह 7 ठार
[ Saturday, May 14, 2005  12:17:26 am]


वृत्तसंस्था

हैदराबाद : पेनुकोंडा मतदारसंघात दोन जून रोजी होणाऱ्या पोट निवडणुकीसाठी शुक्रवारी अर्ज भरताना झालेल्या दंगलीत एक पोलिस उपनिरीक्षक तेलुगु देसमचे सहा कार्यकतेर् ठार तर 38 जखमी झाले.

अनंतपुरा जिल्ह्यातील पेनुकोंडा मतदारसंघात तेलुगु देसमच्या उमेदवार पी. सुनीता अर्ज दाखल करण्यासाठी आल्या असताना समर्थकांनी जोरजोराने घोषणा देऊन पोलिसांवर दगडफेक केली. तणाव वाढल्यानंतर पोलिसांनी गोळीबार केला यात चार कार्यकतेर् मारले गेले. या गडबडीत झालेल्या चेंगराचेंगरीत दोन जण मृत्यूमुखी पडले. यावेळी दगडफेकीत जखमी झालेला पोलिस उपनिरीक्षक हुलप्पा रुग्णालयात मृत झाल्याचे सांगण्यात आले. या गोंधळात पी. सुनीता अर्ज दाखल केला. मात्र, या घटनेमुळे संतप्त तेलुगु देसमच्या कार्यर्कत्यांनी शहरातील बसेस व खाजगी गाड्यांना आग लावण्याचे प्रकार केले.

या घटनेची माहिती घेतल्यानंतर आंध्रप्रदेशचे मुख्यमंत्री राजशेखर रेड्डी यांनी गृहमंत्री के. जन रेड्डी आणि पोलिस महासंचालक स्वरणजीत सेन यांना घटनास्थळी जाऊन माहिती घेण्याचे आदेश दिले. घटनेची दंडाधिकाऱ्यांमार्फत चौकशीचे आदेश दिले असल्याचे, एका वरिष्ठ अधिकाऱ्याने सांगितले. मात्र, माजी मुख्यमंत्री चंदाबाबू नायडू यांनी दुदैर्वी घटनेबद्दल दु:ख व्यक्त करून न्यायालयीन चौकशीची मागणी गेली आहे.

 
</text>
</doc>
