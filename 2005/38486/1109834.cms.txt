<doc>
<docno>1109834.cms.txt</docno>
<text>
 
महाराष्ट्र
चित्रपटांच्या पोस्टप्रॉडक्शनची अत्याधुनिक यंत्रणा पुण्यातही
[ Saturday, May 14, 2005  12:29:48 am]


विवेक सबनीस

पुणे : मराठी सिनेमांना पुन्हा एकदा चांगले दिवस येऊ लागले आहेत. हे लक्षात घेऊनच पुण्यात प्रथमच मराठी सिनेमांच्या पोस्ट प्रॉडक्शनच्या सुविधेतील अत्याधुनिक एडिटिंग यंत्र पुण्यात प्रथमच बसवण्यात येत आहे. ज्येष्ठ सिनेमा संकलक एन. सी. वैद्य आणि दिग्दर्शक राम गबाले यांच्याहस्ते या सुविधेची मुहुर्तमेढ कवेर् रोडवरील बार्स अॅण्ड टोन या सिनेमाक्षेत्रात तांत्रिक काम करणाऱ्या संस्थेत बसवून होत आहे. त्यामुळे यापुढे केवळ मुंबईच्या एडिटिंग सुविधेवर मराठी निर्माते-दिग्दर्शकांना यापुढे अवलंबून राहावे लागणार नाही.

आत्तापर्यंत फक्त फिल्म अॅण्ड टेलिव्हिजन इन्स्टिट्यूट ऑफ इंडियामध्येच एडिटिंग यंत्रणा होती. पण त्याचा लाभ मराठी सिनेमाना होत नव्हता. आज हिंदीप्रमाणे मराठी सिनेमाची दृश्य तसेच श्राव्यात्मक पातळीही तांत्रिक प्रगतीमुळेच वाढू शकली आहे. बार्स अॅण्ड टोन प्रा. लि. मध्ये म्हणूनच अमेरिकन बनावटीचे एव्हीड हे सिनेमातील अत्यंत गुंतागुंतीची संकलनाची कामे करू शकेल, असे या संस्थेचे संचालक संजय दाबके यांनी सांगितले.

हल्लीच्या प्रगत तंत्रज्ञानानुसार सिनेमाची फिल्म कापण्यासाठी कात्रीचा वापर करावा लागत नाही, असे दाबके यांनी ' महाराष्ट्र टाइम्स ' शी बोलताना सांगितले. ते म्हणाले की, कम्प्युटरच्या मदतीने हवे तसे ' कट-पेस्ट ' करण्याची सुविधा या तंत्रज्ञानात असल्यामुळे सिनेमांचे एडिटिंग पूवीर्पेक्षा खूप लवकर करणे शक्य झाले आहे. पूवीर् सिनेमाच संकलन करण्यासाठी तीन महिने लागत असत. तर आता हा वेळ अवघा 13 ते 14 दिवसांवर हे काम पूर्ण करणे शक्य झाले आहे.

दोन ते तीन शेड्यूलमध्ये मराठी सिनेमे पूर्ण करणाऱ्या मराठी निर्माते दिग्दर्शकांना प्रत्येक शेड्यूलच्या मध्ये हे एडिटिंग करणे आता सहज शक्य होणार आहे. त्यामुळे सिनेमा निमिर्तीमध्ये आपोआपच एकसंधता निर्माण होऊन निर्मात्यालाही त्याच्या अंतिम ' प्रॉडक्ट ' संबंधी अंदाज येईल, असा विश्वास दाबके यांनी व्यक्त केला. एकंदर मराठी सिनेमाच्या सत्तर टक्के सिनेमे कोल्हापूरात बनतात तर उर्वरित पुणे आणि मुंबईत. अशा वेळी कोल्हापूरला पुण्यात एडिटिंग करण्याचा नवा पर्याय उपलब्ध होतो आहे.

गेल्या वषीर् एकंदर 57 मराठी सिनेमे राज्यात सर्वत्र झळकले, असे सांगून दाबके म्हणाले की, त्यातील दहा ते 12 सिनेमे उत्तम चालले आहेत. हा रेट हिंदी सिनेमांपेक्षाही जास्त असल्यामुळेच आता यावषीर् मराठी सिनेमे तयार करण्यासाठी आणखीन जास्त निर्माते पुढे आले आहेत.

टीव्हीकडून पुन्हा एकदा सिनेमागहाकडे वळणारा प्रेक्षकवर्ग मल्टिप्लेक्समुळेच मराठी सिनेमाही आवडीने पाहू लागला आहे, असे दाबके यांनी सांगितले. ते म्हणाले की, ही सर्व ' श्वास ' ची किमया आहे. आज ' नवरा माझा नवसाचा ', ' अगबाई अरेच्चा ' आणि ' पक पक पकाक ' सारखे सिनेम त्याच्या मांडणीबरोबरच चांगल्या तांत्रिक मूल्यामुळे उत्तम व्यवसाय करत आहेत. त्यातूनच हिंदीप्रमाणे मराठी सिनेमाची बाजारपेठही नक्की वाढेल. त्यात आता आमचाही खारीचा वाटा राहील!

 
</text>
</doc>
