<doc>
<docno>1109898.cms.txt</docno>
<text>
 
महामुंबई
गुरुस्वरूप श्रीवास्तव यांना अटक
[ Saturday, May 14, 2005  01:06:05 am]


म. टा. प्रतिनिधी

मुंबई : बनावट कागदपत्रे बनविल्याच्या आरोपावरून ' स्वरूप ग्रुप ऑफ इंडस्ट्रीज ' चे अध्यक्ष आणि कार्यकारी संचालक गुरूस्वरूप श्रीवास्तव यांना मुंबई पोलिसांच्या आथिर्क गुन्हे शाखेने शुक्रवारी अटक केली.

खाजगी बँकेत खाते उघडण्यासाठी व कर्ज घेण्यासाठी श्रीवास्तव यांनी चुकीचा वाषिर्क ताळेबंद तसेच ' प्रॉफिट अॅण्ड लॉस स्टेटमेंट ' तयार करून घेतल्याचा आरोप करणारी तक्रार मुंबईतील दोन चार्टर्ड अकौंटंट यांनी पोलिसांकडे केली होती.

श्रीवास्तव यांनी गेल्यावर्षी प्रसिध्द चित्रकार मकबूल फिदा हुसेन यांच्या कलाकृती 101 कोटी रुपयांना विकत घेतल्या होत्या. या घटनेमुळे ते प्रकाशझोतात आले होते. या समूहाचे फायनान्शियल कंट्रोलर जी. एल. अय्यर यांना याप्रकरणी 10 मे रोजी पोलिसांनी अटक केलेली आहे.

श्रीवास्तव यांना सायंकाळी अटक केल्याची माहिती मुंबईचे अतिरिक्त पोलिस आयुक्त के. एल. बिश्णोई यांनी वार्ताहराशी बोलताना दिली.

 
</text>
</doc>
