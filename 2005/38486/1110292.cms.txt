<doc>
<docno>1110292.cms.txt</docno>
<text>
 
खास बात
घटक पक्षांच्या कैदेत
[ Saturday, May 14, 2005  07:58:31 pm]


पहिले वर्ष संपले, देशाला सांगण्यासारखे विशेष काय ? किमान समान कार्यक्रमाचा भव्य देखावा उभा करीत, सत्तेवर आलेले युपीए सरकार, वर्षभरात सर्व आघाड्यांवर पूर्णत: अपयशी ठरले. समाजातल्या प्रत्येक वर्गात विश्वासघाताची भावना आहे. जाहीरनाम्यातली सारी वचने आपल्या जागेवर आहेत. विरोधकांशी सुडाचा प्रवास सुरू करणाऱ्या सरकारची, घटक पक्षांच्या कैदेत पडलेल्या कमजोर कैद्यासारखी अवस्था आहे. आघाडीत एकवाक्यता नाही. मायावतींचा बसप, लालूप्रसादांचा राजद, करूणानिधींचा दमुक अन् डाव्या पक्षांबरोबर दररोज ओढाताण सुरू आहे. ना धोरणांची सुसंगती, ना प्रगतीची दिशा, देशाचे अध:पतन मात्र वेगाने सुरू, यापेक्षा वेगळे वर्णन काय होऊ शकते ?

अर्थशास्त्री पंतप्रधान मनमोहनसिंग अन् विद्वान अर्थमंत्री चिदंबरम यांची जोडी किमानपक्षी क्रांतिकारी आथिर्क सुधारणांचे निर्णय पुढे नेईल, अशी अपेक्षा होती. प्रत्यक्षात काय झाले ? नीट हिशेब करून बघा, ज्येष्ठ नागरिकांना करपात्र उत्पन्नावर पूवीर् 20 हजारांची सूट मिळायची ती 12 हजारांवर आली, महिलांची 5 हजारावरून 3500 वर आली तर सरकारी कर्मचारी आणि चाकरमान्यांना 30 हजारापर्यंत मिळणारे स्टँडर्ड डिडक्शनच ताज्या अर्थसंकल्पाने काढून घेतले. बेरोजगारी हटवण्यासाठी प्रत्येक कुटुंबातल्या किमान एका व्यक्तीला रोजगार देण्याची आकर्षक घोषणा सरकारने केली. 90 हजार कोटी रुपयांचा या योजनेवर खर्च होणार होता. प्रत्यक्षातली तरतूद केवळ 9 हजार कोटींची. वाजपेयी सरकारने बेरोजगारांसाठी जितकी रक्कम खर्च केली, त्याच्या निम्मी देखील ही तरतूद नाही. राष्ट्रीय रोजगार हमी योजनेत केवळ ग्रामीण बेरोजगारीचाच विचार करण्यात आला आहे. शहरी बेरोजगारांनी काय करायचे ? आथिर्क सुधारणांच्या प्रत्येक निर्णयावर डाव्या पक्षांचा अडथळा आहे तो वेगळाच.

देशातले चित्र पहा, आंध्रप्रदेशात 1 हजार शेतकऱ्यांनी आत्महत्या केल्या, त्यात आजही खंड पडलेला नाही. महाराष्ट्रात कुपोषणाच्या बळींची संख्या वाढली. अंतर्गत सुरक्षेकडे सरकारचे साफ दुर्लक्ष आहे. निवडणुकीच्या स्वार्थासाठी सत्ताधारी आघाडीने नक्षलवाद्यांशी हातमिळवणी केली त्याचे दुष्परिणाम साऱ्या देशाला भोगावे लागत आहेत. ईशान्य भारतापासून उत्तरप्रदेश, बिहार अन् आंध्रात नक्षलवादी चळवळी फोफावल्या आहेत. बांगला देशी घुसखोरांची संख्या 3 कोटींवर पोहोचली आहे. काश्मीरमधला दहशतवाद वाढतच चालला आहे. आता तर निष्पाप मुलांचेही बळी पडत आहेत. अल्पसंख्यांकांना शिक्षणासाठी विशेष सोयी पुरवणाऱ्या युपीए सरकारने हिंदू समाजातल्या दुर्बल घटकांना अन् दलित, आदिवासींना मात्र वंचित ठेवले आहे. क्रमिक पुस्तकात भारतीय संस्कृतीचे पुनश्च विकृतीकरण करण्यात आले आहे. आयएसआयचे अड्डे देशात वाढत चालले आहेत, तरीही जनरल मुशर्रफांशी चर्चा करतांना मनमोहनसिंग दहशतवादाच्या मुद्द्यावर गप्प राहिले.

कूटनीतीच्या यशाचे गोडवे गाणाऱ्या सरकारने समझोत्याच्या नावाखाली पाकिस्तानला हरतऱ्हेच्या सुविधा पुरवायला प्रारंभ केला, त्यात काश्मीर प्रश्ानचा गुंता अधिकच बिकट झाला. जनरल मुशर्रफांचे लाल गालिचा अंथरून स्वागत करणारे युपीए सरकार, नेपाळसारख्या हिंदु राष्ट्राचा, माओवादी अतिरेक्यांपासून बचाव करण्याऐवजी, भिन्न प्रकारचा व्यवहार करते. चीनशी झालेल्या चचेर्त सिक्कीमचा प्रश्ान् सुटला मात्र अरूणाचलमध्ये अधिक गंभीर स्थिती निर्माण झाली. राष्ट्रीय असो की आंतरराष्ट्रीय, एकाही आघाडीवर सरकारची नेत्रदिपक प्रगती नाही. अनेक विसंगतींचे ओझे वाहणाऱ्या युपीए सरकारचे पहिले वर्ष, सर्वार्थाने निराशाजनक ठरले आहे, असेच म्हणावे लागेल.

विजयकुमार मल्होत्रा,

प्रवक्ता, भारतीय जनता पक्ष

 
</text>
</doc>
