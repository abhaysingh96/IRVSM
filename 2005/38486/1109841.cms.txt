<doc>
<docno>1109841.cms.txt</docno>
<text>
 
महाराष्ट्र
अर्धवेळ ग्रंथपालांची ससेहोलपट
[ Saturday, May 14, 2005  12:39:40 am]


म. टा. प्रतिनिधी

पुणे : मुलांमध्ये वाचनाची आवड निर्माण व्हावी, याकरता शाळांमध्ये ग्रंथालय असणे गरजेचे करण्यात आले असले, तरीही त्यासाठी अनेक ठिकाणी ग्रंथपालांची नेमणूकच करण्यात आलेली नाही. तसेच, राज्यातील शाळांमध्ये 2200 जण अर्धवेळ ग्रंथपाल म्हणून काम करत आहेत. सरकारच्या धरसोडवृत्तीचा फटका त्यांना बसत असून पूर्णवेळ ग्रंथपाल म्हणून कायम करण्याची त्यांची मागणी सातत्याने डावलली जात आहे.

तीन महिन्यांपूर्वी फेबुवारीमध्ये झालेल्या मंत्रिमंडळाच्या बैठकीत अर्धवेळ ग्रंथपालांना पूर्णवेळ करण्याविषयी चर्चा झाली. त्यासंबंधी केंदीय कृषीमंत्री शरद पवार, मुख्यमंत्री विलासराव देशमुख आणि बहुसंख्य शिक्षक आमदार आणि लोकप्रतिनिधींनी वारंवार शिफारस करूनही त्यासंबंधीचा आदेश निघण्यास विलंब लागत असल्याचा परिणाम अर्धवेळ ग्रंथपालांच्या मानसिक स्वास्थ्यावर होत असल्याचा आरोप पुणे जिल्हा माध्यमिक आणि उच्च माध्यमिक शाळा ग्रंथपाल संघाचे अध्यक्ष सिद्धराम पवार यांनी केला.

सध्या राज्यातील सुमारे 15 हजार माध्यमिक आणि उच्च माध्यमिक शाळांमध्ये चार हजार ग्रंथपाल पदे असून त्यातील केवळ अठराशे पदांवर पूर्णवेळ ग्रंथपालांची नेमणूक करण्यात आली आहे. गेल्या अनेक वर्षांपासून 2200 ग्रंथपाल अर्धवेळ कार्यरत असून त्यांच्या तीन हजारांच्या वेतनश्रेणीत कोणतीही वाढ झालेली नाही. या ग्रंथपालांना पूर्णवेळ करण्याचे आश्वासन सरकारतफेर् नेहमीच देण्यात आले असले, तरीही त्यावर अद्याप कोणताही ठोस निर्णय झाला नसल्याची खंत त्यांनी व्यक्त केली.

अर्धवेळ ग्रंथपालांना कायम करण्याऐवजी त्यांना यापुढे प्रतिदिन केवळ 20 रुपये मानधन देण्याचा अध्यादेश सरकारने काही दिवसांपूवीर् काढला होता. मात्र, त्याला झालेल्या तीव्र विरोधानंतर तो तात्पुरता मागे घेतला असला, तरीही रद्द केलेला नाही. अर्धवेळ ग्रंथपालांना पूर्णवेळ करून घेताना सरकारच्या तिजोरीवर वाषिर्क साडेसात कोटींचा भार पडणार असला, तरीही गेल्या अनेक वर्षांपासून तुटपुंज्या रकमेवर काम करणाऱ्या अर्धवेळ ग्रंथपालांचा विचार अग्रक्रमाने करणे आवश्यक असल्याचे मतही त्यांनी मांडले.

गेल्या अनेक वर्षांपासून शाळेच्या ग्रंथालयांना पूर्णवेळ ग्रंथपाल देण्याची मागणी केली जात आहे. मात्र, त्यावर सरकारने कोणताच निर्णय घेतलेला नाही. तसंच, आजमितीस राज्यात अनेक ' एम. लिब. ' पदवी घेतलेल्यांना अर्धवेळ ग्रंथपालपदावर काम करावे लागत असून सरकारने वेळीच यासंबंधी पावले उचलण्याची गरज आहे, असे त्यांनी सांगितले.

कोठारी आयोगाने शाळा तेथे ग्रंथपाल, ग्रंथालय तेथे पूर्णवेळ ग्रंथपालपद, ग्रंथपालांना वेतनश्रेणी देण्याची शिफारस केली होती. बहुतांश राज्यांमध्ये या धोरणांचा अवलंब केला जात असताना, केवळ महाराष्ट्रातच अद्याप 70 टक्के शाळांमध्ये ग्रंथपालांची वानवा असल्याची टीका त्यांनी केली. 250 विद्यार्थ्यांमागे एक शारीरिक शिक्षक पद देण्याची घोषणा मंत्र्यांतफेर् केली जाते ; पण पाचशे विद्याथीर् संख्येला एक पूर्णवेळ ग्रंथपाल देण्यासाठी सरकारच्या तिजोरीत पैसा नसतोे, याला काय म्हणायचे, असा प्रश्ान्ही त्यांनी उपस्थित केला.

 
</text>
</doc>
