<doc>
<docno>1110428.cms.txt</docno>
<text>
 
महाराष्ट्र
अतिरेकी घुसल्याच्या बातमीने शिर्डीत घबराट
[ Saturday, May 14, 2005  11:47:18 pm]


म. टा. वृत्तसेवा

शिर्डी : साईमंदिरात बॉम्बस्फोट घडवून आणण्यासाठी दोन अतिरेकी शिडीर्त घुसल्याची खबर राज्य गुप्तचर यंत्रणेला मिळाल्यामुळे पोलिसांनी शनिवारी दिवसभर येथील हॉटेल, लॉजिंगची तपासणी केली.

मोबाईल, लॅपटॉप आणि कॅमेरे मंदिरात नेण्यास सक्त मज्जाव करण्यात आला. धातूशोधक यंत्राच्या मदतीने तपासूनच भाविकांना मंदिरात सोडण्यात येत होते. त्यामुळे शिडीर्तील रहिवासी आणि भाविकांमध्ये एकच खळबळ उडाली.

रोज लाखो भाविकांची वर्दळ असणाऱ्या शिडीर्त गुप्तचर अधिकाऱ्यांनी शुक्रवारपासून बस स्टँड आणि मंदिर परिसरात स्वत: फिरून माहिती घेण्यास सुरुवात केली होती. शनिवारी पहाटेच्या काकड आरतीपासून भाविकांची कसून तपासणी करून मंदिरात सोडण्यात आले. अचानक असा बदल का करण्यात आला, याबद्दल पोलिसांकडून अत्यंत गुप्तता पाळण्यात आली. त्यामुळे दिवसभर शहरात अनेक अफवा पसरल्या होत्या.

जिल्हा पोलिस प्रमुख विश्वास नांगरे आणि सीआयडीच्या अधिकाऱ्यांनी मंदिराची दुपारी कसून तपासणी केली. तसेच हॉटेलांंमध्येही शोधाशोध सुरू केली. शिडीर्त येणाऱ्या सर्व रस्त्यांवर नाकाबंदी करण्यात आली. त्यामुळे घाबरून अनेक भाविक शिडीर् सोडून निघून गेले.

साई संस्थानातून मिळालेल्या माहितीनुसार, एका साधूने संस्थानच्या कार्यकारी अधिकाऱ्यांना पत्र लिहून दक्षिण भारतातील चारजण मानवी बॉम्ब बनून घातपात करणार आहेत, अशी माहिती कळवली होती. त्यानुसार संस्थानाने शिडीर् पोलिसांना सुरक्षा पुरवण्याची लेखी मागणी केली होती. हे पत्र लिहिणाऱ्या साधूच्याच शोधात शिडीर् पोलिस आहेत.

 
</text>
</doc>
