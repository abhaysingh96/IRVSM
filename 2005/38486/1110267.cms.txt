<doc>
<docno>1110267.cms.txt</docno>
<text>
 
संवाद
शब्देविण संवादु
[ Saturday, May 14, 2005  06:19:29 pm]


... तिकडून कागदपत्रे स्कॅन करून त्यांच्या इमेजेस ऑनलाइनद्वारे इकडे येतात. चार तासात तब्बल एक लाख कागदपत्रे ऑनलाइन येऊ शकतात. मग कम्प्युटरमध्ये अॅप्लिेकशनद्वारे कागदपत्रांची व्यवस्थित क्रमवार विभागणी करून परत वेळच्या वेळेत प्रक्रिया केलेला डेटाबेस पाठविला जातो...

आजकाल बीपीओ (बिझनेस प्रोसेस आऊटसोसिर्ंग) म्हणजे अगदी परवलीचा शब्द झाला आहे. आपल्यासमोर बीपीओ म्हणजे कॉलसेंटर ज्यात मुलगी किंवा मुलगा कानाला हेडफोन लावून कम्प्युटरसामोर अमेरिका किंवा इंग्लंडमधील फ्लुएंट इंग्रजी बोलत आहे, असे चित्र येतं. वास्तविक बीपीओमध्ये व्हॉइस आणि नॉन-व्हॉइस असे दोन प्रकार पडतात. व्हॉइस बीपीओ म्हणजे संभाषणाद्वारे माहिती किंवा सेवा पुरवायची. नॉन-व्हॉइसमध्ये सेवा पुरवायची असते संभाषणाविना. याचा संबंध प्रामुख्याने डेटा मॅनेजमेंटशी येतो. ही सेवा ऑनलाइन आणि ऑफलाइन मोडमध्ये करता येते. यात विशिष्ट गरजेनुरुप इमेजेस, हार्डकॉपीज, डेटाबेसचा पुरवठा केला जातो. पण हा प्रकार म्हणजे फक्त डेटा इंट्री नाही. यात कम्युनिकेशन आणि कम्प्युटरच्या माध्यमाने परदेशातून आलेल्या कामावर इकडे प्रोसेस केली जाते. इंग्रजी संभाषण-कौशल्य नसल्यामुळे कॉलसेंटर किंवा इतर क्षेत्रात नोकरी मिळत नसलेल्या होतकरूंना नॉन-व्हॉइस बीपीओ क्षेत्रात मोठा वाव आहे.

नॉन-व्हॉइस बीपीओ म्हणजे काय, हे उदाहरणावरून स्पष्ट होईल. अमेरिकेत प्रत्येक व्यक्तीचा आरोग्य विमा असल्यामुळे या क्षेत्रात मोठ्या प्रमाणात व्यवहार चालतो. यात दिवसालाच नुकसान भरपाई देण्याचा (क्लेम) व्यवहार करोडो डॉलरच्या घरात असतो. त्यात हे काम दिलेल्या कालावधीत पूर्ण करून त्याचा व्यवस्थित डेटाबेस ठेवावा लागतो. फॉर्मची माहिती, क्लेमची तारीख, कायद्यातील तरतुदी, रोगाची माहिती अशा प्रकारे एका माणसाच्या बऱ्याच माहितीचा डेटाबेस तयार ठेवावा लागतो. मात्र, माहितीचे इंडेक्सिंग किंवा डेटाबेस ठेवण्यासाठी तेथे प्रचंड खर्च येतो. यासाठी या सर्व कामाचे इंडेक्सिंग करण्यासाठी सारा तपशील आपल्याकडे पाठवितात.

यासाठी तिथून कागदपत्रे स्कॅन करून त्यांच्या इमेजेस ऑनलाइनद्वारे इकडे येतात. चार तासात तब्बल एक लाख कागदपत्रे ऑनलाइन येऊ शकतात. मग कम्प्युटरमध्ये अॅप्लिेकशनद्वारे कागदपत्रांची व्यवस्थित क्रमवार विभागणी करून परत वेळच्या वेळेत प्रक्रिया केलेला डेटाबेस पाठविला जातो.

गंमत म्हणजे, अमेरिका आणि भारताच्या वेळेत 12 तासांचा फरक असल्याने तेथील कार्यालये सुटतात तेव्हा आपल्याकडे कामाला सुरुवात होते. त्यामुळे तेथील मंडळी कार्यालयातून सुटण्याअगोदर कागदपत्रांच्या इमेज ऑनलाइन पाठवितात. आपण त्यावर दिलेल्या वेळेत प्रक्रिया करून आपले कार्यालय सुटण्याअगोदर डेटाबेस पाठवतो. मात्र, दिलेल्या वेळेत जराही उशीर किंवा प्रक्रियेमध्ये चूक झाल्यास परत त्या कंपनीचे काम मिळण्याची शाश्वती नसते. अर्थात, येथेही कंपन्यांमध्ये स्पर्धा चालू आहे.

नॉन-व्हॉइस बीपीओसाठी परदेशातील वित्तिय, फार्मास्युटिकल, लॉजिस्टीक, विमा, वैद्यकीय, संशोधन, बँकिंग, पब्लिशिंग हाऊसेस आदी क्षेत्रांकडून कामे येतात. लिटिगेशन कोडींग, इलेक्ट्रॉनिक डेटा रिकव्हरी, इंडेक्सिंग, रेमिटन्स प्रोसेसिंग, हेल्थ क्लेम प्रोसेसिंग, मॉगेर्ज डॉक्युमेंट, प्लँट मेन्टेनन्स आणि ई-पब्लिशिंग यासारख्या डॉक्युमेंट मॅनेजमेंट आणि डेटा कॅप्चरिंग सेवा नॉन-व्हॉइस बीपीओत दिल्या जातात.

नॉन- व्हॉइस बीपीओ क्षेत्रात काम करण्यासाठी पदवीधर असण्याची गरज नसून इंग्रजीवर चांगले प्रभुत्व (संभाषण कौशल्याची गरज नाही) असायला हवे. शिवाय, उत्तम सामान्यज्ञान, डोमेन नॉलेज शिकून घेण्याची क्षमता आणि मेहनत करण्याची तयारी हवी. उत्पन्नाची सुरुवात चार हजार रुपयांवर होऊन ती थेट 50 ते एक लाख रुपयांवर जाऊ शकते. वर्षाला उत्पन्न वाढण्याचा वेग वीस टक्के आहे. अर्थात, उत्पन्नाचा आकडा पदानुसार असून कोडर्स, क्वालिटी चेकर्स, शिफ्ट सुपरवायझर, प्रोजेक्ट लिडर, प्रोजेक्ट मॅनेजर, सिनियर प्रोजेक्ट मॅनेजर आणि जनरल मॅनेजर अशी पदे आहेत.

या क्षेत्रातील काम सॉफ्टवेअरवर अवलंबून असल्याने सॉफ्टवेअर इंजिनिअरर्सना नोकऱ्यांची संधी आहे. देशात अशा सुमारे शंभर कंपन्या असून त्यांची वाषिर्क उलाढाल शंभर अब्ज रुपयांच्या घरात होते. दरसाल हा व्यवसाय दुप्पट होतो आहे. सध्या देशात आयसीआयसीआय वनसोर्स, इकॉम एनेबल, इ र्सव्ह, एक्झॉक्ट, डेटामॅट्रिक्स, एमसोर्स या कंपन्या कार्यरत आहेत. अमेरिकेशिवाय ऑस्ट्रेलिया आणि युरोपातून कामाचे आऊटसोसिर्ंग केले जात आहे.

सध्या कॉलसेंटरचे बूम आहे. मात्र, यात बक्कळ पैसा मिळूनही कर्मचाऱ्यांना मानसिक ताणातून जावे लागते. ' टागेर्ट ' पूर्ण करण्याची धास्ती, सतत बैठे काम, ग्राहकांशी तेच तेच बोलण्यामुळे येणारा कंटाळा, रात्रपाळी यामुळे कॉलसेंटरचे एक्झेक्युटिव्ह असमाधानी असतात. त्यापेक्षा वेगळी परिस्थिती नॉन-व्हॉइस बीपीओची आहे. कामाच्या लवचिक वेळा , ' टागेर्ट ' पूर्ण करण्याचे दडपण नाही, इंग्रजी संभाषण कौशल्याची गरज नाही. तसेच, विद्याथीर् अर्धवेळ शिक्षणही घेऊ शकतात!

उमेश कोळमकर

 
</text>
</doc>
