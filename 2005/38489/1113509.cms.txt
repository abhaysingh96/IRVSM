<doc>
<docno>1113509.cms.txt</docno>
<text>
 
महामुंबई
माणिक वर्मा यांना संगीत आदरांजली
[ Tuesday, May 17, 2005  10:09:49 pm]


म. टा. विशेष प्रतिनिधी

मुंबई : 'अत्यंत प्रसन्न, देखणे रूप लाभलेल्या माणिक वर्मा स्वभावानेही अत्यंत प्रेमळ व लाघवी होत्या. गानशिक्षेच्या प्रारंभकाळात अल्प काळ का होईना त्या मला गुरू म्हणून लाभल्या, हे माझे थोर भाग्यच मी मानते', अशा शब्दांत ज्येष्ठ गायिका माणिक भिडे यांनी माणिक वर्मा यांना आदरांजली वाहिली.

रंगशारदा प्रतिष्ठानने माहीमच्या कर्नाटक संघात आयोजिलेल्या आठव्या माणिक वर्मा संगीत महोत्सवाचा प्रारंभ दीपप्रज्वलनाने करताना त्या बोलत होत्या. रंगशारदेच्या कार्यवाह शुभदा दादरकर यांनी प्रास्ताविक केल्यावर, अलीकडेच दिवंगत झालेले प्रतिष्ठानचे विश्वस्त डॉ. श्ाीरंग आडारकर व गायक-नट विश्वनाथ बागूल यांना श्ाद्धांजली वाहून कार्यक्रमाला प्रारंभ करण्यात आला.

कार्यक्रमाच्या उत्तरार्धात ज्योत्स्ना भोळे यांच्या व्यक्तिगत तसेच कलाकारकीदीर्चा संपूर्ण आलेख उत्तमरीत्या काढणारा 'बोला अमृत बोला' हा अडीच तासांचा सांगीतिक दृक्श्ााव्य कार्यक्रम ज्योत्स्नाबाईंच्या कन्या वंदना खांडेकर यांनी आपल्या 'स्वरवंदना' संस्थेतफेर् सादर केला. या कार्यक्रमात स्वत:विषयी, पती केशवराव भोळे, मराठी रंगभूमीला नवचैतन्य देणारे पत्रकार, नाटककार मो. ग. रांगणेकर, मास्टर कृष्णराव, स्नेहल भाटकर आदींंविषयी एन. सी. पी. ए.त संगीतज्ज्ञ डॉ. अशोक रानडे यांच्याशी गप्पा मारणाऱ्या, बोलता बोलता सहजसंुदर गाणाऱ्या ज्योत्स्नाबाईंचे पडद्यावर मुबलक दर्शन वेगवेगळ्या वयोगटांतून घडते.

पु. ल. देशपांडे, डॉ . रानडे, , प्रभाकर पणशीकर, विमल घैसास असे कितीतरी रंगकमीर् पडद्यावर भेटत राहतात. सूत्रसंचालक अरुण नूलकर यांच्याबरोबर भक्ती बवेर्ही प्रारंभीच्या काळात निवेदनासाठी असायच्या. त्यामुळे ध्वनिमुदित निवेदनात भक्तीचा आवाजही ऐकायला मिळतो!

के. नारायण काळे, अनंत काणेकर, पार्श्वनाथ आळतेकर यांच्यासह केशवराव भोळे यांनी नाट्यमन्वंतर ज्योत्स्नाबाईंनी निवृत्ती स्वीकारेस्तोवर गायलेली आणि प्रचंड लोकप्रिय झालेली 'कुलवधू', 'आंधळ्यांची शाळा', 'भूमिकन्या सीता' आदी नाटकांतील पदे प्राजक्ता जोशी ('दे मज देवा जन्म हा','छंद तुझा मजला का मुकुंदा लावियला','खेळेल का देव माझिया अंगणीं'), अनुराधा कुबेर ('रुसली राधा, रुसला माधव', 'येरे येरे येरे मुकंुदा', 'मानसीं राजहंस पोहतो', 'मनरमणा मधुसूदना'), वंदना खांडेक र ( 'ये झणी येरे येरे येरे माघारीं','आला खुषीत समिंदर', 'भाग्यवती मी भुवनीं झाले') आणि गायक- नट संजीव मेहेंदळे ('तुझं नि माझं जमेना', 'कितीतरी आतुर पेम आपुले', 'कटू भावना दाऊ कैशी') या नवीन पिढीतील गायकांनी राजू परांजपे (ऑर्गन) व प्रसाद जोशी (तबला) यांच्या साथीने सुरेख सादर केली. ज्योत्स्नाबाईंच्याच आवाजातील 'बोला अमृत बोला' या भैरवीने सांगता झाली.

महोत्सवाच्या दुसऱ्या दिवशी डॉ. राम देशपांडे यांनी शास्त्रीय/ उपशास्त्रीय गायनाने मैफल सजवली.

 
</text>
</doc>
