<doc>
<docno>1113558.cms.txt</docno>
<text>
 
महाराष्ट्र
स्वस्त हवाईसेवा पोहोचली पुण्यापर्यंत
[ Tuesday, May 17, 2005  11:29:01 pm]


रोहित चंदावरकर

पुणे : देशांतर्गत विमानसेवांमध्ये सुरू झालेल्या दरकपात युद्धाचा फायदा आता पुणेकरांपर्यंतही पोहोचणार असून 'स्पाइसजेट' कंपनीची स्वस्तातली विमानसेवा देशातील इतर मोठ्या शहरांबरोबरच पुण्यातूनही कार्यरत होणार आहे. दिल्ली आणि मुंबईहून वेगवेगळ्या शहरांसाठी ही विमानसेवा सुरू होईलच, पण त्याबरोबरच पुणे- अहमदाबाद, पुणे- बंगलोर आणि पुणे- दिल्ली या मार्गांवर 'स्पाइसजेट'ची विमाने उडणार आहेत. पुढच्या वर्षभरात स्पाइसजेटतफेर् प्रवाशांना लॉटरी पद्धतीने 30 हजार तिकिटे प्रत्येकी केवळ 99 रु. इतक्या अल्पदरात देण्याचीही आकर्षक योजना आखण्यात आली आहे.

दिल्ली, मुंबई, कोलकाता यांसारख्या महानगरांना जोडणाऱ्या हवाई मार्गांवर आताच अनेक विमानकंपन्यांच्या सेवांची गदीर् झाली असल्यामुळे त्यामार्गांवर स्पर्धा आहे, पण पुणे- अहमदाबाद किंवा पुणे-गोवा यांसारख्या ठिकाणांना जोडणाऱ्या मार्गांवर इंडियन एअरलाइन्स, जेट एअरवेज किंवा सहारा यांसारख्या कंपन्यांची पुरेशी विमाने फेऱ्या करीत नसल्यामुळे आम्हाला आता या माकेर्टमध्ये जास्त स्वारस्य आहे, अशी माहिती 'स्पाइसजेट'चे मुख्य कार्यकारी अधिकारी मार्क विंडर्स यांनी 'महाराष्ट्र टाइम्स'शी बोलताना दिली.

जेट एअरवेज, सहारा किंवा किंगफिशर एअर यांच्यासारख्या विमानकंपन्यांनी तिकीट दरात कपात केली असली तरी त्यांच्या सेवा मुंबई- दिल्ली, मुंबई-बंगलोर अशा प्रचंड गदीर्च्या आणि फायद्याच्या मार्गांवरच उपलब्ध आहेत. आता प्रथमच पुणे शहर या प्रकारच्या विमानसेवांच्या नकाशावर येत असल्याची माहिती विंडर्स यांनी दिली. पुण्याहून अहमदाबाद, गोवा आणि दिल्ली या मार्गांवर 'स्पाइसजेट'ची स्वस्त विमानसेवा चालेल. पुणेकरांना 23 मेपासून प्रथमच कमी दरात विमानसेवेचा लाभ मिळणार आहे.

'स्पाइसजेट'ची खासियत अशी की, पहिले वर्षभर प्रत्येक मार्गावर उडणाऱ्या प्रत्येक विमानात पाच ते दहा आसने प्रत्येकी केवळ 99 रु. इतका अल्प तिकीटदर घेऊन विकली जातील. पण त्याचे वितरण मात्र इंटरनेटवर होणाऱ्या बुकिंगमधून लॉटरी पद्धतीने होणार आहे, अशी माहिती एअरलाइनच्या अधिकाऱ्यांनी दिली.

अॅपेक्स योजनेत विमानातील जवळपास वीस टक्के आसनांची विक्रीही अत्यल्प दराने होणार असून, त्याचे दर रेल्वेच्या वातानुकूलित डब्याच्या तिकीटदराइतके असतील. त्यामुळे मुंबई ते गोवा या मार्गावरच्या विमानात वीस टक्के तिकिटे प्रत्येकी अवघ्या 899 रुपयांना विकली जातील. इतर विमानकंपन्यांचे या मार्गावरचे भाडे जवळपास साडेतीन हजार रुपये आहे. 'स्पाइसजेट'च्या विमानासाठी गोवा ते दिल्ली मार्गावर वीस टक्के आसनांसाठी प्रवासभाड्याचा दर 2399 रु. इतका असेल. इतर कंपन्यांमध्ये तो जवळपास साडेसातहजार रुपये आहे.

'स्पाइसजेट' आपल्या सर्व हवाईमार्गांवर बोइंग 737 विमाने वापरणार असून, त्यात बिझनेस क्लास किंवा र्फस्ट क्लास नसेल. विमानात 189 आसने असतील, अशी माहिती विंडर्स यांनी दिली. 'स्पाइसजेट' ही अमेरिकेतल्या 'रॉयल होल्डिंग' या कंपनीच्या मालकीची एअरलाइन असून त्यात आयएल अॅण्ड एफएस, सिटी बँक आणि एबीएन अॅमरो आदींची भागीदारी आहे.

 
</text>
</doc>
