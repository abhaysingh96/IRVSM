<doc>
<docno>1113501.cms.txt</docno>
<text>
 
महाराष्ट्र
नाट्य परिषदेच्या पुणे शाखेचा वर्धापनदिन 25 मे ला
[ Tuesday, May 17, 2005  10:04:34 pm]


म. टा. प्रतिनिधी

पुणे : अखिल भारतीय मराठी नाट्यपरिषदेच्या वर्धापनदिनानिमित्त 25 मे ला होणाऱ्या कार्यक्रमात विविध पुरस्कारांचे वितरण करण्यात येणार असून नाट्यनिर्माते सुधीर भट आणि अ. भा. नाट्य परिषदेचे अध्यक्ष मोहन जोशी यांच्या उपस्थितीत हा कार्यक्रम होणार असल्याची माहिती परिषदेच्या पुणे शाखेचे अध्यक्ष मनोहर कुलकणीर् यांनी दिली.

केशवराव दाते यांच्या स्मृतीप्रित्यर्थ देण्यात येणाऱ्या पुरस्काराने ज्येष्ठ अभिनेते आत्माराम भेंडे यांना सन्मानित करण्यात येणार आहे, तर संगीत क्षेत्रातील दीर्घकालीन सेवेबद्दल पं. मधुकर खाडिलकर यांना माणिक वर्मा स्मृती पुरस्कार देण्यात येणार आहे, असे त्यांनी सांगितले.

रंगभूमी अथवा चित्रपटातील विनोदी भूमिकेसाठी दिला जाणारा वसंत शिंदे स्मृती पुरस्कार सुनील गोडबोले यांना, तर 'पक पक पकाक'मधील भूमिकेसाठी सक्षम कुलकणीर् या बालकलाकाराला मधु आपटे पुरस्काराने गौरवण्यात येणार असल्याचे त्यांनी सांगितले. 'माता जानकी जीवन गौरव' पुरस्कारासाठी पद्मा भट, जयश्री कदम, माया पांडे, शालिनी दाते, सुहासिनी लिमये आणि शाहीर योगेश दाम्पत्याची निवड करण्यात आली असल्याचेही त्यांनी स्पष्ट केले.

नाट्य परिषदेच्या वर्धापनदिनानिमित्त 'बरसात' हा नाट्यगीतांचा कार्यक्रम 25 मे रोजी रात्री साडेनऊ वाजता होणार असून शैला दातार, मधुवंती दांडेकर, पूर्वा पाटील आणि निलाक्षी पेंढारकर त्यामध्ये सहभागी होतील. ऑर्गनवर राजीव परांजपे, तबल्यावर प्रसाद जोशी आणि व्हायोलिनवर परशुराम बापट त्यांना साथ करतील, असेही त्यांनी सांगितले.

इतर पुरस्कारांची यादी (पुरस्काराचे नाव आणि पुरस्कार प्राप्त कलाकार/संस्था या क्रमाने) : भालबा केळकर स्मृती पुरस्कार (उत्कृष्ट दिग्दर्शनासाठी)- समृद्धी भालचंद (सध्यातरी शेवट गोड), राज्य नाट्य स्पर्धा (उत्कृष्ट अभिनय-पुरुष)- दीपक घारू (काही स्वप्नं विकायची आहेत), कामगार कल्याण मंडळ स्पर्धा (उत्कृष्ट अभिनय- पुरुष)- विश्वास सहस्त्रबुद्धे (एक झुंज वाऱ्याशी), राज्य नाट्य स्पर्धा (उत्कृष्ट अभिनय-स्त्री)- पूजा धारणे (संघर्ष), कामगार कल्याण मंडळ स्पर्धा (उत्कृष्ट अभिनय-स्त्री)- जागृती बावडेकर (प्रश्ान् कायद्याचा आहे), राज्य नाट्य स्पर्धा (उत्कृष्ट दिग्दर्शन) - शंतनु जोशी (एक झुंज वाऱ्याशी), कामगार कल्याण मंडळ स्पर्धा (उत्कृष्ट प्रकाशयोजना) - पुष्कर केळकर (एक झुंज वाऱ्याशी),

वाळवेकर स्मृती चषक - सध्यातरी शेवट गोड (अॅक्टिव्ह थिएटर्स), बा. ब. केळकर स्मृतीचषक - एक झुंज वाऱ्याशी (बजाज ऑटो), वसंतराव देशपांडे स्मृती पुरस्कार - सचिन करंबळेकर, संगीत नाटकातील लक्षणीय कामगिरीबद्दल गंगाधरपंत लोंढे पुरस्कार - गजानन खळदकर, राम गणेश गडकरी यांच्या नाटकांतून जास्त वेळा भूमिका करणारा कलावंत - दीपक दंडवते, लोकनाट्यातील विनोदी कलावंतासाठी राम नगरकर स्मृती पारितोषिक - सुहास पाटील, उत्कृष्ट व्यावसायिक नाट्यदिग्दर्शक - सुहास कुलकणीर्, नेपथ्यकार पु. श्री. काळे स्मृती पारितोषिक - संदीप शितोळे, उत्कृष्ट नाट्य लेखनासाठी रंगूमामा जोगळेकर पारितोषिक - चं. प्र. देशपांडे, रमाबाई गडकरी स्मृती पुरस्कार - सुमती मराठे साखळकर,

रंगभूमीवरील प्रदीर्घ रंगसेवेबद्दल - शोभा काळे, यशवंत मांडके स्मृती विद्या विकास पुरस्कार - तेजस बापट, यशवंत दत्त स्मृती पुरस्कार - किशोर महाबोले, स्वरराज छोटा गंधर्व स्मृती पुरस्कार - सयाजी शेंडकर, ज्येष्ठ कलाकारासाठी आरोग्य सेवा पुरस्कार - रोहिणी मांजरेकर, उत्कृष्ट गद्यनट - दीपक घारू, अखंड नाट्यसेवेबद्दल - सेवा चौहान, संगीत क्षेत्रातील कामगिरीबद्दल दिवाकर स्मृती पारितोषिक - संजय गोगटे, विजय वांकर पारितोषिक - झेप घे रे (कलापिनी)

 
</text>
</doc>
