<doc>
<docno>1113504.cms.txt</docno>
<text>
 
महामुंबई
मच्छिमार संघटनेला डिझेल पूवीर्प्रमाणे स्वस्तात हवे
[ Tuesday, May 17, 2005  10:06:39 pm]


म. टा. प्रतिनिधी

मुंबई : 'व्हॅट' लागू झाल्याने राज्यातील मासेमारी व्यावसायिकांना डिझेलच्या खरेदीत मिळणारी सवलत बंद झाली आहे. त्यामुळे हा व्यवसाय बंद पडला असून मच्छिमारांना विक्रीकरात 100 टक्के सूट मिळावी, या मागणीसाठी 10 जूननंतर तीव्र आंदोलन करण्याचा इशारा अखिल महाराष्ट्र मच्छिमार कृती समितीने दिला आहे.

मासेमारी व्यवसायावरील संकटाबाबत चर्चा करण्यासाठी नुकतीच बैठक झाली. तीत मच्छिमार कृती समितीचे अध्यक्ष व राष्ट्रवादी काँग्रेसचे सरचिटणीस दामोदर तांडेल यांच्या अध्यक्षतेखाली चर्चा झाली. 178 मच्छिमार सहकारी संस्थांचे पदाधिकारी यावेळी उपस्थित होते.

'व्हॅट'मुळे राज्यातील मच्छिमारांना बाजारभावाने डिझेलखरेदी करावी लागत आहे. अर्थमंत्री जयंत पाटील यांनी 30 एप्रिलपर्यंत सवलत चालू ठेवण्यासाठी आठ कोटी रुपये आकस्मिक निधी मत्स्य व्यवसाय आयुक्तांकडे दिला. तथापि डिझेल माफीसाठी सरकारने बजेटमध्ये 178 कोटी रुपयांची तरतूद न केल्यामुळे एक मेपासून स्वस्तातील डिझेल मिळणे बंद झाले. त्यामुळे गेल्या 15 दिवसांपासून संपूर्ण किनारपट्टीवरील मासेमारी बंद पडली आहे. मच्छिमारांना डिझेल खरेदीत मिळणारी सवलत पूर्ववत सुरू ठेवावी अन्यथा आंदोलन करावे लागेल, असा इशारा तांडेल यांनी दिला आहे.

 
</text>
</doc>
