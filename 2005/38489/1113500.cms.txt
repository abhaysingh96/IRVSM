<doc>
<docno>1113500.cms.txt</docno>
<text>
 
महाराष्ट्र
महाराष्ट्र साहित्य परिषदेचे शतक महोत्सवी वर्षात पदार्पण
[ Tuesday, May 17, 2005  10:03:30 pm]


म. टा. प्रतिनिधी

पुणे : शतक महोत्सवी वर्षात येत्या 27 मे रोजी प्रवेश करणाऱ्या महाराष्ट्र साहित्य परिषदेने (मसाप) संपूर्ण वर्षभरात साहित्य, कला आणि संस्कृतीसंवर्धनाच्या दृष्टीने विविध कार्यक्रमांची आखणी केली आहे. शुभारंभाच्या कार्यक्रमासाठी मुख्यमंत्री विलासराव देशमुखांना आमंत्रित करण्यात आले असून वर्षभरात एकंदर सात कोटी रुपयांचा निधी उभारण्याची महत्त्वाकांक्षी उपक्रमही आखण्यात आला आहे. आधुनिक मराठी कवितेचे शिल्पकार केशवसुत यांचेही हे जन्मशताब्दी वर्ष असून मसापतफेर् विविध कार्यक्रमही ठेवले आहेत.

'महाराष्ट्रातील आद्य साहित्यसंस्था' म्हणून ओळखल्या जाणाऱ्या मसापच्या शंतक महोत्सवाचा शुभारंभ 27 आणि 28 मे रोजी पौड रोडवरील मोरे विद्यालयात आयोजित केला आहे. परिषदेचे अध्यक्ष राजेंद बनहट्टी यांच्या अध्यक्षतेखाली होणाऱ्या या कार्यक्रमाचे उद्घाटन राज्याचे सहकारमंत्री पतंगराव कदम करणार आहेत. यानिमित्त अखिल भारतीय मराठी साहित्य संमेलनाचे माजी अध्यक्ष प्रा. रा. ग. जाधव साहित्यसंस्थांवर बोलणार आहेत. मसापचा यावषीर्चा ज्येष्ठ लेखक पुरस्कार डॉ. वि. रा. करंदीकर यांना, तर दीर्घकाळ साहित्यसंस्थेत काम केल्याबद्दलचा डॉ. भीमराव कुलकणीर् कार्यकर्ता पुरस्कार प्रसिद्ध समीक्षक डॉ. सुधीर रसाळ यांना प्रदान करण्यात येणार आहे.

या कार्यक्रमाची माहिती देताना मसापचे प्रमुख कार्यवाह रवींद भट आणि स्थानिक कार्यवाह नंदा सुवेर् हे दोघे म्हणाले की, या निमित्ताने विशेष ग्रंथकार पुरस्कार आणि वाषिर्क ग्रंथपारितोषिकेसही प्रदान करण्यात येणार आहेत. भारती विद्यापीठाच्या मोरे विद्यालयात शुभारंभाचे कार्यक्रम आयोजित करण्यात आले आहेत.

27 मे रोजी रात्री दत्ता हसलगीकर यांच्या अध्यक्षतेखाली होणाऱ्या कविसंमेलनात गंगाधर महांबरे, आसावरी काकडे, प्रवीण दवणे, प्रकाश पठारे, किशोर पाठक, संजीवनी बोकील, फ. मु. शिंदे, इलाही जमादार, अरुणा ढेरे, कविता महाजन, प्रियदर्शन पोतदार, अंजली कुलकणीर्, ना. धो. महानोर आणि किशोर कदम इत्यादी मान्यवर त्यामध्ये सहभागी होणार आहेत. याशिवाय परिसंवाद, कथाकथन आणि लोककला दर्शनाचा भरगच्च कार्यक्रमही आखण्यात आला आहे.

अमेरिकेत अटलांटा येथे होणाऱ्या बृहन्महाराष्ट्र मंडळाच्या द्वैवाषिर्क अधिवेशनातूनही हा निधी अमेरिकेत स्थायिक झालेल्या मराठी माणसाच्या मदतीतून उभारण्याचा आमचा प्रयत्न राहील, असे भट यांनी सांगितले. ते म्हणाले की, कवी केशवसूत यांची जन्मशताब्दी सात नोव्हेंबर रोजी आहे. त्यानिमित्ताने मसपाच्या राज्यातील सर्व 35 शाखांमध्ये तरुण कवींची कविसंमेलने आयोजित करण्यात येणार असून त्यातील निवडक कवींचे संमेलन सात नोव्हेंबर रोजी मसापमध्ये भरवण्यात येईल.

 
</text>
</doc>
