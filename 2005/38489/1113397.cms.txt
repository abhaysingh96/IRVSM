<doc>
<docno>1113397.cms.txt</docno>
<text>
 
महामुंबई: मुंबई टाइम्स
मराठी माणसाची भरारी
[ Tuesday, May 17, 2005  08:35:54 pm]


मराठी माणूस व्यवसाय करत नाही, तो नोकरीतच समाधान मानतो असं म्हणण्याची एक पद्धत होती. हळूहळू ती बदलली, मराठी माणसंही उद्योगक्षेत्रात दिसू लागली आणि महत्त्वाच्या पदांवरही चमकू लागली. प्रमोद सावंत हे त्यातलंच एक नाव. कोकणचा कॅलिफोनिर्या करण्याच्या बाता आतापर्यंत खूप झाल्या. कोकण रेल्वेने पर्यटकांच्या संख्येत वाढ झाली. हे खरं असलं तरी त्यांना राहण्यासाठी तशा 'पॉश' जागा उपलब्ध नव्हत्या. हे हेरून सावंत हॉटेल उद्योगात उतरले. मालवण, सिंधुदुर्ग, आंबोली, रेडी वेंगुर्ला आणि गोवा ही चारही ठिकाणं साधारणपणे तासभराच्या अंतरावर असणाऱ्या सावंतवाडीत त्यांनी एक मोठा धोका पत्करून 'कोकण क्राऊन' नावाचं सुसज्ज हॉटेल उभारलं आहे.

सावंतवाडी रेल्वे स्टेशनजवळ पण गावापासून सात कि. मी. दूर अंतरावर हे हॉटेल आहे. मात्र, नाव मोठं आणि प्रत्यक्ष जागा लहान अशी या 'क्राऊन'ची स्थिती नाही. हे त्यातील 25 प्रशस्त रूम्सवरून लक्षात येतं. त्यातल्या सात एसी आणि 17 नॉन एसी आहेत. खाण्यातही सर्व प्रकारच्या खवय्यांची नीट काळजी घेण्यात आली आहे. कॉण्टिनेण्टल, चायनीज, पंजाबी, मालवणी आणि अर्थातच अस्सल कोकणी जेवण इथे मिळू शकतं. रूमवर टीव्ही आहे, पण आसपासच्या निसर्गसौंदर्याचा अनुभव घेताना त्याची गरजच भासणार नाही. मालवण, सिंधुदुर्ग किल्ला, तारकलीर् बीच, देवबाग बीच, धामापूरचं तळं, वेंगुर्ला, वायंगणी बीच, आंबोली यांसारखी एकाहून एक सरस ठिकाणं जवळच्या टप्प्यात असल्याने पर्यटक या भागात मोठ्या संख्येने येतील, असं वाटून प्रमोद सावंत यांनी मोठं हॉटेल सावंतवाडीसारख्या ठिकाणी उभारण्याचा निर्णय घेतला आहे.

तरीही त्यांनी एवढं सुसज्ज हॉटेल कितपत तग धरेल असं कदाचित वाटूनच ऑडियो व्हिज्युअलची सोय असणारा कॉन्फरन्स हॉल आणि मल्टिपर्पज हॉलची सोय करून एकावेळी मोठ्या संख्येने येणाऱ्या लोकांची व्यवस्था पाहिली आहे. कंपन्यांना माफक दरात इथे कार्यक्रम घेता यावेत हा हेतू आहे. इनडोअर गेम्स आणि स्वीमींग पूलसारख्या अन्य हॉटेलात असणाऱ्या सोयी तर इथे आहेतच. कोकण बघायला जायचं आहे. पण उतरायला मध्यवतीर् ठिकाण नाही, असं वाटत असल्यास 'कोकण क्राऊन'चा पर्याय उपलब्ध असावा या हेतूने सावंत यांनी धाडसी पाऊल उचललं आहे. वाटल्यास अर्ध्या तासात गोव्याच्या हद्दीत जाऊ शकतो अथवा मालवण, आंबोली घाटासारख्या ठिकाणी जाऊ शकतो. खुद्द सावंतवाडी गावाच्या अर्थकारणासही यामुळे चालना मिळेल, असा हेतूही हॉटेल सावंतवाडीत उभे करण्यामागे आहेच.

संपर्कासाठी फोन : मुंबई- 26301705 अथवा 24563178. सावंतवाडीत-02363- 258347.

- मुंबई टाइम्स टीम

 
</text>
</doc>
