<doc>
<docno>1113371.cms.txt</docno>
<text>
 
महामुंबई
परिवहन सभापतीपदी शांताराम ठाकूर
[ Tuesday, May 17, 2005  08:23:54 pm]


मंुबई टाइम्स टीम

भाईंदर : मीरा-भाईंदर महापालिकेच्या परिवहन समिती सभापतीपदी राष्ट्रवादी काँग्रेसचे शांताराम ठाकूर यांची बिनविरोध निवड झाली आहे.

परिवहन समितीच्या सभापतीपदासाठी शांताराम ठाकूर यांचाच अर्ज आल्याने त्यांची पिठासीन अधिकारी महापौर निर्मला सावळे यांनी सभापतीपदी निवड झाल्याचे घोषित केलं. या पदासाठी राष्ट्रवादीच्या गटातून सुरुवातीला अशोक तिवरी यांनी देखील अर्ज दाखल केला होता. परंतु शेवटच्या दिवशी उमेदवारी अर्ज मागे घेऊन तिवारी यांनी शांताराम ठाकूर यांचा मार्ग मोकळा केला. ठाकूर हे पालकमंत्री गणेश नाईक यांचे कट्टर समर्थक मानले जातात.

येत्या सप्टेंबर महिन्यापर्यंत महापालिकेची परिवहन सेवा सुरू करण्याचा प्रयत्न राहणार असून या सेवेत स्थानिकांना रोजगार उपलब्ध करून देण्यास प्राधान्य देण्यात येणार असल्याचं ठाकूर यांनी या वेळी पत्रकारांना सांगितलं. सुरुवातीला दहा बस गाड्यांचा ताफा या सेवेत दाखल होणार आहे. मिरा- भाईंदर शहरांतर्गत वाहतूक व्यवस्थेबरोबरच बोरिवली व ठाण्यापर्यंत या सेवेचा विस्तार करण्यात येणार असल्याचं ठाकूर यांनी सांगितलं.

 
</text>
</doc>
