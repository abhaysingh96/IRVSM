<doc>
<docno>1113536.cms.txt</docno>
<text>
 
महाराष्ट्र
चांदूर रेल्वे येथे वीज मंडळ कार्यालय पेटवले
[ Tuesday, May 17, 2005  10:58:53 pm]


अमरावती : शहरी आणि ग्रामीण भागातील लोडशेडिंगमधील तफावत दूर करून सर्वत्र समान लोडशेडिंग करावे या मागणीसाठी चांदूर रेल्वे येथील वीज मंडळ कार्यालयावर शिवसेनेने सोमवारी काढलेल्या मोर्चाला हिंसक वळून लागून संतप्त शिवसैनिकांनी वीज मंडळ कार्यालयाला आग लावली. या प्रकरणी दोघांना अटक करण्यात आली आहे.

विषम लोडशेडिंगच्या निषेधार्थ शिवसैनिकांनी टेंभा मोर्चा काढला होता. मोर्चा वीज मंडळ कार्यालयावर आल्यावर अधिकाऱ्यांनी केलेल्या चचेर्नंतरही समाधान न झाल्याने शिवसैनिकांनी वीज मंडळ कार्यालयात धुडगूस घालून तेथील सामानाची मोडतोड केली. नंतर तेथील सर्व कर्मचाऱ्यांना बाहेर काढून शिवसैनिकांनी कार्यालय पेटवून दिले. शिवसैनिकांनी आम्हाला बळजबरीने कार्यालयाबाहेर काढले आणि सर्वत्र रॉकेल टाकून कार्यालयास आग लावली, अशी माहिती उपइंजिनीअर आर. जी. लाले यांनी दिली.

 
</text>
</doc>
