<doc>
<docno>1113398.cms.txt</docno>
<text>
 
महामुंबई: मुंबई टाइम्स
बप्पींचा त्सुनामीवर आल्बम
[ Tuesday, May 17, 2005  08:36:45 pm]


विलास आठवले

त्सुनामीचं संकट 26 डिसेंबर 2004 रोजी आलं. या धक्क्यात होरपळलेली कुटुंबं अजूनही सावरलेली नाहीत. या उद्ध्वस्त संसारांच्या दु:खाकडे लक्ष वेधण्यासाठी संगीतकार बप्पी लाहिरी यांनी एक आल्बम काढायचं ठरवलंय. 'हॅण्ड टू हॅण्ड' असं आल्बमचं नाव असून या आल्बममध्ये त्सुनामीग्रस्तांच्या मदतीसाठी आवाहन करण्यात आलंय.

त्सुनामींच्या उत्पाताला पाच महिने उलटले. टीव्हीवरून या प्रलयाचं चित्रण दाखवलं होतं. पण प्रत्यक्षात जो संहार झाला, तो अत्यंत भंयकर होता, असं बप्पी लाहिरी सांगतात. याची जाण करून देण्यासाठीच हा व्हिडीओ आल्बम काढण्यात आल्याचं त्यांनी सांगितलं.

आल्बममध्ये त्सुनामी आणि त्यानंतर झालेला विध्वंस यांचं चित्रण आहे. त्सुनामीच्या निमित्ताने बंगाली आणि इंग्रजी अशी आठ गाणी बप्पींनी गायली आहेत. माणसाने हातात हात घेऊन निसर्गाच्या प्रकोपाला रोखण्यासाठी पावलं उचलायला हवीत, अशा आशयाचं हॅण्ड टू हॅण्ड हे टायटल थीम साँग त्यात आहे.

प्रत्येक धर्माचं संगीत आल्बममध्ये ऐकायला मिळेल, असंही लाहिरी यांनी सांगितलं. 'अभी भी याद है त्सुनामीया'सारखी गाणी ऐकून लोकांमध्ये बंधुत्वांची भावना जागृत होईल, असाही त्यांचा दावा आहे.

बप्पीचा मुलगा बाप्पा लाहिरी यानं आल्बमला संगीत दिलंय. यापूवीर् लाहिरींनी सिलीगुडी इथे सौरव गांगुली, सानिया मिर्झा आणि बायचुंग भुतिया यांना घेऊन त्सुनामीच्या मदतीसाठी शो केला होता. त्यातून मिळालेला पैसा त्सुनामीग्रस्तांच्या मदतीसाठी देण्यात आला होता.

 
</text>
</doc>
