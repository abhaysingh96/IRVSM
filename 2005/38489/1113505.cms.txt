<doc>
<docno>1113505.cms.txt</docno>
<text>
 
महामुंबई
अहवाल परंपरा कायम
[ Tuesday, May 17, 2005  10:07:41 pm]


सुकृत खांडेकर

मुंबई : लोकसभेच्या गेल्या वर्षी झालेल्या निवडणुकीत भाजपचे नेते व माजी केंदीय पेट्रोलियममंत्री राम नाईक यांचा काँग्रेसचे नवखे उमेदवार अभिनेते गोविंदा यांच्याकडून पराभव झाला. तब्बल 26 वषेर् लोकप्रतिनिधीची भूमिका बजावणारे नाईक गेले वर्षभर कार्यकर्ता म्हणून वावरत आहेत. पराभवानंतरही जनतेच्या गाठीभेटी, सरकारशी पत्रव्यवहार आणि सामान्यांच्या प्रश्नावर संघर्ष सुरूच आहे. लोकप्रतिनिधी नसताना त्यांनी वर्षभरात केलेल्या सार्वजनिक कामांचा अहवाल भाजपचे राष्ट्रीय उपाध्यक्ष वेंकय्या नायडू यांच्या हस्ते शनिवारी प्रकाशित होत आहे. भाजपचे प्रदेशाध्यक्ष नितीन गडकरी, मुंबई अध्यक्ष प्रकाश मेहता, शिवसेना नेते आमदार सुभाष देसाई यावेळी उपस्थित राहणार आहेत.

पराभवानंतर प्रतिक्रिया देताना नाईकांनी, 'चुनाव हारा हूँ, हारी नही है हिंमत, जनसेवा का मेरा व्रत चलता रहेगा अविरत', असे उद्गार काढले होते. उत्तर मुंबई हा 25 लाखांपेक्षा जास्त मतदार असलेला लोकसभेचा राज्यातील सर्वांत मोठा मतदारसंघ आहे. लोकसभा निवडणुकीनंतरची विधानसभा निवडणूक तसेच या मतदारसंघातील नवघर-माणिकपूर आणि नालासापोरा नगरपरिषदांच्या निवडणुकाही झाल्या. भाजपच्या रौप्यमहोत्सवी वर्षालाही प्रारंभ झाला. पक्ष संघटन आणि जनआंदोलन अशा दोन्ही आघाड्यांवर नाईकांनी काम सुरूच ठेवले आहे.

सार्वजनिक कामाचा वाषिर्क अहवाल देण्याची पद्धत (कै.) रामभाऊ म्हाळगी यांनी सुरू केली. प्रा. मधु दंडवते यांनीही ही परंपरा सुरू ठेवली. नाईकांनी त्याला व्यावहारीक स्वरूप दिले. वाषिर्क अहवालात प्रसिद्ध होणाऱ्या जाहिरातीच्या उत्पन्नातून ते आपल्या ऑफिसचा खर्च भागवण्याचा प्रयत्न करतात. त्यांनी आपला पहिला अहवाल 1978मध्ये आमदार झाल्यावर प्रसिद्ध केला होता. त्यानंतर गेली 26 वषेर् हे अहवाल अखंडपणे प्रसिद्ध होत आहेत.

केंदात मंत्री असताना नाईक यांनी अंदमान येथे स्वातंत्र्यज्योतीचा प्रकल्प उभारला. त्या शिल्पावर लावलेल्या स्वातंत्र्यवीर सावरकरांच्या काव्यपंक्ती केंदीय पेट्रोलियममंत्री मणिशंकर अय्यर यांनी काढून टाकल्याच्या निषेधार्थ पहिला आवाज उठवला तो त्यांनीच. या मुद्द्यावर देशभर वैचारिक आंदोलन झाले.

तारापूर येथे 1040 मेगावॉटच्या अणुऊर्जा प्रकल्पाचा तिसरा व चौथा टप्पा पूर्ण होत आला आहे. प्रकल्पबाधित दोन गावांच्या पुनर्वसनासाठी नाईक सातत्याने संघर्ष करत आहेत. राज्य व केंद सरकारचे दरवाजे वारंवार ठोठावूनही प्रतिसाद न मिळाल्याने त्यांनी कोर्टाकडे दाद मागितली आहे.

मुंबईतून निवडून गेलेल्या काँग्रेसच्या पाचपैकी एकाही खासदाराने यंदाच्या रेल्वे बजेटवरील चचेर्त भाग घेतला नाही. गेल्या वर्षभरात बोरिवली-विरार रूंदीकरण प्रकल्पावर 25 टक्केही रक्कम खर्च झाली नाही, याकडे नाईक यांनी लक्ष वेधले.

 
</text>
</doc>
