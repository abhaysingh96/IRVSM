<doc>
<docno>1113511.cms.txt</docno>
<text>
 
महामुंबई
नालेसफाईवरून काँग्रेस 'कामाला'
[ Tuesday, May 17, 2005  10:11:20 pm]


म. टा. प्रतिनिधी

मंुबई : नालेसफाई आणि रस्त्यांवरील खड्डे हे दोन प्रश्न् सध्या मंुबईत ज्वलंत प्रश्न् बनले आहेत. पावसाळ्यापूर्वी ही कामे पूर्ण करण्यासाठी मंुबई महापालिका आणि एमएमआरडीएची तारांबळ उडाली आहे. पालिकेतील सत्ताधाऱ्यांचीही लगबग उडाली आहे. गेल्या काही दिवसांपासून आळसावलेल्या विरोधी काँग्रेस पक्षानेही यानिमित्ताने आळस झटकण्यास सुरूवात केली आहे. 'सगळ्या रस्त्यांची पाहणी करा, कुठे कामे रखडली असतील तर अहवाल तयार करा, असे पत्र पाठवून विरोधी पक्षनेते राजहंस सिंह यांनी पक्षाच्या नगरसेवकांना 'कार्यक्रम' दिला आहे.

नालसेफाई आणि रस्त्यावरील खड्डे बुजविणे, ही दोन कामे पावसाळ्यापूवीर् झाली नाहीत, तर त्याचे तीव्र पडसाद मंुबईकरांमध्ये उमटणे स्वाभाविक असून त्याचा रोष पालिका प्रशासन, पालिकेतील सत्ताधारी शिवसेना-भाजप यतुी तसेच एमएमआरडीएला पत्करावा लागणार आहे. जनक्षोभ उसळू नये म्हणून सर्वांचीच धांदल उडाली आहे. महापौरांपासून सत्ताधारी शिवसनेचे पालिकेतील विविध समित्यांचे अध्यक्ष, नगरसेवक नालसफाईच्या कामांचे पाहणी दौरे करीत आहेत. राष्ट्रवादी काँग्रेस पक्षही गटनेते रवींद पवार यांच्या नेतृत्वाखाली मैदानात उतराला आहे. काँग्रेस पक्षात मात्र सर्वच आघाडीवर शांतता होती. त्यामुळे पक्षाचे अस्तित्वच जाणवत नव्हते. पण आता, विरोधी पक्षनेते राजहंस सिंह यांनी सर्व नगरसेवकांना पत्र पाठवून कामाला लागण्याचे आदेश दिलेत. एमएमआरडीएने कामे युद्धपातळीवर पूर्ण करावीत, अशी मागणी करतानाच पालिका प्रशासन आणि सत्ताधारी युतीवरही त्यांनी टीका केली. प्रस्ताव उशिरा मंजूर करायचे आणि नंतर धावाधाव करायची, या प्रशासन आणि सत्ताधाऱ्यांच्या कार्यपद्धतीचा फटका मंुबईकरांना बसला तर रस्त्यावर उतरून आंदोलन करू, असा इशारा त्यांनी दिला.

दरम्यान, पालिकेत विरोध पक्ष असलेल्या काँग्रेस पक्षाचे विरोधी पक्षनेते म्हणून अस्तित्वच दिसत नव्हते. सत्ताधाऱ्यांवर अंकुश ठेवण्यात पक्ष फारसा प्रभावी ठरला नव्हता. त्यामुळे आता नालेसफाई आणि रस्त्याच्या निमित्ताने सक्रिय होण्याचे संकते पक्षाने दिले आहेत.

 
</text>
</doc>
