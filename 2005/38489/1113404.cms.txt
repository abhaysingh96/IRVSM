<doc>
<docno>1113404.cms.txt</docno>
<text>
 
धावते जग
समंजस विचार
[ Tuesday, May 17, 2005  08:43:33 pm]


आंतरराष्ट्रीय राजकारणात इंधन तेलाचे एक वेगळेच महत्त्व आहे, हे आता स्पष्ट झाले आहे.

अमेरिकेची आंतरराष्ट्रीय राजनीती तेलाचा हिशेब गृहीत धरूनच आखली जाते, विशेषत: मध्यपूवेर्तील अमेरिकेचा हस्तक्षेप हा तेथल्या तेलसाठ्यांवर डोळा ठेवून होत असे, हे सर्वांना माहीत आहे.

येत्या काळात तेलाच्या वापरात अमेरिकेला भारत आणि चीन हे दोन प्रतिस्पधीर् निर्माण होत आहेत. वेगाने आथिर्क प्रगती करणाऱ्या या दोन्ही देशांची इंधन तेलाची मागणी दिवसेंदिवस वाढत आहे आणि अमेरिकेपेक्षाही जादा किंमत मोजून तेल घेण्याची या देशांची तयारी आहे. त्यामुळे अमेरिकेपुढे मोठेच आव्हान उभे राहिले आहे.

भारत-चीन यांनी भविष्यातील आपली इंधनाची गरज भागविण्यासाठी तेलउत्पादक देशांशी करार करण्याची मोहीम ज्या झपाट्याने हाती घेतली आहे, ती पाहून अमेरिकन राज्यर्कत्यांच्या पोटात गोळा आला आहे.

यामुळे अमेरिकेला तेलासाठी अधिक किंमत मोजावी लागेल व त्याचा परिणाम अमेरिकेत तेलाच्या किमती दुपटीने वाढण्याची शक्यता आहे. तसे झाल्यास अमेरिकेच्या अर्थव्यवस्थेवर विपरीत परिणाम होईल. हा प्रश्ान् अमेरिकेने धमक्या दिल्या किंवा युद्धाचे इशारे दिले तरी सुटणारा नाही. त्यामुळे अध्यक्ष जॉर्ज बुश यांनी भारत व चीन यांना त्यांच्या देशातच इंधन तेलाचे साठे शोधण्यासाठी मदत करण्याची आवश्यकता व्यक्त केली आहे.

सध्या अमेरिकेला दररोज 2 कोटी 10 लाख बॅरल तेलाची गरज आहे, तर चीनला 74 लाख आणि भारताला 22 लाख बॅरल तेलाची गरज आहे; परंतु येत्या पाच वर्षांच्या काळात या तिन्ही देशांची गरज कितीतरी पटीने वाढण्याची शक्यता आहे. तेलाचे साठे वाढले नाहीत, तर ही गरज भागविणे अवघड होऊन या तिन्ही अण्वस्त्रधारी देशांत तणाव निर्माण होण्याची शक्यता नाकारता येत नाही. त्यामुळेच बुश यांनी अमेरिकेने तेलावरचे अवलंबित्व कमी करण्याची तसेच भारत आणि चीन यांनी तेलाचा अधिक काटकसरीने वापर करण्याची सूचना केली आहे. इराणकडून भारत पाइपलाइन टाकून तेल घेण्याची तयारी करीत आहे, त्याला अमेरिकेचा विरोध आहे हे खरे, पण अमेरिकेने हा विरोध अधिक ताणल्यास भारत- अमेरिकेच्या संबंधात तणाव निर्माण होऊ शकतो. ते येत्या काळात दोन्ही देशांना परवडणारे नाही, त्यामुळेही तेलाची गरज भागविण्याचे अन्य मार्ग शोधण्याचा प्रयत्न बुश करीत आहेत. संघर्षाची भाषा न करता समजुतीने हा प्रश्ान् सोडविण्याचा त्यांचा प्रयत्न स्वागतार्ह म्हणावा लागेल.

 
</text>
</doc>
