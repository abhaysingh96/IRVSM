<doc>
<docno>1113395.cms.txt</docno>
<text>
 
प्रगती फास्ट
एन्रॉन प्रकल्पाची सुरुवात
[ Tuesday, May 17, 2005  08:34:02 pm]


जीके बढाओ :
एन्रॉन प्रकल्पाची सुरुवात

महाराष्ट्रात वीजटंचाईच्या पार्श्वभूमीवर एन्रॉन प्रकल्प पुनरुज्जीवित करण्याच्या हालचालींना वेग आला आहे. एन्रॉन कॉपोर्ेरेशन या अमेरिकन कंपनीने 2015 मेगावॅट क्षमतेचा वीजप्रकल्प उभारण्यासाठी 1993 मध्ये महाराष्ट्राशी करार केला. रत्नागिरी जिल्ह्यातील दाभोळ इथे हा प्रकल्प उभारण्यात आला. त्यासाठी सुमारे पावणेतीन अब्ज डॉलरची गंुतवणूक करण्यात आली. भारतात झालेली ही त्या वेळची दुसरी सर्वांत मोठी आणि ऊर्जा क्षेत्रातील पहिली परकीय गुंतवणूक ठरली.

मे 1999 मध्ये प्रकल्पाच्या पहिल्या टप्प्याचं काम सुरू झालं. तोपर्यंत भ्रष्टाचाराच्या मुद्द्यावरून प्रकल्प चचेर्त आला. अवघ्या वर्षभरात एमएसईबीने प्रकल्पातून मिळणाऱ्या विजेचं मासिक दोन कोटी डॉलर इतकं बिल भरण्यासाठी आपल्याकडे पैसे नसल्याचं जाहीर केलं. या संकटातून मार्ग काढण्यासाठी भारतीय वित्तीय संस्थांनी दाभोळ प्रकल्पाला सुमारे सव्वा कोटी डॉलरची मदत केली.

दाभोळ प्रकल्पाला केंद सरकारने प्रतिहमी दिली नसती, तर ही मदत करणं शक्य झालं नसतं. अटलबिहारी वाजपेयी यांच्या नेतृत्वाखाली भाजपचं सरकार पहिल्यांदा 13 दिवसांसाठी सत्तेत आलं होतं. या सरकारच्या विश्वासदर्शक प्रस्तावावर लोकसभेत चर्चा सुरू होती. त्यादरम्यान भोजनाच्या सुट्टीत अर्थमंत्री जसवंत सिंग यांनी दाभोळ प्रकल्पाला प्रतिहमी देण्याच्या निर्णयावर सही केली आणि त्यानंतर काही तासांतच वाजपेयी सरकार कोसळलं.

क्रिकेट आणि सिनेमा

'रावळपिंडी एक्स्प्रेस' शोएब अख्तरला महेश भट यांनी सिनेमात काम देऊ केलं आणि त्याने ते नाकारलं या बातम्या तुमच्या कानावर आल्या असतीलच. खरं तर क्रिकेट आणि सिनेमा जगतासाठी यासारख्या बातम्या नवीन नाहीत. हिंदीत क्रिकेटवर आधारित सिनेमे निघाले तसंच काही प्रसिद्ध खेळाडूंनी हिंदी सिनेमांत कामंही केली.

क्रिकेटवर आधारित सर्वात लोकप्रिय सिनेमाचा मान आमीर खानच्या 'लगान'ला जातो. मात्र, त्यापूवीर्ही 'ऑल राउण्डर' (कुमार गौरव), 'स्टम्प्ड' (रवीना टंडन), 'मालामाल' (नसिरुद्दीन शाह), 'अव्वल नंबर' (आमीर खान) आणि 'ड्रेसिंग रूम (सलिल अंकोला) यासारखे सिनेमेही संपूर्णपणे क्रिकेटलाच वाहिलेले होेते. कसोटीपटू सलिल अंकोलाने या सिनेमात क्रिकेट टीमच्या कॅप्टनची भूमिका केली होती.

सुनील गावसकर (सावली प्रेमाची), संदीप पाटील (कभी अजनबी थे), विनोद कांबळी (अनर्थ), अजय जाडेजा (खेल) यांनी काही सिनेमात टिपिकल फिल्मी हीराच्या भूमिकाही केल्या. पण ते सगळेच अपयशी ठरले. अपवाद फक्त सलिल अंकोलाचा. तो आजही आपल्याला सोनी वाहिनीवरच्या सीआयडी मालिकेत दिसतो.

क्रिकेटर आणि सिनेतारकांच्या अफेअरची ही खमंग चर्चा होती. कपिलदेव- सारिका, मनोज प्रभाकर-फरहीन, रवी शास्त्री-अमृता सिंग, टायगर पतोडी- शमिर्ला टागोर, मोहसीन खान-रिना रॉय, महंमद अझरुद्दीन-संगीता बिजलानी, सौरव गांगुली-नगमा आणि युवराज सिंग-किम शर्मा ही त्याची काही उदाहरणं!

- काइन्सटाइन

 
</text>
</doc>
