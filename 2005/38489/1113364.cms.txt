<doc>
<docno>1113364.cms.txt</docno>
<text>
 
लेख: जाता जाता
प्लॅटफॉर्म तिकीट!
[ Tuesday, May 17, 2005  08:20:07 pm]


'पाहुण्यांना आता न्यायला, आणायला जायला नको.' चकोरीने फक्त बातमी चाळली आणि राजकारण्यांप्रमाणे प्रतिक्रिया देऊन ती मोकळी झाली.

'किती वेळा तू रेल्वे प्लॅटफॉर्मवर जातेस या कामांसाठी?' चकोरने बातमी वाचली असल्यामुळे शांतपणे विचारलं.

चकोरी गडबडली; कारण पाहुण्यांसाठी आपण प्लॅटफॉर्मवर कधी गेलो होतो हे तिला आठवत नव्हतं.

बाबांनी आईची विकेट काढली हे बघून ज्यु. कंपनी हसली.

'माझ्यासाठी नाही म्हणत मी. पण तुमचं वगैरे काय!' चकोरीने हट्ट सोडला नाही.

'तुझ्या माहेरचं किंवा माझ्या माहेरचं कोणी हल्ली रेल्वेने फिरत नाही. यांची गँग इकडचीच आहे, त्यामुळे त्यांचाही प्रश्ान् नाही.' चकोरने मुलांकडे हात दाखवत, शांतपणा न सोडता युक्तिवाद केला.

चकोरीला कळेना की आज चकोर आपल्याला निरुत्तर का करतो आहे.

'अहो आपलं सोडा, पण इतरांच काय!' चकोरीने शंका घेतली.

'ते इतर बघून घेतील. तीन रुपये देतील नाहीतर पाच. नाहीतर विदाऊट तिकिटचा पर्याय असतोच.' चकोरच्या स्वरात तोच शांतपणा होता.

ज्युनियर कंपनी मात्र हे सगळं एन्जॉय करत होती. चकोरीने एकदा त्यांच्याकडे डोळे वटारून बघितलं, पण त्यांनी दाद दिली नाही.

'म्हणजे तुमच्या मते पाच रुपये करणं योग्य आहे.' चकोरीने किंचित वैतागून विचारलं.

'असं मी म्हटलं का?' पुन्हा तोच शांतपणा.

'मग तुमचं मत सांगा बघू!' चकोरीने त्याच्या समोर बसत सांगितलं.

'पन्नास रुपये घ्यावेत. म्हणजे एका माणसाला सोडायला नाहीतर आणायला दहा जातात त्याला आळा बसेल. रेल्वेत गदीर्, प्लॅटफॉर्मवर गदीर्.' चकोरने मत मांडलं.

हे ऐकून तिघेही हबकले. पण बाबांच्या म्हणण्यात काहीतरी तथ्य असावं असं ज्यु. कंपनीला वाटलं.

'यामुळे काय होईल?' मुलीने विचारलं.

'गाडी पकडणाऱ्यांना, या सोडायला येणाऱ्यांच्या गदीर्तून वाट काढताना नाकी दम येतो. बोगीमध्येही याच मंडळींची झुंबड.' चकोरने खुलासा केला.

'याचा अर्थ कोणी प्लॅटफॉर्मवर जायचंच नाही का?' मुलाने वकिली थाटात विचारलं.

'जावं, पुन्हा खूप वर्षं भेट होणार नसेल तर किंवा काही अर्जंट निरोप द्यायचा असेल तर.' चकोरने युक्तिवाद केला.

'थोडक्यात, गदीर् करू नका असा तुमचा मेसेज आहे.' मुलीने निष्कर्ष काढला.

'आणि अशी गदीर् करून प्रेमाचं नाटक करू नका.' चकोरने पुस्ती जोडली.

चकोरचं म्हणणं आता कळलं अशा अर्थाने चकोरीने मान हलवली.

- चकोर

 
</text>
</doc>
