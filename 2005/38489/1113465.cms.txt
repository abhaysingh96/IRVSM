<doc>
<docno>1113465.cms.txt</docno>
<text>
 
क्रीडा
गोव्यात हॉकीच्या पुनरुज्जीवनासाठी जोकिम कार्व्हालोचा पुढाकार!
[ Tuesday, May 17, 2005  09:40:29 pm]


भगवान परब

पणजी : गोवा म्हटलं की आठवतो तो फुटबॉल. राष्ट्रीय फुटबॉल साखळीत जवळजवळ निम्मे संघ गोव्याचे खेळतात. मात्र हॉकीचा गोव्यात तितकासा प्रसार झाला नाही. या खेळात गोवा पिछाडीवरच पडलेला दिसतो. विशेष म्हणजे वॉल्टर डिसोजा, लिओ पिंटो, लॅरी फर्नांडिस, जोकिम कार्व्हालो, मविर्न फर्नांडिस आदी गोवेकरांनी मुंबईतफेर् खेळताना आपलं कौशल्य सिद्ध करून दाखवलंय. आता त्यांच्यापैकीच एकाने म्हणजे जोकिम कार्व्हालोने गोव्यात हॉकीचं पुनरुज्जीवन करण्याचा विडा उचललाय.

माजी ऑलिंपिकपटू कार्व्हालो हे मुंबईच्या हॉकीतलं बडं नाव. मुंबईत सध्या ते लीजंड स्पोर्ट्स नावाची कंपनी चालवतात. गोव्यात हॉकी रुजवण्याचा एक भाग म्हणून लीजंड स्पोर्ट्स आणि स्टॉॅपवॉच एन्टरटेनमेंट या दोन कंपन्यांनी राज्य क्रीडा संचालनालयाच्या मदतीने पणजी व मडगावात प्रदर्शनीय सामन्यांचं आयोजन केलं होतं. एअर इंडिया व इंडियन एअरलाईन्स या दोन बलाढ्य संघांमध्ये झालेल्या या सामन्यांना गोवेकरांचा छान प्रतिसाद लाभला. तसंच मुंबईचा 15 वर्षांखालील विजेता सेंट स्टॅनिस्लॉस शाळेचा संघ म्हापशात झालेल्या हॉकी शिबिरात सहभागी झाला आणि त्याने गोवा प्रशिक्षणाथीर्ंच्या संघाविरुद्ध प्रदर्शनीय सामनेही खेळले. याव्यतिरिक्त पुढच्या वषीर् गोवा चँपियन्स चषक हॉकी स्पर्धा आयोजण्याचाही लीजंड स्पोर्ट्स अन् स्टॉपवॉचचा इरादा आहे. या योजनांविषयी 'म.टा.' शी बोलताना कार्व्हालोने गोव्यातल्या हॉकीबाबतची आपली परखड मतं मांडली.

प्रदर्शनीय सामन्यांमुळे बडेबडे हॉकीपटू खेळतात कसे हे किमान गोवेकरांना पाहायला तरी मिळालं. नाहीतर इथे काही घडतच नाही. गोव्यातली हॉकी जवळजवळ मृतप्राय झालीय. मोठ्या खेळाडूंना खेळताना पाहून वेगवेगळी तंत्रं, डावपेचांनी कसं खेळायचं हे इथल्या हॉकीपटूंना शिकायला मिळेल. गोव्यातल्या प्रशिक्षकांनाही त्याचा नक्कीच फायदा होईल, असं कार्व्हालो यांनी सांगितलं.

गोव्यात हॉकीच्या पुनरुज्जीवनासाठी काय करावं लागेल, या प्रश्नावर त्यांनी निरनिराळ्या गोष्टींची जंत्रीच सादर केली. पण त्यांच्या मते सर्वात महत्त्वाचं म्हणजे गोव्यात अॅस्ट्रोटर्फ उभारावं लागेल. आधुनिक हॉकीत तग धरायचा असेल तर अॅस्ट्रोटर्फ हवंच हवं. कारण हिरवळीचं तंत्र वेगळं असतं नि अॅस्ट्रोटर्फवरचं वेगळं. एकदा हिरवळीवर सुरुवात केल्यानंतर मग अॅस्ट्रोटर्फशी जुळवून घायला कठीण जातं, असं कार्व्हालो म्हणाले.

गोव्यातल्या मुलांमध्ये खरं तर अमाप गुणवत्ता आहे. त्यातली काही तर भारताच्या विविध वयोगटाच्या शिबिरांमध्ये भाग घेण्याच्या योग्यतेची आहेत. पण संधी मिळत नसल्याने ही गुणवत्ता शेवटी वाया जाते नि मग ती दुसऱ्या खेळांकडे वळतात, अशी खंत त्यांनी व्यक्त केली.

ही गुणवत्ता फुलवायची असेल तर गोव्यात सातत्याने स्पर्धा आयोजित करायला हव्यात. तसंच सिनियर-ज्युनियर संघांनाही बाहेर पाठवायला हवं. आंतरशालेय- आंतरकॉलेज स्पर्धा तर हव्यातच. मान्यवर प्रशिक्षकांना आमंत्रित करून त्यांच्या मार्गदर्शनाचा लाभ गोव्याच्या खेळाडूंना करून द्यायला हवा. त्यासाठी ठिकठिकाणी प्रशिक्षण केंदं उभारायला हवीत, असं सांगताना कार्व्हालो यांनी एक निराळाच पण चांगला मुद्दा मांडला. गोवा हे एक आंतरराष्ट्रीय पर्यटन केंद आहे. त्यामुळे परदेशी संघ इथे यायला उत्सुक असतील. पर्यटन व क्रीडा यांची सांगड घातल्यास इथल्या हॉकीला उजिर्तावस्था येऊ शकते, असं ते म्हणाले.

गोवा हॉकी असोसिएशनची यात काय भूमिका असावी, असं विचारताच त्यांनी उसळून सवाल केला, मुळात असं असोसिएशन अस्तित्वात तरी आहे का? हे असोसिएशन राष्ट्रीय सिनियर- ज्युनियर स्पर्धांमध्ये राज्याचा संघ पाठवत नाही, पण त्याचा एक पदाधिकारी मात्र ऑलिंपिकमध्ये हॉकीचा तज्ज्ञ म्हणून मिरवतो हे बघून आश्चर्य वाटतं.

गोव्यात हॉकीच्या भल्यासाठी या पदाधिकाऱ्यांनी आपसातले मतभेद दूर सारून एकत्र यायला हवं. त्यासाठी माझी मदत लागल्यास मी उपलब्ध आहेच. पण ही सुधारण्याची इच्छा आतून यायला हवी, असे सांगण्यास कार्व्हालो विसरत नाहीत.

गोव्यातल्या प्रदर्शनीय सामन्यांसाठी आपला संघ घेऊन आलेल्या एअर इंडियाचे ज्येष्ठ क्रीडा व्यवस्थापक रवींद पिंगे यांनीही कार्व्हालो यांच्याशी सहमती दर्शवली. गोव्याचे खेळाडू अन्यत्र चमकतात तर खुद्द गोव्यातून हॉकीपटू का निर्माण होऊ शकणार नाहीत, असा सवाल त्यांनी केला. एअर इंडियाची दिल्लीमध्ये हॉकी अॅकॅडमी आहे. गोव्यामध्ये गुणवान होतकरू खेळाडू आढळल्यास त्यांना या अॅकॅडमीमध्ये अवश्य संधी दिली जाईल, तसंच त्यांना नोकरीत सामावून घेण्याचाही विचार करता येईल, असं आश्वासन पिंगे यांनी दिलं.

 
</text>
</doc>
