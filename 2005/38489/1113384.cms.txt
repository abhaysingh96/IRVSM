<doc>
<docno>1113384.cms.txt</docno>
<text>
 
महामुंबई
काळा तलावाच्या सुशोभीकरणावर पाणी फिरणार
[ Tuesday, May 17, 2005  08:29:35 pm]


जॉन कोलासो

कल्याण : इथल्या काळा तलावाचं पाचवं शताद्बी महोत्सवी वर्ष चालू असतानाच त्याचं सुशोभीकरणाचं काम हाती घेण्यात आलं आहे. त्यासाठी 45 वर्षांत प्रथमच या तलावाचं पाणी काढून तो कोरडा करण्यात आलेला आहे व त्यातील गाळ उपसण्याचं काम सुरू करण्यात आलेलं आहे. पण हे काम पावसाळ्यापूवीर् पूर्ण झालं नाही तर या कामावर पाणी फिरेल, अशी प्रतिक्रीया व्यक्त होत आहे.

तथापि या तलावाचा आकार पाहता सुरू केलेलं काम अत्यंत धीम्या गतीने चालत असल्याचं वाटत असून ते पावसाळ्यापूवीर् पूर्ण होणारच नाही, असं दिसून येत आहे. विजापूरच्या आदिलशहाच्या राजवटीत कल्याणला पिण्याचं पाणी पुरवण्यासाठी 1505 मध्ये 24 एकर क्षेत्रावर हा तलाव बांधण्यात आलेला आहे.

शेणाळे या नावाने ऐतिहासिक कागदपत्रांत नोंद असलेल्या या तलावाच्या पश्चिम किनाऱ्यावर रामेश्वर, गणपती आणि रामाची मिळून एकूण चार मंदिरं आहेत, नैऋत्येकडे काळी मशीद व सहजानंद बाबांची समाधी आहे तर पूवेर्कडे शहाजन आणि औरंगजेब यांचा सरदार मोतबर खान यांची समाधी आहे. हा तलावाच्या चोहीबाजूने भक्कम तटबंदी होती. परंतु अनेक वर्षांपासूनं या तलावाकडे दुर्लक्ष झालं होतं. त्यात उत्तरेकडून म्हशीच्या तबेल्याचं घाण पाणी तसंच गटाराचं पाणी सोडण्यात येत होतं. परिणामी हा तलाव म्हणजे एक डबकंच बनलं होतं. त्यात एक मच्छिमार सोसायटी मोठ्या प्रमाणावर मासे सोडून मासेमारीचा व्यवसाय करत असे. एप्रिल-मे महिन्यांत पाणी तापून हे मासे मरत त्यामुळे या परिसरात दुर्गंधी पसरत असे. एकेकाळी श्येण या पक्षांचे वास्तव असलेल्या या तलावास आलेलं असं डबक्याचं रूप इथल्या रहिवाशांना पाहवत नव्हतं.

अशा या ऐतिहासिक तलावाची दुरुस्ती करून त्याचं सुशोभीकरण करण्याची योजना काळा तलाव इथल्या राममारुती मंदिर ट्रस्टचे प्रमुख अॅड. भाऊ सबनीस यांनी पंधरा-वीस वर्षांपूवीर् महापालिकेस सादर करून तिचा पाठपुरावा केला होता. परंतु स्थानिक नेत्यांनी तसंच पालिका आयुक्त व अधिकाऱ्यांनी त्यास प्रतिसाद दिला नाही. त्याच वेळी ही योजना सुरू करण्यात आली असती तर या तलावाचा पाचवा शताद्बी महोत्सव या वषीर् साजरा करता आला असता, अशी प्रतिक्रिया इथे व्यक्त करण्यात येत आहे.

महापालिकेने सध्या सुरू केलेल्या सुशोभीकरण योजनेनुसार तलावाच्या चारीही बाजूने सुमारे सहा फूट जाडीची तटबंदी बांधण्यात येत आहे. तसंच या तटबंदीस लागून सुमारे पाच फुटी रस्ता जॉगिंग पार्क म्हणून करण्यात येत असल्याचं सांगण्यात आलं. आतील गाळ उपसण्यासाठी सध्या दोन ते तीन जेसीबी मशीन व पंधरा-वीस ट्रक लावण्यात आले आहेत. जेसीबी मशीनची संख्या वाढवण्याची गरज आहे. अन्यथा पावसाळ्याआधी गाळ पूर्ण निघणार नाही आणि या कामावर पाणी फिरेल, अशी भीती व्यक्त करण्यात येत आहे.

 
</text>
</doc>
