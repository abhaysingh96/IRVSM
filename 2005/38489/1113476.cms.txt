<doc>
<docno>1113476.cms.txt</docno>
<text>
 
क्रीडा
कराची अब दूर नही...
[ Tuesday, May 17, 2005  09:45:59 pm]


इस्लामाबाद : कराचीत कसोटी खेळण्याचं भारताचं स्वप्न पुढील वषीर् साकार होईल... त्याला कारणही तसेच घडलय. 'दोस्ती निभानी है', अशी साद देत शेजाऱ्यांनी तीन कसोटी सामन्यांच्या कसोटी मालिकेसाठी लाहोर व रावळपिंडीसह कराची ही नाव मुक्रर केलीत...

पाकिस्तान क्रिकेट मंडळाने पुढील वषीर् होणाऱ्या भारतीय संघाच्या दौऱ्यासाठी कसोटी तसेच झटपट सामन्यांच्या ठिकाणांची नाव सूचवली असून ती यादी आता भारताला पाठवण्यात येईल. कसोटीप्रमाणेे झटपट सामना कराचीत होणार असून त्याशिवाय लाहोर, पेशावर, फैसलाबाद व मुलतान येथे एकदिवसीय सामने होतील.

गेल्या दौऱ्यात भारताला कराची तसेच पेशावर येथे सामने खेळता आले नव्हते. आता मात्र या ठिकाणी लढती होणार असल्यामुळे भारताचे अधुरे स्वप्न साकार होईल. पुढील वषीर् जानेवारीत भारतीय संघ पाक दौऱ्यावर जाणार आहे.

रावळपिंडीची कसोटीसाठी निवड झाली असली तरी रावळपिंडीची कसोटी तयारीच्या दृष्टीने फारशी तयारी झालेली नाही आणि यामुळे पाकिस्तान क्रिकेट मंडळ समाधानी नाही. यामुळे कदाचित कसोटी फैसलाबादला हलवण्यात येईल.

 
</text>
</doc>
