<doc>
<docno>1113380.cms.txt</docno>
<text>
 
महामुंबई
आमदारांना पक्षातील मंडळींचाच विरोध
[ Tuesday, May 17, 2005  08:27:23 pm]


सुनील जावडेकर

ठाण्यात वसंत डावखरे आणि जीतेंद आव्हाड यांच्यातील वाद पराकोटीला गेले असताना कल्याण- डोंबिवलीतही महापौर व आमदार हरिश्चंद पाटील पक्षांतर्गत विरोध सुरू आहे.

पाटील आमदार झाल्यापासून शिवसेनेपेक्षा भाजपच्या मंडळींनी त्यांना आव्हान देण्यास सुरुवात केली आहे. पालिका असण्याच्या काळापासून पाटील हे भाजपचे निष्ठावंत कार्यकतेर् आहेत. राम कापसे, जगन्नाथ पाटील या भाजप नेत्यांच्या आमदार खासदारकीच्या निवडणुकीत पाटील यांची मदत उपयुक्त ठरत आली आहे. त्यामुळेच गोपीनाथ मुंडे यांनी पाटील यांना विरोधी पक्षनेता, सभागृहनेता, महापौर आणि आता आमदार होण्यापर्यंत सहाय्यच केलं. पण आमदार झाल्यावर अॅड. नंदू जोशी, माजी सभागृह नेत भाई देसाई यांनी त्यांच्या विरोधात झेंडा उभारला आहे. पूरक विषय पत्रिका क्र. 52 ते 56 असे चार विषय तातडीने विनाचर्चा मंजूर करण्यावरून नंदू जोशी यांनी त्यांच्यावर टीका केली. महत्त्वाच्या विषयावर पूरक विषय म्हणून चर्चा होणं चुकीचंच आहे, असं मत मांडण्यात आलं होतं.

सप्टेंबरमध्ये केडीएमसीची निवडणूक होत आहे. या निवडणुकीची तयारी शिवसेना- भाजपसहित अन्य पक्षांनीही सुरू केली आहे. त्यामुळेच भाजपमधील पक्षांतर्गत मतभेद उफाळून आले आहेत. युती झाल्यास महापालिका पुन्हा त्यांच्याच ताब्यात येईल. त्याचं श्रेय पाटील यांनाच मिळेल, असं भाजपमधील दुसऱ्या गटाला वाटत असल्यामुळे महापौर विरोध उफाळून आला आहे. सध्या भाजपमध्ये 3 ते 4 गट आहेत. एक नंदू जोशी गट, दुसरा हरिश्चंद पाटील गट, तिसरा जगन्नाथ पाटील गट व चौथा सर्वसाधारण नगरसेवकांचा गट. अशा गटातटांमध्ये भाजप विभागली आहे.

भाजप नगरसेवकांकडून सहकार्य मिळत नसल्यामुळे भाजपचे महापौर शिवसेनेचा आश्रय घेत असल्याचं चित्र महापालिकेत आहे. त्यामुळेच भाजपची मंडळी सभागृहात महापौरांच्या विरोधात उघडपणे बोलत आहे. महापौरांना त्यांची बाजू सावरण्यासाठी शिवसेनेच्या नगरसेवकांचं सहकार्य घ्यावं लागत असल्याचं चित्र दिसतं. एकूणच भाजपमधील भांडखोरीवर पक्षनेत्यांनी उत्तर शोधावं लागणार आहे.

 
</text>
</doc>
