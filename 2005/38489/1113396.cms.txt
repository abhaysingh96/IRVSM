<doc>
<docno>1113396.cms.txt</docno>
<text>
 
प्रगती फास्ट
कलेच्या प्रांतातील इन्स्टिट्यूट
[ Tuesday, May 17, 2005  08:34:48 pm]


बदलत्या ट्रेण्डने फॅशन डिझायनिंग, फोटोग्राफी, सिरॅमिक, पॉटरी यासारख्या आटिर्स्टिक क्षेत्रांना ग्लॅमरचा स्पर्श केला. त्यामुळे या विषयांचं ट्रेनिंग घेऊन तुम्हाला मनाजोगता जॉब, बिझनेस करून करिअर करता येतं, ही मानसिकता तयार झाली. अशा ऑफबीट क्षेत्रातील पदार्पणासाठी एल.एस. रहेजा इन्स्टिट्यूट मार्गदर्शन करते.

क्रिएटिविटी आणि आटिर्स्टिक कौशल्यांचा करिअरसाठी वापर करायचा असेल, तर आर्ट्सशी संबंधित प्रशिक्षण देणाऱ्या इन्स्टिट्यूट्स तुम्हाला मार्गदर्शन करतात. काही जण पारंपरिक चौकटीतलं शिक्षण घेतात तर काही विद्याथीर् करिअर करायचं या एकमेव उद्देशाने अशा प्रकारचे कोर्स करतात. एल.एस. रहेजा टेक्निकल इन्स्टिट्यूट तुम्हाला कलेच्या प्रांतातील ट्रेनिंग देण्याचं कामं करते.

इथे तुम्हाला फॅशन डिझायनिंग, फोटोग्राफी या मॉडर्न आणि ट्रेण्डी समजल्या जाणाऱ्या विषयांबरोबर सिरॅमिक वा पॉटरीसारखे ऑफबीट विषयही शिकता येतील. 1952 मध्ये आर्ट आणि क्राफ्ट एज्युकेशन सोसायटीची स्थापना झाली. सुरुवातीला इथे हॅण्डिक्राफ्ट टीचर्स ट्रेनिंग दिलं जायचं. 1982 मध्ये सेण्टरचं एल.एस. रहेजा टेक्निकल इन्स्टिट्यूट असं नामकरण करण्यात आलं. कलेच्या प्रांतातील प्रशिक्षणाची गरज ओळखून इथे नवे कोर्स सुरू करण्यात आले.

एल.एस. रहेजा इन्स्टिट्यूटमध्ये विद्यार्थ्यांना विविध सटिर्फिकेट, डिप्लोमा, शॉर्ट टर्म आणि हॉबी कोसेर्सचे पर्याय उप्लब्ध आहेत. डिप्लोमा इन सिरॅमिक्स अॅण्ड पॉटरी, हॉबी कोसेर्स, क्राफ्ट टीचर्स ट्रेनिंग कोर्स, टेलरिंग अॅण्ड कटिंग, एम्ब्रॉयडरी अॅण्ड फॅन्सी वर्क असे विविध कोसेर्स इथे करता येतात. फॅशन टेक्नॉलॉजी, फोटोग्राफी आणि सिरॅमिक या क्षेत्राचं अत्याधुनिक आणि शास्त्रशुद्ध ट्रेनिंग रहेजा इन्स्टिट्यूटचं वैशिष्ट्य म्हणावं लागेल.

फॅशन डिझायनिंगमधल्या कोर्ससाठी तर एल.एस. रहेजाचं नाव टॉप इन्स्टिट्यूटच्या यादीत घेतलं जातं. थीअरी आणि प्रॅक्टिकलबरोबरच विद्यार्थ्यांच्या कौशल्यांना व्यासपीठ मिळवून देण्याकडे लक्ष दिलं जातं. रॅम्प, फॅशन शोसाठी काम करण्याचा तुम्हाला विशेष अनुभव मिळतो. विद्यार्थ्यांनी डिझाइन केलेले ड्रेसेस नामांकित मॉडेल्सच्या माध्यमातून दरवषीर् 'अॅल्कमे' या फॅशन शोद्वारे सादर केले जातात. शिवाय फॅशन इण्डस्ट्रीतील करिअरच्या संधी आणि इतर पर्यायांचं मार्गदर्शन विद्यार्थ्यांना केलं जातं.

आर्ट आणि अॅडव्हर्टायझिंग क्षेत्रात करिअरची पूर्वतयारी तीन वर्षांचा फूल टाइम डिप्लोमा इन अप्लाइड आर्ट या कोर्सदरम्यान केली जाते. 'आर्ट्स विषय शिकणाऱ्या विद्यार्थ्यांना करिअर किंवा जॉब्स नसतात, असा एक प्रचलित समज आहे. पण प्रत्यक्षात या क्षेत्रातील वाढत्या संधींचा विचार करूनच आम्ही डिप्लोमा इन अप्लाइड आर्ट कोर्स सुरू केल्याचं एल.एस. रहेजाचे चीफ एक्झिक्युटिव ऑफिसर, एज्युकेशन सद्गुरू कामत यांनी सांगितलं.

यात पहिल्या वषीर् ड्रॉइंग, ग्राफिक डिझाइन, टायपोग्राफी/ कॅलिग्राफी, कॉपी रायटिंग, अॅडव्हर्टायझिंग-आर्ट अॅण्ड आयडीयाज, दुसऱ्या वषीर् ड्रॉइंग, ग्राफिक डिझाइन, व्हिज्युअलायझेशन, कॉपी रायटिंग, कम्प्युटर ग्राफिक आणि तिसऱ्या वषीर् ग्राफिक डिझाइन, प्रोजेक्ट प्रोफाइल विषयांचं ट्रेनिंग दिलं जातं. डिप्लोमा इन सिरॅमिक अॅण्ड पॉटरी हा एक वर्ष कालावधीचा फूलटाइम कोर्स आहे. कोर्सला प्रवेश घेण्यासाठी कमीतकमी दहावी परीक्षा उत्तीर्ण असणं गरजेचं आहे. सिरॅमिक पॉट बनवण्यापासून तो सजवण्यापर्यंतचं सर्व ट्रेनिंग कोर्समध्ये विद्यार्थ्यांना दिलं जातं. ट्रेनिंगनंतर तुम्हाला आर्ट गॅलरी किंवा स्वत:चा बिझनेस सुरू करता येईल.

ग्रॅज्युएशन करताना तुम्हाला वेगळं किंवा करिअरला जोड म्हणून कोर्स करायचा असेल तर शॉट टर्म कोर्स इन फॅशन अॅण्ड टेक्स्टाइल टेक्नॉलॉजी आणि हॉबी कोर्स इन फोटोग्राफी कोर्सचा पर्याय उपलब्ध आहे. वाषिर्क लेखी परीक्षेवर विद्यार्थ्यांचं भवितव्य अवलंबून नसतं. प्रॅक्टिकल ट्रेनिंगवर भर दिला जात असल्यामुळे विद्यार्थ्यांना असेसमेण्ट आणि प्रोजेक्टवर्कनुसार ग्रेड्स दिल्या जातात.

माकेर्ट आणि कम्प्युटर ओरिएण्टेड कोर्स विद्यार्थ्यांना उपलब्ध करून देण्यासाठी रहेजा इन्स्टिट्यूट सातत्याने प्रयत्न करते. प्रत्येक विद्यार्थ्याकडे इथे व्यक्तिगत लक्ष दिलं जातं. विद्यार्थ्यांना विविध सुविधा इन्स्टिट्यूटमध्ये उपलब्ध करून देण्यात आल्या आहेत. उदा. फोटोग्राफी कोर्स करणाऱ्या विद्यार्थ्यांना डेव्हलपिंगसाठी बाहेर जाण्याची आवश्यकता नाही. इथल्या लॅबमध्ये फोटोग्राफीसाठी आवश्यक असणारं इन्फ्रास्ट्रक्चर उपलब्ध आहे. प्रत्येक कोर्सनुसार लायब्ररीमध्ये पुस्तकं, जर्नल्स, नियतकालिकं आहेत. विद्यार्थ्यांच्या कलागुणांना वाव देण्यासाठी एक्झिबिशन, सोशल आणि स्पोर्ट्स, कल्चरल इव्हेण्ट्स आयोजित केले जातात. शिवाय विद्यार्थ्यांच्या एक्स्ट्रा करिक्युलर अॅक्टिविटीजसाठी 'कला यात्री' ही विद्याथीर् संघटना काम करते.

संपर्क : एल.एस. रहेजा स्कूल ऑफ आर्ट अॅण्ड टेक्निकल इन्स्टिट्यूट, आदर्श नगर, बिल्डिंग नंबर 38, वरळी, मुंबई - 400025. टेलिफोन नंबर : 24223467. टेलिफॅक्स नंबर : 24364375.

- मिताली तवसाळकर

 
</text>
</doc>
