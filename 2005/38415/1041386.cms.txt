<doc>
<docno>1041386.cms.txt</docno>
<text>
 
लेख
अल्पवयात गुन्हे करणाऱ्यांना अमेरिकेत फाशीबंदी!
[ Friday, March 04, 2005  08:59:27 pm]


जगभरात 1990 नंतर 18 वर्षांपेक्षा कमी वय असताना गुन्हे केलेल्या व्यक्तींना आठ देशांमध्ये फासावर लटकावण्यात आले होते. चीन, काँगो, इराण, नायजेरिया, पाकिस्तान, सौदी अरेबिया, येमेन आणि अमेरिका हे ते आठ देश आहेत. मंगळवारी एक मार्चला अमेरिका त्यातून अधिकृतपणे बाहेर पडली आहे.

ज्या व्यक्तीने वयाची 18 वषेर् पूर्ण होण्यापूवीर् काही गुन्हा केला असला , ( मग शिक्षा सुनावताना तो कितीही वर्षांचा असो) तरीसुद्धा त्याला फाशीची शिक्षा देऊ नये, असा निर्णय अमेरिकेच्या सुप्रीम कोर्टाने घेतला आहे. यामुळे एका वादग्रस्त विषयावर पडदा पडला आहे. या निर्णयाचा फायदा 70 लोकांना मिळू शकेल. मुळात फाशीची शिक्षा असावी का, यावरच अमेरिकेसह अनेक देशांत वाद होत असतात. भारतातही काही महिन्यांपूवीर् कोलकात्यात धनंजयच्या फाशीवरून वादळ उठले होतेच. गुन्हेगाराचे वय कितीही असो ; त्याला फाशी न देता सुधारण्याची संधी द्यावी, असे सांगणारा एक मतप्रवाह आहे. फाशीची शिक्षा रद्द केल्यावर गुन्ह्यांची संख्या वाढली हे सिद्ध होऊ शकलेले नाही, असेही दावे करण्यात येतात. आणि त्याचवेळी बलात्कार आणि खुनांसारखे गंभीर गुन्हे करणाऱ्या माणसाला कशासाठी दया दाखवायची, असे संतापाने विचारणारा दुसरा गटही प्रत्येक देशात आहे. त्यातही 18 वर्षांखाली वय असताना गुन्हे केल्यास त्याचे काय करावे हा अधिक चचेर्चा विषय होता. अमेरिकेने स्वत:पुरता तरी त्यावर पडदा पाडला आहे.

जगभरात 1990 नंतर 18 वर्षांपेक्षा कमी वय असताना गुन्हे केलेल्या व्यक्तींना आठ देशांमध्ये फासावर लटकावण्यात आले होते. चीन, काँगो, इराण, नायजेरिया, पाकिस्तान, सौदी अरेबिया, येमेन आणि अमेरिका हे ते आठ देश आहेत. मंगळवारी एक मार्चला अमेरिका त्यातून अधिकृतपणे बाहेर पडली आहे. विशेष म्हणजे सुप्रीम कोर्टात याबाबत मतैक्य होऊ शकले नाही. पाच विरुद्ध चार अशा निसटत्या बहुमताने हा निर्णय झाला. या निर्णयामुळे जनमताचा आदर राखला गेला, असे म्हणावे लागेल. याचे कारण, खुनाचा गुन्हा सिद्ध झालेल्या गुन्हेगारांना फाशी देण्यास अमेरिकेच्या दोनतृतियांश जनतेचा पाठिंबा असला, तरी 18 वर्षांपेक्षा कमी वय असताना गुन्हे केलेल्यांना ही शिक्षा देण्यास निम्म्या लोकांचाही पाठिंबा नाही. जगभरात बहुतांश देशांनी फाशीच्या शिक्षेला ' निरोप ' दिला आहेच. भारत, दक्षिण कोरिया आणि जपान येथे ही पद्धत अजून चालू आहे. परंतु, फाशीचे प्रमाण अत्यल्प आहे. अमेरिकेत 1970 च्या दशकात सुरुवातीची चार वषेर् सोडली, तर फाशी देण्याचे प्रमाण जास्त होते. 1990 च्या दशकात ते खूपच वाढले. या शिक्षेबाबत मवाळ भूमिका घेणाऱ्या मॅसेच्युएट्स राज्यातही फाशीची शिक्षा द्यावी, या मताच्या बाजूने कौल मिळाला होता. 1999 ते 2001 या काळात तेथे फाशी देण्याचे प्रमाण अगदी कमी झाले. याचे कारण तेथील कोर्टात असलेले याबाबतचे खटले. या कोर्टबाजीमुळे अनेक गुन्हेगारांना जीवदान मिळाले.

सुप्रीम कोर्टाने 1976 मध्ये फाशीच्या शिक्षेला मान्यता दिली. आतापर्यंत तेथे 18 वर्षांखाली वय असताना गुन्हे केलेल्या 22 लोकांना फासावर लटकाविण्यात आले आहे. त्यातही टेक्सास राज्य आघाडीवर आहे. तेथे तेरा लोकांना फाशी देण्यात आली. आताही तेथे सर्वाधिक, म्हणजे 29 जण फासावर लटकवले जातील, अशी चिन्हे आहेत. 38 राज्यांमध्ये 3400 जणांना फाशीची शिक्षा देण्यात आली आहे. ती वेगवेगळ्या कारणांमुळे अमलात यायची आहे. या 38 पैकी 19 राज्यांत 18 वर्षांपेक्षा कमी वय असताना गुन्हे केलेल्यांना फाशी देण्याची तरतूद आहे.

अमेरिकेत वेळोवेळी ज्या जनमत चाचण्या घेतल्या जातात, त्यांतही लोकांचा अल्पवयीन असताना गुन्हे केलेल्या गुन्हेगारांना फाशी देण्यास विरोधच असतो, हे सिद्ध झालेले आहे. कालांतराने मानसिकदृष्ट्या विकलांग ( मेंटली रिटाडेर्ड) असणाऱ्यांनाही फाशी देऊ नये, असा मतप्रवाह पुढे आला. त्यानुसार काही राज्यांत तशी सुधारणा करण्यात आली. मानसिकदृष्ट्या सक्षम असणाऱ्यांच्या बाबतीतही मानसशास्त्रीय आणि शारीरिक अशा दोन्ही दृष्टिकोनातून विचार करण्यात येत आहे. यासाठी काही नॉर्मल मुलांचा अभ्यास करण्यात आला. त्यांच्या मेंदूचे स्कॅनिंग करून अगदी लहान वयापासून साधारणत: 12-13 वर्षांपर्यंत मेंदू कसा विकसित होतो, याचा अभ्यास झाला. त्या अभ्यासातून बारा-तेरा वर्षांची असताना मुले अचानक बंडखोर का होतात याचा उलगडा व्हायला मदत झाली. ही मुले वयात येताना त्यांच्यात जे भावनिक आणि शारीरिक बदल होतात, ते त्या वयातल्या गुन्हेगारीचे कारण असतात, असे सिद्ध झाले. यामुळेच 18 वर्षांपेक्षा कमी वय असताना एखाद्याने गुन्हा केला असेल, तर त्याला थेट फाशी देण्याची खरोखरच गरज आहे काय, असा विचार बळावत चालला. हा अभ्यास डॉ. जे जीड नावाच्या शास्त्रज्ञाने केला. त्याच्या मते 25 वे वर्ष लागण्याच्या सुमारास मेंदू पूर्ण ' मॅच्युअर ' झालेला असतो. याचा अर्थ अल्पवयीन असताना केलेले गुन्हे अगदी माफ आहेत का ? याचे उत्तर अर्थात नकाराथीर् आहे. त्यांना योग्य ती शिक्षा झालीच पाहिजे ; पण फाशीसारखे टोक गाठू नये, यावर बहुमत झाले आहे.

मंगळवारी सुप्रीम कोर्टाने आणखी एक मुद्दा मांडला. जगभरात अशा लोकांना फाशी देण्याविरुद्ध जनमत असताना आपण ती प्रथा राबविणे योग्य नाही, असे कोर्टाने सांगितले. अमेरिका अन्य देशांचे मत ऐकते हीच एक बातमी आहे. असे अन्य बाबतींतही ऐकले, तर किती बरे होईल...

अशोक पानवलकर

 
</text>
</doc>
