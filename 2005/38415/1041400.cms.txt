<doc>
<docno>1041400.cms.txt</docno>
<text>
 
अर्थव्यवहार
कामगारांच्या सुरक्षेसाठी लवकरच नवे कायदे
[ Friday, March 04, 2005  09:12:18 pm]


म. टा. प्रतिनिधी

मुंबई : कंपनी किंवा कारखान्यातील कामगारांच्या सुरक्षिततेविषयी कंपन्यांनी जागरुक राहण्याची गरज आहे. कामगार सुरक्षिततेसाठी कालबाह्य कायद्यांमध्ये बदल करून ते नव्या काळाशी आणि गरजांशी सुसंगत करण्यात येतील. पुढील वषीर्पासून कामगारांच्या सुरक्षिततेसाठी उत्कृष्ट योजना आखणाऱ्या कंपनीला पारितोषिक दिला जाईल, असे राज्याचे कामगारमंत्री नबाब मलिक यांनी शुक्रवारी येथे सांगितले. भारतीय औद्योगिक महासंघाने ( सीआयआय) राष्ट्रीय सुरक्षा दिनानिमित्त आयोजिलेल्या औद्योगिक सुरक्षितता कार्यशाळेत प्रमुख पाहुणे म्हणून ते बोलत होते.

ते म्हणाले की, दरवषीर् कंपनीत उद्भवणाऱ्या अपघातात राज्यात तब्बल 600 कामगार मृत्युमुखी पडतात. हे प्रमाण शून्यावर आणण्याचा इरादा आहे.

औद्योगिक सुरक्षा आणि आरोग्य विभागाचे संचालक व्ही. के. श्रीवास्तव म्हणाले की, कामगार कल्याण आणि सुरक्षा योजनांची अमलबजावणी करण्यात येईल. यासाठी शिबिरे आणि चर्चासत्रांच्या माध्यमातून जागृती निर्माण करण्याचा आमचा प्रयत्न आहे.

सीआयआय ' आणि औद्योगिक सुरक्षा महासंचालनालय यांनी कामगार सुरक्षिततेसाठी एकत्रित नवीन कार्यक्रमाची घोषणा केली. या कार्यशाळेत रिलायन्स इंडस्ट्रीजच्या तंत्रज्ञान विभागाचे उपाध्यक्ष ए. मुथ्थूकृष्णन आणि भारत पेट्रोलियम कॉपोर्रेशनचे अधिकारी ए. सी. सेन यांनीही मार्गदर्शन केले.

 
</text>
</doc>
