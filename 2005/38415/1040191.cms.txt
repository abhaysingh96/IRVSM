<doc>
<docno>1040191.cms.txt</docno>
<text>
 
देश-विदेश
राष्ट्रपतींपुढे 'ओळखपरेड'
[ Friday, March 04, 2005  12:44:05 am]


वृत्तसंस्था

नवी दिल्ली : झारखंडामध्ये सुरू असलेल्या सत्तानाट्यात राष्ट्रीय लोकशाही आघाडीने गुरुवारी आक्रमक पद्धतीने नियोजनबद्ध पावले टाकत संयुक्त पुरोगामी आघाडीला ' बॅकफुट ' वर जाण्यास भाग पाडले. पाठिंबा देणाऱ्या 41 आमदारांना रहस्यमय पद्धतीने थेट राष्ट्रपती अब्दुल कलाम यांच्यापुढे उभे करून ' रालोआ ' ने 48 तासांचे मुख्यमंत्री शिबू सोरेन यांच्या बहुमताच्या दाव्यातील हवाच काढून घेतली. राष्ट्रपतींच्या आदेशानुसार झारखंडचे राज्यपाल सय्यद रझी हेही राजधानीत दाखल झाले असून उभयतांत शुक्रवारी होणाऱ्या चचेर्नंतर राज्यातील चित्र स्पष्ट होईल, अशी शक्यता आहे.

सोरेन यांनी 21 मार्चपर्यंत बहुमत सिद्ध करण्याचा विश्वास व्यक्त केला, तर जॉर्ज फर्नांडिस यांनी एकतर राज्यपाल रझी यांना बडतर्फ करा किंवा तुम्हीच राजीनामा द्या, असे पंतप्रधानांना सुनावले. झारखंडाच्या प्रश्ानवर गुरुवारी दुसऱ्या दिवशीही संसदेच्या दोन्ही सभागृहांत विरोधकांनी जोरजोरांत घोषणा देत गोंधळ घातला त्यामुळे कामकाज तहकूब करण्यात आले. ' लोकशाहीचे मारेकरी ' अशा शब्दांत घोषणा चालू होत्या. ' रालोआ ' ने आपले 36 आणि पाच अपक्ष अशा 41 आमदारांना राष्ट्रपतींपुढे हजर केले. या अपक्षांचा दिल्लीप्रवास काटेरी असल्याचे लक्षात आल्याने आधी त्यांना मोटारीने ओरिसात नेऊन तेथून विमानाने दिल्लीत आणले. त्यांची माहिती इतकी गुप्त राखण्यात आली की, दिल्ली विमानतळावर उतरेपर्यंत त्यांना कुणी ओळखलेही नाही.

 
</text>
</doc>
