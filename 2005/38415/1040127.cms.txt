<doc>
<docno>1040127.cms.txt</docno>
<text>
 
महामुंबई
राष्ट्रध्वज अर्ध्यावर; वरिष्ठ पोलिस अधिकाऱ्यांना नोटिसा
[ Friday, March 04, 2005  12:02:01 am]


म. टा. प्रतिनिधी

मुंबई : सांगली-मिरज-कुपवाड या महापालिकेच्या इमारतीवर राष्ट्रध्वज अर्ध्यावर ठेवल्याच्या मुद्द्याकडे लक्ष वेधूनही त्याबाबत पालिका आयुक्त, महापौर व पोलिस यांनी कारवाई न केल्याचे प्रकरण मुंबई हायकोर्टापुढे बुधवारी आले असता त्याची कोर्टाने गंभीर दखल घेऊन जिल्हा पोलिस अधीक्षक व वरिष्ठ पोलिस निरीक्षक यांना नोटिसा काढण्याचे आदेश हायकोर्टाने दिले.

या संदर्भात तेथील नगरसेवक विष्णू बवेर् यांनी जनहित याचिका करून हे प्रकरण कोर्टापुढे आणले. मुख्य न्या. दलवीर भंडारी व न्या. शरद बोबडे यांच्या खंडपीठापुढे सुनावणी झाली.

महापालिकेच्या इमारतीवर 17 जून 2003 रोजी राष्ट्रध्वज अर्ध्यावर फडकत होता. पंतप्रधान अथवा राष्ट्रपती यांचे निधन झाल्यानंतरच राष्ट्रध्वज अर्ध्यावर आणला जातो, त्याकडे महापौर किशोर शहा व पालिका आयुक्त यांचे लक्ष वेधले असता त्यांनी ती बाब क्षुल्लक असल्याचे सांगण्याचा प्रयत्न केला. त्यामुळे बवेर् यांनी हे प्रकरण हायकोर्टात आणले.

 
</text>
</doc>
