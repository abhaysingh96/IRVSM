<doc>
<docno>1040181.cms.txt</docno>
<text>
 
महाराष्ट्र
पुण्यात भीषण आगीत 500 झोपड्या खाक
[ Friday, March 04, 2005  12:40:27 am]


म. टा. प्रतिनिधी

पुणे : शहरातील भरवस्तीतील भवानी पेठेत कासेवाडी झोपडपट्टीला गुरुवारी रात्री लागलेल्या भीषण आगीत किमान 500 झोपड्या जळून खाक झाल्याचा अंदाज आहे. आगीचे रौद स्वरूप पाहता त्यात प्रचंड हानी झाल्याची शक्यता आहे. मात्र, रात्री उशिरापर्यंत किती जण जखमी झाले वा किती वित्तहानी झाली याची माहिती समजू शकली नाही. रात्री उशिरापर्यंत अग्निशमन दलाचे जवान आगीशी झुंजत होते.

सदोदित गदीर्ने गजबजलेल्या भवानी पेठेत ही झोपडपट्टी आहे. रात्री पावणेदहाच्या सुमारास येथे आग लागली. ती नेमकी कशामुळे लागली, हे अद्याप स्पष्ट झालेले नाही. मात्र, आग झपाट्याने पसरली आणि तिने जवळपास पूर्ण झोपडपट्टीलाच ज्वाळांच्या कवेत घेतले. सुमारे 500 झोपड्यांचा घास घेऊनही तिची धग संपलेली नव्हती.

येथून जवळच अग्निशमन दलाचे मुख्यालय असून अग्निशमन कर्मचारी पोहोचेपर्यंत आग फोफावली होती. वस्तीतील लोकांचे आग विझवण्याचे प्रयत्नही फोल ठरले.

 
</text>
</doc>
