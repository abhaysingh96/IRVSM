<doc>
<docno>1040194.cms.txt</docno>
<text>
 
महामुंबई
झोपी गेलेले पालिकेतील सत्ताधारी जागे होतात तेव्हा...
[ Friday, March 04, 2005  12:45:22 am]


म. टा. प्रतिनिधी

मंुबई : मुलुंडच्या म्युझिकल जॉगिंग ट्रॅकसाठी प्रसिद्ध असलेल्या संभाजीराजे मैदानात उभारण्यात येणाऱ्या ' सीएनजी ' केंदावरून उठलेल्या गदारोळामुळे मंुबई महापालिकेतील सत्ताधारी पक्षाची अवस्था ' बैल गेला आणि झोपा केला ' अशी झाली आहे. कारण, आता जनआंदोलनाने जागे झालेल्या याच लोकप्रतिनिधींच्या नजरेखालूनच पुढे जाऊन ही जागा देण्याचा प्रस्ताव मंजूर झाला, तेव्हा एकालाही आक्षेप नोंदवण्याची बुद्धी झाली नव्हती. राज्य सरकारने सीएनजी केंदासंदर्भात हरकती आणि सूचना मागवण्यास कमी मुदत दिली असे फुटकळ कारण आता पुढे केले जात आहे.

मुलुंडचे मैदान वाचवण्यासाठी आता धावपळ सुरू झाली असून शिवसेना उपनेते शिशिर शिंदे यांनी मैदान वाचवण्यासाठी सह्यांची मोहीम सुरू केली, असून त्यास मुलुंडकरांचा चांगलाच प्रतिसाद मिळत आहे. तर , ' या मैदानाएवजी मुलुंडमधील दुसरी पर्यायी जागा केंदासाठी घ्यावी, अशी विनंती सरकारला करावी ', असे पत्र पालिका सभागृहनेते प्रभाकर शिंदे यांनी आयुक्त जॉनी जोसेफ यांना लिहिले आहे.

यासंदर्भात प्रभाकर शिंदे म्हणाले की , ' सीएनजी केंदासाठी सात भूखंड निश्चित करण्यात आले असून त्यादृष्टीने कार्यवाही सुरू करा, असे सरकारने 29 मार्च 2003 रोजी पालिकेला सांगितले. प्रत्यक्षात प्रस्ताव 15 मे 2003 मध्ये पालिकेकडे आला. 60 दिवसांच्या मुदतीत ' हरकती व सूचना ' मागवणे आवश्यक असते, पण मुळातच प्रस्ताव उशिरा आला आणि मुदत 29 मे 2003 संपत होती. एवढ्या कमी वेळेत काहीच करता आले नाही.

' एमआरटीपी ' कायद्याअंतर्गत सरकारने आणलेल्या प्रस्तावास विरोध झाला तरी ठराविक मुदतीनंतर भूखंड ताब्यात घेण्याचा सरकारला अधिकार आहे. त्यामुळे विरोध झाला असता तरी सरकारने अधिकार वापरला असता, हा भाग अलाहिदा! हायकोर्टाच्या आदेशाप्रमाणे लवकरात लवकर सीएनजी केंदे उभारायची आहेत. पण मैदानाएवजी दुसरी जागा घ्या, अशी किमान विनंती पालिकेतील सत्ताधाऱ्यांनी करावयास हवी होती.

सीएनजी केंदास विरोध करण्यासाठी मुलुंडकर सज्ज होऊ लागले आहेत. ज्येष्ठ स्वातंत्र्यसैनिक दत्ताजी ताम्हणे यांनी सीएनजी केंद उभारल्यास प्राणांतिक उपोषण करण्याचा इशारा दिला आहे. शिवाजी पार्कच्या सबवेमुळे सुरू झालेले उपोषण थांबले असताना सीएनजी केंदाच्यानिमित्ताने आता मुलुंडमध्ये आंदोलनाचा धुरळा उडेल, असे दिसते.

 
</text>
</doc>
