<doc>
<docno>1041367.cms.txt</docno>
<text>
 
बहुतांची अंतरे
सार्वजनिक कार्यालयांतील श्रद्धेचा अतिरेक टाळणे आवश्यक
[ Friday, March 04, 2005  08:53:44 pm]


वर्षारंभापासून आतापर्यंतच्या प्रत्येक आठवड्याच्या अखेरीस मंत्रालयातील विविध विभागांमध्ये श्री सत्यनारायणाची पूजा आणि तद्नुषंगाने इतर कार्यक्रम पाहून आनंद होण्याऐवजी मन विषण्ण झाले.

वास्तविक प्रत्येक व्यक्तीने आपला धर्म व श्रद्धा घराच्या उंबरठ्याबाहेर आणू नये. धर्म म्हणजे कर्तव्याची जाणीव, ती प्रत्यक्ष आचरणात असावी. आपले दैनंदिन कर्तव्य जबाबदारीने, आत्मविश्वासाने आणि सच्छील भावनेने पार पाडल्यास ' सत्यनारायण ' घालण्याची आवश्यकता भासणार नाही. ज्याचा स्वत:च्या कर्तृत्वावर विश्वास असतो, त्याला बाह्य कर्मकांडांची गरज भासत नाही. '' ओळखावे आपणासी आपण। या नावे ज्ञान।। ''

वस्तुस्थितीचे भान न ठेवता, सार्वजनिक कार्यालयांत केलेल्या अशा सत्यनारायणामुळे किती श्रमतास, वीज वाया जाते, तसेच कामकाजाचा खोळंबा होतो, इत्यादी बाबींकडे जाणीवपूर्वक दुर्लक्ष होते. मूलत: असे श्रमतास व अन्य बाबी वाया घालविण्यास परवानगी देण्याचे अधिकार मंत्री, सचिव वा अन्य प्रशासकांना आहेत का ? अशीच परिस्थिती स्थानिक स्वराज्य संस्थांसारख्या निमसरकारी कार्यालयातूनही दिसून येते.

हा श्रद्धायुक्त अतिरेक आता थांबवून श्रमतास व वेळेचा अपव्यय टाळणे आवश्यक आहे. अन्यथा, सरकारी कार्यालयांतील ' सत्य-नारायणाच्या पूजेत न्यायालयाचा हस्तक्षेप ' असे वाचण्याची दुदैर्वी वेळ ' त्या ' श्रद्धावानांसह आमच्यावर येईल.

प्रशांत वि. मोहिते, दादर, मुंबई.

 
</text>
</doc>
