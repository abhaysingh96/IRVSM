<doc>
<docno>1041421.cms.txt</docno>
<text>
 
महाराष्ट्र
आयुक्तांच्या प्रस्तावात पाच कोटींची वाढ असलेला अर्थसंकल्प सादर
[ Friday, March 04, 2005  09:43:30 pm]


म. टा. प्रतिनिधी

पुणे : करपात्र मूल्यातील सवलती कायम ठेवून तसेच मिळकतकर, जकातकरात अंशत: वाढीव आणि महापालिका आयुक्तांनी मांडलेल्या 1271 कोटी रुपयांपेक्षा पाच कोटींनी जास्त असलेला 1276 कोटी रुपयांचा अर्थसंकल्प स्थायी समिती अध्यक्षा संगीता देवकर यांनी शुक्रवारी सर्वसाधारण सभेपुढे सादर केला.

करपात्र मूल्यातील 40 टक्के सवलत रद्द करण्याचा आणि कराचा दर कमी करण्याचा प्रस्तावाचा समावेश असलेला सुमारे 1271 कोटी रुपयांचा अर्थसंकल्प महापालिका आयुक्त डॉ. नितीन करीर यांनी स्थायी समितीपुढे सादर केला होता.

वाषिर्क करपात्र मूल्य वाढवण्यावरून सत्तारूढ पक्ष आणि विरोधकांनी बराच गदारोळ केला. त्यावरून ही सवलत कायम ठेवण्याचा निर्णय घेण्यात आला. ही सवलत कायम ठेवल्यामुळे प्रशासनाच्या अर्थसंकल्पामध्ये 70 कोटींची तूट येत होती. ही तूट भरून काढण्यासाठी प्रशासनाने करवसुली यंत्रणेत कार्यक्षमता वाढवून उत्पन्न वाढवण्याची जबाबदारी स्वीकारल्याचे देवकर यांनी सांगितले. शिवाय इतर उत्पन्नाच्या साधनातून सुमारे 35 कोटी रुपयांचे उत्पन्न गृहित धरल्याचे देवकर म्हणाल्या. प्रथमच भांडवली कामांवर 53 टक्के आथिर्क तरतूद करण्यात आली आहे. या वषीर् सुचवलेली भांडवली कामे एकाच वर्षांत किंवा शक्य नसेल तर दोन वर्षांत पूर्ण करण्यावर भर दिला जाईल, असे देवकर यांनी नमूद केले.

गेल्या पाच सहा वर्षांपासून रखडलेल्या पाणीपुरवठा आणि मलनि:सारणाच्या योजनेसाठी दरवषीर् 50-60 कोटी रुपये खर्च करण्यापेक्षा याच वषीर् ही योजना पूर्ण करण्यासाठी 105 कोटी रुपयांची तरतूद अर्थसंकल्पात करण्यात आली आहे.

एमएसआरडीने करायच्या पूल आणि रस्त्यांव्यतिरिक्त 137 कोटी रुपयांची आयआरडीपीची योजनेसाठी आणि इतर रस्त्यांसाठी शंभर कोटी रुपयांची तरतूद अर्थसंकल्पात केली आहे. यामध्ये प्रामुख्याने खराडी ते वारजे येथील एल्व्हिलेटेड रस्त्यासाठी 15 कोटी रुपयांची तरतूद करण्यात आली आहे. नवे रस्ते करताना सायकल ट्रॅक, मुख्य रस्त्यामध्ये बसगाड्यांसाठी स्वतंत्र लेन करण्याचा प्रयत्न राहिल असे देवकर म्हणाल्या

झोपडपट्टीवासियांना पक्की घरे मिळावीत यासाठी महापालिकेच्या व्यापारी जागांंची विक्री करून त्या रकमेतून कमी खर्चाची घरे बांधण्याचा प्रकल्प प्रायोगिक तत्त्वावर राबवण्यात येणार आहे. त्यासाठी पाच कोटी रुपयांची स्वतंत्र तरतूद करण्यात आली आहे.

शहरातल्या ज्येष्ठ नागरिकांसाठी आरोग्य विमा योजना राबवण्याठी एक कोटींची तरतूद सुचवण्यात आली आहे. तसेच वीज टंचाई लक्षात घेता सौर ऊजेर्चा वापर जुन्या घरांमध्ये कसा करता येईल, यासाठी पालिकेच्या रुग्णालयांमध्ये ते प्रथम राबवण्यात येणार आहेत. याच ठिकाणी आणि पीएमटी डेपोंमध्ये रेनवॉटर हावेर्स्टिंग सारखे पायलट प्रकल्पही सुरू करण्यात येतील, असे सुचवण्यात आल्याचे देवकर म्हणाल्या.
....................

अर्थसंकल्पातल्या ठळक बाबी

निवासी घरांचे पोटमाळे नियमित करणार

भांडवली कामांवर 53 टक्के आथिर्क तरतूद

पाण्याच्या योजना याच वषीर् पूर्ण करणार

137 कोटी रुपयांच्या आयआरडीपी योजनेव्यतिरिक्त इतर रस्त्यांसाठी शंभर कोटी रुपयांची स्वतंत्र तरतूद

पालिकेच्या व्यापारी जागांची विक्री करून झोपडपट्टीवासीयांना पक्की घरे देणार

 
</text>
</doc>
