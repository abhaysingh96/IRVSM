<doc>
<docno>1041391.cms.txt</docno>
<text>
 
अग्रलेख
राहुलचा 'गांधी'मार्ग
[ Friday, March 04, 2005  09:01:38 pm]


राजकारणात ' मन ' परिवर्तनाचे अनेक चमत्कार पाहायला मिळत असतात, पण त्यातील मनापासूनचे किती आणि तात्कालिक राजकीय चालीचा भाग म्हणून केलेले नाटक किती, याचा निर्णय भविष्यातील वर्तनावरूनच करता येईल.

काँगेसचे युवा खासदार आणि काँग्रेस अध्यक्ष सोनिया गांधी यांचे पुत्र राहुल गांधी यांना संसदीय कामकाज वारंवार बंद पाडण्याच्या लोकशाहीविरोधी कृत्याचा निषेध म्हणून दिल्लीतील महात्मा गांधींच्या पुतळ्यासमोर धरणे धरावेसे वाटले, हा असाच एक चमत्कार.

त्याचवेळी राहुल गांधींच्या या धरण्यावर टीका करताना , ' फॅसिस्ट कार्यपद्धती ' वर नरेंद मोदींचे पक्षबंधू विजयकुमार मल्होत्रा यांच्या तोंडून निरूपण ऐकायला मिळावे, हा दुसरा चमत्कार! मुसोलिनीच्या देशात सोनिया जन्माला आल्यामुळे का होईना, मल्होत्रा यांना फॅसिस्ट कार्यपद्धतीचा तिटकारा निर्माण झाला असेल, तर ते स्वागतार्हच आहे!

तीच गोष्ट राहुल गांधी यांची. लोकसभा आणि राज्यसभा यांच्या कामकाजात अडथळे आणून, सलग आठवडा-आठवडा काम न होऊ देण्याची प्रथा केंदात राष्ट्रीय लोकशाही आघाडीचे सरकार सत्तेवर असल्यापासून म्हणजे गेली किमान पाच-सहा वषेर् चालू आहे. आज केंदात सत्तेवर असलेल्या काँग्रेसप्रणीत सरकारमधील पक्षच तेव्हा संसदेच्या दोन्ही सभागृहांचे कामकाज बंद पाडण्यात आघाडीवर होते.

' तहलका ' ने संरक्षणखरेदी व्यवहारांतील लाचबाजीचे आरोप केल्यानंतर, संरक्षणमंत्री जॉर्ज फर्नांडिस यांच्यावर याच पक्षांनी बहिष्कार घातला होता. त्यावेळी या बहिष्कारांमुळे करदात्याच्या पैशाची कशी बरबादी होते, याची आकडेवारी देण्यात राष्ट्रीय लोकशाही आघाडीचे नेते पुढे होते. गेल्या वषीर् झालेल्या लोकसभा निवडणुकीत लोकांनी दिलेला दणका वर्मी लागल्यामुळे की काय, त्यांचा स्मृतिभ्रंश झाला आणि नव्या संसद अधिवेशनाच्या पहिल्या सत्रापासूनच त्यांनी कामकाज बंद पाडण्याचे धोरण अवलंबले.

त्यासाठी ' दागी ' मंत्र्यांचे निमित्त केले. आपल्या मंत्रिमंडळात उपपंतप्रधानपदीच ' दागी ' व्यक्ती होती, याचा त्यांना अर्थातच विसर पडला होता, मग अन्य मंत्र्यांची गोष्टच सोडा. हा दांभिकपणा आजही चालू आहे. मात्र आता त्यांना संसदेत गांेधळ घालण्यासाठी अधिक समर्थनीय असे कारण मिळाले आहे. झारखंडच्या राज्यपालांनी घटनात्मक संकेतांचे उल्लंघन करून, केंदातील आघाडीच्या घटक पक्षांना राज्यात सरकार बनवण्याची संधी दिल्यानंतर, त्याचा जाब संसदेत मागितला जाणारच.

हा जाब चचेर्च्या स्वरूपात मागितला जावा, ही मागणी योग्य असली, तरी राहुल गांधी आणि त्यांची काँग्रेसमधील ' बाबालोग बिग्रेड ' ती करते, तेव्हा त्यामागील प्रेरणा शुद्ध आहेत, यावर सहजासहजी विश्वास ठेवता येत नाही. संसदेच्या तासभराच्या कामकाजासाठी करदात्यांचे किमान दहा लाख रुपये खर्च होतात, ही वस्तुस्थिती आहे. शिवाय संसद हे कायदेमंडळ आहे. देशातील नागरिकांच्या आयुष्यावर कायमस्वरूपी परिणाम करणारे कायदे सखोल चचेर्अंती मंजूर व्हावेत, तसेच सरकारला धारेवर धरण्यासाठी उपलब्ध असलेल्या सवोर्च्च व्यासपीठाचा पुरेपूर उपयोग व्हावा, ही अपेक्षा रास्तच आहे.

त्यामुळे राहुल गांधी यांनी या विषयावर दाखवलेल्या संवेदनशीलतेला एरवी सामान्य नागरिकांचा उत्स्फूर्त प्रतिसाद मिळालाही असता. पण झारखंडच्या राज्यपालांवरील पक्षपाताच्या आरोपांमुळे केंद सरकार आणि काँग्रेस पक्षाची देशभर नाचक्की होत असताना, नेमकी राहुल गांधींची सदसद्विवेकबुद्धी जागी झाल्यामुळे स्टंटबाजीचाच शिक्का त्यावर बसणार. शिवाय आज विरोधक जे करीत आहेत, तेच काँग्रेस वर्षापूवीर् करीत होती, तेव्हा एक संवेदनशील आणि जागरूक नागरिक या नात्याने धरणे वा उपोषण या मार्गाने आपला निषेध राहुल गांधी यांनी नोंदवला असता, तरी गुरुवारच्या त्यांच्या धरण्याला अधिक विश्वासार्हता प्राप्त झाली असती.

 
</text>
</doc>
