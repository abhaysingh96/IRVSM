<doc>
<docno>1040178.cms.txt</docno>
<text>
 
महाराष्ट्र
पुणेकर जाणार सुप्रीम कोर्टात
[ Friday, March 04, 2005  12:39:05 am]


म. टा. प्रतिनिधी

पुणे : हायकोर्टाने पुण्यात एक जुलैपासून हेल्मेटसक्ती करण्याचा निर्णय घेतल्यानंतर हेल्मेटविरोधी कृती समिती सुप्रीम कोर्टात दाद मागण्याच्या विचारात आहे.

दुचाकीस्वारांचे शहर असलेल्या पुण्यात संख्या जास्त असल्याने अनेकांचे लक्ष न्यायालयाच्या आदेशाकडे लागले होते. हा निकाल आल्यावर पोलिस यंत्रणाही सज्ज झाली आहे.

सध्या हेल्मेट न घालणाऱ्या दुचाकीस्वारांवर दंडात्मक कारवाई केली जात आहे. आदेशाची प्रत हाती आल्यावर कडक अंमलबजावणी करणार असल्याचे वाहतूक शाखेचे पोलिस उपायुक्त ए. डी. शिंदे यांनी सांगितले. हेल्मेट सक्तीबाबत पोलिस जनजागृतीची मोहीमही चालवणार आहेत.

हेल्मेटसक्तीविरोधी कृती समिती याबाबत सवोर्च्च न्यायालयात जाण्याच्या विचारात आहे. कृती समितीनेही हेल्मेट- सक्तीच्या विरोधात उच्च न्यायालयात याचिका दाखल केली होती. त्यात ' आधी रस्ते सुधारा, मग हेल्मेटसक्ती करा ', असा युक्तिवाद होता.

आता न्यायालयाच्या आदेशाची प्रत मिळाल्यानंतर बारकावे तपासून सुप्रीम कोर्टात दाद मागणार असल्याचे कृती समितीचे विवेक वेलणकर यांनी सांगितले.

 
</text>
</doc>
