<doc>
<docno>1041374.cms.txt</docno>
<text>
 
बहुतांची अंतरे
 पैसे नव्हे, तर स्त्री-जातीचा सन्मान हेच माझ्यासाठी बक्षीस!
[ Friday, March 04, 2005  08:55:18 pm]


अंधेरी येथे नुकत्याच पार पडलेल्या शहाजी राजे क्रीडा संकुलात कुस्तीच्या फडात पुरुष महिलेच्या झुंजीचे वृत्त वाचून सगळ्यांना आश्चर्य वाटले. काही जणांना हे मान्य आहे तर काहींना अमान्य आहे. या खेळामागे पैसा मिळविण्याचा माझा उद्देश नव्हता किंवा कोणत्याही पुरुषाला कमी प्रतीचे दाखविण्याचा उद्देश नव्हता. शहाजीराजे क्रीडा संकुलात माझी कुस्ती झाली, तेव्हा माझ्या चाहत्यांनी दिलेले पैसे हे माझे खरे बक्षीस नसून त्यांच्या मनातला आनंद, उत्साह हेच माझे खरे बक्षीस आहे. त्या मैदानावरील सर्वात मोठे बक्षीस म्हणजे शिवसेना कार्याध्यक्ष उद्धव ठाकरे व शिवसेना खासदार संजय निरुपम यांनी मला दिलेला सन्मान, स्त्री जातीला दिलेला मान, हेच माझ्यासाठी स्मरणीय आहे.

मी कुस्तीची स्पर्धा ही केवळ पैसे मिळविण्यासाठी खेळत नाही आणि मला आपल्या भारताच्या संस्कृतीला किंवा प्राचीन परंपरेला मोडीत काढायचे नाही. ज्याप्रमाणे स्त्री सर्वच क्षेत्रांत पुढे आली आहे, त्याप्रमाणे कुस्ती हेदेखील स्त्रीच्या प्रगतीचे एक प्रगत क्षेत्र आहे. मी कुस्ती केवळ पैशाकरिता किंवा फुकटची लोकांची गदीर् करून किंवा स्त्री शक्तीचे कौतुक किंवा चेष्टा करण्यासाठी खेळत नाही. भारतात स्त्री-पुरुष समानता अजूनही खोलवर रुजली नाही. त्यामुळेच आज मी कुस्ती खेळल्यावर, रूढी-परंपरांना मानणारे काही लोक मला विरोध करत आहेत.

कौशल्या वाघ, मुंबई..

 
</text>
</doc>
