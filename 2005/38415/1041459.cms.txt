<doc>
<docno>1041459.cms.txt</docno>
<text>
 
क्रीडा
रझाकच्या फटकेबाजीने पाकला सावरले
[ Friday, March 04, 2005  10:30:29 pm]


धर्मशाळा : पहिल्या कसोटीमधून वगळण्याचा निवड समितीचा निर्णय किती चुकीचा होता, हे महमद कैफने दाखवून देताना नाबाद 42 धावांची शानदार खेळी केली. यामुळे पाकिस्तानविरुद्धच्या तीन दिवसांच्या सामन्यात अध्यक्षीय संघाला चांगली सुरूवात करता आली. पाहुण्यांना 273 धावांत गुंडाळल्यानंतर अध्यक्षीय संघाने 1 बाद 91 अशी मजल मारली. अपुऱ्या सूर्यप्रकाशामुळे खेळ लौकर थांबवावा लागला.

मधल्या फळीतील गुणवान फलंदाज म्हणून नावलौकिक कमावणाऱ्या कैफला पहिल्या कसोटीसाठी संघामधून वगळल्यामुळे अनेकांच्या भुवया उंचावल्या होत्या. उत्तरप्रदेशच्या या गुणवान फलंदाजावर असे प्रसंग यापूवीर्ही आल्यामुळे त्याने शांत राहून आपल्या बॅटनेच त्याला उत्तर देण्याचा निश्चिय केला आणि पाक दौऱ्याच्या पहिल्याच सामन्यात आपली चुणुक दाखवून दिली. 85 मिनिटांच्या आपल्या खेळीत 56 चेंडूला सामोरे जाताना त्याने सातवेळा चेंडू सीमापार केला. शिवाय सलामीवीर धीरज जाधवसह दुसऱ्या विकेटसाठी 74 धावाही जोडल्या. धीरजचा सलामीचा जोडीदार सत्यजीत परब लौकर बाद झाल्यानंतर जाधवसह कैफची जोडी जमली.

तत्पूवीर् अब्दुल रझाकच्या आक्रमक अर्धशतकी खेळीमुळे पाकिस्तानला पावणे तीनशेच्या जवळ मजल मारता आली. सहा फलंदाज 169 धावांत गारद झाल्यानंतर रझाकने पाकिस्तानला सावरले. या अष्टपैलू खेळाडूने 10 चौकार व 2 षटकारांची आतषबाजी करताना 63 धावा केल्या.

धावफलक

पाकिस्तान, पहिला डाव : सलमान बट धावचीत 21, तौफिक उमर झे. कैफ गो. रुदप्रतापसिंग 37, युनिस खान झे. जाधव गो. गगनदीपसिंग 0, युसुफ योहाना झे. पाथिर्व गो. पॉल 18, इंझमाम उल हक पायचीत गो. राव 35, अकमल कमाल पायचीत गो. पॉल 43, अब्दुल रझाक झे. राव गो. निरज पटेल 63, कामरान अकमल झे. कैफ गो. राव 34, महमद सामी झे. जाधव गो. राव 0, नावेद राणा झे. पाथिर्व गो. गगनदीपसिंग 9, डॅनिश कनेरिया नाबाद 4, अवांतर 9 (5 बाईज , 2 लेगबाईज , 2 नोबॉल), एकूण 67.3 षटकांत 273.

बाद क्रम : 1-54, 2-55, 3- 83, 4-83, 5-155, 6-169, 7-228, 8- 236, 9-249.

गोलंदाजी : रुदप्रतापसिंग 18-5-67-1, गगनदीपसिंग 20-5-60-2, रमेश पोवार 4-0-22-0, शिवशंकर पॉल 14-2-60-2, वेणुगोपाल राव 9-1-48-3, निरज पटेल 2.3-0-9-1.

अध्यक्षीय संघ, पहिला डाव : धीरज जाधव खेळत आहे 30 सत्यजीत परब त्रि. गो. नावेद उल हसन 11, महमद कैफ खेळत आहे 42, अवांतर 8 (4 लेगबाईज , 4 नोबॉल), एकूण 22.2 षटकांत 1 बाद 91.

बाद क्रम : 1-17.

गोलंदाजी : महमद सामी 6-0-28-0, नावेद उल हसन 8-4- 17-1, अब्दुल रझाक 5.2-0-34-0, डॅनिश कनेरिया 3-0-8-0.

 
</text>
</doc>
