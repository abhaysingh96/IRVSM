<doc>
<docno>1040125.cms.txt</docno>
<text>
 
महामुंबई
पुन्हा एकदा दांडी यात्रा
[ Friday, March 04, 2005  12:01:30 am]


म. टा. प्रतिनिधी

मुंबई : इतिहासातील महत्त्वाच्या स्मृतींना उजळा देणारे व नव्या पिढीला मार्गदर्शक ठरणारे अभिवन दांडी मार्च अभियान युवक बिरादरीने हाती घेतले आहे. ते येत्या 12 मार्चपासून विदर्भातील सेवाग्राम येथून सुरू होऊन सहा एप्रिल रोजी गुजरातमधील दांडी येथे जाईल, अशी माहिती त्या संघटनेचे संस्थापक क्रांती शाह यांनी दिली.

ब्रिटीशांच्या विरोधातील आंदोलनात सामान्य माणसाला जोडून घेण्यासाठी महात्मा गांधी यांनी दांडी येथे केलेल्या मीठाच्या यशस्वी सत्याग्रहास येत्या 12 मार्च रोजी 75 वषेर् पूर्ण होत असून, त्यानिमित्त निघणारे हे अभियान देशभरातील 75 युवक युवतींसह महाराष्ट्र व गुजरातच्या 75 नगरांमध्ये जनजागृती करीत पाच एप्रिलला दांडी येथे पोहोचेल. सहा एप्रिलला दांडी येथे सत्याग्रहाला अभिवादन करतील, असे त्यांनी सांगितले.

मुख्यमंत्री विलासराव देशमुख यांच्या अध्यक्षतेखाली संपन्न होत असलेल्या या अभिनयात विविध ठिकाणी माजी न्यायमूतीर् चंदशेखर धर्माधिकारी, अण्णा हजारे, उपमुख्यमंत्री आर. आर. पाटील, खासदार बाळासाहेब विखे पाटील, वनराईचे मोहन धारिया, पत्रकार कुमार केतकर, जया बच्चन, प्रा. पी. बी. पाटील, एफ. टी. खोराकीवाला आदी सहभागी होतील, असे युवक बिरादरीचे संचालक सुधीर मेहता यांनी सांगितले.

 
</text>
</doc>
