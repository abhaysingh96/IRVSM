<doc>
<docno>1041376.cms.txt</docno>
<text>
 
लेख: आयफेल टॉवर
'हॉलीवूड'चं माकेर्टिंग
[ Friday, March 04, 2005  08:56:32 pm]


आजकाल प्रत्येकच क्षेत्रात ' माकेर्टिंग ' ला अतोनात महत्त्व आलं आहे. बौद्धिक क्षमता आजमावणारं विज्ञान असो किंवा निखळ मनोरंजन करणारा सिनेमा, कुणीही त्यातून सुटलेलं नाही. जगभरातले कलावंत ज्या ठिकाणी आयुष्यात एकदा तरी काम मिळावं, यासाठी आसुसलेले असतात त्या ' हॉलीवूड ' लाही आता इतर देशांत आपली ' ओळख ' प्रस्थापित करण्याची निकड भासू लागली आहे.

हॉलीवूडमधली सर्वांत लोकप्रिय ' पीआर फर्म ' असलेल्या ' पीएमके/एचबीएच ' च्या प्रमुख पॅट किंग्जले यांनी आता लंडनमध्येही ऑफिस थाटण्याचा निर्णय घेतलाय. सिनेमा कसाही असो, व्यावसायिकदृष्ट्या यशस्वी होण्यासाठी त्याचं जागतिक पातळीवर माकेर्टिंग होणं आवश्यक आहे, असं त्यांचं मत झालंय.

निकोल किडमन, ग्विनेथ पॅलट्रो आणि माटिर्न सॉरसिसी यांसारखे 400 लहान-मोठे स्टार पॅटचे ' क्लायंट ' आहेत. सॅम मॅन्डेस, केट विन्सलेट, ह्यूज ग्रांट, ज्यूड लॉ आणि नताली पोर्टमन यांसारख्या ब्रिटिश कलावंतांचं नशीबही तिनं उजळवलं आहे. तिला ' जागतिक माकेर्टिंग ' ची इतक्या तातडीनं गरज आहे की, त्यासाठी स्वत:ची कंपनी स्थापन करून स्थिरस्थावर होण्यापेक्षा लंडनमधलीच एखादी प्रस्थापित कंपनी विकत घ्यावी, या निर्णयाप्रत ती आली आहे. ' प्रीमियर ' आणि ' मॅकडोनल्ड रूटर ' या आघाडीच्या पीआर कंपन्यांवर तिचा खासा डोळा आहे.

ऐन वसंत ऋतूत सुरू होणारं हे ऑफिस हॉलीवूडमधला ' वसंत ' किती देशांत पोहोचवेल, हे आताच सांगता येणार नाही. पण आपल्या बॉलीवूडकरांनी फक्त एनआरआय प्रेक्षकांच्या खिशांवर नजर ठेवून सिनेमानिमिर्ती करण्यास कधीच सुरुवात केली आहे आणि त्यात ते चांगलेच यशस्वीही ठरले आहेत, हे पाहता ' माकेर्टिंग सेंटर ' साठी मुंबईऐवजी लंडनची निवड करून पॅटने चुकीचा निर्णय घेतलाय, असं नाही का वाटत ?

 
</text>
</doc>
