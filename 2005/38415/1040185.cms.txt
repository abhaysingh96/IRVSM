<doc>
<docno>1040185.cms.txt</docno>
<text>
 
देश-विदेश
मराठीचे सीमोल्लंघन!
[ Friday, March 04, 2005  12:41:46 am]


म. टा. विशेष प्रतिनिधी

जवाहरलाल नेहरू विद्यापीठात अभ्यासकेंद होणार

' मटा ' चा दणका

नवी दिल्ली : मराठी भाषेचे महाराष्ट्रातून दिल्लीत सीमोल्लंघन नक्कीच होईल, तुम्ही निश्चिंत राहा, असे नि:संदिग्ध आश्वासन मुख्यमंत्री विलासराव देशमुख यांनी दिल्लीत ' मटा ' शी बोलताना दिले. राजधानीतील सुविख्यात जवाहरलाल नेहरू राष्ट्रीय विद्यापीठामध्ये (जेएनयू) तामिळपाठोपाठ मराठी भाषेचेही अभ्यास केंद (स्टडी सेंटर) सुरू व्हावे आणि महाराष्ट्र सरकारने त्यासाठी पुढाकार घ्यावा, याकडे ' मटा ' ने गेले दोन महिने सातत्याने लक्ष वेधले होते. हा विषय मुख्यमंत्री विलासराव देशमुख आणि केंदीय कृषीमंत्री शरद पवार या दोघांनीही गांभीर्याने घेतला असून त्यासाठी तातडीने पावले उचलण्याचे मान्य केले आहे.

आंतरराष्ट्रीय कीतीर्च्या ' जेएनयू ' मध्ये अनेक विदेशी भाषांच्या अध्ययनाची सोय आहे. भारतीय भाषांमध्ये हिंदी या एकमेव भाषेचा स्वतंत्र विभाग आणि संस्कृतचे अभ्यास केंद आहे. जेएनयूच्या 36 वर्षांच्या इतिहासात जानेवारी महिन्यात प्रथमच तामिळ भाषेचे अभ्यासकेंद जेएनयूमध्ये सुरू झाले. राज्यसभा सदस्य जयराम रमेश यांनी या अभ्यासकेंदासाठी पुढाकार घेतला. मुख्यमंत्री जयललितांनी त्यासाठी जेएनयूला 50 लाख रुपये दिले. केंदातफेर् आणखी तितकाच निधी जेएनयूला मिळावा, यासाठी दयानिधी मारन यांनी चिदंबरम यांच्याकडे पाठपुरावा सुरू केला आणि राष्ट्रपती अब्दुल कलाम यांच्या हस्ते या अभ्यास केंदाचे उद्घाटन झाले. योगायोगाने हे सारेजण तामिळनाडूतले. केंदातल्या यूपीए सरकारने तामिळला शास्त्रीय भाषेचा दर्जा देऊन यापूवीर्च सन्मानित केले आहे. याच धतीर्वर मराठी भाषेचेहीे महाराष्ट्राच्या सीमेबाहेर सीमोल्लंघन जेएनयूतल्या मराठीचे अभ्यासकेंदाने सुरू व्हावे, यासाठी ' मटा ' ने राज्य सरकारसह दिल्लीत शरद पवारांचेही या प्रश्ान्ी लक्ष वेधले.

मुख्यमंत्र्यांनी राज्य सरकारतफेर् रीतसर प्रस्ताव पाठवल्याबरोबर , ' मी स्वत: लक्ष घालून हा विषय मंजूर करून घेईन ', असे शरद पवार म्हणाले. तर मुख्यमंत्री देशमुखांनी उपमुख्यमंत्री आर. आर. पाटील आणि अर्थमंत्री जयंत पाटील यांच्या उपस्थितीत या महत्वपूर्ण योजनेचा अग्रक्रमाने पाठपुरावा करण्याची ग्वाही अनेक पत्रकारांच्या उपस्थितीत राजधानीत दिली.

महाराष्ट्रातून दिल्लीला येणाऱ्या लेखक, कवी, साहित्यिक, कलावंत, पत्रकारांसह सामान्य मराठी माणसांची दिल्लीतल्या महाराष्ट्र सदनात होणारी उपेक्षा आणि उपहासाकडेही ' मटा ' ने मुख्यमंत्र्यांचे लक्ष वेधले. आत्मकेंदी व्यवस्थापनामुळे इथे घडणाऱ्या ढोबळ चुकांचे तपशीलही सांगितले, तेव्हा तक्रारी गंभीर स्वरूपाच्या असून याविषयी तातडीने काही करावे लागेल, असे मुख्यमंत्री म्हणाले.

 
</text>
</doc>
