<doc>
<docno>1041455.cms.txt</docno>
<text>
 
क्रीडा
भारताच्या 1-0 आघाडीनंतर पावसाचा फटका
[ Friday, March 04, 2005  10:28:09 pm]


नवी दिल्ली : हर्ष मांकडने पहिली लढत जिंकून भारताला डेव्हिस चषक टेनिस स्पधीर्तील सामन्यात 1-0 आघाडी मिळवून दिली खरी पण नंतर पावसामुळे भारताला पहिल्या दिवशीच अपेक्षित असणारी 2-0 अशी आघाडी घेता आली नाही.

प्रकाश अमृतराज आणि वँग यु यांच्यातील लढतीत पावसाने वारंवार व्यत्यय आणला आणि प्रकाश अमृतराज 6-2, 2-3 असा आघाडीवर असताना पंचांनी सामना थांवण्याचा निर्णय घेतला. आता शनिवारी दुहेरीची लढत सुरू होण्याआधी हा एकेरीचा सामना पूर्ण केला जाईल. प्रकाश हा सामना जिंकेल, अशी आशा कर्णधार लिअँडर पेसने व्यक्त केली आहे.

हर्ष मांकडने भारताला विजयी सलामी करून दिली. चीनच्या अव्वल क्रमांकाच्या सुन पेंगवर हर्षने 7-5,6-3, 6-2 असा तीन सरळ सेटमध्ये विजय साजरा केला. गुरुवारच्या पावसामुळे सामना दीड तास उशीरा सुरू झाला.

हर्षने दोन तासात सामना खिशात टाकला. एरवी हार्ड कोर्टवर छान खेळणाऱ्या हर्षने हिरवळीवरही झकास कामगिरी करून टेनिस रसिकांना खूश करून टाकले. त्याने शुक्रवारी दहा बिनतोड र्सज्वस केल्या. त्याच्या दोन सविर्स भेदल्या गेल्या परंतु नंतर मात्र लागोपाठ दोन बिनतोड सविर्स करून त्याने आपली सविर्स राखली व सामन्यावर पकड बसवत नेली.

जागतिक क्रमवारीत 310 व्या क्रमांकावर असणाऱ्या हर्षने इंग्लंडमधील सॅटलाईट टेनिस स्पधेर्चे नुकतेच अजिंक्यपद संपादन केले होते. त्यामुळे त्याच्या खेळातील आत्मविश्वास वाढलेला होता.

पावसामुळे कोर्ट काहीसे ओलसर होते आणि त्याचा त्रास उभय खेळाडूंना जाणवत होता. पहिल्या सेटनंतर हर्षने सामन्यावर घट्ट पकड बसवली आणि सामना जिंकून भारताला आघाडीही मिळवून दिलीे.

नवोदितांवर पेस खूश

नवी दिल्ली : हर्ष मांकड व प्रकाश अमृतराज या नवोदितांच्या कामगिरीवर लिअँडर पेस खूश दिसला. या दोघांनीही अपेक्षेप्रमाणे खेळ केला याचे समाधान त्याने व्यक्त केले. भारताची बाजू मजबूत असून शनिवारी आम्ही विजयी आघाडी घेऊ, असे तो म्हणाला. पावसामुळे कोर्ट काहीसे ओलसर असतानाही हर्ष आणि प्रकाश यांनी जी तडफ दाखवली ती वाखाणण्यासारखी आहे, अशा शब्दात पेसने कौतुक केले.

 
</text>
</doc>
