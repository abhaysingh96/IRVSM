<doc>
<docno>1040154.cms.txt</docno>
<text>
 
देश-विदेश
हा तर मोठाच विनोद!
[ Friday, March 04, 2005  12:20:28 am]


वृत्तसंस्था

नवी दिल्ली : महात्मा गांधींच्या पुतळ्यासमोर काँग्रेसींनी, तेही राहुल गांधींच्या नेतृत्वाखाली धरलेले धरणे हा मोठाच विनोद झाला, अशी प्रतिक्रिया भारतीय जनता पक्षाचे प्रवक्ते विजयकुमार मल्होत्रा यांनी दिली आहे.

झारखंडमध्ये काँग्रेसच्या पुढाकाराने झालेला प्रकार लोकशाहीविरोधी आणि फॅसिस्ट आहे, असे सांगताना मल्होत्रा यांनी ' फॅसिझम इटलीत जन्मला. सोनियाही इटालियन. देशातील एकमेव फॅसिस्ट नेतृत्व म्हणजे सोनिया गांधी. आधी गोवा, आता झारखंड, मग बिहार... ' असे गरळही ओकले.

मुद्यावर येताना मल्होत्रा म्हणाले की, काँग्रेस विरोधी बाकांवर असताना त्यांनी संसदेचे काम बंद पाडून एकंदर 300 कोटी रुपयांचा फटका देशाला दिला होता. शिवाय, हे राहुल गांधी प्रत्यक्ष संसदेत तोंडही उघडत नाहीत.

 
</text>
</doc>
