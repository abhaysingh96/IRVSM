<doc>
<docno>1041258.cms.txt</docno>
<text>
 
महाराष्ट्र
गरज स्वतंत्र पोलिस आयुक्तालयाची
[ Friday, March 04, 2005  07:35:40 pm]


सुनील जावडेकर

डोंबिवली : 1990 पासून ठाणे जिल्ह्यातील कल्याण, डोंबिवली, उल्हासनगर, अंबरनाथ, बदलापूर, टिटवाळा, जी काही वर्षांपूवीर् गावं म्हणून ओळखली जायची, त्यांचे अत्यंत झपाट्याने उपनगरांत आणि उपनगरांतून आता शहरांत रुपांतर झाले आहे. लोकसंख्यावाढीचा या शहरांमधला झपाटा एवढा आहे की, पूवीर्ची कल्याण-डोंबिवली शहरे आणि आताची ही शहरे यात जमीनअस्मानाइतके बदल झाले आहेत. लोकसंख्या, नागरी वस्ती आणि त्याअनुषंगाने गुन्हेगारी वाढली असली तरी पोलिस ठाणी, पोलिस कर्मचारी, अधिकारी यांची संख्या मात्र पूवीर्इतकीच राहिली.

सध्या कल्याणात महात्मा फुले, बाजारपेठ, कोळसेवाडी ही तीन, तर डोंबिवलीकरिता रामनगर, विष्णुनगर, मानपाडा, उल्हासनगरात विठ्ठलवाडी, हिललाइन, सेंट्रल आणि उल्हासनगर अशी चार, अंबरनाथ आणि बदलापूरला प्रत्येकी एकेक पोलिस ठाणी आहेत. भिवंडी परिक्षेत्रात शांतीनगर, भोईवाडा, नारपोली, भिवंडी शहर, निजामपुरा अशी पाच पोलिस ठाणी अशी मिळून या तिन्ही पोलिस परिक्षेत्रात एकूण 17 पोलिस ठाणी येतात. कल्याण-डोंबिवलीची लोकसंख्या 13 लाख, उल्हासनगर 6 लाख, अंबरनाथ अडीच लाख., बदलापूर दीड लाख तर भिवंडीत 12 लाख अशी सुमारे 35 लाखांची लोकसंख्या या परिक्षेत्रामध्ये येते. त्याखेरीज मुरबाड आणि टिटवाळा अशी दोन ग्रामीण पोलिस ठाणी या क्षेत्रात येतात. त्यांची लोकसंख्या दोन लाखांच्या घरात गेली असल्यामुळे तेथेही अपुऱ्या पोलिस कर्मचाऱ्यांचा प्रश्न भेडसावत आहे.

भौगोलिक आणि शहर विकासाच्या दृष्टीने तिसरी मुंबई म्हणून हा परिसर अत्यंत झपाट्याने विकसित होत आहे. दरवषीर् मुंबई व इतर शहरातून लोंढेच्या लोंढे या परिसरात वास्तव्यासाठी येतात. त्याचबरोबर कल्याण हे मोठे रेल्वे जंक्शन असल्यामुळे उत्तर भारतीय मंडळींचाही भरणा कल्याण, भिवंडी, उल्हासनगर, अंबरनाथ या शहरांमध्ये मोठ्या प्रमाणावर वाढला आहे.

पूर्वी एका पोलिस ठाण्याला केवळ 50 हजारांच्या आसपास लोकसंख्येवर लक्ष ठेवावे लागत असे ; आज हीच मर्यादा काही ठिकाणी तीन लाखांच्याही पुढे गेल्याचे दिसून येते. एकेकाळी गुन्हेगारांची खडान्खडा माहिती पोलिस स्टेशनला असायची, परंतु आता मात्र ' रिस्क फॅक्टर ' मुळे खबरे पोलिसांना माहिती देण्यास धजावत नाहीत. परिणामी आपल्या हद्दीतील रेकॉर्डवरील गुन्हेगारांची व नव्याने उदयास येत असलेल्या गुन्हेगारी टोळ्यांची माहिती पोलिस ठाण्यांना वा वरिष्ठ पोलिस अधिकाऱ्यांना नसते. त्यामुळेच कल्याण- डोंबिवलीत पोलिसांनी महिला पोलिसांना बनावट गिऱ्हाईक बनवूनही अद्याप पोलिसांच्या हाती एकही दरोडेखोर वा लुटारूंची टोळी लागलेली नाही.

सध्या लूटमारीची घटना, घरफोड्या, महिलांचे दागिने लुटणे अशा घटना घडत नाहीत, असा एकही दिवस जात नाही. त्यातच उल्हासनगरातील कॅथलिक बँकेवरील दरोडा आणि कल्याणमधील ठाणे जिल्हा मध्यवतीर् सहकारी बँकेवर पडलेला दरोडा याच्या तपासात पोलिसांना पूर्णत: अपयश आले आहे.

ठाणे पोलिस आयुक्त डी. शिवानंदन हे ' ऑपरेशन क्रॅकडाऊन ' आणि ' गन कल्चर ' संपविण्याची भाषा करीत असले तरी प्रत्यक्षात त्यांच्या येण्यानंतरच या शहरांमधील गुन्हेगारीने अधिक उचल घेतली आहे. कल्याण, डोंबिवली, उल्हासनगर, शहाड, मोहने आणि अंबरनाथमधे गेल्या महिनाभरात दरोडे, लुटालूट, घरफोड्या यांना उधाण आले असून स्थानिक पोलिसांची निष्क्रियता चोरट्यांच्या पथ्यावर पडत आहे.

कल्याण परिक्षेत्राची होणारी वाढ लक्षात घेवून निवडणूक आयोगाने 2009 मध्ये कल्याण हा स्वतंत्र लोकसभा मतदारसंघ निश्चित केला आहे. येथील वाढत्या लोकसंख्येची, वाढत्या विकासाची दखल जर भारतीय निवडणूक आयोग घेत असेल आणि ठाण्यानंतर स्वतंत्र लोकसभा मतदारसंघ कल्याण होणार असेल तर या परिक्षेत्राकरिता महाराष्ट्राच्या गृहखात्याने स्वतंत्र पोलिस आयुक्तालय का निर्माण करू नये ? कल्याण, डोंबिवली, उल्हासनगर या शहरांची ही प्रमुख गरज बनली आहे. त्यामुळे पोलिस ठाण्यांच्या आणि पोलिसांच्या संख्येतही वाढ होईल आणि येथील वाढत्या लोकसंख्येला व गुन्हेगारीला रोखणारी यंत्रणा निर्माण करता येईल.

 
</text>
</doc>
