<doc>
<docno>1040204.cms.txt</docno>
<text>
 
महामुंबई
मुंबईसाठी हजार कोटी?
[ Friday, March 04, 2005  12:50:06 am]


प्रताप आसबे

महाराष्ट्राच्या वाषिर्क योजनेत केंदाची 400 कोटींची भर

मुंबई : महाराष्ट्राच्या वाषिर्क योजनेत अपेक्षेपेक्षा 400 कोटी रुपयांची वाढ करून नियोजन आयोगाने 11 हजार कोटी रुपयांची योजना मंजूर करून सुखद धक्का तर दिलाच, शिवाय मुंबईच्या विकासासाठी निश्चित स्वरूपाची योजना सादर केली, तर एक हजार कोटी रुपयांची मदत देऊ, असे ठोस आश्वासनही देण्यात आल्यामुळे मुख्यमंत्री विलासराव देशमुख, अर्थमंत्री जयंत पाटील यांना आभाळ ठेंगणे झाल्याचे कळते.

महाराष्ट्राच्या योजनेबाबतची बैठक चार वेळा रद्द करून पाचव्या बैठकीला नियोजन आयोगाने मुख्यमंत्री विलासराव देशमुख, अर्थमंत्री जयंत पाटील यांना गुरुवारी दिल्लीत बोलावले. महसुली तुटीचे प्रमाण ताबडतोब कमी करा, अपूर्ण प्रकल्प पूर्ण होण्याआधी नवे प्रकल्प हाती घेऊ नका, योजनेचा आकार अवाढव्य वाढवून अत्यंत कमी खर्च करणे हा प्रकार आटोक्यात आणा, अशा बऱ्याच कानपिचक्या नियोजन आयोगाने महाराष्ट्राच्या शिष्टमंडळाला दिल्याचे समजते.

आथिर्क स्थिती चांगली नसताना विकासकामे हाती घेण्यासाठी सार्वजनिक आणि खासगी क्षेत्राच्या भागीदारीतून प्रकल्प उभे करा, केंदपुरस्कृत योजनेत राज्याच्या हिश्शाची रक्कम घालून केंदाच्या निधीचा विनियोग करा आणि केंदाचा निधी परत जाऊ देऊ नका, असेही बजावण्यात आल्याचे कळते.

नियोजन आयोगाने सांगितल्याप्रमाणे वास्तवावर आधारित अशी साडेदहा हजार कोटी रुपयांची वाषिर्क योजना सादर केल्यानंतर आयोगाने या योजनेत चारशे कोटी रुपये वाढवून 11 हजार कोटी रुपयांच्या योजनेला मान्यता दिली, तेव्हा शिष्टमंडळाला आश्चर्याचा सुखद धक्का मिळाला.

शिवाय, अर्बन इन्फ्रास्ट्रक्चर रिन्युअल फंडातून केंदातफेर् एक हजार कोटी रुपये मुंबईला देण्यात येतील, असे सांगण्यात आले. मात्र मुंबईच्या विकासासाठी निश्चित स्वरूपाची योजना सादर केली, तरच त्या प्रकल्पाला पैसे दिले जातील, या अटीवर हजार कोटी रुपयांचे आश्वासन देण्यात आल्याचे कळते.

महाराष्ट्राची बाजू जोरकसपणे मांडताना मुख्यमंत्री म्हणाले की, छोट्या राज्यांच्या विकासासाठी केेंद सरकार त्यांना झुकते माप देऊन निधी अधिक प्रमाणात देत असते. महाराष्ट्रातील प्रादेशिक असमतोल दूर करणे हे घटनेने बंधनकारक आहे. त्यामुळे असमतोल दूर करण्यासाठी राज्य सरकार कसोशीने प्रयत्न करीत असून येत्या अर्थसंकल्पात त्यासाठी 8566 कोटी रुपयांची तरतूद करण्यात येणार आहे, अशी माहितीही त्यांनी यावेळी दिली.

 
</text>
</doc>
