<doc>
<docno>1041448.cms.txt</docno>
<text>
 
महाराष्ट्र
आपटे प्रशाला आणि राजगुरूचे विद्यार्थी पुन्हा एकाच केंदावर
[ Friday, March 04, 2005  10:23:31 pm]


म. टा. प्रतिनिधी

पुणे : ' सामूहिक कॉपी ' चा गैरप्रकार बुधवारी झाल्यानंतर बारावी परीक्षाथीर्ंच्या बदलण्यात आलेल्या केंदावर शुक्रवारचा पेपर सुरळीतपणे पार पडला. मात्र, गैरप्रकारानंतरही आपटे प्रशाला आणि राजगुरु शाळेतील विद्यार्थ्यांच्या बैठकव्यवस्थेमध्ये कोणताही बदल करण्यात आला नसल्याने विद्यार्थ्यांनी आश्चर्य व्यक्त केले.

' बारकोड ' पद्धतीनुसार परीक्षा होत असल्याने आसनव्यवस्थेत बदल शक्य नसला, तरीही मंडळाचे बैठे पथक केंदावर उपस्थित असून पुन्हा गैरप्रकार होऊ नयेत, यासाठी सर्वतोपरी काळजी घेण्यात आली असल्याचे शिक्षण मंडळाच्या पदाधिकाऱ्यांनी स्पष्ट केले.

परीक्षेमध्ये झालेल्या गैरप्रकारांबाबत चौकशीचे आदेश सरकारने दिले आहेत. त्याबद्दल विचारले असता, सरकारी कार्यपद्धतीनुसार यथावकाश सर्व चौकशी प्रक्रिया होईल, असेही त्यांनी सांगितले. शुक्रवारच्या पेपरसाठी बैठकव्यवस्था एकच असली, तरी निधोर्कपणे पेपर लिहिता आल्याचे आपटे प्रशालेतील मुलांनी सांगितले.

एखाद्या विद्यार्थ्याचे प्रवेश-पत्र हरवले, तरी त्याने हमीपत्र लिहून दिल्यास त्याला परीक्षेला बसण्यास मुभा दिली जाते. प्रवेश-पत्रात बदल करण्याचे अधिकारही सर्व मुख्याध्यापक आणि प्राचार्यांना देण्यात आले आहेत.

त्यामुळे विद्यार्थ्यांचे हित लक्षात घेऊनच बोर्डाचा कारभार चालतो, असे पुणे विभागीय मंडळाचे सहसचिव सुरेश पवार यांनी नमूद केले. विद्यार्थ्यांना परीक्षा काळात येणाऱ्या तक्रारी त्वरेने दूर करण्यासाठी मंडळातफेर् ' हेल्पलाईन ' सुरू करण्यात येणार असून 10 वी च्या परींक्षापूवीर् ती कार्यान्वित करण्यासाठी प्रयत्न करण्यात येतील, असेही त्यांनी सांगितले.

 
</text>
</doc>
