<doc>
<docno>1040189.cms.txt</docno>
<text>
 
देश-विदेश
बिहारच्या 'रंगमंचा'वर 'तीन ध्रुवांवर तिघे आपण'!
[ Friday, March 04, 2005  12:43:23 am]


वृत्तसंस्था

पाटणा : बिहारमध्ये पुन्हा सत्ता प्रस्थापित करण्यासाठी जंगजंग पछाडणाऱ्या लालूप्रसाद यादव यांनी नवी दिल्लीत सोनिया गांधी, शरद पवार, सीताराम येचुरी आणि पंतप्रधान मनमोहन सिंग यांच्या भेटीगाठींमध्ये गुरुवार घालवला, तर त्यांचे स्पर्धक रामविलास पासवान लोकजनशक्ती पक्षाच्या शिष्टमंडळासह पाटण्याच्या राजभवनात राज्यपाल बुटासिंग यांना भेटले. मात्र , ' तीन ध्रुवांवर तिघे आपण ' हा बिहारचा तिढा सुटण्याची चिन्हे दिवसभरात दिसली नाहीत.

लालूप्रसाद ज्यांना भेटले, त्या नेत्यांच्या पक्षांनी राष्ट्रीय जनता दलाला पाठिंबा देण्याची तयारी आधीच दाखवली आहे. मग सोनिया गांधींशी अर्धा तास, पंतप्रधानांशीही 30 मिनिटे आणि त्याआधी पवार आणि मार्क्सवादी कम्युनिस्ट नेते सीताराम येचुरी यांच्याशीही चर्चा करून लालूंनी नेमके काय कमावले, हे गुलदस्त्यातच राहिले.

राबडीदेवींतफेर् सरकार बनवण्याचा दावा दाखल करण्यापूवीर् अन्य पक्षांना चाचपण्यासाठी पुरेसा वेळ मात्र लालू दिल्लीत राहून मिळवणार आहेत. ' दावा मी पाटण्यात गेल्यावर दाखल होईल ', असे त्यांनीच सांगितले. पण दिल्लीत सध्या घडामोडी सुरू आहेत झारखंडच्या! त्या संपल्यावरच बिहारसाठी अन्य पक्षांच्याही हालचाली सुरू होतील, असे दिसते.

पासवान यांनी राष्ट्रपती राजवटीच्या मागणीचा पुनरुच्चार राज्यपालांकडे केलाच, पण संयुक्त जनता दलाने भाजपची साथ सोडल्यास आपण काँग्रेस व इतरांच्या साथीने सरकारस्थापनेस तयार आहोत, असेही स्पष्ट केले. संयुक्त जनता दलाच्या नवनिर्वाचित 55 सदस्यांची बैठक शुक्रवारी सकाळी होत असली, तरी त्यात पासवान यांनी टाकलेल्या पेचाची चर्चा होणार का, हा प्रश्ान्च आहे.

 
</text>
</doc>
