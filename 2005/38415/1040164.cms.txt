<doc>
<docno>1040164.cms.txt</docno>
<text>
 
महाराष्ट्र
प्रदूषण नियंत्रण मंडळात पैशाचा धूर
[ Friday, March 04, 2005  12:23:48 am]


म. टा. वृत्तसेवा

नवी मुंबई : राज्य प्रदूषण नियंत्रण मंडळाचे सदस्य सचिव, मुख्य लेखा अधिकारी आणि प्रशासकीय अधिकारी यांनी संगनमताने आथिर्क उधळपट्टी चालवली असल्याचा आरोप या मंडळातील कर्मचारी संघटनेचे अध्यक्ष श्याम म्हात्रे यांनी मुख्यमंत्री विलासराव देशमुख यांना पाठवलेल्या पत्रात तपशिलांनिशी केला आहे. ही उधळपट्टी न थांबल्यास आंदोलनाचा इशाराही संघटनेने दिला आहे.

खचिर्क प्रस्तावांना मंजुरी देऊन गेल्या वर्षभरात सुमारे 40 कोटी रुपयांची उधळपट्टी मंडळाचे सदस्य सचिव डॉ. डी. बी. बोराळकर यांनी केली, असा आरोप पत्रात आहे. मंडळाच्या संचित निधीलाही हात लावला जात असून त्यात बोराळकर यांना साथ देणारे मंडळाचे लेखा अधिकारी चंदबळी पांडे आणि प्रशासकीय अधिकारी एस. आर. बनाटे यांच्या पदोन्नतीला वित्त विभाग आक्षेप घेतल्यानंतरही पांडे-बनाटे पदच्युत झालेले नाहीत, ही वस्तुस्थिती पत्रात नमूद आहे. स्वत:च्या कार्यतत्परतेचे अवडंबर माजवणाऱ्या डॉ. बोराळकर यांनी प्रत्यक्षात कार्यालयांच्या सुशोभीकरणावर अवास्तव खर्च केला, प्रयोगशाळा-सामग्री व उपकरणांची तीन कोटी रुपयांची खरेदी आवश्यकता आणि खर्च विचारात न घेता केली, महापे येथील मध्यवतीर् प्रयोगशाळेचे भूमिपूजन 10 वर्षांपूवीर्च झालेले असताना शरद पवार यांच्याहस्ते तेथे दुसरा भूमिपूजन समारंभ घडवून आणण्यासाठी अलीकडेच 25 लाख रुपये उधळले, आवश्यकता नसताना 125 कर्मचारी कंत्राटी पद्धतीवर नेमले, लाखो रुपयांची वाहनखरेदी करविली आणि जाहिरातींवर लाखो रुपये खर्च केले, अशा आरोपांचा पाढा म्हात्रे यांनी वाचला आहे.

मंडळाचे लेखा अधिकारी प्रशासकीय अधिकारी, वरिष्ठ वैज्ञानिक अधिकारी, इंजिनीअर आणि काही प्रादेशिक अधिकारीही बोराळकर यांच्या उधळपट्टीत समील असल्याने त्यांचे चोचले पुरवण्यासाठी गाड्या, मोबाइल, वेतनवाढ, पदोन्नती, विमानप्रवास अशा सवलतींची खैरात सुरू आहे, असे म्हात्रे यांचे म्हणणे आहे.

मंडळातील कर्मचारी संघटनेने या गैरव्यवहारांबद्दल सरकारकडे यापूवीर्ही पत्रे धाडली, त्याकडे दुर्लक्ष करण्यात आले आणि उधळपट्टीला थेट विरोध करणाऱ्या अधिकाऱ्यांवर शिस्तीच्या नावाखाली अयोग्य कारवाई करण्यात आली, अशी कैफियत म्हात्रे यांनी मुख्यमंत्र्यांकडे मांडली आहे. मंडळाचे एक तत्कालीन सदस्य विजय कुडतरकर यांनी या गैरप्रकारांबद्दल पत्रव्यवहार केल्यामुळेच त्यांच्यावर गलिच्छ आरोप करण्यात आले होते, असा दाखलाही म्हात्रे यांनी दिला आहे.

 
</text>
</doc>
