<doc>
<docno>1041415.cms.txt</docno>
<text>
 
महाराष्ट्र
आगळ्या स्टेशनचे वेगळे वैताग
[ Friday, March 04, 2005  09:41:21 pm]


अविनाश चंदने

फोर्ट भागात नोकरी करणाऱ्या एका युवकाला, आपण पनवेलखेरीज कुठेच राहू शकत नाही, हे समजून चुकले. त्याचा गुन्हा एवढाच की तो अपंग होता व व्हीलचेअरशिवाय त्याचे पान हलत नव्हते. अशा अपंगांसाठी वाशी, नेरुळपासून खांदेश्वरपर्यंत कोणत्याही स्टेशनवर व्हीलचेअर नेण्याची सोय नाही आणि पनवेलमध्ये स्टेशनवर तरी येता येते... सुनियोजित शहरात आगळी- वेगळी, भव्य-दिव्य स्टेशने बांधणाऱ्या सिडकोने व्हीलचेअरवरील अपंगांना ' नवी मुंबईतदेखील तुमच्यासाठी जागा नाही ', हेच अप्रत्यक्षपणे सांगितले आहे.

मध्य वा पश्चिम रेल्वे स्टेशनांच्या तुलनेत नेरूळ रेल्वे स्टेशन बरे! स्टेशनबाहेर प्रशस्त पार्किंगची सोय, लागूनच बसस्टॉप, रिक्षास्टँड एवढे सारे असताना नेरूळच्या रेल्वे प्रवाशांना काही त्रास असेल, यावर प्रथम विश्वासच बसणार नाही...

पण दररोज अडीच लाख रुपयांचे उत्पन्न देणाऱ्या, एक लाख प्रवाशांची ये-जा असणाऱ्या नेरूळ स्टेशनात पूवेर्ला (फेज 1) मासिक पासाची एक आणि तिकिटांच्या दोन अशा इनमीन तीन खिडक्या आहेत. पश्चिमेकडील प्रवाशांना तर, केवळ सकाळी आठ ते चार एवढ्याच वेेळेत तिकिट मिळण्याची सोय आहे. पासासाठी त्यांना पूवेर्ला जाण्याशिवाय पर्याय नाही. त्यामुळे पूवेर्कडील तिकीट व पास खिडक्यांवर नेहमीच भली मोठी रांग असते. त्यात एखादा कर्मचारी सुटीवर असला तर प्रवाशांची दैनाच!

तिकिटांना पर्याय म्हणून कुपन घ्यावे तर दोन्ही भागातील व्हॅलिडेटींग मशीन अगदी रोज बिघडलेल्या. प्रवाशांनी तक्रार केल्यास दुसऱ्या दिवशी मशीन दुरुस्त होते. परंतु मेकॅनिकची पाठ वळल्यानंतर मशीन पुन्हा ' पूर्ववत् ' होतात, असा प्रवाशांचा अनुभव आहे.

रेल्वे स्टेशनांकरता नियोजन केल्याने दोन्ही बाजूंना पाकिर्ंगची सोय आहे ; मात्र वाढत्या शहरीकरणामुळे पूवेर्ला पाकिर्ंगचा प्रश्ान् निर्माण झालेला आहे. प्रवाशांची दुसरी तक्रार म्हणजे स्टेशनमधील व्यापारी संकुलातील हॉटेलांचे अतिक्रमण! गाळ्याबाहेर या दुकानदारांनी व्याप वाढवत नेल्यामुळे प्रवाशांना येता-जाता त्रास सहन करावा लागत आहे. मात्र याकडे ना रेल्वेचे लक्ष आहे ना सिडको प्रशासनाचे.

रात्री पूर्व-पश्चिमेला जोडणाऱ्या रेल्वे पुलावर ' मद्यधुंद ' अवस्थेत तारुण्याची मजा घेणारे मनमौजी आढळतात. त्यामुळे महिला प्रवाशांना रात्री पुलावरून जाणे असुरक्षित झाले आहे. पिश्चिमेला रेल्वे स्टेशनातच ' वाइन शॉप ' आहे! ' महिलांनी मागणी केल्यास दारू दुकान बंद ' हे धोरण फक्त ग्रामीण भागांपुरतेच आहे का, असा सवाल महिला प्रवासी करतात!

स्टेशनमध्ये भरपूर प्रकाश असावा म्हणून बऱ्याच ट्यूबलाइट आहेत. मात्र त्या खूप उंचीवर असल्यामुळे रात्री स्टेशनात पुरेसा प्रकाश जाणवत नाही. तर इंडिकेअरशेजारच्या दोन डिजिटल घड्याळांत दोन मिनिटांचा फरक स्पष्ट दिसतो! प्लॅटफॉर्मकडे जाणारा जिना चढून गेल्यावर दोन्ही बाजूंनी दोन उघड्या खोल्या लागतात. त्यांचा वापर कशासाठी करायचा हे सिडको व रेल्वे प्रशासनाने अद्यापही न ठरवल्यामुळे प्रवासी व भिकाऱ्यांनी त्यांचा ' सार्वजनिक ' कामांसाठी उपयोग सुरू ठेवला आहे.

नेरूळ नोडचा विकास दोन्ही बाजूंनी झाल्यामुळे लोकसंख्या प्रचंड आहे. त्यामुळे प्रवाशांची संख्याही सर्वांत जास्त. म्हणूनच चेंबूरप्रमाणेच नेरूळहून सकाळी किमान दोन गाड्या ' सीएसटी ' कडे सोडाव्यात, नेरूळचे ' एक्सटेंशन ' समजल्या जाणाऱ्या सीवूडस-दारावे स्टेशनवर पनवेलच्या गाड्या थांबवाव्यात, अशी प्रवाशांची मागणी आहे.

 
</text>
</doc>
