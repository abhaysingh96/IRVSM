<doc>
<docno>1041449.cms.txt</docno>
<text>
 
महाराष्ट्र
कासेवाडी आग शॉर्टसकिर्टमुळे
[ Friday, March 04, 2005  10:24:28 pm]


म. टा. प्रतिनिधी

पुणे : भवानी पेठेतील कासेवाडी झोपडपट्टीत लागलेल्या आगीत 450 झोपड्या जळाल्या असून शॉर्ट सकिर्टमुळे ही आग लागल्याचे पोलिस तपासात स्पष्ट झाले आहे. जळितग्रस्त भागाच्या नुकसानीचे सवेर्क्षण झाल्यावर आपदग्रस्त कुटुंबांना मदत देण्याचे आश्वासन मुख्यमंत्री विलासराव देशमुख यांनी शुक्रवारी दिले.

देशमुख यांनी घटनास्थळाला भेट देऊन पाहाणी केली. यावेळी विभागीय आयुक्त प्रभाकर करंदीकर, पालिका आयुक्त नितीन करीर, जिल्हाधिकारी प्रभाकर देशमुख, खासदार सुरेश कलमाडी, पणनमंत्री हर्षवर्धन पाटील, आमदार रमेश बागवे, बाळासाहेब शिवरकर आणि चंदकांत छाजेड हजर होते.

आगीत भस्मसात झालेल्या झोपड्यांचे सवेर्क्षण करण्याचे काम सुरू आहे. महापालिका आणि जिल्हाधिकाऱ्यांना तात्पुरता मदत निधी आणि सुविधा पुरवण्याबाबत सूचना देण्यात आल्या आहेत. नुकसानीच्या अंदाजानुसार आपदग्रस्त कुटुंबांना मदत देण्यात येईल, असे मुख्यमंत्री देशमुख यांनी सांगितले.

या वसाहतीतील फमिर्दा महंमद शेख या महिलेच्या जबाबावरून शॉर्ट सकिर्टमुळे आग लागल्याचे स्पष्ट झाल्याचे सहायक पोलिस आयुक्त सुभाष कांबळे यांनी सांगितले.

विजेच्या खांबावरील वायर जळाल्याने शार्टसकिर्ट झाले. त्यानंतर फमिर्दाच्या शेजारी राहाणाऱ्या अफ्रिदा रफीक शेख या महिलेच्या घरातील पोटमाळ्याला आग लागली. तेथून आग पसरल्याने ही दुर्घटना घडल्याचे पोलिसांकडून सांगण्यात आले.

या प्रकरणात जीवितहानी झाली नसून मोहन माने, बाबू जाधव आणि गणेश जाधव हे तिघे किरकोळ जखमी झाल्याचे पोलिसांनी नमूद केले.

आपदग्रस्त कुटुंबांची महषीर् द्वारकादास विद्यालय, बापूसाहेब पवार कन्याशाळा, सावित्रीबाई फुले शाळा, दुर्गा हाऊसिंग सोसायटी आणि नवहिंद हायस्कूल येथे निवासाची सोय करण्यात आली आहे.

झोपडपट्टी प्रश्नावर सोमवारी मुंबईत बैठक

झोपडपट्ट्यांमधील अतिक्रमणे आणि तेथील अनधिकृत व्यावसायांचा प्रश्ान् बिकट होत चालला असल्याने या विषयावर मुंबईत येत्या सोमवारी बैठक आयोजित केल्याचे मुख्यमंत्री विलासराव देशमुख यांनी जाहीर केले. शहराच्या आपत्कालीन व्यवस्थापनाचा आराखडा तयार केला जातो. मात्र, वाढत्या अतिक्रमणामुळे नैसगिर्क आपत्तीच्या काळात अंमलबजावणीत अडचण निर्माण होते. आता झोपडपट्ट्यांमधील अतिक्रमणे आणि अनधिकृत व्यवसायांना आळा घालण्यासाठी विचार करण्याची वेळ आल्याचे देशमुख यांनी स्पष्ट केले.

 
</text>
</doc>
