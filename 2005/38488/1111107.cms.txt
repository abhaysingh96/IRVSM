<doc>
<docno>1111107.cms.txt</docno>
<text>
 
महाराष्ट्र
एन्रॉन प्रकल्प
[ Monday, May 16, 2005  12:09:39 am]


म. टा. वृत्तसेवा

कोल्हापूर : सध्याच्या वीज टंचाईवर मात करण्याच्या प्रयत्नाचा एक भाग म्हणून संपूर्ण एन्रॉन प्रकल्पच विकत घेण्याचा निर्णय केंद सरकारने घेतला आहे, असे केंदीय कृषीमंत्री शरद पवार यांनी रविवारी येथे जाहीर केले.

कोल्हापूर जिल्ह्याचा तीन दिवसांचा दौरा आटोपून दिल्लीला परत जाण्यापूवीर् वार्ताहर बैठकीत त्यांनी ही घोषणा केली.

पवार यांनी सांगितले की, एन्रॉनच्या निर्णयासाठी केंदाने पाच मंत्र्यांची समिती नियुक्त केली आहे. अन्य सदस्यांप्रमाणे मीही एक सदस्य आहे. मात्र प्रत्यक्ष खरेदी प्रक्रियेला दोन ते तीन महिन्यांचा कालावधी जाईल, असेही त्यांनी स्पष्ट केले.

कोणत्या राज्याला किती वीज लागेल याची चाचपणी सध्या चालू आहे. एकूण मागणी किती आहे याचा अंदाज आल्यावर ही वीज 2 रु. 30 पैसे दराने देण्याच्या दृष्टीने चर्चा चालू असल्याचीही माहिती त्यांनी दिली.

आंतरराष्ट्रीय प्रश्ानंची चर्चा करताना ते म्हणाले, चीन आणि पाकिस्तानबरोबरचे संबंध आतापर्यंत ताणलेले होते. आता निरनिराळ्या पातळीवरील प्रयत्नांतून ते शिथिल होत चालले आहेत. सिक्कीमवरील ताबा सोडायला चीन तयार नव्हता. परंतु सिक्कीम हा भारताचा भाग आहे हे आता चीनने मान्य केले आहे. पाकिस्तानसमवेतचे संबंध सुधारण्यासाठी माजी पंतप्रधान वाजपेयी यांनी केलेल्या प्रयत्नांची प्रशंसा पवार यांनी यावेळी केली.

अलिकडेच पाकिस्तानमधील 300 पोस्ट ग्रॅज्युएट डॉक्टरांचे एक पथक दिल्ली, आग्रा, मुंबईत फेरफटका मारून गेले. रस्त्यावरील हातगाड्यांवर त्यांनी वडा आणि पावही खाल्ला. ते पाकिस्तानातून आले आहेत हे समजल्यावर धाबा चालकांनी त्यांच्याकडून पैसे घेतले नाहीत. क्रिकेट संघाचे होणारे स्वागत हे संबंध सुधारल्याचीच लक्षण आहेत. लालूप्रसाद यादव यांचे पाकिस्तानात झालेले स्वागत पहाता हे संबंध सुधारत चालले असल्याची लक्षणे आहेत, असेही पवार यांनी स्पष्ट केले.

देशातील साखर उद्योगाला चालना देण्यासाठी मार्गदर्शक तत्त्वे आखण्यात येत आहेत. 30 मे पूवीर् राज्याराज्यांतून प्रस्ताव मागविले आहेत. त्यानंतर जूनपूवीर् साखर कारखान्यांना अर्थपुरवठा होईल, याची काळजी घेतली जाईल. कारखान्यांच्या जुन्या कर्जांचे रूपांतर दहा वषेर् मुदतीच्या कर्जात करून हे कर्ज हप्त्याहप्त्याने वसूल करण्याचा प्रयत्न त्यांनी बोलून दाखविला. कामगारांचे वेतन व शेतकऱ्यांच्या उसाची बिले चुकती करण्यासाठी कारखान्यांना कर्जपुरवठा केला जाईल आणि त्यावरील व्याजाचा बोजा केंद व राज्यांनी निम्मा निम्मा सोसायचा यावर अद्याप अंतिम निर्णय व्हायचा आहे, अशी माहिती त्यांनी दिली.

वार्ताहर बैठकीला राज्यमंत्री हसन मुश्रीफ, खा. सदाशिव मंडलिक, खा. श्रनिवास पाटील, व्ही. बी. पाटील, दिग्विजय खानविलकर आदी उपस्थित होते.

 
</text>
</doc>
