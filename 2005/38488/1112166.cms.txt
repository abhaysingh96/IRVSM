<doc>
<docno>1112166.cms.txt</docno>
<text>
 
महामुंबई
बचत लवकर सुरू करा, अन्यथा पस्तावाल
[ Monday, May 16, 2005  11:16:46 pm]


टाइम्स वृत्त

मुंबई : भौतिक प्रगतीमुळे वाढत जाणारे आयुर्मान.. नि त्याच्या जोडीला तुमची बचत रोडावणारे घटते व्याजदर... तात्पर्य.. म्हातारपणी चार घास सुखाने पोटात घालण्याची इच्छा असल्यास तरुण वयातच भक्कम बचतीला सुरुवात करा. अर्थ मंत्रालयाच्या एका पाहणीतून मिळालेल्या आकडेवारीवर नजर टाकल्यास बचतीची सवय घालून घेण्याची गरज किती आहे, ते लक्षात येईल.

तीस वर्षे वय झाल्यापासून तुम्ही नेमाने 5 हजार 463 रुपये दरमहा बचत करत असाल नि ही रक्कम तुम्ही 9 टक्के वाषिर्क परताव्याच्या बाँड्समध्ये गुंतवलीत, तर साठाव्या वषीर् तुमच्या हातात एक कोटी रुपये पडतील. पण... चलनवाढ या निधीला पोखरणारच. समजा सध्याचीच 5 टक्के चलनवाढ तोवर कायम राहिली, तरी तुमच्या हातात 23 लाख रुपयेच येतील.

तुम्हाला किती बचत करावी लागणार, हे तुमच्या सध्याच्या आणि त्यावेळच्या लाइफस्टाइलवर अवलंबून असेल. सध्याची 25 हजार रुपये दरमहा लाइफस्टाइल तुम्हाला 30 वर्षांनंतर म्हणजेच निवृत्तीनंतरही हवी असेल, तर दरमहा 1 लाख 8 हजार 49 रुपये दरमहा जमवावे लागतील. यात चलनवाढीचा फॅक्टर गृहित धरल्यास ही रक्कम आणखीनच वाढणार. दुदैर्वाने आपण सगळेच साठाव्या वषीर्पर्यंतच बचत करू शकतो. कारण त्यानंतर ही बचत हेच आपले उत्पन्न बनते. पूवीर् चाळीशी गाठल्यावर बचतीविषयी विचार सुरू होत असे. पण बहुतेकदा सरकारी नोकरी, बऱ्यापैकी व्याजदर आणि वृद्धापकाळातील लाइफस्टाइल-विषयी फारशा अपेक्षा नसणे, यांमुळे लहान वयातच बचत सुरू करण्याची निकड भासत नसे. आज तशी परिस्थिती राहिलेली नाही.

 
</text>
</doc>
