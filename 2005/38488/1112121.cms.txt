<doc>
<docno>1112121.cms.txt</docno>
<text>
 
महामुंबई
आयडीबीआयच्या अध्यक्षांवर कडक कारवाईची मागणी
[ Monday, May 16, 2005  09:50:54 pm]


म. टा. प्रतिनिधी

मुंबई : आयडीबीआयचे महाव्यवस्थापक भास्कर रामटेके यांना जातीवाचक शब्द उच्चारून शिवीगाळ केल्याप्रकरणी आयडीबीआयचे अध्यक्ष व्ही. पी. शेट्टी यांच्यावर कडक कारवाई करावी, अशी मागणी 'आंबेडकर सेंटर फॉर जस्टीस अॅण्ड पीस इंडिया' या स्वयंसेवी संस्थेने केली आहे.

जातीचा उच्चार करून कामाच्या ठिकाणी शिवीगाळ करणे घटनेच्या विरोधात आहे. त्या विरोधात दाद मागण्याची तरतूद घटनेत असल्याचे या संस्थेचे म्हणणे आहे.

शेट्टी यांनी डॉ. आंबेडकर यांच्याबद्दल अनुद्गार काढले, असा आरोप रिपब्लिकन पाटीर् ऑफ इंडियाचे सरचिटणीस डॉ. राजेंद गवई यांनी केला आहे.

शेट्टी यांनी रामटेके यांच्याबरोबर डॉ. आंबेडकर यांनाचही अपमान केला आहे. त्यामुळे त्यांच्यावर कारवाई झालीच पहिजे, अशी मागणी गवई यांनी वार्ताहर बैठकीत केली.

शेट्टी यांना बडतर्फ करण्याच्या मागणीसाठी देशव्यापी आंदोलन करण्याचा इशाराही गवई यांनी दिला आहे. रिपब्लिकन पक्षाचे इतर पदाधिकारीही वार्ताहर बैठकीला उपस्थित होते.

 
</text>
</doc>
