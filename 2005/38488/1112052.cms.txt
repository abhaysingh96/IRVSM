<doc>
<docno>1112052.cms.txt</docno>
<text>
 
लेख
झोपडपट्टीत दादांची भाईगिरी!
[ Monday, May 16, 2005  08:59:32 pm]


आशिया खंडातील सर्वात मोठी झोपडपट्टी म्हणून 'धारावी'चे नाव आपण घेतो; परंतु तेथे नेमके काय चालते याचा कोण विचार करत नाही. झोपडपट्टीधारकांची पिळवणूक कशी होते याचा कोण शोध घेत नाही. याला प्रमुख कारण असते ते म्हणजे झोपडपट्टीतील 'दादा' होय.

आज सर्वत्र गगनचुंबी इमारती दिसल्या तरी अजूनही बरेच लोक झोपडपट्टीत राहणे पसंत करतात. याला अनेक कारणे आहेत. एखाद्या इमारतीमध्ये 225 चौरस फुटाच्या खोलीमध्ये राहून सहाशे रुपये मेंटेनन्स देण्यापेक्षा आथिर्क परिस्थितीमुळे तीस ते पस्तीस रुपये मेंटेनन्स देऊन झोपडपट्टीत राहतात. अजूनही मुंबईसारख्या शहरात एक पैसाही मेंटेनन्स न देता राहणारी माणसे अनेक आहेत. परंतु याच झोपडपट्टीत सध्या 'दादांची भाईगिरी' वाढत चालली आहे. यातूनच दहशतवादाला सुरुवात होते. आजचे अनेक नेते पूवीर् झोपडट्टीतच राहत होते हे विसरून चालणार नाही.

झोपडपट्टीमध्ये अनेक संघ, संघटना व मंडळे यांनी आपला 'संसार' थाटलेला दिसतो. मात्र कोणत्याही प्रकारची नोंदणी या मंडळांनी किंवा संघटनांनी केलेली नसते. कोणत्याही प्रकारची शासनमान्यता नसताना नेत्यांच्या जयंत्यांना लोकवर्गणी जमा करणे, जयंती दिनी एखादा राजकीय पुढाऱ्याला पाचारण केले जाते. या खर्चात दहा-बारा कुटुंबे महिनाभर ऐशाआरामात जीवन जगले असते.

झोपडपट्टीसंघांचा जर विचार केला तर या संघामध्ये नवीन सभासद होण्यासाठी संघाची स्थापना (विना परवाना) झाल्यापासून आजतागायतची सर्व रक्कम व्याजासहित रोखीने संघाला द्यावी लागते. एखादा भाडोत्री ठेवायचा झाल्यास ज्याची खोली असेल त्याच्या जवळून एका महिन्याचे भाडे व भाडेकरूकडून एका महिन्याचे भाडे संघाला द्यावे लागते. त्याचबरोबर पदाधिकाऱ्यांना वेगळे 'पॅकेज' द्यावे लागते. खोलीची विक्री करायची असल्यास असे संघ पाच हजार ते दहा हजारापर्यंत रक्कम खोलीधारकांकडून घेतात. विशेषत: वाषिर्क खर्चाचा जमाखर्च मात्र मजेशीर असतो. अगदी एक वेळ सी. ए.च्या जमाखर्चात काही तफावत आढळेल; परंतु यांच्या जमाखर्चात तफावत आढळणार नाही. जमाखर्चामध्ये सर्व गोष्टींचा उल्लेख करूनसुद्धा इतर खर्च म्हणून वीस ते पंचवीस हजार रुपये कशावरती खर्च झाले त्याबाबत 'ब्र' काढण्याची सभासदाला हिंमत नसते, इतका वचक दादांचा असतो.

मुंबईच्या झोपडपट्टीमध्ये असे अनेक संघ आहेत की, त्यांची स्वतंत्र कार्यालये आहेत. या कार्यालयात सुट्टीच्या दिवशी पदाधिकारी (दादा) पत्ते खेळणे, त्यावरती पैसा लावणे, रात्री कार्यालयात दारू पिणे व गोंधळ घालणे अशी 'सामाजिक कायेर्' करत असतात.

या विकृत परिस्थितीला आळा घालायचा असेल तर शासनपातळीवर 'ठोस' पावले उचलली पाहिजे. केवळ झोपडपट्ट्या तोडून विकास होणार नाही. झोपडपट्टी तोडल्यास लोकनेते धावतात थोडा कडवा प्रतिसाद होतो. त्यांचे राजकीय 'वजन' असल्यामुळे महापालिकेचा 'हातोडा' मागे फिरतो दुसऱ्या दिवशी वर्तमानपत्रात नेते मंडळीचे फोटो छापून येतात. अनेक चॅनेल झाल्याने बातम्यामध्ये त्यांचे दर्शन होते. मात्र, पुन्हा 'तेच ते तेच ते...' असे किती वषेर् चालणार यासाठी दादांच्या भाईगिरीला आळा घातला, तरच झोपडपट्ट्यांचा कायापालट होईल!

- रवींद तांबे

 
</text>
</doc>
