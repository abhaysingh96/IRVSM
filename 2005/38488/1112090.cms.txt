<doc>
<docno>1112090.cms.txt</docno>
<text>
 
अर्थव्यवहार
रोख पैसे मिळण्याचे आणखी मार्ग...
[ Monday, May 16, 2005  09:26:54 pm]


आपल्याला जेव्हा तातडीने रोख रकमेची तातडीची गरज असते, तेव्हा अशा अडचणीच्या वेळी पैसे उभे करण्याच्या सोप्या व किमान खर्चाच्या मार्गांची चर्चा आपण मागील लेखांकात करीत होतो. हातात वेळ अगदीच थोडा असल्याने आपण घाईत रक्कम जमवितो. मात्र अशा परिस्थितीत कमीत कमी खर्चात (द्यश्ा2द्गह्यह्ल श्चश्ाह्यह्यद्बड्ढद्यद्ग ष्श्ाह्यह्ल) रक्कम मिळविण्याचा विचार केला जात नाही. तातडीने रोख पैसे उभारण्याचे सर्वात कमी खर्चाचे तीन मार्ग आपण याआधी पाहिले. आता पुढील सात मार्ग कोणते, ते पाहू.

निवडक शेअर्स विकणे

शेअर्स हे तसे विकता येणारे (लिक्विड) असले तरी त्यात जोखीम असतेच. तुमच्याकडे शेअर्स असतील आणि त्यावर नफा मिळविण्याइतपत तुम्ही भाग्यवान ठरलेले असाल, तर तुमच्याजवळील शेअर्स विकून पैसे उभे करता येतील. विक्रीचा व्यवहार झाल्यानंतर तीन ते चार दिवसांत पैसे मिळतात. ञ्ज+2 (ट्रॅन्झॅक्शन डे + दोन दिवस) या 'सेटलमेंट सायकल'अंतर्गत व्यवहार पार पडल्यानंतर लवकरात लवकर तीन दिवसांत पैसे तुमच्या खात्यात जमा होतात.

सोन्याची विक्री

जवळ असलेल्या सोन्याची विक्री हाही पैसे उभे करण्याचा एक उपाय असू शकतो. मात्र सोन्याच्या तारणावर कर्ज काढणे किफायतशीर ठरत नाही, कारण अशा कर्जावरील व्याज हे सोन्याच्या ठेवीवर मिळणाऱ्या व्याजापेक्षा अधिक असते.

मालमत्तेच्या तारणावर कर्ज

हल्ली बँका निवासी/व्यापारी मालमत्तांच्या तारणावर आकर्षक व्याजदराने कजेर् देत आहेत. मात्र, ज्या मालमत्तांचे बाजारमूल्य वाढणारे असते त्यांच्याच तारणावर कजेर् देणे बँकांना परवडते, कारण त्यात त्यांचे 'माजिर्न' अधिक असते. बऱ्याच वेळा मालमत्तेच्या तारणावर कर्ज काढणे ही दीर्घकालीन प्रक्रिया ठरू शकते.

शेअर्स, म्युच्युअल फंडांच्या युनिट्सच्या तारणावर कर्ज

बँका शेअर्स, इक्विटी म्युच्युअल फंडांचे युनिट्स यांच्या तारणावर कजेर् देतात. हा मार्ग तसा 'पर्सनल लोन'पेक्षा कमी खर्चाचा आहे. शेअर्स, म्युच्युअल फंडांच्या तारणावरील कर्ज हे 'सिक्युअर्ड लोन' आहे.

क्रेडिट कार्ड/ पर्सनल लोन

हे पर्याय सर्वाधिक महागडे आहेत, कारण अशा कर्जांवरील व्याजदर हे 18 ते 24 टक्क्यांदरम्यान असतात. 'पर्सनल लोन' 50 हजार रु.पासून ते 15 लाख रु.पर्यंत रकमांची मिळू शकतात. त्यांच्या मंजुरी प्रक्रियेचा काळ 3 ते 5 दिवस (कमीत कमी) असू शकतो.

'पीपीएफ'मधून रक्कम काढणे

तुमच्या पब्लिक प्रॉव्हिडंट फंड ('पीपीएफ') खात्यात जमा झालेल्या रकमेतून काही रक्कम पाच वर्षांनी काढून घेता येते. मात्र, शेवटचा उपाय म्हणूनच हा मार्ग वापरणे योग्य, कारण त्याचा गुंतवणूकदाराच्या निवृत्तीनंतरच्या नियोजनावर परिणाम होतो. 'पीपीएफ' खात्याच्या तारणावरील कर्ज दर तीन वर्षांनी सवलतीच्या, म्हणजे 12 टक्के व्याजदराने घेतले जाऊ शकते. मात्र कर्जाची रक्कम ही खात्यातील रकमेच्या 25 टक्क्यांपेक्षा अधिक मिळत नाही.

विमा पॉलिसीच्या तारणावर कर्ज

हा अगदी शेवटचा पर्याय असला पाहिजे. कारण, विमा पॉलिसी गहाण ठेवल्यामुळे तुमची भविष्यातील सुरक्षितता राहत नाही आणि 'सरंडर व्हॅल्युज' या जमा झालेल्या 'प्रिमियम'च्या 30 टक्क्यांइतपत कमी असू शकतात. विमा पॉलिसीच्या तारणावर कर्ज हा काही सवोर्त्कृष्ट पर्याय असून शकत नाही, कारण कर्जावरील व्याज हे मिळणाऱ्या उत्पन्नापेक्षा अधिक असेल. शिवाय ठराविक विमा पॉलिसीजमध्ये कर्जाची सवलत नसतेच.

आथिर्क अडचणीत काय करावे? थोडक्यात

* तीन ते चार वेगवेगळ्या बँकांमध्ये आपली खाती ठेवा व प्रत्येक खात्याचे 'एटीएम' कार्ड बाळगा.

* तीन महिन्यांत तुम्हाला जितका खर्च येतो त्याची बेरीज करून तितकी रक्कम नेहमी 'लिक्विड फॉर्म'मध्ये ठेवा.

* म्युच्युअल फंडांत केलेल्या गुंतवणुकीतील काही भाग 'लिक्विड फंड्स'मध्ये ठेवा.

* सोने, मालमत्तेत केलेल्या गुंतवणुकीच्या तुलनेत 50 टक्के रक्कम शेअर्स, म्युच्युअल फंडांत ठेवा.

* क्रेडिट कार्ड खात्यावरील तुमची पार्श्वभूमी (हिस्टरी ऑन युवर क्रेडिट कार्ड) चांगली राहील, याची काळजी घ्या.

* काही रक्कम अल्प मुदतीच्या 'फिक्स्ड डिपॉजिट्स'मध्ये ठेवा.

* घरात काही रोख रक्कम ठेवा.

(समाप्त)

 
</text>
</doc>
