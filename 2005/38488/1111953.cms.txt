<doc>
<docno>1111953.cms.txt</docno>
<text>
 
महामुंबई: मुंबई टाइम्स
मीटर डाऊन
[ Monday, May 16, 2005  06:15:00 pm]


मुंबईचा फेरफटका करण्याची खरी मजा टॅक्सीच्या प्रवासात आहे. आजही काहींना टॅक्सीचा प्रवास ही चैन वाटते. एकदा मीटर डाऊन झालं, की ही लक्झरी जनीर् सुरू होते...

टॅक्सीच्या रंगसंगतीत खरंतर बराच विरोधाभास आहे. काळा आणि पिवळा रंग नजरेत भरत असला, तरी डोळ्यांना सुखावह नक्कीच वाटत नाही. आजही टॅक्सीला मध्यमवगीर्यांच्या जवळची मानता येत नाही. त्यांच्या 'नेहमी'च्या वाहतुकीच्या साधनांपैकी एक तर नाहीच नाही. टॅक्सीचं मॉडेल जुनं झालं असलं, तरी तिच्याकडे कायम लक्झरी म्हणूनच बघितलं जातं. ट्रेन्स बंद पडल्या किंवा बसला गदीर् असेल, तर चारजणं मिळून एक टॅक्सी शेअर करतात. तेच परवडण्यासारखं असतं.

काहीजणं इण्टरव्ह्यूला जाताना मुद्दाम टॅक्सी करतात. परीक्षेला जातानाही टॅक्सीचाच आधार शोधला जातो. वेळ वाचतो आणि थोडं रिलॅक्सही वाटतं. पहिला पगार हातात आल्यावर टॅक्सी करणं तर बहुधा ठरूनच गेल्यासारखं. 'अरे, आज अपने कमाईका पैसा खर्च कर रहा है!' असं मनातल्या मनात खुश होत तो माणूस टॅक्सीची चैन करतो. पगारात वाढ होत राहिली, की टॅक्सीचा नियमित प्रवासी व्हायला वेळ लागत नाही. 'मोठा माणूस झाला, टॅक्सीने जातो,' असं मित्रांनी चिडवल्यावर बरं वाटतं.

लग्न ठरल्यावर होणाऱ्या बायकोला टॅक्सीतून फिरवायचं म्हटल्यावर कोणाचीही कॉलर टाइट होते. टॅक्सीत बसून भविष्याची सुंदर स्वप्नं रंगवायला दोघांनाही आवडतं. पण कधीकधी या जोडप्यांचं प्रेम बहरात येतं, तेव्हा आरशातून बघणाऱ्या टॅक्सीवाल्याचंही मनोरंजन होतं.

टॅक्सीत बसल्यावर बाहेरच्या जगाकडे बघण्याची दृष्टीच बदलून जाते. बसमधून प्रवास करणाऱ्यांचं तर हसू येतं. स्वत:ला श्ाेष्ठ समजण्याच्या कामात टॅक्सीचा प्रवास मदत करतो. टॅक्सीत बसलेल्याची सुखावलेली नजर कधी पाहिलीत, तर तुमच्याही लक्षात येईल. स्वत:ची हक्काची गाडी येईपर्यंत टॅक्सी हेच आपलं साम्राज्य असतं.

मुंबईत नव्याने येणाऱ्यांसाठी टॅक्सी हे मोठे अप्रूप असतं. टॅक्सीत बसून मुंबई फिरायचं स्वप्न अनेकांनी मनात धरलेलं असतं. उंच बिल्डिंग्ज, अथांग समुद, बोचणारा गार वारा हे मुंबईचं मोहात पाडणारं रूप टॅक्सीत बसून अनुभवण्यात वेगळीच झिंग आहे.

कोणत्याही टॅक्सीवाला आपल्या टॅक्सीला जीवापाड जपतो. आतली सजावट तर बघण्यासारखी असते. कधी गणपतीची मूतीर्, क्रॉसचं चिन्हं तर कधी स्टिकर्स, कार्टून्स लावलेले असतात. मनोरंजनाचं साधन म्हणून टॅक्सीतला डेक आवश्यक. 'बल्ले बल्ले'पासून 'परदेसी परदेसी'पर्यंत सगळ्या मूडमधली गाणी हवी तेव्हा ऐकण्याचं ते साधन आहे. थोडक्यात म्हणजे, मुंबईच्या लाइफस्टाइलचा भाग असणारी ही

टॅक्सी स्वप्नांची दिशा दाखवण्याचं काम नेटाने करत असते.

- रश्मी पुराणिक

 
</text>
</doc>
