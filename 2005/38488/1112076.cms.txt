<doc>
<docno>1112076.cms.txt</docno>
<text>
 
अर्थव्यवहार
बँक ऑफ राजस्थानच्या नफ्यात घट
[ Monday, May 16, 2005  09:20:30 pm]


म. टा. बँकिंग प्रतिनिधी

मुंबई : खाजगी क्षेत्रातील बँक ऑफ राजस्थानच्या निव्वळ नफ्यात मार्च 2005 अखेर संपलेल्या आथिर्क वर्षात घट झाली आहे. बँकेने गतवर्षात 35.01 कोटी रु. निव्वळ नफा (आधीच्या, मार्च 2004 अखेर संपलेल्या वर्षात 69.03 कोटी रु.) मिळविला आहे. कर्मचाऱ्यांच्या वेतन लाभांपोटी करण्यात आलेल्या 27 कोटी रु.च्या तरतुदींमुळे निव्वळ नफा घटला असल्याचे बँकेच्या पत्रकात म्हटले आहे.

गेल्या वर्षात बँकेच्या एकूण व्यवसायात 10 टक्क्यांनी वाढ होऊन तो 11,104 कोटी रु.वर गेला आहे. पैकी ठेवी 7638.93 कोटींवरून 8120.31 कोटी रु., अशा 6.30 टक्क्यांनी वाढल्या आहेत. कर्जव्यवहार 2498.37 कोटींवरून 2983.90 कोटी रु., असा 19.40 टक्क्यांनी वाढला आहे. व्याज उत्पन्न 502.85 कोटींवरून 522.35 कोटी रु., असे वाढले आहे. थकित कर्जांचे (नॉन परफॉमिर्ंग अॅसेट्स) प्रमाण 2.99 टक्क्यांवरून 2.50 टक्क्यांपर्यंत खाली आले आहे.

 
</text>
</doc>
