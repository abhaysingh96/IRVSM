<doc>
<docno>1112003.cms.txt</docno>
<text>
 
देश-विदेश
सहकार क्षेत्रासाठी घटनेत दुरुस्ती करण्यात येणार
[ Monday, May 16, 2005  08:23:00 pm]


वृत्तसेवा

शिलाँग : देशातील सहकारी सोसायट्यांची व्यवस्थापन कार्यक्षमता वाढावी यादृष्टीने राज्य घटनेत बदल करण्यात येणार आहे, अशी माहिती केंदीय कृषी आणि सहकार खात्याच्या सचिव राधा सिंग यांनी नॅशनल कोऑपरेटिव्ह डेव्हलपमेंट कॉपोर्रेशनने येथे आयोजित केलेल्या बैठकीत दिली.

त्या म्हणाल्या, सहकाराच्या यशासाठी केंद सरकार कटिबद्ध आहे. कार्यक्षम व्यवस्थापन, नियमित ऑडिट, स्वायत्तता, लोकशाही परंपरा, वेळेवर निवडणुका पार पाडणे या सर्वांसाठी घटनेत दुरुस्ती करण्यात येईल. त्यामुळे सहकाराची वाढ होऊन विकास होईल, अशी अपेक्षा आहे.

देशात पाच लाख सहकारी संस्था असून त्यांची सदस्यसंख्या 23 कोटी 60 लाखांहून अधिक आहे. तथापि, बहुतांश सोसायट्या आजारी बनण्याची कारणे आणि समस्या सारख्या आहेत. काही जिल्हा व राज्य पातळीवरील सोसायट्या बँकिंग नियमांचे पालन योग्यरीत्या करीत नाहीत. आजारी पतसंस्थांच्या पुनरुज्जीवनासाठी केंदाने वैद्यनाथन समितीची नेमली होती. या समितीने संस्थांची कार्यपद्धतीत सुधारणा घडविण्यासाठी आणि त्यांच्यात व्यावसायिकता व पारदर्शकता आणण्याकरिता अनेक शिफारशी केलेल्या आहेत.

मेघालयाचे उपमुख्यमंत्री आणि अर्थमंत्री डोंकुपर रॉय यांनी वैद्यनाथ समितीच्या शिफारशींवर टीका केली. या समितीबाबत फार मोठ्या अपेक्षा होत्या, परंतु तिने निराशा केली, असे त्यांनी स्पष्ट केले.

 
</text>
</doc>
