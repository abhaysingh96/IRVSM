<doc>
<docno>1112079.cms.txt</docno>
<text>
 
अर्थव्यवहार
ब्रॉडबँडच्या 90 हजार लाइन्स वाढवण्याचा निर्णय
[ Monday, May 16, 2005  09:21:49 pm]


म. टा. टेलिकॉम प्रतिनिधी

मुंबई : एमटीएनएलने नव्या आथिर्क वर्षात ग्राहकांना विविध सुविधा देण्यासाठी 866 कोटी रुपयांची गुंतवणूक करण्याचे ठरवले आहे. त्यातील 290 कोटी रुपये नव्या यंत्रसामग्रीसाठी, तर 215 कोटी रुपये ऑप्टिकल फायबर केबलसाठी गुंतवण्यात येणार आहेत.

एमटीएनएलच्या या गुंतवणुकीतील काही भाग लँडलाइनप्रमाणेच गरुडा (जीएसएम) आणि डॉल्फिन (सीडीएमए) या मोबाइल सेवांसाठीही वापरण्यात येणार आहे. सीडीएमएसाठी 136 कोटी, तर जीएसएमसाठी 64 कोटी रुपयांची गुंतवणूक करण्यात येईल, असे एमटीएनएलचे संचालक कुलदीप गोयल यांनी सांगितले.

2005-2006 या वर्षासाठी एमटीएनएलने नव्या योजना आखल्या आहेत. त्यानुसार, सध्या सहा लाख 25 हजार इतकी ग्राहकसंख्या असलेल्या जीएसएम तंत्रज्ञानात वाढ करण्यात येणार असून येत्या वर्षभरात ती दोन लाखांनी वाढवण्याचे उद्दिष्ट आहे.

ब्रॉडबँडचे नेटवर्क सध्या एक लाख 80 हजार लाइन्स एवढे असून येत्या वर्षभरात 90 हजार लाइन्स वाढवण्याचा संकल्प आहे. लँडलाइन नेटवर्कमध्ये येत्या वर्षात 80 हजारांनी वाढ करण्यात येणार आहे. चार लाखांची क्षमता असणारे सीडीएमए 2000 तंत्रज्ञान लवकरच दाखल होणार आहे. कस्टमर केअर सुविधा अजून सक्षम करण्यात येणार असून एमटीएनएल लँडलाइन, जीएसएम, सीडीएमए व ब्रॉडबँड सेवांसाठी नवीन कॉल सेंटर स्थापण्यात येणार आहेत.

चुकांचे प्रमाण कमी करण्यासाठी जास्तीत जास्त ठिकाणी छोटी-छोटी टेलिफोन एक्सचेंज उभारण्यात येणार आहेत. पुढील वषीर् 400 किलोमीटरची ऑप्टिकल फायबर केबल टाकण्यात येणार येईल. बिल प्रणालीत सुधारणा करून 'इंटर कनेक्टिंग बिलिंग सिस्टीम' नावाने नवी प्रणाली कार्यान्वित करण्यात येणार आहे.

 
</text>
</doc>
