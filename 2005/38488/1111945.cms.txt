<doc>
<docno>1111945.cms.txt</docno>
<text>
 
प्रगती फास्ट
आथिर्क विकासाला चालना
[ Monday, May 16, 2005  06:08:10 pm]


कॉल सेण्टरने प्रत्यक्ष आणि अप्रत्यक्षरीत्या वेगवेगळ्या इण्डस्ट्रीच्या विकासाला चालना दिली आहे. यात टेलिकम्युनिकेशनपासू न एज्युकेशन सेक्टरपर्यंतचा समावेश आहे. कॉल सेण्टरचं इन्फ्रास्ट्रक्चर आणि मनुष्यबळाचा डोलारा सांभाळण्यासाठी या क्षेत्रातील प्रोफेशनल्सची मोठ्या प्रमाणावर गरज निर्माण होत आहे.

कॉल सेण्टर्स आणि आऊटसोसिर्ंगचं क्षेत्र इंग्रजीवर प्रभुत्व असलेल्या तरुणांपुरतं मर्यादित नाही. या झपाट्याने वाढणाऱ्या इण्डस्ट्रीने इतरही क्षेत्रांच्या विकासाला चालना दिली आहे. आऊटसोसिर्ंगमध्ये सगळ्यात मोठा वाटा टेलिकम्युनिकेशन टेक्नॉलॉजीचा आहे. त्यामुळे टेलिकम्युनिकेशन इण्डस्ट्रीला मोठ्या प्रमाणात फायदा होणं, हे ओघाने आलंच.

बीपीओ आणि कॉल सेण्टरचं इन्फ्रास्ट्रक्चर उभारण्यासाठी अनेक इण्डस्ट्रीचा हातभार लागतो. त्यात कम्प्युटरचे स्पेअर पार्ट म्हणजे यूपीएस, केबल, टेलिफोन, स्पीकर्स तयार करणाऱ्या कंपन्यांना मोठ्या ऑर्डर्स मिळू लागल्या आहेत. एका बीपीओमध्ये साधारणपणे 200, 1000, 1200 सीट्स असतात म्हणजे इतक्या प्रमाणात कम्प्युटर, टेलिफोन, हेडसेट्स लागतात. अप्रत्यक्षरीत्या या कंपन्यांतील जॉब्सचं प्रमाण वाढलंय. शिवाय टेलिकम्युनिकेशन आणि नेटवकिर्ंग टेक्निशिअन्सची सविर्सिंग डिपार्टमेण्टसाठी गरज असते.

बीपीओ इण्डस्ट्रीतील प्रचंड मोठी ऑफिसेस, चकचकीत सजावट आणि अनेक सुविधा तयार करणं आणि मेण्टेनन्सच्या दृष्टिकोनातून असंख्य जॉब्स निर्माण झाले आहेत. प्रचंड मोठ्या कॉल सेण्टर्सच्या बिल्डिंग मेण्टेन करण्यासाठी साफसफाई स्टाफ वाढला. शिक्षण कमी असलेल्या व्यक्तींना इथे वाव मिळतो. तसंच इलेक्ट्रिकल, एसी रिपेअरिंग आणि मेण्टेनन्ससाठी स्टाफही वाढवावा लागला आहे.

इण्टेरिअर नेहमीच कॉल सेण्टरच्या आकर्षकतेत भर घालतं. काही ठराविक कालावधीनंतर यात बदलही करण्यात येतात. त्यामुळे या क्षेत्रातील प्रोफेशनल्सना इथे संधी उपलब्ध होत आहेत. कॉल सेण्टरमध्ये फ्री फूडची सविर्स असते. इथलं कॅण्टीन, कॅफेटेरियाज चालवण्याची चांगल्या केटरिंग एजन्सीला संधी मिळते. फ्री पिकअप-ड्रॉपमुळेही मोटार सविर्सिंगला चालना मिळाली आहे. मोटारीच्या रिपेअरिंग आणि मेण्टेनन्सचं काम करणाऱ्यांनाही जास्त काम मिळू लागलं. स्टाफच्या फिटनेसची काळजी घेण्यासाठी काही बीपीओमध्ये जीमची सुविधा असते. इथे जीम इन्स्ट्रक्टर्ससाठी जॉब्स निर्माण झाले आहेत. हे झालं कॉल सेण्टरमुळे प्रत्यक्षरीत्या निर्माण झालेले उद्योग आणि जॉब्स. पण कॉल सेण्टरमुळे अप्रत्यक्षरीत्या अनेक उद्योगधंद्यांचा विकास झाला आहे.

अप्रत्यक्षरीत्या प्रकाशझोतात आलेल्या सेक्टरमध्ये एज्युकेशनचा सर्वप्रथम उल्लेख करावा लागेल. कॉल सेण्टरमध्ये करिअर करू इच्छिणाऱ्या विद्यार्थ्यांना ट्रेनिंग देण्यासाठी इन्स्टिट्यूट्स माकेर्टमध्ये लाँच होत आहेत. इथे इंग्रजी अक्सेण्ट, पर्सनॅलिटी डेव्हलपमेण्ट शिकवणाऱ्या ट्रेनर्सची सगळ्यात जास्त गरज असते. यापैकी काही जणांना अनुभवाच्या बळावर कॉल सेण्टरच्या ट्रेनिंग डिपार्टमेण्टमध्येही नोकरी करता येईल. शिवाय प्रमोशनसाठी कम्प्युटर किंवा वेगळ्या भाषा यांचा सखोल अभ्यास करणाऱ्या विद्यार्थ्यांनाही या इन्स्टिट्यूट्स मदत करतात. अशा वेळी एज्युकेशन सेक्टरमधील संधी वाढल्याचं दिसून येतं.

कॉल सेण्टरने तरुण वर्गाची खर्च करण्याच्या क्षमतेत वाढ केली. त्यामुळे जीवनावश्यक गोष्टींबरोबर लक्झरिअस प्रोडक्ट विकत घेण्याचा ट्रेण्ड आला. फॅशन आणि ट्रेण्डी बाइक्सपासून कपड्यांच्या रेंजपर्यंत सगळ्याची गरज निर्माण झाली आहे. पाटर््या, हॉटेल, पब्ज कल्चरही चांगलचं स्थिरावू लागलंय. यातील बदल चांगले की वाईट, हे ज्याचं त्याने ठरवावं. पण ही वस्तूस्थिती आहे.

- सुकन्या

 
</text>
</doc>
