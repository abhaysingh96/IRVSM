<doc>
<docno>1112069.cms.txt</docno>
<text>
 
लेख
बेअदबी आणि निकोप टीका
[ Monday, May 16, 2005  09:11:43 pm]


कोर्टाच्या बेअदबीचा वाद आजही अनेकवेळा चचेर्ला येतो आणि कोर्टाच्या वाटेला न जाण्याचाच सल्ला पुन:पुन्हा दिला जातो. या पाश्वर्भूमीवर कलकत्ता हायकोर्टाने एका खटल्यात अलीकडेच जो निकाल दिला, तो फारच महत्त्वाचा आहे. त्यावरून कोर्टाबद्दलची अनामिक भीती दूर होण्याची अपेक्षा करता येईल. मार्क्सवादी कम्युनिस्ट पक्षाचे नेते बिमन बोस यांच्यावरील खटल्याचा खर्च भागविण्यासाठी त्यांनी आणि त्यांचे सहकारी अनिल विश्वास आणि श्यामल चक्रवतीर् यांनी निधी गोळा करण्याच्या मोहिमेच्यावेळी न्याययंत्रणेबाबत काही उद्गार काढले होते. ते न्यायालयाची बेअदबी करणारे असल्याचे हाय-कोर्टाच्या निदर्शनाला आणण्यात आले असता, संबंधित वक्तव्य न्याययंत्रणेचा अवमान करणारे नसल्याचे नुकतेच कलकत्ता हायकोर्टाचे मुख्य न्या. व्ही. एस. सिरपूरकर आणि न्या. अमित तालुकदार यांच्या खंडपीठाने स्पष्ट केले.

या संदर्भात बोस, चक्रवतीर् यांच्या वक्तव्याचा येथे तपशील देण्यात आला आहे. सिटूचे प्रदेश अध्यक्ष श्यामल चक्रवतीर्र् यांनी 'न्यायमूतीर् हे सरकारी कर्मचारी' असून ते राजकारण्यांप्रमाणे लोकनियुक्त प्रतिनिधी नसल्याचे वक्तव्य केले होते. हे उद्गार कुणालाही थेट लक्ष्य करण्यासाठी नसून ते मोघम आहेत. तसेच ते न्याययंत्रणेची अवहेलना करण्यासाठी नसल्याचा निर्वाळाच हायकोर्टाने दिला व बेअदबीची कारवाई केली नाही.

न्यायालय केव्हा कारवाई करू शकते याचाही तपशील हायकोर्टाने दिला आहे. न्यायमूतीर् हे लोकसेवक आहेत. नागरिकांच्या उच्चार व अभिव्यक्त ी स्वातंत्र्यावर आक्रमण केले जाते तेव्हाच ते हस्तक्षेप करतात, असेही मत न्या. सिरपूरकर यांच्या खंडपीठाने व्यक्त केले आहे.

कलकत्ता हायकोर्टाच्या दुसऱ्या न्यायमूतीर्ंच्या खंडपीठाबाबत बोस यांनी काढलेल्या उद्गाराबद्दल त्यांना तीन दिवसांची साधी कैद व दहा हजार रुपये दंडाची शिक्षा हायकोर्टाने दिली होती. सकाळी आठ ते रात्री आठ या कालावधीत शहरात मिरवणुका व मेळावे काढण्यास न्या. अमिताव लाला यांनी बंदी घातल्याने त्याबद्दल बोस यांनी उद्गार काढले होते.

न्याययंत्रणेविषयी सुप्रीम कोर्टाचे माजी सरन्यायाधीश आदर्शसेन आनंद यांनीसुद्धा न्याययंत्रणेला खरा धोका अंतर्गतच असल्याचे मत व्यक्त केले आहे. तसेच सुप्रीम कोर्टाचे आणखी एक निवृत्त न्या. व्ही. के. कृष्ण अय्यर यांनीही कोर्टावरील टीकेबद्दल समतोल विचार व्यक्त केला आहे. न्यायाधीशसुद्धा चुका करतात, त्यांच्या चुका अल्प असल्यातरी न्यायाधीशांनी स्वत:ला टीकेपासून मुक्त असल्याचे मानू नये. तसेच सद्हेतूने केलेल्या टीकेला न्याययंत्रणेने घाबरण्याची मुळीच गरज नसल्याचेही त्यांनी म्हटले आहे. सद्हेतूने करण्यात आलेल्या टीकेचा मुद्दा फार महत्त्वाचा मानण्यात आला आहे. त्यामुळेच सार्वजनिक हितासाठी करण्यात आलेल्या टीकेला बेअदबीच्या कारवाईपासून संरक्षण मिळाले पाहिजे, हा विचार गेल्या दोन ते तीन वर्षांपासून सुरू झाला आहे. ते लक्षात घेऊन भाजपप्रणीत केंद सरकारच्या काळात कोर्टाच्या बेअदबीच्या कायद्यात दुरुस्ती करण्याचा मसुदासुद्धा तयार करण्यात आला. त्या मसुद्याचे कायद्यात परिवर्तन होण्याआधीच त्या सरकारची मुदत संपली. नंतरच्या सार्वत्रिक निवडणुकीत काँग्रेसप्रणीत सरकार केंदात सत्तेवर आले असता विद्यमान केंदीय कायदा मंत्री भारद्वाज यांनी ही दुरुस्ती करण्यात येणार असल्याचे आश्वासन दिले आहे. आता ते प्रत्यक्षात केव्हा उतरेल तेव्हा उतरेल; मात्र कलकत्ता हायकोर्टाच्या खंडपीठाच्या वक्तव्यावरून निकोप टीकेचे कोर्टाकडून स्वागत होत आहे.

- सुरेशचंद वैद्य

 
</text>
</doc>
