<doc>
<docno>1111944.cms.txt</docno>
<text>
 
प्रगती फास्ट
मॉलमध्ये जॉबची रेलचेल
[ Monday, May 16, 2005  06:07:34 pm]


मॉलमधलं चकाकतं वातावरण निव्वळ ग्राहकांनाच आकषिर्त करत नाही, तर इथल्या करिअरच्या संधीही नव्या जनरेशनला खुणावू लागल्या आहेत. इनऑरबिट मॉल्सचे जनरल मॅनेजर आनंद सुंदरम यांच्या मते रिटेल इण्डस्ट्रीत दरवषीर् 20 ते 25 टक्के वाढ होत आहे. जॉब्सच्या उपलब्धतेचा स्थानिक विद्यार्थ्यांना करिअरसाठी मोठ्या प्रमाणात उपयोग होईल.

प्रचंड मोठी जागा, नजरेत न मावणारी वास्तू, भव्यतेच्या कल्पना साकारणारं ठिकाण म्हणून मॉलकडे पाहिलं जातं. चकाचक आणि मती कुंठीत करणारे मॉल पाहून प्रतिक्रिया व्यक्त करणंच कठीण जातं. आतापर्यंत बाजारात किंवा शॉपिंग कॉम्प्लेक्समध्ये जाऊन खरेदी करणं असे पर्याय असायचे. पण, मॉलने एकंदरीत सर्व संकल्पना बदलत लोकांना एक नवा पर्याय दिलाय. फक्त एवढ्याचपुरतं मॉलचं महत्त्व नसून बाजारपेठ वृद्धिंगत होण्याबरोबर स्थानिक भागाचा विकास, रोजगार वृद्धी असे अनेक फायदे दृष्टीपथात येत आहेत. त्याचे दृश्य परिणामही सहजतेने जाणवत आहेत.

संपूर्ण परिसराचा कायापालट करण्याचं श्ाेय खरंतर कोणत्याही मॉलकडे जाऊ शकतं. हजारो चौरस फुटांचा हा परिसर केवळ एखादी वास्तू असण्यापुरता मर्यादित नाही. वेगळ्या अर्थाने कोणताही मॉल एखाद्या भागाचा चांगल्यापैकी विकास करण्यात हातभार लावू शकतो. एकतर या मॉलच्या एका छत्राखाली शेकडो- हजारो रिटेल शॉप्स, कित्येक रेस्तराँ, मल्टिप्लेक्सेस असतात. त्यामुळे साहजिकच मनुष्यबळाची मोठ्या प्रमाणावर आवश्यकता भासते. ती गरज संबंधित परिसरातून भागण्यास अडचण उद्भवणार नसते, असं मत मालाड इथल्या लिंक रोडवरील इनऑरबिट मॉल्सचे जनरल मॅनेजर आनंद सुंदरम व्यक्त करतात.

त्यांच्या म्हणण्यानुसार आता रिटेल क्षेत्राचं स्वरूप पूवीर्पेक्षा जास्त स्तरावर पोहोचलंय. दरवषीर् या क्षेत्राची वाढ 20 ते 25 टक्के एवढी होतेय. नुसतंच इनऑरबिट मॉलचं उदाहरण घेतल्यास त्यात सुमारे 108 रिटेल शॉप्स असून 1500 पर्यंत कर्मचाऱ्यांची संख्या जातेय. त्यात भविष्यात अजूनही वाढ होणार आहे. शिवाय केवळ रिटेल शॉपपुरताच विचार केला तरीही इथे हुशार, तज्ज्ञ मंडळींची आवश्यकता भासते. आतापर्यंत याच जॉबसाठी स्थानिक परिसरातील तरुण- तरुणी लांबच्या ठिकाणी जाताना दिसतात. त्याउलट चांगल्या नोकरीची हमी, प्रवासापासून सुटका मिळत असल्यास हा पर्याय त्यांना नक्कीच चांगला ठरेल. त्यासह इतर पूरक गोष्टींमधूनही आपसूकच रोजगार वाढत जातो. याचा परिणाम स्थानिक पातळीवर होत असतो. साहजिकच पायाभूत सोयी-सुविधा वाढत जातात आणि त्याचा फायदा पोहोचतो तो स्थानिकांना.

एकतर अवाढव्य मॉलमुळे खरेदीविक्रीच्या संकल्पना पूर्णपणे बदललेल्या असल्याचं दिसतं. एकाच छत्राखाली आवश्यक त्या सर्व गोष्टींची खरेदी करण्यापुरतचं मॉलचं वैशिष्ट्य मर्यादित असतं असं नाही. त्याउलट अतिशय आरामदायी पद्धतीने हव्या त्या गोष्टींची खरेदी करण्याची ही जागा ठरतेय. म्हणूनच इनऑरबिटच नव्हे, तर सर्वच मॉलमध्ये येणाऱ्या ग्राहकांची संख्या वाढत चालली आहे. त्याचा आपसूक परिणाम इथल्या व्यवसायावर होणं स्वाभाविक असल्याचंही मत आनंद सुंदरम व्यक्त करतात.

परिसराचा विकास चांगल्या प्रकारे होण्यासाठी आवश्यक असणाऱ्या गोष्टी अशा प्रकारच्या प्रकल्पातून साध्य होऊ शकतात. तसं पाहिल्यास मेट्रोपोलोटिन शहराच्या बदलत्या स्वरूपाचा मॉल हा अविभाज्य घटक बनला आहे. त्या माध्यमातून व्यापाराबरोबर रोजगार वाढतोय, ही गोष्ट तरुणवर्गाच्या पथ्यावर पडतेय.

- हेमंत साटम

 
</text>
</doc>
