<doc>
<docno>1111947.cms.txt</docno>
<text>
 
महामुंबई
अखेर पत्रीपूल-गोविंदवाडी रस्त्याचं काम मार्गी
[ Monday, May 16, 2005  06:10:24 pm]


मुंबई टाइम्स टीम

कल्याण : केडीएमसीच्या महत्त्वाकांक्षी मात्र तरीही चार वर्षं रखडलेल्या पत्रीपूल ते गोविंदवाडी, दुर्गाडी किल्ला या डायव्हर्शन रस्त्याचं काम सुरू झालं आहे. 377 रहिवाशांच्या पुनर्वसनासाठी ताबापत्र देण्यात आलं आहे. तर गोविंदवाडीतील सुमारे 150 घरं बुलडोझरने पाडण्यात आली.

शिवाजी चौक, आग्रा रोड इथली वाहतूक कोंडी टाळण्यासाठी या रस्त्याची आवश्यकता आहे. 11 मेपासून या रस्त्यामुळे विस्थापित होणाऱ्यांना ताबापत्रं देण्याचं काम सुरू होतं. आतापर्यंत तयार घरासाठी 197 तर भूखंडासाठी 180 जणांना 377 विस्थापितांना ताबा पत्रं देण्यात आली आहेत. यापैकी काही घरं पाडण्यात आली आहेत.

आतापर्यंत हायवेवरून होणारी टँकर, कंटेनर, ट्रक्स अशा जड वाहनांची वाहतूक दुर्गाडी, पत्रीपूल डायव्हर्शन रोड अभावी शहरातून शिवाजी चौक मागेर् होत होती. त्यामुळे वाहतूक कोंडी होऊन अपघातही व्हायचे.

रस्त्याचं काम अनेक दिवसांपासून रखडलं होतं. पत्रीपूल ते दुर्गाडी हा वळण रस्ता अत्यंत महत्त्वाचा असून हा वळण रस्ता झाल्यास शहरातील जड वाहनाची वाहतूक परस्पर शहराबाहेरून होईल. जून 2003 मध्ये महापालिकेने कल्याण पत्रीपूल ते दुर्गाडी रस्त्यात येणाऱ्या बांधकाम हटवण्याचा कार्यक्रम हाती घेतला होता. परंतु ऐनवेळी सरकारच्या मनाई हुकूमामुळे काम थांबवावं लागलं. मुस्लिम मायनॉरिटी संघानेही कल्याण दिवाणी न्यायालयात बांधकामं पाडू नये यासाठी दावा दाखल केला होता.

महापालिकेने रस्त्यांच्या कामामध्ये अडथळे ठरलेल्या घरांचं सव्हेर्क्षण करून त्यांना वाल्मिकी योजनेंतर्गत घरं बांधून दिली. या योजनेतून

मिळणाऱ्या रकमेत स्लॅबचं घर शक्य नसल्याने महापालिकेने त्यासाठी खर्च केला. वाल्मिकी आंबेडकर योजनेस पात्र नसलेल्यांसाठीही भूखंड विकसित केला.

 
</text>
</doc>
