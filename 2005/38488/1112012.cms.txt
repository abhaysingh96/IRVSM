<doc>
<docno>1112012.cms.txt</docno>
<text>
 
देश-विदेश
निवडणूक आयोगाची विश्वासार्हता कमी करण्याचा प्रयत्न होत आहे!
[ Monday, May 16, 2005  08:27:23 pm]


वृत्तसंस्था

नवी दिल्ली : बी. बी. टंडन यांनी मुख्य निवडणूक आयुक्तपदाचा तसेच नवीन चावला यांनी निवडणूक आयुक्त म्हणून सोमवारी कार्यभार हाती घेतला.

टंडन यांनी कार्यभार हाती घेतल्यानंतर वार्ताहरांना सांगितले की, ज्येष्ठ सनदी अधिकारी एल. व्ही. सप्तषीर् यांनी केलेला आरोप म्हणजे निवडणूक आयोगाची विश्वासार्हता आणि राजकीय अलिप्तता कमी करण्यासाठी जाणूनबजून केलेला हा प्रयत्न आहे. मागील सप्ताहापासून याबाबत होत असलेल्या घडामोडी म्हणजे अत्यंत दुदैर्वी प्रकार असून माझ्यावर आणि माझे सहकारी एन. गोपालस्वामी यांच्यावर केलेल्या आरोपांमुळे मला फारच वेदना झाल्या. आपण कोणत्याही जाती-जमातीच्या वा धर्माच्या विरोधात नाहीत. सर्वांना मी समान लेखतो आणि लोकशाहीवर माझी पूर्ण निष्ठा आहे. अशा चिखलफेकीने माझी घटनात्मक जबाबदारी नि:पक्षपातीपणे पार पाडण्यापासून मला कोणीही परावृत्त करू शकणार नाही.

निवडणूक पद्धतीत सुधारणा करण्याच्या प्रस्तावाबाबत टंडन यांनी सांगितले की, आयोगाने 22 पानी प्रस्ताव सरकारकडे सादर केलेला आहे. सरकारने या प्रस्तावावर अद्याप काहीही कळविलेले नाही. मतदारांना ओळखपत्र देण्याची प्रक्रिया पुढील लोकसभा निवडणुकीपूवीर् पूर्ण होईल. तथापि, ओळखपत्रे देण्याबाबत महाराष्ट्र, उत्तर प्रदेश, मध्य प्रदेश, छत्तीसगड, बिहार या राज्यांनी अद्याप पुरेशी प्रगती केलेली नाही. मात्र केरळ व पाँडिचेरीने मतदारांना ओळखपत्रे देण्याचे काम पूर्ण केलेले आहे.

1965साली आयएएस पास झालेले टंडन मुख्य निवडणूक आयुक्त म्हणून पुढील वर्षाच्या जूनपर्यंत कार्यभार पाहतील.

 
</text>
</doc>
