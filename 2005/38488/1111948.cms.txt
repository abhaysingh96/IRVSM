<doc>
<docno>1111948.cms.txt</docno>
<text>
 
महामुंबई
पाणीपुरवठा योजनेचा फायदा अडीच लाख गावकऱ्यांना
[ Monday, May 16, 2005  06:11:11 pm]


मुंबई टाइम्स टीम

वसई : वसई-विरार उपप्रादेशिक पाणीपुरवठा योजनेच्या भाग 2 अंतर्गत चार पालिकांच्या परिसरातील 69 गावांना पाणीपुरवठा करण्याच्या खर्चाला प्रशासकीय मान्यता मिळाल्याने त्याचा फायदा 2 लाख 68 हजार गावकऱ्यांना होणार आहे.

वसई तालुक्यातील 69 गावं नागरी क्षेत्राच्या परिसरात वसलेली असून बहुतंाशी गावांचं झपाट्याने नागरीकरण होत असल्याने लोकसंख्या आणि क्षेत्रफळात वाढ झालेली आहे. त्यामुळे त्या गावांचं नव्याने सवेर्क्षण करून नकाशे करावे लागणार आहेत. संपूर्ण 69 गावांना पाणीपुरवठा योजनेसाठी एकूण 85 कोटी 16 लाख 22 हजार रुपयांचं बजेट सरकारकडे मंजुरीसाठी पाठवण्यात आलं आहे.

ठाणे जिल्हा परिषदेने ग्रामीण भागाला पाणीपुरवठा करण्याच्या योजना स्वीकृतीचा ठराव संमत करून योजनेच्या पुढील कार्यवाहीसाठी महाराष्ट्र जीवन प्राधिकरणाकडे पाठवला होता. त्यासाठी काँग्रेसचे तालुकाध्यक्ष मायकल फुटर््याडो यांनी विविध स्तरावर पाठपुरावा केला होता. त्यानंतर ग्रामविकास मंत्री अजित पवार यांची भेट घेऊन 69 गावांना त्यांच्या हक्काचं पिण्याचं पाणी उपलब्ध करून देण्याच्या योजनेला प्रशासकीय मान्यता देण्याची विनंती केली होती.

सरकारने आता 85 कोटी 16 लाख 22 हजार रुपये खर्चाच्या 69 गावांना पाणीपुरवठा करण्याच्या योजनेला प्रशासकीय मान्यता दिली आहे. त्यामुळे ग्रामीण भागातील पिण्याच्या पाण्याचा प्रश्न मागीर् लागेल, असा विश्वास फुटर््याडो यांनी व्यक्त केला आहे.

स्टेशनमधील कामं निकृष्ट दर्जाची

विरार रेल्वे स्टेशनमध्ये सुरू असलेली कामं निकृष्ट दर्जाची असून त्याची सखोल चौकशी करून संबंधितांवर कारवाई करण्यात यावी, अशी मागणी विरार पालिकेचे नगरसेवक सुदेश चौधरी यांनी पश्चिम रेल्वेच्या महाव्यवस्थापकांकडे केली आहे.

विरार रेल्वे स्टेशनमध्ये प्लॅटफॉर्म क्रमांक 4, 5 आणि 6 वर विविध प्रकारची कामं सुरू आहेत. त्यात प्लॅटफॉर्मची उंची वाढवण्याच्या कामांचा समावेश आहे. मात्र निविदेत तरतूद केल्याप्रमाणे कामं झाली नसल्याची तक्रार चौधरी यांनी केली आहे. काम निकृष्ट दर्जाचं झाल्याने प्लॅटफॉर्मवर खडी आणि सीमंेट वेगळं झाल्याचं चौधरी यांनी निदर्शनास आणून दिलं आहे. त्याचबरोबर प्लॅटफॉर्म क्रमांक 3 ची उंची वाढवण्याची निविदा काढण्यात आली असताना त्याच्या कामालाच सुरुवात झालेली नाही. त्यामुळे प्रवाशांना अनेक अडचणींचा सामना करावा लागत आहे, अशीही तक्रार चौधरी यांनी केली आहे.

खास बससेवा

अर्नाळा आगारातून पंढरपूर आणि गडहिंग्लजला जाणारी खास बससेवा सुरू करण्यात आली आहे. अर्नाळा-पंढरपूर ही बस रोज सकाळी 8 वाजता सुटेल तर पंढरपूरहून अर्नाळा बस सकाळी 8.45 वाजता सुटेल. गडहिंग्लजसाठी दुपारी अडीच वाजता सुटेल. ही गाडी नालासोपारामागेर्

जाईल. तर गडहिंग्लजहून अर्नाळा बस दुपारी अडीच वाजता सुटेल, अशी माहिती आगारप्रमुख श्रीकांत सिनकर यांनी दिली.

 
</text>
</doc>
