<doc>
<docno>1112099.cms.txt</docno>
<text>
 
क्रीडा
पेराझी गन
[ Monday, May 16, 2005  09:38:00 pm]


नवी दिल्ली : ऑलिंपिक रौप्यपदक विजेता नेमबाज राज्यवर्धन राठोड अत्याधुनिक पेराझी गनसह सज्ज झाला असून इटलीत पुढील आठवड्यात होणाऱ्या दोन आंतरराष्ट्रीय नेमबाजी स्पधेर्त तो भारताच्या नेतृत्वाची धुरा सांभाळेल.

अत्याधुनिक गनची गेल्या कित्येक वर्षांपासूनची आशा पूर्ण झाल्यामुळे राठोड आनंदीत झाला आहे. आपल्या प्रयत्नांना आधुनिक साहित्याची जोड मिळाल्यास कामगिरीत मोठा फरक पडू शकतो, असा विश्वास व्यक्त करणाऱ्या राठोडला आता वेध लागले आहेत ते स्पर्धांचे आणि सुवर्ण पदकांचे.

लेफ्टनंट कर्नल राठोड इटलीमधील स्पधेर्द्वारे प्रथमच न्यू ब्रँड पेराझी डीबी 81 गन वापरणार असून ही गन खास आपल्याला साजेशा पद्धतीने बनवण्यात आली असल्याचे त्याने सांगितले. नेमबाजांसाठी गन खूप महत्त्वाची असून ऐन स्पधेर्त ती कशी साथ देते, यावर बरेच काही अवलंबून असते. यामुळेच राठोड पेराझी हाती आल्यामुळे उत्साहित झालायं.

रोममध्ये 23 मे रोजी होणाऱ्या आयएसएसएफ विश्वचषक स्पधेर्त राठोडसह भारतातील अव्वल नेमबाजी सहभागी होत आहेत. तर लोनातो येथे 24 ते 31 मे दरम्यान जागतिक शॉटगन स्पर्धा होईल.

राठोड यापूवीर् एमएक्स 8 या गनने लक्ष्याचा वेध घेत असे. या गनमध्ये 2 एमएममधून बॅरेलचा लक्ष्य साधला जात होता. पण आता 20 एमएममधून बॅरेलचा वेध घेता येईल आणि त्यामुळे सुवर्णपदकाच्या दिशेने झेप घेणे सोपे होऊन जाईल. राठोड सांगतो, 'यापूवीर् लक्ष्याचा वेध घेणे खूप कठीण जायचे. कारण 2 एमएममधून बॅरेलच्या दिशेने एकाग्र होणे खूप कठीण जायचे. पण आता तसे होणार नाही'.

 
</text>
</doc>
