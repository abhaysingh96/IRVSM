<doc>
<docno>1111966.cms.txt</docno>
<text>
 
महाराष्ट्र
खाजगी वीजनिमिर्ती प्रकल्पांची माहिती जनतेला द्यावी
[ Monday, May 16, 2005  07:02:22 pm]


म. टा. प्रतिनिधी

पुणे : एन्रॉनच्या पुनरुज्जीवनाबरोबरच सर्व खासगी क्षेत्रातील वीजनिमिर्ती प्रकल्पांचे नवे स्वरूप नेमके कसे असेल याची सर्व माहिती राज्य सरकारने लोकांना द्यावी, अशी मागणी नर्मदा बचाव आंदोलनाच्या नेत्या मेधा पाटकर यांनी रविवारी केली.

पुणे श्रमिक पत्रकार संघाने आयोजित केलेल्या 'विकासाच्या मुद्यांबाबत लोकभूमिका' या विषयावरील व्याख्यानादरम्यान विजेच्या प्रश्ानशिवाय झोपड्या पाडलेल्या विस्थापितांच्या पुनर्वसनासाठी सोमवारपासून मुंबईत आझाद मैदानावर बेमुदत धरणे आंदोलन छेडणार असल्याचेही त्यांनी जाहीर केले.

केवळ महाराष्ट्र राज्य विद्युत मंडळ (एमएससीबी) पुरेशी वीजनिमिर्ती करू शकत नाही म्हणून एन्रॉनचे पुनरुज्जीवन करावे, हा राज्य सरकारचा युक्तीवाद अजब आहे, असे सांगून श्रीमती पाटकर म्हणाल्या की, सध्याच्या लोडशेडिंगपलिकडे पाहात असतानाच विद्युत क्षेत्रात अधिकाधिक पारदर्शकता कशी येईल याचा आग्रहही धरला गेला पाहिजे.

वास्तविक यापूवीर्च ग्रामीण जनतेला स्वस्तात वीज पुरवणाऱ्या एमएससीबीला राज्य सरकार 1986 पासून दुर्बळ करत आहे, असा आरोप करून श्रीमती पाटकर यांनी सवाल केला की, हे काम करण्याची हिंमत कोणती खासगी कंपनी दाखवेल? विद्युत निमिर्ती करणाऱ्या सर्व खासगी उद्योगांशी सरकारने केलेल्या लेखी करार पाहण्याची मागणी त्यांनी केली. त्यातून वीजनिमिर्तीचा खर्च आणि पद्धत तपासता येईल, असे त्या म्हणाल्या.

एकदा एन्रॉनकडून फसवले जाऊनही राज्य सरकार आता त्यापलिकडे पाहू शकत नाही याबद्दल आश्चर्य व्यक्त करून श्रीमती पाटकर म्हणाल्या की, सह्यादी तसेच सातपुडा पर्वतांमध्ये विद्युतनिमिर्तीच्या सक्षम पर्यायाकडे हे सरकार साफ दुर्लक्ष करत आहे. एन्रॉनचे पितळ उघडे करणाऱ्या माधव गोडबोले यांच्यासारख्यांना लोकांनी पाठिंबा दिला पाहिजे. श्रमिक पत्रकार संघाने गोडबोले, तसेच शरद पवार आणि विद्युत निमिर्ती क्षेत्रातील तज्ज्ञांना एकाच व्यासपीठावर बोलवून चर्चा घडवली पाहिजे. त्यातूनच राजकारण्यांंना उघडे पाडता येईल आणि अशा प्रकल्पांमधील त्यांचा सहभागही स्पष्ट होईल, असे पाटकर यांनी सांगितले.

मुंबईतील विस्थापित झोपडपट्टीवासीयांचा प्रश्ान् व्यापक आहे, असे सांगून त्या म्हणाल्या की, हे लोक मुंबईच्या बांधणीत सहभागी झाले होते. बांधकामावर मजुरी करण्यापासून ते मुंबईकरांच्या घरी दूध आणि वृत्तपत्रे टाकण्यापर्यंत कामे हे झोपडपट्टीवासीय करत आहेत. मुंबईच्या विकासासाठी भरमसाठ पैसे खर्च करताना ग्रामीण भागाकडे दुर्लक्ष करण्यामुळे मुंबईकडे लोकांचे लांेढे वाढताहेत. श्रीमंत करदात्यांंबरोबरच मुंबई महानगरीच्या अर्थव्यस्थेत भर घालणाऱ्या झोपडपट्टीवासियांच्या हक्कांचा विचार विकास प्रकल्पांमध्ये व्हायला हवा, असेही पाटकर यांनी सागितले.

 
</text>
</doc>
