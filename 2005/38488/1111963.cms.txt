<doc>
<docno>1111963.cms.txt</docno>
<text>
 
महामुंबई: मुंबई टाइम्स
ठंडा मतलब...
[ Monday, May 16, 2005  06:51:20 pm]


प्रवीण मुळ्ये

रेल्वेच्या हद्दीत कोल्डड्रिंक्सना 'नो एण्ट्री' करण्याच्या रेल्वेमंत्री लालूप्रसाद यादव यांच्या घोषणेमुळे रेल्वे कॅण्टीनवाल्यांचे आणि कोल्डड्रिंक कंपन्यांचे घसे कोरडे पडले आहेत. कोल्डड्रिंक मल्टिनॅशनल्सनी तर रेल्वे मंत्रालयाचे दरवाजे ठोठावायचं ठरवलं आहे. त्याच वेळी मुंबईत सुरू असलेल्या महोत्सवांमधून कोकम सरबत, आवळा सरबत, पन्हं, अशा 'देसी' टेस्टमधून मुंबईकरांना गार करणाऱ्या उत्पादकांचे चेहरे मात्र खुलले आहेत. कोला वॉरमध्ये मागे पडलेल्या या देशी 'ड्रिंक'वाल्यांनी 'ये दिल मांगे मोअर' असं म्हणत पेप्सी, कोलाची जागा घेण्यासाठी रेल्वेच्या केटरिंग विभागाकडे धाव घ्यायला सुरुवात केली आहे.

रेल्वेमंत्र्यांनी हा निर्णय जाहीर करण्यापूवीर्च कोकम सरबत, पन्हं या पेयांनी छत्रपती शिवाजी टमिर्नससारख्या मोठ्या रेल्वे स्टेशन्सवर धडक मारली आहे. लोकलच्या डब्यात शिजून बाहेर पडणाऱ्या किंवा बाहेरगावांहून रणरणत्या उन्हात मुंबईत दाखल झालेल्या प्रवाशांकडून त्याला चांगला प्रतिसादही मिळू लागला आहे. त्यामुळे या उत्पादकांनी आता रेल्वेमंत्र्यांच्या निर्णयाचा आधार घेऊन नवी व्यूहरचना करायला सुरुवात केली आहे.

नवा निर्णय अमलात आल्यास रेल्वेच्या कॅण्टीनमध्ये पन्हं, कोकम सरबत, आवळा सरबत, एनजीर्, मँगोला ही पेयं मिळू शकतील. आजकाल काही कंपन्या शहाळ्याचं पाणीही प्लास्टिकच्या बाटलीतून विकत आहेत. या निर्णयामुळे त्यांना नवं माकेर्ट मिळण्याची शक्यता आहे.

रेल्वेमंत्र्यांच्या निर्णयाला रेल्वे कॅण्टीनवाले आणि मल्टिनॅशनल्स यांचा मात्र तीव्र विरोध आहे. 'कोला, पेप्सी ये सब सॉफ्ट ड्रिंक्स जहर है...' अशा शब्दांत परदेशी कोला कंपन्यांना रेल्वेमंत्री लालूप्रसाद यादव यांनी 'जोर का झटका धीरे से लगे' चा फील दिलाय. लालूंच्या निर्णयावर उघड प्रतिक्रिया द्यायला मल्टिनॅशनल्सवाले कचरत आहेत. पण कोला ड्रिंक्सबाबतचा गैरसमज दूर करण्यासाठी प्रयत्न करण्याचं मात्र त्यांनी मनावर घेतलं आहे.

कॅण्टीनमध्ये मिळणाऱ्या पदार्थांच्या स्वच्छतेविषयी निर्माण झालेल्या प्रश्ानमुळे प्रवाशांना दुरावत चाललेल्या रेल्वे कॅण्टीनवाल्यांचीही झोप लालूंच्या या घोषणेमुळे उडाली आहे. सध्या कॅण्टीनला मिळणाऱ्या बिझनेसपैकी 70 टक्केबिझनेस हा कोल्डड्रिंक्समार्फत होतो. आता हीच कोल्डड्रिंक्स मिळणं बंद झालं, तर आम्हाला कॅण्टीनच बंद करावं लागेल, असा सूर मुलुंड, भायखळा, दादर भागातील रेल्वे कॅण्टीनवाल्यांनी लावलाय. कोला ड्रिंक्सना दूध, दही, लस्सी, ताक अशा 'नॅचरल' पदार्थांचा पर्याय लालूंनी दिलाय. पण हे पदार्थ लवकर खराब होणारे असल्यामुळे ते कॅण्टीनमध्ये ठेवण्यासाठी योग्य सुविधा रेल्वे प्रशासन पुरवणार का? असा कॅण्टीनवाल्यांचा सवाल आहे. लालूप्रसादांनी देशभरात मोठा गाजावाजा करून सुरू केलेल्या 'कुल्हड' योजनेचं पुढे काय झालं, हे सर्वांनाच ठाऊक आहे. त्याप्रमाणेच ही घोषणाही हवेत विरून जाईल, असं भाकित हे कॅण्टीनवाले करत आहेत.

अचानक कोला वॉरमध्ये उतरलेल्या लालूंचा हा निर्णय 'मोठ्या लेव्हलचा 'बडा' गेम' असल्याची प्रतिक्रिया सर्वसामान्य प्रवासी व्यक्त करत आहेत. प्रवाशांच्या खान-पानसेवेची काळजी करण्यापेक्षा प्रवासात अधिक नियोजन आणण्यावर लालूंनी लक्ष केंदित करावं, असा टोला रेल्वे प्रवासी संघानं या निर्णयावर प्रतिक्रिया देताना हाणला.

 
</text>
</doc>
