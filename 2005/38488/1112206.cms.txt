<doc>
<docno>1112206.cms.txt</docno>
<text>
 
देश-विदेश
वर्षपूर्ती सोहळ्यावर माकपचा बहिष्कार
[ Monday, May 16, 2005  11:59:30 pm]


म. टा. विशेष प्रतिनिधी

नवी दिल्ली : शेती, सामाजिक न्याय तसेच अनेक आथिर्क निर्णयांच्या आघाडीवर केंदातील युपीए सरकार अपयशी ठरल्याचा ठपका ठेवीत सरकारच्या वर्षपूतीर्निमित्त आयोजित समारंभावर बहिष्कार घालण्याचा निर्णय सरकारला बाहेरून पाठिंबा देणाऱ्या मार्क्सवादी कम्युनिस्ट पक्षाने घेतला आहे. त्याचवेळी युपीए सरकारची वर्षभरातली कामगिरी 'समाधानकारक' असल्याचे प्रशस्तीपत्रक देत, माकपच्या बहिष्काराने वर्षपूतीर् सोहळ्याचा विचका होणार नाही, असा विश्वास काँग्रेस अध्यक्षा सोनिया गांधी यांनी व्यक्त केला आहे.

मनमोहन सिंग सरकारच्या वर्षपूतीर्निमित्त बुधवारी काँग्रेस व मित्रपक्षांसाठी स्नेहभोजन तसेच रविवारी वर्धापनदिन सोहळा आयोजित केला आहे. या पार्श्वभूमीवर माकपच्या पॉलिटब्युरोची दोन दिवसांची बैठक झाली. या बैठकीत केंद सरकारच्या वर्षभरातील कामगिरीचा ताळेबंद मांडण्यात आला. बैठकीनंतर युपीए सरकारच्या अपयशाचा पाढा वाचणारे चार पानी निवेदन माकपने जारी केले. ते पत्रकारांच्या हाती पडल्यानंतर थोड्याच वेळात त्यांना ऐकावा लागला तो माकपचे सरचिटणीस प्रकाश करात यांचा तीव्र नाराजीचा सूर!

केंदाच्या आथिर्क धोरणांवर माकप सातत्याने हल्ला चढवत आला आहे. गेल्या काही दिवसांत हा हल्ला अधिकच तीव्र झाल्याने पंतप्रधान सिंग यांनी माकपचे माजी सरचिटणीस हरकिशनसिंग सुरजित यांची रुग्णालयात तातडीने जाऊन भेट घेतली. पॉलिटब्युरोचे सदस्य सीताराम येचुरीही याच काळात आजारी होते. अनेक काँग्रेस नेत्यांनी त्यांचीही रुग्णालयात जाऊन भेट घेतली. या शिष्टाईचा काहीही परिणाम झाला नाही आणि करात यांनी बहिष्काराचे अस्त्र उगारलेच.

युपीए सरकार सामाजिक न्याय, शेती आदींसह आथिर्क निर्णयांच्या विविध आघाड्यांवर वर्षभरात अपयशी ठरले आहे. किमान समान कार्यक्रमातल्या अनेक महत्त्वाच्या विषयांना युपीए सरकारने अग्रक्रम देण्याचे टाळले, त्याबाबत आम्ही अजिबात समाधानी नाही, असे सांगत करात यांनी घोषणा केली ती जनजागरण मोहिमेची. किमान समान कार्यक्रमातील महत्त्वाच्या विषयांच्या अमलबजावणीसाठी सरकारवर जनमताचा दबाव निर्माण करावा लागणार आहे. त्यासाठी ही जनजागरण मोहिम आयोजित केली जाईल, असे त्यांनी जाहीर केले. पॉलिटब्युरोच्या बैठकीनंतर पत्रकारांना देण्यात आलेल्या निवेदनातही सरकारच्या विरोधात असाच चढा सूर लावण्यात आला आहे.

डाव्यांनी हा हल्लाबोल केला असला तरी काँग्रेस अध्यक्ष सोनिया गांधी सोमवारी निश्चिंतच वाटल्या. काँग्रेस कार्यकारणीच्या बैठकीनंतर पत्रकारांशी बोलताना त्या म्हणाल्या की, त्यांच्या या भूमिकेमुळे वर्षपूतीर् सोहळ्याचा विचका होईल असे काही वाटत नाही. महत्त्वाचे म्हणजे येत्या बुधवारी डाव्या पक्षांबरोबर सुसूत्रता समितीची बैठक आहे, या बैठकीत गैरसमजांचे निराकरण केले जाईल आणि सारे काही सुरळीत होईल, असा विश्वास आपल्याला वाटत असल्याचेही त्यांनी नमूद केले.

केंदातल्या युपीए सरकारचे कामकाज संतोषजनक असून पंतप्रधान मनमोहन सिंग आणि केंदीय मंत्रिमंडळातले मंत्री त्यासाठी विशेष अभिनंदनास पात्र आहेत, अशी शाबासकी काँग्रेस अध्यक्षा सोनिया गांधींनी काँग्रेस कार्यकारिणीच्या बैठकीनंतर पत्रकारांशी बोलताना दिली.

 
</text>
</doc>
