<doc>
<docno>1112117.cms.txt</docno>
<text>
 
महामुंबई
राज आणि सिमरनॉनस्टॉप 500
[ Monday, May 16, 2005  09:49:40 pm]


म. टा. प्रतिनिधी

मुंबई : लंडनचे देखणेपण आणि भारतीय रांगडेपणाची सांगड घालत भारतीय पाश्चात्त्य सिनेमात नवा पायंडा पाडणाऱ्या 'दिलवाले दुल्हनिया ले जायेंगे' या सिनेमाने मराठा मंदिर थिएटरमध्ये नॉस्टॅलजिक प्रेक्षकांसह शुक्रवारी 500व्या आठवड्यात पदार्पण के ले. शाहरूख खान आणि काजोलवरच्या प्रेमापोटी अनेक सिनेमावेडे दररोज मराठा मंदिरमध्ये हजेरी लावत होते. त्या सर्वांच्या बरोबरीने धुमधडाक्यात हा सुवर्णक्षण साजरा करण्यात आला.

ताज्या दमाचा शाहरूख, काजोल, भारदस्त व्यक्तिमत्त्वाचे अमरिश पुरी, संस्मरणीय गाणी, कायम आठवणीत राहणारे प्रसंग आणि हृदयस्पशीर् कथेमुळे भारतातच नव्हे, तर भारताबाहेरही रसिकांनी या सिनेमा डोक्यावर घेतला. एकाच थिएटरमध्ये दीर्घकाळ चालण्याच्या विक्रमाबाबत त्याने अमिताभ, धमेर्ंद, संजीवकुमार, अमजद खान चौकडीच्या सुपर-डूपर हीट 'शोले'लाही मागे टाकले आहे.

1995मध्ये दाखल झालेल्या 'दिलवाले दुल्हनिया'ने त्यावषीर्च्या सर्वाधिक पुरस्कारांवर आपलेच नाव कोरले होते. हा सिनेमा यापुढेही मराठा मंदिरमध्ये पाहता येणार असून ऑक्टोबरमध्ये त्याला दहा वषेर् पूर्ण होतील. मराठा मंदिरमध्ये गेल्या दहा वर्षांत अनेक चित्रपट आले आणि गेले. पण 'दिलवाले दुल्हनिया'ने मात्र त्याचा ताजेपणा अद्याप टिकवून ठेवला आहे.

 
</text>
</doc>
