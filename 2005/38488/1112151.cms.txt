<doc>
<docno>1112151.cms.txt</docno>
<text>
 
क्रीडा
कौस्तुभ पवारचा भेदक मारा
[ Monday, May 16, 2005  10:53:14 pm]


मुंबई : एल्फ चषक क्रिकेट स्पधेर्च्या साखळी लढतीत दिलीप सरदेसाई संघाने आज पुण्याच्या कॅडेन्स अॅकॅडमी संघाला 198 धावांतच गुंडाळले आणि पहिल्या दिवसअखेर 1 बाद 101 धावा करून सामन्यावर पकड बसविली आहे. कर्नाटक स्पोटिर्ंगवर झालेल्या या लढतीत नाणेफेक जिंकून प्रथम फलंदाजी करणाऱ्या कॅडेन्सला कौस्तुभ पवारच्या मध्यमगती माऱ्याने चांगलेच सतावले. परीक्षित जाधव (78) व रोहित मोटवानी (34) यांनी चौथ्या विकेटसाठी केलेली 76 धावांची भागी आणि जाधवनेच दिव्यकांत कांबळेसह सातव्या विकेटसाठी केलेल्या 73 धावांच्या भागीदारीमुळे कॅडेन्सला किमान 198 धावा करता आल्या. त्यानंतर कौस्तुभ पवारच्या नाबाद 60 धावांच्या खेळीने सरदेसाई संघाने आपली बाजू भक्कम केली.

एल्फवरील सामन्यामध्ये सुफिया शेखच्या शानदार शतकी खेळीमुळे दिलीप वेंगसरकर संघाने कर्नाटक राज्य क्रिकेट अॅकॅडमीविरुद्ध 6 बाद 302 धावा फटकावल्या. सुफियाने सुधांशू प्रधानसह चौथ्या विकेटसाठी 120 धावांची भागी केली. तसेच सहाव्या विकेटसाठी रोहन केरकरसह 83 धावांची भर घातली.

सामन्यांचे निकाल

कॅडेन्स अॅकॅडमी : 198 (रोहित मोटवानी 34, परिक्षित जाधव 78, कौस्तुभ पवार 24/4, झाकी शेख 61/2, विरेंद पांडे 59/2) वि. दिलीप सरदेसाई संघ : 1 बाद 101 (कौस्तुभ पवार खेळत आहे 60).

दिलीप वेंगसरकर संघ : 6 बाद 302 (सुफिया शेख खेळत आहे 124, सुधाशू प्रधान 54, रोहन केरकर 35) वि. कर्नाटक राज्य क्रिकेट अॅकॅडमी.

 
</text>
</doc>
