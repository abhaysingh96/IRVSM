<doc>
<docno>1112177.cms.txt</docno>
<text>
 
महामुंबई
पोलिस आयुक्तांचा आदेश हायकोर्टाकडून रद्द
[ Monday, May 16, 2005  11:24:11 pm]


म. टा. प्रतिनिधी

मुंबई : देहविक्रयाचे अनैतिक व्यवहार सुरू असल्याच्या संशयामुळे 25 जागांना सील ठोकण्यासाठी पोलिस आयुक्तांनी दिलेला आदेश मुंबई हायकोर्टाने बेकायदा ठरवून तो रद्द केला आहे.

न्या. आर. एम. एस. खांडेपारकर व न्या. पी. व्ही. काकडे यांच्या खंडपीठापुढे या संदर्भात सुनावणी झाली. पोलिस आयुक्तांना कार्यकारी दंडाधिकाऱ्यांचेसुद्धा अधिकार नसल्याने त्यांना जिल्हा दंडाधिकाऱ्यांप्रमाणे अधिकार असल्याचा प्रश्ान्च उद्भवत नाही, असे या खंडपीठाने म्हटले आहे.

'प्रिव्हेन्शन ऑफ इमोर्रल ट्रॅफिक अॅक्ट' या कायद्यांतर्गत पोलिस आयुक्त ए. एन. राय यांनी जून ते सप्टेंबर 2004 या कालावधीत 25 व्यक्तींना त्यांच्या इमारतीत देहविक्रय चालत असल्यामुळे त्या सील का करू नये, अशा कारणे दाखवा नोटिसा बजावल्या होत्या. त्यानंतर या मालमत्ता सील करण्यात आल्यामुळे त्यांनी हायकोर्टाकडे दाद मागिण्तली, असे अॅड. अशोक पांडे यांनी सांगितले.

 
</text>
</doc>
