<doc>
<docno>1112077.cms.txt</docno>
<text>
 
अर्थव्यवहार
एसबीआय कॅपिटल माकेर्ट्सच्या नफ्यात 40 टक्के वाढ
[ Monday, May 16, 2005  09:21:09 pm]


म. टा. व्यापार प्रतिनिधी

मुंबई : भारतीय स्टेट बँकेची उपकंपनी व देशातील सर्वात मोठी इन्व्हेस्टमेंट बँक असलेल्या एबीआय कॅपिटल माकेर्ट्स लि.ने मार्च 2005 अखेर संपलेल्या आथिर्क वर्षात जोरदार कामगिरी बजावली असून, निव्वळ नफ्यात 40 टक्के वाढ साध्य केली आहे.

कंपनीने गेल्या वर्षात 174 कोटी रु. एकूण उत्पन्नावर (आधीच्या आथिर्क वर्षात 138 कोटी रु., 24 टक्के वाढ) 88 कोटी रु. निव्वळ नफा (63 कोटी रु.) मिळविला असून, देशातील सर्वात मोठा निधी संकलक म्युच्युअल फंड (कर्जरोखे व समभागआधारित गुंतवणूक मिळून) म्हणून आपले स्थान निर्माण केले आहे. इंडिया बुल्स, भारती शिपयार्ड, देना बँक, 'एसएएल' स्टील, विशाल एक्स्पोर्ट्स आदी प्रमुख कंपन्यांच्या खुल्या भागविक्रीचे व्यवस्थापन 'एसबीआय कॅप्स'ने गतवर्षात केले असून, अनेक मध्यम आकाराच्या कंपन्यांच्या भागविक्रीचीही जबाबदारी सांभाळली आहे. या कंपन्यांच्या भागविक्रीला गुंतवणूकदारांचा उत्तम प्रतिसाद मिळाला. किरकोळ गुंतवणूकदारांना भांडवल बाजारात परत आणण्यात आपण कामगिरी बजावली असल्याचा दावा कंपनीकडून करण्यात आला आहे.

'एसबीआय कॅप्स'च्या प्रॉजेक्ट फायनानन्स टीमने गेल्या वर्षात पेट्रोनेट एलएनजी, कर्नाटक पॉवर कॉपोर्रेशन लि., जिंदाल पॉवर लि., एसटी-सीएमएस इलेक्टिसिटी कंपनी लि., इंडियन हॉटेल्स कॉपोर्रेशन लि., बजाज इलेक्ट्रिकल्स लि., एसार पॉवर आदी कंपन्यांच्या विस्तार कार्यक्रमांना यशस्वीरीत्या सामूहिक कजेर् (डेट् सिंडिकेशन) मिळवून दिली आहेत.

 
</text>
</doc>
