<doc>
<docno>1112013.cms.txt</docno>
<text>
 
देश-विदेश
18 हॉटेल्स केवळ 300 कोटींना विकली!
[ Monday, May 16, 2005  08:28:07 pm]


म. टा. विशेष प्रतिनिधी

नवी दिल्ली : मंुबईतल्या सेंटॉर हॉटेल्स विक्री व्यवहाराच्या चौकशीबरोबरच भारतीय पर्यटन विकास महामंडळाच्या कवडीमोल भावात विकलेल्या अन्य 18 हॉटेल्सच्या विक्री व्यवहारांचीही चौकशी व्हावी, अशी मागणी माजी खासदार संजय निरुपम यांनी पंतप्रधानांकडे एका पत्राद्वारे केली आहे.

भारतीय पर्यटन विकास महामंडळाच्या 26 पैकी 18 हॉटेल्सची वाजपेयी सरकारच्या कारकिदीर्त विक्री करण्यात आली. निर्गुंतवणूक प्रक्रियेत मूल्यांकनाचे सारे नियम धाब्यावर बसवून हे विक्री व्यवहार कवडीमोल भावाने झाले. ज्या व्यवहारातून सरकारला 1 हजार कोटी रुपये मिळायला हवे होते, त्याऐवजी अवघे 300 कोटी रुपयेच पदरात पडले. भाजपच्या काही खासदारांनी तसेच भाजपच्या निकटवतीर्यांनीच हे हॉटेल्स खरेदी केले आहेत, असा आरोप करताना निरूपम म्हणाले, सेंटॉर विक्री व्यवहाराच्या काळातच हे व्यवहार झाले असून केंदीय दक्षता आयोगातफेर् या हॉटेल्सच्या मूल्यांकनाची तसेच साऱ्या व्यवहाराची चौकशी करण्यात यावी, अशी मागणी आपण पंतप्रधानांकडे केली आहे.

राज्यसभेत शिवसेना सदस्य असताना सेंटॉरच्या संशयास्पद व्यवहाराबद्दल आपण वारंवार आवाज उठवला त्यामुळे रालोआच्या ज्येष्ठ नेत्यांची बरीच नाराजीही आपणास पत्करावी लागली, असे स्पष्ट करीत निरूपम म्हणाले, कॅगने नुकत्याच जारी केलेल्या अहवालात, सेंटॉर व्यवहाराबाबत आपण केलेला प्रत्येक आरोप खरा असल्याचे शिक्कामोर्तब झाले. इतकेच नव्हे तर सरकारने सेंटॉर व्यवहाराच्या चौकशीचे आदेशही दिले. भारतीय पर्यटन विकास महामंडळाच्या 18 हॉटेल्सच्या विक्री व्यवहारातही किमान सातशे कोटींचा घोटाळा झाल्याची शंका, अधिवेशनाच्या अखेरच्या दिवशी आपण पंतप्रधानांना लेखी पत्रान्वये कळवली. सेंटॉरचा व्यवहार होत असतांनाच, या हॉटेल्सचेही व्यवहार झाले. या तमाम व्यवहारांची पुरेपुर कल्पना तत्कालिन निर्गुंतवणूक मंत्री अरूण शौरी यांना होती, मात्र सोयीस्कर डोळेझाक करून त्यांनी मोठा देशदोह केला आहे, असा आरोपही निरूपम यांनी केला आहे.

 
</text>
</doc>
