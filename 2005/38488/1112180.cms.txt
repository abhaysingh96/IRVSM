<doc>
<docno>1112180.cms.txt</docno>
<text>
 
महामुंबई
दुसरा आंतरराष्ट्रीय महिला चित्रपट महोत्सव 24पासून
[ Monday, May 16, 2005  11:26:32 pm]


म. टा. सांस्कृतिक प्रतिनिधी

मुंबई : गतवर्षी मिळालेल्या उत्तम प्रतिसादानंतर यावषीर् दुसरा इंटरनॅशनल विमेन्स फिल्म फेस्टिवल भारतातल्या आठ प्रमुख शहरांत होणार असून मुंबईत तो 24 ते 26 मे या कालावधीत यशवंतराव चव्हाण केंदामध्ये आयोजित करण्यात आला आहे. 'मेड बाय वूमेन 2' असे शीर्षक असलेल्या या महोत्सवात निरनिराळ्या आंतरराष्ट्रीय चित्रपट महोत्सवात पुरस्कार मिळालेले कथात्म, अ- कथात्म चित्रपट, लघुपट, सचेतपट दाखवण्यात येणार आहेत.

फेडरेशन ऑफ फिल्म सोसायटीज ऑफ इंडियाच्या सहकार्याने आणि ब्रिटीश काऊन्सिलच्या मदतीने आयोजित करण्यात आलेल्या या महोत्सवात यावषीर् सर्व प्रकारातील उत्कृष्ट चित्रपटांचा समावेश करून महोत्सवाची कक्षा विस्तारण्यात आल्याचे आयोजकांनी सांगितले. जगभरातील मान्यवर स्त्री दिग्दर्शकांनी घडवलेले स्त्री विश्वाचे बहुरंगी, बहुआयामी आणि अंतर्मुख करणारे दर्शन, असे या महोत्सवाचे स्वरुप असणार आहे. इराण, फिनलंड, इस्त्रायल, नॉवेर्, फ्रान्स, ऑस्टेलिया, इंग्लंड, जर्मनी, अमेरिका आणि भारत या देशांतल्या दिग्दशिर्कांनी बनवलेले चित्रपट महोत्सवात पाहावयास मिळणार आहेत. भारतात एप्रिलच्या अखेरीस या महोत्सवास सुरुवात झाली. देशातल्या मुंबई, दिल्ली, कोलकाता, चेन्नई, बंगलोर, थिरुवनंतपुरम, हैदराबाद आणि पुणे या आठ प्रमुख शहरांमध्ये हा महोत्सव आयोजित करण्यात आला आहे. मेअखेर पर्यंत तो चालणार असून मुंबईत त्याचा 24 मे रोजी प्रारंभ होणार आहे.

इराणच्या माझेर्ह मेश्किनी या दिग्दशिर्केचा व्हेनिस इंटरनॅशनल फिल्म फेस्टिवलमध्ये सवोर्त्कृष्ट चित्रपटाचा पुरस्कार पटकावणारा 'द डे आय बिकेम अ वुमन' हा बहुचचिर्त चित्रपट यंदाच्या 'मेड बाय विमेन' महोत्सवाचे प्रमुख आकर्षण ठरणार आहे. स्त्रीविषयीच्या पुरुषी कल्पनांशी इराणी स्त्रियांना द्यावा लागणारा अहनिर्श झगडा, हे या चित्रपटाचे सूत्र असून मेश्किनी यांनी अतिवास्तववादी शैलीत ते अत्यंत नजाकतीने मांडले आहे. छोट्याशा गोष्टीतूनही पुरुषी अहंकार कसा डिवचला जातो आणि चाकोरीबाहेर पडणाऱ्या बाईवर घर सांभाळ नाहीतर घटस्फोट घे, अशी नवऱ्याकडून सक्ती कशी केली जाते याचे विषण्ण करणारे दर्शन दिग्दशिर्का घडवते.

शिकागोस्थित लिजी पुल्लाप्पली दिग्दशिर्त 'संचारम' हा मल्याळी चित्रपट केरळमधील एका गावात राहणाऱ्या दोन बुध्दिमान मुलींमधल्या समलिंगी संबंधाची गोष्ट सांगतो. अॅनी फॉन्टेन या फ्रेंच दिग्दशिर्केच्या 'हाऊ आय किल्ड माय फादर' या चित्रपटात बाप आणि मुलगा यांच्या नातेसंबंधाची गोष्ट मनोविश्लेषणात्मक पद्धतीने सांगितली आहे. जेन पार्कर या ब्रिटीश दिग्दशिर्केचे 'व्हर्लपूल' आणि 'कोल्ड जाझ' तसेच लोटे रिनिगर हिचा 'हर्लक्विन' हे लघुपटही वेगळ्या विषयांवरचे आहेत. महोत्सवातीत चित्रपट तसेच अन्य माहितीसाठी ऋत्विजा गोम्स यांच्याशी संपर्क साधावा. फोन- 22823560 (128).

 
</text>
</doc>
