<doc>
<docno>1112154.cms.txt</docno>
<text>
 
महाराष्ट्र
कलमाडी हायकमांडला आव्हान देत असल्याचा आरोप
[ Monday, May 16, 2005  10:58:22 pm]


म. टा. प्रतिनिधी

पुणे : दिल्लीत काही घडामोडी घडत असल्याच्या अफवा पसरवल्या जात आहेत. अभय छाजेड यांच्या निवडीचा प्रश्न राहिला नाही, असे खासदार सुरेश कलमाडी यांनी केलेले वक्तव्य दिशाभूल करणारे असून, ते हायकमांडला आव्हान करणारे आहे असे प्रतिपादन काँग्रेसचे माजी शहराध्यक्ष आणि कलमाडी विरोधक मोहन जोशी यांनी सोमवारी वार्ताहर बैठकीत केले.

शहराध्यक्ष निवड आणि काँग्रेसच्या निवडणुका याबाबतचे कोणतेच इश्यू आता राहिले नाहीत. जोशी- शिवरकर गटाला 25 टक्के जागा देण्याचा निर्णय झाल्याचे कलमाडी यांनी रविवारी प्रसिद्धीमाध्यमांशी बोलताना सांगितले होते. त्यावर जोशी यांनी आक्षेप घेतला असून, ते हायकमांडला चॅलेंज करत असल्याचा आरोप केला आहे.

काँग्रेसचे केंदीय निवडणूक प्रमुख ऑस्कर फर्नांडिस यांनी स्वत: त्यांच्या कार्यालयात बैठक बोलावली होती. त्याला कलमाडीही उपस्थित होेते, त्यावेळी वाद मिटण्यासारखी काहीच चर्चा झाली नव्हती, असे जोशी यांचे म्हणणे आहे.

 
</text>
</doc>
