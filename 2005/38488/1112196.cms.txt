<doc>
<docno>1112196.cms.txt</docno>
<text>
 
महामुंबई
बंगलोरच्या धतीर्वर मुंबईजवळ भव्य माकेर्ट उभारणार
[ Monday, May 16, 2005  11:47:20 pm]


म. टा. वृत्तसेवा

पनवेल : सामाजिक प्रश्नंवर शिवसेना आणि राष्ट्रवादी काँग्रेसच्या भूमिका एक असल्या तरी आमच्यातील राजकीय मदभेद मात्र कायमच राहतील, असे शरद पवार यांनी पुन्हा एकदा ठणकावून सांगितले आहे.

शंकरशेठ शिवराम पाटील कृषी पणन व व्यवसाय व्यवस्थापन महाविद्यालय, रायगड जिल्हा परिषद आणि राज्य शासनाच्या कृषी व पशु संवर्धन खाते यांच्या संयुक्त विद्यमाने रसायनी येथे आयोजित शेतकरी मेळावा व कृषी प्रदर्शनाचे उद्घाटन करताना पवार यांनी वरीलप्रमाणे प्रतिपादन केले. या समारंभासाठी शरद पवार आणि लोकसभेचे माजी अध्यक्ष मनोहर जोशी सोमवारी रसायनीला एकाच व्यासपीठावर आले होते.

शेतकऱ्यांच्या मालाला किंमत मिळावी, त्याच्या मालाचे कमीतकमी नुकसान व्हावे यासाठी बंगलोरच्या धतीर्वर मुंबईजवळ सर्व सोयींनीयुक्त असे भव्य माकेर्ट उभारण्यास केंद सरकारने मान्यता दिली असल्याची माहिती शरद पवार यांनी कृषी प्रदर्शनाचे उद्घाटन केल्यानंतर शेतकऱ्यांना मार्गदर्शन करताना दिली. ते पुढे म्हणाले, फळबाग विस्तारासाठी योजना आखण्याचे काम सुरू असून त्याबाबत येत्या आठ दिवसांतच निर्णय घेतला जाईल. या योजनेसाठी देशातील शेतकऱ्यांना 50 टक्के अनुदान देऊन जूनपासून अमलबजावणी केली जाईल आणि ही मदत शेतकऱ्यांना वेगळ्या व्यवस्थेमार्फत दिली जाईल. यावेळी पवार यांच्या हस्ते कृषी खात्याच्या 'महापीक' अंकाचे प्रकाशन करण्यात आले.

देशातील सत्तर टक्के जनता शेती व्यवसायावर अवलंबून असताना शेतकऱ्यांसाठी खूप योजना आल्या तरीही हा शेतकरी पोरकाच राहीला अशी खंत मनोहर जोशी यांनी व्यक्त केली आणि त्यांनी शेतीला उद्योगाचा दर्जा द्यावा, अशी मागणी केली.

गरीब शेतकऱ्यांना मोफत वीज मिळायला हवी, असे सांगून जोशी यांनी रायगड जिल्ह्यात मत्स्यशेतीसारखे प्रयोग होण्यासाठी संशोधन केंद स्थापण्याची गरज प्रतिपादन केली. सरकारी कर्मचाऱ्यांप्रमाणे शेतकऱ्यांनीही संघटित होऊन आपल्या मागण्या मान्य करून घ्यायला हव्यात, असा सल्लाही त्यांनी दिला.

शेतकरी मेळावा व कृषी प्रदर्शनाचे प्रास्ताविक आमदार विवेक पाटील यांनी केले. कार्यक्रमाच्या अध्यक्षस्थानी अन्न व नागरी पुरवठामंत्री सुनील तटकरे होते. विधान परिषदेचे सदस्य जयंत पाटील, कोकण कृषी विद्यापीठाचे कुलगुरूडॉ. शंकरराव मगर तसेच रायगड जिल्हा परिषदेचे अध्यक्ष बाळासाहेब पाटील उपस्थित होते.

 
</text>
</doc>
