<doc>
<docno>986338.cms.txt</docno>
<text>
 
देश-विदेश
'पंचधारा'चा विशेषांक सुशीलकुमार शिंदे यांना भेट
[ Monday, January 10, 2005  09:28:13 pm]


हैदराबाद : आंध्र प्रदेशात गेल्या अर्धशतकाहून अधिक काळ मराठीचे संवर्धन व विकास यासाठी कार्य करणाऱ्या मराठी साहित्य परिषद या संस्थेच्या प्रतिनिधींनी राज्यपाल सुशीलकुमार शिंदे यांची नुकतीच भेट घेतली. या भेटीत ' पंचधारा ' त्रैमासिकाचा ' मखदूम विशेषांक ' शिंदे यांना भेट देण्यात आला.

मराठीच्या विकासासाठी सातत्याने कार्यरत असलेल्या मराठी साहित्य परिषदेतफेर् ' पंचधारा ' हे त्रैमासिक प्रसिध्द केले जाते. मराठीचे अभ्यासक आणि महत्त्वाचे संशोधन यांचा परिचय करून देणाऱ्या पुस्तकांचे प्रकाशनही ही संस्था वेळोवेळी करीत आली आहे.

याच उपक्रमांतर्गत हैदराबादेतील प्रख्यात कवी आणि क्रांतिकारक मखदूम मोहिमुद्दीन यांच्या कार्याचा परिचय करून देणारा विशेषांक परिषदेने प्रकाशित केला आहे. राज्यपाल सुशीलकुमार शिंदे यांच्याशी असलेले ऋणानुबंध लक्षात घेऊन परिषदेच्या प्रतिनिधींनी त्यांना या अंकाची प्रत भेट दिली.

 
</text>
</doc>
