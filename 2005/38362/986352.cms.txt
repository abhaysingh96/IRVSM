<doc>
<docno>986352.cms.txt</docno>
<text>
 
क्रीडा
बांगलादेशाचा पहिलावहिला कसोटी विजय
[ Monday, January 10, 2005  10:01:17 pm]


चित्तगांव : बांगलादेशाने झिम्बाब्वेवर 226 धावांनी मात करून आपला पहिलावहिला कसोटी विजय साजरा केला. बांगलादेशातफेर् इनामूल हकच्या फिरकीने 6 गडी गारद केले.या सामन्यातील सवोर्त्तम खेळाडूचे बक्षिस इनामूल हकला देण्यात आले.

सोमवारी पाचव्या आणि शेवटच्या दिवशी बांगलादेशाने कसोटी विजय साजरा केला. झिम्बाब्वेचा फलंदाज ख्रिस्तोफर मोफू याला डावखुरा फिरकी गोलंदाज हक याने बाद केले आणि बांगलादेशाच्या खेळाडूंनी व प्रेक्षकांनी जल्लोष केला.

झिम्बाब्वेच्या आंतर्गत कलहामुळे त्यांचा संघ दुबळा झाला आहे. बांगलादेशच्या 381 धावांच्या आव्हानाचा पाठलाग झिम्बाब्वेला करताच आला नाही. त्यांचा डाव अवघ्या 154 धावात गडगडला. मग बांगलादेशाच्या खेळाडूंनी एकमेकांना मिठ्या मारून विजयाचा आनंद साजरा केला. कर्णधार हबीबूल बाशरच्या नेतृत्वाखालील बांगलादेशाच्या खेळाडूंनी स्टेडियमला एक फेरीही मारली आणि प्रेक्षकांच्या अभिनंदनाचा स्वीकार केला.

तब्बल 4 वर्षं आणि 34 कसोटी सामन्यांची वाट बांगलादेशाला पहिला विजय साजरा करण्यासाठी बघावी लागली. त्यांना 2000 साली कसोटी दर्जा मिळाला आणि 31 कसोटी सामन्यात त्यांना पराभवाची नामुष्की पत्करावी लागली होती. केवळ 3 कसोटी सामने (झिम्बाब्वेविरूद्ध 2 आणि वेस्ट इंडिजविरुद्ध 1) त्यांना अनिणिर्त राखता आले होते. बांगलादेशाच्या आजच्या विजयाचा शिल्पकार अनपेक्षितपणे ठरला तो 18 वर्षांचा इनामूल हक. त्याने आपल्या कसोटी कारकिदीर्तील सवोर्त्तम कामगिरी नोंदवताना 45 धावात 6 बळी मिळवले. बांगलादेशच्या गोलंदाजाची ही सवोर्त्तम कामगिरी. झिम्बाब्वेतफेर् बऱ्यापैकी लढत देण्याचा प्रयत्न केला तो मधल्याफळीतील फलंदाज हॅमिल्टन मझाकार्डझाने. त्याने अर्धशतक साजरे केले. परंतु त्याला इतरांकडून मात्र म्हणावी तशी साथ मिळू शकली नाही.

धावफलक

बांगलादेश पहिला डाव : 488.

झिम्बाब्वे पहिला डाव : 312.

बांगलादेश दुसरा डाव : 9 बाद 204 डाव सोडला.

झिम्बाब्वे दुसरा डाव : मॅटसीकेन्येरी- त्रि. गोे. हक 20, रॉजर्स- झे. बदली (राणा) गो. बैश्य 0, सिबांदा- पायचीत गो. बैश्य 0, मास्काडझा- झे. व गो. हक 56, टेलर- पायचीत गो. हक 44, तैबू- झे. अहमद गो. हक 0, चिगुंबूरा- झे मसूद गो मूर्तझा 10, अंकाला- त्रि गो मूर्तझा 5, क्रेमर - झे साले गो हक 2, होंडो - नाबाद 6, पोफु- झे अश्ाफुल गो हक 5, अवांतर 6, एकूण - 154.

गोलंदाजी : मूर्तझा 17-4-45-2, बैश्य 10-6-20-2, हक 22.2-5-45-6, रफीक 15-6-43-0.

 
</text>
</doc>
