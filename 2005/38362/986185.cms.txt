<doc>
<docno>986185.cms.txt</docno>
<text>
 
हेल्थ
हिवाळ्यातील देखभाल
[ Monday, January 10, 2005  06:58:02 pm]


कडाक्याच्या थंडीचा परिणाम तुमच्या केसांवर होत असतो. या हवामानात ते कोरडे पडतात. त्यांची विशेष देखभाल करणं आवश्यक असतं. केस नॉर्मल राहण्यासाठी त्यांना कण्डिशनिंग मिळणं आवश्यक आहे. योग्य प्रमाणात कण्डिशनर लावल्याने केस सॉफ्ट होण्यास मदत होते.

सध्याचे दिवस कडाक्याच्या थंडीचे आहेत. चेहऱ्याची त्वचा, ओठ कोरडे पडायला लागले की थंडीचा कडाका लक्षात येतो. थंडीने जोर धरल्याचं केसांवरूनही कळतं. थंडीत केस अचानक शुष्क वाटायला लागतात. या हवामानात केसांची वेगळी काळजी घ्यावी लागते. त्यांना योग्य पोषण मिळाल्यास ते नॉर्मल वाटू शकतात. त्यासाठी खालील स्टेप्स लक्षात ठेवा :

केस धुणं : धूळ आणि कचरा निघून जाण्यासाठी पुरेशा पाण्यात केस धुणं आवश्यक असतं. ते अधिक प्रमाणात धुऊनही चालत नाही. विशेषत: थंडीच्या दिवसांत ही

काळजी घ्यावी लागते. अति धुण्याने केसांतील नैसगिर्क तेल निघून जाण्याची शक्यता असते.

मॉइश्चरायजिंग : तुमच्या केसांना मॉइश्चरायजिंग करणं आवश्यक आहे. विशेषत: एखादी केमिकल ट्रिटमेण्ट केली असल्यास याची गरज असते. सेटिल अल्कोहोल असणाऱ्या चांगल्या कण्डिशनरचा वापर करा. नारळाचा अंश असणारं हे उत्तम मॉइश्चरायजर आहे. मॉइश्चरायजिंगसाठी सेटिरिल अल्कोहोलसुद्धा उपयुक्त ठरू शकतं. तुमचे केस अतिप्रमाणात कोरडे किंवा खराब झाले असल्यास कण्डिशनिंग शाम्पू वापरायला हवा.

मॉइश्चरायजर केसांना व्यवस्थितरीत्या लागणं आवश्यक आहे. त्वचेपेक्षा केसांचं टेक्स्चर दाट असतं. केसांच्या टोकांना चांगल्या पद्धतीने लागणारं मॉइश्चरायजर वापरायला हवं. क्युटिकल्स बंद केली नाहीत तर मॉइश्चरायजर आपलं काम करू शकणार नाही. थंड पाण्याचा शिडकावा क्युटिकल्स बंद करून मॉइश्चरायजरचा प्रभाव वाढण्यास मदत करतात.

एक टीस्पून बदामाच्या तेलात एक टीस्पून आवळ्याचा रस घालून स्काल्पवर मसाज केल्यास केसांची वाढ होण्याच्या दृष्टीने उपयोग होऊ शकतो. बदामाच्या तेलामुळे केस दाट होण्याबरोबरच ते पांढरे होण्यापासूनही वाचतील. शिवाय ते चिकट नसल्याने चांगला मसाज करता येईल. आवळ्यामुळे कोंड्याला प्रतिबंध करता येईल.

कण्डिशनिंग : थंडीच्या दिवसांत केसांची विशेष काळजी घ्यावी लागते. एक मार्ग म्हणजे त्यांना वेळच्या वेळी कण्डिशनिंग मिळणं. घरातील आजी नेहमी एक सल्ला देते. त्यानुसार आठवड्यातून दोन वेळा केसांना तेल लावणं खरंच गरजेचं आहे. विशेषत: कोरड्या केसांसाठी तर हे फारच आवश्यक आहे. रात्रभर केसांत तेल मुरवून सकाळी ते स्वच्छ धुऊन टाका.

थंडीत सरळ केसांपेक्षा कुरळे केस अधिक कोरडे होऊ शकतात. त्यांची मुळंही दुभंगण्याची शक्यता असते. त्यामुळे त्यांची काळजी जास्त घ्यावी लागते. तुमचे केस ऑइली असतील, तरी त्यांना कण्डिशनर लावणं तितकंच गरजेचं आहे.

कधीकधी केस एका जागी स्थिर झाल्यासारखे वाटतात. केसांना मॉइश्चरायजर मिळालं नाही तर अशी समस्या उद्भवते. नैसगिर्क दाते असणारा ब्रश घेऊन त्याने केस विंचरा. प्लॅस्टिक ब्रश वापरणं टाळा. फॅब्रिक सॉफ्टनरचाही उपयोग करता येईल. केसांचा लुक शॅबी वाटत असेल, तर ताबडतोब तुमच्या ट्रायकॉलॉजिस्टचा सल्ला घ्या.

डॉ. अपूर्व शहा
तुम्ही तुमचे प्रश्न किंवा अडचणी डॉ. अपूर्व शहा यांना विचारू शकता. आमचा पत्ता - ' केसस्टडी ', मुंबई टाइम्स, दुसरा मजला, टाइम्स ऑफ इंडिया इमारत, डॉ. डी. एन. रोड,
मुंबई - 400001.

 
</text>
</doc>
