<doc>
<docno>986198.cms.txt</docno>
<text>
 
महाराष्ट्र
रेल्वे रूळ ओलांडताना अपघातात तिघे ठार
[ Monday, January 10, 2005  07:15:40 pm]


मंुबई टाइम्स टीम

अंबरनाथ : रेल्वे स्टेशनजवळ रुळ ओलांडताना एकाच कुटुंबातील सहा जणांना अपघात होऊन तिघे जागीच ठार झाले आहेत.

जावसई भागात राहणारे अय्यपन नायडू अय्यपाच्या दर्शनास जाण्यासाठी निघाले होते. त्यांना निरोप देण्यासाठी त्यांची आई ललिता नायडू ( 52), पत्नी स्नेहलता ( 25) मुलगी, भावजय लक्ष्मी, नंदिनी हेही निघाले होते. येथल्या तीन नंबरच्या प्लॅटफॉर्मवरून एक नंबरवर येत असताना बदलापूरहून आलेल्या लोकलने त्यांना धडक दिली. त्यात ललिता नायडू, लक्ष्मी आणि तीन वर्षांची नंदिनी ठार झाल्या. तर स्नेहलता नायडू गंभीररित्या जखमी झाल्या. त्यांच्यावर वैद्यकीय उपचार सुरू आहेत. स्टेशनमास्तर जीबोधन रामजीत, आरपीएफचे जेपी पुरवया यांनी स्वत:चा जीव धोक्यात घालून स्नेहलताला वाचवलं. या घटनेमुळे रेल्वेपूलाच्या समस्येकडे पुन्हा एकदा लक्ष देण्याची गरज व्यक्त करण्यात येत आहे. अंबरनाथ शहरातील पादचारी पूल अत्यंत अरूंद आणि उंच असल्याने अनेकजण पूल वापरणं टाळतात. त्यामुळे रूळ ओलांडताना अनेकदा अपघाताचा प्रसंग घडतो.

 
</text>
</doc>
