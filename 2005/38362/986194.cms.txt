<doc>
<docno>986194.cms.txt</docno>
<text>
 
महाराष्ट्र
गवताचा ठेका न दिल्याने कोट्यवधींचं नुकसान
[ Monday, January 10, 2005  07:03:29 pm]


मंुबई टाइम्स टीम

पालघर : दापचरी इथल्या सरकारी दुग्ध प्रकल्पाची हजारो एकर जमिनीवरील गवताचा ठेका या वषीर् कोणालाही देण्यात आलेला नाही. त्यामुळे राज्य सरकारचं दहा कोटी रुपयांहून अधिक नुकसान झालं आहे.

या दुग्ध प्रकल्पाकडे दोन हजार सात एकरांहून अधिक गवताळ जमीन आहे. आधी या गवताचा लिलाव केला जात असे. गेली काही वर्षं टेण्डर पद्धतीने लिलाव केला जातो. त्यातून सरकारच्या तिजोरीत आठ ते दहा कोटी रुपये जमा होत असते. या वषीर्ही गवताचा लिलाव करणे गरजेचं होतं. पण तशा स्वरूपाचा प्रस्तावच राज्य सरकारकडे पाठवला नाही. पावसाळा संपल्यानंतर गवताचा लिलाव न झाल्याने आजुबाजूच्या जनावरांनी गवताची नासाडी झाली आहे.

दापचरी इथे प्रकल्पासाठी आदिवासींच्या वसाहती उभारण्यात आल्या असल्या तरी तिथल्या आदिवासींना या प्रकल्पाचा आजपर्यंत कोणताही फायदा झाला नाही. केवळ प्रकल्पग्रस्त म्हणून ते तिथे राहिले आहेत. या प्रकरणी संबंधित अधिकाऱ्यांनी ठेका देऊन गवत का कापून घेतलं नाही, तसंच मजूर उपलब्ध असतानाही गवत का कापून घेतलं नाही याची चौकशी करून राज्य सरकारने दहा कोटी रुपयांचं झालेल्या नुकसानीला जबाबदार धरून संबंधितांवर कारवाई करावी, अशी मागणी प्रकल्पग्रस्त आदिवासींनी केली आहे.

आदिवासी महिलेची तक्रार

इथल्या आदिवासी महिलेची जमीन हडपण्यासाठी चुलत सासरे छळ करत असल्याची तक्रार तलासरीचे तहसीलदार व पोलिस ठाण्यात दखल केली आहे.

करजगाव इथल्या गिरीजा ढाक महिलेच्या पतीच्या काही दिवसांपूवीर् मृृत्यू झाला. पतीच्या मृत्यूनंतर जमीन व अन्य मालमत्ता तिच्या नावावर व्हायली हवी होती. मात्र जमीन आणि अन्य मालमत्ता तिच्या नावावर होऊ नये, यासाठी तिचे चुलत सासरे बारक्या ढाक व दीर अनिल ढाक यांनी तिचा छळ सुरू केला आहे. तिच्या पतीच्या नावाने असलेली जमीन व घरदार आदी मालमत्तेवरील तिचा हक्क नाकारून तिला व तिच्या मुलीच्या नवऱ्यास ठार मारण्याची धमकी या दोघांनी दिली असल्याचं तिने तक्रारीत म्हटलं आहे.

स्त्रियांच्या समस्यांवर कार्यशाळा

प्रतिगामी समाजाने शिक्षणापासून वंचित ठेवल्यानेच महिलांमध्ये बंडखोराची भावना निर्माण झाली. या भावनेमुळेच शिक्षणाचं महिलांमधील प्रमाण झपाट्याने वाढत आहे. ही चांगली बाब असल्याचं मत गोखले एज्युकेशन सोसायटीचे अध्यक्ष प्रा. एस.बी. पंडित यांनी मांडलं.

जव्हार इथल्या कला व वाणिज्य कॉलेजात महिला विकास कक्ष व राष्ट्रीय सेवा योजना यांच्या वतीने ग्रामीण आदिवासी स्त्रियांच्या समस्या व उपाययोजना या विषयांवर दोन दिवसीय जिल्ह्यास्तरीय कार्यशाळेचं आयोजन केलं होतं. त्या वेळी पंडित बोलत होते.

भारतासारख्या विकसनशील देशात महिलांचा जन्मदर कमी होत आहे. ही अतिशय चिंतेची बाब असून हे प्रमाण विकासाला बाधा निर्माण करणारं आहे, असं ही ते म्हणाले.

 
</text>
</doc>
