<doc>
<docno>986196.cms.txt</docno>
<text>
 
महाराष्ट्र
तानशेत व उंबरमाळीला रेल्वे स्टेशन केव्हा मिळणार?
[ Monday, January 10, 2005  07:11:41 pm]


मंुबई टाइम्स टीम

कसारा : अनेक वर्षांपासून चचेर्त असलेलं तानशेत व उंबरमाळी स्टेशन रेल्वे प्रशासनाच्या अनास्थेमुळे रखडण्याची चिन्हं दिसत आहेत. निवडणूक कालावधीत रेल्वे स्टेशन्सचं आश्वासनं राजकीय पुढाऱ्यांकडून दिलं. त्यामुळे आता स्टेशन केव्हा होणार, असा संतप्त सवाल प्रवासीवर्गाकडून होत आहे.

लाहे गावाजवळील तानशेत केबिनजवळ रेल्वे स्टेशन व्हावं, अशी मागणी गेल्या 15 वर्षांपासून सर्वच खासदारांकडे विनंतीपत्रं, निवेदनं सादर करण्यात आली आहे. मात्र आजमितीस केवळ आश्वासनाव्यतिरिक्त जनतेच्या पदरात काहीच पडलेलं नाही. लाहे गाव- परिसरात लघुउद्योगांचे दाट जाळे पसरल्याने या परिसरात अनेक कामगार, व्यावसायिक कारखानदार, स्थिरावले आहेत. मालाची ने-आण करण्यासाठी हे स्टेशन अतिशय किफायतशीर ठरणार आहे.

खर्डी-आटगाव या रेल्वे स्टेशनमधील अंतर सुमारे 15 किमी इतकं आहे. त्यामुळे दोन्ही स्टेशनच्या अंतरातील मध्यावर असलेल्या तानशेत केबिनला रेल्वे स्टेशनचा दर्जा देण्याची मागणी आहे. सध्या या ठिकाणी कसारा लोकल थांबते. पण प्लॅटफॉर्म नसल्याने प्रवासी जीव टांगणीला लावून लोकलमध्ये चढउतार करत असतात. मात्र शिवााय तिकीट खिडकी नसल्याने प्रवाशांना विनातिकीट प्रवास करावा लागतो. याचा रेल्वे प्रशासनाला आथिर्क फटका सहन करावा लागतो.

एका बाजूला धक्का नसल्याने रेल्वे ट्रॅकमध्ये उभे राहून लोंबकळत चढावं लागतं. यामुळे चार वर्षांपूवीर् हिवाळ्यात लाहे गावातील विरुद्ध दिशेने येणाऱ्या कसारा लोकलने पाच जणांचा बळी घेतला होता. या दुदेर्वी घटनेनंतर आलेल्या मंत्र्यांनी व रेल्वेच्या वरिष्ठ अधिकाऱ्यांनी रेल्वे स्टेशनाचं आश्वासन दिलं. मात्र आजमितीस ते पूर्ण झालं नाही. तिच स्थिती खडीर् व कसाऱ्यादरम्यान असलेल्या उंबरमाळी रेल्वेस्थानक होण्यासंबंधीची आहे. या भागातील रहिवाशांची समस्या लक्षात घेऊन ही रेल्वेस्टेशन्स बांधण्याची मागणी पुन्हा जोर धरत आहे.

 
</text>
</doc>
