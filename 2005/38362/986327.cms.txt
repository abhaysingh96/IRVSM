<doc>
<docno>986327.cms.txt</docno>
<text>
 
अर्थव्यवहार
कोटक महिन्दाचा 'कोटक मिडकॅप' फंड
[ Monday, January 10, 2005  09:15:09 pm]


म. टा. व्यापार प्रतिनिधी

मुंबई : जोखीम घेऊन गुंतवणूक करणाऱ्या गुंतवणूकदारांसाठी कोटक महिन्दा म्युच्युअल फंड कंपनीने ' कोटक मिडकॅप ' अशी ओपन एण्डेड इक्विटी ग्रोथ योजना तयार केली आहे.

या योजनेतील निधी ' मिडकॅप ' कंपनी म्हणजेच मध्यम आकाराच्या कंपन्यांमधील इक्विटी आणि इक्विटी संबंधी पर्यायांमध्ये गुंतविण्यात करण्यात येईल. या योजनेतील युनिटच्या विक्रीची अंतिम तारीख 28 जानेवारी आहे.

याबद्दल अधिक माहिती देताना कंपनीचे मुख्य कार्यकारी अधिकारी अजय बग्गा म्हणाले की, मोठ्या आकाराच्या कंपन्यांच्या तुलनेने मध्यम आकाराच्या कंपन्यांमधील वाढ अधिक वेगाने होत असते. त्यामुळे या कंपन्यामध्ये इक्विटी संबंधीत पर्यायातील गुंतवणूक फायदेशीर असते.

ते पुढे म्हणाले की, गेल्या आथिर्क वर्षात ' मिडकॅप ' कंपन्यांनी बाजारात चांगली कामगिरी केली आहे. या योजनेद्वारे 65 - 95 टक्के गुंतवणूक इक्विटी आणि इक्विटीसंबधीत पर्यायात करण्यात येईल आणि 5-35 टक्के गुंतवणूक डेट आणि मनी माकेर्ट या पर्यायांमध्ये करण्यात येईल.

 
</text>
</doc>
