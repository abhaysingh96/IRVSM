<doc>
<docno>986312.cms.txt</docno>
<text>
 
लेख
ग्रंथालयांसाठी ग्रंथतुला
[ Monday, January 10, 2005  08:52:30 pm]


नटश्रेष्ठ आत्माराम भेंडे आणि संसाराप्रमाणे नाट्यक्षेत्रात त्यांना साथ देणारी त्यांची पत्नी अभिनेत्री आशा भेंडे या दांपत्याचा सावंतवाडी तालुक्यातील त्यांच्या जन्मगावी अलीकडेच अमृतमहोत्सवी सत्कार झाला. या सत्कार समारंभाचे वैशिष्ट्य म्हणजे आरोंदावासीयांनी भेंडे दांपत्याची केलेली ' ग्रंथ-तुला. '

या ग्रंथ-तुलेची कल्पना साकार झाली सुवर्ण महोत्सवी वाटचाल केलेल्या आरोंदा गावातील महात्मा गांधी वाचन मंदिराच्या गरजेतून. कोकणातील गावांच्या विकास कामात मुंबईनिवासी कोकणवासीयांचा सदैव सक्रीय सहभाग राहिला आहे. आरोंद्यातील मुंबईवासीय याला अपवाद ठरलेले नाहीत. महात्मा गांधी वाचन मंदिराची स्थापना पन्नास वर्षांपूवीर् ' आरोंदा ग्रामोन्नती मंडळ, मुंबई ' या आरोंद्यातील मुंबईवासीयांच्या संस्थेने केली. पहिली 25 वषेर् हे वाचनालय संस्थेने शासकीय अनुदानाविना चालविले होते. शासकीय अनुदान स्वीकारण्यास सुरुवात केल्यापासून या ग्रंथालयाने ' ड ' वर्गापासून ' ब ' वर्गापर्यंत वाटचाल केली आहे. आता या ग्रंथालयाचा पुढील टप्पा ' अ ' वर्ग संपादन करण्याचा आहे. ' अ ' वर्गाच्या संपादनाने ग्रंथालयाच्या अनुदानात जवळजवळ दुप्पट वाढ होणार आहे. त्यासाठी आज या ग्रंथालयात असलेल्या पुस्तकांची संख्या दहा हजारावरून पंधरा हजारांवर नेणे अनिवार्य आहे.

या ग्रंथालयाच्या पुस्तकांच्या गरजेतून भेंडे दांपत्याची ग्रंथ-तुला करण्याची कल्पना सत्कार समितीचे अध्यक्ष ज्येष्ठ पत्रकार राधाकृष्ण नावेर्कर यांना सुचली. ही कल्पना सर्वांना स्वागतार्ह वाटली आणि भेंडे दांपत्याच्या ग्रंथतुलेसाठी पुस्तके देण्याविषयी जाहीर आवाहन करण्यात आले. या आवाहनाला विविध स्तरांतून अपेक्षेबाहेर प्रतिसाद मिळाला. पुस्तकांचा वर्षाव झाला असे म्हटले, तर त्यात यत्किंचितही अतिशयोक्ती होणार नाही. लाखभर रुपये किमतीची हजाराहून अधिक पुस्तके ग्रंथतुलेच्या निमित्ताने जमा झाली.

अनेक स्तरांतून अनेकांनी दिलेल्या या पुस्तकांत एकाच पुस्तकांच्या एकाहून अधिक प्रतीही निघाल्या. त्या निवडून काढून त्यांच्या भरीला अन्य पुस्तके घालून लगतच्या गावातून ग्रंथालये काढण्यासाठी देण्याचा निर्णय संयोजकांनी घेतला आणि ग्रंथतुलेच्या समारंभातच लगतच्या गावातील एका ग्रंथालयाला आणि ग्रंथालय नसलेल्या गावातील चार ग्रामपंचायतींना प्रत्येकी 50 पुस्तकांचे चार संच भेट म्हणून देण्यात आले आहेत. या ग्रंथतुलेतून चार गावांत ग्रंथालये सुरू करण्यास प्रोत्साहन दिले गेले आहे.

या उपक्रमाचे अनुकरण इतर गावांतून केले गेले तर ग्रामीण भागातून ' गाव तेथे ग्रंथालय ' सुरू करण्याचे उद्दिष्ट बऱ्याच प्रमाणात साध्य होऊ शकेल. कुठल्याही गावात अशाप्रकारे कुणा मान्यवरांची ग्रंथ-तुला केली तर त्या गावात किमान ' ड ' वगीर्य ग्रंथालय सुरू करणे सहज शक्य होईल. महाराष्ट्र शासनाच्या सुधारित अनुदान सूत्रानुसार गावात ग्रंथालय सुरू करण्यासाठी तीनशे पुस्तके, चार वर्तमानपत्रे व वाचनालयाचे पंचवीस सदस्य इतक्या गोष्टींची किमान आवश्यकता असते. या अटींची पूर्तता करणाऱ्या ग्रंथालयास शासनाकडून ' ड ' वगीर्य ग्रंथालय म्हणून मान्यता आणि वाषिर्क 20 हजार रुपये अनुदान मिळू शकते. मात्र ग्रंथालय चालविणारी संस्था सार्वजनिक विश्वस्त कायद्याखाली नोंदविली जाणे अनिवार्य असते. नगरपरिषद आणि ग्रामपंचायती यांना ग्रंथालय सार्वजनिक विश्वस्त कायद्याखाली नोंदविण्याची अट नाही. पण शासनाकडून जेवढे अनुदान मिळते त्याच्या दहा टक्के रक्कम ग्रंथालय चालविणाऱ्या संस्थेने जमा करणे अनिवार्य असते. शासकीय अनुदान व ग्रंथालय चालविणाऱ्या संस्थेने जमा करावयाची दहा टक्के रक्कम यांची एकत्र बेरीज करून जमा होणाऱ्या रकमेपैकी पन्नास टक्के रक्कम ग्रंथालय चालविण्यासाठी नियुक्त केलेल्या कर्मचाऱ्यांच्या वेतनावर खर्च करावयाची असते. ग्रंथालय सुरू करण्यासाठी आवश्यक असलेल्या पुस्तकांच्या संख्येत वीस टक्के पुस्तके बालवाचकांसाठी बालवाङ्मयाची असावीत असे बंधन आहे. त्यामुळे एका मान्यवर व्यक्तीच्या ग्रंथतुलेद्वारे तीनशे पुस्तके प्राप्त होणे अवघड होणार नाही. हे वास्तव विचारात घेतले तर कुठल्याही गावात मान्यवरांच्या ग्रंथतुलेद्वारे ग्रंथालय सुरू करणे शक्य होणार आहे.

जयानंद मठकर

 
</text>
</doc>
