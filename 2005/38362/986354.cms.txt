<doc>
<docno>986354.cms.txt</docno>
<text>
 
क्रीडा
दालमिया यांच्या नियुक्तीला स्थगिती
[ Monday, January 10, 2005  10:01:54 pm]


नवी दिल्ली : भारतीय क्रिकेट नियामक मंडळाचे प्रमुख आश्रयदाते म्हणून जगमोहन दालमिया यांची नेमणूक करण्याबाबत क्रिकेट मंडळाच्या समितीला लगेचच काहीही निर्णय घेता येणार नाही. कारण सवोर्च्च न्यायालयानेच तसा स्पष्ट आदेश दिलेला आहे.

दरम्यान भारतीय क्रिकेट नियामक मंडळाची निवडणूक वैध ठरवण्याचा सवोर्च्च न्यायालयाने दिलेला निर्णय शिरोधार्य असल्याचे सोमवारी शरद पवार यांनी सांगितले.

भारतीय क्रिकेट नियामक मंडळाच्या निवडणुकीत जगमोहन दालमिया यांच्या पॅनलचे उमेदवार रणबीरसिंग महेंद यांनी अतिशय अटीतटीच्या लढतीत शरद पवार यांचा अध्यक्षपदाच्या निवडणुकीत पराभव केला होता. त्यावेळी अध्यक्षपदी असणाऱ्या जगमोहन दालमिया यांनी महाराष्ट्राच्या प्रतिनिधींना मतदान करू दिले नव्हते आणि नंतर ही बाब सवोर्च्च न्यायालयापर्यंत गेली होती. सोमवारी न्या. एन. एन. संतोष हेगडे आणि एस. बी. सिन्हा यांनी ती निवडणुक वैध असल्याचा निर्णय दिला. आता त्यावेळी स्थगित राहिलेली भारतीय क्रिकेट नियामक मंडळाची वाषिर्क सर्वसाधारण सभा लौकरच आयोजित केली जाऊ शकेल आणि नव्या नेमणुकांवरही शिक्कामोर्तब होईल.

ते झाल्यानंतर भारतीय क्रिकेट नियामक मंडळ भारतीय दौऱ्यावर येणाऱ्या पाकिस्तानी क्रिकेट संघाच्या दौऱ्याच्या कार्यक्रमाबाबत लौकरच निर्णय जाहीर करील.

सवोर्च्च न्यायालयाच्या निर्णयाचे भारतीय क्रिकेट नियामक मंडळाचे भावी उपाध्यक्ष राजीव शुक्ला यांनी स्वागत केले आहे. ते म्हणाले: आम्ही सवोर्च्च न्यायालयाच्या निर्णयाचे स्वागत करतो. भारतीय क्रिकेट नियामक मंडळाच्या निवडणुका नियमानुसारच झाल्या आहेत यावर सवोर्च्च न्यायालयाने जणू शिक्कामोर्तबच केले आहे. आता आम्ही लौकरच मंडळाची वाषिर्क सर्वसाधारण सभा बोलवू आणि 29 सप्टेंबर 2004 रोजी स्थगित झालेल्या वाषिर्क सर्वसाधारण सभेतील अपुरे राहिलेले कामकाज पूर्ण करू. पाकिस्तानच्या संघाचा कार्यक्रम तर निश्चित करावाच लागेल शिवाय त्सूनामीचा फटका सहन करावा लागलेल्यांसाठी भारत किंवा श्रीलंका येथे सामना आयोजित करण्यासंबंधी निर्णयही घ्यावा लागेल असे शुक्ला म्हणाले.

 
</text>
</doc>
