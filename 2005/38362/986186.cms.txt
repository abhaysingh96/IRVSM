<doc>
<docno>986186.cms.txt</docno>
<text>
 
महाराष्ट्र
मराठी माणूस व्यवसाय करू शकत नाही हा बागुलबोवा
[ Monday, January 10, 2005  06:59:34 pm]


मुंबई टाइम्स टीम

ठाणे : धोका पत्करण्याची वृत्ती मराठी माणसात कमी आहे हे सत्य असलं तरी तो व्यवसाय करू शकत नाही हा मात्र बागुलबोवा आहे. धोका पत्करू इच्छिणाऱ्याला त्याच्या आजूबाजूची माणसं हादरवून सोडतात, आधीच त्याच्या यशाअपयशाची गणितं मांडतात आणि त्यासाठी कुठेतरी ऐकलेलं अर्धवट दाखले देत बसतात, असं विश्लेषण ख्यातनाम हॉटेल व्यावसायिक विठ्ठल कामत यांनी केलं. रामभाऊ म्हाळगी व्याख्यानमालेत ते बोलत होते. माधुरी ताम्हणे यांनी त्यांची मुलाखत घेतली.

व्यवसायात येण्याची प्रचंड भूक मनात पाहिजे. कोणत्या धंद्यात जाणार याचा अभ्यास, त्याबाबतचे वाचन, विठ्ठल कामतला इ-मेल आणि गुुरूचा शोध या गोष्टी त्यासाठी सगळ्यात जास्त महत्त्वाच्या आहेत, असे सांगून कामत यांनी तरुणांनी आवर्जुन व्यवसायात उतरावं, असं आवाहन केलं. एका प्रश्नाच्या उत्तरात ते म्हणाले, यश तुमच्याकडे येत नाही. तुम्हाला तिथे जावं लागतं. लहान लहान गोष्टीतून आत्मविश्वास वाढत असतो.

स्वत:चं समाधान आणि आपल्याकडे काम करणाऱ्या लोकांचा फायदा ही धंद्याची दोन प्रमुख तत्त्व नेहमी लक्षात ठेवायला हवीत.

हॉटेल व्यवसायात यशस्वी व्हायचं असेल तर स्वच्छता, पैशाला योग्य मूल्य, गती आणि समाधान या चार गोष्टींचं भान सातत्याने ठेवायला हवं, असंही ते म्हणाले. तीस वर्षांपूवीर् पाहिलेलं ' ऑकिर्ड ' चं स्वप्नं प्रत्यक्षातउभं राहिलं. पर्यावरणपेमी हॉटेल उभं करायचं हे ठरवलं. त्या काळात माझ्याकडून ज्या चूका झाल्या त्या तुमच्याकडून होता कामा नयेत म्हणून पुस्तक लिहिलं. हॉटेलसाठी कर्ज घेतलं. सुरुवातीला 22 टक्के व्याजाने पैसे उभे केले. आता 8 टक्क्यांनी कर्ज मिळू शकतं. ' केडिबिलीटी ' ही जगात सगळ्यात महत्त्वाची गोष्ट असते हे कधीही विसरलो नाही आणि विसणार नाही, असंही ते म्हणाले.

 
</text>
</doc>
