<doc>
<docno>986363.cms.txt</docno>
<text>
 
महामुंबई
राष्ट्रवादी, भाजपच्या बंडखोरांची माघार
[ Monday, January 10, 2005  10:07:56 pm]


म. टा. प्रतिनिधी

मुंबई : विधानसभा पोटनिवडणुकीसाठी उमेदवारी अर्ज मागे घ्यावयाच्या सोमवारच्या अखेरच्या दिवशी दक्षिण सोलापूर येथे 11 तर दक्षिण नागपूर येथे 14 उमेदवार निवडणुकीच्या रिंगणात आहेत. दक्षिण नागपूर मतदारसंघात गोविंदराव वंजारी यांचे चिरंजीव अभिजीत वंजारी व माजी राज्यमंत्री सुलेखा कुंभारे यांनी बंडखोरी केल्याने निवडणुकीत चुरस निर्माण झाली आहे.

या दोन्ही विधानसभा मतदारसंघात येत्या 24 जानेवारी रोजी पोटनिवडणूक होणार आहे. उमेदवारी अर्ज मागे घ्यावयाच्या आजच्या अखेरच्या दिवशी राष्ट्रवादी काँग्रेसच्या उमेदवारांनी अर्ज मागे घेतले आहेत. तसेच, नागपूर येथे भाजपच्या बंडखोरानेही माघार घेतली आहे.

काँग्रेसचे उमेदवार दिनानाथ पडोळे यांच्या विरोधात रिपब्लिकन पक्षाच्या नेत्या व माजी राज्यमंत्री सुलेखा कुंभारे व अभिजित वंजारी यांनी उमेदवारी अर्ज कायम ठेवले आहेत. विधानसभा निवडणुकीत दक्षिण नागपूर मतदारसंघातून काँग्रेसतफेर् गोविंदराव वंजारी विजरी झाले होते. पण सदस्यत्वाची शपथ घेण्यापूवीर्च त्यांचे निधन झाल्याने ही पोटनिवडणूक होत आहे.

 
</text>
</doc>
