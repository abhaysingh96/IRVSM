<doc>
<docno>986306.cms.txt</docno>
<text>
 
बहुतांची अंतरे
दुसरा टप्पा धर्मांतर्गत सुधारणांचा
[ Monday, January 10, 2005  08:44:09 pm]


' हिंदुत्व हेच राष्ट्रीयत्व ', हे सूत्र रा. स्व. संघ, त्याच्या स्थापनेपासून आजतागायत ठामपणे मांडत आहे आणि यात काहीच चुकलेले नाही! भारत हे ' हिंदुधर्माष्ठित ' राष्ट्र आहे, असे मात्र संघ मानीत नाही. संघाची हिंदुत्वाची संकल्पना सांस्कृतिक आहे. संघसुद्धा विविध धर्म, पंथ व त्यांच्या उपासनापद्धतींचा मान ठेवतो. संघाने यादृष्टीने एक स्वतंत्र मंच कार्यान्वित केला आहे. सत्तेत असताना वाजपेयी सरकारने हजला जाणाऱ्या मुस्लिम भाविकांना अनेक सोयी-सवलती दिल्या होत्या.

गुरुजींनी भाषणाच्या ओघात चातुर्र्वण्य व्यवस्थेचे स्वरूप स्पष्ट केले, तरफदारी केलेली नाही. पुढे सरसंघचालक देवरसांनी पुण्याच्या वसंत व्याख्यानमालेत संघ उच्च-नीच भेद करीत नाही, सर्वांना समान वागणूक देतो, असे स्पष्ट बजावले. डॉ. हेडगेवारांनी हिंदू धर्माला अवनत स्वरूप का आले, त्याचा शोध घेऊनच आजचे संघाचे संघटन उभे केले. पहिला टप्पा पूर्ण झाला. तथापि बंधुवर्य उमाकांंत कामत लिहितात, त्याप्रमाणे हिंदू धर्मामध्ये अनेक दोष, भेद, विकृती, विसंगती आहेत. दुसऱ्या टप्प्यामध्ये संघाने हे कार्य तात्काळ हाती घेतले पाहिजे. विहिंप-बजरंग दल, भाजप यांना ' योग्य ' दिशा व गती दिली पाहिजे. शेती, उद्योग, संशोधन इत्यादी क्षेत्रांत अग्रेसर होण्यासाठी तरुणांना प्रेरित करून योग्य कार्यक्रम दिले पाहिजेत. कार्यपद्धतीची नव्याने रचना केली पाहिजे.

अनंत करकरे, वाशी.

 
</text>
</doc>
