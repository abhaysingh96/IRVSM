<doc>
<docno>986182.cms.txt</docno>
<text>
 
प्रगती फास्ट
कम्प्युटरशी मैत्री
[ Monday, January 10, 2005  06:56:00 pm]


जॉब करायचा म्हटलं की पहिली पात्रता अट असते ती कम्प्युटरचं ज्ञान आवश्यक. कधीकधी ही पात्रता उमेदवाराकडे असावी, हे इतकं गृहित धरलेलं असतं, की त्या गोष्टीचा उल्लेखही केला जात नाही. कम्प्युटर हाताळणं कसं काय जमणार, या भीतीची जागा मला कम्प्युटर वापरणं जमलंच पाहिजे, या आत्मविश्वासाने घेतली आहे.

सध्या कम्प्युटरचा जमाना आहे, हे कुणाला मुद्दामहून सांगायची गरजच नाही. हा ट्रेण्ड फक्त व्यावसायिक क्षेत्रापुरता मर्यादित नाही तर दैनंदिन जीवनात प्रत्येक ठिकाणी कम्प्युटरचा वापर केला जातो. उदा. रेल्वेचा पास काढण्यापासून ते बिल भरण्यापर्यंत सगळीकडे कम्प्युटर असतो.

कम्प्युटरशिवाय करिअर प्लॅन करण्याचा आपण विचार करूच शकणार नाही. आज प्रत्येक लहान किंवा मोठ्या क्षेत्रात कम्प्युटरचा वापर अत्यावश्यक झाला आहे.

इमेल आणि इण्टरनेटचा वापर कसा करावा, यावर गांभीर्याने होणाऱ्या चचेर्वरून कम्प्युटरचं महत्त्व तुमच्या नक्कीच लक्षात येईल.

त्यामुळे कम्प्युटरचं थोडंफार ज्ञान असणं, ही काळाची गरज आहे. मग तो विद्याथीर् असो किंवा एखादी रिटार्यड व्यक्ती. तुम्ही कोणत्याही क्षेत्रात, कोणत्याही हुद्द्यावर काम करा. कम्प्युटरशिवाय ऑफिस ही गोष्ट पचनीच पडणार नाही.

पूवीर् कम्प्युटरचं ज्ञान कंपनीत अगदी मोजक्या लोकांना असावं लागायचं. कम्प्युटरचा कसा वापर करावा, हे माहीत नसल्यामुळे कोणत्याही कामात व्यत्यय येत नव्हता. पण आज हे चित्र पार बदलून गेलं आहे. ऑफिसच्या कामाचा मोठा वाटा कम्प्युटर सांभाळतो. प्रत्येक टप्प्यावर तुम्ही कम्युटरच्या मदतीनेच काम करता. अर्थात, अगदी स्पेशलाइज्ड कामासाठी विशेष प्रोफेशनल्स नेमले जातात. उदा. सॉफ्टवेअर, कम्प्युटर इंजिनीअर, कन्सल्टण्ट आदींचं कम्प्युटर ज्ञान अगदी सखोल असतं. काही टेक्निकल गोष्टी हाताळण्याचं कसब फक्त याच व्यक्तींकडे असतं.

नेहमीची काम करण्यासाठी इतक्या सखोल ज्ञानाची गरज नसते. तुमच्याकडे कम्प्युटरचं बेसिक ज्ञान असलं तरी पुरेसं आहे. पण बेसिक ज्ञान म्हणजे नक्की काय ? तर याचं उत्तर तुम्हालाच शोधावं लागेल. ऑफिसमधली कम्प्युटरशी संबंधित सगळी कामं इतरांच्या मदतीशिवाय तुम्हाला पार पाडता येतात का, त्यासाठी कितपत माहिती किंवा ज्ञान असावं, याचा विचार करून हा बेसिक ज्ञानाचा प्रश्न सोडवता येईल.

प्रत्येक जॉबच्या अपेक्षा वेगळ्या असतात. परंतु सर्वसाधारणपणे खालील गोष्टी तरी तुम्हाला करता आल्या पाहिजेत.

कम्प्युटर सुरू आणि बंद करणं. हे काम व्यवस्थित केलं नाहीत, तर कम्प्युटर हँग होण्याची शक्यता वाढते.

ङ्खह्रक्रष्ठ फाइल वर रिपोर्ट्स किंवा काही माहिती टाइप करणं

टेबल्स बनवणं

इण्टरनेटच्या मदतीने माहिती शोधणं, इमेल्सचा संपर्कासाठी उपयोग करणं

या झाल्या काही कॉमन गोष्टी. यानंतर तुम्हाला जॉबप्रमाणे ट्रेनिंग घ्यावं लागेल. यात डेटाबेस, युनिक्स, जावा किंवा ओरॅकल अशा विशेष लँग्वेजची माहिती असणं अपेक्षित असतं. अर्थात, या थोड्या अॅडव्हान्स पद्धती आहेत आणि याचं तुम्हाला वेगळं ट्रेनिंग घ्यावं लागतं. बेसिक स्किल्स कोणत्याही कम्प्युटर इन्स्टिट्यूटमधून तीन महिन्यांचा कोर्स करून तुम्हाला शिकता येतील. घरी कम्प्युटर असला तर तुम्हाला सेल्फ हेल्प बुक्सच्या मदतीने या गोष्टी शिकता येतात.

मग तुमचं कम्प्युटरचं ज्ञान किती आहे ? केलेल्या गोष्टी तुम्हाला करता येतात का ? आपल्याला कम्प्युटर हाताळणं जमेल का, असा विचार तुमच्या मनात येतो का ? आपल्यापैकी बहुतांश व्यक्तींना कम्प्युटरविषयी भीती वाटते. ' मला काही हे जमणार नाही, नको रे बाबा, या वयात कुठे हे सर्व शिकणार, काही चुकलं तर ,' असे उद्गार ऐकायला मिळतात. ज्यांचा पूवीर् कम्प्युटरशी विशेष संबंध आलेला नाही, त्यांना कम्प्युटर वापरणं म्हणजे काहीतरी ग्रेट वाटतं.

कम्प्युटर म्हणजे फार कठीण, गुंतागुतीचा प्रकार असावा, ज्यासाठी खूप हुशारीची गरज आहे, असा समज अनेकांना असतो. पण कम्प्युटरमध्ये कठीण असं काहीच नाही. त्यामुळे इथे घाबरण्याचं काहीच कारण असूच नये. जिथे काही स्पेशल स्किल्सची गरज असते तिथे विशेष ट्रेनिंग असलेल्या व्यक्ती मदतीला असतातच. पण दैनंदिन वापर हा तुम्हाला करता आलाच पाहिजे. कम्प्युटरची प्रणाली आत्मसात करायला थोडासा वेळ लागतो. त्याचा वापर केलात, की तुम्हाला बारकावे कळत जातात. माऊसवर हात बसायला थोडी प्रॅक्टिस करावी लागते. पण हळूहळू सवयीने आणि अनुभवाने तुमची भीती, संकोच नक्कीच दूर होईल. काही दिवसांनी तर कम्प्युटरशिवाय काम करणं तुम्हाला अगदी अशक्य वाटेल. आजची पिढी कम्प्युटर लॅपटॉप आणि पाम टॉप्ससाठी एवढी क्रेझी का आहे, याचं कोडं तुम्हाला तेव्हाच उलगडेल.

काही वयस्क व्यक्तींना तुमच्या मुलांकडूनही या गोष्टी शिकता येतील. अनेक सरकारी संघटना आणि मोठ्या कंपन्यांनी तर कर्मचाऱ्यांना विशेष सवलती देऊन कम्प्युटर शिकण्यासाठी प्रोत्साहित केलं आहे. ज्या लोकांना कम्प्युटर शिकायचं असेल त्यांना कामावरून लवकर निघता येतं. एक ठराविक परीक्षा पास झाल्यानंतर त्यांना कम्प्युटर भत्तादेखील मिळतो. अशा या सरकारमान्य परीक्षेचं नाव आहे ' एमएस-सीआयटी '( महाराष्ट्र स्टेट सटिर्फिकेट इन इन्फमेर्शन टेक्नॉलॉजी) अनेक वेळा सरकारी किंवा निम सरकारी नोकरीच्या ठिकाणी हे सटिर्फिकेट बहुमोल ठरतं. खाजगी कंपन्यांमध्ये कम्प्युटरच्या ज्ञानामुळे तुम्हाला प्रमोशन मिळू शकतं.

तुमचं कम्प्युटरचं ज्ञान किती आहे, तुमच्या कामासाठी ते कितपत असलं पाहिजे, याचा आढावा घ्या. कामाच्या ठिकाणी लागणाऱ्या स्किल्स तुमच्याकडे असतील तर अगदी उत्तम. पण नसतील तर या स्किल्स मिळवण्यासाठी आजपासून सुरुवात करा. सध्याचा जेट स्पीड मिळवायचा असेल तर आयटी, कम्प्युटर सॅव्ही तुम्ही असलं पाहिजे.

समिंदरा सांवत
दिशा कौन्सिलिंग सेण्टर
द्वह्वद्वड्ढड्डद्बह्लद्बद्वद्गह्यञ्च
द्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
