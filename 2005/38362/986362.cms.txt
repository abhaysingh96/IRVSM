<doc>
<docno>986362.cms.txt</docno>
<text>
 
महामुंबई
'राष्ट्रगीतात बदल नको'
[ Monday, January 10, 2005  10:07:18 pm]


म. टा. प्रतिनिधी

मुंबई : भारताच्या राष्ट्रगीतांमध्ये ' सिंध ' शब्दाचा उल्लेख यापुढेही कायम ठेवण्यात यावा. त्यात कोणताही बदल करता कामा नये, अशी आग्रही मागणी अन्न व नागरी पुरवठा राज्यमंत्री बाबा सिद्दिकी यांनी राज्य सरकार व सिंधी समाजाच्या वतीने पंतप्रधान डॉ. मनमोहन सिंग यांना एका निवेदनाद्वारे केली आहे.

सिंधी समाजाचे मूळ सध्या पाकिस्तानातील सिंध प्रांतात असले तरी भारतीय राष्ट्रगीतामध्ये ' सिंध ' शब्दाचे ऐतहासिक महत्त्व आहे. राष्ट्रगीत हे जाज्वल्य राष्ट्रनिष्ठा व देशभक्तीची प्रेरणा देत असल्याने ' सिंध ' हा शब्द वगळता कामा नये, अशा भावना त्या समाजातील मान्यवरांनी केल्याचे सिद्दिकी यांनी निवेदनात निदर्शनास आणून दिले आहे. आपणाकडे प्रसिद्ध वकील महेश जेठमलानी, बिल्डर निरंजन हिरानंदानी, मानवी हक्कांसाठी लढणारे कार्यकतेर् महेश वासवानी, साधु वासवानी मिशनचे मनु दादलानी, सहयोग फाऊंडेशनचे अध्यक्ष राम जवाहरनी, विन फाऊंडेशनचे भारत हरवानी, विवेकानंद एज्युकेशन सोसायटीचे अध्यक्ष झमटमल वाधवानी, प्राचार्य डॉ. एन. एल. भुतानी आदी मान्यवरांनी राष्ट्रगीतातील ' सिंध ' शब्द पूवीर्प्रमाणेच कायम राहावा अशी मागणी केली आहे. सिंध समाजातील व्यक्तींनी समाजजीवनाच्या विविध क्षेत्रांमध्ये भरीव योगदान दिले असून, जागतिक ख्यातीचे महान कवी रविंदनाथ टागोर यांच्या लेखणीतून साकार झालेले देशाचे राष्ट्रगीत बनले आहे. आता सुमारे 55 वर्षांच्या काळानंतर त्या राष्ट्रगीतातील काही शब्दांना काही जणांचा आक्षेप घेण्याचा प्रकार अत्यंत चुकीचा असून, त्याकडे केंद सरकारने दुर्लक्ष करावे, असे या निवेदनात म्हटले आहे.

 
</text>
</doc>
