<doc>
<docno>985774.cms.txt</docno>
<text>
 
क्रीडा
जागतिक संघ विजयी
[ Monday, January 10, 2005  12:31:00 pm]


वृत्तसंस्था

मेलबर्न : आशियातील त्सूनामीग्रस्तांच्या मदतीसाठी खेळविल्या जाणाऱ्या विशेष सामन्यात जागतिक संघाने आशियाई संघाचा 112 धावांनी पराभव केला. विजयासाठी जागतिक संघाने दिलेल्या 345 धावांच्या आव्हानाला उत्तर देताना आशियाई संघ 39.5 षटकात अवघ्या 232 धावांमध्ये गडगडला.

आज सामना सुरु झाला तेव्हा जागतिक संघाने नाणेफेक जिंकून प्रथम फलंदाजी स्वीकारली. उपाहारापर्यंत झालेल्या 50 षटकांच्या खेळात जागतिक संघाने 8 गडी गमावून 344 धावा केल्या होत्या.

या सामन्याद्वारे आपत्तीग्रस्तांसाठी सुमारे 75 लाख डॉलरचा मदतनिधी उभारण्याचा संकल्प असून यात जगभरातील दिग्गज क्रिकेटपटू सहभागी झाले आहेत. आशियाई संघाचे नेतृत्त्व सौरव गांगुली तर, जागतिक संघाचे नेतृत्त्व रिकी पाँटिंग करत आहे. आंतरराष्ट्रीय क्रिकेट परिषदेने या सामन्याला ' अधिकृत एकदिवसीय आंतरराष्ट्रीय ' सामन्याचा दर्जा दिला आहे.

 
</text>
</doc>
