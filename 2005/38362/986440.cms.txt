<doc>
<docno>986440.cms.txt</docno>
<text>
 
महामुंबई
बेस्टची भाडेवाढ तूर्त टळली
[ Monday, January 10, 2005  11:36:17 pm]


म. टा. प्रतिनिधी

मुंबई : बेस्ट भाडेवाढीचा प्रस्ताव सोमवारी पालिका सभागृहापुढे चचेर्स न आल्यामुळे तूर्तास भाडेवाढ लांबणीवर पडली आहे. मात्र ती अटळ आहे, असे खुद्द बेस्ट समितीचे अध्यक्ष आशिष चेंबूरकर यांनी सांगितले. विशेष म्हणजे बेस्टमधील अनेक कंडक्टरचा या भाडेवाढीला विरोध आहे.

आधीच रिक्षा-टॅक्सीचे कमी अंतरासाठी आव्हान असताना आता भाडे वाढविले, तर आतासारखे प्रवासी मिळतील का, असा सवाल काही कंडक्टर्सनी केला. बेस्ट समितीने मंजूर केलेल्या भाडेवाढीनुसार बसचे किमान भाडे तीनऐवजी चार रुपये होणार आहे. त्यामुळे किमान भाड्याच्या टप्प्यातील प्रवासी कमी होतील, अशी चिंता आहे.

बेस्टचे प्रवासी सध्या दिवसाला 50 लाखांच्या घरात गेले आहेत. शिवाय टॅक्सी व रिक्षा सीएनजीवर चालत असल्यामुळे त्यांचे किमान भाडे कमी व्हावे, असाही आग्रह धरण्यात आला आहे.

बेस्टच्या तिकिटांवर आकारण्यात येणारा पोषण अधिभार, डिझेलवर चढ्या दराने आकारला जाणारा विक्रीकर तसेच प्रवासी कर यात राज्य सरकारकडून सवलत मिळाली, तर बेस्ट उपक्रमाला भाडेवाढ नक्कीच करावी लागणार नाही, असे ग्राहक संरक्षण क्षेत्रातील कार्यकतेर् शिरीष देशपांडे यांनी सांगितले. या मुद्यावर बेस्ट उपक्रमाचे अध्यक्ष आशिष चेंबूरकर यांनी सांगितले की, राज्य सरकारलाच 80 हजार कोटींचे कर्ज असल्यामुळे त्यांच्याकडून या सवलती मिळणे शक्य नाही. अशा परिस्थितीत भाडेवाढ अटळ आहे.

 
</text>
</doc>
