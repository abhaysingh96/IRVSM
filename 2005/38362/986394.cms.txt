<doc>
<docno>986394.cms.txt</docno>
<text>
 
महाराष्ट्र
आयएनएस शिवाजीच्या हीरकमहोत्सवी वर्षानिमित्त आंतरराष्ट्रीय परिषद
[ Monday, January 10, 2005  10:51:49 pm]


म. टा. प्रतिनिधी

पुणे : लोणावळ्यातील नौदलाचे प्रशिक्षण केंद ' आयएनएस शिवाजी ' च्या हीरक महोत्सवी वर्षांनिमित्त ' इंटरनॅशनल इंजिनीयर ऑफिसर्स कॉन्फरन्स ' चे 13 आणि 14 जानेवारी रोजी आयोजन करण्यात आले असून त्याचे उद्घाटन राज्यपाल एस. एम. कृष्णा यांच्या हस्ते होणार असल्याचे आयएनएस शिवाजीचे कमॉडर आणि कमान्डिंग ऑफिसर विनीत बक्षी यांनी वार्ताहर बैठकीत सांगितले.

आयएनएस शिवाजीच्या स्थापनेला 60 वषेर् पूर्ण झाल्यामुळे या परिषदेचे आयोजन करण्यात आले आहे. या परिषदेमध्ये प्रामुख्याने ' सागरी व्यवस्थापनातील बदलता दृष्टीकोन ' या विषयावर चर्चा होणार असून, केवळ भारतातीलच नव्हे तर इतर 11 देशांतील नौदलातील प्रतिनिधी आणि इतर 20 स्थानिक तांत्रिक उत्पादक कंपन्याही या परिषदेमध्ये सहभागी होणार असल्याचे बक्षी म्हणाले.

त्यामध्ये युनायटेड किंगडम, ऑस्ट्रेलिया, जर्मनी, इटली, सिंगापूर, मलेशिया, इराण, बांगलादेश, श्रीलंका, युनायटेड अरब इमरात आणि ओमान यांचा समावेश आहे. तसेच स्थानिक कंपन्यांमध्ये माझगाव डॉक्स, हिन्दुस्थान एरॉनॉटिकल-बंगलोर, किलोर्स्कर न्युमॅटिक्स, कमिन्स इंडिया लिमिटेड, वॉखार्ट कॉम्प्रेसर्स या कंपन्यांही यामध्ये सहभागी होणार आहेत. या सर्वांचे मिळून 22 तांत्रिक लघुप्रबंध परिषदेमध्ये सादर केले जातील, असेही बक्षी यांनी सांगितले.

स्थानिक तंत्रज्ञान उत्पादक कंपन्यांचे नौदलाला होणारे सहाय्य याची माहिती देणारे प्रदर्शनही या ठिकाणी भरवण्यात येणार आहे. त्याचे उद्घाटनही राज्यपालांच्या हस्ते होईल, असे बक्षी म्हणाले.

शिवाय या परिषदेमध्ये 60 वर्षांच्या वाटचालीचा आढावा घेतला जाईल. आम्ही अर्धदशकापेक्षा जास्त वर्षांची वाटचाल केली आहे. या काळामध्ये अनेक बदल झाले आहेत. हे बदल स्वीकारून आयएनएस शिवाजीने यशस्वी वाटचाल केल्याचे बक्षी म्हणाले.

शिवाजीकडे सध्या असलेल्या जहाजांपैकी काही दुसऱ्या महायुद्धात वापरलेली जहाजे आहेत. सध्या जी जहाजबांधणी सुरू आहे ती पुढच्या सहस्त्रकासाठी तांत्रिकदृष्ट्या सक्षम केली जात आहे. त्यामुळे जुने आणि नवे तंत्रज्ञान यातील सुवर्णमध्य साधणे हे आमचे ध्येय असल्याचे बक्षी यांनी नमूद केले. स्थानिक उत्पादक कंपन्यांनी नौदलाला तंत्रज्ञानाच्या विकसनात मदत केली आहे. उदाहरणच द्यायचे झाले तरी ' बॅमॉस ' या क्षेपणास्त्र तसेच वाफेवर चालणारी यंत्र नौदलाने माझगाव डॉक्स यांच्या सहकार्याने बनवली आहेत. शिवाय गॅस टर्बाइनवर चालणारी लाइट कम्बॅट एअरक्राफ्टही नौदलाने बनवल्याचे बक्षी यांनी स्पष्ट केले.

अधिकाधिक उच्च दर्जाचे तंत्रज्ञान अल्पावधीत आणि कमीत कमी खर्चात बनवणे, भविष्यातील त्याचा वापर, मनुष्यबळ विकास कसा करता येईल यावर या परिषदेत चर्चा होईल, अशी माहिती बक्षी यांनी दिली.

कॅडेटस्, अधिकारी यांनाच जहाजबांधणीचे प्रशिक्षणच देतो असे नव्हे, तर 10 वी मध्ये शिकणाऱ्या विद्यार्थ्यांपासून ते 50 वर्षांच्या व्यक्तीपर्यंत सर्वांना उपयोगी पडतील असे विविध प्रकारचे 50 कोसेर्स या ठिकाणी चालवले जात असून, ते पाच दिवसांपासून ते चार वर्षांपर्यंतचे आहेत, अशीही माहिती बक्षी यांनी दिली.

या प्रशिक्षण केंदाच्या स्थापनेपासून अनेक बदल करण्यात आले आहेत. त्यामध्ये आशियातील एकमेव असलेले ' अक्षत ' हे ' डॅमेज कंट्रोल सिम्युलेटर ' तंत्रज्ञान या ठिकाणी पाहायला मिळते. युद्धकाळात जहाजाला धोका पोहोचल्यास या सिम्युलेटरचा होणारा उपयोग केला जातो.

 
</text>
</doc>
