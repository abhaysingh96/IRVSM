<doc>
<docno>986436.cms.txt</docno>
<text>
 
महामुंबई
मुंबईत वर्षभरात काविळीचे 4 हजार रुग्ण
[ Monday, January 10, 2005  11:34:38 pm]


म. टा. प्रतिनिधी

मुंबई : मुंबईत गेल्या वर्षभरात काविळीचे 4 हजारांच्या वर रुग्ण सापडले असून गेल्या काही वर्षांपेक्षा हे प्रमाण नक्कीच अधिक आहे, अशी कबुली महापालिका प्रशासनाने सोमवारी पालिका सभागृहात दिली. मात्र, काविळीची साथ नसल्याचा दावाही प्रशासनाकडून करण्यात आला.

शहरात काविळीची मोठ्या प्रमाणावर साथ असून पालिका प्रशासनाने त्याबद्दल खरी परिस्थिती कथन करावी, असा मुद्दा शिवसेनेचे नगरसेवक सुनील प्रभू यांनी मांडला. दूषित पाणी, अन्नपदार्थांमधून होणारी भेसळ तसेच विषाणू यापैकी कोणतेही कारण या काविळीच्या फैलावास कारणीभूत असू शकते. पी-दक्षिण विभागात सवेर्क्षण केल्यावर केवळ दहा ठिकाणांमध्ये मोठी यादी मिळाली. परंतु, मुंबईभर काय स्थिती आहे, याची आकडेवारी महापालिकेने द्यावी, असा आग्रह त्यांनी धरला.

या विषयावर विरोधी पक्षनेते राजहंस सिंह, भाजपचे योगेश सागर, शिवसेनेच्या तृष्णा विश्वासराव यांनीही समस्या मांडल्या.

त्यावर अतिरिक्त पालिका आयुक्त विजयसिंह पाटणकर यांनी सांगितले की, गेल्या वषीर्पेक्षा काविळीच्या रुग्णांमध्ये यंदा वाढ झाली आहे, हे खरे आहे. त्याबद्दल सर्व माहिती तातडीने गोळा करण्यात येईल आणि खाजगी रुग्णालयांमध्येही काविळीची लागण झाल्यास त्यांचीही माहिती जमा करण्यात येईल.

 
</text>
</doc>
