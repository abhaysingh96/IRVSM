<doc>
<docno>986307.cms.txt</docno>
<text>
 
बहुतांची अंतरे
रिझर्व बँकेचे जीवघेणे परिपत्रक
[ Monday, January 10, 2005  08:44:58 pm]


रिझर्व बँकेने सर्व बँकांना एक परिपत्रक काढून, जो कोणी खातेदार अथवा पैसे भरणारा खोटी नोट बँॅकेत भरेल, त्या व्यक्तीविरुद्ध त्वरित पोलिस स्टेशनला तक्रार (एफ. आय. आर.) दाखल करावी असे म्हटले आहे. ही शिखर बँक एक परिपत्रक काढून मोकळी झाली, पण त्यामुळे अनेक मुद्दे उपस्थित झाले आहेत.

खरीखोटी नोट ओळखण्यासाठी प्रत्येकाने तसे मशिन जवळ बाळगायचे का ? यामध्ये निरपराध/ वयस्कर/ अडाणी असे लोक सापडल्यामुळे ' चोर सोडून संन्याशाला फाशी ' यातला प्रकार होणार आहे. चांगल्या माणसांच्या मागे नको ते शुक्लकाष्ठ लागणार आहे. एखाद्या कंपनीने अथवा संस्थेने भरलेल्या नोटा खोट्या निघाल्यास तक्रार (एफआयआर) कंपनीविरुद्ध करणार की कंपनीच्या रोखपालाविरुद्ध करणार ? नोट खोटी असल्याचे मागाहून बँक रोखपालाच्या लक्षात आल्यास तक्रार कोणाविरुद्ध करणार ? दहा लोकांकडून आलेले पैसे एकत्र करून भरल्यास ठेवीदाराला कोणाच्या कोणत्या नोटा हे कसे ओळखता येणार ? बँकेकडूनच खोटी नोट मिळाल्यास ते कसे सिद्ध करणार ? यामुळे व्यवहारांत 500 च्या नोटा कोणीच स्वीकारणार नाही. बँक व खातेदार यांच्यात सलोख्याचे संबंध राहणार नाहीत. तरी हे प्रकरण बँक संघटनांनी त्वरित हाताळावे व रिझर्व बँकेने तोडगा काढावा.

शरद भाटे, ठाणे.

 
</text>
</doc>
