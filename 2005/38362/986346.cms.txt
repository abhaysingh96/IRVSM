<doc>
<docno>986346.cms.txt</docno>
<text>
 
देश-विदेश
मुंबईच्या विद्यार्थी रंगकर्मींनी दिल्लीकरांचे डोळे दिपवले
[ Monday, January 10, 2005  09:53:02 pm]


सुरेश भटेवरा

नवी दिल्ली : मुंबई विद्यापीठात नव्यानेच सुरू झालेल्या नाट्यकला अकादमीच्या विद्यार्थ्यांनी पहिल्याच वषीर् दिल्लीतला ' बहुभाषिक भारत रंग महोत्सव ' गाजवला. राष्ट्रीय नाट्य विद्यालयाने ( एनएसडी) आयोजित केलेल्या आंतरराष्ट्रीय स्तरावरील व्यावसायिक व हौशी नाट्यप्रयोगांच्या भरजरी महोत्सवात मुंबई विद्यापीठाच्या ' मध्यम व्यायोग ' या हिंदी नाटकाने सर्वांचेच डोळे दिपवले.

कसदार अभिनय, चित्तवेधक रंगसंगतीचे नेपथ्य यांच्याबरोबरच नृत्यकलेच्या प्रत्येक ठेक्याला, तुडुंब भरलेल्या कमानी नाट्यगृहातल्या रसिकांनी अभूतपूर्व प्रतिसाद दिला. विद्याथीर् कलावंतांच्या परिचयासाठी दिग्दर्शक वामन केंदे नाटकाच्या अखेरीला रंगमंचावर उभे राहिले, तेव्हा तमाम प्रेक्षकांनी ' स्टँडिंग ओव्हेशन ' ने विद्याथीर् कलावंतांचे मन:पूर्वक कौतुक केले.

' एनएसडी ' च्या ' बहुभाषिक भारत रंग महोत्सवा ' चा प्रारंभ 5 तारखेला येथे अत्यंत उत्साहात झाला. मंडी हाऊस परिसरातल्या 5 नाट्यगृहांत 20 जानेवारीपर्यंत चालणाऱ्या या महोत्सवात, भारताच्या विविध राज्यांतून तसेच पाकिस्तान, बांगला देश व नेपाळहून आलेल्या 56 नाट्यप्रयोगांचे सादरीकरण धुमधडाक्यात सुरू आहे. दिवसाकाठी किमान 4 नाट्यप्रयोग श्ाीराम सेंटर, कमानी अभिमंच, सन्मुख अन् बहुमुख नाट्यगृहात सादर होत असल्याने कोपनिर्कस मार्गावरील ' मंडी हाऊस ' ला भारतीय नाट्यसृष्टीच्या मंडीचेच स्वरूप आले आहे.

मनोरंजन हा नाटकाचा श्वास असला तरी सादरीकरणात अनेक कला रंग भरीत असतात. ' मध्यम व्यायोग ' नाटकात घटोत्कच आणि भीमाचे युद्ध, हिडिंबाचा कलाविष्कार, कलावंतांचे टीमवर्क, नृत्यकलेचे स्टेपिंग, अभिनयाचा दर्जा, प्रकाश योजना, नेपथ्य, संगीत सारे काही नेटके होते. अकादमीचे संचालक वामन केंदे यांनी दिग्दर्शक या नात्याने विशेष कष्ट घेतल्याचे जाणवत होते. मुंबई विद्यापीठाच्या नाट्य कला अकादमीची हे पहिलेच नाटक. त्याला दाद देण्यासाठी एनएसडीचे माजी संचालक रामगोपाल बजाज, नामवंत नाटककार-दिग्दर्शक देवेंदराज अंकुर, एन. के. रैना, कमलाकर सोनटक्के, संगीत नाटक अकादमीचे माजी सचिव भारतरत्न भार्गव आदी अनेक दिग्गज उपस्थित होते. नाट्यप्रयोगानंतर या सर्वांनी रंगमंचावर जाऊन कलावंत व दिग्दर्शकांचे मन:पूर्वक कौतुक केले.

तर विख्यात अभिनेत्री व रंगकमीर् जोहरा सहगल म्हणाल्या : विधीवत प्रशिक्षणाचा अग्निस्पर्श झाला तर छिदासमान असलेल्या अभिनयकलेत केवळ रंगमंचच नव्हे, सारी संस्कृती उजळून टाकण्याचे सार्मथ्य आहे. आंतरराष्ट्रीय स्तरावरील रंगकमीर्ंसह भारताच्या विविध राज्यातल्या नाट्यसंस्थांना एकत्र आणून, भारत रंग महोत्सव राजधानीत साजरा करण्याचा भारतीय नाट्य विद्यालयाचा हा अभिनव उपक्रम तमाम कलारसिकांचा उत्साह व्दिगुणित करणारा आहे.

यंदाच्या महोत्सवात विविध भारतीय भाषांमधील 56 नाट्यकृतींबरोबरच, एशियन थिएटर्स, ढाकाचे (बांगला देश) ' द लेसन ' हे बंगाली नाटक, पाकिस्तानच्या रफी पीर थिएटर वर्कशॉपचे ' पताये खान ' हे उर्दू नाटक आणि नेपाळच्या प्रतिबिंब थिएटर्सचे नेपाळी भाषेतील ' खुमा ' हे आकर्षण आहे.

हिंदीच्या 26 नाट्यप्रयोगांपैकी आठ दिल्लीतल्या तर तीन मुंबईच्या संस्थांनी सादर केले आहेत. याखेरीज उदयपूर, चंडीगड, भोपाळ, अलाहाबाद, लखनौ, सागर, पाटणा, फरिदाबाद, बिकानेर येथील नामवंत संस्थांच्या अभिनव कलाविष्काराचेही हिंदी नाट्यप्रयोगांमध्ये दर्शन घडते आहे.

मराठी भाषेत पुण्याच्या अतुल पेठे प्रॉडक्शन्सने सादर केलेले ' चौक ', गोव्याच्या कला अकादमीचे वसंत कानेटकर लिखीत ' लेकुरे उदंड जाली ' आणि पुण्याच्या भरत नाट्य संशोधन मंदिराने सादर केलेले ' कट्यार काळजात घुसली ' यांचा समावेश आहे. 4 बंगाली नाटकांखेरीज कानडी, काश्मिरी, तामिळी, मल्याळम् व इंग्रजी भाषेतील प्रत्येकी 3 तर आसाम व इम्फाळहून आलेल्या प्रत्येकी एका नाट्यकृतींच्या भाषासंगमानेही हा महोत्सव नटला आहे.

महाराष्ट्र व कोलकत्यासारख्या ददीर् नाट्यप्रेक्षकांची दिल्लीत कमतरता असली तरी यंदाचा महोत्सव त्याला अपवाद आहे. मराठी नाट्यसंस्थांनी महाराष्ट्राबाहेर धडक मारण्याचा थोडा उत्साह दाखवला असता, तर समृद्घ मराठी रंगभूमीचे देशाला दर्शन घडू शकले असते. मुंबई विद्यापीठात यंदाच सुरू झालेल्या नाट्यकला अकादमीच्या विद्यार्थ्यांनी, मध्यम व्यायोग हिंदी नाटकाच्या माध्यमातून मात्र दिल्लीत महाराष्ट्राचा झेंडा फडकवला. त्याचे बहुतांश श्रेय वामन केंदेंच्या परिश्रमांनाच द्यावे लागेल.

 
</text>
</doc>
