<doc>
<docno>986328.cms.txt</docno>
<text>
 
अर्थव्यवहार
एसबीआय लाइफची 'होरायझन'योजना
[ Monday, January 10, 2005  09:16:05 pm]


म. टा. विमा प्रतिनिधी

मुंबई : युनिट्स आणि विमा यांची सांगड घालणारी विशेष युनिट लिंक्ड योजना एसबीआय लाइफ इन्शुरन्स कंपनीने ' होरायझन ' नावाने गुंतवणूकदारांसाठी उपलब्ध केली आहे. या योजनेद्वारे विम्याची सुरक्षा तर मिळतेच, शिवाय बाजारात अधिक वाढत्या दराने परतावा मिळतो.

या संदर्भात एसबीआय लाइफचे व्यवस्थापकीय संचालक आणि मुख्य कार्यकारी अधिकारी एस. कृष्णमूतीर् म्हणाले की, सर्वसामान्य गंुतवणूकदार बाजारातील अस्थिरतेकडे आजही संशयाने पाहतो. त्यामुळे कोणत्याही योजनेत गुंतवणुकीबाबत ठाम निर्णय घेणे अवघड जातात.

म्हणून दीर्घकालीन गुंतवणुकींना डोळ्यासमोर ठेवून ही योजना आखण्यात आली आहे. यासाठी ' ऑटोमॅटिक अॅसेट अॅलोकेशन ' हे या योजनेचे खास वैशिष्ट्य असून याद्वारे आमचे तज्ज्ञ या योजनेअंतर्गत कोणतेही अधिक मूल्य न आकारता विम्याचे हप्ते युनिटच्या स्वरूपात गुंतवतील. त्यामुळे पॉलिसीधारकांना बाजारावर बारकाईनी लक्ष देण्याची गरज भासणार नाही.

रुपयाच्या मूल्यातील चढ-उतारांचा विपरित परिणाम टाळण्यासाठी नियमित हप्ता योजना असेल. योजनेच्या मुदतपूतीर्नंतर विमाधारी व्यक्तीला पूर्ण पॉलिसी गुंतवणूक मूल्यही मिळेल. तसेच योजनेच्या कालावधीत विमाधारकाचा मृत्यू झाल्यास त्याच्या वारसाला विम्याची पूर्ण रक्कम आणि पॉलसी गंुतवणूक मूल्य दिले जाईल.

या योजनेतील गुंतवणूक समभाग, बाँड्स, मनी माकेर्ट या ठिकाणी केली जाईल. योजनेअंतर्गत दोन पर्याय उपलब्ध केले आहेत. जोखीम घेऊन गुंतवणूक करणाऱ्यांसाठी ' डायनॅमिक प्लॅन ' पर्याय उपलब्ध केला आहे. 15 वर्षांपुढील गंुतवणुकीसाठी ही योजना उत्तम आहे. ' ग्रोथ प्लॅन ' अंतर्गत विम्याचे हप्ते कमी धोक्याच्या पर्यायांमध्ये गुंतवले जातात. 10 ते 15 वर्षांदरम्यानच्या गुंतवणुकीसाठी ही योजना चांगली आहे, असा दावा एसबीआय लाइफने केला आहे.

 
</text>
</doc>
