<doc>
<docno>986211.cms.txt</docno>
<text>
 
महामुंबई: मुंबई टाइम्स
त्सूनामीग्रस्तांना रेल्वे कर्मचाऱ्यांचा मदतीचा हात
[ Monday, January 10, 2005  07:23:20 pm]


मंुबई टाइम्स टीम

त्सूनामी लाटांच्या तडाख्यात उद्ध्वस्त झालेल्या नागापट्टणम्मधल्या गावकऱ्यांना मदतीचा हात देण्यासाठी मध्य रेल्वेच्या कर्मचाऱ्यांनी धाव घेतली होती. मुंबईतून एक बोगी भरून मदत साहित्याचं वाटप करून रेल्वेचं पथक मुंबईत परतलं.

मध्य रेल्वेच्या माटुंगा आणि परळ वर्कशॉपमधील नागरी संरक्षण पथकातील 67 जणांनी मुंबईतून अन्नधान्य, कपडे, भांडी व घरगुती सामान नेलं. रेल्वे वर्कशॉपमधील कर्मचारी आणि त्यांच्या नातेवाईकांनी त्सूनामीग्रस्तांना दिलेल्या मदतीच्या साहित्याने रेल्वेची जवळजळ एक बोगी भरली. माटुंगा वर्कशॉपमधील नागरी संरक्षण दलाचे निदेशक नंदकुमार देशमुख यांच्या मार्गदर्शनाखाली हे पथक मदतीसाठी गेलं. तिथला गावकरी अद्यापि भीतीच्या छायेत वावरत असून नागापट्टणम्मध्ये अजूनही भरपूर मदतीची गरज असल्याचं या पथकातील तरुणांनी सांगितलं.

 
</text>
</doc>
