<doc>
<docno>986249.cms.txt</docno>
<text>
 
महाराष्ट्र
राष्ट्रीय शोध प्रतिष्ठानचे सहा पुरस्कार उमविकडे
[ Monday, January 10, 2005  07:48:47 pm]


म. टा. वृत्तसेवा

जळगाव : अहमदाबाद येथील राष्ट्रीय शोध प्रतिष्ठानने घेतलेल्या राष्ट्रीय स्तरावरील स्पधेर्त तळागाळातील तंत्रज्ञानाचा शोध, परंपरागत ज्ञान व औषधी वनस्पतींचे ज्ञान या संदर्भात महत्वपूर्ण कामगिरी करणाऱ्यांना राष्ट्रपती ए. पी. जे. अब्दुल कलाम यांच्या हस्ते पुरस्कार देऊन सन्मानित करण्यात आले. महाराष्ट्राच्या दहाजणांचा त्यात समावेश असून त्यात उत्तर महाराष्ट्र विद्यापीठाने पाठविलेल्या सहा जणांचा समावेश आहे.

राष्ट्रीय शोध प्रतिष्ठान, अहमदाबाद ही संस्था गेले तीन वषेर् या स्पधेर्चे आयोजन करीत आहे. त्यात रामदास माधव जगताप, सुभाष जगताप, सरोफद्दीन काझी, विजय घोडके, कल्पिता पाटील व गोपाल पाटील यांना पुरस्कार मिळाले.

राष्ट्रपती कलाम, राष्ट्रीय शोध प्रतिष्ठानचे अध्यक्ष रघुनाथ माशेलकर, केंदीय विज्ञान तंत्रज्ञान मंत्री कपील सिब्बल, डॉ. व्ही. एस. राममूतीर् आदींच्या हस्ते त्यांना पुरस्कार देऊन सन्मानित करण्यात आले.

रामदास माधव जगताप यांना या राष्ट्रीय स्तरावरील स्पधेर्त राष्ट्रीय स्तरावरील द्वितीय पुरस्कार मिळाला. दाक्ष सुकविणे तसेच त्याची प्रतवारी करण्यासंबंधीचे यंत्र त्यांनी तयार केले आहे. सुभाष जगताप यांना सायकलवरील फवारा पंप तयार करण्यासाठी, सरोफद्दीन काझी यांना विनापंपाचा स्टोव्ह तयार करण्यासाठी, विजय घोडके यांना लेथ मशिनची उपयुक्तता वाढविणारे यंत्र तयार करण्यासाठी, कल्पिताला चुंबक शक्तिसह शॉक ऑब्जरवर तयार करण्यासाठी, गोपाल पाटील यांना वृध्दासाठी उपयुक्त विजेरी काठी तयार करण्यासाठी पुरस्कार देण्यात आले.

 
</text>
</doc>
