<doc>
<docno>986193.cms.txt</docno>
<text>
 
हेल्थ
बदलत्या ऋतुंचा त्वचेवर परिणाम
[ Monday, January 10, 2005  07:03:04 pm]


परिस्थिती बदलते तशी माणसं बदलतात असं म्हटलं जातं. तेच आपल्या त्वचेबाबत म्हटलं जाऊ शकतं. म्हणजे असं की, ऋतुमान बदललं की त्वचेचे रोग बदलतात, कोरड्या हवामानात थंडीच्या दिवसांत भेगा पडणं, इसबासारखे डागे पडणं इ. प्रकार दिसतात तर उन्हाळ्यात, पावसाळ्यात मात्र गजकर्ण, चिखल्या, मुरुम, गळवं असे प्रकार जास्तप्रमाणात दिसतात. मुंबईसारख्या समुदकिनारी असलेल्या शहरामध्ये खूप जणांना बसल्या ठिकाणी घामाच्या धारा लागतात. शरीराच्या काही भागात दमटपणा सर्वकाळ रहातो. अशात पायाच्या बोटात, जिभेच्या तळव्याच्या जाड जामडीमध्ये पांढरेपणा खडे पडल्यासारखे वण दिसतात.

मधुमेह असेल तर ठीक होताना फार उशीर होतो. स्त्रियांना मधुमेहात योनीमधून धुपणी किंवा पांढरा साव जातो तर पुरुषांमध्ये शरीरावील त्वचेमध्ये थोडी सूज येऊन ती पाठी जाताना त्रास होतो. त्याच्यावर चरे जातात, रक्तातली साखर वाढल्याचं हे निदर्शक असतं आणि कित्येक लोकांमध्ये मधुमेह झाला असल्याचं हे पहिलं लक्षण असू शकतं. तसेच पाठीवर, मानेवर जाळीदार त्वचा असलेला सुजमट काळसर भाग दिसतो.

काहींच्या जखमा पटकन भरत नाहीत. तसेच रक्त साखळतानाही खूप वेळ लागतो. जखम भरताना वेळ लागणं हे एक लक्षण खूप जणांना साखर वाढल्याचं निदर्शक म्हणून माहीत आहे. वरच्या दोन लक्षणांबरोबर अन्य काही लक्षणांबरोबर रक्तातली साखर कमी होणे आणि वाढणेही अवलंबून असते.

काहींच्या शरीरावर आलेली गळवे काही केल्या कमी होत नाहीत. गजकर्ण आणि इतर त्वचारोगही मधुमेह झाल्यावर आणि त्याचे प्रमाण वाढल्यावर दीर्घकाळ टिकून राहतात. याचे कारण असे की, जीवाणूंची वाढ ही वाढलेल्या साखरेच्या प्रमाणात जास्त होते. साखर वाढणे हे या जीवाणूंसाठी अत्यंत पोषक असते.

कित्येकदा काखेत जाणवते, स्तनाखााली घामट वातावरणात लालसर चट्टे दिसतात. फार न खाजवणारे हे डाग उन्हाळ्या-पावसाळ्यात वाढतात. दिसताना गजकर्णासारखे असले तरी हे डाग जरा वेगळे असतात. याला एरिथ्रास्मा म्हणतात. तसंच त्याबरोबर काखेतल्या केसांवर रवेदार पदार्थ लगडलेला दिसतो. जणू काही केस पिठामध्ये बुडवून काढला असावा या प्रकारात कोटोयमाझॉलच्या वापराने त्वचा स्वच्छ होते. बुड्से लाईट नावाच्या कॅडमियम फिल्टर असलेल्या अतिनीलकिरणाच्या दिव्यामध्ये पाहिलं तर हा एरिथ्रास्माचा घडा लालयुटूक दिसतो. गजकर्णामधून वेगळा आहे हे स्पष्ट कळतं. उपचाराने पटकन ठीक होतो.

डॉ. रघुनंदन तोरसेकर

 
</text>
</doc>
