<doc>
<docno>986329.cms.txt</docno>
<text>
 
अर्थव्यवहार
गरुड भरारी
[ Monday, January 10, 2005  09:16:43 pm]


शेतकरी कुटुंबात जन्मलेले चंदकांत राऊत यांनी 1979 साली त्यांचे शिक्षण पूर्ण केले. त्यानंतर प्रभादेवी येथील श्रवणयंत्रांचे उत्पादन करणाऱ्या आफीर् इलेक्ट्रॉनिक्स या कंपनीत ' असेंब्लर ' म्हणून काम करू लागले. तेथील त्यांचे सहकारी दांडेकर आणि काणेकर यांनी सांगितले की, श्रवण समस्येविषयी करण्यासारखे खूप काही आहे. असे प्रोत्साहन मिळताच राऊत पार्टटाईम क्लासेसमध्ये खास प्रशिक्षण घेण्यासाठी दाखल झाले. त्यात ऑडियोमीटर, हियरिंग एड वगैरेचा बाराकाईने त्यांना अभ्यास करता आला. हळूहळू श्रवणयंत्राची माहिती होत गेली.

दरम्यान राऊत संपूर्ण भारतात सेल्स अँड सव्हिर्स इंजिनियर म्हणून फिरले. ऑगस्ट 1984 मध्ये आफीर्मधून स्वेच्छानिवृत्ती घेऊन बाहेर पडले. त्यानंतर राऊतांच्या खऱ्या प्रवासाला सुरुवात झाली. भरपूर विचारांती स्वतंत्र उद्योग सुरु करण्याचे त्यांनी ठरविले. त्याप्रमाणे त्यांनी स्वेच्छानिवृत्तीनंतर मिळालेल्या पैशांतून ' मृदुल इलेक्ट्रॉनिक्स हियरिंग एड सेंटर ' या कंपनीची स्थापना केली. आफीर्च्या कामाचा अनुभव, वाढलेला जनसंपर्क यामुळे सुरुवातीला फारशी अडचण आली नाही.

आफीर्ची ऑडियोमीटर, स्प्रीस टॅनर्स, हिपरिंग एड ही उत्पादने वितरीत करायला सुरुवात केली. मात्र पुढे परिस्थिती बदलली. सुरुवातीला या क्षेत्रात फारश्या कंपन्या नसल्यामुळे मोठी स्पर्धा नव्हती. पण त्यानंतर अनेक परदेशी कंपन्यांनी या क्षेत्रात शिरकाव करायला सुरुवात केली. अॅनॉलॉग श्रवणयंत्रांपेक्षा अधिक सुस्पष्ट आणि आकाराने कमी डिजिटल श्रवणयंत्रे उपलब्ध होऊ लागली. त्यामुळे डगमगून न जाता या नव्या तंत्राचा अभ्यास राऊतांनी करून विविध तंत्रे शिकून घेतली. अर्थातच स्वत:ला आणि व्यवसायाला काळानुसार बदलत गेले.

मृदुला कंपनीने आंतरराष्ट्रीय दर्जाची सिमेन्स कंपनीची बी.टी.ई आणि आय. टी. सी. इ. तसेच डेन्मार्कच्या ओटिकॉन आणि आल्प्सची सामायिक भारतीय कंपनी आल्प्स इंटरनॅशनलची दजेर्दार श्रवणयंत्रे नुकतीच उपलब्ध केली आहेत.

दादरयेथील दादासाहेब फाळके रोड वरील हिंद-राजस्थान या इमारतीतील चौथ्या मजल्यावरील मृदुल हियरिंग एड सेंटरमध्ये श्रवणसंबंधी जवळपास सर्व प्रकारच्या चाचण्या करण्यात येतात. प्रत्येक कर्णबधीर व्यक्तीस रुग्ण न समजता त्याला मित्राप्रमाणे वागणूक देऊन योग्य मार्गदर्शन मिळावे याकडे कटाक्ष असल्याने रुग्णांमध्येही विश्वास निर्माण होत आहे. या सेंटरमध्ये आधुनिक तंत्रज्ञानाने सुसज्ज अशी स्टेट ऑफ आर्ट टेक्नॉलॉजीने बनवलेली साऊंड ट्रिटेड रुम, डिजिटल ऑडियोमीटर इत्यादी सुविधा आहेत. तसेच मृदुला सेंटरची 222. द्वद्धड्डद्बस्त्रह्य.ष्श्ाद्व वेबसाइट उपलब्ध आहे.

प्रत्येक रुग्णाच्या योग्य चाचण्या करून त्याच्या गरजेनुसार योग्य श्रवणयंत्रे दिली जातात. तसेच श्रवणयंत्रांची सविर्सिंग, तांत्रिक अडचणी कुशल तज्ज्ञांकरवी लगेचच सोडविल्या जातात. याप्रकारच्या दजेर्दार, ग्राहकाभिमुख सेवेच्या बळावर आज मृदुला कंपनीचे तब्बल 15 हजाराहून अधिक ग्राहक आहेत. याशिवाय मृदुल तफेर् विविध श्रवणयंत्रे ए. वाय. जे. तसेच नॅशनल इन्स्टिट्यूट हियरिंग अशा मोठमोठ्या संस्थांमध्ये पुरविली जातात. आपल्या उद्दमशीलतेमुळे यावेळचा महाराष्ट्र गौरव पुरस्काराने त्यांना सन्मानित करण्यात आले आहे. कामाच्या धबडग्यात विरंगुळा म्हणून आजही राऊतांनी शेतीची आवड जोपासली आहे. त्याशिवाय नवनवीन तंत्रज्ञानाचा अभ्यास सुरुच आहे.

उमेश कोळमकर

 
</text>
</doc>
