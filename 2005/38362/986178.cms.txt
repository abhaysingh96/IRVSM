<doc>
<docno>986178.cms.txt</docno>
<text>
 
प्रगती फास्ट
परीक्षेची तयारी इन 'टाइम'
[ Monday, January 10, 2005  06:53:56 pm]


मेडिकल, इंजिनीअरिंग, मॅनेजमेण्टमधल्या पोस्ट ग्रॅज्युएशन कोर्सला प्रवेश मिळवण्यासाठी परीक्षा द्यावी लागते. या परीक्षेची पूर्वतयारी, त्यासाठी आवश्यक असणारं पर्सनल कौन्सिलिंग ट्रिम्फण्ट इन्स्टिट्यूट ऑफ मॅनेजमेण्ट एज्युकेशन (टाइम)तफेर् दिलं जातं. भारतात 88 सेण्टर्स असलेल्या या इन्स्टिट्यूटविषयी...

करिअरचा आलेख उंचावण्यासाठी पोस्ट ग्रॅज्युएशन करणं अपरिहार्य होत चाललंय. पण पोस्ट ग्रॅज्युएशन किंवा मास्टर कोर्ससाठी प्रवेश मिळवणं तितकीशी सोपी गोष्ट नाही. मेडिकल, इंजिनीअरिंग, मॅनेजमेण्ट यासारख्या प्रत्येक क्षेत्रात विद्यार्थ्यांची गाठ एण्ट्रन्स एक्झामशी पडते. या प्रवेशप्रक्रियेच्या आव्हानाला कसं सामोरं जायचं, याची पूर्वतयारी करून घेणारी ट्रिम्फण्ट इन्स्टिट्यूट ऑफ मॅनेजमेण्ट एज्युकेशन (टाइम) ही इन्स्टिट्यूट आहे.

कोर्सला प्रवेश घेण्यासाठी विद्यार्थ्यांना कॅट, गेट, जीमॅट, आयआयएफटी, एमएचसीईटी अशी कोणती ना कोणती परीक्षा द्यावी लागते. एमबीए कोर्ससाठी कॉमन अॅडमिशन टेस्ट (कॅट)चा अडथळा पार पाडावा लागतो. तर इंजिनीअरिंगसाठी गेटच्या दिव्यातून बाहेर पडावं लागतं. या बहुतांश कोर्सला ग्रॅज्युएशन ही पात्रता अट असते. पण ग्रॅज्युएट डिग्री कोर्स करताना या परीक्षेची तयारी कशी करायची, याचं कुठेच मार्गदर्शन केलं जात नाही. या परीक्षेत वेगवेगळ्या क्षेत्रातील माहितीवर आधारित प्रश्न विचारले जातात. कोर्स करणं ही तितकीशी अवघड गोष्ट नसेल, पण प्रवेश मिळवणं हे अग्निदिव्यच असतं.

परीक्षांच्या पूर्वतयारीसाठी क्लासेसचे पर्याय असतात. पण त्या क्लासेसची विश्वासार्हता किती, हे नक्की कोणाला विचारायचं, हा प्रश्न अनुत्तरित राहतो. वेगवेगळ्या क्लासची असंख्य आमिश म्हणजे विद्यार्थ्यांच्या गोंधळात आणखी भर. हा प्रश्न काही प्रमाणात टाइम इन्स्टिट्यूटच्या माध्यमातून सुटू शकतो.

माणेक दारूवाला यांनी टाइम इन्स्टिट्यूटची संकल्पना सत्यात आणली. एमबीएसाठी प्रसिद्ध असणाऱ्या आयआयएम (अहमदाबाद) इन्स्टिट्यूटमधून उत्तीर्ण झालेल्या माणेक दारूवाला यांनी इन्स्टिट्यूटमधीलच काही सहकाऱ्यांच्या मदतीने या इन्स्टिट्यूटची स्थापना केली. यात आयआयएममधून एमबीए कोर्स केलेल्या व्यक्ती इथे विद्यार्थ्यांना मार्गदर्शन करतात. एकूण 450 फॅकल्टी या इन्स्टिट्यूटमध्ये विद्यार्थ्यांना ट्रेनिंग देत आहेत. मुंबई, पुणे, बंगलोर, चेन्नई, कोचीन, दिल्ली, कोलकाता अशा भारतातील 57 शहरांमधून इन्स्टिट्यूटच्या एकूण 88 शाखा आहेत. हैदराबाद इथे इन्स्टिट्यूटचं हेड ऑफिस आहे.

एमबीए कोर्सला प्रवेश घेण्यासाठी द्याव्या लागणाऱ्या कॅट किंवा प्रवेशपरीक्षेत एकूण सात क्षेत्रांतील प्रश्न विचारले जातात. व्हर्बल अॅबिलिटी या घटकात इंग्रजी भाषेतील व्होकॅब्युलरीवर आधारित प्रश्न असतात. कॉम्प्रिहेन्शन या विभागात उताऱ्यावर आधारित प्रश्न असतात. क्वॉण्टिटी अॅबिलिटीमध्ये दहावीतील गणित विषयावर प्रश्न असतात. डेटा इण्टरप्रिटेशन यामध्ये टॅब्युलर किंवा ग्राफिक स्वरूपातील प्रश्नांचा समावेश असतो. त्या प्रश्नांची उत्तरं लिहिणं परीक्षार्थ्यांकडून अपेक्षित असतं. डेटा सफिशिअन्सीमध्ये दिलेली माहिती प्रश्न सोडवण्यासाठी पुरेशी आहे किंवा नाही हे सांगावं लागतं. रिझनिंग या सहाव्या विभागांत व्हिज्युअल, अॅनालिटिकल आणि क्रिटिकल स्वरूपातील प्रश्न असतात. जनरल नॉलेज या सातव्या भागात चालू घडामोडींवर आधारित प्रश्न सोडवायचे असतात.

विद्यार्थ्यांची तयारी करून घेण्यासाठी या सातही क्षेत्रातील तज्ज्ञ इन्स्टिट्यूटमध्ये शिकवतात. प्रत्येक विषयाची तयारी करून घेताना आधी तो विषय विद्यार्थ्यांना शिकवला जातो. त्यानंतर त्या विषयाची परीक्षा घेतली जाते आणि नंतर सराव म्हणून सर्व विषयांची एकत्रित परीक्षा घेतली जाते.

' दोन ते सहा महिने आधीपासून विद्यार्थ्यांनी तयारीला लागलं पाहिजे. परीक्षेच्या दृष्टीने आवश्यक ते सर्व ट्रेनिंग आम्ही विद्यार्थ्यांना देतो, पण त्यासाठी मेहनत करणं विद्यार्थ्यांच्याच हाती आहे ,' असं मत डायरेक्टर माणेक दारूवाला यांनी व्यक्त केलं. पूर्वतयारीला कौन्सिलिंगची जोड दिली जाते, असं इन्स्टिट्यूटचे फॅकल्टी ए.आर.के.एस. श्रीनिवास यांनी सांगितलं. अहमदाबादच्या आयआयएममध्ये शिकणाऱ्या बहुतांश विद्यार्थ्यांनी कॅट परीक्षेची तयारी टाइम इन्स्टिट्यूटमधून केली असल्याचा दावाही दारूवाला यांनी केला.

एमबीएच्या प्रवेशपरीक्षेबरोबरच इंजिनीअरिंग, मेडिकल शाखांच्या प्रवेशपरीक्षेची तयारी करून घेण्यासाठीही इन्स्टिट्यूटतफेर् कोर्सेस घेतले जातात. या कोर्सची फी किमान 6500 ते 14 हजार रुपयांपर्यंत आहे. कोर्सची तयारी करण्यासाठी आवश्यक असणारी ही पहिली पायरी चढताना यश आलं म्हणजे अधीर् अधिक लढाई जिंकल्यासारखंच आहे. पुढच्या पायऱ्या कशा चढायच्या हे मात्र विद्यार्थ्यांनीच ठरवायचं!

संपर्क : ट्रिम्फण्ट इन्स्टिट्यूट ऑफ मॅनेजमेण्ट एज्युकेशन प्रा.लि., पहिला मजला, कपाडिया चेम्बर्स , 82, ओल्ड नगरदास रोड, चिनाय कॉलेजजवळ, अंधेरी टेलिफोन नंबर : 26833059. इमेल : ड्डह्मद्मह्यह्यञ्चह्लद्बद्वद्ग 4 द्गस्त्रह्वष्ड्डह्लद्बश्ाठ्ठ. ष्श्ाद्व वेबसाइट : 222. ह्लद्बद्वद्ग 4 द्गस्त्रह्वष्ड्डह्लद्बश्ाठ्ठ.ष्श्ाद्व

मिताली तवसाळकर

 
</text>
</doc>
