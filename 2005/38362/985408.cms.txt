<doc>
<docno>985408.cms.txt</docno>
<text>
 
महाराष्ट्र
...तर मुंबईतून मराठी माणूस नामशेष होईल!
[ Monday, January 10, 2005  12:09:07 am]


म. टा. वृत्तसेवा

ठाणे : मराठी भाषा आणि मराठी माणूस यांबद्दल गांभीर्याने विचार करून ठोस पावले उचलली नाहीत, तर येत्या पाचदहा वर्षांत मुंबईतून मराठी माणूस नामशेष होईल, अशी भीती ज्योतिर्भास्कर जयंत साळगावकर यांनी कोकण मराठी साहित्य परिषदेच्या संमेलनात व्यक्त केली.

कोकणात वाङ्मयाचे महत्त्व वाढवण्याच्या कार्याबद्दल साळगावकर यांना रविवारी कोकण साहित्यभूषण पुरस्काराने गौरवण्यात आले. सत्काराला उत्तरात साळगावकर म्हणाले , ' मराठी भाषा मागे पडत असल्याची चर्चा 50 वषेर् सुरू आहे. तरीही परिस्थितीत सुधारणा दिसत नाही. मुंबईत तर केवळ भाषाच नव्हे, तर मराठी माणसाचीही प्रत्येक क्षेत्रात पीछेहाट सुरू आहे. गुणी माणसे कमी होत आहेत. पण मराठी माणूस कमी पडतो म्हणून रडण्यात अर्थ नाही.

मराठी माणसाच्या प्रगतीसाठी काय करता येईल, हेही त्यांनी यावेळी सुचविले. मराठी माणसांच्या कर्तबगारीचा काळ आठवून देणारा इतिहास लोकांसमोर नव्याने आणला पाहिजे, त्यासाठी पुस्तके छापली पाहिजेत, असे ते म्हणाले. अशी पुस्तके आपण सवलतीत छापून देऊ, असे आश्वासनही त्यांनी याप्रसंगी दिले. यावेळी कवी निरंजन उजगरे यांना मरणोत्तर ' दीपवा ' पुरस्कार देण्यात आला. त्यांच्या पत्नी अनुपमा यांनी तो स्वीकारला. मोडी लिपीचा प्रसार करणारे मनोहर जागुष्टे यांनाही पुरस्कार देण्यात आला.

 
</text>
</doc>
