<doc>
<docno>985394.cms.txt</docno>
<text>
 
देश-विदेश
 एमटीएनएलचा विरोध
[ Monday, January 10, 2005  12:03:15 am]


वृत्तसंस्था

नवी दिल्ली : टेलिकॉम नियामक प्राधिकरणाने (ट्राय) जाहीर केलेल्या ' अक्सेस डेफिसिट चार्ज ' च्या नव्या दरांमुळे आपल्याला दरवर्षी सुमारे 450 कोटींचा फटका बसेल, असा दावा महानगर टेलिफोन निगमने ( एमटीएनएल) केला असून या नव्या दरांना विरोध नोंदवण्याचा निर्णय जाहीर केला आहे.

भरपाईच्या नव्या दरांमुळे हे नुकसान 700 कोटींवर पोहोचल्याचे अनधिकृतपणे म्हटले जाते. मात्र एमटीएनएलचे अध्यक्ष आर. एस. पी. सिन्हा यांनी यावर भाष्य केलेले नाही. परंतु टेलिफोन सेवांचे कर कमी झाल्याने येणारी तूट भरून काढण्यासाठी द्यायच्या भरपाईचा दर कमी करून ' ट्राय ' ने अन्याय केल्याचे मत त्यांनी व्यक्त केले. निगमला सहन करावा लागणाऱ्या तोट्याची पूर्ण कल्पना प्राधिकरणाला दिली होती ; मग हे दर कशाच्या आधारावर कमी करण्यात आले, असा सवाल त्यांनी केला. बीएसएनएललाही या नव्या दराचा फटका बसला असून वाषिर्क 1,254 कोटी रुपयांचे नुकसान कंपनीला सहन करावे लागले आहे.

 
</text>
</doc>
