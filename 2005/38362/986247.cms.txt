<doc>
<docno>986247.cms.txt</docno>
<text>
 
महाराष्ट्र
'स्वयंनिर्वाही विद्यापीठे सुरु होणे गरजेचे'
[ Monday, January 10, 2005  07:47:34 pm]


म. टा. वृत्तसेवा

जळगाव : जागतिकीकरणामुळे शिक्षण क्षेत्रात बरेच बदल घडत आहेत. अशा परिस्थितीत सर्वांपर्यंत शिक्षण पोचण्यासाठी स्वयंनिर्वाही विदयापीठे सुरु होणे गरजेचे आहे, असे मत उच्चशिक्षण मंत्री सुरेश जैन यांनी येथे पत्रकारांशी बोलताना व्यक्त केले.

महाराष्ट्रातील अकृषी विद्यापीठांच्या कुलगुरुंची बैठक सुरेश जैन यांच्या अध्यक्षतेखाली उत्तर महाराष्ट्र विद्यापीठात आयोजित करण्यात आली होती. या बैठकीनंतर सुरेश जैन बोलत होते. महाराष्ट्र विद्यापीठ अधिनियम 1994 मध्ये बदल करण्यासाठी मुंबई विद्यापीठाचे कुलगुरु डॉ. विजय खेाले यांच्या अध्यक्षतेखाली यापूवीर्च एक समिती नेमली असून या समितीच्या दहा बैठकाही झाल्या आहेत. ही समिती दोन महिन्यात अहवाल सादर करेल. बदलत्या परिस्थितीत कायदे बदलले पाहिजेत तसेच पारंपारिक विद्यापीठांना स्पधेर्ला तोंड देता आले पाहिजे, असा सरकारचा प्रयत्न राहील असे जैन म्हणाले. यापुढे दर तीन महिन्यांनी कुलगुरुंची बैठक विविध विद्यापीठांमध्ये आयोजित केली जाईल व विद्यापीठांचे प्रश्न तात्काळ सोडवले जातील, असे आश्वासनही जैन यांनी दिले. यापुढील बैठक 13 मार्चला नांदेड येथील स्वामी रामानंद तीर्थ मराठवाडा विद्यापीठात आयोजित करण्यात येईल, असे त्यांनी जाहीर केले.

स्वयंनिर्वाही विद्यापीठांच्या संदर्भात बोलताना जैन म्हणाले की, जागतिकीकरणाच्या काळात शिक्षणक्षेत्रातही बदल घडत असून सर्वांपर्यंत शिक्षण पोचले पाहिजे, अशी सरकारची भूमिका आहे. शिक्षण घेणाऱ्यांची संख्या वाढत जाणार असल्याने सर्वांना शिक्षणाची संधी उपलब्ध व्हावी यासाठी स्वयंनिर्वाही विदयापीठे होणे गरजेचे आहे, असे ते म्हणाले.

या संदर्भात शिफारसी करण्यासाठी पुणे विद्यापीठाच्या कुलगुरुंच्या अध्यक्षतेखाली एक समिती नेण्यात आली असून ही समिती दोन महिन्यात अहवाल सादर करेल. त्यानंतर विधिमंडळात याबाबतचे विधेयक मांडण्याचा प्रयत्न करू, असे ते म्हणाले.

उमविचे कुलगुरु डॉ. आर. एस. माळी यांनी उपस्थितांचे स्वागत केले. महाराष्ट्राचे शिक्षण संचालक डॉ. एस. एन. पठाण यांनी बैठकीमागील भूमिका स्पष्ट केली.

त्सूनामीग्रस्तांसाठी उमवितफेर् अधिकाधिक निधी जमवण्यात येईल, असे व्यवस्थापन परिषदेचे सदस्य डॉ. शामकांत देशपांडे यांनी सांगितले. कुलगुरु डॉ. माळी यांनी एक लाख 49 हजार रुपये मदतीचा धनादेश जैन यांच्याकडे सुपूर्द केला.

 
</text>
</doc>
