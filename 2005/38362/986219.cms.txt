<doc>
<docno>986219.cms.txt</docno>
<text>
 
महामुंबई: मुंबई टाइम्स
हिंदी चित्रपटांचा 'ग्लोबल' सन्मान
[ Monday, January 10, 2005  07:27:32 pm]


कल्पना राणे

आंतरराष्ट्रीय स्तरावर हिंदी चित्रपटांनी आपला जम उत्तम बसवल्याचं त्यांच्या वाढत्या मागणीवरून दिसून येतंय. अनेक चित्रपट भारतात चालले नसले तरी परदेशात बऱ्यापैकी धंदा करताना दिसून येतात. मध्य-पूवेर्तल्या देशांनी बॉलिवूडला असं काही उचलून धरलंय की, तिथे वर्षभर भारतीय स्टार्सचे काहीना काही कार्यक्रम होतच असतात. दुबईपुरतं म्हणायचं झालं, तर तिथल्या प्रेक्षकांना तर बॉलिवूडच्या चित्रपटांनी वेड लावलंय.

जानेवारीमध्ये होणाऱ्या दुबई शॉपिंग फेस्टिवलच्या निमित्तानं तिथे भरपूर कार्यक्रमांचं आयोजन होतंय. यंदा हा फेस्टिवल 12 जानेवारी ते 12 फेब्रुवारी 2005 या काळात चालेल. या फेस्टिवलला दरवषीर् जगभरातल्या भारतीय आणि परदेशी पर्यटकांचा चांगलाच प्रतिसाद लाभतो. या वषीर् या शॉपिंगच्या उत्साहात आता अजून एका आकषर्णाची भर पडतेय ग्लोबल इंडियन फिल्म अॅवॉर्ड्स(जिफा) ची!

हिंदी चित्रपटांसाठी असलेला हा पुरस्कार सोहळा 27 जानेवारी रोजी दुबईत पार पडणार असून 17 हजारांहून अधिक प्रेक्षक हा सोहळा एकाच वेळी पाहतील. अल वसल स्टेडियममध्ये या सोहळ्याची जोरदार तयारी सुरू आहे. ' जिफा ' अॅवॉर्ड्सची संकल्पना दुबईच्या ग्लोबल इव्हेण्ट्सची असून स्क्रिप्ट आणि दिग्दर्शन मंुबईमधल्या पॉपकॉर्न एण्टरटेन्मेण्टनं केलंय.

अझीझ मिर्झा, सर ओम पुरी, कबीर बेदी, उमेश मेहरा, फिरोज नाडियादवाला व प्रीती हिरानंदानी हे टेक्निकल अवॉर्ड्सचे परीक्षक असतील. पॉप्युलर अवॉर्ड्ससाठी दुबईवासी पहिल्यांदाच भारतीय स्टार्ससाठी ' व्होट ' करणार असल्यामुळे तिथे सध्या उत्साहाची लहर दौडत आहे.

नृत्यसंगीतानं नटलेल्या या ग्रॅण्ड सोहळ्यात बॉलिवूडचे बहुतेक मोठे सितारे सहभागी होणार असल्याचं कळतं. फिल्म वर्तुळातल्या नामांकित व्यक्तिमत्त्वांबरोबर यूएईमधल्या कॉपोर्रेट र्वल्डमधले उच्चपदस्थ आणि शाही कुटंुबं या सोहळ्यासाठी हजर राहणार आहेत.

 
</text>
</doc>
