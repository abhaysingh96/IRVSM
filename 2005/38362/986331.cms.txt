<doc>
<docno>986331.cms.txt</docno>
<text>
 
अर्थव्यवहार
प्रिन्सिपल म्युच्युअल फंडाचा युनियन बँकेबरोबर करार
[ Monday, January 10, 2005  09:18:09 pm]


म. टा. बँकिंग प्रतिनिधी

मुंबई सुरक्षित आणि स्थिर परतावा मिळत असल्याने म्युच्युअल फंडामध्ये गुंतवणुकीसाठी गुंतवणूकदारांची संख्या वाढत चालली आहे. त्यामुळे गुंतवणूकदारांना सोयीस्करपणे म्युच्युअल फंडाच्या योजना उपलब्ध होण्यासाठी म्युच्युअल फंड कंपन्या बँकांबरोबर सहकार्य करार करीत आहेत. प्रिन्सिपल म्युच्युअल फंडाने नुकतीच म्युच्युअल फंडाच्या वितरणासाठी युनियन बँकेशी सहकार्य करार केला आहे.

याबद्दल अधिक माहिती देताना प्रिन्सिपल म्युच्युअल फंडाचे व्यवस्थापकीय संचालक आणि मुख्या कार्यकारी अधिकारी संजय सचदेव म्हणाले की, या कराराद्वारे आम्ही प्रिन्सिपल म्युच्युअल फंडाच्या सर्व योजनेचे वितरण करणार आहोत. देशभरात आमच्या एकूण दोन हजार वीस शाखा असल्यामुळे मोठ्या प्रमाणात याचे वितरण होण्यास मदत होईल.

 
</text>
</doc>
