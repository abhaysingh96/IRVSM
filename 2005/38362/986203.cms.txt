<doc>
<docno>986203.cms.txt</docno>
<text>
 
महाराष्ट्र
तलावांचं प्रदूषण रोखण्यात महापालिकेला यश
[ Monday, January 10, 2005  07:18:26 pm]


मंुबई टाइम्स टीम

ठाणे : ठाणे महापालिकेने गणेशोत्सवात मासुंदा आणि रायलादेवी तलावांचं प्रदूषणापासून रक्षण करण्याची मोठी कामगिरी बजावल्याचं स्पष्ट झालं आहे. आयुक्त संजय सेठी आणि पर्यावरणाभिमुख लोकप्रतिनिधी यांना त्यांचं श्रेय दिलं जात आहे.

मासुंदा आणि रायलादेवी हे तलाव शहराचं भूषण समजलं जातं. या दोन्ही तलावांमध्ये गणेशमूतीर्ंचं विसर्जन मोठ्या प्रमाणावर होत असल्यामुळे पाणी प्रदूषित होत असे. प्रदूषणामुळे तलावातील मासे मरण्याचे प्रकार या पूवीर् घडले होते. प्रदूषण रोखण्यासाठी महापालिकेने गेल्या वषीर् पारसिक बंदर इथे गणेश विसर्जनासाठी घाट उपलब्ध करून दिला होता. शिवाय या दोन तलावांमध्ये कृत्रिम तलाव निर्माण करून तिथे गणेश विसर्जनासाठी पर्यायी व्यवस्था उपलब्ध करून दिली होती. त्याशिवाय गणेशमूतीर् स्वीकृती केंदंही स्वतंत्रपणे निर्माण करण्यात आली.

इथल्या गणेशभक्तांनी महापालिकेला चांगलं सहकार्य केल्यामुळे या दोन तलावांमध्ये गणेशमूतीर्ंचं विसर्जन गेल्या वषीर्पेक्षा कमी प्रमाणात झालं. तिथल्या विहिरी आणि कृत्रिम तलावांमध्ये एकूण 10,578 गणेशमूतीर्ंचं विसर्जन करण्यात आल्याचं त्यासंबंधी तयार झालेल्या अहवालावरून स्पष्ट होत आहे. त्यामध्ये 1,286 गणेशमूतीर् सहा फूटांपेक्षा अधिक उंचीच्या होत्या आणि उर्वरीत 9,292 गणेशमूतीर् त्यापेक्षा कमी उंचीच्या होत्या. गणेशोत्सवाची धामधूम संपल्यानंतर महापालिकेने कृत्रिम तलाव आणि विहिरींचं सव्हेर्क्षण करून साफसफाई आणि गाळ काढण्याची मोहीम राबवली. 86,757 किलो प्लास्टर ऑफ पॅरीस , 26,158 किलो सॉइल 9,033 किलो, विविध रंग तर 126 घनमीटर निर्माल्य त्यामधून निघाले. याचाच दुसरा अर्थ असा, की या दोन्ही तलावांमध्ये हे प्रदूषणकारी आणि हानीकारक पदार्थ न गेल्यामुळे पाण्याच्या पर्यावरणाचं रक्षण झालं आहे.

गणेश विसर्जनाचं प्रमाण कमी झाल्यामुळे पाण्याच्या गुणवत्तेत सुधारणा झाली आहे. महापालिकेने प्रयोगादाखल दोन तलावांपुरती पर्यावरणाभिमुख व्यवस्था राबवल्यामुळे हा फायदा झाला.

ठाणे शहरात 30 ते 32 तलाव आहेत. त्या सर्वांचं मिळून क्षेत्रफळ 6 लक्ष 71 हजार चौ. फूट आहे. त्यात 19 दशलक्ष लिटर पाणी असावं, असा अंदाज आहे. पर्यावरणाभिमुख व्यवस्था या सर्व तलावांच्या बाबतीत राबवून टप्प्याटप्प्याने एकेक तलावातील पाण्याचा उपसा करून त्यातील झरे जिवंत केल्यास सुमारे 15 लाख लोकवस्तीला आपत्कालीन परिस्थितीत हे पाणी एक दिवस पुरू शकेल, असं बांदोडकर कॉलेजच्या वनस्पतीशस्त्र विभागांचे प्रपाठक डॉ. नागेश टेकाळे यांचं मत आहे.

महापालिकेने दोन तलावांबाबत चांगली कामगिरी पार पाडली आहे. आयुक्त संजय सेठी यांनी आता इतर तलावांबाबतही

हेच धोरण अंमलात अणावं, अशी अपेक्षा व्यक्त होत आहे.

 
</text>
</doc>
