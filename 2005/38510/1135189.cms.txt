<doc>
<docno>1135189.cms.txt</docno>
<text>
 
देश-विदेश
अडवाणी यांच्या राजीनाम्याने अन्य पक्षही सर्द!
[ Tuesday, June 07, 2005  11:40:05 pm]


नवी दिल्ली (म. टा. विशेष प्रतिनिधी) : लालकृष्ण अडवाणी यांचा भाजपच्या अध्यक्षपदाचा राजीनामा देण्याचा निर्णय, मंगळवारी राजधानीत अभूतपूर्व खळबळ उडवणारा ठरला. विविध राजकीय पक्षातही या निर्णयाचे पडसाद उमटले. काँग्रेसच्या महासचिव अंबिका सोनी म्हणाल्या : गतवषीर्च्या लोकसभा निवडणुकीतील पराभवानंतर, राजकारणातली धामिर्क नेत्याची प्रतिमा बदलण्यासाठी, अडवाणी यांनी पाकिस्तानात जाणिवपूर्वक काही वादग्रस्त विधाने केली.

माजी पंतप्रधान वाजपेयी यांनी धर्मनिरपेक्षतेचा जो मुखवटा आजवर चेहऱ्यावर चढवला, तो नव्याने धारण करण्याचा अडवाणी यांचा प्रयत्न आहे. काँग्रेसवर सातत्याने बेगडी धर्मनिरपेक्षतेचा आरोप करणाऱ्या भाजप नेत्यांना अचानक जिना धर्मनिरपेक्ष असल्याचा साक्षात्कार व्हावा, यासारखे दुसरे आश्चर्य नाही. अडवाणींचा राजीनामा हा भाजपचा पक्षांतर्गत प्रश्न असला तरी संघाच्या भगव्या परिवाराला अडवाणींच्या साक्षात्काराचे नव्याने चिंतन करावे लागणार आहे.

जिनां इतकेच पंडित नेहरू देखील भारताच्या फाळणीला जबाबदार होते, या जॉर्ज फर्नांडिसांच्या टीकेला प्रत्युत्तर देताना सोनी म्हणाल्या, स्वातंत्र्य चळवळीशी ज्यांचा काडीमात्र संबंध नाही, त्यांच्याकडून इतिहास शिकण्याची आम्हाला गरज नाही. भारतीय कम्युनिस्ट पक्षाचे डी. राजा म्हणाले, अडवाणी यांचा राजीनामा भाजप अंतविर्रोधाने खरोखर संकटात सापडल्याचा स्पष्ट पुरावा आहे. लोकसभा निवडणुकीतल्या पराभवानंतर संघपरिवार अन् भाजपमध्ये धोरणात्मक मुद्द्यांवर व्यापक विसंवाद झाल्याची ही परिणती असावी.

राष्ट्रवादी काँग्रेसचे महासचिव तारिक अन्वर म्हणाले, संघपरिवाराच्या परंपरागत विचारसरणीने पुन्हा भाजप कधीही सत्तेवर येणार नाही याची जाणिव झाल्याने आपली कट्टर हिंदुत्ववादी प्रतिमा बदलण्यासाठीच अडवाणींनी पाकिस्तानात काही विधाने जाणिवपूर्वक केली. वाजपेयींप्रमाणे उदारमतवादी धोरणाचा पुरस्कार आता अडवाणींनीही करण्याचे ठरवलेले दिसते. अर्थात देशातली जनता इतकी दुधखुळी नक्कीच नाही की हे डावपेच त्यांच्या लक्षात येणार नाहीत. जनतेच्या भावनांचा सन्मान करण्यासाठी अडवाणींनी भाजपच्या अध्यक्षपदाचा राजीनामा देण्याचा जो समर्थनीय निर्णय घेतला, त्याचे स्वागत विहिंपचे राष्ट्रीय उपाध्यक्ष गिरीराज किशोर यांनी केले आहे.

ज्या सिद्धांतांसाठी पंडित दीनदयाल उपाध्याय अन् शामाप्रसाद मुखजीर्ंनी आपले बलिदान केले, त्याला केवळ सत्तेच्या पदांसाठी अडवाणींनी सोडले, काही वर्षांपासून भाजपनेही आपल्या मूळ धोरणांना तिलांजली देऊन, विपरित मार्गाने प्रवास सुरू केल्याचा आरोप करीत गिरीराज किशोर म्हणाले, अडवाणींसारखा दृढनिश्चयी नेता आता तरी आपला राजीनामा परत घेणार नाही, याची खात्री वाटते. 'हे शुद्ध नाटक''राजीनामा हे शुद्ध नाटक आहे', अशी स्पष्टोक्ती केंदीय रेल्वेमंत्री आणि राष्ट्रीय जनता दलाचे अध्यक्ष लालूप्रसाद यादव यांनी केली.

हे नाटक नसेल तर, 'अडवाणींनी राजीनाम्याचे पाऊल ठाम ठेवावे, राष्ट्रीय स्वयंसेवक संघाचे सदस्यत्वही सोडावे, मोदींविरुद्ध चळवळ सुरू करावी आणि बाबरी मशीद पडल्याचे दु:ख दूर करावे', अशी टोलेबाजी यादव यांनी केली. भाजपची घसरणलोकसभा निवडणुकीतील अपयशानंतर भाजप व एकूणच संघ परिवारात जी घसरण आणि वादावादी सुरू आहे; त्याचे एक उदाहरण म्हणजे अडवाणी यांचे राजीनामानाट्य, असे विश्लेषण भारतीय कम्युनिस्ट पक्षाचे सरचिटणीस डी. राजा यांनी केले आहे. भाजपची ही घसरण केवळ राजकीय यशापुरती नसून तात्त्विक आणि संघटनात्मकदेखील आहे, याकडे राजा यांनी लक्ष वेधले.

 
</text>
</doc>
