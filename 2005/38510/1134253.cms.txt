<doc>
<docno>1134253.cms.txt</docno>
<text>
 
महाराष्ट्र
नगर- दरोड्याचे सत्र सुरूच!
[ Tuesday, June 07, 2005  12:51:44 am]


म. टा. वृत्तसेवा

अहमदनगर : जिल्ह्यात गेल्या चार महिन्यांत धुमाकूळ घालणाऱ्या दरोडेखोरांच्या 32 टोळ्या पकडल्याची माहिती जिल्हा पोलिस प्रमुख विश्वास नांगरे यांनी दिली. पण अद्याप जिल्ह्यात दरोड्यांचे सत्र सुरूच राहिले आहे. गेल्या काही दिवसांत खर्डा (ता. जामखेड) आणि नरसाळी येथे पडलेल्या दरोड्यात सोन्या चांदीच्या दागिन्यांसह जवळपास दोन लाखांचा ऐवज दरोडेखोरांनी लुटून नेला होता.

या दरोडेखोरांना खडर््यातील रहिवाशांनाही बेदम मारहाण केली. या सशस्त्र दरोडेखोरांनी काठ्या, कुऱ्हाडींचा धाक दाखवून लोकांच्या तोंडाला फडकी बांधली आणि त्यांना लुटले. श्ाीरामपूरमध्ये नरसाळी येथील राजुळे वस्तीवर पडलेल्या दरोड्यात दरोडेखोरांनी जवळपास सव्वा लाखाचा ऐवजी चोरून नेला. गेल्या वषीर्च्या तुलनेने यंदा लूटमारीचे प्रकार कमी होत असल्याचा विश्वास पोलिसांनी व्यक्त केला. पण वारंवार पडत असलेल्या दरोड्यांमुळे पोलिसांना जिल्ह्यातील लूटमारीचे संपूर्ण उच्चाटन करता येत नाही, यामुळे नागरिकांमध्ये असुरक्षिततेची भावना पसरली असल्याची भावना व्यक्त होत आहे.

 
</text>
</doc>
