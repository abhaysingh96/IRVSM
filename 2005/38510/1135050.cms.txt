<doc>
<docno>1135050.cms.txt</docno>
<text>
 
लेख
कोसळणारे जलकुंभ
[ Tuesday, June 07, 2005  09:20:54 pm]


ग्रामीण भागांतल्या टाक्या पडतात, तसे शहरांतले जलकुंभही कोसळतात. ग्रामीण भागांत कंत्राटदार चांगले मिळत नाहीत, आवश्यक सुविधा नसतात, देखरेख करण्यात अडचणी येतात, असा सहानुभूतीचा दृष्टिकोन एक वेळ स्वीकारता येईल. पण शहरी भागांत जलकुंभ का कोसळावेत, असा प्रश्न पडतो.पाणीपुरवठा यंत्रणेत जलकुंभ महत्त्वाची भूमिका पार पाडतात. मात्र काही वेळा जलकुंभ आपल्या उपयुक्ततेपेक्षा अन्य कारणांनीच गाजतात. म्हणजे जलकुंभाची जागा चुकीची निवडली जाणे, क्षमता कमी पडणे, उंची कमी असल्याने वितरण व्यवस्थेतील दाब अपुरा असणे इत्यादी. पण जलकुंभ त्याहून गाजतात ते कोसळल्याने.ग्रामीण भागांतल्या टाक्या पडतात, तसे शहरांतले जलकुंभही कोसळतात. ग्रामीण भागांत कंत्राटदार चांगले मिळत नाहीत, आवश्यक सुविधा नसतात, देखरेख करण्यात अडचणी येतात, असा सहानुभूतीचा दृष्टिकोन एक वेळ स्वीकारता येईल.

पण शहरी भागांत जलकुंभ का कोसळावेत, असा प्रश्न नागरिकांना पडतो. काही जलकुंभ बांधकाम चालू असतानाच जीव देतात, काही टाकीत पाणी भरून चाचणी घेतली जात असताना मृत्युमुखी पडतात, तर काही अनेक वषेर् टिकूनही नंतर राम म्हणतात. काहींची अवस्था अशी होते की, ते कोसळून अधिक गोंधळ होऊ नये म्हणून पाडावे लागतात. औरंगाबादला जलकुंभ पडला, अहमदनगरमध्ये पडला, काही वर्षांपूवीर् पिंपरीजवळ आणि आता अलीकडे नवी मुंबईत लागोपाठ दोन वेळा, अशी मोठे जलकुंभ पडल्याची ठळक उदाहरणे.लोकांना आश्चर्य वाटते, टाक्या का पडतात, किंबहुना पडाव्यात? एवढी तज्ज्ञ, निष्णात, अनुभवी अभियंते, कंत्राटदार मंडळी, यंत्रणा इतकी वषेर् बांधकाम करताहेत तरीही? जलकुंभाचे बांधकाम करताना पूर्वअर्हताप्राप्त अनुभवी कंत्राटदारांकडून निविदा मागविल्या जातात. स्पर्धात्मक बोली या नावाखाली काही वेळा कंत्राटदार निविदेत न परवडणारे दर भरतो. त्यासाठी त्याचे काही आडाखे असतात. प्रत्यक्षात काम सुरू झाल्यावर ते आडाखे चुकतात. दर खरोखरच परवडत नाहीत, याचा साक्षात्कार होऊ लागतो. पण आता उशीर झालेला असतो आणि मग तो लहान-मोठ्या तडजोडींमागे लागतो. काम करून घेणाऱ्या यंत्रणेच्या अभियंत्यांना इथे फार महत्त्वाची जबाबदारी पार पाडावी लागते.

पण काही नामांकित, वजनदार कंत्राटदार जुमानत नाहीत. ते दूर, दुसऱ्या प्रांतात राहतात आणि स्थानिक स्तरावर कुणावर तरी काम सोपवतात. त्यांच्या बेगुमान वागण्याने या साऱ्यांची गोची होते. टाकी पडण्याचे पहिले कारण, डिझाईन चुकीचे असू शकते. पण आजच्या जमान्यात मोठ्या जलकुंभासाठी संगणकाद्वारे संकल्पचित्रे होत असल्याने हा प्रश्ान् निकालात निघाला. शिवाय भूकंपाचाही विचार झालेला असतो. त्यासाठी कराव्या लागणाऱ्या तरतुदीने किंमत वाढलेली असते. कधी संकल्पचित्र बरोबर असते, पण त्याचा अर्थ चुकीचा लावला जातो. हसू येईल, पण काँक्रिटच्या भिंतीत ज्या पोलादी सळ्या असतात, त्यातील उभ्या आणि आडव्या सळ्या यांची अदलाबदल होणे असेही प्रकार होऊ शकतात. पोलाद कमी पडले म्हणून टाकी कधीही पडत नाही. पोलाद चुकीच्या पद्धतीने वापरल्याने अपघात होऊ शकतो. हा सुपरवायझरचा दोष. पण तो इतरांना भोवू शकतो.काही टाक्यांच्या जागा चुकीच्या ठरतात. खास करून पायाच्या संदर्भात. विशेषत: सखल भागात भराव टाकून तयार केलेल्या जागांच्या बाबतीत. पण पाईल फौंडेशनचा अवलंब करून प्रश्ान् सोडवता येतो.

जलकुंभाचे वजन पेलणारे खांब जमिनीखाली जिथे टेकलेले असतात (वा उभे केलेले असतात), त्या जमिनीच्या भागात असमान हालचाली (सेटलमेंट) होऊन खांब खचतात व संपूर्ण बांधकामाचाच तोल बिघडतो.अशीही घटना घडली आहे की, जलकुंभ व्यवस्थित उभा राहून वापरात आल्यावर, कालांतराने जवळपास अन्य बांधकामाच्या निमित्ताने खोदाई होऊन टाकीच्या खांबाचा पाया धोक्यात आला किंवा बाहेरून पाण्याचा प्रवाह या खांबांच्या पायाखाली येऊन काही खांब उखडून टाकले गेले.उंचावर असणाऱ्या टाक्या खांबावर उभ्या असतात. खांब उभारून झाल्यावर प्रथम टाक्यांच्या तळाच्या स्लॅबचे काँक्रिट केले जाते. त्यासाठी लाकडी फळ्यांचा वा पोलादी प्लेटचा आधार दिला जातो, ज्याला सेंटरिंग म्हणतात. हे सेंटरिंगचे काम काळजीपूर्वक करावे लागते, नाही तर सारा डोलारा खाली यायचा. पण एवढ्या उंचीवर चढून पाहणी करणे टाळले जाते वा आळस होऊ शकतो.

काही वेळा त्या व्यक्तीचा रक्तदाब, हृदयविकार आड येऊ शकतो.संकल्पचित्र योग्य आहे, बांधकामाची जागा योग्य आहे, तेव्हा प्रश्ान् येतो प्रत्यक्ष बांधकामाचा. त्यात सिमेंट व पोलाद यांची प्रमुख भूमिका असते. हे दोन्ही घटक उच्च दर्जाचे, आयएसआय मार्कचे असावे लागतात. अलीकडच्या काळात कुणी सिमेंटबाबत जोखीम घेत नाही. पण पूवीर्, जेव्हा सिमेंट आजच्याइतके सहज, मुबलक मिळत नसे, टंचाई असे तेव्हा सिमेंटची चोरी, पळवापळवी, भेसळ आदी बाबी रोजच्याच झाल्या होत्या. म्हणून सिमेंट, पोलाद यांचा नवा साठा जागेवर आला की, त्याची प्रयोगशाळेत चाचणी अपरिहार्य करण्यात आली आहे. मात्र इकडे लक्ष द्यावयास हवे.त्यानंतर क्रम लागतो, वाळू-खडी यांचा. वाळू नद्यांमधून काढलेली असावी लागते. या वाळूत माती मिसळलेली असणे साहजिक. त्यामुळे वाळू चाळणीवर चाळून, धुऊन घेणे गरजेचे. पण एवढ्या लहान आणि सोप्या नियमाकडे डोळेझाक केली जाते.

योग्य प्रकारे काँक्रिट तयार करणे ही एक खासियतच. यासाठी मिक्सरचा वापर मदतीला येतो. पण पाण्याचे प्रमाण सुयोग्य राखले पाहिजे. कमी नाही, जास्त नाही.चांगल्या तऱ्हेने तयार झालेले सिमेंट व्यवस्थितपणे आणि वेळ न दवडता स्लॅब, खांब वा जलकुंभाची भिंत इथे नेऊन ओतावे लागते. तिथे ढवळावे वा ढोकावे लागते. सिमेंटचे पाणी फटीतून वाहून जात नाही ना, याची खात्री करून घ्यावी लागते. तसे झाल्यास काँक्रिट कमकुवत होऊ शकते. हा जलकुंभ निदान 30-40 वषेर् टिकून राहावा, उपयोगात यावा अशी अपेक्षा असते. कमकुवत काँक्रिटमुळे जलकुंभाचे आयुर्मान कमी होते. शिवाय कालांतराने वातावरण, तापमानातील चढउतार यांचा परिणाम होत असतोच. म्हणून काँक्रिटचे काम चालू असताना प्रातिनिधिक नमुन्यातून काँक्रिटचे ठोकळे तयार करून त्यांची 7 ते 28 दिवसांनंतर चाचणी घेतली जाते. हा ठोकळा किती दाब घेऊ शकतो, याची ती चाचणी असते. या चाचणीचे निष्कर्ष असमाधानकारक आले, तर काँक्रिट कमकुवत झाले आहे, असा संकेत मिळतो. अशा वेळी मन घट्ट करून व आथिर्क हानी होईल या भीतीने कोणत्याही व्यावहारिक तडजोडीचा विचार मनात येऊ न देता, बांधकाम पाडून पुन: नव्याने करावे लागते. त्याला इलाज नाही; पर्यायही नाही.

आता न पाडल्यास काम पूर्ण झाल्यावर टाकी पडण्याची टांगती तलवार राहतेच. काम पूर्ण झाल्यावरसुद्धा पाहणी करून तज्ज्ञ मंडळी मजबुतीसंदर्भात सल्ला देऊ शकतात.जलकुंभाच्या बांधकामातला आणखी एक महत्त्वाचा टप्पा म्हणजे काँक्रिटचे क्युअरिंग. म्हणजेच काँक्रिटवर पाणी मारणे. उघड्या बांधकामावर पाणी मारणे, पृष्ठभागावर पोती गुंडाळून त्यावर पाणी मारणे, पृष्ठभाग सपाट असेल, तर त्यावर पाण्याचे तळे करणेे. त्यासाठी स्प्रे पंपाचा वापर करता येतो. हे काम नाजूक, सोपे आणि फारसे खचिर्क नसते. पण तरीही दुर्लक्ष, अनास्था, एवढ्या लहान कामातही पैसा वाचवायची प्रवृत्ती आड येते. बांधकाम कोसळण्यामागे, अनेकदा, पाणी न मारणे हे कारण होते, असा निष्कर्ष काढण्यात आला आहे.हे सारे महत्त्वाचे टप्पे ओलांडत असताना मोठ्या कामांच्याबाबत गुणवत्ता नियंत्रण व दक्षता पथकाकडून, त्रयस्थ यंत्रणेकडून पाहणी अशा खबरदारीच्या योजना योजल्या जातात. पण या उपाययोजना सहाय्यकारी स्वरूपाच्या असतात. अपघात होणारच नाही, असे विम्यासारखे संरक्षण या उपायांकडून मिळण्याची अपेक्षा करता येणार नाही.

यातील एक वा अनेक घटकांकडे दुर्लक्ष झाले/ केले गेले वा कामात अनावश्यक घाई केली की, परिणामी टाकी कोसळणार, हे सांगावयास ज्योतिषाची गरज लागत नाही. अपघात झाल्यावर काही वेळा नुसत्या अर्थहानीवर निभावते, तर इतर वेळी मनुष्यहानीही होते. या घटनांकडे निव्वळ अपघात म्हणून पाहावयास कोणी तयार नसते. कार्यकारणभाव शोधू लागतात. अशी पडणारी प्रत्येक टाकी भ्रष्टाचारामुळेच कोसळते, असा गजर होतो. विशेषत: या जलकुंभाचे बांधकाम स्थानिक स्वराज्य संस्थेकडून झालेले असल्यास. टाकीचे काम करणारे कंत्राटदार आणि त्यांना काम देणारे, देखरेख करणारे अधिकारी यांची चौकशी व्हावी, त्यांना शिक्षा व्हावी, ही मागणी जोर धरू लागते.

प्रसंगी विधिमंडळात चर्चा होते. फारच झाले, तर कोणी निलंबित होतो. टाकी कोसळण्याची घटना पुन्हा घडू नये, बळी जाऊ नयेत आणि दोषी व्यक्तींना शिक्षा होऊन इतरांना जरब बसावी, म्हणून कारवाईचे समर्थन होते. चौकशी समित्या नेमल्या जातात, त्यांचे अहवाल येतात. पण त्या आधारे कामांत गुणात्मक सुधारणा होतात का, तिकडे कोणी गांभीर्याने लक्ष देतो का, हा प्रश्ान् अनुत्तरितच राहतो.शिवाय मनुष्यहानी न होता, केवळ अर्थहानी झाली, तरी साधनसंपत्तीची राष्ट्रीय हानी होते, ती वाया जाते. पडलेल्या टाकीच्या काँक्रिटच्या तुकड्यांनी परत नवी टाकी बांधता येते थोडीच?

- अशोक अळवणी

 
</text>
</doc>
