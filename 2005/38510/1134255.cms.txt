<doc>
<docno>1134255.cms.txt</docno>
<text>
 
महामुंबई: मुंबई टाइम्स
रिझल्ट सिझन सुरू!
[ Tuesday, June 07, 2005  12:55:35 am]


प्रवीण मुळ्ये

परीक्षेतील अपयशाने निराश झालेल्या विजया जगदाळे (23) या विद्याथिर्नीने आत्महत्येचा मार्ग स्वीकारला. अभ्यासात हुशार आणि शांत स्वभावाच्या विजयाने घेतलेल्या निर्णयावर तिच्या घरच्यांसह मित्रमंडळींनाही विश्वास ठेवणं अवघड जात आहे.आकांक्षा अगरवाल, अंशीता तिवारी, स्वाती पटनाइक... परीक्षेतील अपयश पचवू न शकल्यामुळे निराशेपोटी मे महिन्यात सहा विद्यार्थ्यांनी आत्महत्येचा पर्याय निवडल्यामुळे अगोदरच मुंबई हादरली आहे. पण आता बारावी, सीईटी आणि दहावीच्या रिझल्ट्बरोबरच मुंबईत रिझल्ट सिझन सुरू होत आहे. या कालावधीत मुंबईत आत्महत्येची आणखी एखादी घटना घडू नये यासाठी मुंबईतील शाळा-कॉलेजांसह हेल्पलाइन्सनीही कंबर कसली आहे.

परीक्षेत अपेक्षित यश पदरी पडलं नाही, तरी निराश न होता पालक आणि विद्यार्थ्यांना योग्य मार्गदर्शन करण्यासाठी अनेक कॉलेजांमध्ये पहिल्यांदाच सूचना फलकही झळकणार आहेत. बारावीबरोबरच सीईटीच्या रिझल्टच्या डबल प्रेशरला यंदा लाखो विद्याथीर् सामोरे जात आहेत. रिझल्टचा ताण, अनिश्चित करिअर प्लॅन्स आणि पालकांच्या वाढत्या अपेक्षांपुढे विद्यार्थ्यांचं मानसिक संतुलन बिघडू नये यासाठी शाळा-कॉलेजांनी पुढाकार घेण्याशिवाय पर्याय उरलेला नसल्याचं रिझल्ट रिझनमध्ये विद्यार्थ्यांच्या मदतीला धावून येणाऱ्या कॉलेजांच्या प्रिन्सिपल्सचं म्हणणं आहे. मुंबईतील अनेक हेल्पलाइन्स आणि हेल्थ प्रोफेन्शल्सही सध्या हाय अर्लटवर आहेत.

रिझल्टच्या परिणामांना सामोरं जाणाऱ्या लाखो विद्यार्थ्यांना आत्मविश्वास कायम ठेवण्यासाठी त्यांच्या पाठीशी आसरा, काऊन्सिलिंग अॅण्ड सुसाइड प्रिव्हेन्शन, समटिर्अन्स अशा अनेक हेल्पलाइन्स उभ्या आहेत. आसराने तर 1 ते 15 जून या कालावधीत सकाळी 9 ते रात्री 9 अशा वेळेत आपली हेल्पलाइन सुरू ठेवली आहे. रिझल्टच्या चिंतेपेक्षा हव्या असलेल्या शाखेत अॅडमशिन मिळेल का? अपेक्षित यश मिळालं नाही, तर पालक काय म्हणतील? अशा स्वरूपाचे प्रश्न विचारणारे फोन्स सर्वाधिक येऊ लागल्याच या हेल्पलाइन्सच्या प्रतिनिधींनी 'मुंबई टाइम्स'ला सांगितलं.

परीक्षेत अपयश पदरी पडलं, की सारं काही संपलं ही भावना विद्यार्थ्यांमध्ये वाढीस लागली आहे. त्यामुळे पालकांनी रिझल्ट आणि अॅडमिशनच्या काळात विद्यार्थ्यांशी योग्य संवाद ठेवणं आवश्यक असल्याचं एज्युकेशनल काऊन्सिलर्सतफेर् सांगण्यात येत आहे.र्वल्ड हेल्थ ऑर्गनायझेशननेही वाढत्या आत्महत्यांविषयी चिंता व्यक्त केली आहे. मुंबईत ही चिंता दिवसेंदिवस गंभीर रूप धारण करत आहे. त्यामुळे एकीकडे मेरिटची रस्सीखेच सुरू असताना विद्यार्थ्यांवरील प्रेशर कमी करण्याच्या दृष्टीने एज्युकेशन पॅटर्नमध्येच बदल करण्याची मागणी शाळा कॉलेजांबरोबरच युनिव्हसिर्टीतूनही जोर धरू लागली आहे.कोणाची मेरिट लागणार? बारावीच्या निकालाबरोबरच यंदा मेरिटमध्ये कोणत कॉलेज बाजी मारतं याकडेही सर्वांचं लक्ष लागलं आहे.

गेल्या वषीर् 52 विद्यार्थ्यांच्या मेरिटलिस्टमध्ये माटुंग््याच्या डीजी रूपारेल कॉलेजचे 16 विद्याथीर् झळकले होते. भाभा ऑटोमिक एनजीर् ज्युनिअर कॉलेजच्या सात विद्यार्थ्यांनी मेरिटमध्ये स्थान मिळवलं होतं. केसी आणि जय हिंद कॉलेजनेही चार विद्यार्थ्यांसह मेरिट लिस्ट चमकले होते. यंदाही रूपारेल, रुईया, वझे-केळकर, एसआयईएस, भाभा ऑटोमिक, एमसीसी ही कॉलेजेस रिझल्टमधील आपल्या यशाची भविष्यवाणी करत आहेत. ठाण्यातील अनेक कॉलेजांनीही मेरिटच टागेर्ट समोर ठेवलं आहे. यंदाही आम्ही गेल्या वषीर्प्रमाणेच चमकदार यश मिळवू, असा विश्वास रूपारेल कॉलेजचे प्रिन्सिपल डॉ. पीएम सुळे यांनी व्यक्त केला.

सीईटी परीक्षांमुळे बारावीच्या निकालाचे महत्त्व पात्रतेपुरतेच मर्यादित राहून सीईटीच महत्त्व वाढत जाणार असल्यामुळे कॉलेजांनाही या नव्या आव्हानांची तयारी राहावी लागणार असल्याचं रुईया कॉलेजचे प्रिन्सिपल डॉ. आरटी साने यांनी मान्य केलं. पुन्हा नॅकची 'ए' ग्रेड मिळवण्यात यशस्वी ठरलेल्या वझे-केळकर कॉलेजचे प्रिन्सिपल डॉ. गोविंद पारटकरही आपल्या बारावीच्या बॅचकडून चमकदार यशाची अपेक्षा करत आहेत.

हेल्पलाइन ऑन हाय अलर्टआसरा : 27546669

काऊन्सिलिंग अॅण्ड सुसाइड प्रिव्हेन्शन : 23680140

समरीटन्स : 23073451

 
</text>
</doc>
