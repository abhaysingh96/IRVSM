<doc>
<docno>1134225.cms.txt</docno>
<text>
 
लेख
चंदाबाबूंची प्रतिमा बदलण्यासाठी...
[ Tuesday, June 07, 2005  12:10:55 am]


हैदराबाद येथे नुकत्याच पार पडलेल्या तेलुगु देसम पक्षाच्या तीन दिवसीय 'महानाडू' (महाअधिवेशन) बाबत राजकीय वर्तुळात एक विशेष औत्सुक्य होते. राष्ट्रीय लोकशाही आघाडीचा एक मुख्य घटक पक्ष तेलुगु देसम आणि भाजप यांच्यामधील संबंध हे राष्ट्रीय चर्चाविषय बनलेले होते. पण याबाबत कोणताच निर्णय न घेता हे अधिवेशन राबविण्यात आले, ते चंदाबाबूंची प्रतिमा बदलण्यासाठी.तेलुगु देसम या आंध्रमधील प्रादेशिक पक्षाच्या महाअधिवेशनांची दखल राष्ट्रीय प्रसारमाध्यमे नेहमीच ठळकपणे घेत असतात. यंदाही ती घेण्यात आलीच.

तथापि, हैदराबाद येथे नुकत्याच पार पडलेल्या देसम पक्षाच्या तीन दिवसीय 'महानाडू' (महाअधिवेशन)बाबत राजकीय वर्तुळात एक विशेष औत्सुक्य होते. राष्ट्रीय लोकशाही आघाडीचा एक मुख्य घटक पक्ष तेलुगु देसम आणि भाजप यांच्यामधील संबंध हे राष्ट्रीय चर्चा विषय बनलेले होते. गेल्या आठ वर्षांपासून देसम व भाजप यांच्यात राज्य व राष्ट्रीय पातळीवर युती होती. केंदातील वाजपेयींचे आघाडी सरकार सहा वर्षं तारण्यात चंदाबाबू व त्यांच्या देसम् पक्षाने महत्त्वाची भूमिका बजावलेली होती.मात्र, गतवषीर्च्या राज्य विधानसभा - लोकसभा निवडणुकीतील पतनानंतर देसम-भाजप युतीच्या भवितव्याबद्दल उलटसुलट संकेत मिळत होते.ताज्या संसद अधिवेशनावर भाजप आघाडीप्रणीत दीर्घ बहिष्कारातून देसमने अर्ध्यावरच माघार घेतली होती.

त्याआधी भाजपच्या राष्ट्रीय कार्यकारिणीने हिंदुत्वाच्या अजेंड्यावर केलेल्या शिक्कामोर्तबाचा जाहीर निषेध देसमने केला होता. दोन्ही घटनानंतर देसम-भाजप संबंध संपुष्टात आल्याचे स्वच्छ चित्र दिसत होते. देसमच्या महाअधिवेशनात भाजपला सोडचिठ्ठी देण्याची औपचारिक घोषणा होणार, असाच सार्वत्रिक कयास होता; पण तसे काहीच घडले नाही! घडले ते इतकेच की, गेली आठ वषेर् भाजपशी हरपरिस्थितीत घरोबा कायम ठेवणाऱ्या देसमने धर्मनिरपेक्ष प्रणालीवरील आपल्या कडव्या निष्ठेची द्वाही मात्र वारंवार फिरवली!आता प्रश्ान् असा आहे की, दोन्ही पक्षांत एवढा अंतराय भेदूनही भाजपपासून फारकत घेण्याची अपेक्षित घोषणा देसम महाअधिवेशनात का झाली नाही? अलीकडेच, मार्क्सवादी पक्षाचे तत्कालीन सरचिटणीस सुरजितसिंग यांनी तिसऱ्या आघाडीच्या पुनरुज्जीवनाचे पिल्लू सोडले होेते.

चंदाबाबूंनी ती कल्पना तत्काल तर उचलून धरलीच; पण देसम पक्ष रालोआचा भाग कधीच नव्हता आणि आघाडीला देसमचे केवळ बाह्य समर्थन होते, अशी मखलाशी करीत तिसऱ्या आघाडीसाठी आपण किती उत्सुक असल्याचे संकेत ते वारंवार देऊ लागले.खरी गोष्ट ही होती की, गतवषीर् राज्य व राष्ट्रीय स्तरावरील भाजप आघाडीच्या पानिपतानंतर भाजपबरोबरील युतीच्या पुनविर्चाराची मागणी देसममध्ये जोर धरीत होती. आंध्रमधील देसमच्या अनपेक्षित पराभवास भाजपशी संगत कारणीभूत असल्याचा मतप्रवाह देसममध्ये बनू लागला. पण त्याच भाजपशी आघाडी करून 1999 च्या राज्य विधानसभा निवडणुकीत देसमने नेत्रदीपक यश मिळवले होते, ही बाब मात्र सगळेच जण सोईस्करपणे विसरले!मुद्यातली गोष्ट ही की, रालोआच्या पराभवानंतर स्वत: चंदाबाबू मुख्य राजकीय प्रवाहात सक्रिय राहण्याच्या दृष्टीने नव्या राजकीय मित्रांच्या शोधात होते.

देसमचा गेल्या दोन दशकांचा इतिहास पाहता, असे दिसते की, प्रादेशिक अस्मितेचा पुरस्कार करणाऱ्या या संघटनेची वाटचाल नेहमीच बिगरकाँग्रेसी राष्ट्रीय पक्षांच्या साथीनेच झालेली आहे. काँग्रेस विरोध, हे देसमचे मूलतत्त्व. त्यामुळे कधी डावे पक्ष तर कधी भाजपची सोबत घेत आघाडी सरकारांच्या चालू युगात चंदाबाबू व त्यांचा देसम पक्ष राष्ट्रीय राजकारणात निर्णायक भूमिका मोठ्या हुशारीने बजावताना दिसत.त्यामुळेच तिसऱ्या आघाडीच्या पुनरुज्जीवनास चंदाबाबूंनी एकीकडे तात्काळ प्रतिसाद दिला, तर दुसरीकडे भाजपपासून आपण दुरावत चालल्याचे चित्र निर्माण केले; पण तिसऱ्या आघाडीचा बार फुसका ठरला. चंदाबाबूंच्या आजवरील रंगबदलू राजकारणामुळे त्यांचा प्रतिसाद फारसा गांभीर्याने कोणी घेतला नसावा. मुख्य म्हणजे, त्यांच्याच पक्षास तेलुगु मतदारांनी झिडकारलेले आहे, याचा विसरही संबंधितांना पडला नसणारच.

शिवाय थर्ड फ्रंटच्या कल्पनेचा डाव्यांकडूनच फारसा पाठपुरावा झाला नाही व ती शेवटी बारगळली.पण मध्यंतरीच्या काळात भाजपशी संबंध औपचारिकपणे मोडण्याचेच काम देसम्ने बाकी ठेवले होते. तरीही पक्षाच्या अधिवेशनात तशी रीतसर घोषणा झाली नाही, याचे कारण बदलती राजकीय समीकरणे होत.आंध्रमध्ये स्थानिक स्वराज्य संस्थांच्या निवडणुका होऊ घातलेल्या आहेत. त्या लढविण्यासाठी देसम मित्रपक्षांच्या शोधात आहे; पण असे नवे सहयोगी राजकीय पक्ष मिळवणार कोठून, हा देसमपुढील मुख्य प्रश्ान् आहे! याचे कारण म्हणजे, प्रखर काँग्रेसविरोध हा देसमच्या राजकीय अस्तित्वाचा कायम मूलाधार राहिलेला आहे. भाजप वगळता तशी राजकीय संघटना आज तरी राज्यात नाही, ही वस्तुस्थिती आहे.

अधूनमधून विरोधी सूर लावीत असले तरीही या घटकेस दोन्ही डावे पक्ष केंदातील मनमोहन सिंग सरकारला समर्थन देत आहेत. तूर्तास तरी केंदातील सत्ताधारी आघाडीतून बाहेर पडण्याचा डाव्या पक्षांचा इरादा दिसत नाही. चंदशेखर रावांची तेलंगण राष्ट्र समिती ही आंध्रातील दुसरी बिगरकाँग्रेसी संघटना; पण तीदेखील केंदातील संयुक्त आघाडीतील घटक पक्ष आहे. शिवाय समितीच्या स्वतंत्र तेलंगणाच्या मागणीस देसमचा कडवा विरोध आहेच.मग शेवटी उरतो भाजप. आता त्याही पक्षाशी संबंध तोडल्यास देसम मुख्य राजकीय प्रवाहापासून अलग पडेल, याचे नव्याने भान चंदाबाबू व इतर नेत्यांना आले असावे. म्हणून मग घाईगदीर्त भाजपशी काडीमोड न घेता आणखी काही काळ थांबण्याचा सल्ला संघटनेतील ज्येष्ठांनी बाबूंना दिला, असे बोलले जाते. पर्यायाने, अनिच्छेने का असेना, देसमला भाजपशी युती कायम ठेवणे क्रमप्राप्त बनलेले आहे. दुसरीकडे, राज्यात स्वतंत्र अस्तित्व नसलेल्या भाजपची अवस्था निराळी नाही. त्याचबरोबर आपल्या धर्मनिरपेक्षतेची ग्वाही अधिवेशनात वारंवार देत देसमने भविष्यातील पर्याय खुला ठेवण्याचा प्रयत्न केलेला दिसतो.

बाकी देसमचे तीन दिवसीय अधिवेशन म्हणजे, 'चंदाबाबू शो' होता. 'रामन्ना (रामाराव) व 'चंदन्ना' (चंदाबाबू) यांची छायाचित्रे असलेली पोस्टर्स - बॅनर्स यांनी शहरातील कानाकोपरा व्यापला होता. स्वत: चंदाबाबू सहाव्यांदा पक्षाचे अध्यक्ष म्हणून बिनविरोध निवडून आले. राज्यात देसम सरकार असताना अशा अधिवेशनातून जो थाट व भपका दिसे, त्याचा यंदा पूर्ण अभाव होता. उलट, पक्षाला उदारहस्ते देणग्या देण्याचे आवाहन कार्यर्कत्यांना स्वत: चंदाबाबू वारंवार करीत होते. पक्षाध्यक्ष चंदाबाबूंचे भाषणही नेहमीप्रमाणे प्रदीर्घ नव्हते. राज्य सरकारच्या चौफेर अपयशाबद्दलचे ठराव अधिवेशनात संमत झाले. तसेच संयुक्त आंध्र राज्याचा अग्रक्रमाने पुरस्कारही अधिवेशनात झाला.

तथापि, एकेकाळी 'आय. टी. सेव्ही' मुख्यमंत्री म्हणून जगभर बोलबाला झालेल्या चंदाबाबूंनी महाअधिवेशनात हिरिरीने पुरस्कार केला तो मात्र शेतकऱ्यांच्या प्रश्ानंचा! त्यांच्या नऊ वर्षांच्या कार्यकाळात राज्यातील कृषी व पाटबंधारे क्षेत्रांना त्यांनी कधीच प्राधान्य दिलेले नव्हते. पण आज मात्र कृषी-पाटबंधारे क्षेत्राचे चंदाबाबू कट्टर समर्थक बनू पाहत असल्याचे चित्र महाअधिवेशनात दिसले! राज्यात देसम पुन्हा सत्तेवर आल्यास संकल्पित राजीव गांधी आंतरराष्ट्रीय विमानतळास एन. टी. रामारावांचे नाव देण्याचा ठरावही अधिवेशनात संमत झाला. तळागाळापर्यंत पोचण्यासाठी कृषीबरोबरच प्रांतीय अस्मितेची नव्याने कास धरण्याची गरज चंदाबाबूंना वाटतेय, हा त्याचा अर्थ.एकूणच, आपली प्रतिमा बदलण्याची चंदाबाबूंना भासणारी निकड आणि भाजपबरोबरीच संबंधांची अपरिहार्यता या दोनच गोष्टींचे ठळक दर्शन देसमच्या महाअधिवेशनातून घडले.

- धनंजय कुलकर्णी

 
</text>
</doc>
