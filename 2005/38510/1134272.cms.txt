<doc>
<docno>1134272.cms.txt</docno>
<text>
 
देश-विदेश
गोव्याच्या मुख्यमंत्रीपदी प्रतापसिंह राणे
[ Tuesday, June 07, 2005  01:15:38 am]


म. टा. प्रतिनिधी

पणजी : गोव्याच्या मुख्यमंत्रीपदाची धुरा काँग्रेसने पुन्हा ज्येष्ठ नेते प्रतापसिंह राणे यांच्याकडे सोपवली आहे. राज्यपाल एस. सी. जमीर मंगळवारी सकाळी दहा वाजता राजभवनावर त्यांना मुख्यमंत्रीपदाची शपथ देतील. गोव्याच्या मुख्यमंत्रीपदावर विराजमान होण्याची राणे यांची ही तब्बल सातवी खेप आहे.यावेळी राष्ट्रवादीचे डॉ. विली डिसोझा यांनाही उपमुख्यमंत्रीपदाची शपथ देण्यात येणार आहे.

गोव्यातील सुमारे तीन महिन्यांची राष्ट्रपती राजवट या शपथविधीबरोबरच संपुष्टात येऊन संस्थगित विधानसभा पुनरुज्जीवित केली जाईल.काँग्रेस विधिमंडळ पक्षाची बैठक सकाळी सुमारे अडीच तास चालली. बैठकीत 66 वषीर्य राणे यांची एकमताने नेतेपदी निवड झाली. माजी मुख्यमंत्री लुईझिनो फालेरो यांनी नेतेपदासाठी राणे यांचे नाव सुचवले आणि दयानंद नावेर्कर यांनी त्यांना अनुमोदन दिले, असे पक्षाच्या प्रभारी मार्गारेट अल्वा यांनी सांगितले.

यावेळी प्रदेशाध्यक्ष रवी नाईक हेही हजर होते. मुख्यमंत्रीपदासाठी राणे यांच्यासह नाईक व फालेरो यांच्यात स्पर्धा होती. काँग्रेसनेत्यांनी सायंकाळी राज्यपालांची भेट घेऊन सरकारस्थापनेसाठी दावा केला. मात्र मंत्रिपदांबाबत काँग्रेसमध्ये जोरदार रस्सीखेच सुरू असल्यामुळे मंत्रिमंडळ विस्ताराबाबत अद्याप एकमत होत नसल्याचे समजते.

आता पोटनिवडणुकांनंतर 40 सदस्यांच्या विधानसभेत काँग्रेसचे 18 आमदार झाले असून, त्यांना राष्ट्रवादी काँग्रेस (2) व महाराष्ट्रवादी गोमंतक पक्ष (1) यांचाही पाठिंबा आहे. अपात्र ठरवण्यात आलेले अपक्ष आमदार फिलीप नेरी रॉड्रिग्ज यांचे प्रकरण सध्या न्यायप्रविष्ट असले, तरी त्यांनी आपण काँग्रेससोबतच असल्याचे जाहीर केले आहे.आलेर्कर-मांदेकर सुप्रीम कोर्टात भाजपचे आमदार राजेंद आलेर्कर, दयानंद मांदेकर यांची निवडणूक रद्द ठरवणाऱ्या मुंबई हायकोर्टाच्या गोवा खंडपीठाच्या निकालाला आव्हान देणारी याचिका या दोघांनी सोमवारी सुप्रीम कोर्टात दाखल केली.

 
</text>
</doc>
