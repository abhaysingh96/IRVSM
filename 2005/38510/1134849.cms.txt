<doc>
<docno>1134849.cms.txt</docno>
<text>
 
प्रगती फास्ट
सायन्समधल्या आकर्षक वाटा
[ Tuesday, June 07, 2005  03:54:44 pm]


सीईटीत स्कोअर केला तर इंजिनीअरिंग, मेडिकल किंवा फार्मसीला हमखास अॅडमिशन मिळणार.पण स्कोअर होऊ न शकणाऱ्या, ऑफबीट क्षेत्रात जाऊ इच्छिणाऱ्या विद्यार्थ्यांचं काय? अर्थातच त्यांच्यासाठी सायन्स शाखेत असंख्य करिअरचे पर्याय आहेत. बारावीचा रिझल्ट जाहीर झाला असला तरी सायन्सच्या विद्यार्थ्यांना खरं टेन्शन आलंय ते सीईटीच्या स्कोअरचं.

मेडिकलला प्रवेश घ्यायचा, की इंजिनीअरिंगला, कोणत्या कॉलेजमध्ये प्रवेश मिळणार, आवडता विषय मिळेल का, यासारख्या प्रश्नांची उत्तरं सीईटी स्कोअरवरच अवलंबून आहेत. प्रवेशासाठी बारावीत किती टक्के मिळाले, हे महत्त्वाचं नसल्यामुळे सायन्सच्या बहुतांश विद्यार्थ्यांनी सीईटी दिली आहे. त्यामुळे बारावीच्या रिझल्टनंतरही तुम्हाला नक्की कुठे अॅडमिशन मिळणार, याचं चित्र अजूनही स्पष्ट नाही.

अर्थातच विद्यार्थी आणि पालकांची टेन्शनमधून सुटका नाही. हे झालं ज्यांना इंजिनीअरिंग, मेडिकल किंवा फार्मसीसारख्या क्षेत्रात प्रवेश घ्यायचा आहे त्यांच्या बाबतीत. पण सीईटीमध्ये चांगला स्कोअर नाही झाला तरपुढे काय, इंजिनीअरिंग/मेडिकलमध्ये इण्टरेस्ट नसेल त्यांचं काय, हे प्रश्न अनुत्तरीत राहतात. या प्रश्नांचं ठाम उत्तर नसलेल्या विद्यार्थ्यांनी सरळ सायन्स शाखेसाठी बारावीनंतर काय करता येईल, याचा विचार करायला हवा.

बारावीच्या टक्क्यांवर त्यांना सरळ बीएस्सी किंवा इतर कोर्सला प्रवेश घेण्याच्या पर्यायाचा विचार त्यांना करता येईल. पण बीएस्सीला प्रवेश घेण्याआधी करिअरचं नियोजन करायला हवं. इथे तुम्हाला डिग्री कोर्सच्या पहिल्या वर्षासाठी तीन विषय निवडायचे असतात. मॅथ्स, केमिस्ट्री, फिजिक्स, बायोलॉजीमध्ये बॉटनी किंवा झूओलॉजी...अशी विषयांची यादी खूपच मोठी आहे.

या तीन विषयांपैकी एका विषयात तुम्हाला टीवायला स्पेशलायझेशन करण्याची संधी मिळते. त्यामुळे हा विषय कोणता, यावर तुमच्या करिअरचं क्षेत्र आणि जॉबचे पर्याय ठरतात. उदा. अॅस्ट्रोफिजिक्सचा मास्टर्स लेव्हलवर अभ्यास करण्यासाठी फिजिक्सच्या विद्यार्थ्यांना प्राधान्य दिलं जातं, तर मॅथमॅटिकल सायण्टिस्ट व्हायचं असेल, तर मॅथ्समधून बीएस्सी डिग्री मिळवणं आवश्यक आहे. शिवाय आयटीच्या ट्रेण्डने बीएस्सी इन आयटी या पर्यायाचं महत्त्वही वाढवलंय. उच्चशिक्षण घ्यायचं असेल, तर बीएस्सीनंतर तुम्हाला एमएस्सी करता येतं. यात रिसर्च किंवा पेपर असे दोन पर्याय असतात.

फार्मसी हे क्षेत्र केमिस्ट किंवा मेडिकल रिप्रेझेण्टिवपुरतं मर्यादित नाही. त्यामुळे फार्मसीसाठी प्रवेश मिळत असेल, तर वाईट मुळीच मानू नका. कोर्स पूर्ण झाल्यानंतर तुम्हाला हॉस्पिटल, रिटेल, इण्डस्ट्रिअल, रिसर्च फार्मसी क्षेत्रात करिअर करता येतं. शिवाय विद्यार्थ्यांना पोस्टग्रॅज्युएट डिप्लोमा इन टेक्निकल अॅण्ड अॅनालिटिकल केमिस्ट्री, पोस्ट ग्रॅज्युएट डिप्लोमा फार्मास्युटिकल बिझनेस मॅनेजमेण्ट हा दीड वर्षं कालावधीचा कोर्स उपलब्ध आहे.

डिप्लोमा इन फार्मास्युटिकल प्रोडक्शन मॅनेजमेण्ट, डिप्लोमा इन फार्मास्युटिकल माकेर्टिंग मॅनेजमेण्ट, डिप्लोमा इन फार्मास्युटिकल क्वालिटी कण्ट्रोल, क्वालिटी अशुरन्स मॅनेजमेण्ट या कोर्सचे पर्याय आहेत. या कोर्सचा कालावधी एक वर्ष आहे. सायन्सच्या विद्यार्थ्यांना करिअरची गाडी ऑफबीट ट्रॅकवर वळवायची असेल, तर आव्हानात्मक बायोटेक्नॉलॉजी आणि अॅग्रिकल्चरच्या पर्यायांचा विचार करा. इथे रिसर्चपासून बिझनेसपर्यंतच्या विविध संधी उपलब्ध आहेत. त्यासाठी तुम्हाला अॅग्रिकल्चर, हॉटिर्कल्चर, फॉरेस्ट्री, बायोटेक्नॉलॉजी, फूड सायन्स अॅण्ड टेक्नॉलॉजी यासारख्या विषयातून बीएस्सी करता येतं.

मेडिकलसारखा ऑप्टोमेट्री या (आय केअर) क्षेत्रात करिअर करण्याचा मार्गही आहे. या कोर्सचा कालावधी चार वर्षांचा आहे. (आदित्य ज्योत इन्स्टिट्यूट ऑफ आप्टोमेट्री, 168 डी, विकासवाडी, आशीर्वाद बिल्डिंग, डॉ. आंबेडकर रोड, दादर टीटी, मुंबई - 400014.)बदलता ट्रेण्ड, वाढती स्पर्धा, काहीतरी हटके करण्याची महत्त्वाकांक्षा पूर्ण करण्यासाठी वेगळ्या वाटाही शोधायला हरकत नाही. त्यासाठी फिशरीज, शुगर टेक्नॉलॉजी, शुगर इन्स्ट्रुमेण्टेशन, एमएलटी, बायोमेडिकल टेक्निक्स, रेडिओथेरपी टेक्निक्स, डीएमएलटी, डायटेटिक्स अॅण्ड अप्लाइड न्यूट्रिशन, अॅन्थ्रॉलॉजी, पेपर टेक्नॉलॉजी, इण्डस्ट्रिअल सेफ्टी, फायर इंजिनीअरिंग, नॉन मेडिकल फार्माकोलॉजी, साऊण्ड रेकॉडिर्ंग, पेट्रोलियम टेक्नॉलॉजी कोर्सची नावं घेता येतील.

बीएस्सीनंतर या कोर्सला प्रवेश घेता येतो. स्टॅटिस्टिक्स, मॅथ्समध्ये बीएस्सी किंवा एमएस्सी करून बँकिंग, फायनान्स, स्पोर्ट्स, रिसर्च, मॅनेजमेण्ट आणि एज्युकेशन सेक्टरमध्ये करिअर करता येईल. याशिवाय लाइफ सायन्सेस, अर्थ सायन्सेस या व्याप वाढणाऱ्या क्षेत्रातही करिअर करण्याचा मार्ग खुला आहे. नवनवीन गोष्टी शोधून काढण्यात, निर्माण करण्याची आवड असणाऱ्यांना रिसर्चचा पर्याय आहे. आकिर्टेक्चर, इण्टेरिअर डिझायनिंग आणि इन्फमेर्शन टेक्नॉलॉजी या प्रचंड संधी असणाऱ्या क्षेत्रांचा विचार बारावीनंतर करायला हवा. स्ट्रक्चरल आणि लॅण्डस्केप आकिर्टेक्चर हे दोन पर्याय इथे उपलब्ध आहेत.

डेअरी टेक्नॉलॉजी, फूड टेक्नॉलॉजी अॅण्ड कॉन्झव्हेर्टिव क्षेत्रातही अनेक मार्ग आहेत. आयटी क्षेत्राचा अभ्यास करण्यासाठी बीएस्सी आयटी किंवा बीसीए आणि त्यानंतर पोस्टग्रॅज्युएट कोर्स निवडता येतील. कम्प्युटर क्षेत्राचा अभ्यास करून नेटवर्क अॅडमिनिस्ट्रेटर, सिस्टम अॅनालिस्ट, डेटा बेस्ड अॅडमिनिस्ट्रेटर, वेब डिझायनिंग एक्झिक्युटिव म्हणून करिअर करता येतं. बारावीत चांगला स्कोअर असणाऱ्यांना बीएमएस, बीएमएम, लॉ, मॅनेजमेण्ट यासारख्या कोर्सला प्रवेश मिळू शकतो. प्रोफेशनल कोर्सचा विचार करायचा असेल तर योग्य माहिती मिळवून, उपलब्ध इन्स्टिट्यूट, भविष्यातील संधी यांचा विचार करून निवड करायला हवी.

- प्रगती फास्ट टीम

 
</text>
</doc>
