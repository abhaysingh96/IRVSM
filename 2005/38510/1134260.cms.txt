<doc>
<docno>1134260.cms.txt</docno>
<text>
 
महामुंबई
इंजिनिअरिंगच्या 38 हजार जागा रद्द होणार?
[ Tuesday, June 07, 2005  01:03:23 am]


म. टा. प्रतिनिधी

मुंबई : देशभरातील सुमारे 38 हजार, तर राज्यातील सुमारे पाच हजारांहून अधिक इंजिनिअरिंगच्या जागा रद्द होण्याची शक्यता निर्माण झाल्याने यंदा प्रवेशासाठी विद्यार्थ्यांमध्ये चुरस निर्माण होण्याची शक्यता आहे.

अखिल भारतीय तंत्रशिक्षण परिषदेने दोन महिन्यांपूवीर् सर्व इंजिनिअरिंग कॉलेजांची पाहणी करून त्यानुसार राज्यातील 73 कॉलेजांमध्ये शिक्षकवर्ग, ग्रंथालय, प्रयोगशाळा, इमारत, फी आदींची निकषांवर ही मान्यता रद्द करण्यात आली आहे. यंदा सुमारे 1 लाख 60 हजार विद्यार्थ्यांनी इंजिनिअरिंगची सीईटी दिली. 62 हजार विद्यार्थ्यांना मेडिकल व इंजिनिअरिंग या दोन्ही अभ्यासक्रमासाठी इच्छुक आहेत.

गेल्या वषीर् इंजिनिअरिंगच्या सुमारे 7 हजार जागा शिल्लक होत्या. इंजिनिअरिंगच्या रद्द होणाऱ्या जागांची संख्या पाच हजार असली तरीही यंदा सीईटी देणाऱ्यांची संख्या जवळपास 40 टक्क्यांनी वाढली.बहुतांशी कॉलेजेस विदर्भ, मराठवाडा, उत्तर महाराष्ट्र या भागातील आहेत. मुंबईतील वाटुमल (120), रिझवी (75), मांजरा चॅरिटेबल ट्रस्ट (60) या कॉलेजातील जागा कमी करण्यात आल्या आहेत. संबंधित कॉलेजांच्या जागा कमी करण्याच्या निर्णयावर 15 जूनला शिक्कामोर्तब करण्यात येईल.

 
</text>
</doc>
