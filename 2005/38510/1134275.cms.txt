<doc>
<docno>1134275.cms.txt</docno>
<text>
 
महामुंबई
पार्ल्यात महिलेचा आत्महत्येचा प्रयत्न
[ Tuesday, June 07, 2005  01:20:39 am]


म. टा. प्रतिनिधी

मुंबई : सासरच्या छळाला कंटाळून एका विवाहितेने सोमवारी विलेपालेर् येथे आपल्या दोन जुळ्या मुलांसह जाळून घेऊन आत्महत्येचा प्रयत्न केला. यात ही महिला 100 टक्के भाजली असून मुलेही 50 टक्के होरपळली आहेत.

शहाजी रोड येथील कुल्हईवाल चाळीत राहणाऱ्या लता आबादास नामगुडे (30) या महिलेला अमिता (2) आणि ऋतुराज (2) अशी दोन मुले आहेत. सोमवारी सकाळी साडेदहाच्या सुमारास घरात कोणी नसल्याचे पाहून लता हिने अमिता व ऋतुराज यांच्यासह अंगावर रॉकेल ओतून जिवंत जाळून घेण्याचा प्रयत्न केला. यात ती 100 टक्के भाजली असून तिला कुपर रुग्णालयात दाखल करण्यात आले आहे. चारित्र्यावर संशय घेऊन सासरच्या मंडळींनी छळ केल्याने आत्महत्येस प्रवृत्त व्हावे लागल्याचे तिने पोलिसांना सांगितले.

 
</text>
</doc>
