<doc>
<docno>1135197.cms.txt</docno>
<text>
 
महाराष्ट्र
...हाती उरले धुपाटणे
[ Tuesday, June 07, 2005  11:49:16 pm]


नाशिक (म. टा. प्रतिनिधी) : नाशिकरोड मध्यवतीर् कारगृहातील बेबंदशाही चव्हाट्यावर मांडली गेल्यानंतर कारागृह, लाचलुचपत प्रतिबंध आणि राज्य गुप्तचर या तीन विभागांमार्फत संशयितांची चौकशी करण्यात आली असली तरी त्यांच्या घरांची रात्रभर छाननी करून काहीही हाती न लागल्याने छाप्यांची कारवाई फार्सच ठरली आहे. दरम्यान, औरंगाबाद विभागाचे कारागृह उपमहानिरीक्षक शहा हे रजेवर असल्याने त्यांच्या जागेवर प्रभारी म्हणून काम करणाऱ्या योगेश देसाई यांनी कारागृहातील अधिकारी आणि कर्मचाऱ्यांची चौकशी केली.

मात्र, याच देसाईंच्या कारकिदीर्त कारागृहात ओ. पी. सिंग या गुंडाचा गळा दाबून खून झाला होता. त्यामुळे ते निलंबितही झाले होते. लाचलुचपत प्रतिबंधक विभागाच्या पथकाने अधीक्षक हिरालाल जाधव, जेलर योगेश पाटील, जेलर तानाजी बोधले, वैद्यकीय अधिकारी साखरे यांच्या घरांंवर रविवारी रात्र ते सोमवार सकाळपर्यंत धाडसत्र सुरू होते. यात कारागृह अधीक्षक हिरालाल जाधव यांच्या घरात फक्त साडेपाचशे रुपयांची रोकड सापडली. तर सरकारी घरातील वस्तूंची एकूण किंमत अवघी चौदा हजार ठरली.

त्याचप्रमाणे इतर अधिकाऱ्यांच्या घरातही फारसे संशयास्पद काहीही हाती लागले नाही. मुळात 'स्टार टीव्ही'वरून कारागृहाबाबतचा वृत्तांत जगजाहीर झाल्यानंतर 24 तासांनंतर धाडसत्र झाले. हा वेळ संबंधित अधिकाऱ्यांना मुद्देमालाचा बंदोबस्त करून ठेवण्यास पुरेसा होता, असे मानले जाते. त्यामुळे हे धाडसत्र एक फार्सच ठरले आहे. कारागृहातील कर्मचाऱ्यांप्रमाणेच नाशिकरोड पोलिस ठाण्यातील शिपाई जीवन चौधरी याचेही लाच घेतानाचे छुपे चित्रण करण्यात आले होते. इतर पंधरा जणांसोबत त्यालाही निलंबित करण्याचे आदेश गृहमंत्री आर. आर. पाटील यांनी नाशिकच्या पोलिस आयुक्तांना दिले होते.

 
</text>
</doc>
