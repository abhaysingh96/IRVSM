<doc>
<docno>1134251.cms.txt</docno>
<text>
 
महाराष्ट्र
कसारा घाटात पावसाळ्यात पोलिसांची देखरेख
[ Tuesday, June 07, 2005  12:50:12 am]


म. टा. प्रतिनिधी

नाशिक : पावसाळ्यात दरड कोसळण्याने होणाऱ्या वाहतूक कोंडीच्या पार्श्वभूमीवर यंदा पोलिस कसारा घाटातील वाहतुकीवर लक्ष ठेवणार आहेत.कसारा घाटातून होणाऱ्या प्रचंड वाहतुकीमुळे प्रवास करणे जिकरीचे होते. वारंवार दरडी कोसळतात आणि त्यामुळे भीष्ण अपघात होतात. लोकांचे प्रमाण जातात. हे लक्षात घेऊन आता खबरदारुी बाळगण्याचे पोलिसांनी ठरवले ओ. या भागात पावसाचे प्रमाण प्रचंड असल्याने पावसाळ्यात अनेकदा वाहतूक बंद पडले.

गेल्या काही वर्षांपासून कसारा घाटातून मुंबई आणि पुण्यादरम्यानची अवजड वाहतूक होत असल्याने दरडी खिळखिळ्या झाल्या आहेत. गेल्या पावसाळ्यात मोठ्या प्रमाणावर दरडी कोसळल्या. त्यात एका खासगी बसमधील चार प्रवाशांना प्राणही गमवावे लागले होते. त्यानंतरही काही दरडी कोसळल्या होत्या. या दरडींच्या प्रहारामुळे राष्ट्रीय महामार्गवर कैक मीटरचा उभा तडा गेला होता. तसेच कसारा घाटातील वाहतुक कोंडीचा फटका सर्वसामान्यांप्रमाणेच केंदीय मंत्री शरद पवार, शिवसेना नेते राज ठाकरे यांच्यासह अनेक मान्यवरांना बसला आहे. वाहतूक कोंडीमुळे शरद पवार यांना कसारा घाटात पायपीट करावी लागल्यानंतर नाशिक-मुंबई महामार्गाच्या चौपदरीकरणाचा मुद्दा चर्चेत आला.

नाशिकचे पालकमंत्री छगन भुजबळ यांनी या समस्येत विशेष लक्षही घातले. मात्र, चौपदरीकरणाला अद्याप मुहूर्त सापडलेला नाही. गेल्या आठवड्यातच सार्वजनिक बांधकाम विभागाने कसारा घाटातील धोकादायक दरडी पावसाळा सुरू होण्यापूवीर्च काढून घेतल्या आहेत. तरीही काही ठिकाणचा धोका कायम असल्याचे पोलिस खात्याचे मत आहे. त्यामुळे ऐनवेळी दुर्घटना घडली तर तत्परतेने मदत उपलब्ध करून देण्यासाठी संभाव्य ठिकाणी क्रेन व इतर साहित्य तयार ठेवण्यात येणार आहे. तसेच घाटाच्या दोन्ही टोकांवर मार्गदर्शक फलक लावण्यात येणार आहेत. त्याचप्रमाणे ठाणे पोलिसांच्या सहकार्याने कसारा घाटात पोलिस चौकी उभारण्याचाही प्रस्ताव नाशिकचे ग्रामीण पोलिस अधीक्षक राजवर्धन यांनी तयार केला आहे.

 
</text>
</doc>
