<doc>
<docno>1135164.cms.txt</docno>
<text>
 
अर्थव्यवहार
बँकांच्या शेअर्सना मागणी
[ Tuesday, June 07, 2005  11:19:47 pm]


मुंबई (म. टा. बाजार प्रतिनिधी): आंतरराष्ट्रीय खनिज तेल बाजारांत तेलाचा भाव 55 डॉलर प्रति बॅरल इतका खाली आल्यामुळे, देशी म्युच्युअल फंडांनी बऱ्याच दिवसांनंतर केलेल्या मोठी खरेदीचा बाजारावर अनुकूल परिणाम झाला. त्यामुळे मुंबई शेअर बाजाराचा सेन्सेक्स 23.06 अंशांनी वधारला.

तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा 'सेन्सेक्स' मंगळवारी प्रारंभी 6756.30 अंशावर होता. तो त्यानंतर 6795.03 आणि 6737.09 अंशांच्या संकुचित मर्यादेत खालीवर फिरून अखेरीस 6781.25 अंशांवर स्थिरावला. बँकांच्या समभागांना विशेष मागणी होती. परिणामी एचडीएफसी, स्टेट बँक ऑफ इंडिया, पंजाब नॅशनल बँक, आयसीआयसीआय, बँक ऑफ बडोदा, बँक ऑफ इंडिया, जम्मू अँड काश्मीर बँक, कर्नाटक बँक यांच्या समभागांचे भाव वधारले. मात्र, ऑटोमोबाइल उद्योगातील टाटा मोटर्स, महिंद अँड महिंद, हिंदुस्थान मोटर्स आदींचे शेअर्स घसरले.

 
</text>
</doc>
