<doc>
<docno>1134903.cms.txt</docno>
<text>
 
महामुंबई: मुंबई टाइम्स
टीव्हीवर 'फ्रायडे प्रीमिअर'!
[ Tuesday, June 07, 2005  04:33:00 pm]


श्वेता प्रधान
शुक्रवार संध्याकाळी आपल्यातल्या बहुतेकांचा मूड वेगळाच असतो. शनिवार-रविवारची सुट्टी शुक्रवार संध्याकाळपासून सुरू होत असल्याचं मानत आउटिंगचे प्लॅन्स तयार होतात. मल्टिप्लेक्समध्ये जाऊन पिक्चर बघणं हा त्यातला हमखास चॉइस! पण 'र्फस्ट डे र्फस्ट शो' ची तिकिटं मिळणार कशी? पण हे सगळं टाळून घरच्या घरीच प्रीमिअर बघायला मिळाला तर? डुप्लिकेट सीडी माकेर्टच्या आव्हानाला तोंड देण्यासाठी आता हा पर्याय फिल्म इंडस्ट्रीने निवडला असून लवकरच छोट्या पडद्यावर असे प्रीमिअर्स सुरू होत आहेत.

येत्या 10 जूनपासून 'फ्रायडे प्रीमिअर'ची सुरुवात होतेय. सहारा वन चॅनेलवर स्मिता ठाकरे निमिर्त आणि विकास देसाई दिग्दशिर्त 'हम जो कह ना पाये' हा चित्रपट दाखवला जाईल. यात अनुपम खेर, अभिजीत सन्याल, गौरी कणिर्क हे कलाकार आहेत. त्यानंतरच्या शुक्रवारी 'पहचान' (रविना टंडन, विनोद खन्ना, रती अग्नीहोत्री), 'तुम हो ना' (रिया सेन, जॅकी श्ाॉफ, नेत्रा रघुरामन) या चित्रपटांचा पहिला-वहिला शो तुम्हाला घरबसल्या बघता येईल. अशा प्रकारे दर शुक्रवारी नवाकोरा चित्रपट झळकवण्याचा सहारा चॅनलचा विचार आहे.

'टेलिव्हीजन रीलिज' हा ट्रेण्ड धाडसाचाच आहे. डॉल्बी फॉरमॅटमधली फिल्म थिएटरमध्ये लागावी, त्याची चौफेर चर्चा व्हावी, असं प्रोडक्शन टीममधल्या प्रत्येकाला वाटत असतं. 'हम जो कह ना पाये'चे दिग्दर्शक विकास देसाई म्हणतात, जमाना बदलला आहे. थिएटरऐवजी टीव्हीवर चित्रपटाचा प्रीमिअर करणं, ही नवी माकेर्टिंग स्ट्रॅटजी आहे. एरवी थिएटरमध्ये वाजतगाजत झळकलेला चित्रपट दोन-तीन महिन्यांत टीव्हीवर दिसतोच. त्यापेक्षा टीव्हीवरच पहिला शो दाखवला, तर काय हरकत आहे? माझी फिल्म जास्तीत जास्त प्रेक्षकांनी बघावी, अशी माझी इच्छा आहे.

टीव्हीवर प्रीमिअर केल्याने ती इच्छा अर्थातच पूर्ण होईल.'छोट्या पडद्यावर 'र्फस्ट डे र्फस्ट शो' करण्यात काही कमतरता राहू नये, यासाठी सहारा वन चॅनलने जय्यत तयारी केली आहे. मुंबईत काही ठिकाणी पोस्टर्स झळकत आहेत. सहारा वन चॅनलचे सीओओ पुनेर्ंदू बोस म्हणाले, की टीव्ही प्रीमिअर ही आमच्यासाठी बोल्ड स्टेप आहे. मोठ्या पडद्यासाठीची फिल्म टीव्हीवर दाखवून आम्ही ट्रेण्डसेटर ठरणार आहोत. थिएटरमध्ये लागलेल्या फिल्मचं भवितव्य अनिश्चित असतं.

टीव्हीवर तुम्हाला एकावेळी हमखास लाखो प्रेक्षक मिळतात. यामुळे व्हीडियो पायरसीला प्रतिबंध करायलाही मदत होईल'फिल्ममध्ये 'विकता येणारं' मटेरिअल नसेल, तर डिस्ट्रिब्युटर्स त्याला हात लावायला तयार होत नाहीत. मग त्या फिल्म्स डब्यात पडण्यापेक्षा वाजतगाजत टीव्हीवर दाखवल्या, तर बिघडलं कुठे, असा विचार कोणताही शहाणा माणूस करेल. टेलिफिल्मचं अप्रूप वाटण्याचा जमाना आता मागे पडला. त्याची जागा अशा मेगा फिल्म्स घेणार असतील, तर प्रेक्षकांसाठी बरंच आहे. पण काही असो, रीपिट ऑडियन्स, ब्लॅक बुकिंग, स्टारडम, सिल्वर/गोल्डन ज्युबिली यांची मजा छोट्या पडद्यावर कुठे येणार?

 
</text>
</doc>
