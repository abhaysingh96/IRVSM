<doc>
<docno>1134906.cms.txt</docno>
<text>
 
महामुंबई: मुंबई टाइम्स
विद्यार्थ्यांचा डोळा सीईटीच्या निकालावर
[ Tuesday, June 07, 2005  04:36:42 pm]


मुंबई टाइम्स टीम

दरवषीर्प्रमाणेच यंदाही मुंबई विभागाचा निकाल समाधानकारक म्हणजेच 74 टक्के लागला आहे. पण तरीही बारावीच्या रिझल्टच्या वेळी कॉलेजांमधून दिसणारी उत्कंठा, उत्साह, टेन्शन आणि रिझल्ट हाती पडल्यानंतर सुरू होणारे अॅडमिशनचे आडाखे, हे सर्व मात्र या वेळी पाहायला मिळालं नाही. त्याचं मुख्य कारण होतं, या वर्षी 'सीईटी' या शब्दाला आलेलं महत्त्व! मेडिकल, इंजिनीअरिंगची वाट निवडणाऱ्या लाखो विद्यार्थ्यांचं भवितव्य यंदा बारावीच्या निकालावर नव्हे, तर सीईटीच्या निकालावर ठरणार असल्यामुळे बारावीच्या टक्केवारीपेक्षा सीईटीच्या निकालाकडे विद्यार्थ्यांचं लक्ष लागलं आहे.

बारावीच्या निकालाविषयी सर्वत्र मोठ्या प्रमाणात वातावरण निमिर्ती केली जात होती. पण मुंबईतल्या कॉलेजांमध्ये निकालापूवीर् याच्या अगदी उलट चित्र पाहायला मिळत होतं. मेडिकल, इंजिनीअरिंगच्या बरोबरच इतर सर्वच प्रोफेशनल कोसेर्ससाठी जाणाऱ्या विद्यार्थ्यांचं भवितव्य बारावीच्या निकालापेक्षा कॉमन एण्ट्रन्स टेस्टमधून ठरू लागलं आहे. त्यामुळे बारावीच्या निकालाचं महत्त्व आता केवळ पात्रतेपुरतंच मर्यादित राहिलं असल्याचं कॉलेज प्रिन्सिपल्ससह पालक, विद्याथीर्ही मान्य करत आहेत.

'बारावीच्या निकालाच्या वेळी कॉलेजमध्ये तंग वातावरण असायचं. कुठे जल्लोष, तर कुठे अश्ू ढाळणाऱ्या विद्यार्थ्यांनी कॅम्पसमधील वातावरणही फुललेलं असायचं. पण यंदा मात्र बारावीपेक्षाही सीईटीचा निकाल हा विद्यार्थ्यांच्या लेखी महत्त्वाचा असल्यामुळे हे चित्र नसल्याचं यंदाही मेरिटच्या यादीत सर्वाधिक विद्यार्थी आलेल्या रूपारेल कॉलेजमधील शिक्षकही मान्य करतात. यापूर्वी बारावीच्या परीक्षेची तयारी अकरावीपासूनच करणारे अनेक विद्याथीर् होते. पण आता हा ट्रेण्ड बदलत असून विद्यार्थ्यांनी सीईटीच्या अभ्यासाला अकरावीपासूनच महत्त्व द्यायला सुरुवात केली असल्याकडे रुईया, ठाणे कॉलेजमधल्या शिक्षकांनी लक्ष वेधलं.रिझल्ट दुपारी तीन वाजता कॉलेजमध्ये जाहीर होणार असला, तरी विद्यार्थी आणि पालकांनी दुपारी बारा वाजल्यापासूनच आपापल्या कॉलेजांमध्ये गर्दी करायला सुरूवात केली होती. पण त्यांच्या चेहऱ्यावर नेहमीचं टेन्शन काहीसं कमी झाल्याचं दिसत होतं. मुलांच्या भवितव्याचा खरा निकाल सीईटीच्या रिझल्टबरोबर लागणार आहे. त्यामुळे आमचं लक्ष बारावीपेक्षा सीईटीच्या निकालाकडे जास्त असल्याचं वझे-केळकर कॉलेजमध्ये निकालाच्या प्रतीक्षेत असलेले पालकही मान्य करत होते.

बारावीच्या मेरिटचं ग्लॅमर यापुढे आपोआपच कमी होणार असल्यामुळे कॉलेज आणि पालकांकडून विद्यार्थ्यांवर येणारं प्रेशरही यामुळे कमी होणार असल्याची चर्चा निकालासाठी जमलेल्या विद्याथीर् पालकांमधूनऐकू येत होती. पण त्याच वेळी हे प्रेशर कमी होणार नसून आता विद्यार्थ्यांना दुहेरी टेन्शनसाठीसज्ज राहावं लागणार असल्याची चिंताही याच चचेर्तून ऐकायला मिळत होती.

बारावीच्या निकालाबरोबरच मुंबईतील अनेक ज्युनिअर कॉलेजमधून शिकणाऱ्या हजारो विद्यार्थ्यांची पायपीटही सुरू झाली आहे. काही कॉलेजं केवळ ज्युनिअर कॉलेजपर्यंतच असतात. या विद्यार्थ्यांना बारावीनंतर दुसऱ्या डिग्री कॉलेजांमध्ये अॅडमिशन घ्यावी लागते. या विद्यार्थ्यांची वणवण आता सुरू झाली आहे. गेल्या वषीर्प्रमाणेच यंदाही आर्ट्स, कॉमर्स, सायन्स या तिन्ही शाखांचा रिझल्ट समाधानकारक लागल्यामुळे चांगल्या कॉलेजच्या शोधात या कॉलेजातून त्या कॉलेजात फेऱ्या मारण्याची मानसिक तयारी अनेक विद्यार्थ्यांना करावी लागणार आहे. र्फस्ट इयर कॉमर्सच्या विद्यार्थ्यांच्या अॅडमिशनचा प्रश्ान् यंदाही गंभीर होण्याची चिंताअनेक प्रिन्सिपल्स व्यक्त करतआहेत.

 
</text>
</doc>
