<doc>
<docno>1135158.cms.txt</docno>
<text>
 
क्रीडा
गि(ल)रे तो भी टांग उपर!
[ Tuesday, June 07, 2005  11:13:30 pm]


नवी दिल्ली (वृत्तसंस्था) : आपल्या हुकुमशाही कारभारामुळे भारतीय हॉकी रसातळाला चालली असताना भारतीय हॉकी फेडरेशनचे कंवरपालसिंग गिल मात्र 'गिरे तो टांग उपर' अशाच गुमीर्त वावरतायत... आपल्या राज्यात कारभार कसा सुरूळीत चाललाय यासाठी गिल महाशयांनी 'अझलन शहा हॉकी स्पधेर्तील भारताची कामगिरी तितकीशी काही खराब झाली नाही', असे सांगत स्वत:ची पाठ थोपटवून घेतली आहे. नुकत्याच क्वालालंपूर येथे पार पडलेल्या सात देशांच्या अझलन शहा स्पधेर्त भारताचा पाचवा क्रमांक लागला. साखळीत एक विजय, एक बरोबरी व चार पराभव पदरी पडलेल्या दिलीप तिकीर्च्या संघाला शेवटी कशाबशा पाचव्या क्रमांकावर समाधान मानावे लागले.

अतिशय निराशजनक कामगिरीमुळे भारत तळाला सातव्या क्रमांकावर फेकला जाणार असे वाटत होते. पण गिल यांना तसे वाटत नाही. 'कोण म्हणत भारताची कामगिरी खराब झाली? मी तर म्हणतो ती खूपच चांगली होती! ब्राँझ पदक मिळवण्याच्या दर्जाचा हा संघ होता... ऑस्ट्रेलिया, पाकिस्तान व न्यूझीलंडवर आम्हाला विजय मिळवता आले असते', अशी मुक्ताफळे गिल यांनी उधळली आहेत. येथे आयोजित करण्यात आलेल्या पत्रकार परिषदेत गिल यांना विचारण्यात आले की आफ्रो आशियाई स्पधेर्नंतर भारताला एकही स्पर्धा का जिंकता आलेले नाही? यावर त्याचे उत्तर असते, 'यावर माझी काही मतं आहेत आणि ती मांडण्यासाठी हे व्यासपीठ होऊ शकत नाही'.

याचवेळी आपल्या अपयशाचे खापर केंद सरकारवही फोडण्यास गिल विसरत नाही. ते सांगतात, 'भारतीय हॉकी फेडरेशन तरी कुठे कुठे बघणार? सरकारच्या आथिर्क पाठिंब्याअभावी हॉकी खेळाच्या विकासात अडथळे येत आहेत. देशात हॉकीच्या अधिकाधिक अकादमी सुरू करण्यात याव्यात म्हणून आम्ही प्रयत्न करत आहोत, मात्र आम्हाला सरकारचा काहीएक पाठिंबा नाही. आपल्या देशाला क्रीडा क्षेत्राला स्वत:चा चेहरा नाही. खरेतर हॉकी हा आपला राष्ट्रीय खेळ, पण देशात या खेळासाठी एकच विद्युतझोतातील स्टेडियम आहे. हे चित्र बदलण्यासाठी आम्ही सरकारकडे वारंवार विनंती करत आहोत. पण नन्नाचा पाढा ऐकायला येतो'.भारतीय हॉकी फेडरेशचे नवीन अध्यक्ष कोण असतील? याचा निर्णय आता दिल्ली उच्च न्यायालय घेणार असल्यामुळे यावर काही भाष्य करण्यास गिल यांनी नकार दिला. यापुढे आपण अध्यक्षपदासाठी उभे राहणार नाही, असे वारंवार सांगून पुन्हा एकदा खूचीर्साठी आसुसलेल्या गिल यांना याबाबत विचारले असता ते म्हणाले, 'नो कॉमेंटस. प्रकरण कोर्टात आहे...'

 
</text>
</doc>
