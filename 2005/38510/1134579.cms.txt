<doc>
<docno>1134579.cms.txt</docno>
<text>
 
देश-विदेश
अडवाणींनतर वाजपेयीही जीनांच्या प्रेमात
[ Tuesday, June 07, 2005  11:49:20 am]


नवी दिल्ली
वृत्तसंस्था : भारतीय जनता पक्षाचे लालकृष्ण अडवाणी यांनी पाकिस्तान दौऱ्यात महंमद अली जीना यांच्या गौरवार्थ उधळलेल्या स्तुतीसुमनांची पाठराखण करत माजी पंतप्रधान अटलबिहारी वाजपेयी यांनी मंगळवारी जीना हे भारत पाकिस्तान मैत्रीचे खंदे समर्थक असल्याचे सांगितले.

मनाली येथे विश्रांतीसाठी गेलेले वाजपेयी मंगळवारी राजधानीत परतले. लालकृष्ण अडवाणी हे देखील आपला आठवडाभराचा पाकिस्तान दौरा आटोपून दिल्लीत परतले आहेत.राष्ट्रीय स्वयंसेवक संघाचे अध्यक्ष के.सुदर्शनहेही या प्रकरणाच्या पार्श्वभूमीवर राजधानी आले आहेत.

अडवाणी यांनी जीनांबद्दल पाकिस्तानात व्यक्त केलेल्या मतांमुळे भाजपमध्ये पक्षांतर्गत तसेच संघ परिवारात निराशेचे वातावरण आहे. याचवेळी वाजपेयी यांनीही अडवाणीची री ओढल्यामुळे या संपूर्ण प्रकरणाला वेगळीच कलाटणी मिळण्याची शक्यता आहे.

 
</text>
</doc>
