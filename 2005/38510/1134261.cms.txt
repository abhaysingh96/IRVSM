<doc>
<docno>1134261.cms.txt</docno>
<text>
 
महामुंबई
सुपरफास्ट गाड्यांची रया गेली!
[ Tuesday, June 07, 2005  01:04:33 am]


म. टा. प्रतिनिधी

मुंबई : मुंबई-पुणे गाड्यांमध्ये एकेकाळी सिझन तिकीटधारकांचे साम्राज्य असल्याचे सांगण्याचा काळ आता संपला आहे. डेक्कन क्वीन, इंदायणी, प्रगती आणि इंटरसिटी या गाड्यांत आता बिगर आरक्षण तिकीट-धारकांसाठी प्रत्येकी दोन डबे असले तरी, हे प्रवासी राखीव डब्यांतही शिरकाव करू लागले आहेत. त्यामुळे गोंधळात भर पडली असून, सुपरफास्टसह अन्य इंटरसिटीत तिकीट तपासणी होत नसल्याने, फेरीवाले, तृतीयपंथी व भिकाऱ्यांनी उच्छाद मांडल्याची प्रवाशांची तक्रार आहे.

उन्हाळी सुटीतील वाढती गदीर् लक्षात घेऊन जादा समर स्पेशल उपलब्ध करून देणे तर दूरच, पण सध्याच्या गाड्यांकडेही प्रशासनाचे दुर्लक्ष होत असल्याचा प्रवाशांचा अनुभव आहे. काही गाड्यांत पासधारकांच्या डब्याशेजारीच जनरल डबा असल्याने बिगर आरक्षित तिकीटधारक राखीव डब्यातील जागेवर आक्रमण करतात. शनिवार, रविवारी व सार्वजनिक सुटीच्या दिवशी या गाड्यांची गदीर् व गोंधळ वर्णन करता येण्याजोगा नाही.मुंबईहून पुण्याला जाण्यासाठी एशियाड, एस.टी., खाजगी बस आदी रस्ता वाहतुकीच्या साधनांचा तिकीट खर्च सर्वसामान्यांना परवडत नसल्याने अधिकाधिक लोकांचा रेल्वेकडेच आहे.

यापूवीर् उन्हाळी सुटीत पुणे-मुंबई दरम्यान दोन्ही बाजंूंच्या प्रवासात डेक्कन एक्स्पेसच्या पाठोपाठ समर स्पेशल सेवा उपलब्ध असायची. गेली दोन वषेर् ती कशामुळे बासनात गुंडाळली गेली, असा प्रवाशांचा सवाल आहे.'पुणे-मुंबई गाड्यांतील एकूण डब्यांची संख्या चारने कमी झाली असली तरी त्यामुळे केवळ 50 आसनांचा फरक पडला आहे. संपूर्ण एअरकंडिशन असणाऱ्या इंटरसिटीला आता दुसऱ्या श्ाेणीचे सात डबे जोडले गेले आहेत. डेक्कन क्वीनमध्ये आरक्षणाविना 216 प्रवासी प्रवास करू शकतात. त्याशिवाय कोणार्क, कन्याकुमारी, चेन्नई, उद्यान एक्स्प्रेस या गाड्यात पुण्याला जाणाऱ्या प्रवाशांसाठी किमान एक डबा उपलब्ध असतो. या दोन्ही शहरांतील प्रवाशांसाठी काळजी घेतली जाते, असे एका वरिष्ठ अधिकाऱ्याने सांगितले.

 
</text>
</doc>
