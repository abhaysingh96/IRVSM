<doc>
<docno>1134868.cms.txt</docno>
<text>
 
महामुंबई
जनता आणि पोलिस यांच्यात सुसंवाद वाढवणार
[ Tuesday, June 07, 2005  04:04:37 pm]


रवींद मांजरेकर

ठाणे : प्रत्येक गावापर्यंत पोलिसांचा दैनंदिन संपर्क आणि जनता व पोलिस यांच्यात सुसंवाद वाढवण्यासाठी आवश्यक ती पावलं उचलण्यात येतील, असं प्रतिपादन ठाणे ग्रामीणच्या पोलिस सुपरिटेण्डट अर्चना त्यागी यांनी 'मुंबई टाइम्स'कडे केलं आहे.गेल्या आठवड्यात पोलिस सुपरिटेण्डटचा पदभार स्वीकारल्यापासून त्यागी यांनी गणेशपुरी, तारापूर, डहाणू, मुरबाड या भागांचा दौरा केला.

कोकण विभागीय पोलिस महानिरीक्षक सत्यपाल सिंह हे सध्या सर्व पोलिस ठाण्यांचा वाषिर्क आढावा घेत आहे. त्याची सुरुवात त्यांनी ठाणे ग्रामीण पोलिसांपासून केली आहे. त्यामुळे त्यांच्यासह त्यागी यांनीही पोलिस ठाण्यांचा कामाची माहिती घेतली.प्रत्येक पोलिस स्टेशन वेगवेगळे असतं. कायदा आणि सुव्यवस्था राखणं आणि गुन्ह्यांचा तपास लावणं याबरोबरच त्या-त्या विभागाचं काही प्रश्न असतात. ते सध्या मी समजावून घेण्याचा प्रयत्न करत आहे, असं त्यागी म्हणाल्या.

मुंबई-अहमदाबाद हायवे हा नेहमीच चचेर्त राहणारा मार्ग आहे. सुदैवाने पहिल्या आठवड्यात माझे तिथे जाणं झालं. या मार्गावरील अपघात कमी करणं, गुन्हेगारी रोखणं या दोन गोष्टींना प्राधान्य द्यायला पाहिजे, असंही त्या म्हणाल्या.शहरी, ग्रामीण भागांत यापूवीर् काम केलं असले तरी आदिवासी भागात मी कधीच काम केलं नव्हतं. ठाण्याच्या पोस्टींगच्या निमित्ताने याही भागाचा अभ्यास करता येईल, ही माझ्या दृष्टीने चांगली संधी आहे, असं त्यागी यांनी स्पष्ट केलं.

टी. चंदशेखर ठाण्यात महापालिका आयुक्त असताना, अर्चना त्यागी या परिमंडळ एकच्या उपायुक्त होत्या. त्यामुळे त्यावेळी झालेल्या रस्तारुंदीकरण मोहिमेत त्यांचंही योगदान आहेच. बदललेल्या ठाण्यात वाढलेला ट्रॅफिक ही मोठीच समस्या असल्याचे निरीक्षण त्यांनी नोंदवलं. ठाणं हेच माझं घर असल्यामुळे इथे होत असलेले बदल मी कोठेही असले तरी मला कळतात, असं सांगून त्यांनी घोडबंदर रोडवर वाढत असलेली लोकवस्ती आणि ठाण्याचा चहूबाजूंनी होत असलेला विकास यांच्याबाबत टिप्पणी केली.ठाणे ग्रामीण पोलिसांचा डिटेक्शन रेट हा सुमारे 80 टक्के इतका आहे.

मोठमोठे दरोडे, लूट यांची उकल पोलिसांनी केली आहे. परंतु इमेजच्या बाबतीत पोलिस मागे पडलेत असं वाटतं. गेल्या चार-सहा महिन्यांतील घटनांमुळे पोलिस आणि लोकांचा संपर्क कमी झालाय, अशी वाटण्याजोगी परिस्थिती आहे. ही परिस्थिती एका रात्रीत बदलणार नाही. पोलिसांच्या मानसिकतेत तातडीनं बदल होणार नाही, त्याचबरोबर प्रत्येक वेळी लोक सांगतील, तसंच पोलिसांनी वागावं, असंही शक्य नाही. कारण पोलिसांचे हात कायद्यानं बांधलेले असतात. याची जाणीव जनता आणि पोलिस दोघांनी ठेवायला हवी.

जनतेशी त्यांनी चांगलंच वागलं पाहिजे आणि गुन्हेगारांशी दोस्ती नव्हे, तर त्यांच्यावर पोलिसांचा वचक असलाच पाहिजे, यावर माझा कटाक्ष राहिल. शिवाय कुठेही अन्याय होतोय, असं वाटलं तर मी आहेच, असा विश्वास त्यागी यांनी ठाण्याच्या ग्रामीण भागातील रहिवाशांना दिला आहे.

 
</text>
</doc>
