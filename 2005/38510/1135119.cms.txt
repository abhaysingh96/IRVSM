<doc>
<docno>1135119.cms.txt</docno>
<text>
 
लेख: जाता जाता
अखंड पाकिस्तान!
[ Tuesday, June 07, 2005  09:27:57 pm]


अखंड पाकिस्तान!

चकोरने म. टा. हातात घेतला आणि त्यातून काही पत्रकं पडली. कोचिंग क्लास, साड्यांचा सेल अशा काही तरी जाहिराती असणार असं समजून चकोरने दुर्लक्ष केलं. पण पत्रकाच्या खालचं नाव ओळखीचं वाटल्यामुळे त्याने ते वाचायला घेतलं.

त्यातील मजकूर असा:मी आता अध्यक्षपदाचा त्याग करत असून, यापुढे माझ्या अनुयायांनी माझ्या भूमिकेच्या प्रसारासाठी चळवळ उभारावी. यासाठी त्यांनी संघाचा आदर्श ठेवावा.मी असंही कार्यर्कत्यांना सुचवू इच्छितो की, महंमद अली जीना यांचं जीवनचरित्र सर्व भारतीय भाषांमध्ये छापून ते मोफत देण्याची व्यवस्था करावी.

यामुळे धर्मनिरपेक्षता या संकल्पनेचा खरा अर्थ सर्वांना समजणं सोपं जाईल.माझी मतं इतकी बदलली कशी असा प्रश्ान् अनेकांना पडला हे लक्षात घेऊन माझ्या सुविचारांचीही पुस्तिका काढण्यात यावी. याशिवाय खालील बाबी झाल्यास मला अतिव समाधान वाटेल

.1) यापुढे सहा डिसेंबर हा 'गौरव दिन' म्हणून पाळला जाऊ नये

.2) भारत आणि पाकिस्तान दरम्यान दर अर्ध्या तासाने, एशियाड बससेवा सुरू करावी.

ही बससेवा दोन्ही देेशांतील सर्व प्रमुख शहरांमधून असावी. म्हणजे प्रवाशांची गैरसोय होणार नाही

.3) बसचा प्रवास झेपत नाहीे अशांसाठी मुंबईप्रमाणे रेल्वे लोकलची व्यवस्था करावी. ही लोकलसेवाही उभय देशांच्या विविध शहरांमधून असावी.

4) बाबरी मशीद पुन्हा बांधायला घ्यावी. तिचं भूमिपूजन माझ्या हस्ते व्हावं.

5) उभय देशांमधील प्रवास सुखकर व्हावा म्हणून दोन्ही सरकारांनी पासपोर्टची अट रद्द करावी.

6) मुंबई-कराची या बंदरादरम्यान कॅटेमरान सेवा सुरू करावी.मी असं स्वप्नं पाहतो आहे की, बलिर्नची भिंत कोसळून दोन्ही जर्मनी एकत्र आले, तसंच भारत-पाकिस्तान यांच्यातील सीमा कोसळून पडाव्यात. माझ्या हयातीत हे घडावं असं मला तीव्रतेने वाटतं. यासाठी माझ्या अनुयायांनी मोहीम आखावी.लालकृष्ण अडवाणी,कराची, अखंड पाकिस्तान- चकोर

 
</text>
</doc>
