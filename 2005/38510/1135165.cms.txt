<doc>
<docno>1135165.cms.txt</docno>
<text>
 
अर्थव्यवहार
मालमत्तेच्या तारणावर वैयक्तिक कर्ज
[ Tuesday, June 07, 2005  11:21:15 pm]


महागड्या वस्तूंची खरेदी करायची आहे किंवा तातडीने मोठ्या रकमेची गरज आहे. अशावेळी कर्ज मिळविण्याचा सर्वाना माहित असलेला सोपा मार्ग म्हणजे वैयक्तिक कर्र्ज (पर्सनल लोन) घेणे. कोणत्याही बँकेत केवळ विचारणा केली तरी ग्राहकाला सहज वैयक्तिक कर्ज दिले जाते. अर्थात त्याची पत पाहूनच. परंतु त्या कर्जाचा व्याजदर किती असतो, याकडे बारकाईने पाहिल्यास ग्राहक थंडगार पडतो! वैयक्तिक कर्जावर साधारणत: 16 ते 21 टक्के या दरम्यान व्याजदर आकारला जातो.सावकारी पद्धतीचा व्याजदर माथी मारून घेण्यापेक्षा सोप्या पद्धतीने आणि कमी व्याजदराचा पर्याय उपलब्ध झाला तर कोणाला नको आहे?

यासाठी मालमत्ता तारण ठेवून कर्ज घेण्याचा पर्याय सर्वांसाठी खुला आहे. हे कर्ज घेताना कोणताही प्रश्ान् विचारला जात नाही आणि कर्जाचे व्याजदरही साधारणत: 9.75 ते 11.50 टक्के या दरम्यान असतात. साधारणत: मालमत्ता तारण ठेवून कमाल दोन लाख रुपयांचे कर्ज मिळण्यास कोणतीही अडचण येत नाही.मालमत्ता तारण कर्जाचे काही फायदेवैयक्तिक कर्जापेक्षा कमी व्याजदर असल्यामुळे कर्जाचा मासिक हफ्ता कमी असतो. यामुळे ग्राहकांवरील कर्जफेडीचा आथिर्क ताण आपोआप कमी होतो.

कर्ज परतफेडीचा कालावधी कमाल 10 वर्षांचा राहतो, जो वैयक्तिक कर्जासाठी कमी असतो.मालमत्ता तारण ठेवल्यामुळे कर्जाचे कारण सांगण्याची गरज नसते. कर्ज रकमेचा कोणत्याही कारणांसाठी उपयोग करता येतोे.या कर्जाची (संपूर्ण किंवा काही अंशी) परतफेड करताना अतिरिक्त शुल्क आकारले जात नाही.पण, इकडे लक्ष द्यामालमत्ता तारण ठेवून घेतलेल्या कर्जावर बदलता व्याजदर आकारतात.मालमत्तेच्या बांधकामाच्या दर्जाबद्दलचा अहवाल तज्ज्ञांकडून घ्यावा लागतो.

मालमत्तेचे किंवा घराचे क्षेत्रफळ किमान 400 चौरस फूट असल्यासच काही संस्था कर्ज देतात.कर्ज घेण्यासाठी राहत्या घराचा विचार केला जातो. तुमच्या व्यापारी जागेचा कर्जासाठी विचार होत नाही.मालमत्ता भाड्याने दिली असल्यास काही संस्था कर्ज देत नाहीत.अनेक गृहकर्ज देणाऱ्या बँका आणि संस्था ग्राहकाला एक वर्षानंतर वैयक्तिक कर्ज (टॉपअप) देऊ करतात. त्यांचा व्याजदरही कमी असतो. मग विचार कसला करताय?

- म. टा. व्यापार प्रतिनिधी

 
</text>
</doc>
