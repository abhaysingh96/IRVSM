<doc>
<docno>1135034.cms.txt</docno>
<text>
 
बहुतांची अंतरे
'सेट-नेट'चा निकाल इतका कमी का लागतो?
[ Tuesday, June 07, 2005  08:02:42 pm]


' सेट-नेट'चा निकाल इतका कमी का लागतो?

''सेट' चाचणीत उत्तीर्णांची संख्या नगण्य का? '' हे पत्र (म. टा. 25 मे) वाचले. परीक्षाथीर्ंपैकी अनेकजण 1991 ते 1999 या कालावधीमध्ये नेट-सेट पात्रतेची अट डावलून 'शिरलेले', व्याख्यातापदावर नोकरी करणारे आहेत. महाराष्ट्रातील विद्यापीठांनी या व्याख्यात्यांच्या नियुक्तीला तात्पुरत्या स्वरूपाची मान्यता दिली. त्यातून 'नेट-सेटग्रस्त' नावाचा वर्ग तयार झाला. त्यांना सेवाशाश्वती शासनाने दिली; पण वेतनश्रेणीतील बदल व इतर फायदे नाकारले. अशी मंडळी काही हजारांत आहे. सध्याच्या काळात शाश्वत नोकरी, उत्पन्नाची परिस्थिती नाही. असलीच तर ती ज्ञानाच्या मार्गाने मिळण्याची व मिळवण्याची लायकी हवी. यातील काहीच न करता, तसेच कसलेही वाचन, प्रकाशन, संशोधन, मेहनत न करता काहीही निरर्थक बडबडूनही वर्षाला काही लाखांत पगार किंवा तत्सम मार्गाने पैसे मिळताहेत. शिवाय नोकरीची हमी. तेव्हा 'सेट-नेट'ची चिंता, अभ्यास कशासाठी कोण करतोय? या कालावधीच्या पूवीर् लागलेली माणसे तर (काही सन्माननीय अपवाद वगळता) त्यापेक्षा भयानक आहेत. सेटचा निकाल इतका कमी लागण्यामागे हे एक प्रमुख कारण आहे; राजकारणग्रस्त विद्यापीठेही याला जबाबदार आहेत.विद्यार्थ्यांसमोर त्या त्या विषयाचा अत्यंत कुशल, निष्णात, पारंगत असाच प्राध्यापक हवा. त्यासाठी ही विद्यापीठ अनुदान मंडळाची परीक्षा सेट/नेट आवश्यक आहेच. ती अधिकाधिक विषयव्यापी, सखोल असावी. निकाल कमी लागला तर लागू दे; कारण या परीक्षेत जे उमेदवार उत्तीर्ण झाले, ते बाहेर आहेत आणि डावलून शिरलेले आत आहेत. खरे तर, शासनाने किंवा विद्यापीठ अनुदान मंडळाने उत्तीर्ण झालेल्यांना काही अंशी सेवाशाश्वती द्यावी.

प्रा. अभिजीत पं. महाले, वेंगुर्ले.

कमकुवत लोकप्रतिनिधी व वरचढ नोकरशहा

लोकशाही व्यवस्थेत जनतेच्या गरजा, अपेक्षा यांचे थेट प्रतीक म्हणून लोकप्रतिनिधी आणि प्रशासकीय कौशल्य, जबाबदारी, अखंडता यासाठी नोकरशाही यांच्या सहकार्यानेच प्रगती होऊ शकते. काय करायचे हा धोरणात्मक निर्णय राज्यर्कत्यांनी घेऊन, ते कसे करायचे यांच्या अंमलबजावणीची जबाबदारी नोकरशाहीची असते. परंतु महापालिका, प्राधिकरणांपासून मंत्रालयापर्यंत सनदी अधिकारी लोकप्रतिनिधींना जुमानत नसल्याचे सतत वाचायला मिळते. हे दुदैर्वी व घातक आहे.या स्वत:च्या अवहेलनेला व अवनतीला लोकप्रतिनिधीच जबाबदार आहेत. लोकप्रतिनिधी कमकुवत झाले की, प्रशासन वरचढ होते, हा साधा सिद्धांत आहे. लोकप्रतिनिधींमधील शिक्षणाचा व अभ्यासाचा अभाव, आथिर्क व नैतिक भ्रष्टाचार, पक्षीय राजकारण, आपल्या कोंडाळ्यापुरता मर्यादित जनसंपर्क, गुन्हेगारी यामुळे लोकसभेपासून नगरपालिकांपर्यंत सर्वत्र लोकप्रतिनिधींचा धाक संपला आहे. जनतेचा त्यांच्यावरचा विश्वास उडाला आहे. केवळ पैशाची व सत्तेची भाषा येणाऱ्यांना सभागृहात चार शब्द अभ्यासपूर्ण बोलता येत नाहीत. संसदेत वीजटंचाईवर झालेल्या चचेर्त महाराष्ट्राचे एकही खासदार बोलत नाहीत. शेतकऱ्यांच्या प्रश्ानवरील चचेर्च्यावेळी लोकसभेचा कोरमही भरत नाही. महापालिकांमधून नगरसेवकांनी मांडलेले बहुतेक ठराव रस्त्यांना, चौकांना नावे देण्याचेच असतात. मुलुंडचा डंपिंग ग्राऊंड प्रकल्प वा शिवाजी पार्कच्या भुयारी प्रकल्पाला जनतेचा विरोध वाढू लागताच त्यात सामील होणारे प्रतिनिधी संपूर्ण प्रक्रिया चालू असताना काय करीत होते असा प्रश्ान् पडतो. अभ्यास, वक्तृत्व, प्रामाणिकपणा, जनतेचा विश्वास यांच्या जोरावर 'आधी गाजवावे तडाखे, मग भूमंडळ धाके' असा राज्यर्कत्यांचा दबदबा आमचे लोकप्रतिनिधी निर्माण करू शकत नाहीत. त्यामुळे, तसेच मिंधेपणामुळे 'अधिकारी ऐकत नाहीत' अशी लाचार तक्रार करायची वेळ येते.

मोहन कोपरकर, मुलुंड, मुंबई

यातच देशाचे भूषण'

माझ्या नावाचा लघुग्रह एकदा तरी पाहायचाय!' ही बातमी (म. टा. 31 मे) वाचून 'गर्वसे कहो हम भारतीय है', असे उद्गार प्रत्येक भारतीयाच्या मुखातून निघाले असतील! 'सिंथेसिस ऑफ कार्बन नॅनोट्युब्ज' या विषयावरील संशोधनाबद्दल एमआयटी लिनियर लॅबोरेटरी या ख्यातनाम संस्थेकडून आकाशमंडळातील एका लघुग्रहास भूषण महाडिक हे नाव देण्याचा बहुमान मिळाला, ही बातमी वाचून त्यांच्या कुटुंबीयांनाच नव्हे तर सर्व भारतवासीयांचा आनंदही गगनात मावेनासा झाला. भारतीयांत अचाट बुद्धिमत्ता आहे, कार्यक्षमता आहे. जिद्द आहे. परंतु आपण त्याचा वापर योग्य ठिकाणी, योग्य वेळी करत नसतो याचेच दु:ख होते. कधीकधी आपण एकमेकांचे पाय ओढण्याचेही काम करतो.एखाद्याला प्रोत्साहन द्यावयास मागेपुढे करतो. नाही त्या विषयावर आपली बुद्धिमत्ता, शक्ती तसेच धनही वाया घालवितो. राजकारणाच्या नावाखाली बुद्धिभेद करून आपसात दुफळी निर्माण करतो व शेवटी आपण कमकुवत होत असतो. महासत्तेकडे पाहण्यापेक्षा जगातील एक आदर्श राष्ट्र म्हणून निर्माण व्हावे, असा ध्यास घेऊया. यातच देशाचे भूषण आहे.

जोसेफ दालमेत, वसई.

श्वानदंशावरील लसउत्पादन थांबवू नये'जाईल तेथे हत्ती जाईल, नाही तर शेपूटही जाणार नाही' असे शासनाचे काही वेळेला धोरण असते. श्वानदंशावरील उपचार यापुढे फक्त दारिद्यरेषेखालील लोकांना व शासकीय कर्मचाऱ्यांनाच मोफत मिळणार आहेत. इतर लोकांना खाजगी दुकानातून ही लस विकत घ्यावी लागणार आहे. हे योग्य वाटत नाही. फार तर इतर लोकांकडून ठराविक शुल्क घ्यावे की, जे त्यांना परवडू शकेल. खाजगी दुकानातला खर्च दीड हजार रु. होतो. महागाईच्या या दिवसांत हा खर्च मध्यमवर्गाला कसा परवडेल? म्हणून शासनाने अत्यल्प शुल्क ठेवावे. प्राणिमित्र संघटनांनीही हाफकिनमधील लस उत्पादनाला विरोध करू नये. इतर कंपन्या लसउत्पादन करण्यासाठी मेंढीचा उपयोग करणारच आहेत.

रमेश प्र. कुलकर्णी, नेरळ.

 
</text>
</doc>
