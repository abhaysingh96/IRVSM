<doc>
<docno>1135161.cms.txt</docno>
<text>
 
क्रीडा
राजिंदरसिंग ज्युनियर हेच भारतीय हॉकीचे प्रशिक्षक
[ Tuesday, June 07, 2005  11:15:21 pm]


नवी दिल्ली (वृत्तसंस्था) : प्रशिक्षकाची माळ तात्पुरती गळ्यात असणाऱ्या राजिंदरसिंग ज्युनियर यांना आता पुढील वषीर् होणाऱ्या विश्वचषक हॉकी स्पधेर्पर्यंत मुदतवाढ मिळाली आहे. अझलन शहा हॉकी स्पधेर्तील निराशजक कामगिरीनंतरही भारतीय हॉकी फेडरेशनचे अध्यक्ष कंवरपालसिंग गिल यांनी राजिंदर यांना हिरवा कंदील दाखवलाय हे विशेष!भारतीय संघ क्वालालंपूर येथे पाचव्या क्रमांकावर फेकला गेल्यामुळे राजिंदर यांच्यावर डच्चूची कुऱ्हाळ कोसळणार असे वाटत होते.

पण पुढील वषीर् सप्टेंबरमध्ये जर्मनीत होणाऱ्या विश्वचषक स्पधेर्पर्यंत राजिंदर हेच प्रशिक्षक असतील. सुरुवातीला अझलन शहा स्पधेर्पुरताच राजिंदर यांचा विचार झाला होता. मात्र ते गिल यांचे मन जिंकण्यात यशस्वी ठरलेत. विश्वचषक स्पधेर्पर्यंत भारत अनेक आंतरराष्ट्रीय स्पधेर्त सहभागी होणार असून यामध्ये चॅम्पियन्स करंडक व राष्ट्रकुल स्पर्धांचा समावेश तर आहेच शिवाय इतरही काही स्पर्धा असतील.

ऑस्ट्रेलियन प्रशिक्षक गेराल्ड रॅश यांची नियुक्ती करून हात पोळून घेतलेल्या गिल यांना आता परदेशी प्रशिक्षक नकोत. यासाठी त्यांच्याकडे कारण आहे ते शेजारच्या पाकिस्तानचे. ते म्हणतात, 'बघा, त्या पाकिस्तानचे काय झाले? त्यांनी परदेशी प्रशिक्षकांवर करोडे रूपये ओतले, पण त्यांची हालत तेल गेले, तुपही गेले... हाती आले धुपाटणे... अशीच नाही का झाली? असे असताना कशाला बरे परदेशी प्रशिक्षकांना बोलवा...'

 
</text>
</doc>
