<doc>
<docno>1134238.cms.txt</docno>
<text>
 
अर्थव्यवहार
'बीपीओ','आयटी' कर्मचारी तणावाखाली!
[ Tuesday, June 07, 2005  12:36:13 am]


म. टा. तंत्रज्ञान प्रतिनिधी

मुंबई माहिती तंत्रज्ञान ('आयटी') आणि 'बिझनेस प्रोसेस आउटसोसिर्ंग' ('बीपीओ') क्षेत्रातील कंपन्यांनी भारताला परदेशी चलन, भारतीयांना नोकऱ्या आणि सॉफ्टवेअर क्षेत्रात भारताचा दबदबा मिळवून दिलेला आहे हे खरेच. परंतु सोबत प्रचंड तणावाची 'देणगी'ही दिली आहे, असे एका सवेर्क्षणाने निदर्शनास आणून दिले आहे.एका माहिती तंत्रज्ञान कंपनीच्या सहकार्याने एका संस्थेने केलेल्या 'आयटी' कंपन्यांच्या सवेर्क्षणात 'तणावा'चा धक्कादायक निष्कर्ष निघाला आहे.

यात तणावाचे चार प्रकार नमूद करण्यात आले आहेत, ज्यामुळे कर्मचाऱ्यांना मानसिक व शारीरिक ताणतणावाला तोंड द्यावे लागत आहे. वागण्यातील तणाव, दोन व्यक्तींमधील तणाव, शारीरिक त्रास आणि कंपनीकडून जाणवणारा तणाव या चारही प्रकारांतून होणारा त्रास वेगवेगळा असला तरीही चारपैकी तीन कंपनीशी संबंधित आहेत, हेही तितकेच खरे आहे. म्हणूनच याबाबत कंपनीची भूमिका महत्त्वाची आहे.उदा. वागण्यातील तणाव हा एकटेपणा, एखाद्या धोक्याबद्दल स्वत:हून निर्माण करून घेतलेला भ्रम यामुळे उद्भवतो. यामुळे उगाचच रागावणे, चिडणे यांसारखे प्रकार होऊन तणाव निर्माण होतो.

मात्र, 'डब्लूएनएस'सारख्या 'बीपीओ'ला हा निष्कर्ष मान्य नाही. आमच्या कंपनीत खेळीमेळीचे वातावरण असते, असे सांगून एखाद्या व्यक्तीच्या वैयक्तिक आयुष्याची जबाबदारी कंपनी आपल्या शिरावर कशी काय घेऊ शकते, असा प्रश्ान् 'डब्लूएनएस'चे ामनुष्यबळ विकास अधिकारी अधिकारी पारुल दुबे यांनी केला आहे.आंतरराष्ट्रीय कंपनीच्या एका मुख्य एक्झिक्युटिव्हनेही दुबे यांच्यासारखेच उत्तर दिले आहे. 'तुम्हाला सकाळी नऊ ते संध्याकाळी पाच या वेळेत काम करायचे असेल तर सार्वजनिक उपक्रमात काम करा', असा सल्ला या एक्झिक्युटिव्हने दिला. 'जागतिक स्तरावर काम करून नेतृत्व करायचे आहे तर मग सर्व विसरावे लागेल', असाही युक्तिवाद केला जातो. त्याचवेळी एका वरिष्ठ सॉफ्टवेअर तज्ज्ञाचे उदाहरण देण्यात आले आहे.

हा तज्ज्ञ रोज संध्याकाळी चार वाजता त्यांच्या कर्मचाऱ्यांना 'एसएमएस' करून 'जोक' पाठवतो! कर्मचाऱ्यांचा तणाव कमी व्हावा हा त्यामगील उद्देश! मात्र, बऱ्याच कंपन्यांतील अधिकारी या तणावांचे भविष्यातील कोणत्याही परिणामांची दखल घ्यायला तयार नसल्याचे सवेर्क्षणात आढळले आहे. हे अधिकारी 'तणाव' ही समस्या न मानता त्याचे खापर कर्मचाऱ्यांवर फोडतात आणि त्यावर त्यावर 'अॅनासिन'चा उपाय सुचवतात. 'एमी' बीपीओच्या एचआर एक्झिक्युटिव्ह मोनिषा अडवाणी यांनी प्रत्येक पातळीवर तणाव असतो आणि याकडे संकुचित दृष्टीने पाहणारे लोक आहेत, असे सांगून यामुळे कर्मचाऱ्यांच्या कामावर नक्कीच परिणाम होऊन शकतो, असे मत व्यक्त केले आहे.

 
</text>
</doc>
