<doc>
<docno>1134274.cms.txt</docno>
<text>
 
महामुंबई
'एचटी'ला दिला 'टाइम्स'ने संपर्कपरवाना
[ Tuesday, June 07, 2005  01:18:01 am]


म. टा. व्यापार प्रतिनिधी

मुंबई : मुंबई ही देशातील जाहिरातींची एक सर्वात मोठी बाजारपेठ आहे. अलीकडे अनेक प्रसारमाध्यम कंपन्यांनी या बाजारपेठेत आपली वृत्तपत्रे उतरविण्याचा प्रयत्न केला आहे. पण, नुकत्याच घडलेल्या एका घटनेने व्यावसायिक जगताचे लक्ष वेधून घेतले आहे.द टाइम्स ऑफ इंडिया समूह मुंबईत द टाइम्स ऑफ इंडिया, द इकॉनॉमिक टाइम्स, महाराष्ट्र टाइम्स, नवभारत टाइम्स या आघाडीच्या वृत्तपत्रांचा प्रकाशक आहे. यातून जाहिरातींच्या दृष्टीने महत्त्वाच्या असलेल्या लक्षावधी घरांशी संपर्काचा या समूहाचा थेट संपर्कमार्ग प्रस्थापित झाला आहे.

वृत्तपत्रविक्रेत्यांबरोबर असलेल्या भक्कम नात्याच्या बळावर टाइम्स वृत्तसमूह वृत्तपत्राच्या लाखो प्रती रोजच्या रोज वाचकांच्या घरी अगदी निवेर्ध पोहोचवल्या जातात.या वृत्तपत्ररूपी 'ब्रँड्स'चे महत्त्व काय आहे? हे ब्रँड टाइम्स वृत्तसमूहाला मुंबईकरांच्या हृदयात आणि मनात थेट प्रवेश मिळवून देतात. 'हिंदुस्तान टाइम्स' जेव्हा आपल्या वृत्तपत्राचे मुंबईत माकेर्टिंगसाठी अनेक पर्याय तपासून पाहात होता, तेव्हा त्या समूहाने सुरुवातीला प्रत्येक गोष्ट स्वतंत्रपणे करण्याचा प्रयत्न केला.

त्यासाठी टाइम्स ऑफ इंडियाचा वापर करणे ही अतिशय अशक्यप्राय पण, नाविन्यपूर्ण कल्पना वाटली होती.टाइम्स समूहाचे कार्यकारी संचालक आणि संचालक मंडळाचे सदस्य रवी धारिवाल म्हणाले, 'जेव्हा 'हिंदुस्तान टाइम्स'ने वाचकांपर्यंत पोहोचण्यासाठी 'द टाइम्स ऑफ इंडिया'चा वापर करू देण्याची विनंती केली तेव्हा ती आम्ही मान्य केली. आम्हीही त्यांच्या नवी मुंबईतील छपाई व्यवस्थेचा वापर करण्याचा तसेच आमच्या ब्रँड्सच्या जाहिराती करण्यासाठी त्यांच्या प्रकाशनांचा वापर करण्याचा विचार करीत आहोत.'मुंबई मिरर' या टाइम्स समूहाच्या नव्या आकर्षक, काँपॅक्ट वृत्तपत्राचा पुरवठा वाढवण्यासाठी अतिरिक्त छपाईक्षमतेची गरज आहे. या काँपॅक्ट वृत्तपत्राला असामान्य यश मिळाल्याची चर्चा आहे.टाइम्स समूह आपल्याच प्रतिर्स्पध्यांपुढे मदतीचा हात का करीत आहे?

महाभारतात दुयोर्धनाने पांडवांना सुईच्या अग्रावर मावेल एवढीही जमीन देण्यास नकार दिला होता. श्ाी. धारिवाल म्हणतात, 'आमची इच्छा बाजारपेठेतील जाहिरातींच्या वाट्यावरून भांडण्याऐवजी जाहिरात-क्षेत्रातील एकंदर वृत्तपत्रांचा वाटा वाढवण्याची आहे. इतर वृत्तसमूहांबरोबर सहकार्य करून जाहिरातदारांकडे छापील प्रसारमाध्यमांचेच माकेर्टिंग करण्याची ही कल्पना आहे. त्यामुळे भविष्यात मुंबई ही आणखी मोठी बाजारपेठ बनेल.

'टाइम्स समूहाला सुप्रतिष्ठित, सुस्थापित घरांमध्ये आणि हृदयांमध्ये असलेल्या थेट प्रवेशाच्या परवान्याने द वॉल स्ट्रीट जर्नल, रॉयटर्स आणि बीबीसी यांच्यासारख्या आंतरराष्ट्रीय दजेर्दार ब्रँड्सचे, सहकार्य करार करण्याच्या दृष्टीने, लक्ष वेधले आहे.यातून असे लक्षात येते की टाइम्स समूह, उभयतांसाठी हिताचे असेल तेव्हा, आपले वितरणाचे आणि जाहिरातींचे सार्मथ्य प्रसारमाध्यमांच्या क्षेत्रातील अन्य कंपन्यांना उपलब्ध करून देण्यास तयार आहे. यातून इतर कंपन्यांना त्यांचे ब्रँड निधोर्कपणे उभारण्यास मदत होऊ शकते.

 
</text>
</doc>
