<doc>
<docno>1144086.cms.txt</docno>
<text>
 
प्रगती फास्ट
ऑनलाइन अर्जाचा सामना
[ Thursday, June 16, 2005  08:04:51 pm]


सीईटी, एआयईईई, व्हीजेटीआय, प्रायवेट कॉलेज यासारख्या पर्यायातून इंजिनीअरिंगचं अॅडमिशन निश्चित होईल. पण ही प्रक्रिया वाटते तेवढी सोपी नाही. प्रत्येक पर्यायाचा काळजीपूर्वक विचार करायला हवा. त्यासाठी शक्य असेल तर तज्ज्ञांचं मार्गदर्शन घेणं उत्तम.

' एका अग्निदिव्यातून तर बाहेर पडलो, आता दुसऱ्याच्या तयारीला लागा,' अशी प्रतिक्रिया सीईटी पास झालेले अनेक विद्याथीर् व्यक्त करू लागले आहेत. याचं कारण म्हणजे सीईटीच्या रिझल्टनंतर भरावा लागणारा ऑनलाइन प्रवेश अर्ज. पण ऑनलाइन अर्ज भरणं, या विद्यार्थ्यांना वाटतं तेवढं कठीण निश्चित नाही. तुमचा स्कोअर आणि आवडीनुसार कॉलेज आणि शाखांचे 45 पर्याय अर्जात नमूद करायचे आहेत.

हे पर्याय निश्चित करण्यासाठी इंजिनीअरिंगचे विद्याथीर्, प्रोफेसर्सच्या सल्ल्याची मदत घेया येईल. विविध इंजिनीअरिंग क्लासेसतफेर् कौन्सिलिंग सेशन्स घेतली जातात. या सेशन्सना उपस्थित राहून मदत मिळवणं शक्य आहे. विद्यालंकारतफेर्ही अशा प्रकारची विनामूल्य कौन्सिलिंग सेशन्स घेतली जातात.

अनेक विद्याथीर् चांगले मार्क्स मिळाले आहेत, या विश्वासाच्या बळावर 45 पेक्षा कमी पर्याय भरतात. अशा प्रकारे कमी पर्याय लिहिणाऱ्या विद्यार्थ्यांना त्यांनी नमूद केलेल्या कॉलेजमध्ये प्रवेश मिळेलच असं नाही. कारण प्रत्येक कॉलेजची मेरिट लिस्ट वेगवेगळी असते. यामुळे काही विद्यार्थ्यांची नावं कट ऑफ लिस्टमध्ये जाण्याची शक्यता अधिक असते. हे टाळण्यासाठी अर्जावर सर्व पर्याय नमूद करा. कोणत्याही आरक्षित वर्ग (रिर्झव्ह कॅटेगरी)मध्ये तुमचा समावेश होत असेल तर त्याप्रमाणे योग्य तो अर्ज भरा. प्रायवेट, एडेड, अनएडेड आणि गव्हन्मेर्ण्ट कॉलेजमध्ये आरक्षित वर्गासाठी असलेल्या उपलब्ध सीट्स संदर्भात माहिती मिळवून योग्य अर्ज भरा.

अर्ज भरताना लक्षात ठेवण्यासारखी आणखी एक बाब ऑल इंडिया इंजिनीअरिंग एण्ट्रन्स एक्झाम (एआयईईई) परीक्षेचा रिझल्ट. काही विद्यार्थ्यांनी ऑल इंडिया स्तरावरील ऑल इंडिया इंजिनीअरिंग एण्ट्रन्स एक्झामिनेशन ही प्रवेश परीक्षा दिली आहे. रिझल्टनंतर विद्यार्थ्यांना ऑनलाइन प्रवेश अर्ज भरायचा आहे. हा अर्ज 222.स्त्रह्लद्ग.श्ाह्मद्द.द्बठ्ठ या वेबसाइटवरून भरता येईल. पण सीईटीच्या गोंधळात काही विद्यार्थ्यांना एआयईईईमधल्या स्कोअरचा विसर पडण्याची शक्यता आहे किंवा या पर्यायातून अधिक चांगल्या कॉलेजमध्ये प्रवेश मिळू शकतो, हे लक्षात येत नाही. एआयईईईचा रिझल्ट एक जूनला लागल्यामुळे त्याचा स्कोअर आणि रँकिंग तुमच्या हातात असेल.

त्यामुळे सीईटी आणि एआयईईई परीक्षा पास झालेल्या विद्यार्थ्यांनी या साइटवरून सीईटी आणि एआयईईई हे दोन्ही प्रवेश अर्ज भरावेत. यासाठी साइटवर सीईटी आणि एआयईईई असे दोन वेगवेगळे पर्याय आहेत. एआयईईईचा प्रवेश अर्ज 5 ते 14 जुलै दरम्यान भरता येईल. याशिवाय व्हीजेटीआयची प्रवेश परीक्षा पास झालेल्या विद्यार्थ्यांना व्हीजेटीआयचा प्रवेश अर्जही भरता येईल. हा अर्ज व्हीजेटीआयमध्ये मिळेल, मात्र हा अर्ज ऑनलाइन नसल्याचं विद्यार्थ्यांनी लक्षात घेणं आवश्यक आहे. तसंच प्रायवेट कॉलेजची प्रवेश परीक्षा पास झालेल्या विद्यार्थ्यांना त्या कॉलेजचे अर्ज भरण्याचा पर्यायही आहेच.

सीईटीमध्ये एआयईईईच्या तुलनेत अधिक मार्क असले तरी दोन्ही पर्याय भरावेत. त्याचा अॅडमिशनच्या दृष्टिकोनातून उपयोग होईल. महाराष्ट्र सरकारतफेर् घेण्यात येणाऱ्या या परीक्षेसाठी विद्यार्थ्यांना अधिक स्पर्धक असतात. मात्र एआयईईईमध्ये ही स्पर्धा थोडीशी कमी होऊ शकेल. कॉलेज आणि उपलब्ध जागा यांचं प्रमाण मर्यादित असलं तरी इथे स्पर्धकही कमी आहेत. यामुळे सीईटीच्या तुलनेत एआयईईई अंतर्गत अर्ज भरल्यास तुम्हाला पाहिजे त्या कॉलेजमध्ये इंजिनीअरिंगला प्रवेश मिळण्याची शक्यता अधिक वाढू शकते, असं विद्यालंकारचे व्हाइस प्रिन्सिपल मिलिंद तळवलकर यांनी सांगितलं. इंजिनीअरिंगला प्रवेश घेण्यासाठी व्हीजेटीआय, एआयईईई, प्रायवेट कॉलेज आणि महाराष्ट्र सरकारची सीईटी असे चार पर्याय आहेत. या चारही प्रवेश परीक्षा देणाऱ्या विद्यार्थ्यांनी ज्या परीक्षेचा स्कोअर अधिक आहे, केवळ त्याचाच अर्ज न भरता पास झालेल्या सर्व परीक्षांचे अर्ज भरले पाहिजेत. यामुळे किमान एका लिस्टमध्ये तरी तुम्हाला आवडत्या कॉलेजमध्ये पाहिजे त्या शाखेला प्रवेश मिळू शकेल. शिवाय अल्पसंख्याक वर्गात समावेश होत असल्यास त्याचीही नोंद करा.

सीईटी, रिझल्ट, ऑनलाइन अर्ज भरण्याची सर्व प्रक्रिया संपल्यावर 22 जुलै रोजी अलॉटमेण्ट ऑफ सीट्स जाहीर होतील. इंजिनीअरिंगच्या सर्व अलॉटमेण्ट सीट्स 22 जुलै रोजीच जाहीर होणार आहेत. काही विद्यार्थ्यांचा नंबर सगळ्याच लिस्टमध्ये लागू शकतो, अशा वेळेस विद्यार्थ्यांना नक्की कोणत्या कॉलेजमध्ये प्रवेश घ्यायचा हा निर्णय योग्य विचार करून घ्यावा लागेल. लिस्टमध्ये नंबर लागेल त्यानुसार विद्यार्थ्यांना त्या त्या कॉलेजमध्ये प्रवेश घेता येईल. मात्र तोपर्यंत त्रस्त किंवा गोंधळून जाऊ नका. एकदा प्रवेश घेऊन झाल्यावर विद्यार्थ्यांनी आणखी दुसऱ्या कॉलेजमध्ये प्रवेश मिळतोय का, यासाठी कोणत्याही एजण्टकडे जाण्याची चूक करू नका. तसंच इंजिनीअरिंगला प्रवेश मिळाला आहे, अशा अतिआत्मविश्वासाच्या बळावर गाफिल न राहता पुढील अभ्यासाची तयारी करा. बारावी आणि एफईच्या अभ्यासात खूप फरक आहे, त्यामुळे मानसिक तयारीबरोबरच अभ्यासाची तयारीही करायला लागा.

प्रगती फास्ट टीम

 
</text>
</doc>
