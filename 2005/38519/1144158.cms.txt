<doc>
<docno>1144158.cms.txt</docno>
<text>
 
लेख
स्वप्नापुरतीच श्रीमंती?
[ Thursday, June 16, 2005  09:24:04 pm]


गरिबी हा भारताच्या चेहऱ्यावरचा सर्वात लज्जास्पद असा कलंक आहे. हे विधान कोणा राजकीय नेत्याचं किंवा सतत संघर्षाच्या पवित्र्यात असलेल्या समाजसुधारकाचं नाही. हे मत आहे जागतिक बँकेचं. आपल्या देशातल्या असंख्य प्रकल्पांसाठी आणि विकासयोजनांसाठी अब्जावधी रुपयांचं सशर्त कर्ज याच बँकेनं आपल्याला दिलं आहे.

एवढंच बोलून ही बँक थांबत नाही. ती असंही म्हणते की, भारतासाठी गरिबीचं समूळ उच्चाटन हे फार फार लांबचं; अगदी दीर्घकालीन उद्दिष्ट आहे. थोडक्यात, गरिबीवर मात करणं नजीकच्या भविष्यात तरी भारतासाठी अशक्यप्राय बाब आहे.

आपल्या म्हणण्याला दुजोरा देण्यासाठी बँकेनं काही आकडेवारी प्रमाण मानली आहे. त्यानुसार, जगातले सर्वात जास्त गरीब संख्येने भारताच्या भौगोलिक सीमेत एकवटले आहेत. काही सन्माननीय अपवाद वगळता प्रत्येक देशात गरीब आहेत; पण भारतात सर्वाधिक गरीब आहेत. एक अब्जावर लोकसंख्या असलेल्या आपल्या देशात 40 कोटी, म्हणजे 36 टक्के लोक दारिद्यरेषेखालचं कंगाल जीवन जगत आहेत. या 40 कोटींच्या आयुष्यात दोन वेळचं अन्न, वीतभर कापड, घर म्हणावं असा निवारा, हाताला काम आणि मूलभूत सोयी यांना अजिबात थारा नाही. या 40 कोटींमधले 75 टक्के, म्हणजे 30 कोटी खेड्यांत, ग्रामीण भागात जगतात. उरलेले 10 कोटी लोकं शहरं-निमशहरांतील बकाल वस्त्यांत जीव जगवतात. हे आकडे अभ्यासकांच्या अंगावर आले नाहीत, तरच नवल; कारण जगातल्या अनेक देशांची एकूण लोकसंख्याही एवढी नाही.

पण आकड्यांच्याबाबत आपला देश हा खूप मजेशीर आहे. कोटी कोटीचे हे आकडे मध्यमवर्गाबाबतही खरे आहेत. भारतात एकूण 30 कोटी लोक मध्यमवर्गाच्या व्याख्येत येतात. मध्यमवर्गाचे उच्च, मध्यम आणि कनिष्ठ असे तीन थर करण्यात आले आहेत. पैकी चार कोटी लोक उच्च मध्यमवगीर्य आहेत. त्यांचं क्रयशक्तीच्या संदर्भातलं वाषिर्क उत्पन्न सहा लाख अमेरिकन डॉलर, म्हणजे दोन कोटी 70 लाख रुपये इतकं आहे. 'लॉ ऑफ वन प्राइस' या तत्त्वावर दोन देशांतल्या किमती आणि सेवामूल्यांचा आधार ग्राह्य धरत हे उत्पन्न निश्चित करण्यात आलं आहे. मध्यम मध्यमवगीर्यांची संख्या 15 कोटी आहे आणि त्यांचं वाषिर्क उत्पन्न 20 हजार अमेरिकन डॉलर, म्हणजे नऊ लाख रु. एवढं आहे. त्याखालचा कनिष्ठ मध्यमवर्ग मुख्यत्वे ग्रामीण आहे आणि सामाजिक जीवनात तो प्रभावशाली आहे. भारताच्या आथिर्क प्रगतीचा वेग पाहता येत्या पाच-दहा वर्षांत सर्वच थरांतला मध्यमवर्ग पाच-दहा टक्क्यांनी वाढण्याची अपेक्षा जागतिक बँकेनं व्यक्त केली आहे. हेही आकडे फ्रान्स, ब्रिटन, अरब अमिराती या देशांच्या लोकसंख्येच्या जवळपास जाणारे आहेत.

पण मध्यमवर्गाची संख्या येत्या काही वर्षांत वाढली आणि दारिद्यरेषेखालच्या गरिबांची टक्केवारी कमी झाली, तरी हे गणित बरोबरीत येते. जेवढा मध्यमवर्ग, तेवढाच दारिद्यरेषेखाली असलेला वर्ग! शिवाय यात कनिष्ठ मध्यमवगीर्य आणि दारिद्यरेषेखालचा वर्ग या दोहोंच्या मध्ये येणाऱ्यांचा हिशेब गृहीत धरलेला नाही. आथिर्क सुधारणांमुळे हा मधला वर्ग देशाच्या मध्यमवर्गात जमा होणार की दारिद्यरेषेखालच्या वर्गात ढकलला जाणार, हे प्रमेय आपण कसं सोडवतो त्यावर भारताचं जागतिक नकाशावरचं स्थान ठरणार आहे.

एखादा देश प्रगत आहे की नाही, हे ज्या आधारे ठरवलं जातं त्या सामाजिक मूल्यांकनांत भारताला अजून खूप मजल मारायची आहे. दर माणशी ठोकळ राष्ट्रीय उत्पन्न 440 अमेरिकन डॉलर, म्हणजे सुमारे 20 हजार रु. असलेल्या या मोठ्या देशातली 40 टक्के प्रजा निरक्षर आहे. प्राथमिक शाळेच्या वयोगटातली चार कोटी मुलं शाळेतच जात नाहीत. तर जी 60 टक्के जातात, त्यातली एक तृतीयांशच मुलं सातवीच्या पुढचं शिक्षण घेऊ शकतात. शून्य ते चार वयोगटातल्या एकूण मुलांपैकी 50 टक्के मुलं पुरेसे अन्नघटक मिळत नसल्यानं कुपोषित आहेत; तर 30 टक्के नवजात अर्भकं कमी वजनाची आहेत.

जागतिक बँकेनं जो हिशेब काढला आहे, त्यानुसार या कुपोषणाची मोठीच किंमत भारताला मोजावी लागत आहे. आजारपणं, उत्पादक वयोगटातील व्यक्तींचे अकाली मरण यामुळे होणारी उत्पादकतेमधील घट आणि विकासाला पडणाऱ्या या अडसराचे अंदाजित मूल्य आहे एक कोटी अमेरिकन डॉलर!

लोकसंख्यावाढ रोखण्यासाठीही भारतानं अपेक्षित कामगिरी केलेली नाही. लोकसंख्या-वाढीचा दर गेल्या 50 वर्षांत खाली येऊन एका महिलेमागं तीन मुलं असा झाला असला, तरी उद्दिष्टापेक्षा, म्हणजे दर महिलेमागं 2.1 या दरापेक्षा, तो जास्त आहे. निरक्षरता आणि गरिबी हीच यामागची मोठी कारणं आहेत, असं जागतिक बँकेला वाटतं. ती दूर करायची तर शिक्षणावर भर दिला पाहिजे, दुर्बळ घटकांसाठी राखीव जागा ठेवल्या पाहिजेत, महिला आणि आथिर्कदृष्ट्या दुबळे असलेल्यांचं सक्षमीकरण झालं पाहिजे, असंही मत जागतिक बँकेनं मांडलं आहे.

सर्वात महत्त्वाचं म्हणजे मध्यमवर्गाच्या टक्केवारीत वाढ होऊनही भारतात गरिबांची संख्या इतकी भयावह का, या प्रश्ानचं बँकेनं दिलेलं उत्तर आहे- संपत्तीची अतिशय विषम वाटणी!!

कोणताही देश सक्षम व्हायचा, तर त्यासाठी प्रत्येक नागरिकाच्या उत्पन्नात वाढ होणं जेवढं अपरिहार्य आहे, तेवढंच उत्पन्नातील फरक कमी होणंही महत्त्वाचं आहे. याचाच अर्थ प्रत्येकाच्या हाताला काम हवं. कामाला योग्य ते दाम मिळावं. ते मिळायचं तर श्ामाचं मूल्य मान्य करून वेतनचोरी बंद करायला हवी. दिवसभर राबून पंधरा-वीस रु. आणि तासभर काम केलं तरी दिवसाचे काही हजार रु. अशा विषमतेला थारा देऊन हे कसं जमावं? शिवाय मध्यमवर्ग वाढवायचा, तर त्यासाठी शिक्षणाचा प्रसार झाला पाहिजे. पण ज्या देशात 40 टक्के लोक निरक्षर आहेत आणि उरलेल्यातले निम्म्याहून अधिकजण प्राथमिक टप्प्यावरच गळून पडतात आणि तरीही ज्या देशात प्राथमिक शिक्षणाची आबाळ होते, तिथं हे जमावं कसं? या सर्वावर जागतिक बँकेनं सुचविलेला अक्सीर इलाज आहे, खाजगी कंपन्यांना मोकळा वाव देण्याचा! त्यामुळं संपत्तीचं विषम वाटप थांबेल की नाही कुणास ठाऊक! खाजगीकरणाच्या मागं लागलेल्या भारताला आज तरी आयटी नि कॉपोर्रेट सव्हिर्सेसपेक्षा शिक्षण, आरोग्य, स्वयंरोजगार हे दुय्यम वाटतात, हे कसं नाकारता येईल?

एक अणुबॉम्ब फोडल्यानं अण्वस्त्रधारी झाल्याच्या आनंदात संपत्तीच्या विषम वाटणीमुळं सर्वाधिक गरीब लोक असलेला जगातला पहिल्या क्रमांकाचा देश अशी आपली ओळख विसरायला झाली आहे, हेही खरंच तर आहे. प्रत्येक नागरिकाला सुखानं चार घास खाता यावेत आणि श्ाीमंत होण्याची स्वप्नं बघता यावीत, असं खरोखरच वाटत असेल, तर जागतिक बँकेच्या आड लपून मूळ तत्त्वं विसरण्याची काय गरज?

प्रतिमा जोशी

 
</text>
</doc>
