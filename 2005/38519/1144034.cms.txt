<doc>
<docno>1144034.cms.txt</docno>
<text>
 
महाराष्ट्र
पालखींची तयारी पूर्ण
[ Thursday, June 16, 2005  07:29:20 pm]


सुनील दिवाण

पंढरपूर : पुंडलिक वरदे हा55री विठ्ठल... असा गजर करत लाखो वारकऱ्यांची पावले लवकरच विठुरायाला भेटण्यासाठी चंदभागेच्या तीरी वसलेल्या पंढरीकडे वळू लागतील. 18 जुलैला होणाऱ्या 'आषाढी एकादशी'च्या यात्रेसाठी ज्ञानेश्वर माऊली पालखी आणि तुकाराम महाराज पालखी सोहळ्याची तयारी पूर्ण झाली आहे. मांढरदेवी दुर्घटनेच्या पार्श्वभूमीवर प्रशासनाकडून सोहळा विश्वस्तांना सूचना देण्यात आल्या आहेत, तसेच यंदा बंदोबस्तात वाढ होण्याची शक्यता आहे.

माऊलीची पालखी आळंदीहून 29 जूनला दुपारी चार वाजता निघणार आहे. तर तुकाराम महाराजांची पालखी देहूहून 28 जूनला पंढरपूरच्या दिशेने निघेल. माऊलीच्या पालखीसोबत यावषीर् 152 दिंड्या नोंदवण्यात आल्या आहेत, तर नोंदणी नसलेल्या 60 पेक्षा जास्त दिंड्या आहेत. सलग 18 दिवस 242 किलोमीटरचा पायी प्रवास करत 17 जुलै रोजी पालखीसोबतचे वारकरी पंढरीत पोचतील. यावषीर् तिथी बदलल्याने फलटण येथे एक मुक्काम वाढला आहे आणि पंढरपुरातील एक मुक्काम कमी झाला आहे.

आळंदी येथून प्रस्थान होणारा माऊलीचा पालखी सोहळा पुणे, सासवड, जेजुरी, वाल्हे येथे मुक्काम करत निरास्नानानंतर सातारा जिल्ह्यात प्रवेश करेल. साताऱ्यातील लोणंद, तरडगाव, फलटणमागेर् 12 जुलै रोजी धर्मपुरी येथे सोलापूर जिल्ह्यात पालखी प्रवेश करेल. सातारा जिल्ह्यातील चांदोबाचे लिंब येथे पालखी सोहळ्याचे पहिले उभे रिंगण होणार आहे. सोलापूर जिल्ह्यात नातेपुते, माळशिरस, वेळापूर, भंडीशेगाव येथे मुक्काम करत 16 जुलै आषाढ शुद्ध नवमीला वाखरी येथे शेवटचा मुक्काम होईल.

सोलापूर जिल्ह्यातील पहिले गोल रिंगण सदाशिवनगर येथे होईल. खुडुसफाटा, ठाकूरबुवा समाधी येथील रिंगणानंतर बाजीराव विहिरीजवळ शेवटचा गोल रिंगण सोहळा होईल. वाखरी येथे शेवटचे उभे रिंगण होऊन समाज आरतीनंतर 17 जुलैला माऊलीचा पालखी सोहळा पंढरीत प्रवेश करेल. 17 ते 21 जुलैपर्यंत पंढरीतील मुक्काम संपवून गोपाळकाल्यानंतर पालखी सोहळा परतीच्या प्रवासाला निघेल.

यावेळी माऊली पालखी सोहळ्याला पुण्याचे माजी महापौर पांडुरंग तरवडे यांनी अश्व दिला आहे. यंदा तो पहिल्यांदाच रिंगण सोहळ्यात सहभागी होईल. माऊलीच्या रथासाठी बैलजोडीचा मान आळंदीकरांना मिळाला असून यावषीर्ची बैलजोडी पांडुरंग वरखडे यांची आहे. पालखी सोहळ्यात आळंदी संस्थानाने संपादित केलेली 'ज्ञानेश्वरी'ची 29वी आवृत्ती माफक दरात विक्रीला ठेवली जाणार आहे. पालखी सोहळ्यात प्रथमच नारायणपूरच्या अण्णा महाराजांचे स्वयंसेवक सहभागी होणार असून ओंकार रंगावलीचे कार्यकतेर् माऊली रथापुढे रांगोळीच्या पायघड्या घालणार आहेत. तर संतश्रेष्ठ तुकाराम महाराज सोहळ्याचे प्रस्थान देहू येथून 28 जूनला होणार आहे. पुणे, यवत, चौफुला, वरवंड, पाटस, बारामती, सणसर, लासुणेर्, निमगाव केतकी, इंदापूर मागेर् सराटी येथे हा पालखी सोहळा 12 जुलैला सोलापुरात प्रवेश करेल.

अकलूज, माळीनगर, श्रीपूर, बोरगाव, पिराची कुरोली मागेर् 16 जुलैला वाखरीच्या अंतिम मुक्कामाला पोहचेल, अशी माहिती पालखी सोहळा प्रमुख ह.भ.प. शिवाजी मोरे (इनामदार) यांनी दिली. पालखी सोहळ्याबरोबर 162 नोंदलेल्या तर नोंद न झालेल्या 200 दिंड्यांमधून एकूण दोन लाख वारकरी सहभागी होतील. या पालखी सोहळ्याच्या आयोजकांनाही पोलिसांनी विशेष दक्षता घेण्याची सूचना दिली आहे.

 
</text>
</doc>
