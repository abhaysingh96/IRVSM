<doc>
<docno>1144224.cms.txt</docno>
<text>
 
क्रीडा
मोरे यांच्याशी चॅपेल बातचीत करणार
[ Thursday, June 16, 2005  10:30:43 pm]


बंगलोर : भारतीय संघाचे नवीन प्रशिक्षक ग्रेग चॅपल यांच्या मते मूलभूत बाबींवर भर द्यायला हवा. दोन वर्षांसाठी प्रशिक्षकपदी असणारे चॅपेल हे आता निवड समितीचे अध्यक्ष किरण मोरे यांच्याशी बातचीत करणार आहेत. याआधीच्या प्रशिक्षकंाना निवड समितीत हस्तक्षेप करण्याची संधी मिळत नव्हती. चॅपेल यांनी यापूवीर् ऑस्ट्रेलियात निवड समितीचे सदस्य म्हणूनही भूमिका पार पाडली आहे. भारतीय क्रिकेट मंडळाशी सल्लामसलत करताना ते निवड समिती सदस्यांच्याही संपर्कात राहतील. चांगली कामगिरी होण्यासाठी व्यूहरचना, डावपेचही बदलावे लागतील. प्रत्येक दिवशी, प्रत्येक मालिकेत तसेच प्रतिस्पधीर् लक्षात घेऊन डावपेच रचावे लागणार आहेत. प्रत्येक देशातील खेळपट्ट्या वेगळ्या असतात. काही ठिकाणी त्या तेज गोलंदाजांना तर काही ठिकाणी त्या फिरकी गोलंदाजांना अनुकूल ठरतात, असे चॅपेल यांनी स्पष्ट केले. आपण ऑस्ट्रेलियन पध्दतीचा सरधोपटपणे वापर करणार नाही असे सांगून चॅपल म्हणाले, भारतीय खेळाडूंना योग्य ठरतील, रूचतील अशा डावपेचांची आखणी करावी लागेल. सचिनची गैरहजेरी ही इष्टापत्तीच असल्याचे सांगून ते म्हणाले, सचिनच्या दुखापतीमुळे इतरांना संधी मिळेल आणि कदाचित यातून भारताला नवा सितारा मिळू शकेल.

 
</text>
</doc>
