<doc>
<docno>1144131.cms.txt</docno>
<text>
 
बहुतांची अंतरे
बॉम्ब आपोआप फुटले?
[ Thursday, June 16, 2005  08:45:58 pm]


भारतात गुन्हा सिद्ध होऊन शिक्षा होण्याचे प्रमाण दोन टक्के आहे, असे म्हणतात. याला बरीच कारणे असतील. एकंदर बातम्यांवरून असे वाटते की, सरकारपक्षाचा भर आरोपीचा कबुलीजबाब, साथीदारांचा कबुलीजबाब यावरच असतो. प्रत्यक्षदशीर्च्या साक्षीवर खटला उभा राहतो व ते साक्षीदार उलटले की, खटला कोसळतो. कबुलीजबाबाच्या आधारे मिळू शकणाऱ्या, इतर व परिस्थितीजन्य पुराव्यांच्या अभावी सरकारी वकिलांच्या हातात काही राहत नसावे.

बॉम्बस्फोटाच्या खटल्यात बॉम्ब बनविण्याचे साहित्य कुठून मिळवले, प्रशिक्षण कुठे घेतले, बॉम्ब कुठे बनवला, घटनास्थळी कसा पोचवला, याबाबत पुरावे जमवणे अशक्य नसावे. फोरेन्सिक लॅबोरेटरीतील आधुनिक उपकरणांनी स्फोटकाच्या सूक्ष्मातसूक्ष्म कणांचाही शोध घेता येतो, असे आपण वाचतो. तरीही असे पुरावे जमवले जात नाहीत का? बॉम्ब फुटले ही वस्तुस्थिती. ते काही आपोआप तिथे फुटले नाहीत. या आरोपींनी ते फोडले नाहीत तर कोणी फोडले, हे शोधायची जबाबदारी कोणाची? दोन निरपराधांच्या जिवाची इतकीच किंमत. त्यांच्या मुलाबाळांनी कुणाकडे बघायचे!

पृथगात्म गरूड, औरंगाबाद.

 
</text>
</doc>
