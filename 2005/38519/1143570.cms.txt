<doc>
<docno>1143570.cms.txt</docno>
<text>
 
महामुंबई
95 आधीच्या झोपड्यांचे उपनगरांतच पुनर्वसन
[ Thursday, June 16, 2005  11:50:15 am]


म. टा. प्रतिनिधी

मुंबई : अनधिकृत झोपड्या पाडताना 1995 आधीच्या ज्या साडे पाच हजार झोपड्या पाडण्यात आल्या, त्यांचे पुनर्वसन कल्याणला न करता पूर्व आणि पश्चिम उपनगरात करण्यास राज्य सरकारने मंजुरी दिली आहे. मात्र झोपडपट्टी बचाव आंदोलनाच्या नेत्या मेधा पाटकर यांनी आझाद मैदानावरील धरणे आंदोलन पुढे चालूच ठेवण्याचा निर्णय जाहीर केला आहे. दरम्यान, 2000सालापर्यंतच्या झोपड्या अधिकृत करण्याबाबत राज्य सरकार गुरुवारी मुंबई उच्च न्यायालयात कोणते शपथपत्र सादर करते याकडे झोपडपट्टीवासीयांचे लक्ष लागले आहे. मात्र 2000पर्यंतच्या झोपड्यांना सरंक्षण देण्याची सरकारची भूमिका असून झोपड्यांची संख्या निश्चित करण्यासाठी फेरसवेर्क्षण करण्याची तयारी देशमुख यांनी दर्शवली आहे.

राज्य सरकारने ज्या झोपड्या जमीनदोस्त केल्या, त्यांत 1995पूवीर्च्या साडे पाच हजार झोपड्यांचा समावेश आहे. याच झोपड्यांच्या पुनर्वसनाच्या प्रश्ानवरून वाद सुरू झाला आहे. यासंबधात मेधा पाटकर यांनी मुख्यमंत्री विलासराव देशमुख यांच्याशी चर्चा केली. 2000पर्र्यंतच्या झोपड्या अधिकृत करण्याच्या आश्वासनाबाबत मुंबई उच्च न्यायालयात सरकार आपली बाजू मांडेल. 1995पूवीर्च्या ज्या साडे पाच हजार झोपड्या पाडण्यात आल्या, त्यांचे पुरावे तपासून त्यांचे पुनर्वसन पूर्व व पश्चिम उपनगरात करण्याचे सरकारने ठरवले आहे. यासाठी रिक्त भूखंडाचा शोध घेऊन तेथे पुनर्वसन केले जाईल, असे देशमुख यांनी सांगितले.

मुंबईत 2004पर्यंतच्या झोपडपट्ट्यांना संरक्षण द्यावे अशी पाटकर यांची मागणी मुख्यमंत्र्यांनी फेटाळून लावली. मात्र, 1995 ते 2000पर्यंतच्या झोपडपट्ट्या तोडण्यात आल्या असतील आणि त्याचे ठोस पुरावे असतील, अशाच लोकांच्या तात्पुरत्या पुनर्वसनाची जबाबदारी सरकार घेईल, असे स्पष्ट केले.

सरकारी कारवाईत उद्ध्वस्त झालेल्या झोपडीवासियांचे तातडीने, तात्पुरते पुनर्वसन करावे या मागणीसाठी पाटकर यांनी बुधवारी मुख्यमंत्र्यांची भेट घेऊन मागण्यांची यादी सादर केली.

( विस्थापितांच्या संख्येबाबत मतभिन्नता...3)

 
</text>
</doc>
