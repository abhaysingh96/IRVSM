<doc>
<docno>1143678.cms.txt</docno>
<text>
 
महामुंबई
कल्याण-डोंबिवलीत कही खुशी कही गम!
[ Thursday, June 16, 2005  12:48:51 pm]


म. टा. वृत्तसेवा

कल्याण : कल्याण-डोंबिवली महापालिकेच्या सप्टेंबर 2005 मध्ये होणाऱ्या निवडणुकीसाठी आरक्षित वॉर्डांच्या लॉटरीने अनेक दिग्गज नगरसेवकांना व राजकीय पदाधिकाऱ्यांना डच्चू मिळाला असून नगरसेवकांमध्ये 'कही खुशी कही गम'चे वातावरण वॉर्डाची सोडत असणाऱ्या आचार्य अत्रे नाट्यगृहाच्या परिसरात होते.

कल्याण-डोंबिवली महापालिकेच्या प्रभागांची संख्या 86 वरून 107 झाली आहे. या 107 जागांपैकी अनुसूचित जातीसाठी 6, अनुसूचित जमातीसाठी 2 प्रभाग राखीव ठेवण्यात आले आहेत. त्यापैकी अनुसूचित जातीतील महिलांसाठी दोन राखीव तर अनुसूचित जमातीसाठी तीन महिलांसाठी एक जागा राखीव राहणार आहे. इतर नागरिकांच्या मागासवगीर्य प्रभागासाठी 29 राखीव झाल्या असून त्यापैकी 10 महिलांसाठी आहेत. तर एकूण 36 महिलांसाठी राखीव जागा असणार आहेत.

बुधवारी सकाळी 11 वाजता निवडणूक अधिकारी व पालिका आयुक्त धनराज खामतकर, उपनिवडणूक अधिकारी चंदकांत माने यांच्या उपस्थितीत सोडत निघाली. यावेळी मोठ्या प्रमाणावर राजकीय पक्षाचे कार्यकतेर्, इच्छुक उमेदवार व नागरिक उपस्थित होते. कॉन्फरन्स हॉलमध्येही खास स्क्रीन टीव्हीची व्यवस्था करण्यात आली होती.

107 वॉर्डांसाठी 107 चिठ्या तयार करण्यात आल्या होत्या. या चिठ्ठ्या नागरिकांना दाखविण्यात आल्या. सर्व प्रभागांच्या चिठ्ठ्या विविध शाळांतील लहान मुलींच्या हातून काढण्यात आल्या.

राखीव जागा जाहीर झाल्यानंतर सभागृहातच काही मंडळी आनंदाने नाचू लागली, तर काही हताश होऊन निघून गेले. आजच्या सोडतीमुळे डोंबिवलीतील शिवसेनेचे माजी उपमहापौर शरद गंभीरराव, सेना नगरसेवक पंढरीनाथ पाटील यांचे व त्यांच्या बाजूचे दोन्ही प्रभाग राखीव झाले, सभागृह नेते रमेश गोरे यांचा 25 नंबर प्रभाग महिलांसाठी राखीव झाल्याने त्यांच्याबरोबर त्या प्रभागातील माजी नगरसेवक किरण समेळ यांचाही प्रभाग गेला. गेल्या वेळी कल्याणातील रामबागसारख्या शिवसेनेच्या बालेकिल्ल्यातून सेनेला पराभवाचे खडे चारलेले काँग्रेसचे फिरोज शेख, जिम्मी मोराइस, जयनारायण पंडित, शहाडमधील सेनेचे गणेश कोट, सोपान पाटील, भाजपाचे अनुप मोकल, तसेच सेना-भाजपाच्या उमेदवारांना पराभूत करुन निवडून आलेले अपक्ष नगरसेवक प्रकाश पेणकर, मोहन्यातील सेनेचे गंगाधर गाडे यांचे प्रभाग महिलांसाठी राखीव झाल्याने त्यांचे चेहरे पडले होते. तर राष्ट्रवादी काँग्रेसच्या मोहन्यातील नगरसेविका वेदावती शेट्टी व इक्बाल शेख यांचा प्रभाग अनुसूचित जातीसाठी जाहीर झाल्याने त्यांच्याही इच्छेवर पाणी पडले आहे.

कल्याण पूवेर्तील रेवती गायकवाड यांचा प्रभाग अनुसूचित जमातीसाठी राखीव ठेवण्यात आला आहे. गेली काही वषेर् कल्याण-डोंबिवली पालिकेतील राजकारणात आपला ठसा उमटविणाऱ्या व मुख्यमंत्री विलासराव देशमुख यांच्या खास मजीर्तील म्हणून ओळखल्या जाणाऱ्या कल्याण पारनाका वॉर्ड क्रमांक 48 काँग्रेसच्या नगरसेविका अलका आवळसकर यांचा प्रभाग मागासवगीर्यांसाठी (ओबीसी) जाहीर करण्यात आला. या सोडतीबाबतच्या हरकती 24 जून पर्यंत करता येणार आहेत.

अनुसूचित जातींसाठी प्रभाग क्रमांक 7 जेतवननगर, 9 एनआरसी कॉलनी, 34 आंबेडकर रोड, 36 आनदवाडी, 37 अशोकनगर असे राखून ठेवण्यात आले असून त्यापैकी प्रभाग क्रमांक 9 एनआरसी कॉलनी व प्रभाग क्रमांक 37 अशोकनगर महिलांसाठी राखून ठेवण्यात आले आहेत.

प्रभाग क्रमांक 6 टिटवाळा अनूसचित जमातीसाठी राखून ठेवण्यात आला आहे.

 
</text>
</doc>
