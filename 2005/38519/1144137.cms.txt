<doc>
<docno>1144137.cms.txt</docno>
<text>
 
लेख
उद्याच्या जीवनाचा 'ब्ल्यू प्रिंट'
[ Thursday, June 16, 2005  08:48:55 pm]


सवोर्दयी विचारवंत आचार्य दादा धर्माधिकारी, जग बदलण्याची तळमळ ज्याच्या ठिकाणी आहे तो 'तरुण' असे म्हणत असत. असे क्रांतिप्रवण तरुण भारतात निर्माण व्हावेत, असे दादांना शेवटपर्यंत वाटत असे; परंतु दुदैर्वाने पाश्चिमात्य राष्ट्रांकडे डोळे लावून बसलेल्या चंगळवादी तरुणांना स्वातंत्र्यापेक्षा सुखच अधिक प्रिय असल्याने त्यांना परिवर्तन नकोच आहे. युवक संघटना, राजकीय पक्ष अगर व्यक्ती त्यांच्या बटीक बनल्या आहेत. अशा वेळी दादांना अभिप्रेत असलेला क्रांतिप्रवण तरुण व त्यांच्या संघटना ही काळाची गरज आहे.

दादा धर्माधिकारी यांचा देवापेक्षाही युवकांवर अधिक विश्वास होता. कारण देव त्यांनी बघितला नव्हता; पण भगतसिंगांपासून अनेक युवकांचे कर्तृत्व त्यांनी बघितले होते. खरे तर मागील पिढी जेथे थांबली तेथून नवीन पिढीच्या जीवनाची सुरुवात होतेे व मागील पिढीच्या अपूर्ण राहिलेल्या आकांक्षा पूर्ण करण्यासाठी नवीन पिढीचा जन्म होत असतो. असेच काहीसे खलिल जिब्राननेही म्हटले आहे. जिब्रान म्हणतो की, 'बालकरूपी चैतन्यमय बाण सोडण्याची तुम्ही धनुष्ये आहात. तुम्ही त्यांना प्रेम द्या, पण आपले विचार मात्र देऊ नका. कारण त्यांना आपले स्वत:चे विचार असतात. त्यांच्या शरीरासाठी तुम्ही त्यांना घरे बांधून द्या; पण त्यांच्या आत्म्याकरिता मात्र ती देऊ नका. त्यांच्यासारखे बनण्याचा तुम्ही खुशाल प्रयत्न करा; पण त्यांना तुमच्यासारखे बनविण्याचा प्रयत्न करू नका. कारण जीवन मागे जात नाही आणि भूतकाळाबरोबर रेंगाळतही नाही.' रवींदनाथांनीही त्यांच्या 'स्नेहग्रास' सुनितात मातेला उपदेश करताना म्हटले आहे, 'बालक, हे स्वत:चे, विश्वाचे आणि विश्वदेवतेचे आहे. माते बालक ही काही तुझी खाजगी संपत्ती नव्हे.' याचे विश्लेषण करताना आचार्य भागवतांनी प्रश्ान् उपस्थित केला की, 'जमदग्नीच्या आज्ञेसरशी रेणुकेची मान आपल्या कुऱ्हाडीखाली तोडणाऱ्या परशुरामाचे आज्ञापालन हा काही आदर्श पुत्रधर्म नव्हे. सत्यासाठी हिरण्यकश्यपूच्या विरुद्ध बंड करणारा प्रल्हाद आणि कैकेयीचा धिक्कार करून अरण्यवास पत्करणारा भरत हे आदर्श पुत्र समजले पाहिजेत.'' हे किती लोकांना मान्य होईल हाच खरा प्रश्ान् आहे. पण दादांनी कधी मुलांना म्हातारपणी कामाला येईल अशी आपली संपत्ती मानले नाही. त्यांनी सल्ला दिला, पण ऐकलाच पाहिजे असा आग्रह धरला नाही. युवा पिढीने इतिहासात रेंगाळत राहण्यापेक्षा नवा इतिहास घडवावा असा त्यांचा आग्रह होता.

मी जेव्हा विद्याथीर् काँग्रेस व युवक काँग्रेसमध्ये काम करीत होतो, तेव्हा त्या वेळचे काँग्रेसचे सरचिटणीस आचार्य कृपलानी यांना म्हटले की, ''काँग्रेसने या संस्था प्रस्थापित करून एक केडर निर्माण करण्याचे ठरविले, जे पुढे जाऊन देशाची धुरा सांभाळू शकेल.' तेव्हा त्यांनी उत्तर दिले की, ''हा गैरसमज डोक्यातून काढून टाक. आम्हाला असे काहीही अभिप्रेत नाही. आपले डोके न वापरता आमच्या आदेशानुसार चालतील असे विद्याथीर् व युवक यांच्यासारखे, 'एक्सप्लोझिव्ह' स्फोटक दव्य दुसरे नाही. म्हणून आम्हाला वापरून घेण्यासाठी तुमची गरज आहे. अर्थात आमचे पुढारीपण जोपासण्यासाठी'' आजही सर्वच राजकीय पक्षांची हीच भूमिका आहे. म्हणून त्यांना विद्याथीर् व युवक विभाग पक्षांतर्गत असावा असे वाटते. यात युवक व विद्यार्थ्यांचे भले करण्याची वृत्ती नाही, फक्त त्यांना वापरून घेण्याची वृत्ती आहे. हे युवकांनी जाणून घ्यावयास हवे, पण दुर्दैवाने ते त्याच मार्गानी जात आहेत.

दादांची युवक संघटनांबाबतची एक वैशिष्ट्यपूर्ण वृत्ती होती. त्यांचे म्हणणे होते की, आजचा युवक त्यांच्या पिढीपेक्षा एक युग पुढे आहे. म्हणून त्याने मागच्या पिढीशी सल्लामसलत करावी, वाटल्यास मार्गदर्शन स्वीकारावे, पण ते व्यक्तिनिष्ठ नसावे. कोणत्याही व्यक्तीचे एकछत्री वर्चस्व राहणे इष्ट नाही. ते म्हणत की, ''तरुणांचे संगठन, लोकसेवेची कामे आपला नित्यधर्म मानणारे असले पाहिजे. देशासमोर असलेल्या प्रश्ानंचा खोल अभ्यास करून, त्यांची मुळे शोधून, त्यावर उपाय शोधून काढण्याची विधायक प्रतिभा त्यांच्या अंगी असली पाहिजे. त्या उपायांचा प्रत्यक्ष प्रयोग करण्याची हिंमत, कर्तृत्वशक्ती व संयोजन चातुर्यही विकसित झाले पाहिजे. हे सगळे करीत असताना शरीर तरतरीत, चपळ व कार्यक्षम राहावे. शारीरिक धैर्य अंगी बाणावे म्हणून व्यायाम व कवायत असावी. पण 'फायर ब्रिगेड' किंवा रेडक्रॉसची शुश्ाूषा पथके यांच्या योजनेत कवायतीचे जे स्थान असते, तेच या संघटनेत असावे. युवकांचे संगठन घटनानिष्ठ, व्यक्तिनिष्ठ न राहता तत्त्वनिष्ठ व हृदयनिष्ठ असावे.

दादांच्या आशीर्वादाने राष्ट्रीय युवक संघ नावाची संघटना स्थापन करण्यात आली होती. ते संघटन परस्पर विश्वासावर उभे होते. त्यातील युवकांना एकमेकांबद्दल विश्वास व आपुलकी होती, म्हणून शिस्त व एकोपा राखण्यासाठी बडग्याची किंवा घटनेच्या नियमांची गरज कधी वाटली नाही. लोकांना संघटनेबद्दल वैषम्य वाटू नये म्हणून समारंभाची वर्णने, कार्याचे अहवाल, अगर संस्थेची स्तुती करणारे लेख अगर मजकूर वर्तमानपत्रातून छापून घेण्यात येत नसे. हा मोह प्रसिद्धीच्या लोंढ्यात संघटना वाहून जाऊ नये म्हणून आवरण्यात आला होता. आत्मख्यातीप्रमाणेच आत्म-समर्थनाचाही मोह आवरावा असे ठरले होते. हे काम कठीण होते; पण भूमिका अशी होती की, सर्वांची निष्ठा सर्व पचवू शकेल. निंदेचे हलाहल पचवू शकणारी निष्ठाच संघटनेला स्थैर्य व दीर्घायुष्य देऊ शकते. संस्थेचा मोह हाही दुर्धर रोग असल्याने तोही टाळणे आवश्यक होते.

दादांनी युवक संघटनांसाठी काही पथ्ये नेमून दिली होती. संघटन सत्तानिष्ठ व दंडनिष्ठ नको. ते व्यक्तिनिष्ठ नको. ते घटनानिष्ठ नको. ते हृदयनिष्ठ व तत्त्वनिष्ठ असावे, तरच ते क्रांतिनिष्ठ राहू शकेल. वाद टाळावा. प्रसिद्धीचा मोह आवरावा. आत्मसमर्थनाच्या भरीस पडू नये. आचार हेच क्रांतीचे व आचाराचे साधन मानावेे. सत्तावादी राजकारणापासून दूर राहावेे. साधकाने सत्ता व सन्मान या दोन्ही सिद्धीपासून नित्य सावध राहावे; कारण संघटनेचाही उपयोग अगर दुरुपयोग स्वत:साठी करण्याचा मोह होतो. जनतेच्या ठिकाणी असलेली निष्ठा संपून जाते व सारे संघटन कलुषित होते.

या संघटनेतील अनेकांनी भारत छोडो आंदोलनात कारावास भोगला; परंतु स्वातंत्र्यानंतर ही पथ्ये पाळून संघटन शाबूत ठेवणे कठीण गेले. यातील काही आमदार व मंत्री झाले. त्यामुळे अशा संघटनांचे जे आजवर झाले तेच याही संघटनेचे झाले. हे सतीचे वाण पेलले नाही. ही एक वेगळी शोकांतिका आहे; पण मला वाटते की, ही पथ्ये पाळणारी युवकांची संघटना ही काळाची गरज आहे. असे संघटन मग कुणा व्यक्तीची, राजकीय पक्षाची 'रखेल' नसते, तर स्वतंत्र व स्वायत्त असते. असे संघटन उभे करण्यासाठी पथ्ये पाळणाऱ्या क्रांतिप्रवण युवकांची गरज आहे.

तरुण म्हणजे तारक व निरंतर विद्याथीर्, अशी तरुणांची व्याख्या विनोबाजींनी केली होती, तर उपनिषदांतील तत्त्वे उद्धृत करून दादांनी त्याची लक्षणे सांगताना म्हटले होते की, तो साधू असावा, म्हणजे सीधा-साधा, निष्कपट मनाचा. तो अध्ययनशील असावा, म्हणजे त्याचे मन ताजेतवाने असावे व असाच युवक नवीन ज्ञान ग्रहण करू शकतो. त्याला सर्व सृष्टी ज्ञानमय दिसते. त्याच्या निष्पाप दृष्टीला सगळीकडे चांगुलपणाच दिसतो. यालाच आस्तिक दृष्टी म्हणतात. आस्तिकतेची पराकाष्ठा म्हणजे तारुण्य! संयुक्त राष्ट्र संघाने 1985 हे आंतरराष्ट्रीय युवक वर्ष म्हणून साजरे केले. त्यावेळी विचारवंतांनी युवकांची चार लक्षणे सांगितली होती. 1) त्याला सुख अगर चैनीच्या वस्तूंचा मोह नसून, केवळ आपले कर्तृर्त्व व साहस दाखविण्याची संधी हवी आहे. 2) मागील पिढीच्या जुनाट, बुरसटलेल्या मतप्रणाली व ढोंगी वागणुकीविरुद्ध तो बंड करू इच्छितो. 3) जगण्यासाठी अगर जीवितासाठी साधन-सामुग्री जोडण्यात त्याला रस नाही. उलट समपिर्त जीवन जगण्यासाठी प्रयोजनांचा तो शोध घेत असतो. 4) प्रतिष्ठित जड विचारांना त्याचा मनापासून विरोध आहे. याचाच अर्थ असा की, या युवकांनी नवे जग निर्माण करण्याचा विडा उचलेला आहे. दादा म्हणायचे 'पूवीर् जे झाले नाही ते आता होणार नाही,' असे जो म्हणतो तो म्हातारा होय. 'आजपर्यंत जे झाले नाही, ते उद्या झाल्यावाचून राहणार नाही', असे जो म्हणतो तो तरुण! जग बदलण्याची तळमळ ज्याच्या ठिकाणी आहे तो 'तरुण'. असे क्रांतिप्रवण तरुण भारतात निर्माण व्हावेत, असे दादांना शेवटपर्यंत वाटत असे; परंतु दुदैर्वाने पाश्चिमात्य राष्ट्रांकडे डोळे लावून बसलेल्या चंगळवादी तरुणांना स्वातंत्र्यापेक्षा सुखच अधिक प्रिय असल्याने त्यांना परिवर्तन नकोच आहे. ज्यांना प्रस्थापित व्यवस्थेत परिवर्तन व्हावे असे वाटते, त्यांनाही परिवर्तनाचीच भीती वाटते आहे. विज्ञानाच्या प्रगतीमुळे वस्तुवादाचा महिमा वाढला, यंत्रे वाचाळ झाली व युवकही आत्मकेंदित होत आहेत.

उद्याचे जीवन ज्याला जगावयाचे आहे त्याचा 'ब्ल्यू प्रिंट' त्यांचाच असावा लागेल. दुसऱ्यांचे पंख उधार घेऊन उडता येत नाही. दादांच्या मते तारुण्याचे तीन प्रकार आहेत. तेजस्विता, तपस्विता व तत्परता. आजची उफराटी दुनिया पलटवून सुव्यवस्था निर्माण करण्यासाठी, असे तरुणच शीघ्र गतीने समर्पक पाऊले उचलू शकतील. आज आपण ज्या जगात राहतो ते जग माणसाने जगण्यासारखे नाही. म्हणून दादांनी म्हटले होते की, ''आम्ही गतकाळाची माणसे जगलो; कारण आमच्यात जिवंतपणा नव्हता. आता एकच आकांक्षा आहे, तशा जगात तुम्हाला जगावे लागू नये. तुम्ही जगूही नये. म्हणून असा निर्णय घ्या, प्रतिज्ञा करा की, अशा जगात आम्ही जगणार नाही. हे जग आम्ही आमच्या जगण्यालायक बनवू.'' ही दादांची आकांक्षा पूर्णत्वास नेणे, हीच त्यांना खरी आदरांजली ठरेल.

चंदशेखर धर्माधिकारी

( निवृत्त न्यायमूर्ती)

 
</text>
</doc>
