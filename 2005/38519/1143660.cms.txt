<doc>
<docno>1143660.cms.txt</docno>
<text>
 
प्रगती फास्ट
मेडिकलमध्ये काँटे की टक्कर
[ Thursday, June 16, 2005  12:40:35 pm]


मेडिकल, डेण्टल, बीएएमएस, बीएचएमएस यासारख्या कोसेर्सच्या सरकारी कोट्यातील सुमारे सात हजार 311 जागांसाठी पात्र ठरलेल्या विद्यार्थ्यांची संख्या आहे सुमारे 45 हजार 776! म्हणजे, उपलब्ध जागांच्या जवळपास सात पटीने विद्यार्थी प्रवेशासाठी इच्छुक आहेत. अर्थातच मेडिकलची प्रवेश प्रक्रिया यंदाही 'काँटे की टक्कर' असेल. एकेका मार्काने होणाऱ्या चढाओढीवर विद्यार्थ्यांचं भवितव्य ठरणार आहे. म्हणूनच अधिकाधिक चांगली शाखा, दजेर्दार कॉलेज मिळण्यासाठी विद्यार्थ्यानी प्रवेश प्रक्रियेची संपूर्ण माहिती करून घेणं आवश्यक ठरतं.

हुशार आणि गुणवंत विद्यार्थ्यांना अधिकाधिक न्याय मिळावा, या हेतूने मेडिकलसाठी सेण्ट्रलाइज्ड पद्धतीने प्रवेश दिला जातो. सीईटीचा स्कोअर, शाखा आणि कॉलेज या तीन गोष्टींना सगळ्यात जास्त महत्त्व असतं. मेडिकलसाठी मर्यादित जागा असल्यामुळे विद्यार्थ्यांना कमी पर्याय उपलब्ध आहेत. पूवीर्प्रमाणे पेमेण्ट सीट, फ्री सीट, एनआरआय कोटा असा प्रकार नाही. खासगी कॉलेजमध्ये प्रवेश घेताना विद्यार्थ्यांसाठी 'फी' हा महत्त्वाचा मुद्दा ठरणार आहे. त्यात काही विद्यार्थ्यांना आथिर्क परिस्थितीमुळे चांगल्या खासगी कॉलेजला प्रवेश मिळूनही कित्येकदा प्रवेश घेता येत नाही.

सीईटीच्या मेरिटमध्ये 'टॉपर' असलेल्यांना प्रवेश कुठे मिळणार, हे बरेचदा ठरलेलं असतं. तरीही प्रेफरन्स फॉर्म भरताना माहितीपत्रक काळजीपूर्वक वाचणं आवश्यक आहे. प्राधान्यक्रम भरताना माहितीपत्रकातील सूचनांचं पालन केलं तरी, पुरेसं असल्याचं वैद्यकीय शिक्षण संचालक डॉ. वासुदेव तायडे यांनी सांगितलं.

पूवीर् 'फेस टू फेस' कौन्सिलिंग होतं. मात्र आता कॉलेजसाठी पसंतीक्रम भरून घेतला जाणार आहे. हे पसंतीक्रम कसे भरावेत, याची संपूर्ण माहिती पत्रकात देण्यात आली आहे. मेडिकलच्या विद्यार्थ्यांसाठी कॉलेजमध्ये उपलब्ध असणारे 'क्लिनिकल मटेरिअल' महत्त्वाचं असतं. सरकारी आणि पालिका कॉलेजमध्ये हे मटेरिअल मोठ्या प्रमाणावर उपलब्ध आहे. यामुळे या कॉलेजांना पहिला पसंतीक्रम मिळतो. त्यानंतर खासगी कॉलेजचा नंबर लागतो. फॅकल्टीचा विचार करताना विद्याथीर् एमबीबीएस, डेण्टल आणि नंतर आयुवेर्दिक, होमिओपथी अशा क्रमाने निवड करतात. त्यासाठी सीईटी रँकिंगचा विचार करून शाखा आणि कॉलेजची निवड करावी, असं सेण्ट जॉर्ज मेडिकल कॉलेजच्या डेण्टिस्ट्री विभागाचे प्रमुख डॉ. मानसिंग पवार यांनी सांगितलं.

आजकाल विद्यार्थ्यांना कोणत्या कॉलेजमध्ये कोणत्या विषयाला प्रवेश मिळतोय यापेक्षाही मेडिकलचा शिक्का महत्त्वाचा वाटतो. हे पूर्णत: चुकीचं असून विद्यार्थ्यांनी आपली क्षमता आणि कल विचारात घेऊन प्रवेश घ्यावा, अशी सूचना डॉ. पवार यांनी केली. वैद्यकीय संचालनालयाने विद्यार्थ्यांना अधिकाधिक 'बेटरमेण्ट'कडे जाता यावं, यासाठी तीन वेळा प्रवेश प्रक्रिया राबवायचं ठरविलं आहे. मेडिकलच्या शासकीय कोट्यातील शेवटची जागा भरली जाईपर्यंत प्रवेश प्रक्रिया घेतली जाईल. अर्थातच त्यामुळे कॉलेज किंवा शाखा बदलण्याची तीनवेळा संधी मिळेल.

खासगी कॉलेजची फी परवडत नसल्यामुळे ज्या विद्यार्थ्यांना केवळ सरकारी कॉलेजमध्येच प्रवेश घ्यायचा आहे, त्यांच्याकडून यंदा 'स्टेटस इण्टेन्शन' भरून घेण्यात येणार आहे. प्रत्येक वेळी निवड यादी जाहीर झाल्यानंतर प्रवेशात होणाऱ्या बदलामुळे नाईलाजाने अनेक विद्यार्थ्यांना खासगी कॉलेजमध्ये प्रवेश घ्यावा लागतो. अशा विद्यार्थ्यांसाठी ही तरतूद केल्याचं डॉ. तायडे यांनी सांगितलं. स्टेटस इण्टेन्शनमुळे हे विद्याथीर् पुढील प्रवेशप्रक्रियेतून बाद होतील आणि त्यांनी पहिल्या यादीत निवडलेल्या कॉलेजमध्येच त्यांचा प्रवेश निश्चित केला जाईल.

खासगी आणि विनाअनुदानित मेडिकल कॉलेजमधल्या 50 टक्के मॅनेजमेण्ट कोट्यासाठी मात्र, वेगळी सीईटी घेण्यात आली होती. विद्यार्थ्यांनी या जागांसाठी संबंधित कॉलेजमध्ये स्वतंत्रपणे अर्ज करायचा आहे. त्यानंतर त्यांची वेगळी गुणवत्ता यादी जाहीर करण्यात येईल.

प्रवेश प्रक्रियेतील गुंतागुंत टाळण्यासाठी विद्यार्थ्यांनी त्यांना मिळालेलं माहितीपत्रक काळजीपूर्वक वाचा. सरकारी, पालिका, अनुदानित, खासगी कॉलेज, त्यातील जागांची संख्या, दर्जा याची नीट माहिती करून घेतली तर प्राधान्यक्रम ठरवताना अडचण येणार नाही. इंजिनीअरिंगच्या तुलनेत मेडिकलची प्रवेश प्रक्रिया काहीशी सुटसुटीत आहे. त्यात पारदर्शकताही आहे. त्यामुळे प्रत्येक योग्य उमेदवाराला प्रवेश मिळेल यात शंका नाही. त्यासाठी गरज आहे ती केवळ संयम आणि मानसिक तयारीची!

मेडिकल/डेण्टल

प्रवेश वेळापत्रक

एकूण जागा : 7 हजार 311

28 जून ते 5 जुलै :

पसंतीक्रम घेणार

14 जुलै : पहिली निवड यादी

21 जुलैपर्यंत प्रवेश

24 ऑगस्ट : दुसरी निवड यादी

30 ऑगस्टपर्यंत प्रवेश

14 सप्टेंबर : तिसरी निवड यादी

7 दिवसांच्या आत प्रवेश बंधनकारक

रेश्मा मुरकर

 
</text>
</doc>
