<doc>
<docno>1143688.cms.txt</docno>
<text>
 
महामुंबई: मुंबई टाइम्स
जराजर्जर इमारतींना आशा
[ Thursday, June 16, 2005  12:56:44 pm]


रवींद मांजरेकर

वारंवार कोसळणारं प्लास्टर, पावसाळ्यात कितीही लीकप्रूफ रसायनं मारली, तरी होणारी गळती आणि शेजारी खिळा ठोकल्यावर आपल्या घरात ढासळणारी भिंत... ठाण्यातल्या अशा हजारो जुन्या जराजर्जर इमारतींसाठी आशेचा किरण दृष्टिपथात आहे. ठाणे महापालिका क्षेत्रातील सुमारे तीन हजार जुन्या इमारतींची दुरुस्ती- पुनर्रचना करून धोकादायक इमारतींचा प्रश्न कायमचा सोडवला जाण्याची चिन्हं आहेत.

महापालिका हद्दीतील धोकादायक इमारतींची दुरुस्ती वा पुनर्बांधणी करण्यासाठी मुंबईच्या धतीर्वर मंडळ असावं, या मागणीवर सरकारने फेरविचार करण्यासाठी निवृत्त अतिरिक्त मुख्य सचिव बीके अग्रवाल यांची एकसदस्यीय समिती नेमली आहे. अग्रवाल यांनी 10 मे रोजी प्रशासनाबरोबर आणि 31 मे रोजी लोकप्रतिनिधींशी चर्चा केली.

सध्या समितीने सर्वसामान्य ठाणेकरांच्या सूचना जाणून घेण्यासाठी जाहीर आवाहन केलंय. या सूचनांच्या एकत्रित विचारानंतर अग्रवाल यांनी सादर केलेल्या अहवालावर ठाण्यासाठी इमारत दुरुस्ती आणि पुनर्रचना मंडळाच्या धतीर्वर मंडळ करण्याबाबत निर्णय घेणार आहे.

ठाण्यातील जुन्या इमारतींपैकी 945 इमारती धोकादायक असून त्यापैकी 860 इमारती अनधिकृत आहेत. अर्थातच हे सवेर्क्षण सात-आठ वर्षांपूवीर्चं आहे. आता हा आकडा बहुधा दोन ते अडीच हजारांच्या घरात असेल, असा अंदाज आहे. महापालिकेच्या विकास नियंत्रण नियमावलीनुसार अधिकृत मोडकळीस आलेल्या इमारतींनाच वाढीव एफएसआयच्या तरतुदीचा फायदा देता येतो. अनधिकृत इमारतींना हा फायदा मिळत नाही.

इमारती अनधिकृत असल्या, तरी महापालिका त्यांना सुविधा देत आहे, तसंच कर आकारत आहे. सर्वच अनधिकृत इमारतींना मंडळांच्या कक्षेत आणता येणार नसल्यामुळे निरीक्षण आणि अपवादात्मक परिस्थिती यांचे निकष लावावे लागतील, असंही मत अग्रवाल यांच्यापुढे ठेवण्यात आलं आहे.

बैठकीत आयुक्त संजय सेठी, महापौर राजन विचारे, आ. अनंत तरे, एकनाथ शिंदे, विरोधी पक्षनेते प्रकाश बडेर्, मिलिंद पाटणकर, प्रताप सरनाईक, गोपाळ लांडगे, अनिल सावे, वास्तुविशारद शशिकांत देशमुख आणि मोडक उपस्थित होते.

टी. चंदशेखर आणि के.पी. बक्षी यांनी या मंडळाच्या स्थापनेबाबत पाठपुरावा केला होता. पण सरकारने प्रस्ताव नाकारला. त्यानंतर मुख्यमंत्री विलासराव देशमुख यांनी पुन्हा प्रस्ताव पाठवण्यास सांगितलं. त्यानुसार अग्रवाल यांची समिती नेमली आहे. मंडळाची स्थापना करत असताना मूळ ठाणेकरांचा विचार करण्याची गरज आहे, अशी भूमिका महापौर राजन विचारे यांनी घेतली आहे.

 
</text>
</doc>
