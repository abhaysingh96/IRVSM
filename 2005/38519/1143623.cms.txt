<doc>
<docno>1143623.cms.txt</docno>
<text>
 
अर्थव्यवहार
'बीपीओ'तून भारतावर पुन्हा 'फिरंग्यांचे राज्य'?
[ Thursday, June 16, 2005  12:25:15 pm]


टाइम्स वृत्त

मुंबई : वर्ष 2010. बंगलोरमधील 'बीपीओ'मधील (बिझनेस प्रोसेस आउटसोसिर्ंग) नेहमीचेच दृश्य. परंतु वेळ दुपारची म्हणजे अडीचची. अडीच वाजल्याबरोबर येणाऱ्या फोनचे स्वागत ऑपरेटर 'बॉन्जूर', 'ब्योना मतीना', 'गुटेन मॉगेर्न', 'ग्वेड ऑश्टेन्ड', 'ब्यूनो दियास', असे करतो. या सर्वांचा अर्थ एकच-'गुड मॉनिर्ंग'!. धक्का बसला ना? पण हे दृश्य लवकरच भारतीयांना दिसणार आहे. आणि यापेक्षा धक्कादायक असणार आहे. ते भारतातील 'बीपीओ'मधील नोकऱ्या भारतीयांच्या हातात फारच कमी राहतील! म्हणजे पुन्हा एकदा 'फिरंगी' किंवा 'गोऱ्यां'चेच राज्य असेल, असे चित्र सध्या तरी दिसत आहे.

सध्या भारतात 'बीपीओ' येण्याचे 80 टक्के श्रेय अमेरिका आणि इंग्लंड यांच्याकडे जाते. त्यामुळे 'बीपोओ'ना इंग्रजी व्यावसायिक मिळण्यास आपल्याकडे अडचण येत नाही. मात्र, भविष्यात इंग्रजीव्यतिरिक्त फ्रेन्च, जर्मन, स्पॅनिश, इटालियन, डच, रशियन, जापनीज, कोरियन आणि मॅन्डरिन भाषांतील 'बीपीओ' भारतात येणार आहेत आणि त्यासाठी परदेशी भाषांचे उत्तम ज्ञान असलेल्या 1.6 लाख भारतीयांची आवश्यकता भासणार आहे.

भारतात 40 हजारच परदेशी भाषा जाणणारे

मात्र, तोपर्यंत भारताकडे केवळ 40 हजारच परदेशी भाषा उत्तम जाणणारे तज्ज्ञ असतील आणि उरलेल्या 1.2 लाख तज्ज्ञांना त्यांच्याच देशांतून आयात करावे लागणार आहे, असे 'इव्यल्यूसर्व'ने केलेल्या पाहणीचा निष्कर्ष आहे. म्हणून भारतीयांनी आतापासूनच परदेशी भाषांवर प्रभुत्व मिळवण्याची तयारी करावी, अन्यथा भारतातील 'बीपोओ'वर भविष्यात गोऱ्यांचे राज्य केल्यास आश्चर्य वाटायला नको. त्याचबरोबर प्रत्येक परदेशी भाषातज्ज्ञाला नोकरी मिळताना इंग्रजी भाषेवर प्रभुत्व असणाऱ्या दोन भारतीयांना नोकरीच्या संधी मिळतील. त्यामुळे 2010पर्यंत इंग्रजी भाषेवर प्रभुत्व असलेल्या 3.20 लाख भारतीयांना ही 'बीपीओ'त काम करण्याची संधी उपलब्ध होणार आहे.

3000 परदेशी नागरिक

बुद्धिमत्तेला वाव, भरपूर पगार आणि ऐषारामी आयुष्यासाठी जेव्हा भारतीय बुद्धिजीवी परदेशात जायचे तेव्हा 'बेन ड्रेन'च्या नावाने ओरड होत असे. परंतु काळ बदलत आहे. परदेशातील लोक नोकरी, व्यवसासाच्या निमित्ताने भारतात येत आहेत. गेल्या वषीर् 'मॉनस्टर.कॉम इंडिया'ने 3000 परदेशी नागरिक भारतात काम करीत असल्याची यादी प्रसिद्ध केली होती. 'इगोन इंटरनॅशनल' या दिल्लीतील मनुष्यबळ विकास सल्लागार कंपनीकडे भारतात काम करण्यासाठी दररोज 20 विदेशी लोकांचे 'बायोडेटा' येतात, ही वस्तुस्थिती आहे.

भारतातील 'बीपीओ'ना वाढती मागणी, चांगला पगार आणि मागणी यामुळे भारताबाहेरील लोकांना या व्यवसायाचे आकर्षण वाटत आहे. त्यामुळेच युरोपातील लोक भारतातील माहिती तंत्रज्ञान आणि 'बीपीओ' व्यवसायाकडे ओढली जात आहेत. 'इव्यल्यूसर्व'चे मुख्य कार्यकारी अधिकारी मार्क वॉलेनविडर यांच्या मते वेगाने वाढणाऱ्या व्यवसायात मिळणारा अनुभव आणि मोठ्या प्रमाणावर उत्त्घ्ेजनपर सवलती यामुळे परदेशी तज्ज्ञ भारतीय माहिती तंत्रज्ञान आणि 'बीपीओ' क्षेत्रातील नोकऱ्यांकडे वळत आहेत.

परदेशी भाषातज्ज्ञांना सुरुवातील दोन ते चार लाख रुपयांचे वेतन देण्यात येते. हे सर्व त्यांच्या शैक्षणिक गुणवत्ता आणि अनुभवावर अवंलबून आहे. 'इव्यल्यूसर्व' परदेशी व्यवसाय, बाजार व तंत्रज्ञान संशोधकांना तीन ते सहा आणि सहा ते 18 महिन्यांच्या कंत्राटांवर भारतात काम देतात. 'प्रोजीऑन', 'टेक्नोवेट' आणि 'ईएक्सएल' या कंपन्यादेखील 'इव्यल्यूसर्व'प्रमाणेच परदेशी व्यावसायिकांना संधी देण्याचे काम करतात. 'इव्यल्यूसर्व'चे व्यवसाय संशोधक मोहित श्रीवास्तव यांच्या मते फ्रेन्च व जर्मन भाषिक तज्ज्ञ थोड्या व मध्यम कालावधीसाठी भारतात नोकरीसाठी येतात.

अमेरिकेत झालेल्या अध्यक्षपदाच्या निवडणुकीत भारतातील 'आउटसोसिर्ंग'चा मुद्दा राजकीय बनला होता. जाणाऱ्या नोकऱ्यांमुळे ब्रिटनमध्येही चिंता व्यक्त होत आहे.

सध्या अमेरिका व ब्रिटन या दोन देशांतून भारतात आउटसोसिर्ंग होते. आता केवळ देश न पाहता एक समूह तयार करून आउटसोसिर्ंग करण्याकडे कल वाढला असून, त्याला 'कॉन्टिनेन्टल युरोप' असे नाव देण्यात आले आहे. 2003 सालात आउटसोसिर्ंगमध्ये ब्रिटनचा वाटा 78 टक्के होता, तर बेनेलक्स, इटली, स्पेन, जर्मनी आणि स्विर्त्झलँड यांची गणती नव्हती. 2004 मध्ये परिस्थिती फरक पडला. ब्रिटनचा वाटा 52 टक्क्यांपर्यंत खाली घसरला व जर्मनी, स्विर्त्झलँड व बेनेलक्स यांच्या टक्का वाढला. विशेष म्हणजे जर्मनीचीतून खूपच मागणी वाढली आहे.

म्हणजे भारतातील 'बीपीओ'साठी 'कॉन्टिनेन्टल युरोप'ची मागणी भविष्यातही वाढणार आहे आणि त्यांच्या भाषातज्ज्ञांचीही मागणी जोर धरणार आहे.

 
</text>
</doc>
