<doc>
<docno>1143638.cms.txt</docno>
<text>
 
देश-विदेश
'सरहद'च्या उपक्रमाने राष्ट्रपती प्रभावित
[ Thursday, June 16, 2005  12:34:06 pm]


म. टा. विशेष प्रतिनिधी

नवी दिल्ली : काश्मीरच्या अनाथ मुलांसाठी काम करणाऱ्या पुण्याच्या सरहद संस्थेच्या उल्लेखनीय कामगिरीविषयी राष्ट्रपती ए. पी. जे. अब्दुल कलाम यांनी विशेष आस्था दाखवली असून, संस्थेतफेर् पुण्यात केवळ काश्मिरी मुलांसाठी चालवण्यात येणाऱ्या शिक्षण संस्थेस भेट देण्याचेही मान्य केले आहे.

राष्ट्रपतींनी लिहिलेल्या 'इग्नायटेड माईंड्स' आणि 'माझ्या स्वप्नातील भारत' या दोन ग्रंथांच्या मराठी अनुवादित प्रती त्यांनाच भेट देण्याच्या निमित्ताने हा योग जुळून आला.

पुण्याच्या चिनार पब्लिशर्सने हे अनुवाद प्रकाशित केले आहेत. आंध्र प्रदेशचे राज्यपाल सुशीलकुमार शिंदे यांनी 'सरहद'चे अध्यक्ष आणि चिनार प्रकाशनचे संचालक संजय नहार यांची बुधवारी राष्ट्रपती भवनात खास भेट घडवून आणली. आपल्याच ग्रंथांच्या मराठी प्रती न्याहाळताना प्रसन्नचित्त असलेल्या राष्ट्रपतींनी नहार यांची आस्थेने विचारपूस केली. शिंदे यांनी यावेळी लगेच सरहद संस्थेतफेर् नहार आणि त्यांच्या सहकाऱ्यांनी चालवलेल्या चळवळीची राष्ट्रपतींना माहिती दिली.

ही भेट केवळ पाच मिनिटांसाठी होती. सरहदच्या अभिनव उपक्रमांचे वर्णन ऐकताना मात्र राष्ट्रपती इतके तल्लीन झाले की, सलग 25 मिनिटे सरहदचे सारे उपक्रम त्यांनी तपशीलवार समजावून घेतले. पुण्यात शिक्षण घेणाऱ्या काश्मिरी मुलांना भेटण्याची विनंतीही त्यांनी तत्काळ मान्य केली.

सरहदतफेर् दरवषीर् 'भारताची ओळख' उपक्रमांतर्गत काश्मिरी मुलांसाठी सहल आयोजित करण्यात येते. यंदा या सहलीत सहभागी होणारी मुले राष्ट्रपती भवनाचे खास पाहुणे असतील.

 
</text>
</doc>
