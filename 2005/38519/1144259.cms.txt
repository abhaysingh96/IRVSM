<doc>
<docno>1144259.cms.txt</docno>
<text>
 
क्रीडा
भारताची पाकवर मात
[ Thursday, June 16, 2005  11:23:44 pm]


पेशावर : भारताने दुसऱ्या फुटबॉल कसोटीत पाकिस्तानचा 1-0 असा पराभव केला आणि तीन कसोटी सामन्यांच्या मालिकेत 1-0 अशी आघाडी घेतली. सामन्यातील एकमेव गोल 65 व्या मिनिटाला नोंेदवला तो बदली खेळाडू अब्दुल हकीमने. भारताचा 18 सामन्यातील पाकवरील हा दहावा विजय.

पूर्वार्धात गोलफलक कोराच होता पण उत्तरार्धात 23 व्या मिनिटाला अब्दुल हकीमने हेडरवर गोल करून भारताचे खाते उघडले. पाकिस्तानच्या गोलरक्षकाला चेंडू अडवता आला नाही. सुनील चेत्रीने पाकिस्तानच्या गोलरक्षकाच्या गलथानपणाचा फायदा उठवत गोल केला होता पण पंचांनी ऑफसाईडमुळे हा गोल अवैध ठरविला.

क्वेटातील पहिला कसोटी सामना 1-1 असा बरोबरीत सुटला होता. तिसरा आणि अंतिम कसोटी सामना लाहोरमध्ये शनिवारी खेळला जाईल.

 
</text>
</doc>
