<doc>
<docno>1143673.cms.txt</docno>
<text>
 
महामुंबई
समाजवादी पक्षाला झोपडीवासीयांचा कळवळा
[ Thursday, June 16, 2005  12:47:16 pm]


म. टा. प्रतिनिधी

मुंबई : निवडणुकीतील आश्वासनांना हरताळ फासण्याचे काम काँग्रेसने सातत्याने केले असून, केवळ धनदांडग्यांच्या हितासाठी महाराष्ट्रात सत्ता राबविणाऱ्या दोन्ही काँग्रेसला धडा शिकविण्यासाठी लोकांनी संघटित होण्याची गरज आहे, असे आवाहन करीत गरीब, शेतकरी आणि झोपडीधारकांच्या हक्कांसाठीचा संघर्ष आणखी तीव्र करण्याचा इशारा समाजवादी पाटीर्तर्फे बुधवारी सरकारला देण्यात आला.

रोजगाराच्या मुलभूत हक्काची अमलबजावणी, शेतीमालास उत्पादन खर्चावर आधारित रास्त भाव, शेतकऱ्यांची कर्जमुक्ती, वीज मंडळाच्या खाजगीकरणास विरोध, मुंबईतील 2000 सालापर्यंतच्या झोपड्यांना संरक्षण, आदी प्रश्ानंसाठी समाजवादी पाटीर्तफेर् अभिनेते राज बब्बर यांच्या नेतृत्वाखाली आझाद मैदानात निदर्शने करण्यात आली. सपाने देशभरात एकाच दिवशी विविध प्रश्ानवर केलेल्या आंदोलनाचा हा भाग होता, असे यावेळी सांगण्यात आले.

गरीबांना अधिक गरीबीत ढकलण्याचे काम काँग्रेसने आजपर्यंत केले असून, सर्वसामान्य माणूस स्वाभिमानाने जगणार नाही, अशीच काँग्रेसवाल्यांची नेहमी करणी राहिलेली आहे, असा आरोप बब्बर यांनी केला. मुंबईच काय पण जगभरातील मोठ्या शहरात निर्माण झालेल्या झोपडपट्ट्या पूर्णपणे कोणी हटवू शकत नाही. हा प्रश्ान् गरीबीशी जोडलेला आहे, असे सांगून मुंबईतील झोपड्या तोडण्याची मोहीम बिल्डर लॉबीच्या सांगण्यावरून दोन्ही काँग्रेसने राबविली, असा आरोप त्यांनी केला.

बालमजुरीचे समर्थन कोणालाही करता येणार नाही. पण गरीबी निर्मूलनाच्या प्रश्ानकडे सर्वाधिक सत्ता भोगणाऱ्या काँग्रेसने अक्षम्य दुर्लक्ष केल्यामुळेच ही समस्या निर्माण झाली, असे सप नेत्यांचे म्हणणे होते. मंुबईत काहीही अनुचित घडले की त्यास अल्पसंख्यांकांना जबाबदार धरले जाते, असा आरोप करून, घाटकोपर बाँबस्फोटातील निकालाने पोलिसांचा पक्षपातीपणा उघड झाला. आता खरे आरोपी शोधून काढा, अशी मागणी सपचे प्रदेशाध्यक्ष अबु असीम आझमी यांनी केली.

महापालिकेच्या निवडणुका तोंडासमोर ठेवून, शहरातील हिंदी भाषिक, विशेषत: उत्तर प्रदेशातील नागरिकांशी संवाद साधण्याचा कार्यक्रम सपने हाती घेतला आहे. त्यासाठी उद्यापासून उत्तरप्रदेशातील लोकप्रतिनिधी मुंबईतील लोकांच्या समस्या सोडविण्यासाठी येतील. तसेच, त्यांना मुंबईत भेडसावणाऱ्या प्रश्ानवर आवाज उठवितील, असे सांगण्यात आले.

याप्रसंगी श्यामसुंदर आर्य, खासदार अक्षय प्रतापसिंह, माजी खासदार सी. एन. सिंह, आमदार आनंद भूषण यांची भाषणे झाली.

 
</text>
</doc>
