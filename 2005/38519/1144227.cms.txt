<doc>
<docno>1144227.cms.txt</docno>
<text>
 
क्रीडा
जर्मनीच्या तोंडाला आला फेस
[ Thursday, June 16, 2005  10:32:46 pm]


वृत्तसंस्था

फ्रँकफर्ट, जर्मनी : माजी जगज्जेत्या जर्मनीला कॉन्फेडरेशन चषक फुटबॉल स्पधेर्त सलामीचा अडथळा पार करण्यासाठी अथक झुंजावे लागले. यजमानांनी शेवटी ऑस्ट्रेलियाचे आव्हान 4-3 असे परतवून लावत विजयी सलामी दिली खरी, पण आपल्या मायभूमीवर खेळताना त्यांना पुढे बऱ्याच अडथळ्यांना सामोरे जावे लागणार आहे, हे स्पष्ट झाले. इतर लढतीत अजेर्ंटिनाने ट्युनेशियाची लढत 2-1 अशी मोडून काढली.

जुर्गन क्लिसमनच्या मार्गदर्शनखाली खेळणाऱ्या जर्मनीला डिसेंबरमध्ये दक्षिण कोरियाकडून 3-1 अशी हार सहन करावी लागली होती. त्यानंतर मात्र ते अपराजित असले तरी ऑस्ट्रेलियासारख्या दादा संघाच्या यादीत नसलेल्या संघाने त्यांच्यासमोर कडवे आव्हान उभे करत क्लिसमन यांना नव्याने विचार करण्यास भाग पाडले आहे.

पुढील वषीर् जर्मनीत विश्वचषक स्पर्धा होत असून या स्पधेर्ची कॉन्फेडरेशन चषक स्पर्धा ही रंगीत तालीम समजली जाते. या स्पधेर्त यजमान जर्मनीसह जगज्जेत्या ब्राझील, युरोपियन विजेता ग्रीस, आशियाई विजेता जपान, मेक्सिको, ट्युनेशिया व ऑस्ट्रेलिया अशा आठ संघांचा सहभाग आहे.

अजेर्ंटिनालाही अपेक्षेप्रमाणे खेळ करता आला नाही. ते गोल करतील असे वाटत असताना शेवटच्या क्षणी चेंडूवरील ताबा न राखता न आल्यामुळे गोल करण्याच्या अनेक संधी त्यांनी गमावल्या. शेवटी जुआन रिक्युल्मी व जेवियर सॅविओला यांनी केलेल्या गोलमुळे अजेर्ंटिनाने बाजी मारली.

जर्मनी व ऑस्ट्रेलिया सामना सुरुवातीपासून चुरशीचा झाला. जर्मनीच्या आक्रमणाला आक्रमणानेच उत्तर देताना ऑस्ट्रेलियाने सामन्यातील रंगत शेवटपर्यंत कायम राखली. जर्मनीकडून केविन कुरेनयी, पेर मेरेटेस्कर, मायकल ब्लॅलॅक व लुकास पोडोलस्की यांनी गोल केले. तर ऑस्ट्रेलियातफेर् जोसिफ कोकोने एक, तर जॉन अॅलोस्कीने दोन गोल झळकावले.

 
</text>
</doc>
