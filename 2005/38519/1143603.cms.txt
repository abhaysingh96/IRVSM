<doc>
<docno>1143603.cms.txt</docno>
<text>
 
अर्थव्यवहार
'स्पाइसजेट'चीही आता हवाई वाहतुकीत भरारी
[ Thursday, June 16, 2005  11:59:48 am]


म.टा.विशेष प्रतिनिधी

नवी दिल्ली : स्पाइसजेट हवाई वाहतूक कंपनीने दिल्ली, गोवा, मुंबई, अहमदाबाद, बंगलोर आणि पुणे शहरांसाठी दररोज 20 उड्डाणे सुरू केली असून, अत्याधुनिक सुविधा असलेली 189 आसनांची बोइंग 737/800 'जिंजर' विमाने त्यासाठी सज्ज करण्यात आली आहेत. बंगलोर ते दिल्ली, व्हाया अहमदाबाद आणि बंगलोर-अहमदाबाद थेट सेवेचा शुभारंभ मंगळवारी झाला. 'स्पाइसजेट'ने बंगलोर- पुणे आणि बंगलोर - दिल्ली, व्हाया पुणे हवाई मार्गावरही स्वस्त आणि किफायतशीर दरात हवाई वाहतूक सेवा सुरू केली आहे.

नव्या हवाई सेवेच्या शुभारंभ प्रसंगी 'स्पाइसजेट'चे संचालक अजय सिंग म्हणाले: माहिती तंत्रज्ञानाच्या प्रशिक्षणात बंगलोर हे देशातील प्रमुख केंद झाले आहे. राज्याबाहेरचे जवळपास एक लाख विद्याथीर् शिक्षण व कामकाजाच्या अनुभवासाठी सध्या बंगलोरला आहेत. या संख्येत दिवसेंदिवस वाढच होणार आहे. बंगलोरला जाणाऱ्या देशीपरदेशी प्रवाशांसाठी स्वस्त आणि किफायतशीर विमानसेवेची आवश्यकता होती. विशेषत: विद्याथीर्वर्गाला आमच्या विमानसेवेचा नक्कीच लाभ होईल. गेल्या काही दिवसांत इंटरनेट बुकिंगवर स्वस्त दरातल्या 37 हजार 400 तिकिटांची विक्री झाली, त्यातली 15518 तिकिटे केवळ बंगलोरच्या प्रवाशांची होती.

 
</text>
</doc>
