<doc>
<docno>1144082.cms.txt</docno>
<text>
 
प्रगती फास्ट
बारावीनंतर रिटेलचा पर्याय
[ Thursday, June 16, 2005  08:02:42 pm]


करिअर करण्यासाठी नव्या पर्यायांच्या शोधात असणाऱ्यांना रिटेल इण्डस्ट्री हा एक चांगला पर्याय ठरू शकतो. नव्याने तयार होत असलेली मोठी स्टोअर्स, मॉल्स आणि शॉपिंग सेण्टर्समध्ये अनेक प्रकारच्या करिअरच्या संधीं निर्माण होत आहेत. योग्य ट्रेनिंग विद्यार्थ्यांना चांगलं करिअर करण्यासाठी निश्चितच मदत करतं. मुंबईत रिटेल ट्रेनिंग देणारे पर्याय मर्यादित आहेत. हे लक्षात घेऊन रिटेलर्स असोसिएशन ऑफ इंडियाने कोर्स सुरू केला आहे.

रिटेलमध्ये कस्टमर सविर्स अॅण्ड रिटेल सेल्स, स्टोअर ऑपरेशन, रिटेल मर्कण्डायझिंग अॅण्ड बाइंग, सप्लाय चेन मॅनेजमेण्ट आणि रिटेल माकेर्टिंग अॅण्ड व्हिज्युअल कम्युनिकेशन अशा करिअरचे पर्याय आहेत. त्यासाठी इन्स्टिट्यूटमध्ये ट्रेनिंग दिलं जातं. बारावी उत्तीर्ण विद्यार्थ्यांना कोर्सला प्रवेश घेता येईल. कोर्सचा कालावधी दोन महिन्यांचा असून सोमवार ते शुक्रवारदरम्यान दुपारी दोन ते सहा लेक्चर्स होतील.

यात कस्टमर सविर्स अॅण्ड रिटेल सेल्समध्ये शॉपिंग सेण्टरमध्ये येणाऱ्या ग्राहकांकडे व्यक्तिगत लक्ष देणं, माहिती देणं, प्रोडक्ट किंवा वस्तू दाखवून बिझनेस रिलेशनशिप डेव्हलप करण्याची कौशल्य शिकवण्यात येतील. स्टोअर ऑपरेशन विभागात स्टोअर मॅनेजमेण्ट, सेल्स आणि प्रमोशन सांभाळणं, ग्राहकांना आकषिर्त कसं करायचं, याचे प्लान्स तयार करण्याचं काम केलं जातं. रिटेल मर्कण्डायझिंग अॅण्ड बाइंग काम करणाऱ्यांना ग्राहकांना प्रोडक्ट उपलब्ध करून देताना वेळ, ठिकाणी, योग्य किंमत या सर्व गोष्टी ध्यानात ठेवाव्या लागतात. या विभागात काम करण्यासाठी व्यक्तीकडे प्लानिंग, आयोजन कौशल्यांबरोबरच ग्राहकांशी संवाद साधणं जमलं पाहिजे. वेगवेगळ्या वर्गातील ग्राहकांना त्यांच्या मागणीनुसार प्रोडक्ट आणि सविर्स उपलब्ध करून देण्याची जबाबदारी यांच्यावर असते.

सप्लाय चेन मॅनेजमेण्ट हा रिटेल इण्डस्ट्रीचा मुख्य आधार म्हणता येईल. इथे काम करताना जबाबदारी आणि वेळेचं भान राखायला हवं. स्टोअरच्या कामाचं प्लानिंग करण्यापासून येणारा माल स्टोअररूममध्ये स्टॉक करण्याचं काम सप्लाय चेन मॅनेजरला करावं लागतं. यासाठी वेळेचं नियोजन जमलं पाहिजे. रिटेल मर्कण्डायझिंग अॅण्ड बाइंगसाठी काम करताना कम्युनिकेशन स्किल आणि ग्राहकांच्या गरजा लक्षात घेणं आवश्यक आहे. ग्राहक स्टोअर्समध्ये का येतात, त्यांच्या गरजा काय आहेत, स्टोअरकडून त्यांच्या अपेक्षा जाणून घेण्याचं काम इथे करावं लागतं. यासाठी ग्राहकांशी संवाद साधणं, त्यांना समजून घेणं आणि क्रिएटिविटी तुमच्याकडे असली पाहिजे. संपर्क : 111/112, अॅस्कॉट सेण्टर, सहार, अंधेरी (पूर्व), मुंबई 400099. टेलिफोन नंबर : 28269527/29. वेबसाइट : 222.ह्मद्गह्लड्डद्बद्यद्गह्मह्यड्डह्यह्यश्ाष्द्बड्डह्लद्बश्ाठ्ठश्ाद्घद्बठ्ठस्त्रद्बड्ड.श्ाह्मद्द

प्रगती फास्ट टीम

 
</text>
</doc>
