<doc>
<docno>1143649.cms.txt</docno>
<text>
 
देश-विदेश
आयोडिनसलेल्या मिठावर बंदी
[ Thursday, June 16, 2005  12:36:30 pm]


वृत्तसंस्था

नवी दिल्ली : आयोडिन मीठाअभावी उद्भवणारे विविध आजार पाहता केंद सरकारने चार वर्षांच्या खंडानंतर पुन्हा आयोडिन नसलेल्या मिठावर बंदी घालण्याचा निर्णय घेतला आहे. त्याबरोबरच यापुढे मीठामध्ये आयोडिन आणि लोह असणे बंधनकारक करण्यात येणार आहे. हा निर्णय 15 ऑगस्टपासून अमलात येईल.

प्रजनन आणि बालआरोग्यासंबंधी धोरण ठरवणाऱ्या समितीच्या बैठकीनंतर आरोग्यमंत्री अंबूमणी रामदास यांनी ही माहिती दिली.

मीठ आयोडिनयुक्त करण्याचा कार्यक्रम सरकारने 41 वषेर् राबवला. मात्र, आयोडिन मीठाची सक्ती मागे घेण्यात आल्यानंतर काही वाईट बाबी उघड झाल्या.

सक्ती असेपर्यंत 49 टक्के जनता आयोडिन मीठ वापरत होती. पण सक्ती दूर होताच हे प्रमाण 37 टक्क्यांवर आले, असे रामदास यांनी सांगितले.

आयोडिन मिठाची सक्ती केल्यामुळे मीठाच्या किमतीत किलोमागे दहा पैशांपेक्षा जास्त वाढ होणार नाही, अशी ग्वाही त्यांनी दिली.

महिला आणि मुले लोहाअभावी अॅनिमियाला (रक्ताची कमतरता) बळी पडत असल्याने यापुढे मीठ लोहयुक्त करणेही बंधनकारक करण्यात येईल.

 
</text>
</doc>
