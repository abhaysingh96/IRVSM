<doc>
<docno>1144226.cms.txt</docno>
<text>
 
क्रीडा
दिनेश मोंगियाचे अर्धशतक; पठाणला बळी नाही
[ Thursday, June 16, 2005  10:32:06 pm]


लंडन : इंग्लिश कौंटी स्पधेर्त लिस्टरशायरकडून खेळताना दिनेश मोंगियाने वूस्टरशायरविरूध्द 82 चेंडूत 13 चौकारांनिशी सर्वाधिक 63 धावा केल्या. त्यांचा डाव 225 धावातच आटोपला. शेवटचे वृत्त हाती आले तेव्हा वूस्टरने 3 बाद 89 धावा केल्या होत्या.

मिडलसेक्सकडून खेळणाऱ्या इरफान पठाणला ग्लॅमर्गनविरूध्द 19 षटकात 66 धावांच्या मोबदल्यात एकही बळी मिळाला नाही. ग्लॅमगर्नने मिडलसेक्सचा मारा चोपून काढताना 3 बाद 584 अशी दणदणीत धावसंख्या उभारल्यावर डाव सोडला. सौरभ गांगुलीला फलंदाजीची संधी मिळाली नाही. चेरीने 226 तर हेम्पने 103 धावा चोपून काढल्या तर ह्युजने नाबाद 134 धावा केल्या.

सरेकडून खेळताना हरभजनसिंगने हॅम्पशायरविरूध्द खेळताना 25 धावा केल्या. तर सलामीवीर न्यूमनने 111 धावा तडकावल्यामुळे त्यांनी 361 पर्यंत मजल मारली. हॅम्पशायरचा कर्णधार शेन वॉर्नने 89 धावात दोन बळी टिपले. शेवटचे वृत्त हाती आले तेव्हा हॅम्पशायरने 3 बाद 80 धावा केल्या होत्या. हरभजनने जॉन क्रॉलीचा अडसर दूर केला.

 
</text>
</doc>
