<doc>
<docno>1144155.cms.txt</docno>
<text>
 
देश-विदेश
'जमात-ए-इस्लामी'चा गिलानी यांना दणका
[ Thursday, June 16, 2005  09:21:38 pm]


वृत्तसंस्था

नवी दिल्ली : पाकिस्तानबद्दल सहानुभूती बाळगणारे कट्टरपंथी नेते सय्यद अली शाह गिलानी यांना जमात-ए-इस्लामीच्या सल्लागार परिषदेतून बडतर्फ करण्यात आले असून, त्यांना श्रीनगरमधील निवासस्थान रिकामे करण्यासही सांगण्यात आले आहे.

या संस्थेचे प्रमुख नाझिर अहमद काशियानी यांनी ही माहिती दिली. पण गिलानी यांच्या जागी कुणाची नियुक्ती करणार, याबाबत काही सांगण्यास त्यांनी नकार दिला.

' सल्लागार परिषदेच्यावतीने निर्णय घेण्याचा अधिकार कुणा एका व्यक्तीला नाही. त्यामुळे आपली बरखास्ती अवैध आहे,' असा गिलानी यांचा दावा आहे.

मात्र, या बरखास्तीनंतरही जमात-ए-इस्लामी ही हुरियत कॉन्फरन्सच्याच अधीन राहणार आहे. गिलानी हे हुरियतच्या जहाल गटाचे अध्यक्ष आहेत.

 
</text>
</doc>
