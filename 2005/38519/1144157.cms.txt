<doc>
<docno>1144157.cms.txt</docno>
<text>
 
लेख
देवबाग बुडणार काय?
[ Thursday, June 16, 2005  09:23:19 pm]


पावसाळा जसजसा जवळ येईल तसतशी देवबाग, तळाशील येथील ग्रामस्थांची घालमेल सुरू होईल. सिंधुदुर्ग जिल्ह्याच्या मालवण तालुक्यातील देवबाग मोबारवाडी, तळाशील, आचरा पीरवाडी तसेच आचरा खाडीतील जांभडूल बेट हे भूभाग संवेदनशील म्हणून जाहीर केले गेले आहेत. समुदाच्या उधाणामुळे ही गावे पाण्याखाली जातील, अशी भीती दरवषीर् वाटत असते. पावसाळा आला की या भीतीने ग्रामस्थांना तेथून हलविण्याची योजना मात्र नित्यनियमाने आखली जाते. पण एकदाचे का संकट टळले की सर्व काही सामसूम होते. गेली 25 वषेर् हे असेच चालू आहे.

देवबाग हे स्व.डॉ. दत्ता सामंत यांचे जन्मगाव! 3 जुलै 1980 रोजी भर पावसात अमावास्येला समुदाला मोठे उधाण आले आणि दोन प्रचंड मोठ्या लाटांनी देवबागच्या किनाऱ्यावरील सुमारे आठ ते 10 फुटाचा वाळूचा पट्टा समुदात ओढून नेला. तारकलीर् गावाच्या भूभागापासून देवबाग तुटणार अशी परिस्थिती निर्माण झाली. देवबागवासियांनी निसर्गाचे तांडव प्रत्यक्ष पाहिले आणि त्यांची झोपच उडाली. या घटनेपूवीर् प्रतिवषीर् देवबागचा चार ते सहा फुटांचा वाळूचा पट्टा समुदात ओढला जात असे. मात्र त्याकडे कोणी फारसे लक्ष दिले नव्हते. पण 1980मध्ये किनारा धोकादायक बनल्यानंतर मालवणचे तत्कालीन तहसीलदार बापू शिखरे यांच्या पुढाकाराने 'देवबाग बचाव समिती' स्थापन झाली. या समितीला सर्व राजकीय पक्षांचे आणि स्थानिक सेवाभावी संस्थांचे सहकार्य मिळाल्यामुळे देवबागच्या किनारपट्टीला वाळूच्या 22 हजार पोत्यांचा बांध घालण्यात आला. सह्यादीच्या पायथ्याशी उगम पावून वराड, नेरूरपार, वालावली, धामापूर, आंबेरी, देवली, तारकलीर् या गावातून वाहत येणारी नदी सुमारे 20 कि.मी.चे अंतर पार करून देवबागजवळ समुदाला मिळते. सुमारे 40-45 वर्षांपूवीर् या खाडीच्या पात्रातील पाण्याची खोली जवळपास 12 ते 18 फूट होती. त्यामुळे देवबाग ते वालावली या 14 कि.मी.च्या पट्ट्यात 100 ते 120 टनाची गलबते सुखनैव मालाची वाहतूक करीत असत. परंतु हळूहळू ही खाडी गाळाने भरून गेली. पूवीर् तारकलीर्च्या समोर ज्या ठिकाणी ओहोटीचे पाणी आठ ते 10 फुटांवर येत असे, त्या ठिकाणी आता 700 3 100 मी.चा वाळूचा पट्टा निर्माण झाला आहे. या पट्ट्यावर उन्हाळ्यात क्रिकेटचे सामने भरविले जातात. तर ऐन पावसाळ्यात छोट्या-छोट्या नौकांची शाकारणी केली जाते. आता भरीस भर म्हणून त्सुनामी लाटेच्या घटनेनंतर देवबाग खाडीच्या मुखाजवळ वाळूचा असाच पट्टा निर्माण होऊन खाडीचे संपूर्ण पात्र उथळ झाले आहे. त्यामुळे समुदाच्या भरतीचे पाणी खाडीमध्ये वेगाने शिरताना या पट्ट्याच्या उंचवट्यामुळे मोबारवाडी व देवबागमध्ये शिरते. नुकत्याच झालेल्या बिगरमोसमी पावसाच्या पाण्याचा लोंढा देवबाग गावात शिरला. हे पाहता देवबाग वाहून जाण्याच्या उंबरठ्यावर आहे, असे म्हणायला हरकत नाही.

तळाशील गावाचीही स्थिती देवबागसारखीच आहे. कणकवलीत उगम पावणारी नदी रामगड, बेळणे, मालडी, मालोंड, मसुरे, बांदिवडे, कालावली, हडी, तोंडवळी, रेवंडी, तळाशील या गावांतून वहात येऊन सजेर्कोट येथे समुदाला मिळते; जी 'सजेर्कोटची खाडी' म्हणून परिचित आहे. मालडी ते सजेर्कोट हे सुमारे 18 कि.मी.चे अंतर असून तेथेही 40 वर्षांपूवीर् जलवाहतूक होत असे. परंतु आता सजेर्कोटची ही खाडीसुद्धा गाळाने भरत चालली आहे.

पूवीर् बांदिवडे, मसुरे या पट्ट्यात ओहोटीच्या वेळी सहा ते आठ फूट आणि भरतीच्या वेळी 12 ते 14 फूट पाणी असे. आता खाडीचा हा भाग कोरडा पडला आहे. तोंडवळी दत्त मंदिरापासून तळाशीलच्या दक्षिण टोकापर्यंत खाडीचे पात्रच बुजत गेले असून कमालीचे उथळही झाले आहे. त्यामुळे समुदाच्या भरतीच्या पाण्याचा लोंढा तळाशील, तोंडवळी, कालावली, मसुऱ्याची खाजणवाडी, टोळपवाडी, सय्यदजुवा या भूभागात पसरते आणि पावसाळ्यात ग्रामस्थ जीव मुठीत धरून वावरतात. गेली 25 वषेर् वाढत जाणारा हा धोका ग्रामस्थांनी आणि सागरी अभ्यासकांनी सरकारच्या नजरेस आणून दिला आहे. परंतु संकट आले की हालचाल करायची; नंतर मात्र शांत बसायचे, असा सरकारी खाक्या असून त्याचा अनुभव ग्रामस्थ घेत आहेत.

देवबाग आणि सजेर्कोट या दोन्ही खाड्यांच्या समस्या समान आहेत. त्यामुळे या दोन्ही खाड्यांचे प्रथम सवेर्क्षण होणे गरजेचे आहे. त्याचप्रमाणे खाडीच्या प्रवाहामध्ये गाळामुळे किंवा भूपृष्ठाच्या बदलामुळे वाळूच्या उंचवट्यांचे जे पट्टे निर्माण झाले आहेत, ते युद्धपातळीवर दूर करणे अगत्याचे आहे. समुदाच्या किंवा खाडीच्या बाजूने कसेतरी बंधारे घालून ही समस्या सुटणारी नाही; तर त्यासाठी खाडीच्या मुखाकडे झुकलेले आठ ते 10 मीटरचे छोटे छोटे बंधारे घालावे लागतील. पावसाळ्यात येणारा पाण्याचा प्रचंड लोंढा या बंधाऱ्यांवर आघात करेल आणि त्यामुळे पाण्यासोबत येणारा गाळ काठाच्या बाजूने पसरला जाऊन मुख्य प्रवाहाची खोली कायम ठेवण्याचे काम करेल. 100 वर्षांपूवीर् सजेर्कोटच्या खाडीमध्ये असेच छोटे छोटे बंधारे घातले गेले होते, असे जाणकारांकडून सांगितले जाते.

धूप प्रतिबंधक उपाययोजना म्हणून देवबाग आणि इतर गावांच्या समुद किनारपट्टीवर सुरू, उंडण, मारवेल या वृक्षांची पद्धतशीरपणे लागवड करावी लागेल. रेतीमध्ये उगवणाऱ्या तिवरी (मॅनग्रोव्ह)च्या झाडांची, तसेच निर्गुंडीची लागवड करावी लागेल. देवबागवर 1980 साली आलेले संकट लक्षात घेऊन तारकलीर् गावच्या पश्चिम बाजूने अशाच प्रकारे सुरूची लागवड करण्यात आली आहे. तसेच तळाशील ते वायंगणी या किनारपट्टीवरही सुमारे साडेचार कि.मी. लांबीचे सरकारी सुरूबन आहे. या सुरूबनामुळे तोंडवळीचा किनारा अद्याप सुरक्षित राहिला आहे.

गेल्या फेब्रुवारीपासून देवबाग, मोबारवाडी, तळाशील या भागाची ही समस्या ऐरणीवर आली आहे. पुढारीमंडळी त्यासाठी दररोज पत्रके काढत असतात. मात्र सिंधुदुर्गच्या जिल्हाधिकाऱ्यांनी पुढाकार घेऊन सर्वसंबंधित लोकप्रतिनिधी आणि तज्ज्ञ मंडळी यांना एकत्र आणून तातडीची उपाययोजना केली, तरच देवबाग आणि तळाशील हे भूभाग समुदाच्या आक्रमणापासून वाचविता येतील. गरज आहे, ती इच्छाशक्तीची!

कुमार कदम

 
</text>
</doc>
