<doc>
<docno>1143695.cms.txt</docno>
<text>
 
महाराष्ट्र
परभणीत रंगले बियाणे कंपन्यांचे प्रचारयुध्द
[ Thursday, June 16, 2005  12:58:35 pm]


म. टा. वृत्तसेवा

परभणी : आंध्र प्रदेश, मध्य प्रदेशातील बियाणे कंपन्यांनी परभणी आणि हिंगोली जिल्ह्यांमधील ग्रामीण भागांमध्ये प्रचाराचा धुमाकूळ घातला आहे. एकूण सहा कंपन्यांनी शेतकऱ्यांना नवनवीन आकर्षक योजनांचे प्रलोभन दाखवायला सुरुवात केली आहे. दरम्यान, बी. टी. कापसाचे बोगस बियाणे पुरवून विकणाऱ्यांवर पोलिसांत गुन्हे दाखल झाल्याने शेतकऱ्यांमध्ये खळबळ उडाली आहे.

परभणी आणि हिंगोली जिल्ह्यांत आंध्र प्रदेश आणि मध्य प्रदेशातील अनेक बियाणे कंपन्यांचा माल येतो. तसेच या भागांत कापसाची लागवडही मोठ्या प्रमाणात होते. त्यामुळे दोन राज्यांमधील बियाणे कंपन्या या भागात बाजारपेठ निर्माण करण्यासाठी दरवषीर् प्रचारयुद्ध पेटवतात.

गेल्या वषीर् अनेक शेतकऱ्यांनी खरेदी केलेले बियाणे बोगस निघाल्याच्या तक्रारी आहेत. कंपन्यांचे एजंट थेट खेड्यांत पोहचून शेतकऱ्यांना बियाणे खरेदीसाठी पटवतात. पण बोगस बियाण्यांमुळे शेतकऱ्यांचे मोठ्या प्रमाणावर नुकसान झाले आहे. यावषीर्ही बियाणे कंपन्यांच्या योजनांना हाती कमी पैसा असलेले शेतकरी बळी पडत आहे. या एजंटांवर कुणाचेही नियंत्रण नाही.

 
</text>
</doc>
