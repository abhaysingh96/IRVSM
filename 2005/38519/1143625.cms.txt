<doc>
<docno>1143625.cms.txt</docno>
<text>
 
अर्थव्यवहार
मान्सूनचा विलंब; कार्टर यांना चिंता
[ Thursday, June 16, 2005  12:26:28 pm]


वृत्तसंस्था

नवी दिल्ली : भारतीय अर्थव्यवस्थेचा कणा असलेल्या कृषि क्षेत्राचा जीवनाधार मान्सून यंदा अजूनही दमदार पदार्पण करीत नसल्यामुळे जागतिक बँकेचे संचालक मायकल कार्टर यांनी चिंता व्यक्त केली आहे. 'सर्वजण चिंता करतात म्हणून मीही चिंता करतोय', असे वृत्तपत्रांशी बोलताना श्री. कार्टर म्हणाले.

भारताचा अंदाजित विकासाचा दर 6 टक्के आहे. आथिर्क सुधारणांची व्यवस्थित अंमलबजावणी केल्यास विकासाचा दर वाढू शकतो, असे कार्टर यांना वाटते. मात्र, या आथिर्क वर्षात विकासाचा दर प्रत्यक्षात किती असेल, हे सांगणे अवघड असेल, असे त्यांनी सांगितले.

न्याय व्यवस्थेतील सुधारणा व आथिर्क सुधारणांच्या पुढील टप्प्याची अंमलबजावणी दीर्घ मुदतीसाठी ठोक देशी उत्पादन ('जीडीपी') वाढविण्यास मदत करू शकतील. गुंतवणुकीसाठी पोषक वातावरणाची निमिर्ती आणि नियामक यंत्रणा अधिक सक्षम बनविल्यास दीर्घ काळात अर्थव्यवस्थेच्या वाढीसाठी सकारात्मक वातावरण तयार होऊ शकते, असे कार्टर यांनी सूचित केले.

गेल्या आथिर्क वर्षात (2004-05) अपेक्षापेक्षा जास्त विकासाचे उद्दिष्ट साध्य केल्यामुळे तूट 4.1 टक्क्यांपर्यंत कमी करता आली. या वर्षातही तशीच परिस्थिती राहिली तर भारतीय अर्थव्यवस्थेला गती मिळू शकेल, असा अंदाज त्यांनी व्यक्त केला.

 
</text>
</doc>
