<doc>
<docno>1144211.cms.txt</docno>
<text>
 
महामुंबई
मिड डेच्या पत्रकारांना अटकपूर्व जामीन
[ Thursday, June 16, 2005  10:15:51 pm]


म. टा. प्रतिनिधी

मुंबई : उपमुख्यमंत्री आर. आर. पाटील यांना स्टिंग ऑपरेशनमध्ये अडकाविण्याचा प्रयत्न केल्याचा आरोप असलेल्या मिड डे या सायंदैनिकाच्या तीन पत्रकारांना सेशन्स कोर्टाने गुरुवारी अटकपूर्व जामीन मंजूर केले.

पाटील यांच्या बंगल्यावर गदीर् असताना जनतेने भेटण्याच्या वेळात हे दोघेजण तेथे गेले असल्याने त्यांच्यावर 452 कलम लावता येत नाही, असा अभिप्राय देत न्या. एस. एन. रानडे यांनी प्रत्येकी 10 हजार रुपयांच्या हमीवर या तिघांना अटकपूर्व जामीन मंजूर केला आहे. तसेच, पुढील 15 दिवस त्यांनी मलबार हिल पोलिस ठाण्यावर हजेरी लावायची आहे.

पाटील यांच्या 'चित्रकूट' या सरकारी निवासस्थानी जनता दरबार भरला असताना बारबाला असल्याची बतावणी करत मिड डेची वार्ताहर वर्षा गोपीनाथन व छायाचित्रकार शादाब खान यांनी हे स्टिंग ऑपरेशन करण्याचा प्रयत्न केला होता. या दोघांवर तसेच मिड डेच्या वरिष्ठ पत्रकार लाजवंती डिसोजा यांच्यावर पोलिसांनी फौजदारी प्रक्रिया संहितेच्या 419, 452, 34 व 109 या कलमांखाली गुन्हा नोंदवला आहे.

 
</text>
</doc>
