<doc>
<docno>1143633.cms.txt</docno>
<text>
 
लेख
आगीशी खेळ!
[ Thursday, June 16, 2005  12:30:31 pm]


गांधीयुगाच्या उदयापूवीर्चे जीना ते फाळणीनंतरच्या पाकिस्तानच्या घटना समितीतील जीना यांच्या मधल्या काळातील 'डायरेक्ट अॅक्शन'वाल्या जीनांचे काय?

सत्य मतलबासाठी हवे तेव्हा दडपणे व हवे तेव्हा उकरणे (अयोध्या) हा मक्ता राष्ट्रवादाच्या नावावर कोणाला घेऊ देणे अत्यंत धोक्याचे आहे. सत्ताकारणाची अशी बाजारी खेळी जेव्हा धर्माधिष्ठित द्विराष्ट्रवादाला प्रतिष्ठित करते व परिणामत: राष्ट्रीय जीवनाचे अधिष्ठान असलेल्या मूल्यांच्या जीवावर उठते, तेव्हा समाजाला त्यांची गंभीर दखल घ्यावीच लागते.

मानवी संस्कृतीत सर्वात सार्मथ्यवान काय? तर तिचा पायाच ज्यांनी घातला ते शब्द; पण शब्दांचे हे स्थान 'व्होट माकेर्ट'मधील सत्ताकारणाच्या कंत्राटदारांनी आता जवळपास हिरावून घेतले आहे. जादूगाराच्या हातचलाखीने शब्दांच्या कसरती करून क्षणार्धात ते त्यांचे बोळे करून टाकू शकतात; एवढेच नव्हे, तर सत्याच्या अगदी विरोधी टोकाची वस्तुस्थिती दर्शवली जाईल, असा सत्यांश हिशेबी पद्धतीने सांगून व त्यालाच पूर्ण सत्याच्या मायावी पोखाशात उभे करून साऱ्या राष्ट्राला तोंडात बोट घालायला लावू शकतात. असाच एक अचाट प्रयोग इथे नुकताच भाजपचे अध्यक्ष लालकृष्ण अडवाणी यांनी केला.

भारतीय उपमहाद्वीपाचे सारे राजकीय, सामाजिक, ऐतिहासिक संदर्भ लक्षात घेता एखादा महत्त्वाचा राजकीय नेता पाकिस्तानात जाऊन जीनांविषयी काही बोलला तर त्याला राजकीय महत्त्व येणार, हे उघडच आहे. अशा परिस्थितीत जीनांना सेक्युलॅरिझमचे प्रमाणपत्र देण्यामागे अडवाणींचे फार मोठे हिशेब असणार. या प्रमाणपत्राच्या राष्ट्रीय चचेर्त कालपर्यंतचा त्रिशूळधारी लढाऊ हिंंदुत्ववादी नेता जीनांच्या बाजूला तर सारी सेक्युलर मंडळी (अर्थात पवार-लालू- चंदाबाबूंसारखी भोंगळ विचारांची वा फर्नांडिस-रामविलास यांच्यासारखी केवळ बिहारच्या सत्ताकारणाच्या आधारावर आपले राजकीय अस्तित्व टिकवू पाहणारी वगैरे सोडून) विरोधात, हे चित्र अडवाणींसाठी- भाजपसाठी प्रचंड राजकीय फायद्याचे असू शकेल; तत्त्वज्ञानाचे ब्रह्माचर्य गेले तरी अडवाणींना पक्षातील सत्तापदाचे गाढव सुरक्षित ठेवू देणे हा त्यांचा पक्षीय मामलाही असेल; पण सत्ताकारणाची अशी बाजारी खेळी जेव्हा धर्माधिष्ठित द्विराष्ट्रवादाला मागच्या दाराने उकरून काढून प्रतिष्ठित करते व परिणामत: राष्ट्रीय जीवनाचे अधिष्ठान असलेल्या मूल्यांच्या जीवावर उठते, तेव्हा त्यांची गंभीर दखल घ्यावीच लागते.

जीना विचाराने वा व्यक्तिगत जीवनात 'सेक्युलर' होते की नाही वा एकदा वेगळ्या पाकिस्तानची निमिर्ती झाल्यावर ते राष्ट्र त्यांना 'सेक्युलर' हवे होते की नाही, हे भारतीय समाजजीवनात अत्यंत गैरलागू मुद्दे आहेत. समाजनेत्याचे, त्याच्या विचारांचे सारसर्वस्व हे 'कथनी'वरून नव्हे तर 'करणी'वरून ठरवावे लागते. भारतासाठी जीनांच्या 'कथनी' तसेच 'करणी'विषयी मुख्यत: काय बरे म्हणता येईल? तर 'हिंदू-मुस्लिम एकत्र जगूच शकत नाहीत,' हा त्यांचा रक्तलांच्छित फाळणीकडे नेणारा धर्माधिष्ठित द्विराष्ट्रवादाचा सिद्धांत भारतीय उपमहाद्वीपात दुदैर्वाने अजूनही धगधगत आहे. दहा लाख लोकांचे अमानुष शिरकाण व दीड कोटींच्या नशिबी आलेले निर्वासितांच्या छावण्याचे जीवन, हे सारे फाळणीच्या वेळी घडूनही देशाचे नष्टचर्य थांबलेले नाही. काश्मीरची भळभळती जखम हजारो लोकांचे बळी घेऊनही आज वाहतेच आहे; कारण काय? तर फाळणीचा न संपलेला धर्माधिष्ठित 'द्विराष्ट्रवादी' अजेंडा. ''काश्मीर प्रश्ान् संपला नाही, तर 'कारगिल' होतच राहील'', हे ठणकावून सांगण्यात मुशर्रफ यांनी बिलकुल संकोच केलेला नाही. मग ज्या समाजाच्या पोटात आज सुमारे 15 कोटी मुसलमान देशाच्या कानाकोपऱ्यात विखुरलेले आहेत, त्यांच्या स्वस्थ-शांत जीवनासाठी जीनांची विशिष्ट काळातली 'अर्ध-कथनी' महत्त्वाची की त्यांच्या जीवनकार्याचे सार असलेल्या 'करणी'च्या वैचारिक आधाराच्या न विझलेल्या आगीची काळजी महत्त्वाची?

निरर्थक धुरळ्यात अनेक वेळा प्रत्यक्ष नेमके काय घडले हे विसरू न देणे, हे महत्त्वाचे असते. पाकिस्तानभेटीत अडवाणी यांनी जीनांच्या स्मृतिस्थळाला भेट दिली व तेथील व्हिजिटर्स बुकांत जे लिहिले, ते एका राष्ट्रीय दैनिकात अवतरण चिन्हात उद्धृत केले आहे. ते पुढीलप्रमाणे- ''अनेक माणसे इतिहासावर आपला न पुसता येणारा ठसा उमटवितात. मात्र इतिहास घडवणाऱ्या व्यक्ती फार थोड्या असतात. जीना हे अशा मोजक्या व्यक्तींपैकी एक होते... सरोजिनी नायडू यांनी त्यांना हिंदू-मुस्लिम ऐक्याचे राजदूत म्हटले... पाकिस्तानच्या घटना समितीपुढील भाषणात त्यांनी... सेक्युलर पाकिस्तानची.. संकल्पना मांडली...!''

जीनांच्या ऐतिहासिक 'रोल'चा हा अर्थ आहे का? गांधीयुगाच्या उदयापूवीर्चे जीना ते फाळणीनंतरच्या पाकिस्तानच्या घटना समितीतील जीना यांच्या मधल्या काळातील 'डायरेक्ट अॅक्शन'वाल्या जीनाचे काय? सत्य मतलबासाठी हवे तेव्हा दडपणे व हवे तेव्हा उकरणे (अयोध्या) हा मक्ता राष्ट्रवादाच्या नावावर कोणाला घेऊ देणे अत्यंत धोक्याचे आहे. केवळ कोणी वेगळे राष्ट्र मागितले हा गुन्हा मानायचे कारण नाही आणि जीना व पाकिस्तानचा द्वेष करण्याचा तर प्रश्ान्च नाही; पण त्याचा आधार विषारी होता व तो आधार आज वा उद्याही देशाला विषारी ठरू शकतो, याचे भान सतत बाळगलेच पाहिजे. हिंदू-मुसलमान एकत्र राहू शकत नाहीत, हा धामिर्क आधार सेक्युलॅरिझमच्या वाटेत येत नसेल तर देशात उरलेल्या (आता सुमारे पंधरा कोटी) मुसलमानांनी इथे कसे जगायचे? तसेच या आधारावर उद्या जसजसे ज्या ज्या प्रदेशांचे धामिर्क लोकसंख्येचे चित्र बदलेल, तसतशा देशाच्या फाळण्या करीत राहायचे का? (म्हणजे फाळणीचा 'अनफिनिशड् अजेंडा' त्रिकाल कायम!) त्या त्या वेळीही अडवाणींच्या दृष्टीने जीना मृत्योत्तरही 'इतिहासच घडवीत' असतील नाही का? उद्या याच आधारावर देशाच्या इतिहासातील काळ्याकुट्ट 'गुजरातकांडा'चे कोणी 'सेक्युलर क्लिन्सिंग' म्हणून समर्थन करू लागला, तर ते सेक्युलॅरिझममध्ये का बसणार नाही? काँग्रेसमधील मुसलमानांना 'मुस्लिम राष्ट्रदोही' यासारखी श्ेाव्यिांची लाखोली वाहून जीनांनी त्यांना जगणे अशक्य करून टाकले होते. एवढेच नव्हे तर गांधींच्या मृत्यूनंतरही जीनांनी 'हिंदूं'च्या नेत्याचा मृत्यू अशी टिप्पणी केली. म्हणजे फाळणीनंतरच्या भारतातील मुसलमानांनीही कोणा 'हिंदू'ला नेता मानता नये का? गांधी-काँग्रेसद्वेष असेल व त्या घडीला आपला फायदा होणार असेल तर जीनांचे हे सारे विषही चालेल, अशी तर भूमिका अडवाणींच्या या 'द्विराष्ट्रवादी निधमीर्पणा' मागे नाही ना? की हे पचल्यावर फाळणीचे पाप नेहरू-काँग्रेसच्या माथी मारण्याचे हिशेब? एका दगडात दोन पक्षी!

पण त्याहीपेक्षा वर उद्घृत केलेल्या शेऱ्यातील महत्त्वाचा मुद्दा दुसराच आहे. जीनांनी 'इतिहास घडविताना' धामिर्कतेच्या आधारावरच विषारी प्रचार केला व रक्तालांच्छित मार्गाने फाळणी होऊन पाकिस्तान निर्माण केला, याला भारतीय 'इतिहास घडवणे' असे म्हणू शकतील का? हजारो मैलांवरून घोड्यांच्या पाठीवरून परधमीर्य परकी मुलखात येऊन धामिर्क स्थळ लुटण्यात मोहंमद गझनीचे धाडस व पराक्रम नव्हता का? त्याचे आपण कौतुक करतो का? शिवाजी महाराजांचा प्राण घेण्यात दुदैर्वाने यशस्वी होऊन हिंंदवी स्वराज्य कळीतच खुडले गेले असते तर 'अफझलखानाने इतिहास घडविला', असे आपण म्हटले असते का? बुश हे इराकमध्ये लोकशाही स्थापन करण्याचा इतिहास घडवीत आहेत का?

' इतिहास घडवणे' हा शब्दप्रयोग करताना, कृतीमागचा हेतू, आधार, त्याचे दूरगामी परिणाम, ध्येयासाठी निवडलेला मार्ग, परिस्थिती असे अनेक संदर्भ ध्यानात घ्यावे लागतात. वरील शब्दप्रयोगांच्या एकशतांश अर्थाचे शब्द दुसऱ्या कोणा सेक्युलर राजकीय प्रतिर्स्पध्याने अनवधानाने वा प्रामाणिकपणे वापरले असते तर अडवाणी आणि मंडळींची काय प्रतिक्रिया राहिली असती? फाळणीनंतर केवळ दोन महिन्यांनी धर्माच्या आधारे जर इसायल निमिर्तीला यूनोत जीनांच्या सरकारातील परराष्ट्रमंत्र्यांनी जोरदार विरोध केला व जवळपास त्याचवेळी जीनांच्याच सरकारने टोळीवाल्यांच्या नावाखाली सैन्य घुसवून मुस्लिम आहे म्हणून काश्मीर बळाने ताब्यात घेण्याचा प्रयत्न केला व एकतृतियांश घेतलाही. जीना-अडवाणींचा 'द्विराष्ट्रवादी सेक्युलॅरिझम' असा आहे का?

अस्पृश्यता, अतिकठोर सामाजिक विषमता हे गंभीर डाग होते; तरीही या भूमीला किमान चार-पाच हजार वर्षांची नम्र अभिमान वाटावा अशी संस्कृती आहे. सांस्कृतिक सोडाच; पण तिचे राजकीय नेतृत्वही अशा मतलबी जीवघेण्या खेळी खेळणाऱ्यांकडून होऊ शकत नाही. पाकिस्तानातून शिकून आलेल्या या 'अयोध्यावीरा'च्या 'द्विराष्ट्रवादी सेक्युलॅरिझम'ची या संस्कृतीला मुळीच जरुरी नाही. आमच्या पूर्वजांनी तिचा पाया युरोपीय सेक्युलॅरिझमपेक्षाही सहसपटींनी भक्कम व उदार विचारांनी घातलेला आहे. ''धामिर्क सहिष्णुता ही अत्यंत संकुचित कल्पना आहे. परधर्माला 'केवळ सहन करायचे?' छे, छे तो तर स्वीकारायचाच. सारेच धर्म जर एकाच परम सत्याचे वेगवेगेळे आविष्कार आहेत तर 'सहन करण्याचा' प्रश्ान्च कुठे येतो? सारे, धर्म मुळी एकच आहेत'', इति स्वामी विवेकानंद.

प्रश्ान् आहे तो हा की आम्हाला आमच्या या एकत्वगामी, शक्तिशाली, जीवनदायी अशा अमृताच्या वारशाचे किमान भान तरी आहे का? अशा जीवनदृष्टीने आपले अंत:करण निर्मळ झाले की अशा मतलबी अर्धसत्याच्या राजकीय खेळी खेळण्याची राजकारण्यांचीही हिंमत होणार नाही!

राजा देसाई

 
</text>
</doc>
