<doc>
<docno>1144162.cms.txt</docno>
<text>
 
अर्थव्यवहार
महिंद अँड महिंदचा 550 कोटींचा प्रकल्प
[ Thursday, June 16, 2005  09:26:51 pm]


म. टा. विशेष प्रतिनिधी

मुंबई : नाशिक, पुणे, औरंगाबाद येथे बरेच वाहन उद्योग असल्याने भविष्यात महाराष्ट्र हे ऑटोमोबाइल उद्योगाचे देशातील डेट्रॉइट व्हावे, असे आपले प्रयत्न आहेत, असे मुख्यमंत्री विलासराव देशमुख यांनी 'महिंद अँड महिंद' कंपनीबरोबर नाशिक येथे 550 कोटी रुपयांच्या गुंतवणुकीचा प्रकल्प उभारण्यासाठी सामंजस्य करार करताना सांगितले.

महिंद अँड महिंद आणि रेनॉल्ड ही फ्रेंच कंपनी 2007मध्ये 'लोगान' ही मोटार बाजारात आणणार असून, नाशिक येथे 550 कोटी रुपयांच्या प्रकल्पाचा विस्तार करणार असल्याने राज्य सरकारबरोबर सामंजस्य करार करण्यात आला. त्यावेळी मुख्यमंत्री म्हणाले की, राज्यात गुंतवणूक आणण्यासाठी आपण अमेरिकेला निघालो असतानाच हा साडेपाचशे कोटींच्या गुंतवणुकीचा करार होणे, हा चांगला योग आहे.

महिंद आणि महिंदच्या नाशिकच्या कारखान्यात 'स्कॉपिर्ओ' या वाहनाचे उत्पादन केले जाते. तिथेच साडेपाचशे कोटींची गुंतवणूक करून 'लोगान' ही मोटार उत्पादित केली जाईल. दरवषीर् 50 हजार गाड्यांचे उत्पादन करण्याची क्षमता या प्रकल्पात असेल, अशी माहिती कंपनीने दिली. राज्य सरकार मेगाप्रोजेक्टना देत असलेल्या इलेक्ट्रिसिटी ड्युटी, ऑक्ट्रॉय, स्टँप ड्युटी यांबाबतच्या सवलती या प्रकल्पाला मिळतील.

पुणे, औरंगाबाद व नाशिक या पट्ट्यात मोठ्या प्रमाणात वाहन उत्पादनाचे उद्योग असून भविष्यात महाराष्ट्र हे अमेरिकेतील मोटारींच्या कारखान्यांसाठी प्रसिद्ध असलेल्या डेट्रॉइटप्रमाणे वाहन उद्योगाचे केंद व्हावे, असे आपले प्रयत्न आहेत, असे मुख्यमंत्र्यांनी सांगितले. त्यासाठीच वाहन उद्योगाला प्रोत्साहन देण्याचे राज्य सरकारचे धोरण आहे, असे ते म्हणालेे.

कुणी काहीही म्हणाले, तरी गुंतवणूकदारांना महाराष्ट्राबाबत आकर्षण आहे आणि अमेरिकेतही आपल्याला चांगला प्रतिसाद मिळेल, असा विश्वास मुख्यमंत्र्यांनी व्यक्त केला. अमेरिकेत बायोटेक्नॉलॉजी, फिनान्शियल कंपन्या, हवाई वाहतूक क्षेत्रातील कंपन्या, सॉफ्टवेअर कंपन्या, करमणूक क्षेत्रातील कंपन्या यांतील गुंतवणूकदार भेटणार असल्याचे उद्योग सचिव व्ही. जयरथ यांनी सांगितले.

 
</text>
</doc>
