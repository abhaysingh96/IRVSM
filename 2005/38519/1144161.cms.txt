<doc>
<docno>1144161.cms.txt</docno>
<text>
 
अर्थव्यवहार
'एचडीएफसी'ला 1123.83 कोटी नफा
[ Thursday, June 16, 2005  09:26:15 pm]


वृत्तसंस्था

नवी दिल्ली : गृहकर्ज व्यवसायातील महाकाय कंपनी 'एचडीएफसी'ने मार्च 2005 अखेरीस संपलेल्या आथिर्क वर्षात 1123.83 कोटी रुपयांचा निव्वळ नफा मिळवला आहे. 2003-04 वर्षात 947.04 कोटी रु. नफा मिळवणाऱ्या 'एचडीएफसी'ने 2004-05 वर्षात नफ्यात 18.66 टक्के वाढ नोंदवली आहे.

कंपनीच्या एकूण उत्पन्नातही 13.68 टक्के वाढ होऊन 3697.54 कोटी रुपये एवढे झाले आहे.

दक्षिण आफ्रिकेची 'सनलाम' भारतीय विमा बाजारात उतरणार

आफ्रिकेतील 'साउथ आफ्रिकन इन्शुअरर सनलाम' कंपनीचा भारतातील विमा क्षेत्रातील प्रवेशाचा मार्ग मोकळा झाला आहे. भारतातील श्रीराम समूहासोबत विमा क्षेत्रात प्रवेश करणाऱ्या या कंपनीच्या भारत प्रवेशाला केंद सरकारने मंगळवारी हिरवा कंदील दाखवला.

अर्थमंत्री पी. चिदंबरम यांनी मंगळवारी थेट परकीय गुंतवणुकीच्या 19 प्रस्तावांना मान्यता दिली. 'सनलाम'चा प्रस्ताव त्यातीलच एक होय. सनलाम विमा कंपनी 82.5 कोटी रुपयांची गुंतवणूक करणार असून, श्रीराम समूहातील त्यांच्या संयुक्त विमा कंपनीत त्यांचा हिस्सा 26 टक्के राहणार आहे.

विमा क्षेत्रातील थेट परकीय गुंतवणूक संधीचा फायदा घेत दक्षिण आफ्रिकेतील भारतातील विमा क्षेत्रात प्रवेश करणारी ही दुसरी कंपनी आहे. या अगोदर दक्षिण आफ्रिकेतील 'ओल्ड म्युच्युअल कंपनी'ने भारतातील कोटक महिंदबरोबर संयुक्त विमा कंपनीची स्थापना केली आहे.

सध्या विमा व्यवसायात सरकारच्या 'एलआयसी' व्यतिरिक्त खाजगी क्षेत्रात आयसीआयसीआय प्रुडेन्शियल, बिर्ला सनलाइफ, एचडीएफसी स्टँडर्ड लाइफ, टाटा एआयजी, एसबीआय लाइफ, बजाज अलायन्झ, मॅक्स न्यूयॉर्क लाइफ, ओम कोटक, आयएनजी वैश्य, अविवा मेटलाइफ, एएमपी सन्मर आणि सहारा लाइफ या 12 कंपन्या स्पधेर्त आहेत व त्यांनी जवळपास 25 टक्के विमा बाजारपेठ काबीज केली आहे.

चेंबूर नागरी सहकारी बँकेचा 15 टक्के लाभांश

चेंबूर नागरी सहकारी बँकेने 2004-05 आथिर्क वर्षात एक कोटी रु.हून अधिक निव्वळ नफा मिळवून 15 टक्के लाभांश जाहीर केला आहे. बँकेने थकित कर्जांचे एकूण कर्जव्यवहाराशी प्रमाण शून्यावर आणल्याचा दावा पत्रकात केला आहे.

 
</text>
</doc>
