<doc>
<docno>1144033.cms.txt</docno>
<text>
 
महाराष्ट्र
अवैध वाळू उपशावर छापा
[ Thursday, June 16, 2005  07:28:09 pm]


म. टा. वृत्तसेवा

कराड : अवैध वाळू उपशाच्या वाढत्या प्रकारांना आळा घालण्यासाठी साताऱ्याचे जिल्हाधिकारी सुब्बराव पाटील यांनी रेठरे परिसरात अचानक छापा घालून वाळू उपसा करणारी वाहने ताब्यात घेतली.

तालुक्यातील रेठरे बुदुक, रेठरे खुर्द, खुबी वाठार या परिसरातून वरचेवर अवैध वाळू उपसा होत असल्याचे प्रशासनाच्या निदर्शनास आले होते. त्यामुळे पोलिस पथक आणि वरिष्ठ सरकारी अधिकाऱ्यांंसह त्यांनी या भागाला अचानक भेट दिली. त्यांनी बारा ट्रक ताब्यात घेतले आहेत. संबंधित वाहनचालकांची चौकशी करून कारवाई केली जाईल, असे पाटील यांनी सांगितले.

याच परिसरातून यापूवीर्च्या दोन छाप्यांत वाळूने भरलेली 25 वाहने ताब्यात घेतली होती. त्यांच्याकडून 12 हजार दंड वसूल करण्यात आला होता. त्यानंतर ज्यादा वाळू वाहून नेणाऱ्या 16 ट्रकवर कारवाई करून 96 हजारांचा दंड वसूल करण्यात आला होता. या पार्श्वभूमीवर पाटील यांना केवळ मोकळी वाहने मिळाल्याने छाप्याची माहिती पूवीर्च फुटल्याचा संशय आहे.

पोषण आहारात केळी, अंडी, बिस्किटेही

पहिली ते पाचवीच्या विद्यार्थ्यांना खिचडीसोबतच आता केळी, अंडी आणि बिस्किटे असा आहार देण्यात येणार असून त्यामुळे प्राथमिक शाळेतील गळती थांबण्यास मदत होऊ शकेल. अन्न शिजवण्यासाठी शाळांना सप्टेंबरपासून सरकारतफेर् प्रतिविद्याथीर् एक रुपया अनुदान देण्यात येणार आहे. त्यामुळे आठवड्यातून किमान एकदा अंडी, केळी किंवा बिस्किटे असा आवडीचा खाऊ मिळू शकेल.

पोलिसाच्या मुलासच अटक

महिला पोलिस उज्ज्वला झेंडे यांचा मुलगा अभिनंदनसह तिघांना शहर पोलिसांनी मोटरसायकल चोरी प्रकरणी अटक केली आहे. विना नंबरच्या गाड्या फिरवताना पाहून पोलिसांनी त्यांना ताब्यात घेतले.

संतप्त जमावाचा पोलिसांवर हल्ला

कराड-चिपळूण हायवेवर निसरे फाटा टोल नाक्यावर एका पोलिसाने जीपचालकाला बेदम मारहाण केल्याने संतप्त होऊन जमावाने त्या पोलिसांविरुध्द रास्ता रोको केला. त्यामुळे हायवेवरील वाहतूक तीन तास विस्कळीत झाली होती.

संतोष पवार या जीप ड्रायव्हरची टोल नाक्यावरील कर्मचाऱ्याबरोबर किरकोळ बाचाबाची झाली. त्यावेळी मधुकर पवार या पोलिसाने भांडणात पडून पवार यांना मारहाण केली. त्यात तो बेशुध्द पडला. झाला प्रकार पाहून जमावाचा राग अनावर झाला. त्यांनी घोषणा देत रास्ता रोको केला. कराड आणि पाटण येथून पोलिस कुमक मागवून परिस्थिती नियंत्रणात आणली गेली.

 
</text>
</doc>
