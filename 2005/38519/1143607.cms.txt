<doc>
<docno>1143607.cms.txt</docno>
<text>
 
क्रीडा
भारतीय फुटबॉलपटूंना खेळ उंचवावा लागेल
[ Thursday, June 16, 2005  12:03:00 pm]


वृत्तसंस्था

पेशावर : क्वेट्ट्यातील पहिल्या कसोटीत आपल्या सुमार खेळाने प्रेक्षकांची निराशा करणाऱ्या भारतीय फुटबॉल संघाला आता आपला खेळ उंचवावा लागेल. कयुम स्पोर्ट कॉम्प्लेक्समध्ये गुरुवारी भारत-पाकिस्तान यांच्यातील दुसरा फुटबॉल कसोटी सामना खेळला जाईल. भारतीय कर्णधार वेंकटेश म्हणाला, आमच्या आघाडीच्या फळीतील खेळाडू जोरदार खेळत करतील अशी आशा आहे. क्वेट्ट्यातील पहिली कसोटी 1-1 अशी बरोबरी सुटली होती.

वेंकटेशने सांगितले की, पाकिस्तानची बचावफळी भेदत आम्ही अनेक हल्ले चढविले होते. परंतु या संधीचे गोलात रूपांतर करण्यात आम्हाला अपयश आले. संपूर्ण सामन्यावर 90 मिनिटे आम्ही चांगला खेळ केला पण विजयाने आम्हाला हुलकावणी दिली.

कुठल्याही मालिकेतील सलामीची लढत ही कठीणच असते. उभय संघांच्या खेळाडूत चांगला खेळ करण्यावर स्पर्धा असते. पण आता आम्ही चांगला खेळ करू अशी आशा व्यकत करून वेंकटेश म्हणाला : दुसऱ्या कसोटीत आम्ही नवीन डावपेच लढवू आणि पाकिस्तानच्या कच्च्या दुव्यांचा फायदा उठवू.

भारतीय संघाच्या दृष्टीने दु:खाची बाब म्हणजे संघाचे प्रशिक्षक प्रदीप दत्ता यांच्या वडिलांचे कोलकात्यात निधन झाले. या बातमीने संघाला धक्का बसला. पाकिस्तानचा संघ मात्र जोरात तयारी करतोय.

पाकिस्तानचा कर्णधार महमंद जाफर पत्रकारांशी बातचीत करताना म्हणाला की, पहिल्या सामन्यातील त्रुटींवर आम्ही आता मात करू. पुढच्या दोन्ही सामन्यात आम्ही खेळावर लक्ष केंदीत करू. क्वेट्ट्यातील पहिल्या कसोटीच्या उत्तरार्धात आमचा खेळ चांगला झाला होता. त्याचीच पुनरावृत्ती दुसऱ्या कसोटीत करू अशी आशा त्याने व्यक्त केली. क्वेट्ट्यातील पहिल्या कसोटीत सुनील चेत्रीने 65 मिनिटाला गोल करून भारताचे खाते उघडले होते पण भारतीय खेळाडूंनी गोल करण्याच्या अनेक संधी वाया दवडल्या याचा फायदा उठतव सामना संपायला 12 मिनिटं असताना पाकिस्तानने महमंद इस्साच्या गोलवर बरोबरी साधली.

पाकचा कर्णधार महमंद जाफरने सांगितले की क्वेट्ट्यातील पहिल्या लढतीत आमच्या आघाडीच्या फळीतील खेळाडूंनाह उशिरा सूर गवसला. पण बचावफळीने मात्र चोख भूमिका बजावत भारताचे हल्ले फोलर ठरवले. परंतु आता आम्हाला पहिल्या कसोटीतील खेळावर विसंबून राहणे परवडण्यासारखे नाही. पुढच्या कसोटीत आम्हाला अधिक जोरकसपणे आणि आत्मविश्वासाने खेळ करावा लागेल. लाहोरच्या तिसऱ्या व अंतीम कसोटीपूवीर् आमच्याकडे 1-0 अशी आघाडी असेल असेही जाफरने नमूद केले.

पाकिस्तानने 3 कसोटी सामन्यांची मालिका जिंकल्यास त्यांना दीडलाख रुपयांचे रोख इनाम देण्यात येईल अशी घोषणा पाकिस्तान फुटबॉल फेडरेशनचे अध्यक्ष फैझल साले हयात यांनी केले. आमच्या चुका आम्हाला कळल्या असून, त्यांची पुनर्रावृत्ती होणार नाही याची दक्षता आम्ही घेऊ असे जाफर याने सांगितले. पेशावरचा सामना भारतीय प्रमाणवेळेनुसार रात्री 9 वाजता सुरू होईल. 20 वर्षांनंतर पेशावरमध्ये आंतरराष्ट्रीय फुटबॉल सामना होत आहे.

प्रतिस्पधीर् संघ यातून निवडणार

भारत : ष्णमुगम वेंकटेश (कर्णधार), सतीशकुमार, महेेश गवळी, सुरकुमार सिंग, सईद रहिम नबी, हबीबऊर रेहमान मोंडल, फिलीप गोम्स, क्लिफर्ड मिरांडा, क्लायमॅक्स लॉरेन्स, अभिषेक यादव, सुनील चेत्री, संग्राम मुखजीर्, मंजू नानंजगुड, शिवरंजू, पप्पाचेन प्रदीप, जतीनसिंग बिश्त, बीबीयानो फर्नांडिस, ज्युलेस अर्ल्बतो डायस, सुखवींदरसिंग, अब्दुल हकीम, सुरजीत बोस.

पाकिस्तान : जाफर खान (कर्णधार), नवीद अक्रम, तन्वीर अहमद, इजाझ अहमद, महमंद इम्रान, झहीद हमीद, अतिक ऊर रेहमान, आरीफ महमूद, इम्रान हुसेन, महंमद इस्सा, अब्दुल अझीझ, मेहमूद अहमद, यासीर शाबीर, महमूद खान, अब्दुल नासीर, फारूक शाह आणि शब्बीर हुसेन.

 
</text>
</doc>
