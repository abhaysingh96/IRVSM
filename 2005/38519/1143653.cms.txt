<doc>
<docno>1143653.cms.txt</docno>
<text>
 
प्रगती फास्ट
ब्राइट फ्युचर इन सोशल वर्क
[ Thursday, June 16, 2005  12:38:19 pm]


निर्मला निकेतन कॉलेज ऑफ सोशल वर्कमध्ये शिकत असलेल्या मनीषा देसाईला लहानपणापासूनच पर्यावरणाची आवड होती. आपली आवड हेच करिअर बनवण्यासाठी सध्या ती मास्टर इन सोशल वर्क करत आहे. पर्यावरण विषयात यापुढे आपण अधिक प्रभावीपणे काम करू, असा आत्मविश्वास मनीषाला या कोसमधून मिळाला आहे. मनीषाप्रमाणेच सोशल वर्कमध्ये करिअर करू इच्छिणाऱ्या विद्यार्थ्यांची संख्या दरवषीर् झपाट्याने वाढत आहे. स्वतंत्रपणे काम करण्याबरोबरच समाजसेवी संस्था, राष्ट्रीय आंतरराष्ट्रीय कंपन्यांमधूनही समाजसेवकांची मागणी वाढू लागली आहे.

जॉब ओरिएण्टेड ग्लॅमरस कोसेर्सच्या गदीर्त आता सोशल वर्क हे नावही विद्यार्थ्यांचं लक्ष वेधून घेऊ लागलं आहे. काहीतर करून दाखवण्याची जिद्द आणि मेहनतीची तयारी ही कोणत्याही क्षेत्रात यशस्वी होण्यासाठी आवश्यक असते. समाजातील वंचित घटकांबरोबरच चालण्याची तयारी, ऑफिसातील एसीत बसण्याऐवजी बाहेर फिरण्याची तयारी असणाऱ्यांना या क्षेत्रात अनेक संधी असल्याचं सोशल वर्क अभ्यासक्रमाचं प्रशिक्षण देणाऱ्या संस्थांमधील शिक्षकांचं म्हणणं आहे. या क्षेत्रात अनेकदा व्यवस्थेशी झगडावं लागत असल्यामुळे वैफल्य, निराशा पदरी पडण्याची शक्यता असते. त्यामुळे मनाचा कणखरपणाही सोशल वर्ककडे करिअर म्हणून बघणाऱ्या विद्यार्थ्यांनी अंगी बाणवणं आवश्यक आहे.

खेड्यापाड्यांपासून ते अगदी युनायटेड नेशन्सपर्यंत काम करण्याची संधी सोशल वर्कमधून मिळू शकते. हा कोर्स करणाऱ्या विद्यार्थ्यांसाठी अनेक संधी निर्माण होत आहेत. सोशल वर्क ग्रॅज्युएट्सना बेकार बसावं लागत नाही. अनेक कंपन्यांच्या वाढत्या कॉपोर्रेट सोशल रिन्स्पॉसिबिलिटींमुळे अनेक जॉब्स निर्माण झाले आहेत. नॅशनल, इण्टरनॅशनल कंपन्यांकडून येणाऱ्या डोनेशन्समुळे समाजसेवी संस्थांमधूनही सोशल वर्क ग्रॅज्युएट्सना चांगल्या संधी निर्माण होत आहेत. शाळा, विविध सरकारी विभागांमध्येही सोशल वर्क या शब्दाचं महत्त्व वाढत असल्याकडे निर्मला निकेतन कॉलेज ऑफ सोशल वर्कमधील प्रोफेसर अंजली कानेटकर यांनी लक्ष वेधलं आहे. त्यांच्या मते या क्षेत्रात स्वतंत्रपणे काम करणाऱ्यांसाठीही बराच वाव निर्माण झाला आहे.

दुसरीकडे कुठे अॅडमिशन मिळाली नाही म्हणून सोशल वर्क कोर्सची निवड करणाऱ्या विद्यार्थ्यांची संख्या 30 टक्केआहे. या क्षेत्रातील ग्लॅमर बघूनही 15 ते 20 टक्के विद्याथीर् येतात. पण सोशल वर्ककडे गंभीरपणे बघणाऱ्या विद्यार्थ्यांची संख्या 50 टक्के असल्याकडे निर्मला निकेतन, एसएनडीटी, टाटा इन्स्टिट्यूट अशा सोशल वर्कचं प्रशिक्षण देणाऱ्या संस्थांनी लक्ष वेधलं आहे. आपल्या आवडीला शास्त्रोक्त अभ्यासक्रमाची जोड मिळाली आहे. बिहेविअर मॅनेजमेण्ट, रिसोर्स मॅनेजमेण्ट, सायकॉलॉजी अशा विषयांचा असलेला अंतर्भाव आणि फिल्ड वर्कमधून समाजसेवेचं मिळणारं बाळकडू यामुळे आपल्याला नवा आत्मविश्वास मिळाल्याचं या कोर्समध्ये शिकत असलेले विद्याथीर् सांगतात.

वाढत्या शहरीकरणाबरोबरच वाढत असलेले सामाजिक, ज्येष्ठ नागरिकांचे प्रश्न, ग्रामीण भागांकडे होत असलेलं दुर्लक्ष, बालमजुरीपासून बालगुन्हेगारीपर्यंत बिकट बनत असलेली परिस्थिती यामुळे या क्षेत्रातील व्यक्तींवरील जबाबदारीही वाढत आहे. त्यामुळे या क्षेत्रात निर्माण झालेल्या संधींकडे विद्यार्थ्यांनी गांभीर्याने पाहण्याची गरज आहे.

सोशल वर्क कोर्स उपलब्ध असलेल्या काही इन्स्टिट्यूट :

।। कॉलेज ऑफ सोशल वर्क, निर्मला निकेतन ( बीएसडब्ल्यू, एमएसडब्ल्यू ). 38, न्यू मरिन लाइन्स, मुंबई 400020. टेलिफोन नंबर : 3063651/3063608.

।। टाटा इन्स्टिट्यूट ऑफ सोशल सायन्सेस : मास्टर ऑफ आर्ट्स इन सोशल वर्क (कोणत्याही शाखेतील ग्रॅज्युएट विद्यार्थ्यांना या कोर्सला प्रवेश घेता येईल. कोर्सचा कालावधी दोन वर्षं आहे). पोस्ट बॉक्स नंबर 8313, देवनार, मुंबई 400088. टेलिफोन नंबर : -25563289-96. फॅक्स नंबर : 25562912. इमेल : ड्डष्ड्डस्त्रह्यद्गष्ञ्चह्लद्बह्यह्य.द्गस्त्रह्व

वेबसाइट : 222.ह्लद्बह्यह्य.द्गस्त्रह्व

।। एसएनडीटी, डिपार्टमेण्ट ऑफ सोशल वर्क, टेलिफोन नंबर : 22066892.

।। यशवंतराव इन्स्टिट्यूट ऑफ सोशल सायन्स स्टडीज अॅण्ड रिसर्च : डिप्लोमा इन प्रोफेशनल सोशल वर्क (कोणत्याही शाखेतील ग्रॅज्युएट विद्यार्थ्याला कोर्सला प्रवेश घेता येईल. कोर्सचा कालावधी एक वर्ष आहे). एरंडवणे कॅम्पस, पौड रोड, पुणे 411038.

टेलिफोन नंबर : 020-25448520/25431891 वेबसाइट : 222.ड्ढद्धड्डह्मड्डह्लद्ब1द्बस्त्र4ड्डश्चद्गद्गह्लद्ध.द्गस्त्रह्व

।। नागपूर युनिव्हसिर्टी, एमजी मार्ग, नागपूर 440001 : एमएसडब्ल्यू

।। गुजराथ विद्यापीठ, अहमदाबाद 380014 : एमएसडब्ल्यू

मुंबई टाइम्स टीम

 
</text>
</doc>
