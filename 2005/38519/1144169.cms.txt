<doc>
<docno>1144169.cms.txt</docno>
<text>
 
महामुंबई
नाट्यसंकुलाचा पाया घालणाऱ्यांनाच नाट्य परिषद विसरली!
[ Thursday, June 16, 2005  09:39:21 pm]


म. टा. सांस्कृतिक प्रतिनिधी

मुंबई : यशवंतराव चव्हाण नाट्यसंकुलाच्या उद्घाटन सोहळ्यात स्वत:च्याच कौतुकात मशगुल असणारे नाट्य परिषदेचे अध्यक्ष व त्यांच्या सहकाऱ्यांना या संकुलाच्या निमिर्तीचा पाया घालणाऱ्यांचा विसर पडला, अशी खंत परिषदेचे माजी अध्यक्ष मच्छिंद कांबळी यांनी व्यक्त केली.

म. टा.शी बोलताना कांबळी म्हणाले, 'गेल्यावषीर् राज्य सरकारकडून मिळालेल्या चार कोटींच्या चेकमुळे सारे काही झाले, असे भासवले जात असले तरी संकुलासाठी साडेआठ कोटींचा निधी माझ्या कारकिदीर्तच उभारला गेला होता. शरद पवार यांनी माझ्या आधीचे परिषदेचे अध्यक्ष राजाराम शिंदे यांना 75 लाख रुपयांचा निधी दिला होता. माझ्या कारकिदीर्त तीन कोटी मिळाले. साडेतीन कोटी रुपये मुंबै बँकेकडून जागेपोटी मिळाले. एक कोटी रुपये मुकेश पटेल यांनी जागेसाठी दिले. एक कोटी रुपयांचे कर्ज जनकल्याण बँकेकडून मिळवले. माझ्याच काळात संकुलाची इमारत उभी राहिली. परंतु, तिचे काम पूर्ण व्हायला शेवटचे दीड कोटी हवे असताना निधी मिळायला विलंब झाला आणि काम रखडले. या दीड कोटीचेच आज चार कोटी झाले आहेत. पण इतके करूनही माझ्या आणि ज्यांनी संकुलाची पायाभरणी केली त्या राजाराम शिंदे यांच्या नावाचा उल्लेखही समारंभात झाला नाही.'

आम्ही केलेले पूवीर्चे बांधकाम चुकीचे होते, अशा पद्धतीने चित्र रंगवले जात आहे ते गैर आहे, असे सांगून कांबळी म्हणाले, 'तेव्हाही संकुलाचे काम आकिर्टेक्ट शशी प्रभूच बघत होते आणि नंतरही ते त्यांनीच बघितले. संकुलाच्या शेजारचा दादर माटुंगा कल्चरल सेंटरचा रस्ता हा सामायिक करून तिथून नाटकाचे सामान रंगमंचावर चढवण्याची योजना होती. पण तशी सोय पूवीर्च्या लोकांनी केलीच नव्हती, असे भासवले जात आहे. कार पाकिर्ंगची व्यवस्था मात्र आमच्या प्लॅनमध्ये नव्हती. नाट्यसंकुलाचा भूखंड सुलभा देशपांडे, सुधा करमरकर, प्रभाकर पणशीकर, विद्याधर गोखले यांच्या प्रयत्नातून मिळाला होता, त्यांचेही स्मरण ठेवले गेले नाही.'

' जनकल्याण बँकेचे कर्ज घेताना मी, रवी बापट, जयसिंग चव्हाण, शि. मो. घैसास, लता नावेर्कर, गुरुनाथ दळवी, वसंत जाधव, संतोष कोचरेकर यांनी आपापली घरे गहाण ठेवली होती. बँकेचे कर्ज थकले होते, तेव्हा आम्हाला नोटिस आली होती. हा सर्व धोका पत्करूनच आम्ही संकुलाच्या उभारणीसाठी झटत होतो. पण यापैकी कुणाचीही आठवण ठेवली गेली नाही, याचे वाईट वाटते', असे कांबळी म्हणाले.

 
</text>
</doc>
