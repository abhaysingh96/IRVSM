<doc>
<docno>1143682.cms.txt</docno>
<text>
 
महामुंबई: मुंबई टाइम्स
सोशलवर्कच अनोखं 'व्हेकेशन'
[ Thursday, June 16, 2005  12:54:22 pm]


प्रवीण मुळ्ये

गरिबी आणि निरक्षरता हेच गुन्हेगारी क्षेत्रात महिलांच्या वाढत्या संख्येमागचं मुख्य कारण आहे... हा निष्कर्ष आहे गेला महिनाभर भायखळा जेलमध्ये महिला कैद्यांबरोबर राहून त्यांच्या गुन्हेगारी विश्वातील प्रवेशामागच्या कारणांचा शोध घेणाऱ्या रिना मेरी जॉर्ज या विद्याथिर्नीचा. भायखळा जेलमधील तिचं वास्तव्य, हा तिच्या अभ्यासाचा भाग असला, तरी अण्डरर्वल्ड संबंधांपासून ते पाकीटमारीपर्यंतच्या गुन्ह्यांसाठी जेलमध्ये असलेल्या महिलांच्या संगतीत घालवलेला काळ हे आतापर्यंत सर्वात एन्जॉय केलेलं 'समर व्हेकेशन' असल्याचं रिना सांगते.

कोणी समर जॉबचा पर्याय स्वीकारत, कोणी डान्स, म्युझिक कॅम्प जॉइन करून यंदा समर व्हेकेशन सार्थकी लावलं. पण मुंबईत असे अनेक विद्याथीर् आहेत, ज्यांनी टाटा कॅन्सर हॉस्पिटलमध्ये पेशण्ट्सना दिलासा देण्यापासून ते खेडापाड्यातील आदिवासी महिलांना त्यांच्या हक्कांची जाणीव करून देण्याच्या कामात उन्हाळी सुट्टी घालवली. काही विद्याथीर् तर मेधा पाटकर, अण्णा हजारे, अशा समाजसेवकांबरोबर आंदोलनात सुट्टीचा आनंद घेत होते.

समाजसेवेचं प्रशिक्षण देणाऱ्या मुंबईतील अनेक इन्स्टिट्यूट्समधील विद्यार्थ्यांनी अनोख्या पद्धतीने व्हेकेशन साजरं केलं. जेल, हॉस्पिटल किंवा आदिवासी पाड्यात घालवलेली उन्हाळी सुट्टी हा अभ्यासाचा भाग असला तरी, यातून मिळालेला अनुभव समाजसेवेचं आव्हान स्वीकारताना नक्कीच दिशादर्शक ठरेल, अशी प्रतिक्रिया हा अनुभव घेणारे विद्याथीर् व्यक्त करत आहेत.

एसएनडीटी युनिव्हसिर्टीत एमएसडब्ल्यूच्या दुसऱ्या वर्षाला असलेल्या अदिती गंभीरने समर प्रोजेक्टसाठी टाटा मेमोरिअल कॅन्सर विभागाची निवड केली. जगण्याची जिद्द हरवलेल्या पेशण्ट्समध्ये नवी उमेद जागवणं, ब्रेन ट्युमरसारख्या आजारांनी त्रस्त चिमुरड्यांच्या चेहऱ्यावर हास्य खुलवताना मिळालेलं मानसिक समाधान शब्दात व्यक्त करणं अवघड आहे, असं एक महिन्याच्या आपल्या अनुभवांविषयी अदितीनं सांगितलं. यापूवीर् समाजसेवेतील आपल्या करिअरविषयी साशंक असलेल्या आदितीने महिन्याभरातील या अनुभवानंतर आता याच क्षेत्रात करिअर करण्याच नक्की केलंय. याच युनिव्हसिर्टीतील नलिनी व्हीक्टर जॉन्सन या विद्याथिर्नीने एचआयव्ही आणि एड्सग्रस्त पेशण्ट्सच्या समस्या जाणून घेण्याचा प्रयत्न मरोळ व्हिलेज परिसरातील र्वल्ड व्हिजन या संस्थेच्या माध्यमातून केला. एड्स पेशण्ट्सपैकी अनेकांचे अनुभव हृदयदावक होते. पण देशभरातल्या कॅम्पेन्सच्या पावसानंतर अजूनही समाजातला एक मोठा वर्ग या आजाराविषयी अजूनही अज्ञान असल्याचं जाणवलं, असा निष्कर्ष नलिनीने काढला आहे. याच पेशण्ट्सच्या जीवनात हास्य फुलवण्याचा निर्धार तिने केला आहे.

संगीता पाटील या विद्याथिर्नीने मात्र उन्हाळी सुट्टीत समाजसेवेच्या संधीचा वापर शहापूर, मुरबाड, मोखाडा आदी भागात महिलांमध्ये नवा आत्मविश्वास जागवण्यासाठी केला. मुंबईतील आजूबाजूच्या परिसरात हजारो महिला आजही गुलामगिरीचं जीवन जगत आहेत. बचत गट, शैक्षणिक संधी, लघुउद्योग या माध्यमातून या महिलांचं जीवन सुखकर करण्याची संगीताची धडपड आहे. विशेष म्हणजे आपल्या ध्यासाला योग्य प्रशिक्षणाची जोड देण्यासाठीच ती सोशल वर्कचे धडे गिरवत आहे.

इतरांपेक्षा अनोख्या पद्धतीने उन्हाळी सुट्टी घालवणाऱ्या या विद्यार्थ्यांच्या चेहऱ्यावर इतरांची दु:खं दूर करण्यात उचललेल्या खारीच्या वाट्याचं समाधान झळकत आहे. पण या क्षेत्रात करिअरची वाट निवडताना समाजसेवेत राजकारण्यांचा वाढता हस्तक्षेप, भ्रष्टाचार अशा वेगवेगळ्या आव्हानांचीही त्यांना जाणीव आहे. पण सध्या या गोष्टींचा विचार करण्यापेक्षा समाजसेवेच्या अभ्यासक्रमावर लक्ष केंदित करण्याला या विद्यार्थ्यांनी प्राधान्य दिलं आहे.

 
</text>
</doc>
