<doc>
<docno>1144179.cms.txt</docno>
<text>
 
महामुंबई
गिरण्यांच्या जमिनी कामगारांच्या घरासाठी देण्याची मागणी
[ Thursday, June 16, 2005  10:14:28 pm]


म. टा. प्रतिनिधी

मुंबई : शहरातील कापड गिरण्यांच्या जमिनीपैकी 200 एकर जमीन कामगारांच्या घरांसाठी देण्यात यावी तसेच कायदेशीर देणी मिळेपर्यंत कामगारांना दरमहा हजार रुपये निर्वाह भत्ता मिळावा, या मागण्यांसाठी 1 ऑगस्टपासून गिरणी कामगारांचा सत्याग्रह सुरू करण्यात येणार आहे.

गिरण्यांच्या जमिनीवर उभारण्यात येणाऱ्या उद्योगांत गिरणी कामगारांच्या मुलांना नोकऱ्या देण्यात याव्यात, ज्या कामगारांना त्यांची कायदेशीर देणी मिळालेली नाहीत, त्यांना राज्य सरकारने दरमहा हजार रुपये निर्वाह भत्ता द्यावा, अशा मागण्या गिरणी कामगार, कर्मचारी रोजगार व निवारा हक्क संरक्षण संघटनेने केल्या आहेत.

सत्याग्रहाचा तपशील ठरविण्यासाठी 27 जून रोजी सायंकाळी 4.30 वाजता परळ येथील शिरोडकर हायस्कूलमध्ये गिरणी कामगारांचा मेळावा आयोजित करण्यात आल्याचे संघटनेचे अध्यक्ष किशोर देशपांडे यांनी सांगितले.

 
</text>
</doc>
