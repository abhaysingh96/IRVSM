<doc>
<docno>1144036.cms.txt</docno>
<text>
 
महाराष्ट्र
पावडरविरहित हापूस चीनला पाठवा
[ Thursday, June 16, 2005  07:31:56 pm]


म. टा. वृत्तसेवा

रत्नागिरी : यंदा चीनला पाठवण्यात आलेल्या हापूस आंब्याला अपेक्षेपेक्षाही अधिक प्रतिसाद मिळाला आहे. त्यामुळे पुढील वर्षापासून हापूसला चीन ही एक बाजारपेठ उपलब्ध होईल, पण त्यासाठी रत्नागिरी, सिंधुदुर्गातील बागायतदारांनी पावडरविरहित नैसगिर्क आंबा विकण्याची तयारी ठेवावी, असा सल्ला केंदीय कृषीमंत्री शरद पवार यांनी गुरुवारी रत्नागिरीत बागायतदारांना दिला. नगर पालिकेने बांधलेले अत्याधुनिक नाट्यगृह आणि स्वातंत्र्यवीर सावरकर स्मारकाच्या उद्घाटनाच्या कार्यक्रमासाठी पवार गुरुवारी पूर्ण दिवस शहरात होते.

रत्नागिरी, सिंधुदुर्ग जिल्ह्यातील रोजगार हमीतून यशस्वी झालेला फलोद्यान कार्यक्रम देशभर राबवण्याचा मानसही पवार यांनी व्यक्त केला. आता फलोद्यान योजनेवर 2300 कोटींची तरतूद करण्यात आली असून ती 15 हजार कोटींपर्यंत वाढवण्यात येईल, असे आश्वासन त्यांनी दिले. केंद सरकार यापुढे फलोद्यानवाढीच्या प्रस्तावाला 75 टक्के अनुदान आणि ठिबक सिंचनाला 50 टक्के सवलत देणार असल्याची घोषणाही त्यांनी केली.

पंतप्रधान मनमोहन सिंग यांच्या नेतृत्वाखालील सरकार यशस्वी वाटचाल करत असताना तिसऱ्या आघाडीची गरज उरलेली नाही. त्यामुळे तिसरी आघाडी स्थापण्यात अजिबात स्वारस्य नसल्याचा पुनरुच्चार पवार यांनी केला. गोव्यातील पेचप्रसंगात काँग्रेसने राष्ट्रवादीला मंत्रिपद देण्याचे आश्वासन पाळले नाही, असा आरोप त्यांनी केला. पण मंत्रिमंडळातील दोन जागा अद्याप रिकाम्या आहेत, तसेच मुख्यमंत्र्यांची भूमिका सहकार्याची असल्याने गोव्यातील सरकार पडू देणार नाही, असे त्यांनी स्पष्ट केले.

जेथे राष्ट्रवादीचा प्रभाव नाही, तेथे तो निर्माण करण्याच्या प्रयत्नांचा एक भाग म्हणून सुरतेत अधिवेशन भरवले होते, असे त्यांनी सांगितले. सुरत अधिवेशन 'फ्लॉप शो' असल्याच्या वृत्तावरही त्यांनी टीका केली. पत्रकारांना किंमत द्यावी लागते, ती आम्ही देत नाही, असेही ते म्हणाले. अडवाणींचे राजीनामानाट्य हा अल्पसंख्याकांना आकर्षून घेण्याचा प्रयत्न होता, असेही ते म्हणाले. तसेच वैद्यनाथन समितीचा अहवाल जुलै अखेरपर्यंत येईल, तेव्हा अडचणीत आलेल्या जिल्हा मध्यवतीर् बँकांचे पुनरुज्जीवन शक्य होईल. त्याच धतीर्वर भूविकास बँकांच्या पुनरुज्जीवनालाही तयारी असल्याचे ते म्हणाले.

 
</text>
</doc>
