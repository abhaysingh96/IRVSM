<doc>
<docno>1144098.cms.txt</docno>
<text>
 
महामुंबई: मुंबई टाइम्स
सीईटीमुळे क्लासवाल्यांचे वांधे!
[ Thursday, June 16, 2005  08:21:03 pm]


प्रवीण मुळ्ये

' सीईटी अभ्यासक्रमासोबत बारावीचं पॅकेज फुकट!' ही बारावी सायन्सच्या विद्यार्थ्यांना दुरावलेल्या कोचिंग क्लासवाल्यांनी लढवलेली नवी शक्कल आहे. सीईटीमुळे बारावीचं अॅडमिशन प्रक्रियेतलं महत्त्व कमी झालंय. साहजिकच कोचिंग क्लासमधील बारावीच्या विद्यार्थ्यांची गर्दी रोडावतेय. त्यामुळे आता क्लासवाल्यांनी सीईटीचा आधार घेत विद्यार्थ्यांना आपल्याकडे खेचण्यासाठी अशा क्लृप्त्या वापरायला सुरुवात केली आहे.

एकेकाळी अशा एखाद्या परीक्षेसोबत 12 वीचा क्लास 'फ्री' देणं म्हणजे बॅटऱ्यांसोबत ट्रान्झिस्टर फ्री देण्यासारखं वाटलं असतं. पण इंजिनीअरिंग, मेडिकलच्या खजिन्याची किल्ली 'सीईटी'मध्ये असल्यामुळे 12 वीचा अभ्यासक्रम 'पॅकेज डील'मध्ये द्यायला क्लासेसवाल्यांमध्ये चढाओढ लागली आहे. सीईटी निकालानंतर बहुतांश विद्याथीर् आता अॅडमिशन प्रक्रियेत गुंतले आहेत. पण मुंबईतील अनेक कोचिंग क्लासवाल्यांना मात्र बारावीचे विद्याथीर् मिळवण्यासाठी चक्क मेहनत करावी लागतेय. इंजिनीअरिंग आणि मेडिकलला अॅडमिशन घेऊ इच्छिणाऱ्या विद्यार्थ्यांचं भवितव्य यापुढे सीईटी निकालावरच अवलंबून आहे. या दोन्ही शाखांकडे जाणाऱ्या हजारो विद्यार्थ्यांचा फोकस यापुढे सीईटीच्याच अभ्यासावर असणार, हे उघड आहे. त्यामुळे अनुभवी शिक्षकांचं मार्गदर्शन आणि सवलतींच्या दरात बारावीचं कोचिंग अशा जाहिरातींसह विद्यार्थ्यांना आकषिर्त करणाऱ्या कोचिंग क्लासवाल्यांसमोरच भलंमोठं प्रश्नचिन्हं उभं राहिलंय.

गेल्या वषीर्पर्यंत बारावी हेच विद्यार्थ्यांचं टागेर्ट होतं. पण आज प्रत्येक विद्याथीर् फक्त सीईटीबद्दलच चौकशी करतोय. त्यामुळे 'सीईटीबरोबर बारावीचा अभ्यासक्रम'असं पॅकेज देणं आम्हाला भाग पडल्याचं गेल्या चार वर्षांत मुंबई विभागात मेरिटमधील अनेक यशस्वी विद्यार्थ्यांच्या यशावर दावा सांगणाऱ्या क्लासच्या डायरेक्टरनी मान्य केलं.

सीईटीचं वाढतं ग्लॅमर लक्षात घेऊन यंदा अनेक कोचिंग क्लासवाल्यांनी 'स्पेशल व्हेकेशन बॅचेस'ही आवरत्या घेतल्या. नियमित बॅचना मिळणारा प्रतिसादही यंदा 45 टक्क्यांपर्यंतकमी झाल्याचं मुंबईतील अनेक कोचिंग क्लासवाले मान्य करत आहेत. बारावीची अॅडमिशन भरल्यामुळे 'नो अॅडमिशन' असं सांगणाऱ्या काही प्रसिद्ध क्लासेसनी तर बारावी सायन्सचे क्लास बंद करून तिथे सीईटीचे फलक लावायला सुरुवात केलीय. विद्यार्थ्यांचा मंदावणारा प्रतिसाद पाहून फॉर्मात चालणाऱ्या दिवाळी व्हेकेशन बॅसेस सुरू ठेवाव्यात, की बंद कराव्यात अशा द्विधा मनस्थितीत अनेक क्लासवाले सापडलेत. विद्यार्थ्यांचा कल बघता 'सीईटी प्लस बारावी' पॅकेज देण्यावाचून पर्याय नसल्याचं क्लासवाल्यांनी मान्य केलं. स्वत:च्या कमशिर्अल फायद्यासाठी काही क्लासवाल्यांनी सीईटीचा अधिक बाऊ केल्याचा हा परिणाम आहे. सीईटीचं यश हे बारावीच्या अभ्यासावरच अवलंबून आहे हे विद्यार्थ्यांना ध्यानात ठेवायला हवे. बारावीचा अभ्यास जर पक्का असेल, तर घरी बसूनही सीईटीत घवघवीत यश मिळवण शक्य असल्याची वेगळी प्रतिक्रिया यंदाच्या सीईटी परीक्षेत 50 विद्यार्थ्यांमध्ये नऊ विद्याथीर् चमकलेल्या सायन्स परीवार या क्लासचे प्रमुख सुभाष जोशी यांनी दिली.

सीईटीच्या वाढलेल्या महत्त्वामुळे मेरिटच्या फॉर्म्युल्यात बदल करणंही मुंबईतील अनेक कॉलेजांना भाग पडलंय. बारावीच्या मेरिटमध्ये कॉलेजचं शक्तिप्रदर्शन करणाऱ्या अनेक कॉलेजांनाही आता स्कॉलर बॅच नकोशा झाल्या आहेत. बारावीच्या परीक्षेला बहुतांश सायन्सच्या विद्यार्थ्यांच्या लेखी तितकं महत्त्व राहिलं नसल्यामुळे स्पेशल बॅचेसची प्रथा बंद करावी, अशी मागणी अनुभवी शिक्षकांकडूनच होत आहे. त्यामुळे नवीन वर्षात कॉलेजची शैक्षणिक घडी बसवताना बारावीसाठी स्पेशल बॅचेस वगैरे ठेवाव्यात की नाही, या प्रश्नाचं उत्तर शोधण्यात पहिल्याच दिवशी कॉलेज मॅनेजमेण्ट्स गुंतल्या होत्या.

 
</text>
</doc>
