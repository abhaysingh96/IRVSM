<doc>
<docno>1143644.cms.txt</docno>
<text>
 
देश-विदेश
सर्वांत मोठी जनुकीय प्रयोगशाळा : भारत
[ Thursday, June 16, 2005  12:35:05 pm]


वृत्तसंस्था

हैदराबाद : प्रचंड लोकसंख्या आणि जमातींच्या वैविध्यामुळे भारत जगातील सर्वांत मोठी जनुकीय प्रयोगशाळा बनू शकतो, या वास्तवाकडे शास्त्रज्ञांचे लक्ष वेधले गेले आहे.

आइसलँड हा अवघी पावणे तीन लाख लोकसंख्या असलेला जगातील सर्वांत छोट्या देशांपैकी एक आहे. पण त्यातील जनुकीय विविधतेचा वापर करून अनेक रोगांवरील उपचार शोधून काढता येऊ शकतात तसेच नव्याने फैलावणाऱ्या रोगांचा शोधही लावता येऊ शकतो, असे उघड झाले आहे. आइसलँडचा इतका उपयोग असेल, तर त्याच्या हजारो पट मोठा असलेल्या भारतातून कितीतरी महत्त्वाचे संशोधन होऊ शकते, याकडे 'सेंटर फॉर सेल्यूलर अॅण्ड मोलेक्यूलर बायोलॉजी'चे (सीसीएमबी) संचालक लालजी सिंग यांनी लक्ष वेधले आहे.

एक अब्ज भारतीयांमध्ये 4635 प्रकारची जनुके आढळतात. 532 आदिवासी जमाती आणि 72 दुमिर्ळ आणि नष्टप्राय जमातींत मोठ्या प्रमाणावर जनुकीय विविधता आढळते. तिचा उपयोग करून जगातील जवळपास सर्व रोगांवर उपचार शोधून काढणे शक्य होईल, असा दावा या 'सीसीएमबी'तील तज्ज्ञ कुमारसमी थांगराज यांनी केला.

सिंग, थांगराज, एस. दीपा, ए. वन्नीआराजन आणि ए. जी. रेड्डी हे सर्वजण भारतातील आदिवासी जमातींवर संशोधन करत आहेत.

या क्षेत्रात संशोधनासाठी वाव असल्याने बंगलोर येथील बायोकॉनसारख्या काही कंपन्या पुढे आल्या आहेत. भारतातील जनुकांचा साठा हा येथील सोन्याच्या खाणींप्रमाणे एकमेवाद्वितीय आहे, असे मत बायोकॉनच्या अध्यक्ष किरण मजुमदार-शॉ यांनी व्यक्त केले.

सीसीएमबीने जुनकीय संशोधन संस्था आणि विविध विद्यापीठांच्या मदतीने भारतातील विविध जमातींच्या डीएनएचे नऊ हजार नमुने गोळा केेले आहेत. भारतात दरवषीर् पाच कोटी लोकांना जनुकांचे आजार होतात. ते बरे करण्यासाठी या नमुन्यांचा उपयोग होऊ शकेल.

 
</text>
</doc>
