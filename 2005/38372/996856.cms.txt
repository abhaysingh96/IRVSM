<doc>
<docno>996856.cms.txt</docno>
<text>
 
हेल्थ
निरोगी त्वचा आणि आहार
[ Thursday, January 20, 2005  09:31:36 pm]


धावपळीच्या आयुष्यात नाश्त्यातील इतर पदार्थांची जागा ब्रेड, बटर यांनी मोठ्या प्रमाणावर घेतली आहे. पण ब्रेड इतर बेकरी प्रॉडक्ट्स याने रक्त दुषित होते. तेव्हा नाश्त्यात जास्त करून ताजे पदार्थच करून खावे. उपीट, धिडेर्, थालिपीठ, शिरा किंवा एखादे फळ किंवा ज्यूस, बिस्किटे खायची असल्यास ती गव्हाची, नाचणीची अशी असावी.

साधारणत: नाश्त्यात कडधान्य, मोड आलेली उसळी खाण्याचे प्रमाण जास्त आहे. परंतु त्या उसळींनी शरीरातील वात दोष, वाढून त्वचेस रुक्षता येते. आयुवेर्दात हिरवे मूग हे श्ाेष्ठ सांगितले आहे. कडधान्ये खायचीच असल्यास ती दिवसातून एकदा खावीत. सालीच्या भाज्या फार गुणकारी असतात. रोजच्या जेवणात भाजी, आमटी यात ओल्या नारळाचा कीस काढून तो वापरावा किंवा ओल्या नारळाची चटणी आठवड्यातून एकदा तरी असावी. तसेच बिटाच्या, गाजराच्या वड्या, दशम्या चवीसाठी आरोग्यासाठी हितावह आहे.

सॅलेड म्हणून काकडी, बीट, गाजर, टोमॅटो यांचा जास्त वापर करावा. टोमॅटो हा खास करून साखर, धणे, जीरेची पूड लावून खाल्यास रक्त-बुद्धीसाठी हितावह ठरतो. तसेच तोंडावर पुरळ असल्यास ती कमी होण्यास मदत होते. परंतु टोमॅटो सॉस, चिप्स यासारखे पदार्थ मात्र त्वचेला अपायकारकरच आहे. गाजर, बीट, काकडी हे कोशिंबिरीच्या स्वरुपात खाल्ल्यास फायदेशीर ठरतात. प्रत्येक वेळी कोशिंबिरीत दही न घालता त्यात धने, जिरेपूड, कोशिंबीर, साखर चवीपुरते मीठ घालावे.

आपल्याला लोणचेही आवडीचेच! या पदार्थाला एक महत्त्वाचे स्थान आहे. लोणचे टिकवण्यासाठी त्यात जास्त प्रमाणात मीठ घातले जाते. जास्त प्रमाणात मीठ खाल्ल्याने शरीराला वृद्धत्व लवकर येते. म्हणून लोणची ही त्वचेला निरोगी ठेवण्यास फायदेशीर ठरत नाही. पण ओल्या हळदीचे लिंबाचे लोणचे मात्र उपयोगी आहे.

कैरी प्रिय असणाऱ्यांनी कैरीचा चुंदा, साखर आंबा या स्वरुपात खावी. दुपारच्या वेळात चहा, कॉफीऐवजी आठवड्यातून दोन- तीनदा तरी लिंबाचे सरबत, डाळींब व आवळ्याचे सरबत प्यावे. अंजीर, खजूर, खारीक या सारखे पदार्थ रक्त वाढवतात. काळ्या मनुका एकरात्र तूप-पाण्यात भिजवून रोज सकाळी उपाशी पोटी खाल्ल्यास तर पोट साफ होण्यास फायदा होतो.

डॉ. स्वाती जावळीकर

 
</text>
</doc>
