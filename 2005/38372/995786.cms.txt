<doc>
<docno>995786.cms.txt</docno>
<text>
 
महामुंबई
संमेलनाचा पडदा उघडण्याआधीच रंगतोय 'कवी संमेलना'चा अंक!
[ Thursday, January 20, 2005  12:05:32 am]


म. टा. सांस्कृतिक प्रतिनिधी

मुंबई : नाशिक येथे होणाऱ्या अखिल भारतीय साहित्य संमेलनातील निमंत्रितांच्या कवी संमेलनातून आपले नाव हेतूत: वगळण्यात आल्याचा आरोप कवी सौमित्र ऊर्फ किशोर कदम आणि सावंतवाडीचे कवी प्रवीण बांदेकर यांनी केला आहे. कोकणातले गोविंद काजरेकर आणि खुद्द नाशकातले संजय चौधरी व विनायक वाघमारे या कवींचीही नावे वगळण्यात आल्यामुळे काही तरुण कवींनी तीव्र नाराजी व्यक्त करत संमेलन समितीचे कार्यवाह कवी किशोर पाठक यांच्यावर शरसंधान केले आहे. त्यामुळे संमेलनाच्या नाटकाचा पडदा उघडण्याआधीच विंगेतला गल्बला वाढत चालला आहे.

' माझ्या गावी संमेलन भरत असल्यामुळे तिथे जावे आणि कविता वाचावी अशी माझी अपार इच्छा होती, परंतु संमेलनास मी येणारच नाही, असे गृहित धरून माझे नाव निमंत्रितांच्या कवी संमेलनात घातलेच गेले नाही. पण त्यानंतर मला एका परिसंवादाचे सूत्रसंचालन करायचे आहे, असे किशोर पाठक यांनी समक्ष सांगूनही प्रत्यक्षात निमंत्रण धाडलेच नाही आणि वर, कुरियरने पाठवलेले निमंत्रण परत आले, असे सांगून माफी मागितली. ही शुद्ध धूळफेक आहे, हे मला कळते आहे... ' अशा शब्दांत किशोर कदम यांनी क्षोभ व्यक्त केला. प्रवीण बांदेकर यांनीही, आपल्याला आधी सांगून नंतर कवी संमेलनातून वगळण्यात आल्याचे सांगितले. नाशिक मधल्या काही प्रमुख कवींना वगळण्याबरोबरच कवी म्हणून परिचित नसलेल्या 15 जणांचा समावेश कवी संमेलनात करण्यात आल्याचा आरोप नाशकातील एका साहित्यिक गटातफेर् केला जात आहे.

नाशिक येथील ज्येष्ठ कादंबरीकार मनोहर शहाणे तसेच वसंत नरहर फेणे यांना देखील कोणत्याही कार्यक्रमात स्थान दिलेले नाही, तसेच, नाशिकमधील दिवंगत लेखक वसंत पोतदार आणि कवी आनंद जोवेर्कर यांची आठवण जागविणारी कोणतीही निशाणी संमेलनात नाही याबद्दलही आश्चर्य व्यक्त करण्यात येत आहे.

प्रस्थापित साहित्य संमेलनास सतत तीव्र विरोध करणारे ज्येष्ठ साहित्यिक बाबुराव बागुल यांच्याच हस्ते केटीएचएम कॉलेजच्या पटांगणावर संमेलनाची मुहूर्तमेढ रोवण्याचा कार्यक्रम घडवून संयोजकांनी सर्वांनाच धोबीपछाड मारली ; परंतु बागुलांच्या या कृतीवर अनेकांनी भुवया उंचावल्या आहेत. अर्थात सर्व गटांना संमेलनात सामावून घेण्याच्या सर्वसमावेशक भूमिकेचा हा भाग असावा, असेही मानले जाते. कारण संमेलनाचे अध्यक्षपद स्वीकारणारे विदोही कवी केशव मेश्ााम यांचा फुले- आंबेडकरी चळवळीच्या नाशकातल्याच एका सभेत जाहीर निषेध करणारे कवी अरुण काळे, कैलास पगारे आणि गंगाधर अहिरे यांनाही निमंत्रितांच्या कवी संमेलनात स्थान मिळाले असून ते आता प्रस्थापितांच्या मंचावर आपल्या कविता वाचणार आहेत.

 
</text>
</doc>
