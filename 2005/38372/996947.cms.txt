<doc>
<docno>996947.cms.txt</docno>
<text>
 
देश-विदेश
बीएसएनएलची ताकीद
[ Thursday, January 20, 2005  11:03:01 pm]


वृत्तसंस्था

नवी दिल्ली : टाटा टेलेसर्व्हिसेस आणि रिलायन्स इन्फोकॉम या कंपन्यांनी फिक्स वायरलेस फोन सेवा मर्यादित मोबाइल म्हणून ग्राहकांना पुरविल्याबद्दल अधिक सेवाशुल्क द्यावे लागणार असल्याचे भारतीय संचार निगमने (बीएसएनएल) स्पष्ट केले आहे.

टाटाने नुकत्याच सुरू केलेल्या ' वॉकी ' ही मोबाइल फोन सुविधा लँडलाइनच्या दराने देण्याचे कबूल केले आहे. रिलायन्सनेही अशाप्रकारच्या योजना सुरू केल्या आहेत. फिक्स्ड लाइनचा आंतरजोडणी दर आणि मोबाइल सुविधांचा दर वेगळा असतो. पण या नवीन योजना आणि सुविधांच्या नावाखाली, कंपन्या आंतरजोडणी दर तर बुडवतातच आणि अॅक्सेेस डेफिसिट चार्जही बुडवतात.

तसेच रिलायन्स आणि टाटाच्या एसटीडी सेवेची सविस्तर माहिती बीएसएनएलने गोळा केली आहे. ' वॉकी ' सुविधेअंतर्गत टाटाने मोबाइलच्या सुविधा लँड लाइनवर उपलब्ध करून दिल्या, पण आंतरजोडणी आणि अॅक्सेस डेफिसिट चार्ज मात्र देणे टाळले. या कंपन्यांनी बुडवलेले दर त्वरित देण्याविषयीही बीएसएनएलने त्यांना सूचना जारी केल्या आहेत.

बीएसएनएलने रिलायन्सला लिहिलेल्या पत्रातही रिलायन्स फिक्स वायरलेस सुविधा एलजी सीडीएमएच्या मॉडेलवर देत असल्याचे म्हटले आहे. त्यामुळे रिलायन्सनेही 14 नोव्हेंबर ते 13 जानेवारीपर्यंतचे सर्व पैसे भरावेत असे सांगण्यात आले आहे.

 
</text>
</doc>
