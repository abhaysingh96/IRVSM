<doc>
<docno>996834.cms.txt</docno>
<text>
 
महाराष्ट्र
आगाशिवनगर येथे होणार पर्यटनस्थळ
[ Thursday, January 20, 2005  09:15:50 pm]


म. टा. वृत्तसेवा

कराड : येथून जवळच असलेल्या मलकापूरमधील आगाशीवनगरचा डोंगर पर्यटनस्थळात रूपांतरित करण्याचा निर्णय वनखात्याने घेतला आहे. त्याचा सविस्तर आराखडा तयार करावा, अशी सूचना केंदीय राज्यमंत्री पृथ्वीराज चव्हाण यांनी दिल्याचे वनसंरक्षकांनी सांगितले.

चव्हाण यांनी यासंदर्भात घेतलेल्या बैठकीत सातारा जिल्ह्यात हिरवाई वाढविण्याच्या योजना हाती घेण्याचा निर्णय घेण्यात आला, असे सुरेश थोरात यांनी सांगितले. यात आगाशिवनगर डोंगराचे काम होणार आहे. 100 बौद्धकालीन लेणी असलेल्या या डोंगराला ऐतिहासिक महत्त्वही आहे.

डोंगरावर पर्यटनाच्या दृष्टीने सुविधा उपलब्ध करण्यात येणार आहेत. सध्या सातारा जिल्ह्यात 52 गावांत अशा प्रकारची योजना राबविण्यात येत आहे.

 
</text>
</doc>
