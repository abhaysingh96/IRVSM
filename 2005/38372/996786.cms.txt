<doc>
<docno>996786.cms.txt</docno>
<text>
 
महाराष्ट्र
त्सुनामीग्रस्तांच्या मानसिक पुनर्वसनाचीही गरज...
[ Thursday, January 20, 2005  08:34:59 pm]


वृत्तसंस्था

नागापट्टणम : त्सुनामी भूकंपानंतर आपद्ग्रस्तांच्या पुनवर्सनासाठी चालू असलेल्या अनेक प्रयत्नात त्यांचे मानसिक पुनवर्सनही गरजेचे असल्याचे अनेक डॉक्टरांना वाटते. त्यांच्या अन्न, कपडे, घर, पैसे या गरजा सरकार पूर्ण करत आहे, पण त्याचबरोबर त्यांना मानसिक आधार देण्यासाठी सरकारने आरोग्य केंदे उभारली आहेत.

भूकंपामुळे अनेक लोकांचे घरदार, व्यवसाय उध्वस्त झाले, संसार मोडले, मुले आईवडिल हरवले. त्याची दहशत अजूनही या आपद्ग्रस्तांच्या मनावर कायम आहे, असे डॉ. पी. टी. शिवकुमार यांनी सांगितले. डॉ. शिवकुमार हे नॅशनल इन्स्टिट्यूट ऑफ मेंटल हेल्थ अॅन्ड न्यूरो सायन्सेस येथील प्रमुख आहेत. त्यांनी नागापट्टीनम जिल्ह्याला भेट दिल्यावर त्यांनी तेथील लोकांना मानसिक स्थैर्याची गरज असल्याचे सांगितले.

डॉ. शिवकुमार आणि त्यांचे सहकारी मिळून आपद्ग्रस्तांना बसलेल्या धक्क्यामधून बाहेर काढण्याचा प्रयत्न करत आहेत. त्यांना समुपदेशन करून, थोडेफार वैद्यकीय उपचार करून आपद्ग्रस्तांना मदत करत आहेत. आपद्ग्रस्तांचे मानसिक संतुलन कायम राखण्यासाठी केंदीय आरोग्य मंत्रालयानेही 30 स्वयंसेवी संस्थांना याकामी प्रशिक्षण दिले आहे.

भूकंपाच्या धक्क्यामुळे तेथील लोकांना मानसिक तणाव, नैराश्य, व्यसन आणि विक्षिप्तपणा या व्याधींनी ग्रासले आहे. शारीरिक आजार लगेच समजून येतात, पण मानसिक आजार पटकन समजत नाहीत. त्यामुळे अशा लोकांना शोधून त्यांच्यावर योग्य तो इलाज करण्याचे काम स्वयंसेवकांनाच करावे लागते. आपद्ग्रस्तांवर मानसिक उपाय करण्यासाठी बहुतेक जिल्ह्यात अशी आरोग्य केंद उभारली आहेत. सुमारे पाच हजार रुग्ण या सुविधेचा लाभ घेऊ शकतात. तिथे 50 पूर्णवेळ स्वयंसेवक आहेत. मानसिक धक्क्यातून लोकांना बाहेर काढण्यासाठी समुपदेशन, प्राणायाम, ध्यानधारणा असे उपाय स्वयंसेवक करतात.

 
</text>
</doc>
