<doc>
<docno>997004.cms.txt</docno>
<text>
 
महाराष्ट्र
माझ्या प्रत्येक चित्रपटावर 'प्रभात'चेच संस्कार : सुभाष घई
[ Thursday, January 20, 2005  11:55:43 pm]


म. टा. प्रतिनिधी

पुणे : फिल्म अॅण्ड टेलिव्हिजन इन्स्टिट्यूट ऑफ इंडिया (एफटीआयआय) मध्ये शिकताना पाहिलेले ' प्रभात ' चे सिनेमे आपल्यावर खोल परिणाम करून गेले आहेत. भारतीय आणि पाश्चात्य दिग्दर्शकांबरोबरच ' प्रभात ' चे व्ही. शांताराम आणि विश्राम बेडेकर यांच्या शैलीचा ठसा माझ्या आत्तापर्यंतच्या कामावर, अगदी ' किसना ' या सिनेमावरही पडला आहे. पु. ल. देशपांडे यांच्यासारख्या दिग्गज लेखकांचे शहर असणाऱ्या पुण्यातील माझ्यावर झालेले संस्कार हे कधीही मी विसरू शकणार नाही, असे भावपूर्ण उद्गार प्रसिद्ध दिग्दर्शक सुभाष घई यांनी गुरुवारी काढले.

तिसऱ्या पुणे आंतरराष्ट्रीय चित्रपट महोत्सवाची ( पीआयएफएफ 2005) सांगता घई यांच्या ' किसना ' या सिनेमाने होत आहे. या सिनेमाचा र्वल्ड प्रिमियर आयनॉक्स मल्टिप्लेस मध्ये झाला. घई यांच्यासोबत सिनेमाचा संगीत दिग्दर्शक ए. आर. रेहमान, नायक विवेक ओबेरॉय, नायिका इशा शर्वानी आणि इंग्लंडमधली अंतोनिया बर्नात उपस्थित होते. महोत्सवाचे अध्यक्ष खासदार सुरेश कलमाडी यांनी पुण्यातही मुंबईप्रमाणे सिनेमानिमिर्तीचे प्रशिक्षण देणारी ' फिल्म सिटी ' निर्माण करावी अशी विनंती घई यांनी केली.

मृत्यू समोर दिसत असणाऱ्या नटश्रेष्ठ बालगंधर्व यांना भेटण्याचा योग इथेच आला. त्यांनी तेव्हाही सांगितले की शेवटच्या श्वासापर्यंत आपण विद्याथीर् असून काही तरी शिकत राहिले पाहिजे, हेच सांगितले. तसेच मलाही इथे शिकण्यासारखं बरंच सापडतं. पुण्यात शिकावेसे वाटते तर मुंबईत विकावेसे वाटते, हा या दोन्ही ठिकाणांमधला फरक आहे. एफटीआयआयच्या विद्याथीर्दशेतील दोन वषेर् अतिशय चांगली गेली, माझ्या नियोजित वधूशी प्रियाराधना मी येथेच केली!, हेही घईंनी न लपवता सांगितलं.

' किसना ' च्या निमिर्तीसंबंधी सांगताना घई म्हणाले की , 1930 ते 1946 हा भारतीय कालखंड या सिनेमात घेण्यात आला असून हिमालयाच्या परिसरातील किसना नावाच्या एका तरुणाचे कॅथरिन या ब्रिटिश मुलीवर प्रेम बसते. ब्रिटिशांनी भारत सोडताना केवळ येथे द्वेषाचे विष पेरले नाही, तर त्यांनाही हा देश आणि येथील संस्कृती सोडताना वियोग झाला होता, ही देखील एक बाजू आहे. ' किसना ' मधून आत्तापर्यंत लोकांना माहित नसलेला हा भाग दाखवण्याचा माझा प्रयत्न आहे.

शाम बेनेगल आणि शशी कपूर यांचा ' जुनून ', तसेच अशुतोष गोवारीकर आणि अमीर खान यांच्या ' लगान ' नंतर ब्रिटिश मुलीबरोबर प्रेमकहाणी सांगणारा हा तिसरा भारतीय सिनेमा आहे. पण या तिन्ही सिमेमांची पार्श्वभूमी आणि त्यामागची संवेदनशीलता भिन्न आहे, असे ते म्हणाले. एफटीआयआयमध्ये अभिनयाचे शिक्षण घेऊनही दिग्दर्शक म्हणूनच तुमची कारकीर्द सुरू झाली. यावर बोलताना घई गमतीने म्हणाले की, मिठाईचे दुकान चालेना म्हणून दूध विकायचा धंदा सुरू केला!

संगीतकार रेहमान, नायक विवेक ओबेरॉय, आणि दोन्ही नायिकांनी घई यांच्याबरोबर काम करणे हा आयुष्यातील अविस्मरणीय अनुभव असल्याचे सांगितले.

 
</text>
</doc>
