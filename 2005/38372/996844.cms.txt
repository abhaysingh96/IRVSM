<doc>
<docno>996844.cms.txt</docno>
<text>
 
महाराष्ट्र
निवडणुकीतील विजयानंतर सरपंचास खूनप्रकरणी अटक
[ Thursday, January 20, 2005  09:23:31 pm]


म.टा. वृत्तसेवा

सांगली : सांगलीजवळील बुधगाव येथे सरपंचपदी सत्ताधारी आघाडीचे गणेश पाटील यांची मंगळवारी आठ विरुध्द सात मतांनी निवड झाली खरी, पण या निवडणुकीत विरोधी गटाचे उमेदवार विजय भाकरे व प्रवीण रामदास पाटील या दोघांचे अपहरण करून खुनाचा प्रयत्न केल्याप्रकरणी निवडणुकीनंतर लगेचच सांगली शहर पोलिसांनी नवनिर्वाचित सरपंच गणेश पाटील व सत्ताधारी गटाचे सदस्य यासीन मोमीन या दोघांना अटक केली.

दरम्यान, ही निवडणूक बेकायदेशीर असल्याची तक्रार जिल्हाधिकाऱ्यांकडे करण्यात आली आहे. सरपंच निवडीसंदर्भात घडलेल्या घडामोडी आणि विरोधी गटाच्या सदस्यांचे झालेले अपहरण यामुळे गावात तणावाचे वातावरण निर्माण झाले आहे.

 
</text>
</doc>
