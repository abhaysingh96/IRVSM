<doc>
<docno>997007.cms.txt</docno>
<text>
 
महाराष्ट्र
'यस्टरडे' आणि दिग्दर्शक होसू मोंडेआगो सवोर्त्कृष्ट
[ Thursday, January 20, 2005  11:56:44 pm]


म. टा. प्रतिनिधी

पुणे आंतरराष्ट्रीय चित्रपट महोत्सव

पुणे : एचआयव्ही एड्सवरील प्रत्ययंकारी चित्रण करणाऱ्या दक्षिण अफ्रिकेच्या ' यस्टरडे ' या सिनेमाला सवोर्त्कृष्ठ आंतरराष्ट्रीय चित्रपटाचे 20 हजार डॉलरचे पारितोषिक मिळाले, तर सवोर्त्कृष्ट आंतरराष्ट्रीय दिग्दर्शकाचे पारितोषिक ' डेज ऑफ सँटिअॅगो ' या पेरूमधील दिग्दर्शक होसू मोंडेआगो यांना देण्यात आले. हवाई वाहतूक मंत्री प्रफुल्ल पटेल आणि राज्याचे सांस्कृतिक मंत्री अशोक चव्हाण यांच्या हस्ते हे पुरस्कार शुक्रवारी प्रदान करण्यात आले.

पुणे आंतरराष्ट्रीय चित्रपट महोत्सवाच्या (पीआयएफएफ 2005) सांगता समारंभामध्ये आयनॉक्स मल्टिफ्लेक्स थिएटरमध्ये हा दिमाखदार सोहळा झाला. महोत्सवाच्या सांगता समारंभात दाखवण्यात येणाऱ्या ' किसना ' या सिनेमाचे दिग्दर्शक सुभाष घई, संगीतकार ए. आर. रेहमान आणि त्यातील प्रमुख कलावंत, तसेच माहिती आणि नभोवाणी खात्याचे सचिव नविन चावला उपस्थित होते.

या सिनेमाच्या खेळाचे उत्पन्न तसेच पुणे महापालिका आणि शहरातील इतर दानशूरांच्या मदतीने 80 लाख रुपयांचा धनादेश श्री. चव्हाण यांच्याकडे त्सूनामीग्रस्तांच्या मदतीसाठी मुख्यमंत्री निधीसाठी सुपूर्त करण्यात आला. दक्षिण आफ्रिकेच्या कौंन्सिलेट जनरल कार्यालयातफेर् 20 हजार डॉलरपैकी निम्मी रक्कम भारतातील एड्सबाधित रुग्णांच्या मदतीसाठी जाहीर करण्यात आली, तर उर्वरित रक्कम दक्षिण आफ्रिकेतील एड्सबाधितांसाठी राखीव ठेवण्यात आली.

' प्रभात ' परिवारातील अनिल आणि अमोल दामले यांनी प्रभात सवोर्त्कृष्ट चित्रपट आणि दिग्दर्शकाला प्रभातचे बोधचिन्ह तसेच ' रामशास्त्री ', ' संत तुकाराम ' आणि ' कुंकू ' या सिनेमांच्या व्हीसीडी भेट म्हणून देण्यात आल्या.

या दोन्ही पारितोषिकांची घोषणा मुख्य पीआयएफएफ 2005 चे मुख्य ज्युरी मेल्टन शेफ्टर यांनी जाहीर केले. याशिवाय सिनेओटोग्राफीसाठी स्पेशल ज्युरी अॅवार्ड ' एंडलेस वे ' या सिनेमाचे येंग वे यांना जाहीर झाले, तर उत्तम चित्रनिमिर्तीचे पारितोषिक ' अर्थ अॅण्ड अॅशेस ' या अफगणिस्तान-फ्रान्सच्या सिनेमाला देण्यात आले. तसेच अभिनयाचे पारितोषिक ' श्वास ' मधील अरुण नलावडे आणि बालकलाकार अश्विन चितळे यांना विभागून देण्यात आले.

उद्योग, माहिती तंत्रज्ञान आणि आता फिल्म महोत्सवामुळे देशातील महत्त्वाचे शहर बनत असणाऱ्या पुण्याला आंतरराष्ट्रीय विमानतळ हवा, अशी मागणी महोत्सवाचे अध्यक्ष खासदार सुरेश कलमाडी यांनी केली.

अभिनेते विवेक ओबेरॉय, अभिनेत्री इशा शरवानी, आंतोनिया बानेर्त, शत्रुध्न सिन्हा, पूनावाला ग्रुपचे अध्यक्ष झवेरी पूनावाला, महापौर दिप्ती चौधरी आणि बालकलाकार चितळे यांची इत्यादींची यावेळी भाषणे झाली.

 
</text>
</doc>
