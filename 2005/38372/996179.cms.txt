<doc>
<docno>996179.cms.txt</docno>
<text>
 
महामुंबई
शिवसेनेचा सहार पोलिसस्टेशनवर मोर्चा
[ Thursday, January 20, 2005  01:08:13 pm]


म. टा. प्रतिनिधी

मुंबई : शिवसेनाप्रणित भारतीय कामगार सेना आणि राष्ट्रवादीच्या युनियनमधील खंबाटा एव्हिएशनच्या वादाने राजकीय वळण घेतले असून, गुरुवारी दुपारी आमदार दत्ताजी नलावडेंच्या नेतृत्वाखाली सहार पोलिस स्टेशनवर प्रचंड मोर्चा काढणार असल्याचे सरचिटणीस किरण पावसकर यांनी सांगितले.

राष्ट्रदवादी युनियनच्या माध्यमातून खंबाटामध्ये गुंडगिरीला सुरुवात करीत असून, पोलिसही त्याला पाठिंबा देतात. त्यामुळे अखेर भारतीय कामगार सेनेचे सर्व कर्मचारी, कार्यकर्ते प्रचंड मोठ्या संख्येने दुपारी तीन वाजता सहार पोलिस स्टेशनवर मोर्चा नेणार आहेत. या मोर्चात सूर्यकांत महाडिक, गजानन कितीर्कर, कालिदास कोळंबकर, अनिल परब, सदा सरवणकर, सह हजारो शिवसैनिक भाग घेणार आहेत. या मोर्चाने एअरपोर्ट ऑथॉरिटीचे डोळे उघडले नाहीत तर एअरपोर्टच बंद करण्यात येईल असा इशाराही पावसकर यांनी दिला आहे.

 
</text>
</doc>
