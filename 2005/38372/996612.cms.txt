<doc>
<docno>996612.cms.txt</docno>
<text>
 
प्रगती फास्ट
मिलिटरी स्कूलचा पर्याय
[ Thursday, January 20, 2005  05:45:17 pm]


आमीर्मध्ये करिअर करण्याचा निर्णय विद्यार्थ्यांना शालेय पातळीवरसुद्धा घेता येतो. भारतात अठरा मिलिटरी स्कूल्स आहेत. तिथे विद्यार्थ्यांना एनडीएमध्ये प्रवेश घेण्यासाठी आवश्यक असणारं ट्रेनिंग दिलं जातं. इथे सहज प्रवेश मिळत नाही. विद्यार्थ्यांना प्रवेशप्रक्रियेत लेखी परीक्षा, मुलाखत आणि मेडिकल टेस्टचे टप्पे पार पाडावे लागतात.

मिलिटरी स्कूल सुरू करण्यामध्ये तत्कालीन संरक्षण मंत्री व्ही. के. कृष्णा मेनन यांचा सिंहाचा वाटा होता. मिलिटरी स्कूल्स सुरू करण्यामागे दोन प्रमुख उद्देश होते. भारतीय सैन्य दलातील कर्मचाऱ्यांच्या मुलांच्या शिक्षणात स्थिरता आणणं आणि सर्व विद्यार्थ्यांमध्ये सैन्यदलाबद्दल निष्ठा निर्माण करून त्यांना या क्षेत्रात करिअर करण्यासाठी प्रवृत्त करणं.

सद्य परिस्थितीत भारतात अठरा मिलिटरी स्कूल्स आहेत. त्यांच्या ट्रेनिंगचा भर विद्यार्थ्यांमध्ये कष्ट, जिद्द आणि नेतृत्वगुण विकसित करण्यावर असतो. त्यामुळे इतर विद्यार्थ्यांच्या तुलनेत त्यांना एनडीएमध्ये प्रवेश मिळवणं सोपं जातं. ज्यांना एनडीएमध्ये प्रवेश मिळत नाही किंवा या क्षेत्रात करिअर करायचं नसतं, अशा प्रकारच्या विद्यार्थ्यांनाही मिलिटरी स्कूलच्या ट्रेनिंगचा खूप उपयोग होतो. सर्वसाधारणपणे प्रत्येक मिलिटरी स्कूल फक्त मुलांसाठी आहे. पूवीर् मुली या क्षेत्रात करिअर करत नव्हत्या, त्यामुळे अजूनही बहुतांश मिलिटरी स्कू्ल मुलांनाच प्रवेश देतात.

दहा ते अकरा वर्षं वयोगटातील मुलं म्हणजे सहावी उत्तीर्ण झालेल्या विद्यार्थ्यांसाठी प्रवेश उपलब्ध असतो. प्रवेशप्रक्रियेत लेखी परीक्षा, मुलाखत आणि मेडिकल टेस्टचा समावेश आहे. प्रत्येक मिलिटरी स्कूलला सीबीएसई किंवा आयसीएसई बोर्डाची मान्यता असते.

भारतात प्रमुख मिलिटरी स्कूल खालील ठिकाणी आहेत -

सातारा ( महाराष्ट्र), बालछडी (गुजरात), अमरावतीनगर (तामिळनाडू), भुवनेश्वर ( ओरिसा), विजापूर (कर्नाटक), चितोडगड (राजस्थान), घोराखल ( उत्तरप्रदेश), गोलपारा (आसाम), इम्फाळ ( मणिपूर), कपूरथला (पंजाब), कझाकट्टम (केरळ), कोरूकोण्डा ( आंध्रप्रदेश), कुंजपुरा (हरियाणा), नागरोटा (जम्मूकाश्मिर), पुरुलिया ( पश्चिम बंगाल), रेवा (मध्यप्रदेश), सुजानपूर थिरा (हिमाचल प्रदेश), तिलाइया (बिहार) आणि लखनौ (उत्तर प्रदेश)

बहुतांश राज्यात मिलिटरी स्कूलमध्ये प्रवेश मिळवण्यासाठी तुम्ही त्या राज्याचे रहिवासी असणं आवश्यक असतं. परंतु सैन्यदलातील अधिकारी आणि कर्मचाऱ्यांच्या पाल्यांसाठी हा नियम नाही. त्यांच्यासाठी काही जागा राखीव ठेवण्यात येतात.

मिलिटरी स्कूल, सातारा

साताऱ्यातील मिलिटरी स्कूलची स्थापना 23 जून 1961 रोजी झाली. महाराष्ट्राचे तत्कालीन मुख्यमंत्री यशवंतराव चव्हाण यांच्या पाठपुराव्यामुळे साताऱ्यात मिलिटरी स्कूल सुरू करण्यात आलं. साताऱ्यातील मिलिटरी स्कूलमध्ये सहावी ते बारावीपर्यंत सीबीएसई बोर्डातंर्गत शिक्षण दिलं जातं. त्याचबरोबर विद्यार्थ्यांना एनडीए प्रवेशपरीक्षेचं विशेष प्रशिक्षण दिलं जातं. शाळेच्या मॅनेजमेण्टची जबाबदारी मिलिटरी स्कूल सोसायटी, दिल्ली यांची आहे आणि दैनंदिन अॅडमिनिस्ट्रेशन लोकल बोर्ड ऑफ अॅडमिनिस्ट्रेशनतफेर् पाहिलं जातं.

प्रवेशप्रक्रिया

पाचवी उत्तीर्ण झालेल्या विद्यार्थ्यांना (वयोगट दहा ते अकरा वर्षं) प्रवेशपरीक्षा देऊन प्रवेश मिळवता येतो. प्रवेशपरीक्षेत उत्तीर्ण झालेल्या विद्यार्थ्यांना त्यांच्या मेरिट आणि एनडीएच्या वैद्यकीय निकषांप्रमाणे इथे प्रवेश दिला जातो.

प्रवेश परीक्षेत खालील विषयांचा समावेश असतो.

मॅथ्स

लँग्वेज

मेण्टल अॅबिलिटीज ( बौद्धिक क्षमता)

प्रत्येक वर्षी उपलब्ध असलेल्या जागांपैकी खालीलप्रमाणे जागा आरक्षित असतात.

15 टक्के अनुसूचित जाती , 7 टक्के अनुसूचित जाती , 25 टक्के कार्यरत सैनिक अधिकाऱ्यांची मुलं/माजी सैनिकांची मुलं.

पत्ता : मिलिटरी स्कूल, मुंबई - बंगलोर महामार्ग, सातारा, महाराष्ट्र - 415001.

मिलिटरी स्कूल, बालछडी

या मिलिटरी स्कूलची स्थापना 8 जुलै 1961 रोजी जामनगर इथे करण्यात आली आणि 1965 साली ती बालछडी इथे स्थलातंरीत करण्यात आली. बालछडी हे जामनगरपासून 32 किमीवर असून स्कूलचा कॅम्पस 426 एकरचा आहे.

बालछडी मिलिटरी स्कूलची मॅनेजमेण्ट सिस्टिम सातारा मिलिटरी स्कूलप्रमाणे आहे. या शाळेत सहावी ते बारावीपर्यंतचं शिक्षण सीबीएसई बोर्डाप्रमाणे दिलं जातं. इतर मिलिटरी स्कूलप्रमाणे बालछडी स्कूलचा मुख्य उद्देश विद्यार्थ्यांना सैनिकी प्रशिक्षण देऊन एनडीए प्रवेश परीक्षेसाठी सुसज्ज करणं हे तर आहेच, पण त्याहीपेक्षा महत्त्वाचा उद्देश आहे, सैन्यदलातील प्रादेशिक असमतोल कमी करण्याचा. त्यामुळे देशभरातील कोणत्याही राज्यातील विद्याथीर् या शाळेत प्रवेश घेऊ शकतात.

प्रवेशप्रक्रिया

बालछडी स्कूलमध्ये इयत्ता सहावी आणि नववीसाठी प्रवेश दिला जातो. दोन्ही स्तरांवर वेगळी प्रवेशपरीक्षा घेतली जाते. प्रवेशपरीक्षा जानेवारी किंवा फेब्रुवारी महिन्यात घेतली जाते. इयत्ता सहावीमध्ये प्रवेश घेण्यासाठी विद्यार्थ्यांना लेखी परीक्षा, मुलाखत आणि मेडिकल टेस्ट असे टप्पे पार करावे लागतात.

लेखी परीक्षेत समावेश असलेले विषय खालीलप्रमाणे आहेत -

मॅथ्स आणि लँग्वेज ( 200 मार्क)

बौद्धिक क्षमता ( 100 मार्क)

या परीक्षेतील प्रश्न इयत्ता पाचवीच्या एनसीईआरटी पुस्तकांवर आधारीत असतात. इयत्ता नववीच्या प्रवेशपरीक्षेची तयारी विद्यार्थ्यांना एनसीईआरटीच्या आठवीच्या पुस्तकांच्या मदतीने करता येईल.

नववीच्या प्रवेशपरीक्षेत खालील विषयांचा समावेश आहे-

मॅथ्स आणि सायन्स ( 200 + 75 मार्क)

इंग्रजी आणि सामाजिक शास्त्र ( 100 + 75 मार्क)

पत्ता - मिलिटरी स्कूल, बालछडी, जामनगर, गुजरात, टेलिफोन नंबर - 02893286226.

वैशाली पाटील

एक्झिक्युटिव डायरेक्टर, स्टडी सर्कल

 
</text>
</doc>
