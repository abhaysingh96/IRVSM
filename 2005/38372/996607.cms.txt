<doc>
<docno>996607.cms.txt</docno>
<text>
 
महामुंबई: मुंबई टाइम्स
मॉल्स होणार स्पेशलाइज्ड
[ Thursday, January 20, 2005  05:43:39 pm]


प्रवीण मुळ्ये

लग्न म्हटलं की, महिलांसाठी अत्युच्च आनंदाचे आणि पुरुष मंडळींसाठी खालच्या मानेनं ताटकळण्याचा क्षण असतो तो म्हणजे खरेदी! पण अगदी वधू-वराचे पोशाख, पत्रिकेचं डिझाइन ते अगदी हनिमून पॅकेज ठरवण्यापर्यंतचे सगळे पर्याय एकाच ' मांडवा ' खाली मिळाले तर ? ही कल्पना तमाम पुरुष मंडळींना किती सुखावणारी असेल! ती आता प्रत्यक्षात येतेय मुंबईत लवकरच येऊ घातलेल्या मॅरेज मॉलच्या संकल्पनेतून!

लग्नाखरेदीसाठी कराव्या लागणाऱ्या अविश्रांत धावपळीला जसा पूर्णविराम मिळणार आहे, तसाच होम मॉल, गोल्ड मॉल, फेस्टिव्ह मॉल अशा स्पेशलाइज्ड मॉल्समुळे मुंबईतल्या शॉपिंगचं चित्रच येत्या काळात बदलण्याची चिन्हं आहेत.

चकाचक लुक, खरेदीचे असंख्य पर्याय आणि डिस्काऊण्ट ऑफर्सची भरमार असणारे हे मॉल्स मुंबईतल्या मुुलंुड आणि मालाड या भागात. अशा स्पेशलाइज्ड मॉल्सची कल्पना अवघ्या एखाद-दोन वर्षांपूवीर् कोणीच केली नव्हती. पण गदीर्नं भरून वाहणाऱ्या या मॉल्सनी अनेक बिल्डर्स, डेव्हलपर्सना मालामाल केलं आहे. त्यामुळेच काही बिल्डर्स व डेव्हलपर्सनी स्पेशलाइज्ड मॉल्सच्या रुपातून नवी शॉपिंग संस्कृती मुंबईत आणण्याचे प्रयत्न सुरू केलेत. विविध कंपन्यांनी बनवलेल्या शूजना एकाच छताखाली आणणारा मॉल वरळीत आलाय. मनपसंत ज्वेलरी शोधण्यासाठी दुकानं पालथी घालणाऱ्यांची डोकेदुखी दूर करण्यासाठी गोल्ड मॉलचं भूमिपूजनही मुंबईत झालं आहे.

याव्यतिरिक्त लवकरच अनेक स्पेशलाइज्ड मॉल मुंबईत सुरू होत आहेत. या कल्पनेला मिळणाऱ्या प्रतिसादापासून ते अगदी जागांची शोधमोहिमेपर्यंत सर्व चाचपणी बिल्डर्सनी पूर्ण केल्याचं समजतं. अप्पर वरळी अर्थात परळ, मालाड, कांदिवली, मुलुंड, भांडुप (एलबीएस मार्ग) वांदे एमएमआरडीए या भागांमध्ये हे मॉल उभे राहणार आहे.

मॅरेज मॉलच्या रुपातून लग्नाशी संबंधित सगळ्याच गोष्टी एकाच मॉलमध्ये मिळतील, तर होम मॉलमधून घरासाठी हार्डवेअर, पेण्टिंग्ज, बाथरुम फिटिंग्ज, इलेक्ट्रिक इक्विपमेण्ट्सपासून ते अगदी इस्टेट एजण्ट्सपर्यंत सगळ्यांना एका ठिकाणी आणण्याचा प्रयत्न केला जाईल.

फेस्टिव्ह मॉल हा सणासुदीला खरेदीसाठी जाणाऱ्या मंडळींना आकषिर्त करणार आहे. शॉपिंगच्या या नव्या ' टेक्निक ' साठी मुंबईतले काही बिल्डर व डेव्हलपर्स एकत्र आल्याचंही समजतं. केवळ मुंबईतच नव्हे, तर इतर शहरांमध्येही असेच प्रयत्न सुरू असून हरियाणातील गुरगाँव, चेन्नई, आणि पुण्यातही स्पेशलाइज्ड मॉल्सची संकल्पना येत्या काळात जोर धरणार आहे.

एकाच छताखाली सर्व वस्तू मिळवण्याबरोबरच आता एकाच वस्तूचे विविध प्रकार एकत्र मिळावेत, हि इच्छा खरेदीवीरांमध्ये वाढत आहे. त्यामुळे प्रोडक्ट व्हरायटी आणि प्राइझ ऑप्शन देणारी स्पेशलाइझ मॉलची संकल्पना मुंबईत हमखास यशस्वी होईल, असा विश्वास बिल्डर लॉबीला वाटतोय.

कपड्यांसाठी फॅशन स्ट्रीट, इलेक्ट्रिक वस्तूंसाठी लोहार चाळ, स्पोर्ट्स मटेरियलसाठी मेट्रो, असे अनेक भाग स्पेशलाइज्ड खरेदीसाठी प्रसिद्ध आहेत. पण या मॉल्सच्या आगमनानं आता या एरियातल्या दुकानदारांना नव्या स्पधेर्ला तोंड द्यावं लागेल, अशी चिन्हं आहेत.

 
</text>
</doc>
