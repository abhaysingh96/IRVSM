<doc>
<docno>996372.cms.txt</docno>
<text>
 
महाराष्ट्र
भाजपतील नगरसेवकांमध्ये सत्तापदांवरून जुंपली
[ Thursday, January 20, 2005  03:34:00 pm]


सुनील जावडेकर

डोंबिवली : कल्याण-डोंबिवलीतील भाजप नगरसेवकांमध्ये ब्राह्माण समाजाचं प्राबल्य असतानाही पदं मात्र आगरी समाजाच्या नगरसेवकांना दिली जात आहेत. लोकसभा, विधानसभा आणि महापालिकेच्या निवडणुकांमध्येही एकगठ्ठा मतदान करणारा ब्राह्माण समाज पक्षापासून दुरावत चालल्याची भावना भाजप नगरसेवकांमध्ये पसरली आहे.

भाजप नगरसेवकांची संख्या 22 आहे. त्यापैकी सर्वाधिक आठ नगरसेवक एकट्या डोंबिवलीतील ब्राह्माण समाजाचे आहेत. पण भाजपची सत्तापदं मात्र त्यांना डावलून आगरी समाजाला देण्यात येत असल्याची भावना नगरसेवक आणि कार्यर्कत्यांमध्ये वाढीस लागली आहे. विधानसभा निवडणुकीत काँग्रेससारख्या पक्षाने अलका आवळसकर यांना आमदारकीचं तिकीट दिल्यानंतरही भाजपतील पक्षनेत्यांचे डोळे उघडतील, अशी पक्षातील ब्राह्माण नगरसेवकांची भावना होती. मात्र महापौरपदाचं गाजर दाखवत भाजप नेत्यांनी हरिश्चंद पाटील यांच्या रूपाने आगरी समाजाला संधी दिली. तत्पूवीर् भाजपचे ठाणे जिल्हाध्यक्ष संजय केळकर यांना बदलून जगन्नाथ पाटील यांना जिल्हाध्यक्ष करण्यात आलं. कल्याण जिल्हाध्यक्ष पदावरूनही पद्माकर कुलकणीर् यांच्या जागी के. आर. जाधव यांना आणण्यात आलं.

सप्टेंबरमध्ये होणाऱ्या महापालिका निवडणुकांच्या पार्श्वभूमीवर भाजपशी निष्ठावंत असणारा ब्राह्माण

समाज मात्र नाराज झाला आहे. येणाऱ्या निवडणुकांमध्ये पक्षाला त्याची किंमत चुकवावी लागेल, असा गभिर्त इशाराच नाराज मंडळींनी दिला आहे. शुक्रवारी होणाऱ्या महासभेत भाजपचा सभागृहनेता आणि गटनेता बदलण्याच्या हालचाली असून अनुप मोकल आणि रमेश गोरेच्या आगरी भाषिक नगरसेवकांची या पदांवर वणीर् लावली जाणार आहे. या ऐवजी ही दोन्ही पदं ब्राह्माण समाजातील नगरसेवकांना मिळावीत, अशी मागणी आता भाजपमधील ब्राह्माण बचाव समितीने केली आहे.

 
</text>
</doc>
