<doc>
<docno>996837.cms.txt</docno>
<text>
 
महाराष्ट्र
'दलाली' शेतकऱ्यांची मुख्य अडचण
[ Thursday, January 20, 2005  09:18:04 pm]


कराड : शेती आणि शेतकऱ्याला दलालांनी पोखरले असून ही दलाली दुबळी केली पाहिजे, असे प्रतिपादन उपमुख्यमंत्री आर. आर. पाटील यांनी केले. तसेच 18 टक्के व्याजाचा देशपातळीवर विचार होणे आवश्यक आहे, असेही ते म्हणाले.

राजारामबापू पाटील यांच्या 21 व्या स्मृतिदिनानिमित्त आयोजित शेतकरी मेळाव्यात पाटील यांनी मार्गदर्शन केले. पाटबंधारे मंत्री अजित पवार, रामराजे नाईक निंबाळकर, अर्थमंत्री जयंत पाटील, खासदार श्रीनिवास पाटील यांची यावेळी उपस्थिती होती.

राज्याच्या काही भागात घरांवर स्लॅब पडले, मोटारसायकली आल्या ; पण शेतकऱ्यांची कजेर् वाढली. यामुळे शेतकरी कर्जमुक्त होणे आणखी कठिण झाले, असे ते म्हणाले. येथील शेतकऱ्याची जमीन किती असावी, याचा कायदा दिल्लीत बसून करण्यात आला. पण त्याच्या जीवनमानाचा विचार कोणी केला नाही. त्यांच्या राहणीमानाला शाश्वत स्थान देऊ, अशी खात्री त्यांना वाटली नाही. आता शेतकऱ्यांनीच आपले ' स्टँडर्ड ' वाढवावे, असे आवाहन पाटील यांनी केले.

 
</text>
</doc>
