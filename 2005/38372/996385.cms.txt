<doc>
<docno>996385.cms.txt</docno>
<text>
 
महाराष्ट्र
पाणीप्रश्न सोडवण्यासाठी महापालिकेच्या योजना
[ Thursday, January 20, 2005  03:35:50 pm]


टाइम्स टीम

ठाणे : महापालिकेने भातसा उद्भव धरून संकल्पित केलेल्या 100 दशलक्ष लिटर पाणीपुरवठा योजनेमुळे शहराचा 2015 पर्यंतचा पाणी प्रश्न सुटण्यास मदत होणार आहे. तर मंजूर शाई धरणाच्या प्रस्तावामुळे 2014 पर्यंतचा पाणीप्रश्न सोडवण्याची तयाी केल्याचं दिसून येत आहे.

ठाणे महापालिका हद्दीत सध्या 15 लाख लोकसंख्येला विविध संस्थांकडून दररोज एकूण 350 दशलक्ष लिटर्स पाणीपुरवठा होत आहे. पाणी वितरण व्यवस्थेला विस्तार आणि मजबुतीकरण यासाठी महापालिका हद्दीत एकूण 351 किमी लांबीच्या पाइपलाइन टाकावयाच्या आहेत. त्यापैकी आतापर्यंत 241 किमी लांबीच्या पाइपलाइन्स टाकून झाल्या आहे. उर्वरीत काम पुढील वर्षाअखेर होईल, असा अंदाज आहे.

या प्रकल्पांगर्तत शहराचे तीन भागांत वितरणासाठी विभाजन करण्यात आलं आहे. पाणीपुरवठ्यासाठी सोर्स प्लॅनिंग करण्यात आलं असून त्यानुसार बृहन्मंुबई महापालिकेकडून मिळणारे 30 दशलक्ष लिटर पाणी कोपरी भागाला पुरवण्यात येणार आहे. 100 दश लक्ष लिटर पाणीयोजनेचं पाणी ठाणे शहर व घोडबंदर भागाला देण्यात येणार आहे. स्टेमकडून मिळणारे 127 दश लक्ष लिटर पाणी वागळे इस्टेट आणि लोकमान्यनगर भागाला पुरवण्यात येणार आहे. एमआयडीसीकडून मिळणारं 87 दश लक्ष लिटर पाणी कळवा व मंुब्रा भागाला पुरवण्यात येणार आहे. त्यासाठी एकूण 37 जलकुंभ आणि आठ संप व पंपहाऊस उभारण्याचं काम हाती घेण्यात आलं आहे. त्यापैकी 12 जलकुंभ आणि दोन संप, पंपहाऊसचं काम आतापर्यंत पूर्ण झालं आहे. 14 जलकुंभाचं आणि दोन संप, पंपहाऊसचं काम सुरू आहे. या व्यतिरिक्त 11 जलकुंभ आणि चार संप, पंपहाऊसचं काम पुढील वषीर् हाती घेण्यात येणार आहे.

पाणीयोजनेचे पाणी लेखा परीक्षा व ऊर्जा लेखा परीक्षा करण्याचं काम हाती घेतलं असून 2005-06 या वर्षात ते पूर्ण करण्याचा मानस आहे.

महापालिकेने जलसाक्षरता अभियान या वषीर्पासून सुरू केलं आहे. त्या अंतर्गत पाण्याच्या योग्य वापराबाबत जाहिरात करणं, गळती संशोधन करणं आणि गळत्या काढणं आदी व्यापक कार्यक्रम हाती घेण्यात येत असल्याचं सांगण्यात आलं.

 
</text>
</doc>
