<doc>
<docno>995776.cms.txt</docno>
<text>
 
महामुंबई
'त्या' अधिकाऱ्यांवर शिस्तभंगाची कारवाई
[ Thursday, January 20, 2005  12:01:14 am]


म. टा. प्रतिनिधी

मुंबई : विरोधी पक्षाने आयोजित केलेल्या कार्यक्रमाला उपस्थित राहिलेल्या तीन सनदी अधिकाऱ्यांविरोधात शिस्तभंगाची कारवाई करण्यात येईल, असे मुख्यमंत्री विलासराव देशमुख यांनी बुधवारी येथे स्पष्ट केले.

केंद सरकारच्या विविध योजनांच्या अंमलबजावणीचा आढावा घेण्यासाठी शिवसेनेचे खासदार शिवाजीराव आढळराव-पाटील यांनी पुण्यात एक बैठक बोलावली होती. बैठकीला पुण्याचे जिल्हाधिकारी प्रभाकर देशमुख, जिल्हा परिषदेचे मुख्य कार्यकारी अधिकारी राजेंद चव्हाण आणि विभागीय आयुक्त पी. डी. करंदीकर उपस्थित होते. विरोधी पक्षसदस्यांनी बोलावलेल्या कार्यक्रमाला सनदी अधिकाऱ्यांनी उपस्थित राहू नये, असा सरकारी आदेश असल्याने या तिघा अधिकाऱ्यांवर कारवाई होणार आहे.

 
</text>
</doc>
