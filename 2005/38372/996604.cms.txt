<doc>
<docno>996604.cms.txt</docno>
<text>
 
महामुंबई: मुंबई टाइम्स
या सापांनी लळा लाविला असा असा की...
[ Thursday, January 20, 2005  05:43:07 pm]


हेमंत साटम

कोणतंही प्रशिक्षण नाही, प्रचंड माहिती जमवून त्याचा केलेला अभ्यास नाही, तरीही जेव्हा एखादा ' चुकार ' साप-नाग पकडायची वेळ येते, तेव्हा राजू कोळी अत्यंत चपळाईनं त्याला जेरबंद करतात. मालाडमधील मढ इथे राहणाऱ्या राजू कोळींनी आतापर्यंत शेकडो साप-नाग पकडले आहेत. इतकंच नव्हे, तर या सर्व प्राण्यांना सुरक्षितपणे जंगलात सोडण्यातही त्यांचा पुढाकार असतो. हा सिलसिला 1994 पासून सुरू असून त्यात खंड पडलेला नाही. सुरुवातीला असे ' कॉल ' थोड्या प्रमाणात यायचे. पण, जसजशी त्यांच्या कार्याची माहिती होऊ लागली, तसतसा साप पकडण्यासाठी दूरूनही संपर्क साधला जाऊ लागला. सरपटणाऱ्या प्राण्यांना पकडण्यासाठी वापरण्यात येणाऱ्या विशिष्ट काठीची मदत घेऊन ते मोहीम फत्ते करतात.

साप पकडायची सुरुवात झाली ती 1994 मध्ये. इस्टेट एजण्ट असणाऱ्या कोळींना पहिल्यापासून प्राण्यांविषयी प्रेम. घरी कुत्रे, मांजरी पाळण्याची हौस असलेल्या कोळींना अचानक एक दिवस अंधेरीला एकाच्या घरात साप आल्याचं कळलं. त्यापूवीर् कधीही अशी जबाबदारी न घेतलेल्या कोळींनी साप पकडण्याचं आव्हान स्वीकारलं. चार बंगला इथल्या भीमराज गुप्ता यांच्या घरी गेल्यावर त्यांनी बेधडक शोध सुरू केला. तेव्हा एका कोपऱ्यात मुटकुळं केलेला नाग असल्याचं ध्यानात आलं. पहिल्याच प्रयत्नात नागाला पिशवीबंद करण्यात ते यशस्वी झाले. तो नाग चार फुटांचा असल्याची आठवण सांगताना ते आजही थरारतात.

पहिलीच मोहीम यशस्वी झाल्यानं आत्मविश्वास दुणावलेल्या कोळींना मग ठिकठिकाणाहून लोक बोलवायला लागले. त्यात मढ, मावेर् या भागात सापाचं प्रमाण बऱ्यापैकी असल्यामुळे राजू कोळींशी हमखास संपर्क साधला जातो. तेही लगेचच त्या ठिकाणी जाऊन काम फत्ते करतात.

मच्छीमारी हा मूळ व्यवसाय असलेल्या कोळींनी मढ कोळीवाड्यात इस्टेट एजण्टचंही काम पाहतात. त्यांच्या स्टॉलच्या बाजूला खास पकडलेले साप तात्पुरत्या स्वरूपात ठेवण्यासाठी खास हाफकीन इन्स्टिट्यूतफेर् पुरवलेले बॉक्स ठेवले आहेत. पकडलेल्या सापांना बोरिवलीतील संजय गांधी नॅशनल पार्कसारख्या ठिकाणी मुक्त करण्यापूवीर् इथे आसरा मिळतो.

कोणताही फायदा हा उद्देश न ठेवता कोळी अव्याहतपणे आपली सेवा देत असतात. आता तर त्यांचं नाव आणि टेलिफोन नंबरची माहिती टाटा येलो पेजेेस आणि इण्टरनेटवर दिली आहे. त्यामुळे आता येणाऱ्या कॉलची संख्या प्रचंड असल्याचं ते सांगतात.

एका घोणसाने दिलेला झटका अजूनही त्यांच्या लक्षात आहे. साधारण तीन वर्षांपूवीर् आक्सा गावात घोणस दिसल्याची खबर मिळताच ते तिथे पोहोचले. तेव्हा काहीतरी गल्लत झाली आणि घोणसाचा दंश शरिरात भिनला. तेव्हा त्यांना बोरिवलीतील भगवती हॉस्पिटलमध्ये दाखल करण्यात आलं. तिथं उपचारांसाठी काही दिवस राहावं लागलं. पण घरी परतल्यावर काही दिवसांतच पुन्हा त्यांची मोहीम सुरू झालीय, ती आजपर्यंत.

 
</text>
</doc>
