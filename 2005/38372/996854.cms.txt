<doc>
<docno>996854.cms.txt</docno>
<text>
 
महाराष्ट्र
रत्नागिरी : 3 मच्छिमार ठार
[ Thursday, January 20, 2005  09:30:01 pm]


म. टा. वृत्तसेवा

रत्नागिरी : भल्या पहाटे नदीवर मच्छिमारीसाठी निघालेल्या 3 मच्छिमारांचा अपघातात मृत्यू होण्याची दुर्घटना देवरुख तालुक्यात नुकतीच घडली.

घोरपी वसाहतीत राहणारे विजय भिकाजी जाधव ( 30), विजय भिवा गजबार ( 22), दिनेश भिकू गजबार ( 21) तसेच नथुराम पांडुरंग साबळे ( 18) हे पहाटे तीनच्या सुमारास मच्छिमारीसाठी नदीवर रिक्षाने चालले होते.

कोल्हापूर-रत्नागिरी मार्गावर दाभोळे रस्त्यावरून वेगात जात असता रस्त्यावर असलेला ट्रक अंधारामुळे रिक्षाचालकाला न दिसल्याने ट्रकवर रिक्षा आदळली. यात रिक्षाचा अक्षरश: चक्काचूर झाला. या अपघातात विजय जाधव, विजय गजबार, दिनेश गजबार हे तिघे जागीच ठार झाले तर नथुराम साबळे तसेच रिक्षा चालक सुदेश किवेर् (32) जबर जखमी झाले. साखरपा येथील प्राथमिक आरोग्य केंदात उपचार करण्यात आल्यानंतर या दोघांना रत्नागिरीतील जिल्हा सरकारी रुग्णालयात हलवण्यात आले.

 
</text>
</doc>
