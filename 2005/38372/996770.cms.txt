<doc>
<docno>996770.cms.txt</docno>
<text>
 
महाराष्ट्र
अधिकारी-कर्मचारी पदोनती बदल्यांमध्ये गैरप्रकार
[ Thursday, January 20, 2005  08:27:45 pm]


म. टा. वृत्तसेवा

नवी मंुबई : महापालिकेतील अधिकारी-कर्मचाऱ्यांच्या पदोन्नती व बदल्यांमध्ये मोठ्या प्रमाणावर गैरप्रकार सुरू असून सरकारने सर्व नियम धाब्यावर बसवून अधिकारी व कर्मचाऱ्यांना आपल्या मजीर्तील पदांवर वरिष्ठ पदाचा कार्यभार व विशिष्ट विभागातच बदली देणे असे प्रकार सुरू आहेत.

त्यामुळे इतर पात्र अधिकारी व कर्मचारी वर्गावर अन्याय होत आहे. या अधिकारी-कर्मचारी पदोन्नती बदल्यांमध्ये होणाऱ्या गैरप्रकाराची चौकशी करण्याची मागणी नवी मंुबई म्युनिसिपल मजदूर युनियनने मुख्यमंत्री तसेच नगरविकास विभागाच्या प्रधान सचिवांकडे केली आहे.

नवी मंुबई महापालिकेतील अधिकारी-कर्मचाऱ्यांना नियमबाह्य रितीने दिलेल्या पदोन्नती व बदल्यांमध्ये होणाऱ्या गैरप्रकारांची चौकशी करण्यासंदर्भात युनियनने 3 ऑगस्ट 2004 रोजी पालिका आयुक्त मधुकर कोकाटे यांना विनंती लेखी निवेदनाद्वारे केली होती.

पालिकेतील सहाय्यक आयुक्त अधीक्षकांना नियमबाह्य पदोन्नती दिल्याने, लेखापरीक्षक विभागानेही या अगोदर त्यावर आक्षेप नोंदवले आहेत. या प्रकरणातील दोषींवर कारवाई करण्याचे अधिकार स्थायी समितीने आयुक्तांना दिले होते. तरीही आयुक्तांकडून त्यावर कोणतीच कार्यवाही न होता या अधिकारी-कर्मचाऱ्यांना पाठिशी घालण्याचा प्रयत्न झाल्याचा आरोप युनियनचे सरचिटणीस शशिकांत शेट्ये यांनी केला आहे.

महापालिकेतील सहाआयुक्तांना चुकीच्या पद्धतीने उपायुक्त पदावर देण्यात आलेली पदोन्नती रद्द करण्याचे आदेश राजाच्या नगरविकास विभागाकडून देण्यात आल्याचे समजते. तसेच या संदर्भात पदोन्नतीबाबत उच्च न्यायालयात सादर केलेल्या प्रतिज्ञा पत्रावरील पद्धतीचा अवलंब पालिका प्रशासनाकडून होत नसल्याचे शेट्ये यांनी मुख्यमंत्र्यांना दिलेल्या निवेदनात नमूद केले आहे.

नवी मंुबई पालिकेत सावळा गोंधळ सुरू असून बदल्यांचे आदेश देऊनही काही अधिकारी, विभाग अधिकारी उपकर अधिकारी आपल्या पदांचा कार्यभार सोडत नसून आयुक्तांच्या आदेशाला धाब्यावर बसवत असल्याचे शेट्ये यांनी मुख्यमंत्र्यांच्या निदर्शनास आणून दिले आहे.

दरम्यान, सदर बाबी गंभीर असून करदात्यांच्या पैशाची लूट संबंधित अधिकारी-कर्मचाऱ्यांकडून सुरू आहे. त्यामुळे संबंधितांची स्वतंत्र आयोग नेमून खातेनिहाय चौकशी करावी आणि दोषींवर कारवाई करण्यात यावी, अशी मागणीही युनियनतफेर् मुख्यमंत्र्यांना करण्यात आली आहे.

 
</text>
</doc>
