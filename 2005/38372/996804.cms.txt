<doc>
<docno>996804.cms.txt</docno>
<text>
 
महाराष्ट्र
टॅक्सबुडव्यांविरुध्द कारवाईची तयारी
[ Thursday, January 20, 2005  08:44:28 pm]


म. टा. वृत्तसेवा

भाईंदर : मीरा-भाईंदर महापालिका हद्दीतील हाऊसिंग सोसायट्यांमधली इमारती, इतर बांधकामे व मालमत्ता यांच्या बिनशेती आकारणीपोटी (एन.ए.टॅक्स) सहा कोटी रुपये वसुलीचे टागेर्ट महसूल विभागाने निश्चित केले असून टॅक्स न भरणाऱ्यांविरुद्ध दंड आणि जप्तीची कारवाई धडाक्यात सुरू करण्याची तयारी महसूल विभागाने केली आहे.

पालिका हद्दीत महसूल विभागाच्या अंतर्गत 1527 खातेदार असून त्यात 7432 हाऊसिंग सोसायट्यांचा समावेश आहे. भाईंदरला 25 लाख, नवघरला 17 लाख तर मीरा इथे 15 लाख अशी एकूण 57 लाखांची थकबाकी आहे. गेल्यावषीर् 1.50 कोटी रुपयांपैकी 96 लाख इतकीच वसुली झाली होती. यावषीर् वसुलीचे टागेर्ट सहा कोटी असून 15 जानेवारीपर्यंत केवळ 35 लाख रुपयांचीच वसुली झाली आहे.

काही इमारतींनी गेल्या 20-25 वर्षात हा टॅक्स भरलेलाच नाही असेही आढळून आले आहे. 15 जानेवारीच्या आत थकीत टॅक्स भरावा, अशी नोटीसवजा विनंतीपत्रे सर्व सोसायट्या आणि मालमत्ताधारकांना देण्यात येऊनही वसुली अत्यल्प प्रमाणात झाली आहे. यामुळे आता थकबाकीच्या नोटीसा बजावण्याचे काम तलाठी पंढरीनाथ भोईर, बबनराव लांडगे, संजय पतंगे यांनी सुरू केले असून या नोटीसीचा कालावधी सात दिवसांचा आहे.

त्यानंतरही टॅक्स न भरल्यास थकबाकीच्या 25 टक्के इतकी दंड रक्कम आणि 21 दिवसांनंतर मालमत्तांना सील ठोकून जप्तीची कारवाई सुरू करण्याचा इशाराही महसूल विभागाने दिला आहे.

 
</text>
</doc>
