<doc>
<docno>996614.cms.txt</docno>
<text>
 
प्रगती फास्ट
अभ्यासाची मेथड डेव्हलप करा
[ Thursday, January 20, 2005  05:47:21 pm]


एप्रिल 2004 मध्ये मंुबई युनिव्हसिर्टीतफेर् घेण्यात आलेल्या एमकॉमच्या परीक्षेत प्रथम येण्याचा मान मिळवला, इन्स्टिट्यूट ऑफ डिस्टन्स एज्युकेशनच्या पल्लवी फणसळकरने. पल्लवीला 800 पैकी 599 म्हणजे 74.88 टक्के मिळाले आहेत. परीक्षेसाठी अभ्यास कसा केला, याची तिने दिलेली माहिती...

सरस्वती सेकण्डरी स्कूलमध्ये माझं शालेय शिक्षण झालं. सायन्स आणि आर्ट्स शाखेत विशेष इण्टरेस्ट नव्हता. त्यामुळे पहिल्यापासूनच मी कॉमर्सला जायचं ठरवलं होतं. दहावीला 87 टक्के मार्क्स मिळाल्यावर मी मुलुंड कॉलेज ऑफ कॉमर्समध्ये प्रवेश घेतला. बारावीला 83 टक्के मार्क्स मिळाले. मला बीकॉमवर लक्ष केंदीत करायचं असल्यामुळे सीए आणि आयसीडब्ल्यूएसारख्या कोर्सला मुद्दामहून प्रवेश घेतला नाही.

बीकॉमला 73 टक्के मार्क्स मिळाले. काहीतरी वेगळं करावं, असं मनात होतं. पण नक्की काय ? बीकॉमचा रिझल्ट लागला आणि आता निर्णय घेण्याची खरी वेळ आली. याच टप्प्यावर मला कोणत्या क्षेत्रात करिअर करायचं, हे ठरवणं भाग होतं. मला परकीय भाषा शिकण्याची इच्छा होती. पाध्ये यांच्याकडे मी जॅपनीज भाषेचं शिक्षण घेऊ लागले. पण त्यावर समाधान मानणं हा माझा स्वभाव नव्हता. कॉमर्समध्येही पदव्युत्तर शिक्षण घ्यायचा निर्णय पक्का झाला.

प्रवेश घेण्यापूवीर् एमकॉमचं सिलॅबस पाहिलं. अकाउण्ट्स विषयात एमकॉम करणं सोपं वाटलं. पण कॉलेजला जाऊन लेक्चर्स अटेण्ड करणं शक्य नव्हतं. जॅपनीज भाषेच्या अभ्यासालाही वेळ द्यायचा होता. त्यामुळे डिस्टन्स एज्युकेशनच्या माध्यमातून एमकॉम करायचं ठरवलं.

एमकॉमच्या दोन्ही वर्षांना प्रत्येकी चार पेपर्स असतात. म्हणजे एकूण आठ विषयांचा तुम्हाला अभ्यास करावा लागतो. यात इकॉनॉमिक्स बिझनेस पॉलिसीज अॅण्ड स्ट्रॅटिजिक मॅनेजमेण्ट, अॅडव्हान्स्ड फायनान्शिअल अकाऊण्टिंग, कॉस्ट अकाऊण्टिंग हे चार विषय पहिल्या वर्षात अभ्यासायचे असतात. तर पार्ट टूमध्ये रिसर्च मेथडॉलॉजी, ऑडिट अॅण्ड टॅक्स, अॅडव्हान्स्ड फायनान्शिअल मॅनेजमेण्ट आणि अॅडव्हान्स मॅनेजमेण्ट अकाउण्टिंग या चार विषयांचा समावेश असतो.

ऑडिट आणि टॅक्समध्ये ऑडिटिंग पन्नास मार्कांसाठी, डायरेक्ट टॅक्सेस पन्नास मार्कांसाठी होतं. टॅक्समध्ये प्रॉब्लेम्स सोडवणं तर ऑडिटिंग पूर्णपणे थिअरी असं पेपरचं स्वरूप होतं. थिअरी सब्जेक्टसाठी एस. परवीन यांच्या नोट्स वापरल्या.

माझी अभ्यासाची पद्धत थोडी वेगळीच होती. दोन्ही वर्षं डिसेंबर महिन्यांपर्यंत मी एमकॉमच्या अभ्यासाला सुरुवात केली नाही. डिसेंबरमध्ये माझी जॅपनीज भाषेची परीक्षा असते. ती संपेपर्यंत साधारण 15 डिसेंबर उजाडतो. त्यानंतर मार्च महिन्यांच्या अखेरपर्यंत एमकॉमचा अभ्यास करायचे. पार्ट वन आणि पार्ट टू दोन्ही वर्षं प्रत्येकी चारच विषय होते. त्यामुळे अडीच-तीन महिन्यात चार विषयांचा अभ्यास करणं मला अजिबातच जड वाटलं नाही.

सकाळी सात वाजताच ठाण्याच्या अल्मेडा लायब्ररीत अभ्यास करण्यासाठी जायचे. सकाळी एक थिअरी सब्जेक्ट आणि एक अकाउण्ट्सचा पेपर असा अभ्यास करायचे. जानेवारी अखेरपर्यंत सर्व विषयांची संपूर्ण तयारी झाली पाहिजे, अशा प्रकारे मी वेळेचं नियोजन केलं होतं. जानेवारीपर्यंत तुमची बेसिक तयारी झाली, की फेब्रुवारी आणि मार्च हे दोन महिने रिव्हिजनसाठी मिळतात.

अकाउण्ट्स हा विषय स्कोअरिंग आहे. त्यामुळे उदाहरणं सोडवण्यावर जास्त भर द्यावा लागतो. माझ्या मते, जितकी जास्त प्रॅक्टिस तितका जास्त स्कोअर करता येईल. युनिव्हसिर्टी पेपर सोल्युशन (यूपीएस) हे पुस्तक बाजारात उपलब्ध आहे. गेल्या काही वर्षांचे युनिव्हसिर्टीचे पेपर्स त्यात सोडवून दिलेले असतात. लक्षपूर्वक पाहिलं तर विद्यार्थ्यांना प्रश्नपत्रिकेतील प्रश्नांचा नेमका ट्रेण्ड काय असेल, याचा अंदाज या पुस्तकातून बांधता येतो.

सिलॅबस ऑप्शनला सोडण्याची विद्यार्थ्यांची मानसिकता त्यांचा घात करू शकते. ज्यांना नुसतं पासं व्हायचं आहे, त्यांनी अशी जोखीम घेतली तर ठीक. पण ज्या विद्यार्थ्यांना स्कोअर करायचा आहे, त्यांनी टॉपिक ऑप्शनला सोडण्याचा मोह टाळला पाहिजे. डिस्टन्सने अभ्यास करायचं ठरवल्यामुळे स्वत: अभ्यास करणं भाग होतं. इथे तुम्हाला अभ्यास करा, असं सांगणारे शिक्षक नसतात. साहजिक तुमच्यावर अभ्यासाची संपूर्ण जबाबदारी असते.

एमकॉम पार्ट वनला 75 टक्के मिळाल्यावर आपला अभ्यास योग्य दिशेने चालू आहे, याची खात्री पटली. पार्ट टूलाही उत्तम अभ्यास करून पहिलं येण्याचं ध्येय मी ठेवलं व ते पूर्ण झालं. डिस्टन्स एज्युकेशनच्या नोट्स, एस. परवीन यांच्या पुस्तकांचा मला खूप उपयोग झाला. आता मात्र मी जॅपनीज भाषेच्या क्षेत्रात करिअर करण्याचं ठरवलं आहे. या भाषेच्या दोन परीक्षा मी उत्तीर्ण झाले असून पुढच्या परीक्षांचा अभ्यासही सुरू आहे.

गणेश आचवल

 
</text>
</doc>
