<doc>
<docno>996381.cms.txt</docno>
<text>
 
महाराष्ट्र
समस्या नालासोपाऱ्यांतील प्रवाशांच्या
[ Thursday, January 20, 2005  03:35:13 pm]


रेल्वे चौपदरीकरणामुळे वसई तालुक्यातील जवळजवळ सर्वच स्टेशनमध्ये असंख्य समस्या निर्माण झाल्या आहेत. त्यात नालासोपारा रेल्वे स्टेशनच्या समस्या प्रामुख्याने जास्त आहेत. सर्वात जास्त प्रवासी नालासोपारा इथले आहेत. तिथे अनेक सुविधांचा अभाव असल्याने प्रवाशांना असंख्य अडचणींचा सामना करावा लागतो.

नालासोपारा शहराकडे सगळ्याच बाबतीत दुर्लक्षित झाल्याने ते उपेक्षित राहिलं आहे. अख्या ठाणे जिल्ह्यातील नालासोपारा या एकमेव शहरात अनेक समस्या कितीतरी पटीने तीव्र आहेत. त्यामुळे नालासोपारा शहराला प्रती धारावीचं स्वरूप प्राप्त झालं आहे. एकेकाळी धारावीत ज्या-ज्या समस्या होत्या त्या सगळ्याचं इथे आहेत. नालासोपारा शहराचा कायापालट करण्यात ना सरकारी अधिकाऱ्यांना रस आहे ना राजकीय नेत्यांना. त्यामुळेच इथल्या समस्या दिवसेंदिवस अधिकाधिक गंभीर बनत चालल्या आहेत.

नागरी समस्यांनी त्रस्त असलेल्या शहरवासीयांना आता रेल्वेच्या समस्यांनी हैराण केलं आहे. चौपदरीकरणानंतर वसई तालुक्यातील चारही रेल्वे स्टेशन्समध्ये समस्या उग्र बनल्या आहेत. मुंबई टाइम्सने विरार रेल्वे समस्या गेल्या महिन्यात उघडकीस आणल्या होत्या. त्याची दखल घेऊन शिवसेनेचे उप तालुकाप्रमुख विलास चोरघे यांनी माजी मंत्री राम नाईक यांना सोबत घेऊन महाव्यवस्थापक अन्सारी यांना धारेवर धरलं होतं. तेव्हा कुठे काही कामं तातडीने मागीर् लावण्याचं काम रेल्वे प्रशासनाने हाती घेतलं होतं. नालासोपारा रेल्वे स्टेशनच्या समस्या विरारपेक्षा अधिक तीव्र आहेत. विरारच्या प्रवाशांना दिलासा देणाऱ्या क ाही गोष्टी आहेत. पण नालासोपारा स्टेशनमध्ये सर्वच गोष्टींची आबाळ आहे. त्या समस्या शिवसेनेचे उपतालुकाप्रमुख शिरीष चव्हाण यांनी रेल्वे प्रशासनासमोर मांडल्या आहेत. त्यावर प्रशासनाने कायमस्वरूपी तोडगा काढला नाही तर येत्या 26 जानेवारीला रेल रोको आंदोलन करण्याचा इशारा चव्हाण यांनी दिला आहे.

कोणत्याही वेळेला नालासोपारा स्टेशनमधून मुंबईकडे जाणाऱ्या गाडीत प्रवेश करणं तारेवरची कसरत असते. घरी परतताना गदीर्चा प्रचंड लोट असतो. या दोन्ही वेळा उलट्या बाजूचा वापर करावा लागतो. त्यामुळे गाडीखाली चिरडून ठार होणाऱ्यांचं प्रमाण वाढलं आहे. इथे एकमेव रेल्वे पादचारी पूल आहे. तो जुनाट आणि मोडकळीला आला असल्याने त्याचा वापर प्रवासी करत नाहीत. त्यामुळे रेल्वे रूळ ओलांडताना दररोज एकतरी व्यक्ती ठार होत आहे. तर पुलाचा ताबा भिकारी आणि अनैतिक धंदे करणाऱ्यांनी घेतला आहे. म्हणून सुरक्षितेतच्या दृष्टीने या पुलाची डागडूजी करून तो मोठा करण्यात यावा आणि दक्षिणेकडे नवा पादचारी पूल बांधण्यात यावा, अशी मागणी शिवसेनेचे शिरीष चव्हाण यांनी केली आहे. प्रवाशांची वाढती संख्या लक्षात घेता नालासोपारा भुयारी मार्गाचं काम तातडीने होण्याची गरज चव्हाण यांनी व्यक्त केली आहे.

रिक्षा आणि फेरीवाल्यांचा प्रश्न शहरातील जटील समस्या बनली आहे. या फेरीवाल्यांनी रेल्वे स्टेशनला चारही बाजूंनी घेरलं आहे. रिक्षा आणि फेरीवाल्यांच्या जाळ्यातून वाट काढत स्टेशनपर्यंत जावं लागतं. आता तर प्लॅटफॉर्मवरही फेरीवाले बसू लागले आहेत. एवढं कमी म्हणून की काय फेरीवाल्यांनी आता रेल्वेने टाकलेल्या नव्या लाइनमधेच धंदा धाटायला सुरुवात केली आहे. पण त्यांच्यावर कारवाई का होत नाही हा प्रश्न सर्वसामान्य प्रवाशांना भेडसावत आहे. शिवसेनेने या सर्व प्रश्नांवर आता आवाज उठवला आहे.

रेल्वे उड्डाणपूलाचं काम आता पूर्ण झालं आहे. पण दोन्ही बाजूंचा सव्हिर्स रोड तयार केला गेला नसल्याने रहिवाशांना काही अडचणी भेडसावत आहेत. त्या जागेवर आता फेरीवाले आणि रिक्षावाल्यांनी अतिक्रमण केलं आहे. म्हणून सव्हिर्स रोड तातडीने होण्याची गरज आहे, याकडेही चव्हाण यांनी लक्ष वेधलं आहे. त्याचबरोबर उड्डाणपुलाचं नामकरण रखडल्याबद्दलही रहिवाशांमधे संताप व्यक्त केला जात आहे. उड्डाणपूल सुरू होऊन चार-पाच वर्षं लोटली आहेत. पालिकेने उड्डाणपुलाला सम्राट अशोकांचं नाव देण्याचा ठरावही दोन वर्षांपूवीर् संमत केला आहे. पण त्याची अमलबजावणी केली जात नाही. त्यासाठीही शहरवासीयांनी आंदोलनाचा इशारा दिला आहे.

शशी करपे

 
</text>
</doc>
