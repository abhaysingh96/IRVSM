<doc>
<docno>996974.cms.txt</docno>
<text>
 
महाराष्ट्र
'झान्सा' कर्मचाऱ्यांची संख्या दहा हजारांवर नेणार
[ Thursday, January 20, 2005  11:26:51 pm]


म. टा. प्रतिनिधी

पुणे : व्यावसायिक प्रणाली आणि माहिती- तंत्रज्ञान सेवा या क्षेत्रात कार्यरत असलेल्या झान्सा इंडिया ही कंपनी येत्या तीन-चार वर्षात कर्मचाऱ्यांची संख्या दहा हजारांवर नेणार असल्याचा मनोदय कंपनीचे कार्यकारी अध्यक्ष सौरभ श्ाीवास्तव यांनी व्यक्त केला.

' झान्सा ' च्या तळवडे आयटी पार्कमधील अद्ययावत कार्यालयाचे उद्घाटन मुख्यमंत्री विलासराव देशमुख यांच्या हस्ते झाले. त्याप्रसंगी पत्रकारांना माहिती देताना श्ाीवास्तव यांनी सांगितले की, पुणे कार्यालयातील कर्मचाऱ्यांची संख्या साडेतीन हजारांवर नेण्यात येणार असून तेथे कैफेटेरिया, पाळणाघर, पाकिर्ंग, इत्यादी सुविधा उपलब्ध करुन देण्यात येणार आहेत. या केंदाला अलीकडेच बिल्डर्स असोसिएशन ऑफ इंडियाने उत्तम बांधणीबद्दल विशेष प्रमाणपत्र देऊन गौरविले आहे. 17 एकर क्षेत्रांचा हा परिसर छोट्या-छोट्या तळ्यांनी सुशोभित करण्यात आला आहे. माहिती-तंत्रज्ञान क्षेत्रातील व्यवसायासाठी पुणे हे महत्त्वाचे केंद असून पुरेशी कौशल्ये असलेला कर्मचारी वर्ग मोठ्या संख्येने उपलब्ध असल्याने कंपनीची पुण्यात झपाट्याने प्रगती होईल, असा विश्वासही त्यांनी व्यक्त केला.

या कार्यक्रमास उर्वरित महाराष्ट्र वैधानिक विकास मंडळाचे अध्यक्ष उल्हास पवार, आमदार चंदकांत छाजेड, कंपनीच्या पुणे केंदाचे प्रमुख संतोष मधभावी आदी उपस्थित होते.

 
</text>
</doc>
