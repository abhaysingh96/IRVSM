<doc>
<docno>995829.cms.txt</docno>
<text>
 
महामुंबई
इंजिनिअरिगचीही फी वाढ?
[ Thursday, January 20, 2005  12:25:05 am]


म. टा. प्रतिनिधी

विद्यार्थी हताश ; शिक्षणसम्राट सुखावले

मुंबई : मेडिकलपाठोपाठ इंजिनिअरिंग कॉलेजांच्याही फीचा पुन्हा आढावा घेतला जाणार असल्याने इंजिनिअरिंगच्या फीमध्ये वाढ होण्याची चिन्हे आहेत. शिक्षण शुल्क समितीला पुन्हा प्रत्येक कॉलेजांची कागदपत्रे तपासावी लागणार असल्याने विद्यार्थ्यांना सुधारित फीसाठी मे महिन्यापर्यंत प्रतीक्षा करावी लागणार आहे.

खाजगी कॉलेजांनी घातलेल्या कोलदांड्यामुळे अजून किमान एक वर्ष तरी सर्वच व्यावसायिक अभ्यासक्रमांच्या फी निश्चितीचे गुऱ्हाळ सुरूच राहील, असे आहेत.

फेरआढाव्यात तीन मेडिकल कॉलेजांच्या फीमध्ये झालेली वाढ पाहता शिक्षणसम्राट सुखावले असून त्यांच्या आशा पल्लवित झाल्या आहेत. कारण या कॉलेजांना किमान 48 हजार ते कमाल एक लाख एवढी फीवाढ मिळाली आहे. इंजिनिअरिंग कॉलेजांच्याही फीचा आढावा घेतला जाणार असल्यामुळे आता त्यांचीही फी वाढेल असे जाणकारांचे म्हणणे आहे.

फेरआढाव्यामुळे विद्याथीर् आणि पालकांमध्ये नाराजी पसरली आहे. संधी देऊनही कॉलेजांच्या खर्चाची व्यवहार्य कागदपत्रे सादर करू न शकल्यामुळे एकप्रकारे न्या. जहागिरदार समितीने भरमसाठ फीचा हक्क असणाऱ्या शिक्षणसम्राटांचे पितळ उघडे पाडले होते. असे असताना संस्थाचालकांच्या कांगाव्याची दखल घेणे योग्य आहे का, अशी उद्वेगजनक प्रतिक्रिया अनेक विद्याथीर् आणि पालकांनी व्यक्त केली.

फेरआढाव्यामुळे नवीन समितीच्या कामाचा व्याप प्रचंड वाढला असून मे महिन्यापर्यंत समितीला मेडिकल आणि इंजिनिअरिंग फी निश्चितीचे काम पूर्ण करावयाचे आहे. त्यानंतर मग मॅनेजमेंट, आकिर्टेक्चर, आदी शाखांच्या कॉलेजांची फी निश्चित करण्याचे काम सुरू होईल.

जहागिरदार समितीच्या फीरचनेस मेडिकल, इंजिनिअरिंग आणि मॅनेजमेंट कॉलेजांनी सुप्रीम कोर्टात आव्हान दिले आहे. त्यावर कोर्टाने या कॉलेजांना पुन्हा समितीकडेच जाण्याची सूचना करताना समितीला फेरआढावा घेण्यास सांगितले होते.

यासंदर्भात शिक्षण शुल्क समितीचे अध्यक्ष एस. टी. पंडित यांनी सांगितले की, कोर्टात रिट पिटिशन दाखल केलेल्या 25 मेडिकल कॉलेजांच्या फीचा आढावा सर्वप्रथम घेण्यात येईल, त्याचबरोबर कोर्टात याचिका न दाखल केलेल्या पण समितीपुढे पुन्हा सादर होणाऱ्या कॉलेजांच्याही फीचा आढावा घेतला जाणार आहे.

गुऱ्हाळ सुरूच

मेपर्यंत प्रतीक्षा करावी लागणार

संस्थाचालकांच्या कांगाव्याचीही दखल

कोर्टात न गेलेल्यांच्या पदरी वाट पाहणेच

 
</text>
</doc>
