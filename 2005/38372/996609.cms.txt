<doc>
<docno>996609.cms.txt</docno>
<text>
 
महामुंबई: मुंबई टाइम्स
गावठी हद्दपार सरकारी तेजीत!
[ Thursday, January 20, 2005  05:44:16 pm]


प्रसाद नेरुरकर

महिन्याभरापूर्वी मंबईत नाम जोशी मार्ग आणि विक्रोळी भागात गावठी दारूतून झालेल्या विषबाधेतून शंभराहून अधिक लोकांचा मृत्यू झाला होता. त्यानंतर पोलिस आणि एक्साइज खात्याने कार्यदक्षता दाखवत गावठी दारूची निमिर्ती-माकेर्टिंग आणि विक्री रोखण्यासाठी कठोर उपाय योजना आखल्या आहेत. मंुबई, ठाणे, नवी मंुबई परिसरात गेल्या पंधरवड्यात सरकारमान्य देशी दारूचा खप सुमारे 50 टक्क्यांनी वाढला असून सरकारच्या महसूलातही भर पडत असल्याचं पोलिस आनंदाने सांगत आहेत. गावठी दारू मंुबईत तर औषधालाही सापडणार नाही, असा अनेक पोलिस स्टेशन्सचा दावा आहे.

एक्साइज खात्याच्या कामाचं मूल्यमापन आता देशी दारूच्या विक्रीवरच ठरणार असल्याचं या खात्याचे काही अधिकारी सांगत आहेत. देशी दारूच्या दुकानांचा डेली सेल या खात्यानं नोंदवायला सुरुवात केली असून, हे वाढते आकडे खात्याच्या अधिकाऱ्यांसह सगळ्यांसाठीच अत्यंत समाधानकारक असल्याचं चित्र दिसत आहे. मुंबईच्या दक्षिण भागांपेक्षा उपनगर परिसरांमध्ये देशी दारूची जास्त दुकानं असून या दुकानात मागणी जास्त आणि पुरवठा कमी, अशी स्थिती असल्याचं बोललं जातंय. उपनगरांत ' जीएम ' या ब्रॅण्डची विक्री मोठी असल्याचं

दुकानदार सांगतात.

गोरगरीबांना स्वस्त दरात दारू मिळावी या हेतूने देशी दारू बाजारात आणली गेली. मात्र कालांतरानं सरकारनंच या दारूवरचा कर वाढवल्यानं ती महाग झाली. त्यामुळे देशी दारूचे ग्राहक स्वस्तात मिळणाऱ्या ' गावठी दारू ' कडे वळले. त्यामुळे सरकारची इच्छा असेल, तर त्यांनी देशी दारूवरील कर कमी करावा, तसंच त्यांनी देशी दारूवरील परवान्यात वाढ करावी, असं मत पोलिस आणि एक्साइज अधिकारी आणि समाजसेवी संस्था व्यक्त करत आहेत.

राज्य उत्पादन शुल्क विभागात अत्यंत तुटपुंजा कर्मचारी वर्ग असून या सर्वांवर देखरेख ठेवण्यासाठी तसंच नियमांचे उल्लंघन रोखण्यासाठी प्रत्येक विभागाला केवळ एक निरीक्षक दोन उपनिरीक्षक एक जमादार आणि तीन शिपाई इतकेच कर्मचारी बळ आहे. गाडी दोन विभागांना मिळून फक्त एकच आहे. या हलाखीच्या परिस्थितीकडेही सरकारचं बारकाईने लक्ष हवं, अशी या खात्याची मागणी आहे.

ठाणे आणि नवी मंुबईतून शहरात गावठी दारूचा महापूर येत होता. मात्र इथले अड्डे पोलिसांनी उद्ध्वस्त केले असून काही अड्ड्यांवर पोलिस पहाराच बसवला आहे. तसंच शहर-उपनगरांत गावठी दारूची विक्री करणाऱ्यांवर दररोज पोलिस कारवाई होत असल्यानं गावठी दारू सध्या बंद आहे. मात्र सरकार आणि पोलिस यंत्रणांचे या धंद्यावर अंकुश जास्त काळ टिकणार नाहीत, असा अनेक ज्येष्ठ अधिकाऱ्यांचाच अनुभव आहे.

 
</text>
</doc>
