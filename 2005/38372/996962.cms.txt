<doc>
<docno>996962.cms.txt</docno>
<text>
 
अर्थव्यवहार
छोटीशी उसळी!
[ Thursday, January 20, 2005  11:12:50 pm]


म. टा. व्यापार प्रतिनिधी

मुंबई : आयटीसी या बड्या कंपनीला अनुकूल असा निकाल सुप्रीम कोर्टाने दिल्यानंतर मुंबई शेअर बाजाराने गुरुवारी छोटीशी उसळी मारली आणि सेन्सेक्समध्ये बुधवारपेक्षा 9.92 अंशाने वाढ झाली. दिवसाअखेर सेन्सेक्स 6183.24 अंशांवर स्थिरावला.

कोणत्याही राज्य सरकारला सिगारेट आणि गुटक्यावर लक्झरी कर लावण्याचा अधिकार नाही हा निकाल शेअर बाजारात परिणाम करून गेला. याचा फायदा आयटीच्या भावात 11.08 टक्के वाढ होण्याने झाला. त्यातच काही महत्त्वांच्या कंपन्यांचे डिसेंबरअखेर संपलेल्या आथिर्क वर्षांचे चांगले निकाल आले याचादेखील सकारात्मक परिणाम बाजारावर झाला.

डॉलर भक्कम होणारी स्थिती आणि अमेरिकेत व्याजाचे दर वाढण्याची शक्यता यामुळे परदेशी वित्तीय संस्थांनीदेखील विक्रीवर भर दिला.

 
</text>
</doc>
