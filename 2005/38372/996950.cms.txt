<doc>
<docno>996950.cms.txt</docno>
<text>
 
देश-विदेश
अमृतसर गारठले
[ Thursday, January 20, 2005  11:04:12 pm]


वृत्तसंस्था

चंदीगड : उत्तर भारतात थंडीचा कडाका वाढला असून अमृतसर येथील तापमान 2.6 अंश से.पर्यंत उतरले आहे. त्यामुळे सुवर्णमंदिर परिसर तर धुक्याच्या दुलईत पूर्णपणे लपेटला असून थंडीमुळे पहाटे येथे प्रार्थना करण्यास येणाऱ्या शिख भाविकांच्या संख्येत काही प्रमाणात घट झाली आहे. अमृतसरमधील तापमान नेहमीच्या तापमानापेक्षा आठ अंशांनी कमी आहे.

पंजाबमधील अनेक भागांत थंडीची लाट आल्यामुळे जनजीवन विस्कळीत झाले आहे. अंबाला येथे 3.6 अंश तर कर्नाल येथे 4.1 अंश तापमानाची नोंद झाली.

लुधियाना आणि पतियाळा, चंदीगड येथेही शीतलहर आलेली आहे. हिमाचल प्रदेशमधील सिमला, सुंदरनगर, भुंतार येथे शून्याच्या आसपास तापमान आहे.

 
</text>
</doc>
