<doc>
<docno>996758.cms.txt</docno>
<text>
 
देश-विदेश
इतरांना वाचवताना बालवीराचा रेल्वे क्रॉसिंगवरच मृत्यू
[ Thursday, January 20, 2005  08:21:59 pm]


वृत्तसंस्था

नवी दिल्ली : राष्ट्रीय शौर्य पदकासाठी निवड झालेल्या एका मुलाचा रेल्वे क्रॉसिंगवर इतरांचे प्राण वाचवणाऱ्या मुलाची निवड राष्ट्रपती शौर्य पदकासाठी झाली असली तरी त्याच अपघातात त्याचा मृत्यू ओढावला. तामिळनाडूतील अमूर येथे चौकी नसलेल्या रेल्वेक्रॉसिंगवर एन. कंधुम कुमार हा 11 वषीर्य मुलगा शाळेतील मित्रांला वाचवण्याच्या प्रयत्नात असताना समोरून येणाऱ्या ट्रेनने त्याला उडवले.

22 जुलै 2003 मध्ये कांधा शाळा संपल्यावर गाडीतून घरी चालला होता. गाडी रुळ ओलांडत असताना, वेगाने रेल्वे धावत आली. रेल्वेचा वेग बघून घाबरलेल्या गाडी चालकाने गाडीतल्या शाळकरी मुलांना तसेच सोडून पळ काढला. त्यावेळी कंधाने प्रसंगावधान राखून बाहेर आला आणि दोन मुलांना गाडीतून बाहेर सुरक्षित ठिकाणी हलवले. पण इतरांना वाचवण्याच्या प्रयत्नात कंधा, तीन मुले आणि बस वाहकाचा मात्र मृत्यू झाला.

एवढ्या मोठ्या अपघातानंरही त्या क्रॉसिंगवर चौकी बांधलेली नाही, अशी तक्रार कंधाचे वडिल करतात. कंधाचा अशाप्रकारे अपघाती मृत्यू झाल्यावरही त्याच्या वडिलांना काहीच मदत मिळाली नाही.

मुलाच्या मृत्यूनंतर रेल्वे क्रॉसिंगवर चौकी बसवण्याची त्यांनी सरकारला विनंती केली. पण त्याची अमलबजावणी आजही झालेली नाही. तरीही त्याच्या वडिलांनी शेवटपर्यंत लढायचे ठरविले आहे. तंत्रज्ञानाच्या प्रगतीमुळे अनेक सुरक्षेची साधने उपलब्ध आहेत. अशा साधनांचा सहज वापर करून आपण लोकांचे आयुष्य वाचवू शकतो. पण येथील अधिकाऱ्यांना मात्र जीवाची किंमत नाही, अशी खंत त्यांनी व्यक्त केली.

 
</text>
</doc>
