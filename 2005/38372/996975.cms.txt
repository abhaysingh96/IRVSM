<doc>
<docno>996975.cms.txt</docno>
<text>
 
महाराष्ट्र
पिंपरी पालिका अधिकाऱ्यांना मिळणार वाहनखर्च
[ Thursday, January 20, 2005  11:27:56 pm]


म. टा. प्रतिनिधी

पुणे : पिंपरी चिंचवड महापालिका अधिकाऱ्यांना कामाकाजासाठी स्वत:च्या वाहनातून फिरवण्यासाठी दरमहा 11 हजार ते साडेबारा हजार रुपये वाहनखर्च देण्याच्या विषयाला मान्यता देऊन तो विषय महापालिका सभेकडे पाठवण्याच्या निर्णय गुरुवारी स्थायी समिती सभेत घेण्यात आला. तसेच विविध विकासविषयक तीन कोटी 22 लाख रूपये खर्चास मंजुरी देण्यात आली.

सभेच्या अध्यक्षस्थानी राजेंद राजापुरे होते. भाटनगर येथील स्मशानभूमीजवळ घाट बांधण्याच्या कामास 23 लाख 45 हजार रुपयांची मान्यता देण्यात आली. तर हॉटमिक्स पद्धतीने डांबरीकरणाच्या 50 लाख रुपयांच्या कामाला मान्यता देण्यात आली.

 
</text>
</doc>
