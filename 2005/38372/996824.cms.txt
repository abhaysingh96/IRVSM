<doc>
<docno>996824.cms.txt</docno>
<text>
 
महाराष्ट्र
कोयना परिसरात स्फोटांमुळे भूजलात घट
[ Thursday, January 20, 2005  09:04:06 pm]


कराड : कोयना धरणाच्या परिसरात भूअंतर्गत पद्दातीच्या कामासाठी जमिनीखालचे खडक फोडण्याकरिता सातत्याने स्फोट केले जातात. त्यामुळे जवळपासचे पाणीसाठे अटत आहेत, अशी तक्रार येथील नागरिक करत आहेत.

मिरगाव, कामरगाव, हुंबरळी, देशमुखवाडी, तोरणे अशा गावांतील विहिरी, कूपनलिका, तळी या सर्वांचेच पाणी अचानक कमी झाले आहे. त्यामुळे गावकऱ्यांचे अतोनात हाल सुरू झाले आहेत. आताच पाणीटंचाई सुरू झाली तर उन्हाळ्यात काय हाल होतील, या विचाराने त्यांना त्रस्त केले आहे.

कोयना धरणाच्या टप्पा क्रमांक एक ते चारचे काम भूअंतर्गत पद्धतीने सुरू आहे. यासाठी खडक फोडण्याकरिता करण्यात येणाऱ्या स्फोटांमुळे भूरचना बदलते आणि पाणी आटते, असा लोकांचा अंदाज आहे. ज्या ज्या भागात स्फोट घडवून आणला, त्या त्या भागात पाणी आटले, असे ते सांगतात. हादऱ्यांमुळे पाण्याचा प्रवाह बदलतो, असे त्यांचे ठाम मत आहे.

विहिरी खणण्यासाठी केल्यावर तेव्हा पाण्याचा प्रवाह बदलतो हा आपल्याच शेतातला अनुभव असल्याचे अनेकांनी सांगितले. त्यामुळे आपल्या अंदाजाला अनुभवाचा आधार आहे, असे त्यांचे म्हणणे आहे. पण पाणी आटण्यामागे काही वेगळे कारण असले तर सरकारने त्याचा शोध घ्यावा व ताबडतोब त्यावर उपाय करावा, असेही त्यांनी म्हटले आहे.

 
</text>
</doc>
