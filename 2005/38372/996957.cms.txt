<doc>
<docno>996957.cms.txt</docno>
<text>
 
क्रीडा
सानियाची आज सेरेनाविरुद्ध कसोटी
[ Thursday, January 20, 2005  11:08:42 pm]


वृत्तसंस्था

मेलबर्न : ऑस्ट्रेलियन खुल्या टेनिस स्पधेर्च्या तिसऱ्या फेरीत शुक्रवारी भारताची सानिया मिर्झा जेव्हा अमेरिकेच्या सेरेना विल्यम्सशी झुंजेल तेव्हा लक्षावधी भारतीय क्रीडाप्रेमींच्या नजरा तिच्यावर खेळलेल्या असतील. ' आपल्या आयुष्यातील हा सर्वात महत्त्वाचा सामना आहे ,' असं सानियानेच म्हटलं आहे.

जगात 166 व्या क्रमांकावर असलेल्या 18 वषीर्य सानियाला या स्पधेर्त वाईल्ड कार्ड प्रवेश मिळाला होता. त्यामुळे सातव्या मानांकित सेरेनाविरुद्धच्या सामन्यात तिला फारशी संधी नाही. परंतु दुसऱ्या फेरीत जगात 84 व्या क्रमांकाच्या हंगेरीच्या पेत्रा मँड्युलाला लीलया पराभूत करून आपल्याविषयीच्या अपेक्षा वाढवल्या आहेत.

मँड्युलाला तिने ज्या पद्धतीने फक्त 50 मिनिटांत नामोहरम केलं ते पाहता सानिया तिच्या पहिल्या ग्रँडस्लॅम स्पधेर्त खेळत आहे असं वाटलंच नाही. अर्थात ज्युनियर दुहेरीत तिने 2003 साली विंबल्डनचं विजेतेपद पटकावलं होतं.

तिसरी फेरी गाठणारी पहिली भारतीय महिला बनून सानियाने अगोदरच इतिहास घडवला आहे. याशिवाय तिने 46,250 ऑस्ट्रेलियन डॉलरची इनामी रक्कमही पदरात पाडून घेतली आहे. परंतु हे सर्व विसरून सेरेनाविरुद्धच्या सामन्यात तिला सर्वस्व पणाला लावून खेळावं लागेल.

तिची प्रतिस्पर्धी सेरेना पूवीर् जगात अव्वल क्रमांकावर होती आणि तिने 2003 साली ऑस्ट्रेलियन स्पर्धाही जिंकली होती. त्यामुळे सानियासमोरचं आव्हान अधिकच कठीण आहे ; परंतु सेरेनावरच अधिक दबाव असेल, असं सांगून तिने आपल्या आत्मविश्वासाची प्रचिती दिली आहे.

'' अशा प्रकारच्या सामन्यांमध्ये तुम्ही स्वत:वर लक्ष केंदित करणं , 200 टक्के सरसं खेळ करणं आणि आयुष्यातला सवोर्त्तम खेळ करणं हे अधिक महत्त्वाचं आहे ,'' असं ती म्हणाली.

'' मी कोणालाही हरवू शकेन असं मला वाटतं. समोर कोण प्रतिस्पधीर् आहे याची काळजी करण्याचं बिलकूल कारण नाही. कारण मला काहीच गमवायचं नाही. कोर्टवर मी काहीही केलं तरी त्याचा भविष्यात मला उपयोगच होईल. याउलट सेरेना एका वाईल्ड कार्डधारी खेळाडूविरुद्ध हजारो प्रेक्षकांसमोर खेळत असणार. त्यामुळे दबाव तिच्यावरच आहे ,'' असं सानियाने सांगितलं.

 
</text>
</doc>
