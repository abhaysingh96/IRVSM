<doc>
<docno>996603.cms.txt</docno>
<text>
 
महामुंबई: मुंबई टाइम्स
मराठमोळे खाद्यपदार्थ आणि ठसकेबाज 'चौफुला'!
[ Thursday, January 20, 2005  05:42:02 pm]


मुंबई टाइम्स टीम

' सुरमई फ्राय ', ' चिकन और भाकरी ', ' फिशकरी ' या चविष्ट पदार्थांना चक्क मागणी मिळतेय ती ' फूडकोर्ट ' मध्ये. मुंबई फेस्टिवलचा भाग असणारं हे फूडकोर्ट भरलंय एलफिन्स्टन कॉलेजच्या नाक्यावर. उच्चभ्रू वस्तीतल्या या भागात कोस्टल अर्थात मराठमोळ्या पदार्थ देणाऱ्या स्टॉलवरची गदीर् भल्याभल्यांना आश्चर्यचकीत करतेय. यातील कोस्टल डेलिकसीज्च्या स्टॉलला लाभणारा प्रतिसाद इतर स्टॉलवरील गदीर्च्या मानाने दुपटीने जास्त दिसतो. आगरी, मालवणीपासून पुरणपोळी- पर्यंतच्या मराठी पदार्थांना यामुळे जणू ' स्टेट्स ' चं मिळत असल्याचं सुखद चित्र आढळतंय. फूडकोर्टमध्ये बिर्याणी, पाणीपुरी, बंगाली पदार्थांपासून सर्व प्रकारच्या मिठाई, खाकरा, आइस्क्रीम ते पंजाबी फूडचे कित्येक स्टॉल्स लागलेत.

फूडकोर्टचं काळ्या पांढऱ्या अक्षरातील भलंमोठं प्रवेशद्वार दूरवरून दिसतं. एकीकडे काळाघोडा फेस्टिवलमधील लगबग आणि दुसरीकडे खवैय्यांची फूडकोर्टकडे वळणारी पावलं, यामुळे हा भाग कधी नव्हे तो गदीर्मय झाला आहे. 23 जानेवारीपर्यंत सायंकाळी सहा ते रात्री दहापर्यंत चालणाऱ्या फूडकोर्टच्या निमित्ताने जाणाऱ्यांना याचा अनुभव घेता येईल. मालवणी फिशकरी, आगरी पद्धतीच्या भाकऱ्या, खिमा समोसा, चिकन बिर्याणी, पापलेटचे विविध प्रकार आणि यावर ' सोलकढी ' चा कळस, असा सांग्रसंगीत जामानिमा फूडकोर्टचं भूषण ठरतोय. मराठी महिलांनी एकत्र येऊन हाती घेतलेला हा उपक्रम फूडकोर्टमध्ये ' इन्स्टंट हिट ' झालाय. याच कोर्टमध्ये जिभेला पाणी आणणाऱ्या मिठाईंसाठी होम डिलाइटचा मार्ग आहे. यासह नॅशनल स्कूल ऑफ ब्लाइंड, साधना असोसिएशन, आशा सदन, शारदा ग्रुप, स्माइलसारख्या अनेक एनजीओ खाद्यपदार्थांची विक्री करत आहेत.

' थम्स अप फूड झोन ' नंही आपला जलवा निर्माण केलाय. त्याअंतर्गत रीगल सिनेमाच्या इथे केवळ एनजीओंसाठी ' हार्ट वॉमिर्ंग डिशेस ' ना प्राधान्य देण्यात आलंय. या माध्यमातून एनजीओंना अधिकाधिक लोकांपर्यंत पोहोचण्याची संधी मिळतेय. त्याशिवाय जहांगीर आर्ट गॅलरीमध्ये दुसरा झोन उभारला आहे. तिथे वडापाव, झुणका, पावभाजी अशा ' बम्बैया ' पदार्थांना स्थान मिळालं आहे. तिसरा झोन वांदे रेक्लमेशनच्या रंगशारदाजवळ असून त्यात 25 स्टॉल्स आहेत. यात दाक्षिणात्य, पंजाबी, मोगलई आदी प्रकार उपलब्ध असून त्यालाही चांगलाच

प्रतिसाद मिळतोय.

मराठी लोककला टिकून राहिली ती त्रिखंडात गाजणाऱ्या तमाशा आणि लावणीमुळे! मध्यंतरी आलेल्या लावणी कार्यक्रमांच्या लाटेत ' चौफुला ' या लावणीप्रधान कार्यक्रमानं एक वेगळेपण जपून ठेवलं होतं. आता हाच चौफुला पुन्हा रंगणार आहे मुंबईच्या रंगमंचावर!

यंदाच्या मुंबई फेस्टिवलमध्ये 22 जानेवारीला परळच्या कामगार स्टेडियमवर संध्याकाळी सात वाजता ' चौफुल्या ' चा ठसका अनुभवता येईल. ' चौफुला ' चा प्रत्येक प्रयोग त्यातलं सादरीकरण आणि कोपरखळ्यांमुळे प्रेक्षकांनी उचलून धरला होता. चेतन दळवी आणि लक्ष्मीकांत बेडेर्चा कलाकार संच हा कार्यक्रम सादर करणार आहेत. अस्सल मराठमोळ्या मातीत मुरलेल्या लावणीचा दिलखेच अंदाज या कार्यक्रमात अनुभवता येईल. आजच्या रिमिक्सच्या जमान्यातही लावणीचा ठसका तेजतर्रार आहे, हे वेगळं सांगायला नको.

मराठीतला नामवंत हास्यअभिनेता दिवंगत लक्ष्मीकांत बेडेर् आज आपल्यात नसला, तरी शो मस्ट गो ऑन या उक्तीनुसार त्याच्या सहकलाकारांचा ताफा या कार्यक्रमात परफॉर्म करून त्याला अनोखी श्ाद्धांजली वाहणार आहेत.

 
</text>
</doc>
