<doc>
<docno>996823.cms.txt</docno>
<text>
 
महाराष्ट्र
सातारा बँकेच्या शाखेत ग्राहकांच्या पैशाचा गैरव्यवहार
[ Thursday, January 20, 2005  09:02:31 pm]


म. टा. वृत्तसेवा

कराड : सातारा जिल्हा मध्यवर्ती सहकारी बँकेच्या कुकुडवाड शाखेत अनेक ग्राहकांच्या खात्यावर गैरव्यवहार झाल्याचे निष्पन्न झाले असून एका खातेदाराने बँकेकडे लेखी तक्रार नोंदवून खुलासा मागितला आहे. याबद्दल बँकेचा अधिकारीवर्ग कोणतीही माहिती देत नसल्यामुळे ग्राहक नाराज झाले आहेत.

चौकशी करण्यासाठी येणाऱ्या ग्राहकांची शाखेत गदीर् उडालेली आहे, असे चित्र येथे नित्याचे झाले असून अधिकाऱ्यांच्या नियोजनाअभावी सावळ्यागोंधळाचे मुक्त प्रदर्शन होत आहे.

जिल्हा बँकेच्या कुकुडवाड ( माण) शाखेतील रोखपाल ए. एन. भिसे यांनी गैरव्यवहार केल्याचे 15 दिवसांपूवीर् निष्पन्न झाले. बँकेच्या तपासणी पथकांमार्फत शाखेच्या कागदपत्रांची कसून तपासणी सुरू आहे. ग्राहकांनी भरलेल्या रकमा आणि खात्यावरच्या नोंदी यांचा ताळा जुळत नाही. तर काही ठेवीदारांना विश्वासात घेऊन त्यांच्या सह्या घेऊन त्यांच्याच खात्यावरील रकमा काढून घेतल्याचेही निष्पन्न झाले.

शाखेचे एक खातेदार साहेबराव काटकर यांनी गैरव्यवहाराबाबत लेखी तक्रार केली आहे. खात्यावर भरणा चलनाप्रमाणे असणारी संपूर्ण रक्कम आपल्याला मिळाली पाहिजे, अन्यथा त्याबाबत सात दिवसांच्या आत लेखी खुलासा द्यावा, असे त्यांनी म्हटले आहे.

ग्राहकांच्या तक्रारींबाबत विचारले असता, अधिकारी तपासणी चालू आहे, एवढेच उत्तर देतात. या शाखेत बरेच अधिकारी नवीन आले आहेत, त्यामुळे त्यांची ग्राहकांना तोंड देताना भंबेरी उडत आहे. या गैरव्यवहारासंदर्भात सातारा येथील मुख्यालयाने ' ग्राहकांचा एकही पैसा बुडणार नाही ', असे आश्वासन दिले आहे.

 
</text>
</doc>
