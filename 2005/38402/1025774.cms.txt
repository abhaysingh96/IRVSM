<doc>
<docno>1025774.cms.txt</docno>
<text>
 
संवाद
मराठी पाऊल अडते कुठे?
[ Saturday, February 19, 2005  06:43:28 pm]


... मराठीचे वैभव लोपले असेल, तर एकट्या सरकारला दोष देऊन काय उपयोग ? आपण सारेच त्याला जबाबदार आहोत. साहित्यिक असोत की लेखक, कलावंत असो की विचारवंत, सरकार असो की पत्रकार, मराठी भाषा आणि संस्कृतीला सर्वांनी विशिष्ट चौकटीत बांधून टाकले आहे. भाषेच्या सीमोल्लंघनाचे बहुतांश प्रयत्न वांझोटेच ठरले आहेत...

देशाच्या राजधानीत मराठी भाषा अन् संस्कृती आहे कुठे ? महाराष्ट्राच्या सीमेपलीकडे तिचे सीमोल्लंघन का होत नाही ? असे प्रश्न अस्वस्थ करतात. प्रत्येक भाषा आपापल्या जागी श्रेष्ठ आहे. अन्य भाषांशी मराठीची तुलना वा स्पर्धा करण्याचा हेतू नाही. भाषा विकासाच्या मर्यादा प्रत्येक भारतीय भाषेला आहेत. तरीही दाक्षिणात्य भाषा त्यासाठी धडपडताना दिसतात. मराठीला मात्र न्यूनगंडाने पछाडले आहे, याची जाणीव दिल्लीत सतत होते.

संगीत नाटक अकादमी, ललित कला अकादमी अन् साहित्य अकादमी या तीन राष्ट्रीय संस्थांचे सुवर्णमहोत्सव, गेल्या दीड वर्षात राजधानीत साजरे झाले. दरवषीर् प्रगती मैदानावर र्वल्ड बुक फेअर भरतं. प्रत्येक ठिकाणी देशी-परदेशी भाषा भगिनींच्या मंडपात, मराठी दुर्लक्षित कनिष्ठ भगिनीच्या रूपात दिसते, तेव्हा यातना होतात. मराठी भाषेच्या वैभवाचा अन् सांस्कृतिक विकासाचा संकोच झाला असेल, तर एकट्या सरकारला दोष देऊन काय उपयोग ? आपण सारेच त्याला जबाबदार आहोत. साहित्यिक असोत की लेखक, कलावंत असो की विचारवंत, सरकार असो की पत्रकार, मराठी भाषा आणि संस्कृतीला सर्वांनी विशिष्ट चौकटीत बांधून टाकले आहे. भाषेच्या सीमोल्लंघनाचे बहुतांश प्रयत्न वांझोटेच ठरले आहेत.

नाशिकला अखिल भारतीय मराठी साहित्य संमेलन तर डोंबिवलीला मराठी नाट्य संमेलन नुकतेच पार पडले. हजारो साहित्य रसिकांची गदीर् दोन्हीकडे ओसंडत होती. काही कोटींची ग्रंथविक्री या निमित्ताने झाली. भाषेचा इतका मोठा उत्सव, देशातल्या एकाही राज्यात होत नाही. कोलकत्याचा ' बोई बंगाल ग्रंथोत्सव ' ही याच सुमारास पार पडला. मात्र, त्याचे स्वरूप मराठी संमेलनांइतके संपन्न अन् व्यापक नव्हते.

दिल्लीलगत चार-पाच हिंदीभाषिक राज्ये आहेत. देशाची राष्ट्रभाषाच हिंदी असल्यामुळे, या राज्यांना इतर भाषांच्या साहित्य व सांस्कृतिक वर्तुळात कोणते नवे प्रवाह आहेत, त्याची फारशी पर्वा नाही. हिंदी भाषेच्या समृद्धीसाठी हे लोक विशेष प्रयत्न करतात, असेही नाही. मराठी आणि बंगाली रंगभूमी समृद्घ मानली जाते. मराठी नाटकांचे प्रयोग महाराष्ट्रात जसे बहुतेक जिल्ह्यांच्या ठिकाणी होतात, तसा काही बंगाली रंगभूमीने कोलकाता महानगराचा परीघ ओलांडलेला नाही. मोगल साम्राज्यापासून जवळपास पाचशे वर्ष उर्दू भाषेचे अधिराज्य दिल्लीवर होते. लखनौला गोमतीच्या किनाऱ्यावर शामे अवधमध्ये उर्दू नजाकतीचे दर्शन घडायचे. आता संपन्न उर्दूच्या आठवणी, मिर्झा गालिबच्या शायरीत अन् पुस्तकांच्या पानांमध्येच वाचायला मिळतात. दिलीपकुमार मध्यंतरी म्हणाले, उर्दू जुबाँ अपने जन्मस्थलीपरही यतीम हो चुकी है। आता तर पंजाबीच राष्ट्रभाषा असावी, असे अलिकडच्या टीव्ही मालिका अन् हिंदी चित्रपट पाहिल्यावर वाटते. पंजाबी साहित्याचा मात्र फारसा विकास झालेला नाही. तामीळ, तेलुगू मल्याळम् भाषेतल्या वाहिन्या साऱ्या जगभर दिसतात. या दाक्षिणात्य भाषांमध्ये तऱ्हेतऱ्हेचे कार्यक्रम सर्वत्र सुरू असतात. भाषा विकासाची जी धडपड दक्षिण भारतीयांमध्ये दिसते, ती मराठीजनांमध्ये नाही.

दिल्लीच्या जवाहरलाल नेहरू विद्यापीठात तामीळ भाषेचे स्वतंत्र अभ्यास केंद अलीकडेच सुरू झाले. जयराम रमेश यांनी त्यासाठी पुढाकार घेतला. मुख्यमंत्री जयललितांनी 50 लक्ष रूपये तत्परतेने जेएनयूला दिले. दयानिधी मारन यांनी आणखी तितकाच निधी, केंद सरकारने द्यावा, यासाठी चिदम्बरम् यांच्याकडे पाठपुरावा सुरू केला. राष्ट्रपती अब्दुल कलाम यांनी या अभ्यास केंदाचे उद्घाटन केले. योगायोगाने हे सारे तामिळनाडूतले. जेएनयूसारख्या आंतरराष्ट्रीय कीतीर्च्या विद्यापीठात, मराठीचेही अभ्यासकेंद सुरू व्हावे, यासाठी महाराष्ट्र सरकारला अथवा दिल्लीतल्या महाराष्ट्राच्या केंदीय मंत्र्यांना प्रयत्न का करावेसे वाटले नाहीत ? देशाचे धोरण ज्या राजधानीत ठरते तिथे मराठीचे स्थान काय ? असा प्रश्न मनात आल्यावाचून राहात नाही.

दिल्लीतल्या शांतिपथावर अन् चाणक्यपुरीत परदेशी दूतावासांची कार्यालये आहेत. त्या प्रत्येक देशाला भारतीय संस्कृतीशी देवघेव करावीशी वाटते. देशोदेशींचे सांस्कृतिक उत्सव अन् चित्रपट महोत्सव दिल्लीत साजरे होतात. महाराष्ट्र सरकारतफेर् पूवीर् दिल्लीत मराठी चित्रपट महोत्सव, वसंत नाट्य महोत्सव, रंगभूमी दिन अन् महाराष्ट्र दिन साजरे व्हायचे. गेल्या सहा वर्षांपासून ते बंद पडले आहेत. पर्यटनातून संस्कृतीचा विकास होतो, याविषयी कोणाचेही दुमत नाही. दिल्लीत महाराष्ट्राच्या पर्यटन स्थळांची माहिती देणारे एकही केंद नाही की माहितीपत्रके देणारा स्टॉलही नाही. राज्य सरकारचे ' महाराष्ट्र सदन ' मंडी हाऊसजवळ कोपनिर्कस मार्गावर आहे. दिल्लीचे अवघे सांस्कृतिक विश्व याच मार्गावर आहे. मराठी साहित्य अन् पुस्तके मिळणारे एखादे दुकान तसेच महाराष्ट्रातल्या पर्यटन स्थळांची माहिती देणारे एखादे अद्ययावत केंद महाराष्ट्र सदनाच्या प्रांगणात का असू नये ?

मराठी साहित्य संमेलनात प्रत्येक वषीर् इंग्रजीच्या नावाने बराच शंख केला जातो. तेराव्या शतकात इंग्रजी ही मजुरांची भाषा होती. रोमन साम्राज्याच्या अधिपत्यात उच्चभ्रू जनमानसावर ग्रीक, लॅटिन अन् फ्रेंच भाषांचा प्रभाव होता. तरी ब्रिटिश उदासले नाहीत. जवळपास तीनशे वषेर् जिद्दीने विविध भाषांमधल्या ग्रंथांची, ज्ञानाची अन् शब्दसंपत्तीची त्यांनी इंग्रजीत भाषांतरे केली अन् भाषेचा विकास केला. कायदा असो की माहिती तंत्रज्ञान, प्रत्येक शब्दाला प्रतिशब्द इंग्रजीत आहेच. या प्रचंड मेहनतीमुळेच इंग्रजी साऱ्या जगाची ज्ञानभाषा झाली. तिचा द्वेष करून मराठीचा विकास कसा होईल ? देशातल्या अन्य राज्यांमध्ये मुस्लिम समाज आवर्जून स्थानिक भाषा बोलतो. फक्त महाराष्ट्रात मराठीच्या बाबतीत बऱ्याच भागांमध्ये असे घडत नाही. कोकणी मुस्लिम मराठी बोलतात, पण कित्येक गावांच्या मोहल्ल्यांमध्ये हिंदी किंवा उर्दूच कानावर पडते.

प्रत्येक राज्याने आपापली भाषा अन् संस्कृतीचा विकास करावा, हाच भाषावार प्रांतरचनेचा मुख्य उद्देश होता. पेसिडेन्सी अस्तित्वात असतानाही महात्मा गांधींच्या सूचनेनुसार 1923 साली राज्यवार समित्या याच हेतूने स्थापन झाल्या होत्या. स्वातंत्र्यानंतर नेहरूंनी भाषा विकासात लक्ष घातले. साहित्य अकादमीसारख्या संस्थांची स्थापना याच संकल्पनेतून झाली. राज्य सरकारे मात्र आपापल्या भाषेचा विकास घडवण्यात कमी पडली. महाराष्ट्रात यशवंतराव चव्हाण अन् लक्ष्मणशास्त्री जोशींनी सुरवातीला भाषाविकासाची मजबूत पायाभरणी केली. राज्य व्यवहार आणि विश्वकोशापर्यंत मराठीची प्रगती झाली. मान्यवर मराठी साहित्यिक अन लेखकांनी मात्र राज्य व्यवहारकोशाची नालस्ती केली. खरेतर त्यांनी या प्रयत्नाला पाठिंबा द्यायला हवा होता. नवे शब्द आत्मसात केल्याने भाषेच्या समृद्धीत भरच पडते. निदान याबाबतीत तरी ब्रिटिशांचे अनुकरण नक्कीच व्हायला हवे होते. अहंकारी प्रवृत्ती अन् न्यूनगंडामुळे महाराष्ट्रातल्या न्यायालयांमध्ये 45 वर्षांत मराठी रुजू शकली नाही. राज्य कारभारातही त्याचा पुरेपूर वापर झाला नाही. वृत्तपत्रांचीही भाषाही बदलत गेली. विश्वकोश, शब्दकोश, राज्य व्यवहारकोश, वाड्मयकोश, वस्त्रकोश हे सारे व्यवहारात येण्याऐवजी ग्रंथालयांच्या कपाटांमध्ये बंदिस्त झाले. सारे जग वेगाने जवळ येत असताना पर्यायी शब्द मराठीत नसतील तर भाषेचा विकास होईल तरी कसा ?

वस्तुत: कलाविष्कार, दर्जा अन् साहित्याच्या विविध रंगांनी नटलेल्या मराठीचे कधीच सीमोल्लंघन व्हायला हवे होते. इतर भाषा भगिनींनी तिचे अनुकरण करायला हवे होते. अन्य भाषांच्या तुलनेत आणखी शंभर वर्षानंतर मराठीचे अस्तित्व तरी शिल्लक राहील का ? अशी दुदेर्वाने शंका येते.

सुरेश भटेवरा

 
</text>
</doc>
