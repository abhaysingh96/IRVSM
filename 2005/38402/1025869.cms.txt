<doc>
<docno>1025869.cms.txt</docno>
<text>
 
महाराष्ट्र
अर्धापुरात केळी-प्रक्रिया उद्योग उभारण्याची मागणी
[ Saturday, February 19, 2005  08:58:08 pm]


म. टा. वृत्तसेवा

नांदेड : केळी उत्पादकांसाठी अर्धापूर परिसरात केळी संशोधन केंद व केळीप्रक्रिया उद्योग उभारेवेत अशी मागणी असताना, उद्योगमंत्री अशोक चव्हाण यांनी आपल्या मुदखेड मतदारसंघात पुण्याच्या धतीर्वर ' क्लोरी कल्चर पार्क ' विकसीत करणार आहेत.

या भागात बहुसंख्य शेतकरी फुलशेती करतात. गुलाब, शेवंती, काकडा, मोगरा, झेंडू, जरबेरा आदी फुलांचे उत्पादन प्रामुख्याने होते. पण ही फुले साठवण्याची कूलस्टोरेज किंवा वातानुकूलित वाहतूकीची कोणतीच व्यवस्था नाही.

तसेच मुंबई, पुणे, हैदाबाद अशा मोठ्या शहरात फुलांची विक्री होऊ शकत नसल्याने, स्थानिक विक्रेते भाव पाडून शेतकऱ्यांकडून फुले विकत घेतात आणि चढ्या भावात विकतात.

यावर उपाय म्हणून उद्योग मंत्र्यांनी मुदखेड येथे 100 एकर जागेत एमआयडीसी मार्फत हा प्रकल्प सुरू करण्याचे ठरवले आहे. तसेच भोकर, किणवट, हदगाव, मुदखेड तालुक्यातील सीताफळ उत्पादकांसाठी सीताफळ प्रक्रिया उद्योग व औषधी वनस्पती उद्योग उभारण्यात येणार आहे.

अर्धापूर तालुका केळ्यांसाठी प्रसिद्ध आहे. या पार्श्वभूमीवर केळ्यांच्या निर्यातीस प्रोत्साहन मिळावे व प्रक्रिया उद्योग निघावेत अशी मागणी अनेक वर्षांपासून होत आहे. त्याकडेही उद्योग मंत्र्यांनी लक्ष द्यावे, अशी मागणी स्थानिक लोकांनी केली आहे.

 
</text>
</doc>
