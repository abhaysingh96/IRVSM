<doc>
<docno>1025766.cms.txt</docno>
<text>
 
संवाद
जगभर प्रयत्नांना वेग
[ Saturday, February 19, 2005  06:35:17 pm]


एचआयव्ही विषाणूविरोधी लस तयार करण्याच्या प्रयत्नांना सन 2000 नंतर वेग आला आहे. आजमितीला सहा खंडांतील किमान 19 देशांत अशा प्रकारच्या चाचण्या सुरू आहेत आणि त्यासाठी लशीचे एकंदर 30 प्रकार वापरले जात आहेत. या विषाणूचा सर्वाधिक फटका बसलेल्या आफ्रिका खंडाचा विचार केला, तर 2000 मध्ये युगांडाने इंग्लंडमधील मेडिकल रिसर्च कौन्सिलच्या मदतीने आपल्या देशात एचआयव्हीवरील संशोधन केंद उभे केले. त्याचा उद्देश लस विकसित करणे एवढाच नव्हता ; तर तेथील लोकांनी या प्रलयंकारी विषाणूच्या संसर्गापासून दूर कसे राहावे, याबाबतचा लोकशिक्षणाचा कार्यक्रम विकसित करणे हासुद्धा होता. यापैकी लोकशिक्षणाच्या कार्यक्रमामध्ये त्या देशाने भरीव कामगिरी केली आणि या विषाणूच्या प्रसाराचा वेग चौदा टक्क्यांवरून दहाच्या खाली आणला. मात्र त्याचवेळी जेम्स व्हिटवर्थ यांच्यासारखे ब्रिटिश संशोधक त्या देशात लस विकसित करण्याचे काम करतच होते. 2000 मध्येच त्यांची लशीच्या चाचण्या घेण्याच्या दृष्टीने तयारी चालली होती. त्या देशाने इतकी मजल मारण्याचे कारण म्हणजे आफ्रिका खंडामध्ये या विषाणूच्या प्रसाराचा सर्वाधिक फटका युगांडालाच बसला होता. त्या देशाची अर्थव्यवस्था पूर्णपणे खिळखिळी झाली होती. त्यामुळे त्याला युद्धपातळीवर काम करणे भाग होते. तेथील राज्यर्कत्यांनीही याबाबत कमालीचा सकारात्मक दृष्टिकोन घेतला आणि संशोधनआणि लोकशिक्षण या आघाड्यांवर काम करण्यास विविध सांस्कृतिक संघटनांना आणि संशोधकांना उद्युक्त केले. आज मात्र आफ्रिका खंडातील केवळ युगांडामध्येच नाही, तर इतर चार देशांतही या विषाणूवरील लस विकसित करण्याचे आणि त्याच्या चाचण्या घेण्याचे काम सुरू आहे. अर्थात या चाचण्या लहान प्रमाणावर आहेत.

या चाचण्या घेण्यामध्ये विकसनशील देश आघाडीवर आहेत ; कारण या विषाणूचा प्रसार आज त्याच देशांत अधिक प्रमाणात होतो आहे. दुसरे असे की, या विषाणूचे जे उपप्रकार आहेत , ( एचआयव्हीचे एचआयव्ही- 1 आणि एचआयव्ही- 2 असे दोन प्रकार आहेत. पैकी पहिल्या प्रकारात दहा तर दुसऱ्या प्रकारात पाच उपप्रकार आहेत.) तेसुद्धा याच देशांत जास्त प्रमाणात दिसून येत आहेत. लशीची परिणामकारकता ठरविताना हे उपप्रकार हाच त्यातील कळीचा मुद्दा आहे. सन 2003 मध्ये उत्तर अमेरिकेत मोठ्या प्रमाणावर लशीच्या चाचण्या घेण्यात आल्या. त्या ' एड्सव्हॅक्स ' या लशीच्या होत्या. त्याची दुसरी चाचणी त्याच वषीर् थायलंडमध्येही मोठ्या प्रमाणावर घेण्यात आली. दुदैर्वाने या दोन्ही चाचण्यांमधील लस ही परिणामकारक नसल्याचे दिसून आले. तरीही अशा चाचण्या घेणे, हाच एड्सवरील लस विकसित करण्यातील मोठा टप्पा होता. याचे कारण अशा चाचण्यांसाठी स्वयंसेवक मिळविणे आणि त्यांना तीन वर्षांपर्यंत सहभागी करून घेणेच कठीण असते. परंतु या दोनही चाचण्यांनी ही गोष्ट साध्य करता येते, हे दाखवून दिले.

इतक्या चाचण्या सुरू असल्या तरी एचआयव्हीवरील लस विकसित करण्यासाठी उपलब्ध होणारा पैसा हा संपूर्ण जगात आरोग्यसेवेसाठी मिळणाऱ्या किंवा तरतूद असणाऱ्या एकंदर निधीपेक्षा एक टक्क्यांनी कमी आहे. त्यामध्ये भरीव वाढ व्हावी, असे आवाहन वारंवार करण्यात येत असते. दुसरी गोष्ट सांगितली जात आहे ती ही की, लशीच्या चाचण्या देशाच्या ज्या भागांत या विषाणूच्या प्रसाराचा वेग सर्वाधिक आहे, अशा भागांतील विविध प्रदेशांत घेण्यात याव्यात, त्यासाठी तिथे केंदे उभारावीत. या चाचण्या लहान प्रमाणावर घेतल्या जाव्यात. आफ्रिका, आशिया, पूर्व युरोप आणि लॅटिन अमेरिका यामधील देशांनी असे धोरण स्वीकारावे, असे ' इंटरनॅशनल एड्स व्हॅक्सिन इनिशिएटिव ' ( ढ्ढन्ङ्कढ्ढ) या संस्थेचे म्हणणे आहे. सध्या ' दी ग्लोबल एचआयव्ही व्हॅक्सिन एन्टरप्राइज ' हा अनेक संस्थांचा मिळून बनलेला महासंघ एड्सवरील लस विकसित करण्याचे काम करत आहे.

सन 2001 ते आजवर लशीच्या चाचण्या झालेले देश

अमेरिका, इंग्लंड, फिनलंड, युगांडा, फ्रान्स, बोटस्वाना, ऑस्ट्रेलिया, दक्षिण आफ्रिका, स्वित्झर्लंड, इटली, बेल्जियम, जर्मनी, थायलंड, ब्राझील, हैती, कॅनडा, पेरू, डॉमिनिकम रिपब्लिक. यापैकी बहुेतक ठिकाणी पहिल्या टप्प्याच्या चाचण्या सुरू आहेत. तर ऑस्ट्रेलिया, थायलंड, फिनलंड, अलबामा, मसॅच्युसेट्स, मिसुरी, ऱ्होड्स आयलंड आणि फ्रान्समध्ये पहिल्या आणि दुसऱ्या टप्प्याच्या चाचण्या विविध ठिकाणी सुरू आहेत.

लशीच्या चाचण्यांचे तीन टप्पे

लस विकसित केल्यानंतर तिच्या चाचण्यांचे तीन टप्पे असतात. पहिल्या टप्प्यात दहा ते तीसजणांना सहभागी करून घेण्यात येते. हे सर्वजण निरोगी आणि या विषाणूचा संसर्ग होऊ शकेल अशा धोकादायक गटातील नाहीत, याची खात्री करून घेतली जाते. या चाचणीचे मुख्य उद्दिष्ट हे लस कितपत सुरक्षित आहे, हे अजमावून पाहण्याचे असते. या चाचण्यांचे निष्कर्ष हाती येण्यास किमान एक वर्ष तरी लागते. दुसऱ्या टप्प्यामध्ये 50 ते 500 जणांना सहभागी करून घेतले जाते. यामध्ये सर्वसाधारणपणे विषाणूचा संसर्ग होण्याचा कमीत कमी धोका असलेले आणि सर्वाधिक धोका असलेले असे दोन्ही प्रकारचे लोक असतात. ज्या भागात तिसऱ्या टप्प्याच्या चाचण्या घ्यावयाच्या, त्याच भागातले लोक साधारणपणे यासाठी निवडले जातात. या टप्प्यातही लशीची सुरक्षितता अजमावून पाहिली जाते. शिवाय लशीची मात्रा आणि ती देण्याचा कालावधी याबाबतचे आराखडे बांधले जातात. हा टप्पा दीड ते दोन वर्षांचा असतो. तिसरा टप्पा हा निर्णायक स्वरूपाचा असतो. लस परिणामकारक आहे की नाही आणि ती विषाणूचा संसर्ग रोखू शकते की नाही, हे या टप्प्यात निश्चित केले जाते. एचआयव्हीचा प्रसार असलेल्या भागातून धोकादायक गटातले हजारो स्वयंसेवक यामध्ये सहभागी करून घेतले जातात. लस दिलेल्या आणि प्लासिबो ( लशीसदृश घटक टोचलेल्या) लोकांमध्ये एचआयव्ही सापडतो काय, हेसुद्धा पाहिले जाते. स्वयंसेवकांची भरती, त्यांना लस देणे आणि तिची परिणामकारकता ठरविणे यासाठी किमान तीन वर्षांचा कालावधी लागतो. म्हणजेच कोणत्याही लशीच्या चाचण्या सुरू झाल्या की त्याचे ठोस निष्कर्ष हाती यायला किमान सहा वर्षांचा कालावधी लागतो. हा किमान काळ आहे, हे लक्षात घेतले तर लस विकसित होण्यापासून ती प्रत्यक्षात येईपर्यंत किमान आठ ते दहा वर्षं लागतात, हे लक्षात घेतले पाहिजे.

श्रीराम शिधये

 
</text>
</doc>
