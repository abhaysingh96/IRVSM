<doc>
<docno>1025883.cms.txt</docno>
<text>
 
देश-विदेश
'बालकल्याण कार्यक्रमांना नवे स्वरुप देणार'
[ Saturday, February 19, 2005  09:25:15 pm]


म.टा.विशेष प्रतिनिधी

नवी दिल्ली : एकविसावे शतक स्वयंसिद्धा अन् स्वयंसेवी संस्थाचे असून देशातल्या महिला आणि बालकल्याण उपक्रमांना कल्पकतेचे नवे परिमाण देण्याचा प्रयत्न केंदीय समाज कल्याण मंडळातफेर् केला जाईल, अशी ग्वाही मंडळाच्या नवनियुक्त अध्यक्ष रजनी पाटील यांनी या पदाचा कार्यभार स्वीकारताना दिली. महाराष्ट्रातल्या स्वसहायता योजनेशी संलग्न असलेल्या अनेक महिला संघटनांच्या पदाधिकारी यावेळी उपस्थित होत्या.

आपल्या अग्रक्रमांविषयी बोलतांना पाटील म्हणाल्या, त्सूनामी लाटेच्या तडाख्यात अनेक महिला, बालके बेघर आणि निराधार झाली. तामिळनाडू, आंध्रप्रदेश, केरळ, अंदमानमध्ये मनोबल ढासळलेल्या हजारो महिलांना जगण्याचा नवा हुरूप देण्यासाठी, अनेक मनोचिकित्सा (सायकॉलॉजिकल कौन्सिलिंग) केंदे उभारणे, हे तातडीचे काम आहे, त्यासाठी पुढल्या आठवड्यात आपण या राज्यांचा दौरा करणार असल्याचे त्या म्हणाल्या.

केंदीय समाजकल्याण मंडळ मनुष्यबळ विकास मंत्रालयाच्या अंतर्गत स्वायत्त संस्था आहे. महिलांचे सबलीकरण आणि बालकल्याणाचे विविध उपक्रम देशभर राबवणाऱ्या या संस्थेचा 90 कोटी रूपयांचा वाषिर्क अर्थसंकल्प आहे. केंदीय बोर्डाशी 33 राज्यस्तरीय बोर्ड आणि या क्षेत्रात कार्यरत असलेल्या वीस हजारांहून अधिक स्वयंसेवी संस्था संलग्न आहेत.

देशातल्या स्वयंसेवी संस्थांमध्ये सुसूत्रता निर्माण करणे, महिलांच्या स्वसहायता समूहांना उत्तेजन, अंगणवाडी कार्यक्रमात सुधारणा, शाळेत दिल्या जाणाऱ्या दुपारच्या भोजनात मुलांना पौष्टिक अन्न मिळण्यासाठी विशेष जागरूकता निर्माण करण्याबरोबरच या क्षेत्रातल्या ठेकेदारी आणि नफेखोरीला प्रतिबंध करण्याची आवश्यकताही त्यांनी याप्रसंगी बोलून दाखवली.

 
</text>
</doc>
