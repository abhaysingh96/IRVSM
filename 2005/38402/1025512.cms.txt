<doc>
<docno>1025512.cms.txt</docno>
<text>
 
देश-विदेश
आमदाराच्या छळवणुकीचा राणे सरकारवर आरोप
[ Saturday, February 19, 2005  01:07:31 am]


म. टा. प्रतिनिधी

पणजी : गोव्यातील राजकीय घडामोडींनी आता आणखीनच कटु वळण घेतले आहे. आमदार सदानंदशेट तानावडे यांच्या कुटुंबियांची छळणूक केल्याच्या आरोप करून प्रतापसिंह राणे सरकारच्या मनमानी कारभारामध्ये हस्तक्षेप करावा आणि हे सरकार तातडीने बरखास्त करावे, अशी मागणी भाजपने राष्ट्रपती व पंतप्रधानांकडे केली आहे. भाजपच्या सर्व आमदारांना केंदीय राखीव पोलिसांचे संरक्षण देण्यात यावे, अशी विनंतीही केंदाकडे केली आहे.

प्रदेशाध्यक्ष राजेंद आलेर्कर म्हणाले की, सरकार वाचवण्याचे कुठलेच प्रयत्न यशस्वी न ठरल्यामुळे राणे सरकारने गुंडाराज सुरू केले आहे. पोलिस यंत्रणेचा गैरवापर करून हे सरकार दहशत माजवण्याचा प्रयत्न करत आहे.

उपमुख्यमंत्री फिलीप नेरी रॉड्रिग्ज यांच्या अपात्रतेबाबत विधानसभा अध्यक्ष विश्वास सतरकर यांच्या समोर सुरू असलेल्या सुनावणीचे आमदार तानावडे हे याचिकादार आहेत. शुक्रवारी दुपारी दोनच्या सुमारास पोलिस आपल्या म्हापशाच्या घरात घुसले आणि त्यांनी आपली आई व मुलांची छळणूक केली, असा आरोप तानावडे यांनी केला. राज्यपालांच्या मदतीने या सरकारने लोकशाहीची आणखी एक हत्या केली आहे. याप्रकरणी आपण गोवा पोलिसांविरुद्ध विधानसभा अध्यक्षांकडे हक्कभंग नोटीस दाखल केली आहे, असेही आलेर्कर आणि तानावडे यांनी सांगितले.

शक्तिपरीक्षा 24 ला ?

काँग्रेसप्रणीत प्रतापसिंह राणे सरकार 24 फेब्रुवारी रोजी विधानसभेत बहुमत सिद्ध करण्याची शक्यता असून याप्रसंगी पक्षात आणखी फाटाफूट होऊन सत्ताधारी पक्षाचे पारडे जड होऊ नये, यासाठी भारतीय जनता पक्षाने आपल्या 14 आमदारांना जयपूरसारख्या ' सुरक्षित ' स्थळी हलवले आहे.

 
</text>
</doc>
