<doc>
<docno>1025756.cms.txt</docno>
<text>
 
संवाद
कानोकानी...
[ Saturday, February 19, 2005  06:22:58 pm]


नॉवेर्तल्या ' रॉक एन रोल फेडरेशन ' ने आपल्या एक लाख श्रोत्यांना इयरप्लग्ज भेट देण्याचा निर्णय घेतला आहे. या फेडरेशनची घोषणा आहे ' टर्न इट अप '. पण श्रोत्यांना असे इयरप्लग्ज देण्याचे कारण काय ?

कर्कश्श आवाजातली ही गाणी ऐकून लोकांच्या कानावर परिणाम होऊ लागला आहे, हे याचे कारण आहे. नॉवेर्तल्या 46 लाखांपैकी पाच लाख लोकांचे कान आजारी पडले आहेत. त्यांच्या कानात सतत कसले तरी आवाज येत राहतात, नीट ऐकू येत नाही.

त्यातील वीस हजार लोकांचे कान तर कामातून गेले आहेत. अर्थात केवळ ही गाणी ऐकून असे झाले असे नाही. रॉक हे एक त्यातले एक कारण एवढेच. परंतु हा प्रश्न एवढा गंभीर होत आहे, की हे फेडरेशन, सरकार आणि कमी ऐकू येणाऱ्या लोकांना मदत करणाऱ्या संस्था आता एकत्रित आल्या आहेत. रॉक संगीत ऐकायचे तर इयरप्लग लावून ऐका ही मोहीम त्याचसाठी आखण्यात आली आहे. कारण संगीत बंँड तर बंद करता येणार नाहीत...

अशोक पानवलकर

 
</text>
</doc>
