<doc>
<docno>1025775.cms.txt</docno>
<text>
 
संवाद
शेतकऱ्यांना वाचवण्याची
[ Saturday, February 19, 2005  06:44:17 pm]


... भारताला आता धान्याच्या जागतिक बाजारात उतरायचे आहे. निर्यात वाढवायची आहे. पण बनावट बियाण्यांचा सुळसुळाट केवळ पिके मारत नाही तर अर्थव्यवस्था बिघडवतो आणि आभाळ फाटलेले शेकडो शेतकरी आत्महत्या करतात. हे सारे रोखणारा नवा कायदा या अधिवेशनात येतो आहे. त्याविषयी...

देशात अलीकडे एखादी साथ यावी तशा शेकडो शेतकऱ्यांनी आत्महत्या केल्या. त्याचे एक कारण म्हणजे कर्जंे काढून विकत घेतलेले महागाचे बियाणे उगवलेच नाही. या भयानक फसवणुकीमुळे आथिर्क संकट कोसळलेले शेतकरी नैराश्याच्या खाईत गेले आणि त्यांनी मरण पत्करले.

सरकारने आखलेले शेतीधोरण इमाने इतबारे अमलात आणणाऱ्याशेतकऱ्यांची अशी जीवघेणी फसवणूक टाळणे महत्त्वाचे होते. एकतर धान्योत्पादन साडेचार टक्के दराने वाढविण्याचे उद्दिष्ट आहे. त्यातच देशात छोट्या शेतकऱ्यांची संख्या 75 टक्के आहे, तर रोजगार म्हणून शेतीवर अवलंबून राहणाऱ्यांचे प्रमाण लोकसंख्येच्या 65 टक्के आहे. त्यामुळे धान्योत्पादन दुप्पट करायचे तर छोट्या शेतकऱ्यांचा व शेतमजुरांचा सहभाग महत्त्वाचा आहे. त्यासाठी दजेर्दार आणि खात्रीचे बियाणे हवे.

शेतकऱ्यांची बियाण्यांमधील फसवणूक टाळण्यासाठी केंदीय शेतीमंत्री शरद पवार यांनी नवा कायदा करण्याबाबत पुढाकार घेतला. येत्या अर्थसंकल्पी अधिवेशनात विधेयक मंजूर झाल्यानंतर ' सीड्स अॅक्ट 2004' अमलात येईल. नव्या कायद्याने बियाणाच्या हमीबाबत निर्माते व विक्रेते यांना प्रथमच जबाबदार धरले जाईल. त्यासाठी विक्रीच्या बियाणांची नोंदणी सक्तीची राहील व पेरणी केल्यानंतर दावा खोटा निघाला तर शेतकऱ्यास ग्राहक संरक्षण कायद्याखाली भरपाई मिळू शकेल. शिवाय, बनावट बियाणांचे उत्पादन व विक्री करणाऱ्यांवर कारवाई होईल.

कापूस, मका, सोयाबीन, गहू, भात, सूर्यफूल इत्यादी पिकांची संकरित वाणं आज बाजारात आहेत. त्यापासून मिळणाऱ्या उत्पादनाबाबत अव्वाच्या सव्वा दावे करण्यात येतात. या बियाणांच्या किमतीही चढ्या आणि गरीब शेतकऱ्याचा खिसा फाडणाऱ्या असतात. परंतु, देशी-परदेशी कंपन्यांच्या दाव्यांना भुलून शेतकरी ही महागडी बियाणे पेरतात. पण अनेकदा पस्तावण्याची पाळी येते. भरघोस पिकाची आश्वासने देणारी ही बियाणे उगवतच नाहीत. असे शेतकरी मग आभाळ फाटल्यावर आत्महत्या करतात.

सध्या देशात ' सीड्स अॅक्ट 1966' आहे. परंतु, त्यात बियाणाची नोंदणी सक्तीची नाही. तसेच पेरणी व लागवड याबाबत संदिग्धता आहे. त्यामुळे निकृष्ट बियाणे सर्रास विकले जाते. जगभर 1966 नंतर शेतीत आमूलाग्र बदल झाला. जैवतंत्रज्ञान (बायोटेक्नॉलॉजी) महत्त्वाचे बनले. त्यामुळे बियाणांची बाजारपेठ झपाट्याने वाढली. तिच्या वाढीचा वेग तब्बल 15 टक्के आहे. या व्यवसायात हमखास नफा असल्याने खाजगी गुंतवणूकही येत आहे. देशी तसेच परदेशी कंपन्या आल्याने फसवणूकही वाढली. सध्याचा कायदा हे सारे रोखण्यास पुरेसा नाही. नवा कायदा ते करेल.

या कायद्याने दिल्लीत ' सेंट्रल सीड कमिटी ' स्थापन होईल. ती कायदा अमलात आणेल. ही समिती केंद व राज्य सरकारांना बियाणे उत्पादन, विकास, आयात-निर्यात, नोंदणी, चाचणी याबाबत साह्य करेल. प्रत्येक राज्यातही समिती असेल. तसेच, स्थानिक व विभागीय पातळीवर बियाणांची नोंदणी करण्यासाठी ' रजिस्ट्रेशन सब कमिटी ' राहील. ही समिती राज्यातील बियाणांची, त्यांच्या निर्मात्यांची, वितरकांची आणि विकेत्यांची नोंद ठेवेल. नोंदणीशिवाय बियाणाची विक्री होणार नाही.

बियाणांप्रमाणेच फळ बागायतीची नर्सरी सुरू करण्यासाठी नोंदणी सक्तीची होणार आहे. रोपवाटिकेतील प्रत्येक रोपाच्या मूळ झाडाची (मदर ट्री) माहिती जवळ ठेवणेही आवश्यक राहील. बनावट बियाणांचा संशय आला तर विक्रेत्यांच्या गोदामांवर छापे टाकले जातील. आयात बियाणांसाठीही कडक निकष असतील.

दजेर्दार व खात्रीचे बियाणे मिळावे म्हणून सरकार हा कायदा करीत आहे. त्यामुळे छोट्या शेतकऱ्यांची कदाचित फसवणूक होणार नाही. पण फसविला गेलेला आपला शेतकरी न्याय मिळवण्यासाठी कोर्ट-कचेऱ्या करू शकेल का ?

जॉन कोलासो

 
</text>
</doc>
