<doc>
<docno>1025525.cms.txt</docno>
<text>
 
क्रीडा
शोएबची माघार
[ Saturday, February 19, 2005  01:24:28 am]


वृत्तसंस्था

मात्र, वन डे खेळण्याचा विचार

कराची : दुखापतीने ग्रस्त असल्यामुळे आणखी किमान चार आठवडे विश्रांती घेणार असल्यामुळे भारत दौऱ्यावर आपण जाऊ शकणार नाही, असे ' रावळपिंडी एक्स्प्रेस ' शोएब अख्तर याने शुक्रवारी येथे जाहीर केले.

शोएब म्हणाला, ऑस्ट्रेलिया दौऱ्यात माझी दुखापत बळावली होती. पुन्हा तसे होऊ नये म्हणूनच मी भारतदौऱ्यावर न जाण्याचा निर्णय घेतला आहे. झटपट मालिकेसाठी मात्र खेळण्याचा विचार करीन. हे सारे माझी दुखापत केव्हा पूर्ण बरी होते यावर अवलंबून आहे.

शोएबने आपला नकार पाकिस्तान क्रिकेट मंडळाला (पीसीबी) कळवल्याचे सांगितले असले, तरी मंडळाकडून याला दुजोरा मिळाला नाही.

 
</text>
</doc>
