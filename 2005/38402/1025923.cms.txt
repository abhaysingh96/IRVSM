<doc>
<docno>1025923.cms.txt</docno>
<text>
 
क्रीडा
'मालिका भारताच्या बाजूने झुकलीय'
[ Saturday, February 19, 2005  10:55:13 pm]


कराची : केवळ शोएब अख्तर खेळणार नाही या एका बाबीमुळे आगामी मालिका भारताच्या बाजूने झुकली आहे, असे मत पाकिस्तानचा दौरा सुरू होण्याआधीच माजी कसोटीवीर आणि निवड समितीचे माजी अध्यक्ष सलाहउद्दिन अहमद यांनी व्यक्त केले आहे. सलग नऊ वेळा निवड समितीचे अध्यक्षपद भूषवलेल्या अहमद यांनी सांगितले की शोएब हे पाकचे प्रमुख अस्त्र आहे आणि तेच निकामी झाल्यामुळे पाक कमकुवत बनला आहे. ' महमद सामीला अकारण महत्त्व देण्यात येते आणि राणा नावेद उल हसन याच्यात अद्याप सुधारणा होते आहे. पण त्यांचा दर्जा भारताच्या इरफान पठाण आणि झहीर खान यांच्यापेक्षा कितीतरी कमी आहे ' असे त्यांनी स्पष्टपणे सांगून टाकले.

या दौऱ्यात इरफान पठाण हा सर्वात धोकादायक गोलंदाज ठरेल कारण तो राऊंड द विकेट मारा करतो तेव्हा फलंदाजाला त्याला तोंड देणे कठीण जाते. वासिम अक्रमप्रमाणे त्याने चेंडू आत आणण्याचे कौशल्य आत्मसात केले आहे. सर्वसाधारणपणे इतर डावरे तेज गोलंदाज चेंडू बाहेर नेण्यात यशस्वी ठरतात त्याला हा अपवाद आहे असे प्रशस्तीपत्र त्यांनी पठाणला दिले.

इरफानच्या जोडीला झहीर, नेहरा, आगरकर आणि बालाजी हा तोफखाना असल्यामुळे भारताशी मुकाबला करणे कठीण आहे आणि अनिल कुंबळे, हरभजन आणि मुरली कातिर्क यांच्या फिरकीच्या दर्जाबाबत वादच नाही. त्यामुळे भारतातील फिरकीला हात देणाऱ्या खेळपट्टीवर पाक फलंदाजांना झुंजावे लागेल असे त्यांनी सांगितले. फिरकीवर अवलंबून असणारा भारत खेळपट्टया तशाच तयार करेल आणि सामना चार दिवसांत संपवण्याचा प्रयत्न क रेल अशी शंका त्यांनी व्यक्त केली.

भारताची फलंदाजीही जागतिक दर्जाची असून प्रचंड धावसंख्या उभारून प्रतिर्स्पध्यावर दडपण आणायचे तंत्र ते वापरतील या विषयी माझ्या मनात कोणतीही शंका नाही असे ते म्हणाले.

पाक प्रशिक्षक बॉब वुल्मर यांच्याकडे संघाची धुरा गेल्या जूनपासून आहे, पण उद्या सामना असला तर ते आजही सांगू शकणार नाहीत की फलंदाजीचा क्रमवारी काय असेल, अशी टीका त्यांनी केली. त्यांनी फलंदाजांचा क्रम इतक्या वेळा बदलला आहे की संघात सुधारणा होण्याऐवजी असल्या प्रयोगांमुळे संघ ढेपाळला आहे. प्रत्येक पराभवासाठी ते काहीतरी कारण देतात, पण स्वत:ची जबाबदारी मान्य करत नाहीत. वुल्मर यांना नको तितके महत्त्व दिले गेले आहे असे परखड भाष्य त्यांनी केले.

पाक संघात अननुभवी आणि तरुण खेळाडूंचा भरणा आहे या मुद्दयात काही दम नाही असे सांगताना इंझमाम उल हक, युनीस., तौफीक, आफ्रिदी, रझाक, मलीक, दॅनीश यांच्याकडे पुरेसा अनुभव आहे, पण संघ अननुभवी आहे हे कारण वुल्मर यांनी शोधून काढले आहे.

इतक्या खडतर आणि महत्त्वाच्या दौऱ्यासाठी संघाची तयारी करण्याऐवजी वुल्मर दक्षिण आफ्रि केत सुट्टी घालवली. ही कसली तयारी ? असा प्रश्ान् विचारून त्यांनी याचा सारा दोष पाक नियामक मंडळावर आहे असे सांगितले.

 
</text>
</doc>
