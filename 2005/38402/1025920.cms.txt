<doc>
<docno>1025920.cms.txt</docno>
<text>
 
क्रीडा
सलीम अल्ताफ पाक संघाचे व्यवस्थापक
[ Saturday, February 19, 2005  10:52:43 pm]


लाहोर : आगामी भारत दौऱ्यात पाकिस्तान क्रिकेट संघाच्या व्यवस्थापकपदी माजी कसोटीपटू, तेज गोलंदाज सलीम अल्ताफ यांची निवड झाली आहे. माजी कर्णधार माजिद खान यांच्याकडे आधी विचारणा करण्यात आली होती पण त्यांनी नकार दिल्यावर अल्ताफ यांना हिरवा कंदील मिळाला.

माजिद खान यांनी 96- 99 दरम्यान पाकिस्तान क्रिकेट मंडळाचे प्रमुख पदाधिकारी पद भूषविले होते . या पदावर काम केल्यावर पाकिस्तान क्रिकेट संघाचे व्यवस्थापकपद स्वीकारणं ही पदावनती असल्याचे त्यांना वाटते, त्यामुळे माजिद यांनी व्यवस्थापक पदास नकार दर्शविला. असाद मुस्तफा यांची सहाय्यक व्यवस्थापकपदी नियुक्ती करण्यात आली आहे.

 
</text>
</doc>
