<doc>
<docno>1025464.cms.txt</docno>
<text>
 
महाराष्ट्र
ठाण्याच्या महापौरपदी राजन विचारे
[ Saturday, February 19, 2005  12:25:22 am]


म. टा. प्रतिनिधी

ठाणे : ठाण्याचे सोळावे महापौर म्हणून राजन विचारे यांची तर उपमहापौरपदी अशोक वैती यांची शुक्रवारी बिनविरोध निवड झाली. ठाणे महापालिकेच्या इतिहासात प्रथमच महापौर व उपमहापौर बिनविरोध निवडण्यात आले. तसेच, चरई भागाला प्रथमच महापौरपद मिळाले आहे.

तिसऱ्यांदा नगरसेवक झालेले विचारे यांनी यापूवीर् तीन वषेर् सभागृहनेता व अल्पकाळ स्थायी समिती सभापती म्हणून काम पाहिले आहे. राज्य सरकारच्या अध्यादेशाप्रमाणे महापौरपदाची निवडणूक शुक्रवारी झाली असली तरी त्यांनी कार्यभार मात्र सोमवार , 20 फेब्रुवारी रोजी स्वीकारायचा आहे. महापौर शारदा राऊत यांच्या अध्यक्षतेखाली नवीन महापौरांची निवड झाल्यानंतर पिठासीन अधिकारी म्हणून राजन विचारे यांनी उपमहापौरपदाची निवडणूक प्रक्रिया पूर्ण केली. त्यानंतर सभागृहाचे कामकाज सुरू झाले तेव्हा दोन महापौर आणि दोन उपमहापौर व्यासपीठावर विराजमान झाले.

महापौरपदी निवड झाल्यानंतर राजन विचारे यांनी पत्रकारांशी बोलताना कामांचा प्राधान्यक्रम जाहीर केला. ठाणे शहराच्या विकासकामांची दिशा स्पष्ट करताना ते म्हणाले, सर्वप्रथम स्टेशन परिसरातील वाहतूक कोंडी आणि डम्पिंग ग्राऊंड हे दोन प्रश्न लवकर सोडवणार आहे. एसआरडी स्कीमची प्रभावी अंमलबजावणी करण्यासाठी मुंबईच्या धतीर्वर स्वतंत्र प्राधिकरण तयार करण्याचाही विचार आहे. म्हणजे घोषित झोपडपट्ट्यांचे प्रकल्प मागीर् लावून महापालिकेचा झोपडपट्ट्यांवर होणारा खर्च त्यामुळे वाचू शकेल, असेही ते म्हणाले. यापुढे ठाणे शहरात एकही नवीन झोपडी उभी राहणार नाही याची दक्षता घेऊ, अशी घोषणाही विचारे यांनी केली.

विकास आराखड्यात दर्शवण्यात आलेले आरक्षित भूखंड ताब्यात घेण्यासाठी शहर विकास विभागात स्वतंत्र पथक तयार करण्याबरोबरच नव्याने बांधून तयार असलेल्या मंडया लवकरच खुल्या करण्याचा निर्धारही त्यांनी यावेळी व्यक्त केला.

 
</text>
</doc>
