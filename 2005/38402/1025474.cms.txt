<doc>
<docno>1025474.cms.txt</docno>
<text>
 
क्रीडा
सानिया आता दुबईत खेळण्याबद्दल आशावादी
[ Saturday, February 19, 2005  12:33:18 am]


नवी दिल्ली : सानिया मिर्झाचा पाय दुखावला असून, सध्या तिला सक्तीची विश्ाांती घ्यावी लागत आहे. मात्र यातून लवकरात लवकर सावरून आपण दुबईतील टेनिस स्पधेर्त भाग घेऊ असे सानिया मिर्झाने सांगितले.

जागतिक टेनिस असोसिएशनच्या महिला विभागातील अव्वल शंभरजणीत तर सानियाने स्थान मिळवले आहेच. शिवाय आता वर्षअखेरीपर्यंत पहिल्या 50 महिला टेनिसपटूंन स्थान मिळवण्याची जिद्द सानियानी बाळगली आहे. ही बाब अशक्यप्राय नाही असे ती म्हणते. परंतु सध्या मात्र आपल्या दुखावलेल्या पायावर ती उपचार करून घेत आहे आणि दुखापतीतून लवकरात लवकर बरे होऊन पुन्हा एकदा टेनिस कोर्टवर उतरण्याची तिची जिद्द आहे.

सानिया म्हणाली : आता माझा पाय खूपच बरा झाला आहे. परंतु हैदराबाद खुल्या टेनिस स्पधेर्नंतर मी सरावर केलेला नाही. दुबईतील खुली टेनिस स्पर्धा 28 फेब्रुवारीपासून सुरू होत असून, या स्पधेर्त भाग घेण्यासाठी मी उत्सुक आहे.

सानियाने शुक्रवारी सकाळी केंदीय क्रीडामंत्री सुनील दत्त यांची भेट घेतली. दुखापत ही क्रीडापटूच्या जीवनाचा अविभाज्य भाग आहे असे सांगून सानिया म्हणाली : मी वेदनाशामक गोळ्या घेऊन हैदराबाद स्पधेर्त उतरले होते. असे करणे चांगले नाही याची मला कल्पना आहे. परंतु केवळ नाईलाजास्तव मी वेदनाशामक गोळ्या घेऊन खेळले. आणखी एकदा ग्रँड स्लॅम टेनिस स्पधेर्त भाग घेण्याची माझी इच्छा आहे. अर्थात तोपर्यंत मी इतर काही स्पर्धांत भाग घेत राहीनच.

भारतीय टेनिसची नवतारका सानिया मिर्झाने राष्ट्रपती अब्दुल कलाम यांची भेट घेतली. व्यावसायिक महिला टेनिस स्पधेर्त जेतेपद पटकावणारी सानिया ही पहिली भारतीय महिला टेनिसपटू. या तिच्या पराक्रमाबद्दल कलाम यांनी सानियाचे अभिनंदन केले व शुभेच्छा दिल्या. सानियासह तिचे आई वडिल, बहीण व मैत्रिणही हजर होती.

 
</text>
</doc>
