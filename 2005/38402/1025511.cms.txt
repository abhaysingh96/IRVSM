<doc>
<docno>1025511.cms.txt</docno>
<text>
 
महामुंबई
गर्दी वाढली; पण आयलंड प्लॅटफॉर्मला विरोधच!
[ Saturday, February 19, 2005  01:05:26 am]


म. टा. प्रतिनिधी

मुंबई : स्टेशनबाहेरची अतिक्रमणे वाढतच आहेत, बंद पडणाऱ्या कम्प्युटर्समुळे तिकिटांसाठीच्या रांगा वाढत आहेत आणि उण्यापुऱ्या एकाच प्लॅटफॉर्मवरची गदीर् तर रोज प्लॅटफॉर्मबाहेर सांडेल काय, अशी भीती वाटत आहे....तरीही एक आयलंड प्लॅटफॉर्म करण्याची तसदी रेल्वे घेऊ इच्छित नाही. बेकायदा धंद्यांना संरक्षण देणे हीच या वाढत्या पसाऱ्याची कारणे आहेत काय, असा प्रश्न प्रवासी विचारत आहेत.

पास काढणाऱ्या प्रवाशांना या स्टेशनवर फारच वाईट अनुभव येतो. येथील संगणक यंत्रणा महिन्या दोन महिन्यांनी बिघडण्याचे प्रकार घडत असल्याने प्रवाशांना पासासाठी तासन् तास रांगेत ताटकळत उभे राहावे लागते. स्टेशनबाहेर दुचाकी वाहने उभी करायला स्टँड अत्यावश्यक असूनही नाही. त्याऐवजी साडीदुकानादि तीन-चार दुकानांना जागा देण्यात आली आहे. कोणी दूरवरून येणाऱ्या गरीबाने आपली सायकल झाडाखाली भिंतीजवळ उभी केली, तर स्टेशनमास्तर सायकलच्या धावांतील हवाच काढून ठेवतात. चेेंबूरमधल्या नवश्रीमंतांची संख्या बरीच वाढल्याने पर्यायाने चारचाकी गाड्याही वाढल्या आहेत. रेल्वेस्टेशनबाहेर गाड्या पार्क करायला वेगळी जागा नसल्याने अनेकजण कशाही आणि कुठेही गाड्या पार्क करतात. गदीर्च्या वेळी या गाड्या प्रवाशांची भंबेरी उडवून देतात. रेल्वेस्थानकाबाहेर रिक्षावाल्यांच्या वेड्यावाकड्या रहदारीमुळे गदीर्च्या वेळी येथे अपघाताची दाट शक्यता आहे. वास्तविक येथे सिग्नल बसवला आहे. मात्र तो अद्याप सुरूच झालेला नाही. त्यामुळे स्टेशनसमोरूनच वळून दोन्ही दिशांना जाणाऱ्या बसेस गदीर्ला अक्षरक्ष: चेपण्याचे काम करतात. स्टेशनमधून बाहेर येताच समोर पोलिस चौकी दिसते. यातील पोलिस सहसा या रिक्षाचालकांना काही बोलत नाहीत. मात्र रात्रीच्या वेळी बाहेरगावाहून अवजड सामानासुमानासह आलेल्या प्रवाशांची गैरसोय करण्यासाठी, स्टेशनसमोरील रिक्षांना पोलिस ताबडतोब हटवतात, असा प्रवाशांचा आरोप आहे.

या स्टेशनबाहेर सदोदित काँक्रीटिंगच्या नावाखाली रस्ते खणण्याचे काम सुरू असते. त्यामुळे वृद्ध, लहान मुले यांना त्या रस्त्यावरून स्थानकाकडे जाणे वा येणे जिकिरीचे बनले आहे. या रेल्वेस्थानकात पादचारी पुलाशिवाय शिरता येत नाही. अपंग, वृद्ध प्रवाशांना हा पूल चढणे अडचणीचे होते. वाढत्या गदीर्मुळे महिलांच्या डब्यातील प्रवाशांना ऐन कार्यालयीन गदीर्च्या वेळी एकाच बाजूने फलाटावर चढणे- उतरणे जिकिरीचे होते. त्यामुळे तिकिटघराला लागून असलेल्या दोन नंबरच्या फलाटामधल्या जागेत ' आयलँड प्लॅटफॉर्म ' करावा, अशी प्रवाशांची मागणी आहे. छत्रपती शिवाजी टमिर्नसपासून सर्व स्थानकांत जिथे जिथे शक्य आहे, तिथे तिथे ट्रॅकला दुहेरी फलाट उपलब्ध करून देण्याचे रेल्वेचे धोरण असले, तरी या आयलंड फलाटाला मात्र प्रशासन विरोध करते ; कारण या फलाटाच्या निम्म्या भागात असलेली खाजगी रोपवाटिकेच्या नावाखाली बरीच वषेर् स्टेशनमास्तर राहिलेल्या एका दाक्षिणात्य रेल्वे कर्मचाऱ्याच्या पत्नीने अनधिकृतपणे उभारलेल्या एकमजली इमारतीतील बार चालू राहायला हवा ना!

या संकल्पित आयलंड फलाटावरून टॅक ओलांडणाऱ्या प्रवाशांना टिळकनगरकडे येणाऱ्या गाड्या दिसतात. शिवाय फलाटाच्या टोकाशीच ई एम यू हॉल्ट असल्यामुळे गाडीखाली सापडून अपघात होण्याची शक्यता नाही. तरीही हा आयलंड फलाट मंजूर होत नाही. उलट ती जागा भलेमोठे कुलूपबंद दार लावून बंद ठेवली जाते. त्यामुळे तो मोठा पूल चढून उतरून फलाटावर येईस्तोवर डोळ्यादेखत गाडी जाताना निमूटपणे बघणे प्रवाशांच्या नशिबी येते. मात्र पलीकडचे प्रवासी संरक्षक भिंती फोडून ट्रॅक ओलांडतात. स्टेशनच्या दोन्ही बाजूच्या भिंती दोन वेळेला बांधण्यात आल्या. मात्र तरीही त्या पुन्हा तोडण्यात आल्या आहेत. यावरूनच टिळकनगरला आहेत, त्याप्रमाणे फलाटाच्या दोन्ही बाजूंना जादा फलाट असण्याची किती तीव्र निकड चेंबूर स्टेशनमध्येही आहे, हेच स्पष्ट होते.

 
</text>
</doc>
