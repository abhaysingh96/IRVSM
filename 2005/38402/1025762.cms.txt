<doc>
<docno>1025762.cms.txt</docno>
<text>
 
संवाद
'मानव्या'चा अस्त
[ Saturday, February 19, 2005  06:33:09 pm]


विजयाताई लवाटे गेल्या आणि देहविक्रय करून चरितार्थ करणाऱ्या असहाय्य स्त्रियांचा आधारच गेला. फूटपाथवर भाजीपासून कपड्यांपर्यंतच्या वस्तूंची विक्री करणाऱ्या हजारो कष्टकऱ्यांचा आधार गेला. एड्सग्रस्त मुलांच्या पाठीवरून फिरणारा आईच्या मायेचा हातच नाहीसा झाला. व्यक्ती जाते कार्य राहाते. व्यक्ती जाते संस्था उरते. विजयाताई गेल्या ; पण त्यांचे कार्य मागे राहिले. त्यांची ' मानव्य ' संस्था आजही भक्कम उभी आहे. एकविसाव्या शतकात येणाऱ्या एड्सचा सामना करण्यासाठी तिला बळ मिळणार आहे ते विजयाताईंच्या वारश्यातूनच! हा वारसा आहे मानवतेचा, प्रेमाचा, वात्सल्याचा आणि निरपेक्ष माणुसकीचा! म्हणजे खरं तर ' मानव्या ' चा अस्तच झालेला नाही. जगरहाटी आणि लौकिक जगाची जनरीत म्हणून ' मानव्या ' चा अस्त झाला असे फक्त म्हणायचे! खरं तर त्या मानव्याची ज्योत आणखी काही वषेर् तेवतच राहाणार आहे.

त्यादिवशी नेहमीप्रमाणे रानडे इन्स्टिट्यूटमधून जेवणासाठी घरी आलो. जेवायला बसतो न बसतो तोच फोन आला. फोनवर ' हेल्प फॉर द चिल्ड्रेन ऑफ इंडिया ' ट्रस्टच्या संचालिका सुलोचना भागवत होत्या. आवाज काहीसा अस्वस्थ... कातर. म्हणाल्या , ' कळलं का ? आपल्या विजयाताई गेल्या. आत्ताच मला कळलं. धक्काच आहे. पंधरा दिवसांपूवीर्च आपण मॉडर्न हायस्कूलमध्ये मुलांच्या मेळाव्यात भेटलो होतो... ' तातडीने मी ' मानव्य ' कडे धाव घेतली.

फर्गसनच्या कोपऱ्यावर रिक्षा केली. त्याला पौड फाट्याचा पत्ता सांगितला, म्हटलं ' मानव्य ' माहिती आहे ना ?' त्यावर तोच म्हणाला , ' साहेब पुण्यात आम्हा कष्टकऱ्यांना विजयाताईंचा पत्ता माहीत नाही असं कसं होईल ?'

त्यावर मी म्हटलं , ' अहो त्या वेगळ्या क्षेत्रात काम करत होत्या. तुमच्या संघटनेशी त्यांचा संबंध... ' मला मध्येच तोडत रिक्षावाला म्हणाला , ' अहो दादा, रिक्षा चालवायच्या आधी मी गाडीवर भाजी विकायचो. विजयाताई आणि चाफेकरभाऊ यांनी आमची संघटना स्थापन केली. ' वंचित विकास ' मुळे आम्हाला न्याय मिळाला. हक्काची जागा मिळाली. साहेब, ते दिवस अजून आठवतात... ताई आणि विलास चाफेकर घरोघर हिंडायचे. पथारीवाल्यांचे पत्ते शोधून त्यांना एकत्र केलं आणि त्यातूनच ' वंचित विकासा ' ची स्थापना झाली. '

एव्हाना रिक्षा जोग हॉस्पिटलपाशी आली. अखेरचं दर्शन घ्यायला येणाऱ्यांची ' मानव्य ' च्या आवारात गदीर् होती. त्यात सुरुवातीला महिलांची गदीर् होती. भय्या वैद्यांना दु:ख अनावर झालं होतं. तरीही आवर घालून येणाऱ्या पत्रकारांना माहिती देत होते. आत गेलो आणि काही वेळ पाथिर्वापाशी स्तब्ध उभा राहिलो. त्या स्तब्धतेतच विजयाताईंच्या आयुष्याचं चित्रच उभं राहिलं.

सुरुवातीचे दिवस विजयाताईंच्या कामाच्या दृष्टीने अडचणीचे, त्रासाचे, कटकटीचे होते. मुळात वेश्यांच्या मुलांनी जायचं कुठं, त्यांना आधार कुणाचा हा प्रश्ान् होता. उघड्यावर वाढणाऱ्या मुलांना ताईंच्या संस्थेच्या रूपाने एक मायेचं छत्र लाभलं. पुणे जिल्ह्यातच शहरापासून काही अंतरावर विजयाताई, चाफेकर, मुक्ता मनोहर यांनी एक छोटं वसतिगृह काढलं. शरीरविक्रय करणाऱ्या स्त्रियांनाही आशेचा किरण दिसला. वस्तीतल्या गंदगीतून मुलं बाहेर येतील. चार बुकं शिकतील. आपल्या पायावर उभं राहतील असं कुठंतरी या साऱ्यांना वाटत होतं.

हे दिवस खरं तर कठीण होते. जागा, पैसे, अन्नधान्य, औषधं, शिक्षण, अंथरूण-पांघरूण हे सारं काही पुरवायचं आणि तेवढ्यावर ते भागत नव्हतं, तर या साऱ्या मुलांच्या अंगावरून विजयाताईंनी मायेची ऊबदार शालही पांघरली होती. त्या शालीची ऊब काही दिवस मिळाली आणि एके दिनी ही शालही काही सामाजिक कार्यर्कत्यांनी हिसकावून घेतली. अरे, समाजात अनाथ मुलं काय कमी आहेत तुमच्या स्वतंत्र कार्यासाठी ? ते काम जमत नाही म्हणून एखाद्याचं सामाजिक कामच एका रात्रीत विसकटून टाकायचं ? हा कोणता न्याय ? ही कोणती माणुसकी ? तरीही विजयाताई डगमगल्या नाहीत. दुदैर्वाची आणि धक्कादायक बाब म्हणजे एक सुजाण ज्येष्ठ पत्रकारही या उद्ध्वस्त मोहिमेत सहभागी झाले. हे दु:खद वास्तव ताईंनी पचवलं ; पण आघात केवळ मानसिक नव्हता. एका मोठ्या आजाराशीही त्यांना झुंज द्यावी लागली. ताईंना अनेक पुरस्कार लाभले. त्यामुळे त्या सुखावल्या नाहीत आणि संकटानं दुखावल्या तरी लढत राहिल्या.

राखेतून फिनिक्स पक्षी आकाशात झेपावतो असं म्हणतात. लवाटेबाईंनी पुन्हा एकदा जिद्द धरली. उभारी घेतली आणि ' निहार ' ची स्थापना केली. पुण्यात येरवड्याच्या पुढे जमीन घेतली. पैसे जमत गेले तसं वसतिगृह उभं राहिलं. तिथेही खूप अडचणी होत्या. जोडरस्ता नव्हता. एका छोट्या नाल्यामधून जावं लागायचं. वीज नव्हती. पाणी नव्हतं. विहिर खणायची होती. विजयाताईंनी सुलोचना भागवतांना अडचण सांगितली आणि पाणी आलं. बांधकाम झालं. पुढं पुढं विजयाताईंना रोज जाणं जमेना ; पण जेव्हा त्यांची जीप ' निहार ' च्या आवारात प्रवेश करायची, तेव्हा छोटी- छोटी मुलं-मुली त्यांच्या भोवती गोळा व्हायची. मग मुलांच्या खोड्या सुरू व्हायच्या. ताईंकडे तक्रारी यायच्या. मग त्याचं निवारण करण्यात संध्याकाळ व्हायची. पुन्हा दुसऱ्या दिवशी सकाळी आणखी नवे प्रश्ान् उभे असायचे तेही जणूकाही ताईंना हवे आहेत म्हणून!

प्रश्नंशी सामना करता करता विजयाताईंनी एके दिवशी ' निहार ' चा निरोप घेतला आणि ' मानव्या ' ची हाक दिली. वीस वर्षांत एड्सने भयाण रूप धारण केले होते. आता कार्य आणखी अवघड, गुंतागुंतीचे झाले होते. हा काही औषधाने बरा होणारा आजार नाही. वसतिगृहात राहणाऱ्या प्रत्येक मुलाचा चेहराच सांगायचा की तो किती दिवसांचा सोबती आहे. इथेही विजयाताई डगमगल्या नाहीत. नेटाने उभ्या राहिल्या. कष्ट करीत राहिल्या.

तीन आठवड्यापूवीर् मॉडर्न हायस्कूलमध्ये मुलांच्या मेळाव्यात भेटलेल्या विजयाताई पुन्हा भेटणार नाहीत, असं काही वाटलं नव्हतं. त्या गेल्या ; पण ' मानव्या ' चा आभाळभर पसरणारा मायेचा वारसा ठेवून गेल्या.

प्रसन्नकुमार अकलूजकर

 
</text>
</doc>
