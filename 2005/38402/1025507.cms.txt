<doc>
<docno>1025507.cms.txt</docno>
<text>
 
महामुंबई
रिक्षावाल्यांचा मंगळवारी मोर्चा
[ Saturday, February 19, 2005  01:02:37 am]


म. टा. प्रतिनिधी

मुंबई : मुंबईच्या पूर्व आणि पश्चिम उपनगरातील ऑटोरिक्षांचे परमीटचे नूतनीकरण करून घेण्यासाठी परिवहन विभागाने जाचक अटी लादल्याच्या निषेधार्थ येत्या 22 फेब्रुवारी रोजी आरटीओ अंधेरी व वडाळा कार्यालयावर मोर्चा नेऊन घेराव घालण्याचे दोन्ही उपनगरातील रिक्षाचालकांनी ठरविले आहे, असे मुंबई ऑटोरिक्षामेन्स युनियनतफेर् शुक्रवारी सांगण्यात आले.

ऑटोरिक्षांचे परमीट नूतनीकरण करून घेण्यासाठी रस्ते वाहतूक प्राधिकरणाच्या अध्यक्षांनी जाचक अटी लादल्या आहेत. ते किचकट नियम पुढे करून अंधेरी व वडाळा आरटीओ कार्यालयातील अधिकारी रिक्षाचालकांची अडचणी निर्माण करीत असल्याचा आरोप युनियनचे सरचिटणीस शंकर साळवी, कार्याध्यक्ष तंबी कुरियन व चिटणीस प्रमोद घोणे यांनी केला आहे.

मुंबईत बहुसंख्य मालक व चालकांनी नवीन रिक्षा घेण्यासाठी अथवा जुन्या रिक्षांना सीएनजी कीट बसविण्यासाठी नागरी बँका व सहकारी पतपेढ्याकडून कर्ज घेतलेले आहे. सध्या ऑटोरिक्षाचा धंदा मंदीत असून, कर्जाचे हफ्ते वेळेवर भरणे रिक्षा चालक व मालकांना मुश्किल झाले आहे. परमीट नूतनीकरणासाठी बँक वा सोसायटीकडून घेतलेल्या कर्जाचे हफ्ते वेळेवर भरल्याचे प्रमाणपत्र संबंधितांनी आणले असेल अशांचेच परमीट नूतनीकरण केले जाईल, असा अजब खाक्या वाहतूक खात्यातफेर् सध्या राबविला जात आहे.

जाचक अटीमुळे परमीट नूतनीकरण होत नसल्याने रिक्षाचालकांचा आरटीओ कार्यालयात जाऊन दरमहा पन्नास रुपयांचा हंगामी परमीट घ्यावे लागते, ही एकप्रकारे लूटच आहे. कोणत्याही जाचक अटी न घालता परमीटचे नूतनीकरण झाले पाहीजे, अशी आमची मागणी असून, आरटीओ कार्यालयावरील मोर्चाबरोबरच येत्या 23 तारखेस वांदे येथील वाहतूक आयुक्तांच्या कार्यालयावर मोर्चा काढून, त्या कार्यालयास घेराव घालण्याचे काम रिक्षाचालक व मालक करतील, असा इशारा साळवी यांनी दिला आहे.

दरम्यान, पूर्व व पश्चिम उपनगरात रिक्षाचालकांच्या सुविधेसाठी आणखी 100 ठिकाणी नवीन सीएनजी भरणा केंद नजीकच्या काळात सुरु करण्याचे आश्वासन महानगर गॅस कंपनीने दिल्यामुळे या प्रश्ानवरील नियोजित मोर्चा रहित करण्यात आल्याचे साळवी यांनी सांगितले.

 
</text>
</doc>
