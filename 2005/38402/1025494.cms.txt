<doc>
<docno>1025494.cms.txt</docno>
<text>
 
महाराष्ट्र
जालन्यात हिंसक वातावरण
[ Saturday, February 19, 2005  12:42:49 am]


म. टा. वृत्तसेवा

जालना : जालना जि.प. उपाध्यक्षपदासाठी राष्ट्रवादी व काँग्रेस आघाडीच्या पाठिंब्यावर भाजपचा बंडखोर उमेदवार उभा राहिल्याने संतप्त झालेल्या शिवसैनिकांनी भाजप पदाधिकाऱ्यांच्या तीन वाहनांची आणि भाजपच्या जिल्हा कार्यालयाची मोडतोडही केली.

यामुळे काही काळ तणाव निर्माण होऊन जिल्हा परिषद परिसरात पोलिस तैनात करण्यात आले. जालना जिल्हा परिषदेत सेनाभाजपचे बहुमत आहे. मात्र भाजपच्या पाच सदस्यांनी बंडखोरी करून आपला उमेदवार उपाध्यक्षपदासाठी उभा केला. यातून शिवसेनेने माघार घेतल्याने भाजपचे बंडखोर सदस्य भाऊसाहेब कदम यांची जि.प. उपाध्यक्षपदी बिनविरोध निवड झाली. अध्यक्षपदी भाजपच्या इंदुमती गवळी यांची बिनविरोध निवड झाली.

 
</text>
</doc>
