<doc>
<docno>1025870.cms.txt</docno>
<text>
 
महाराष्ट्र
राव-देशमुखांपुढे मागण्यांचा डोंगर
[ Saturday, February 19, 2005  08:59:41 pm]


म. टा. वृत्तसेवा

जालना : दुपारच्या जेवणाची पंधरा वीस मिनिटे वगळली तर सलग नऊ तास एका जागी बसून मुख्यमंत्री विलासराव देशमुख व काँग्रेसच्या प्रदेशाध्यक्ष प्रभा राव यांनी मराठवाडा व खानदेशातील 11 जिल्ह्यांमधील कार्यकतेर् व पदाधिकाऱ्यांच्या स्वतंत्र बैठका घेतल्या. पक्षाच्या सूचनेप्रमाणे प्रत्येक जिल्ह्याने आपल्या भागातील पाच सार्वजनिक प्रश्ान् मांडले पण त्यासोबतच अनेक वैयक्तिक मागण्या करण्यात आल्याने पक्षातील गटबाजीचे प्रदर्शनही घडले.

नोकरीस लावा, कर्जमंजूरीसाठी शिफारस करा, जमीन अकृषिक परवान्याची करून द्या इत्यादी वैयक्तिक मागण्यांबरोबरच सरकारी महामंडळावर घ्या, पक्ष संघटनेतपद द्या इत्यादी निवेदने देण्यात आली. जालना जिल्हा काँग्रेस कमिटीने केलेल्या नऊ मागण्यांपैकी एक मागणी धोंडिराम राठोड यांना मंत्री मंडळात घेण्याची होती. औरंगाबाद शहर जिल्हा काँगेस कमिटीने , 85 टक्के उद्योग बंद असल्याने चिकलठाणा औद्योगिक क्षेत्राचा समावेश निवासी झांनमध्ये करावा अशी मागणी केली. तसेच औरंगाबादचे शासकीय वैद्यकीय महाविद्यालय व रुग्णालयाचे ' सुपर स्पेशल हॉस्पिटल ' मध्ये रुपांतर करावे अशी प्रमुख व महत्त्वाची मागणीही करण्यात आली.

मुख्यमंत्र्यांच्या लातूर जिल्ह्यातून विभागीय कार्यालय व विद्यापीठ उपकेंद देण्याची मागणी करण्यात आली. कुर्डुवाडीपर्यंत रेल्वे रुंदीकरणाचे निवेदनही यावेळी मुख्यमंत्र्यांना दिले. 2008 मध्ये होणाऱ्या ' गुरू-ता-गद्दी ' या त्रिशताब्दी महोत्सवासाठी या वषीर्च्या अर्थसंकल्पात तरतूद करण्याची मागणी नांदेड शहर जिल्हा काँगेस कमिटीने केली.

हिंगोली जिल्हा काँगेस कमिटीच्या नव्याने निर्माण झालेल्या जिल्ह्यांच्या मागण्या मांडल्या. जळगाव, हिंगोली, बीड आदी जिल्ह्यांतील कार्यर्कत्यांनी पक्षात राहून विरोधी काम करणारांच्या विरूद्ध तक्रारीही केल्या.

पदाधिकारी व कार्यर्कत्यांकडून आलेल्या मागण्या, तक्रारी, निवेदनांचे अवलोकन करून त्यांचा जिल्हानिहाय अहवाल सादर करण्याची जबाबदारी यावेळी प्रदेशाध्यक्ष प्रभा राव यांनी पक्षाचे प्रदेश चिटणीस संजय लाखे पाटील यांच्यावर सोपवली.

 
</text>
</doc>
