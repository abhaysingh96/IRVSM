<doc>
<docno>1025767.cms.txt</docno>
<text>
 
संवाद
हे तर कर्तव्य मानवी कल्याणासाठीचे
[ Saturday, February 19, 2005  06:35:59 pm]


ही लस टोचण्यात येणाऱ्या 30 जणांना एड्सची बाधा भविष्यात होणार नाही हे कशावरून, असे प्रश्ान् आता गैरलागू आहेत. जगातील तसेच ' नारी ' मधील तज्ज्ञही वारंवार सांगून त्याबद्दलची भीती कमी करण्याचा

प्रयत्न करताहेत. सात फेब्रुवारी रोजी जेव्हा पहिल्या तिघांना ही लस ' नारी ' मध्ये टोचण्यात आली, तेव्हा त्याबाबतीत सर्व ती गुप्तता आणि सुरक्षितता पाळण्यात आली. ही लस टोचणाऱ्यांना सर्व प्रकारची सुरक्षितता, विमा तसेच उपचार आणि आथिर्क पाठबळही देण्यात येत आहे. किंबहुना, ही लस यशस्वी ठरावी यासाठी ती टोचण्यात येणाऱ्या प्रत्येक व्यक्तीवर सुमारे दीड कोटी रुपये खर्च करण्यात येणार आहेत.

संपूर्ण जगाला हादरवून सोडणाऱ्या एचआयव्ही- एड्समुळे अनेक राष्ट्रांचे डोळे उघडले आहेत. ' एडस्विहीन जगाचे स्वप्न ' पाहणाऱ्या बड्या पाश्चिमात्य राष्ट्रांनीही आता विकसनशील देशांच्या हातात हात गुंफून ' इंटरनॅशनल एड्स व्हॅक्सिन इनिशिएटिव्ह ' उर्फ ' आयएव्हीआय ' या संस्थेची नुकतीच स्थापना केली. एड्सचा हा भस्मासूर रोखण्यासाठी नव्या लशीवर संशोधन करायला सुरुवातही झाली आहे. बेल्जियमपाठोपाठ आता भारतात एड्सवर नियंत्रण ठेवण्यासाठी ' टीजीएएसी 09' ही प्रतिबंधात्मक लस पुण्यातील तिघा निरोगी व्यक्तींना सात फेब्रुवारी रोजी टोचण्यात आली.

नॅशनल एड्स रिसर्च सेंटर (नारी) या भोसरी येथील संस्थेमध्ये या तिघांवर टोचलेल्या ऐतिहासिक लशीची दखल त्याच क्षणी दिल्लीपासून ते न्यूयॉर्कपर्यंत घेतली गेली.

इंडियन कौन्सिल ऑफ मेडिकल रिसर्च ( आयसीएमआर) आणि नॅशनल एड्स कंट्रोल ऑर्गनायझेशन (एनएसीओ) या संस्थांच्या माध्यमातून आयएव्हीआयबरोबर हा लस टोचण्याचा कार्यक्रम आखला गेला आहे. चंदावर माणूस पाठवावा त्याप्रमाणेच या मोहिमेलाही म्हणूनच एक आगळे महत्त्व प्राप्त झाले आहे. एड्सच्या भीतीविरोधातील हे एक युद्धच आहे!

अमेरिकेत संशोधन करून तयार करण्यात आलेली ही लस आता भारतीयांवर टोचण्याचा हा देशपातळीवरचा पहिलाच प्रसंग आहे, त्यामुळे केवळ भारताचेच नव्हे तर संपूर्ण जगाचे या घटनेकडे लक्ष लागणे साहजिक आहे. अमेरिकेत सियाटल येथील ' टारगेटेड जेनेटिक्स ' या संस्थेने ही लस तयार केली आहे. त्यातील योगायोगाचा भाग म्हणजे पुण्यात राष्ट्रीय जिवाणू संस्थेत (नॅशनल इन्स्टिट्यूट ऑफ व्हायरॉलॉजी) पूवीर् काम करणाऱ्या परवीन अंकलेसरिया यांनी ' टीजीएएसी 09' ही लस तयार करण्यात मदत केली आहे.

एखाद्या लशीची शास्त्रशुद्ध पातळीवर परिणामकारकता ओळखणे यासाठी ज्या प्रयोगशाळेतील कसोट्या लागतात, त्याच्या यशस्वितेनंतरच तो शोध लागल्याचे अधिकृतरित्या जाहीर केले जाते. अशा प्रकारच्या लशींचे पूवीर्पासून प्राण्यांवर विशेषत: उंदीर आणि माकडांवर प्रयोग केले जात. एड्सविरोधी लशीबाबतीतही ही अवस्था पार करून माणसांवर त्याची निधोर्क चाचणी घेता येईल, याची शास्त्रीय, नैतिक तसेच कायदेशीर पातळीवरही खातरजमा करण्यात आली आहे.

त्यामुळे ही लस टोचण्यात येणाऱ्या 30 जणांना एड्सची बाधा भविष्यात होणार नाही हे कशावरून, असे प्रश्ान् आता गैरलागू आहेत. जगातील तसेच ' नारी ' मधील तज्ज्ञही वारंवार सांगून त्याबद्दलची भीती कमी करण्याचा प्रयत्न करताहेत. सात फेब्रुवारी रोजी जेव्हा पहिल्या तिघांना ही लस ' नारी ' मध्ये टोचण्यात आली, तेव्हा त्याबाबतीत सर्वती गुप्तता आणि सुरक्षितता पाळण्यात आली.

ही लस टोचणाऱ्यांना सर्व प्रकारची सुरक्षितता, विमा तसेच उपचार आणि आथिर्क पाठबळही देण्यात येत आहे. किंबहुना, ही लस यशस्वी ठरावी यासाठी ती टोचण्यात येणाऱ्या प्रत्येक व्यक्तीवर सुमारे दीड कोटी रुपये खर्च करण्यात येणार आहेत. ' नारी ' चे मुख्य संशोधक डॉ. संजीव मेहेंदळे यांनी हे स्पष्ट केले की, ही लस टोचून घेण्यात कोणतीही जोखीम नसून मानवी कल्याणासाठी असणारे ते एक महत्त्वाचे राष्ट्रीय कर्तव्य आहे. लस टोचण्यात येणाऱ्या कुणाचीही जबाबदारी झटकली जाणार नाही, असे त्यांनी स्पष्ट केले आहे.

तरीही तीन टप्प्यांमध्ये चाचणी घेण्यात येणाऱ्या या लशीचे प्रत्यक्ष परिणाम मात्र समोर येण्यासाठी किमान 10 वषेर् लागणार आहेत. पण तोवर काय, असा प्रश्ान्ही सर्वत्र विचारला जातोय. थायलंड आणि बँकॉकमधील 50 स्वयंसेवकांवरील चाचण्यांचे रिझल्ट्स 2007 पर्यंत हाती येतील, असे आश्वासन आयएव्हीआयचे मार्क चटावे यांनी दिले आहे.

जागतिक पातळीवर एचआयव्ही-एडस्च्या विरोधातील हा लढा एखाद्या जागतिक महायुद्धासारखा आहे. त्यातील शत्रूच हाती लागत नसल्यामुळे त्याला ' शोधून ' नेस्तनाबूत करण्याऐवजी त्याला येऊच द्यायचे नाही, अशी व्यूहरचना केली जात आहेत. एचआयव्ही-एड्सची बाधा झालेल्यांना त्यांचे उर्वरित जीवन कसे सुसह्य करता येईल, याबाबत एकीकडे संशोधन चालू असताना दुसरीकडे प्रतिबंधात्मक उपायांवरही मदार ठेवली आहे. जगातून देवी, प्लेग यांसारखे भयानक रोग यापूवीर्ही त्याच पद्धतीने हद्दपार केले गेले आहेत. एड्सलाही तीच वाट दाखवावी लागणार आहे. पण तोवर एडस् जगात किती प्रमाणात फोफावला असेल यावरही या लशीचे महत्त्व अवलंबून आहे!

काय आहे ' टीजीएएसी 09' लशीमध्ये ?

या एड्स प्रतिबंधक लशीत माणसाच्या शरीरातील एचआयव्हीशी संबंधित असणाऱ्या अॅडेनो-असोसिएटेड या व्हायरसमध्ये थोड्या प्रमाणावर एचआयव्हीचे जैव घटक सोडले जातात. त्यासाठी वापरण्यात येणाऱ्या तंत्रज्ञानाला रिकॉम्बिनण्ट अॅडेनो असोसिएटेड व्हायरल व्हेक्टर (आरएएव्ही) असे म्हणतात.

एचआयव्हीसदृश्य विषाणूंचा संसर्ग काही प्राण्यांमध्ये विकसित झाल्यानंतर त्याचे एड्समध्ये रुपांतर होऊ नये यासाठी माकडावर आधी प्रयोग झाले. त्यातूनच माणसावर या लशीचा चांगला परिणाम होऊ शकेल हे लक्षात घेऊन ' टीजीएएसी 09' या लशीची आता माणसावरही चाचणी केली जात आहे. त्यातून एचआयव्हीचा संसर्ग अथवा एड्सही होत नाही, कारण त्यामध्ये एचआयव्हीसदृश जैव घटकाचा कृत्रिम अंश असतो.

ही लस एचआयव्हीचा उपप्रकार सी या घटकापासून तयार केलेली असून त्यामुळेच जगात अनेक ठिकाणी तसेच भारत आणि दक्षिण अफ्रिकेत संसर्ग झालेला आहे. पण एचआयव्हीच्या दहाहून अधिक उपप्रकारांमुळे ही एका प्रकारावर आधारित लस कितपत परिणामकारक ठरेल याबाबत मात्र अद्याप कोणतीही खात्री देता येत नाही.

विवेक सबनीस

 
</text>
</doc>
