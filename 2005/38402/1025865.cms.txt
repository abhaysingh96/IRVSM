<doc>
<docno>1025865.cms.txt</docno>
<text>
 
महाराष्ट्र
नगरसेवक दिन की दीन?
[ Saturday, February 19, 2005  08:52:46 pm]


ठाणे : नागरी क्षेत्रात इमारतींना सौर ऊर्जा बंधनकारक करणारी, महापौर- उपमहापौर बिनविरोध निवडून आणणारी, मुंबईपाठोपाठ नागरीकरणाचा स्तर असणारी ठाणे महानगरपालिका मार्चच्या पहिल्या शनिवारी आणखी एक ' एकमेव ' त्व सिद्ध करणारी गोष्ट करणार आहे, ती गोष्ट म्हणजे ' नगरसेवक दिन '.

प्रशासनयंत्रणेच्या कोणत्याही स्तरावर ज्या नागरिकावर अन्याय झाला असेल किंवा दाद मिळण्याची कोणतीच शक्यता दिसत नसेल त्या यंत्रणेच्या सवोर्च्च अधिकाऱ्यापर्यंत थेट पोहोचण्यासाठी लोकशाही दिन ही संकल्पना मुख्यमंत्री, जिल्हाधिकारी आणि आयुक्त या स्तरावर राबवली जात आहे. त्याच धतीर्वर अधिकारी काम करीत नाहीत म्हणून तक्रार करणाऱ्यासाठी आणि रखडलेली कामे मागीर् लावण्यासाठी नगरसेवक दिन साजरा करण्याची कल्पना नगरसेवक मनोज शिंदे यांनी सभागृहात मांडली आणि महासभेने तिला मंजूरी दिली.

अधिकारी जागेवर भेटत नाहीत, वेळेवर काम करीत नाहीत, उडवाउडवीची उत्तरे देतात, सर्वसामान्य नागरिकांच्या नेहमीच अशा तक्रारी असतात. पण तशाच तक्रारी जर नगरसेवक करू लागले, तर त्याचा अर्थ सर्वसामान्य मतदारांनी काय घ्यायचा, असा सवाल ठाणेकर विचारीत आहेत. प्रभागातील स्वच्छता, रस्ते, पाणी, पायवाटा, रस्त्यावरील खड्डे अशा अनेक तक्रारी नगरसेवक अधिकाऱ्यांना भेटून सांगतात. वारंवार अधिकाऱ्यांकडे विचारणा करूनही नगरसेवकांची कामे होत नसल्याचा अनुभव येतो. महासभेत नगरसेवक त्याबद्दल आरडाओरड करतात. त्यात सभेचा वेळ वाया जातोच, शिवाय प्रभागात कामे होत नसल्याने रहिवासी नाराज होतात आणि त्याचा रोष नगरसेवकांना सहन करावा लागतो. यावर उपाय म्हणून नगरसेवक दिनाची कल्पना मनोज शिंदे यांनी मांडली.

महासभेतच नव्हे तर स्थायी समितीच्या सर्व बैठकांना पालिकेतील सर्व खात्यांचे प्रमुख उपस्थित असतात. सर्वसाधारणपणे त्यात सरकारकडून प्रतिनियुक्तीवर येणारे अधिकारी हे एकूणच कारभार फारसा गंभीरपणे घेत नाहीत, असा आरोप करण्यात येतो. त्यात काही अंशी तथ्यही आहे. परंतु ही सगळी परिस्थिती लक्षात घेतली तरी नगरसेवक दिन आयोजित करण्याची खरंच आवश्यकता आहे का, असा प्रश्न उभा राहतो. महापालिकेतील ज्येष्ठ नगरसेवकांना तर हे नगरसेवक पदाचे अवमूल्यन वाटते. नगरसेवक हा थेट जनतेतून निवडून आलेला असतो. त्याने सूचवलेली कामे करणे हे प्रशासनाचे कर्तव्यच आहे. त्यासाठी स्थायी समिती, महासभा या सारखी माध्यमे असताना आणखी एक नगरसेवक दिन कशासाठी हवा ?

नगरसेवकांच्या तक्रारींनाही प्रशासन दाद देत नसेल तर मग सर्वसामान्यांच्या तक्रारींना ते कितपत दाद देत असेल याचीही कल्पना करता येईल. जन्ममृत्यूच्या नोंदणीपासून ते पाणी जोडणी, जकात, मालमत्ता कर आदी गोष्टींसाठी नागरिक महापालिकेच्या संपर्कात येतात. त्या सगळ्यांची कामे झटकन, विना अडथळा पूर्ण होतातच, याची खात्री देता येत नाही. ज्या नगरसेवकांचा प्रशासनावर अंकुश नाही, ते त्यांच्याकडून चांगले काम करवून घेतील अशी अपेक्षा नागरिकांनी तरी कशी ठेवायची ?

दरम्यान, प्रशासनाच्या वागणुकीवरून नगरसेवकांनी अर्थसंकल्पावरील चचेर्च्या पहिल्या दिवशी सभागृहात अडीच तास हंगामा केला. नगरसेवक निधीतून करायच्या कामांच्या प्रस्तावांना मंजुरी देण्यास टाळाटाळ केली जात असल्याबद्दल ' राष्ट्रवादी ' चे देवराम भोईर, प्रताप सरनाईक , ' शिवसेने ' चे मधुकर देशमुख, मनोहर गाढवे , ' भाजप ' च्या वीणा भाटीया, संदीप लेले यांनी या चचेर्त भाग घेऊन प्रशासनाच्या कारभाराची दशा आयुक्त संजय सेठी यांच्यापुढे कथन केली. तीन वर्षांपासून नगरसेवक निधीतील कामांच्याबाबतीत गोंधळ सुरू आहे. कोणतेतरी कारण सांगून कामांच्या फाइल्स बाजूला ठेवल्या जातात.

शहरातील नागरी सुविधांबाबत पालिकेच्या आयुक्तांना पूर्ण अधिकार असूनही केवळ सातबारा उतारा, ना हरकत प्रमाणपत्र यासाठी प्रशासनाकडून नगरसेवकांच्या कामात खो घातला जातो, अशी माहिती सभागृहापुढे ठेवण्यात आली. त्यावर आयुक्तांनी सर्व अधिकाऱ्यांची बैठक घेऊन आठ दिवसात नगरसेवक निधीतील कामांच्या सर्व प्रस्तावांना मंजुरी दिली जाईल, असे स्पष्ट आश्वासन दिले. पाठोपाठ लोकप्रतिनिधींशी संघर्ष नको म्हणून या ' दिना ' च्या आयोजनालाही संमती दिली.

स्थायी समिती बैठका, महासभा, मंत्रालयातील बैठका, प्रभागातील दौरे आदींमुळे बहुतांश अधिकारी पालिकेत जागेवर सापडणे दुमिर्ळ असते. त्यात आता या ' दिना ' ची भर. महिन्यातील आणखी एक दिवस अधिकारी बैठकीत गुंतणार. त्यामुळे मग दीनवाण्या नागरिकांना , ' आज साहेब नाहीत, उद्या या ,' अशीच उत्तरे ऐकावी लागणार. असंतोषाचे चक्र नगरसेवक दिनामुळे थांबेल की अधिक वेगाने फिरले याचा विचार नगरसेवकांनी करायला हवा.

रवींद मांजरेकर

 
</text>
</doc>
