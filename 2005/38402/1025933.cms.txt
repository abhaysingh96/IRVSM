<doc>
<docno>1025933.cms.txt</docno>
<text>
 
विज्ञान-तंत्रज्ञान
कर्कगाठींवर नवा उपाय
[ Saturday, February 19, 2005  11:00:49 pm]


कॅप्सूल्स फक्त कर्करोगाच्या गाठींमध्ये प्रवेश करतात व आतील औषध पसरवितात. त्यामुळे आसपासच्या निरोगी पेशींना धोका पोहोचत नाही. कॅप्सूल्स फोडण्यासाठी कमी ऊजेर्च्या लेझर किरणांचा मारा केला जातो. त्यामुळे उष्णता निर्माण होऊन कॅप्सूल फुटतात व आतील औषध गाठींमधल्या पेशींचा नाश करते. नॅनोस्केल पॉलिमर कॅप्सूल कॅन्सर गाठीवर अशी आरोपित केली जाते. त्यानंतर ती लेझर किरणांनी तिचे सोन्याचे आवरण फाडते. आणि कॅप्सूलमधील औषध बाहेर पडते.

कर्करोग ज्या अवयवांना होतो, त्या अवयवांमध्ये बहुधा गाठी तयार होतात. त्या गाठींवर औषधांचा मारा करावा लागतो ; परंतु त्याचवेळी ही औषधे आजूबाजूच्या निरोगी पेशींवरही हल्ला करतात. त्यामुळे फक्त गाठींपर्यंत पोहोचणारे औषध असणे आवश्यक असते. या दृष्टीने एक नवा उपाय अॅडव्हान्सड मटेरिअल्स या नियतकालिकात सुचविण्यात आला आहे.

यासाठी नॅनोस्तरावरच्या बहुवारिक कॅप्सूल्स तयार करण्यात आल्या. त्या फक्त कर्करोगाच्या गाठींमध्ये प्रवेश करतात व आतील औषध पसरवितात. त्यामुळे आसपासच्या निरोगी पेशींना धोका पोहोचत नाही. कॅप्सूल्स फोडण्यासाठी कमी ऊजेर्च्या लेझर किरणांचा मारा केला जातो. त्यामुळे उष्णता निर्माण होऊन कॅप्सूलचा स्फोट होतो व औषध गाठींमधल्या पेशींचा नाश करते. याचा आणखी फायदा असा की, औषधांचे इतर परिणामही (ह्यद्बस्त्रद्ग द्गद्घद्घद्गष्ह्लह्य) तीव्र नसतात.

ऑस्ट्रेलियातील मेलबॉर्न विद्यापीठातील फ्रॅन्क करुसो आणि त्यांचे सहकारी यांनी या नव्या आयुधाचा शोध लावला आहे. संशोधकांनी बाहुवारिक पदार्थांच्या कॅप्सूल्स तयार करून त्यांच्या पृष्टभागावर सोन्याचे नॅनोमितीचे कण स्थापन केले. या कॅप्सूल्स गाठींचा नाश करणाऱ्या प्रतिदव्यांवर लेपाटून दिल्या जातात. इंजेक्शनने या सूक्ष्म गोळ्या (कॅप्सूल्स) शरीरातील रक्त प्रवाहात प्रवेश करतात. त्या गाठीमध्ये एकत्र होतात. त्यांचा जमाव तयार झाला की, शास्त्रज्ञ अवरक्त ( इन्फ्रारेड) जवळच्या लहरी असलेल्या लेझरचे किरण सोडले जातात. त्यामुळे पृष्ठभागावरचे सोन्याचे नॅनोकण विरघळतात व प्लॅस्टिकच्या कॅप्सूल्स फुटून त्यातील औषध गाठींच्या पेशीवर हल्ला करते.

लक्ष्यावर हल्ला करणारे हे आयुध तयार करताना त्यात ' नॅनोमीटर व्यासाचे सोन्याचे कण मिश्ाणात सोडतात. ते कण कॅप्सूल्सच्या बाहुवारिक आवरणात अडकतात. शेवटी लिपिडचा एक थर दिला जातो व मिश्ाणात लक्ष्यावर मारा करणाऱ्या प्रतिदव्यांचे कण घालून ती गोळी नेमकी कर्क गाठीवर हल्ला करते. प्रयोगशाळेत संशोधकांनी लेझरचा किरण 10 नॅनोसेकंद टाकला. सोन्याचे नॅनोकण 600-700 अंश सेल्सिअस तापमानाला वितळतात. (सोन्याचा विलनबिंदू 1064 अंश से. असतो.) लेझरमुळे सोन्याच्या नॅनोकणांचा व्यास 50 नॅनोमीटर होतो. लेझरमुळे औषधातील विकरांच्या क्षमतेवर काहीही परिणाम झाला नाही, असे करुसो यांनी दाखवून दिले.

रोगी शरीरावर उपचार करताना इंजेक्शनच्या माध्यमातून गोळ्या आत शिरकाव करतात. त्वचेवर लेझर सोडून ते आतपर्यंत जाऊ शकतात. या शरीराच्या खूपच खोलवर भागात असेल तर एन्डोस्कोपच्या साहाय्याने किरणांचा मारा करता येतो. लेझरमुळे अवरक्त किरणांची मात्रा दर चौरस सेंटीमीटर भागावर 100 मिली जौल्स इतकी उष्णता निर्माण करते. ही मात्रा धोकादायक मात्रांपेक्षा खूप कमी असते. या नव्या आयुधाचा वापर माणसांवर होण्यास अजून अवधी आहे. त्याआधी त्यांचा वापर प्राणी शरीरात केला जाईल व नंतरच तो मानवी शरीरावर केला जाईल.

सोन्याचे अणू सूर्यप्रकाशातील अतिनील किरण शोषून घेतात व त्यामुळे पेशी जळण्याचा संभव असतो ; पण विद्युत चुंबकीय लहरींद्वारे मारा केल्यास सोन्याचे अणू अवरक्त किरण शोषतात. हे किरण इतर अतींमधून आरपार जाऊन फक्त गाठींच्या पेशीवरच पडतात. कर्करोगाविरुद्धच्या लढाईत एक नवे अस्त्र डॉक्टरांच्या हातात येईल यात शंका नाही.

रा. वि. सोवनी

 
</text>
</doc>
