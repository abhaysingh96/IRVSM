<doc>
<docno>1025965.cms.txt</docno>
<text>
 
महामुंबई
डॉ. धोकटेंवरील कारवाई रद्द
[ Saturday, February 19, 2005  11:48:10 pm]


म. टा. प्रतिनिधी

मुंबई : डोंबिवली येथील डॉ. रमेश धोकटे यांची ' महाराष्ट्र कौन्सिल ऑफ इंडियन मेडिसिन ' या संस्थेने केलेली चौकशी आणि त्याआधारे त्यांचे रजिस्ट्रेशन रद्द करण्याची केलेली कारवाई मुंबई उच्च न्यायालयाने रद्दबातल ठरवली आहे.

मात्र नियमानुसार नव्याने आरोपांच्या चौकशीविषयीची नोटिस बजावण्याची मुभा कौन्सिलला देण्यात आली आहे.

रजिस्ट्रेशन रद्द करण्याच्या कौन्सिलच्या आदेशाला डॉ. धोकटे यांनी आव्हान दिले होते. डॉ. धोकटे यांच्यावर नव्याने अशी नोटिस बजावली गेली, तर त्यांनी या नोटिशीला चार आठवड्यांत उत्तर द्यावे ; चौकशीची प्रकिया नियमानुसार करावी व उत्तर दिल्याच्या तारखेपासून तीन महिन्यांत चौकशी पूर्ण करावी ; डॉ. धोकटे यांच्याविरुद्ध तक्रार करणारे डॉ. जगदीश धुप्पद व डॉ. प्रकाश देशमुख यांचा समावेश चौकशी समितीत असू नये, असेही हायकोर्टाने अलीकडेच स्पष्ट केले आहे.

 
</text>
</doc>
