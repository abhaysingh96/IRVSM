<doc>
<docno>1025916.cms.txt</docno>
<text>
 
क्रीडा
दोन तीन दिवसांत दौऱ्याचा कार्यक्रम
[ Saturday, February 19, 2005  10:51:31 pm]


नवी दिल्ली :अहमदाबाद येथे खेळण्यास पाकिस्तानने मान्यता दिल्यामुळे दौऱ्याचा कार्यक्रम येत्या दोन तीन दिवसांत जाहीर करू असे भारतीय क्रिकेट नियामक मंडळाचे सरचिटणिस एस.के. नायर यांनी सांगितले.

पाकिस्तान संघाच्या प्रवासासह अनेक बाबींचा विचार करावा लागेल. कार्यक्रम ठरल्यावर आम्ही मान्यतेसाठी पाक मंडळाकडे पाठवू आणि त्यांनी मंजुरी दिल्यावर जाहीर केला जाईल असे ते म्हणाले.

पाकचा सहा वर्षांत हा पहिलाच संपूर्ण दौरा असून तीन कसोटी आणि सहा झटपट कसोटी हा संघ खेळेल.

मात्र ही सगळी प्रक्रिया पूर्ण करण्यास लागणारा वेळ लक्षात धरता, कदाचित दौरा एखादा आठवडा पुढे ढकलला जाण्याची शक्यता वर्तवण्यात येत आहे.

 
</text>
</doc>
