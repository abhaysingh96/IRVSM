<doc>
<docno>1025768.cms.txt</docno>
<text>
 
संवाद
 सौ सुनार की, एक लोहार की।
[ Saturday, February 19, 2005  06:37:02 pm]


' संवाद ' मधील दिवाकर देशपांडे यांचा लेख वाचून आमच्या पिढीवर आरके लक्ष्मण यांनी आपल्या व्यंगचित्रांद्वारे अधिराज्य गाजवल्याची पुन्हा जाणीव झाली. माझा दिवस एका हातात चहाचा कप व दुसऱ्या हातात लक्ष्मण यांचे व्यंगचित्र यांनी सुरू होतो. गेले सहा दशके सूक्ष्म निरीक्षणशक्ती व त्याहून सूक्ष्म चित्रातल्या रेषा , ' कॉमन मॅन ' च्या चेहऱ्यावरचे भाव व राजकीय स्थितीवर अचूक भाष्य म्हणजे लक्ष्मण यांचे व्यंगचित्र. ' सौ सुनार की, एक लोहार की ' या न्यायाने अनेक लेखांचे किंवा अग्रलेखांचे काम इवल्याश्या व्यंगचित्राने केले. त्यांची अनेक व्यंगचित्रे आजही चिरस्मरणीय वाटतात व हसवता हसवता बरेच काही सांगून जातात. डेव्हिड लो जर आरकेंचे आदर्श असतील तर ते स्वत: अनेक तरुण व्यंगचित्रकारांचे दैवत आहेत. त्यांची मोहिनी आजही कायम आहे.

आरकेंच्या व्यंगचित्रात पुलंच्या विनोदाची सहजता व सभ्यता आहे. पुण्याच्या सिम्बॉयसिसच्या आवारातला कॉमन मॅनचा पुतळा हा आरकेंचा बहुमान आहे. असा गौरव जगात कुठल्याही व्यंगचित्रकाराचा आतापर्यंत झाला नसेल!

प्रतिभा सराफ,

विलेपालेर्, मुंबई

मानाचा मुजरा!

टाइम्स आणि मटाला घराघरांत प्रत्येक वयोगटाच्या माणसांपर्यंत पोहोचविण्याचे कार्य आरके लक्ष्मण यांनी त्यांच्या कुंचल्यातून केले आहे. कुठलाही माणूस घाईगदीर्त असला व त्याची नजर जर टाइम्स किंवा मटावर पडली तर तो किमान आरकेंची आज कोणती प्रतिक्रिया आहे, याकडे निश्चितच पहातो व त्यांच्या प्रतिक्रियेला मनापासून दाद देतो.

वस्तुस्थितीवर आरके लक्ष्मण यांनी केलेले व्यंगचित्र अक्षरश: अंतर्मुख करणारे असते. राजकारण, प्रशासन, सामान्य नागरिक, आंतरराष्ट्रीय संबंध यावर त्यांनी केलेली प्रतिक्रिया खूप काही सांगून जाणारी असते. त्यांच्या व्यंगचित्रांबाबत वाचकांना असलेली उत्सुकता ही कदाचित जगातील एकमेव अभूतपूर्व घटना असावी. म्हणूनच पुण्यात सिम्बॉयसिस संस्थेच्या आवारात ' कॉमन मॅन ' चा पुतळा उभारला आहे.

आरके लक्ष्मण हे भारताला गवसलेले रत्न आहे. त्यांना ' भारतरत्न ' दिले पाहिजे. टाइम्स, आरके लक्ष्मण व त्यांच्या कॉमन मॅनला मानाचा मुजरा!

महेश कांतिलाल डबे,

देवळाली, नाशिकरोड.

प्रतिभेचे लेणे

आरके लक्ष्मण हे टाइम्स ऑफ इंडियाचे अविभाज्य घटक आहेत. त्यांची व्यंगचित्रे मी शालेय जीवनापासून पहात आहे. त्यांनी काढलेली राजीव गांधी, व्हीपी सिंग, नरसिंहराव यांची व्यंगचित्रे इतक्या वर्षांनंतरही लक्षात आहेत. एखाद्या राजकीय प्रसंगाचे वर्णन करायला काही वेळा संपूर्ण पान खचीर् पडते, तेथे लक्ष्मण यांचे पोस्टकार्डाच्या आकारातले व्यंगचित्र बरेच काही सांगून जाते. त्यामुळेच त्यांना ' संपादकांचा संपादक ' ही पदवी यथार्थ वाटते. त्यांचा कॉमन मॅन तर, सर्वसामान्य माणसाला आपलेच चित्र वाटते. इतक्या प्रतिभाशाली माणसाचा पद्मविभूषण पुरस्काराने गौरव झाला, हे चांगलेच झाले.

प्रकाश येळगांवकर, किलोर्स्करवाडी, सांगली

 
</text>
</doc>
