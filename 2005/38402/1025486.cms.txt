<doc>
<docno>1025486.cms.txt</docno>
<text>
 
महाराष्ट्र
पुणे विभागात राष्ट्रवादीचे वर्चस्व
[ Saturday, February 19, 2005  12:37:29 am]


म. टा. वृत्तसेवा

जिल्हा परिषद निवडणुका

सांगली : सांगली जिल्हापरिषदेच्या अध्यक्ष आणि उपाध्यक्षपदाच्या शुक्रवारी झालेल्या निवडणुकीत राष्ट्रवादी काँग्रेसचे सरशी झाली. अध्यक्षपदी अण्णासाहेब गडदे आणि उपाध्यक्षपदी दत्तूशेट सूर्यवंशी विजयी झाले आहेत.

एकूण 63 सदस्य असलेल्या जिल्हापरिषदेत रा. काँग्रेसला 38 तर प्रतिस्पधीर् काँग्रेसला 22 मते मिळाली आहेत. निवडणुकीत विजयी झालेल्या शिवाजीराव नाईक ( शिराळा), मदन पाटील (सांगली) आणि सदाशिवराव पाटील (खालापूर, आटपाडी) या तिघा अपक्ष आमदारांनी काँग्रेसला समर्थन केल्यामुळे निवडणुकीत रंगत आली होती. अर्थमंत्री जयंत पाटील, उपमुख्यमंत्री आर. आर. पाटील यांनी जिल्हापरिषदेचे वर्चस्व आपल्याकडे रहावे, म्हणून निवडणुकीत जातीने लक्ष घातले होते. जिल्हापरिषदेत राष्ट्रवादीचे 31 सदस्य असून त्यांना बाहेरच्या पक्षांची मते मिळाल्याने हा विजय सहज शक्य झाला.

कोल्हापुरात काँग्रेस

कोल्हापूर : कोल्हापूर जिल्हा परिषद अध्यक्ष, उपाध्यक्ष पदाच्या चुरशीच्या निवडणुकीत काँग्रेस व मित्रपक्षाच्या उमेदवारांनी सत्ताधारी राष्ट्रवादी काँग्रेसवर बाजी मारली. नूतन अध्यक्षपदी दादासाहेब ऊर्फ डी. सी. पाटील, उपाध्यक्षपदासाठी दत्ताजी बंडू घाटगे यांची बहुमताने निवड झाली. पाटील आणि घाटगे यांना प्रत्येकी 43 तर संजय सदाशिवराव मंडलीक व नाना फक्कड यांना प्रत्येकी 26 मते पडली.

अध्यक्ष आण्णासाहेब नवणे यांच्या नेतृत्वाखालील पदाधिकारी बदलावेत यासाठी काँग्रेस पक्षात सातत्याने हाकाटी चालू होती. तिला सत्तारूढ राष्ट्रवादीचे नेतृत्व साथ देत नव्हते. चालढकल केल्यामुळे काँग्रेस गटाने उठाव केला आणि त्यात काँग्रेस व राष्ट्रवादी युती दुभंगली. पक्षश्ाेष्ठींचा व्हिप ऐनवेळी आल्यामुळे आ. पी. एन. पाटील यांचा काँग्रेस अंतर्गत पाच जणांचा गट राष्ट्रवादींना मदतीला येऊ शकला नाही.

सोलापुरात वैशाली सातपुते

सोलापूर : सोलापूर जिल्हा परिषदेच्या अध्यक्षपदी वैशाली सातपुते (भाळवणी ता. पंढरपूर) यांची तर उपाध्यदक्षपदी सूर्यकांत माने- देशमुख (वेळापूर ता. माळशिरस) यांची बिनविरोध निवड झाली.

जिल्हा परिषदेत शुक्रवारी झालेल्या सभेत हात वर करून मतदान झाले तेव्हा राष्ट्रवादीचे स्पष्ट बहुमत दिसून आले. काँग्रेसशिवाय सर्व पदे राष्ट्रवादीकडे आहेत. अध्यक्षपदासाठी भाजपतफेर् संजीवनी पाटील व उपाध्यक्षपदासाठी शिवाजी सावंत (शिवसेना) यांनी अर्ज भरले होते. मात्र त्यांनी माघार घेतली.

सातपुते व माने देशमुख यांची बिनविरोध निवड झाल्याचे निवडणूक निर्णय अधिकारी मधुकर आर्दड यांनी जाहीर केले.

सिंधुदुर्ग अध्यक्षपदी अशोक सावंत

ओरोस : सिंधुदुर्ग जिल्हा परिषदेच्या अध्यक्षपदी मालवण तालुक्यातील देवबाग मतदारसंघाचे सदस्य अशोक सावंत यांची, तर उपाध्यक्षपदी भाजपचे देवगड तालुक्यातील किंजवडे मतदारसंघाचे सदस्य सदाशिव ओगले यांची बिनविरोध निवड करण्यात आली.

अध्यक्षपदी वणीर् लागलेल्या सावंतांची निवड शिवसेना नेते नारायण राणे यांनी कालच जाहीर केली होती. शिवसेनाप्रमुख बाळासाहेब ठाकरे यांच्या आदेशानुसार आपण सावंतांच्या निवडीचा निर्णय घेतला, असे श्ाी. राणे म्हणाले.

भाजपचे देवगड तालुक्यातील ज्येष्ठ कार्यकतेर् सदाशिव ओगले यांना उपाध्यक्षपद मिळणार हे निश्चितच होते. विधानसभेसाठी त्यांनी देवगड मतदारसंघातून उमेदवारी मिळावी म्हणून आग्रह धरला होता. जिल्हा परिषदेत शिवसेनेचे 30, तर भाजपचे आठ सदस्य आहे. दोन्ही काँग्रेसचे केवळ 12 सदस्य आहेत. एकूण 50 सदस्य असलेल्या जि.प.मध्ये शिवसेना-भाजपचे निविर्वाद वर्चस्व आहे.

र्वध्यात विजय जयस्वाल विजयी

वर्धा : वर्धा जिल्हा परिषद अध्यक्षपदासाठी आज झालेल्या निवडणुकीत काँग्रेसचे विजय जयस्वाल यांची अविरोध निवड करण्यात आली, तर उपाध्यक्षपदीदेखील काँग्रेसच्या अॅड. अर्चना भेंडे यांचीही अविरोध निवड झाली. 51 सदस्यीय जिल्हा परिषदेत काँग्रेसचे 26 सदस्य आहेत, तर राष्ट्रवादी काँग्रेसकडे 11, भाजप 6, शिवसेना 4, तर अपक्ष व इतर असे एकूण 4 सदस्य आहेत. काँग्रेसचे बलाबल 26 असले तरी ते काँग्रेसच्या प्रदेशाध्यक्ष प्रभा राव यांच्या गटाचे सर्वाधिक 11, आ. अमर काळे 9, तर विधानसभा उपाध्यक्ष प्रमोद शेंडे यांच्या गटाचे 6 असे विभागले आहे. राष्ट्रवादीमध्ये प्रा. सुरेश देशमुख गटाचे 7 व खा. दत्ता मेधे गटाचे 4 सदस्य आहेत.

पप्पू ऊर्फ विजय जयस्वाल प्रभाताई राव यांच्या गटाचे म्हणून ओळखले जातात. त्यांच्या विरोधात विद्यमान अध्यक्षा कलावती वाभोडकर व भाजपचे देवराव पाटील यांनी टाकलेली उमेदवारी मागे घेतली. तर विद्यमान उपाध्यक्ष अॅड. अर्चना भेंडे यांच्या विरोधात ठाकलेले नितीन देशमुख (रा.काँ.) व सतीश तरासे (सेना) यांनी अर्ज मागे घेतल्याने अॅड. अर्चना भेंडे याच उपाध्यक्षपदी अविरोध निवडून आल्या.

उस्मानाबादेत काँग्रेसच्या घोलप

उस्मानाबाद : उस्मानाबाद जिल्हा परिषदेच्या अध्यक्षपदी राष्ट्रवादी काँग्रेसच्या उषादेवी शिवाजी घोलप यांची तर उपाध्यक्षपदी राष्ट्रवादी काँग्रेसचे उमेदवार शिवाजीराव नाईकवाडी यांची बहुमताने निवड झाली. यावेळी जि.प.चे अध्यक्षपद महिलांसाठी राखून ठेवण्यात आले होते.

54 सदस्य असलेल्या या जिल्हा परिषदमध्ये राष्ट्रवादीचे 19, काँग्रेसचे 10, उमरगा-लोहार विकास आघाडीचे 12, शिवसेना 8, भाजप 3 आणि शेकाप व अपक्ष प्रत्येकी एक असे संख्याबळ आहे. यावेळी अध्यक्ष व उपाध्यक्ष पदासाठी झालेल्या लढतीत राष्ट्रवादी काँग्रेसच्या उमेदवाराला 38 मते मिळाली.

या निवडणुकीत उपाध्यक्षपद हे राष्ट्रवादी काँग्रेसचे जिल्हाध्यक्ष व आमदार डॉ. पद्मसिंह पाटील यांचे भाचे अमोल पाटोदेकर यांना बहाल करण्यात येईल, अशी चर्चा होती, शेवटी ती फोल ठरली.

अहमदनगरात राष्ट्रवादीची सत्ता कायम

अहमदनगर : अहमदनगर जिल्हा परिषदेत अध्यक्ष, उपाध्यक्षपद राष्ट्रवादीकडेच राहिले असून या पदांवर अनुक्रमे बाबासाहेब भिटे (राहुरी) आणि राजेंद फाळके (कर्जत) हे बिनविरोध निवडून आले. काँग्रेसशी आघाडी करताना राष्ट्रवादीने या पक्षाला उपाध्यक्षपद न देता दोन समित्या दिल्या तर तर एक समिती भाजपला देण्याचे ठरविले आहे. या तडजोडीमुळे भाजपच्या बाळासाहेब सोनावणे आणि सोमनाथ खेडकर यांनी आपले अर्ज मागे घेतल्यामुळे भिटे बिनविरोध निवडून आले. उपध्यक्षपदासाठी फाळके यांचा एकमेव अर्ज दाखल होता, त्यामुळे त्यांचीही निवड बिनविरोध झाली.

नागपुरात शामदेव राऊत

नागपूर (वृत्तसंस्था) : नागपूर जिल्हा परिषदेच्या अध्यक्षपदी काँग्रेसचे शामदेव राऊत यांची निवड झाली. भाजपचे शंकर चहांदे यांचा 18 मतांनी पराभव करून त्यांनी हा विजय मिळविला. त्यांना 33 मते मिळाली. 59 सदस्यांच्या परिषदेत काँग्रेस-राष्ट्रवादीची 37 मते होती. मात्र आठ काँग्रेस सदस्य रणजीत देशमुख यांच्या बाजूने होते. त्यामुळे त्यांनी या निवडणुकीवर बहिष्कार घातला होता. भाजप-सेना युतीचे तीन सदस्यही यावेळी अनुपस्थित होते.

 
</text>
</doc>
