<doc>
<docno>1025524.cms.txt</docno>
<text>
 
क्रीडा
अहमदाबादला वन डे खेळण्यास पाक तयार
[ Saturday, February 19, 2005  01:23:19 am]


इस्लामाबाद : भारताच्या दौऱ्यात अहमदाबादला कसोटी सामना होणार नसेल, तर तेथे जादा सहावा झटपट क्रिकेट सामना खेळावा, ही भारतीय क्रिकेट नियामक मंडळाची (बीसीसीआय) विनंती पाकिस्तान क्रिकेट मंडळाने ( पीसीबी) मान्य केली आहे.

पीसीबीतर्फे अब्बास झैदी यांनी सांगितले, अहमदाबादमध्ये झटपट सामना खेळण्याची भारताची सूचना आम्ही मान्य केली आहे. याआधी पाक संघ तीन कसोटी आणि पाच वनडे खेळणार होता. नवा प्रस्ताव पाकिस्तानने स्वीकारल्यामुळे दौरा एक आठवडा उशिराने सुरू होण्याची शक्यता आहे. अहमदाबादला व्हायची कसोटी आता कोलकात्याला होईल.

 
</text>
</doc>
