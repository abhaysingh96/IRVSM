<doc>
<docno>1025950.cms.txt</docno>
<text>
 
महाराष्ट्र
पाठ्यपुस्तकांना भ्रष्टाचाराची कसर?
[ Saturday, February 19, 2005  11:23:18 pm]


प्रसाद पोतदार

पुणे : मोफत पाठ्यपुस्तक योजनेतील छपाई निविदा आणि कागदखरेदी यामध्ये गैरव्यवहार झाल्याचा संशय असून त्यामुळे मंडळाचे मोठे आथिर्क नुकसान झाले आहे, असा कर्मचाऱ्यांचा दावा असून मंडळाचे खासगीकरण करणे सोपे व्हावे यासाठी वरिष्ठ पातळीवरूनच या गैरव्यवहारांना पाठिशी घातले जात असल्याचा आरोप कर्मचाऱ्यांमधून होत आहे.

मंडळाच्या दरवषीर्च्या पुस्तकांची किंमत सर्वसाधारणपणे 75 कोटी रुपये होती. मात्र, मोफत योजनेमुळे हा आकडा 130 कोटींवर गेला. योजनेतील पाठ्यपुस्तकांची कामे निविदापद्धतीने देण्यात आली असली, तरी ठराविक मुदकांनाच एक कोटींपर्यंतच्या छपाईच्या निविदा देण्यात आल्या आहेत. खुल्या निविदांची पद्धत असतानाही या मुदकांबरोबर वाटाघाटी करून, तसेच कमीतकमी दराच्या निविदांना काम न देता दर वाढवून दिल्याचे कागदपत्रांवरून दिसून येत आहे. ठराविक मुदकांना दिलेले छपाईचे दर किमान दरांपेक्षा कितीतरी अधिक आहेत. विशेष म्हणजे मोफत योजनेतील छपाईच्या (गैर)व्यवहारात असलेल्या बहुतांश मुदकांनाच येत्या वर्षासाठीही कामे दिली आहेत.

पाठ्यपुस्तकांच्या कागदाचा पुरवठा मंडळ करते. त्यावर दुरुपयोग टाळण्यासाठी ' वॉटर मार्क ' होता. मात्र, मोफत योजनेत तो काढून टाकण्यात आला आहे. तसेच वेब मशीनवर रील कागद वापरून छपाई करण्यात आली आहे. काही मुदकांनी मंडळाने ठरवून दिल्यापेक्षा भरमसाठ जास्त कागदाचा वापर झाल्याचे कागदोपत्री दाखवले आहे. मार्क नसल्याने हा कागद अन्य खासगी छपाईसाठीही वापरला गेला नसेल का, असा रास्त सवाल केला जात आहे. कागदाच्या जादा वापरासाठी निविदाधारकांनी मंडळाकडे दीडपट रक्कम अदा केली असली, तरी मंडळाने दिलेला तामिळनाडू पेपर मिलच्या जादा दराच्या कागदाचा जास्त वापर झाल्याचे दर्शवून हिंदुस्थान पेपर मिलच्या कमी दराच्या कागदाच्या दीडपट दराने ' डेबिट नोट ' स्वीकारल्या आहेत. म्हणजेच मंडळाकडून मिळालेला जादा कागद सहा सहा महिने वापरून मंडळास मात्र बाजारभावाने पैसे दिल्याने मंडळाला मोठी आथिर्क खोट सोसावी लागली आहे. वेब मशीनवर 86 से. मी. रील कागदावर छपाई करताना मशीन कट ऑफ 57.8 असतो. मात्र, मंडळ तो 58.5 असा गृहीत धरून कागद मान्य करते. त्यामुळे मंडळाला सुमारे 45 लाखांची झळ बसली आहे.

 
</text>
</doc>
