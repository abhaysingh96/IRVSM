<doc>
<docno>1025761.cms.txt</docno>
<text>
 
संवाद
एका सनदी अधिकाऱ्याच्या स्मरणार्थ...
[ Saturday, February 19, 2005  06:31:39 pm]


... सुखटणकरांनी एक योजना आखली. दहिसरच्या गृहनिर्माण मंडळाच्या कॉलनीत राहू इच्छिणाऱ्या सरकारी कर्मचाऱ्यांनी सहकारी सोसायट्या स्थापन केल्या, तर सरकारकडूनच कर्ज मिळवून एकरकमी खरेदी तत्त्वावर या इमारती देण्याचं ठरलं. 30 जून 1974 ला सरकारी कर्मचाऱ्यांना घरांचा ताबा मिळाला आणि बघता बघता त्या एकाकी पडलेल्या कॉलनीचं रुपडंच पालटलं...

तो काळ 1972- 73 चा. मुंबईच्या उपनगरांचा विस्तार वेगानं होऊ लागला होता, तरी गदीर् विलेपालेर्, अंधेरी भागातच वाढत होती. मालाड, कांदिवली, बोरिवलीकडे गुजराती मंडळी सरकू लागली होती, पण दहिसर हा भाग केवळ नकाशापुरताच मुंबई महापालिकेचा हिस्सा होता. लोकल विरारपर्यंत जात असली, तरी बहुतेक गाड्या बोरिवलीलाच प्रवास संपवायच्या. त्याच्यापुढे रेल्वेलगत हिरवीगार शेतं आणि मधूनच डोकं वर काढणारी गावठाणं... दहिसरचं रुप एक ' गाव ' असंच होतं. अशा गावाच्या वेशीबाहेर अचानक मोठं बांधकाम दिसू लागलं. एकसारख्या दिसणाऱ्या नऊ इमारती क्षितिजावर उगवायला लागल्या.

पुढे काम थांबलं, इमारती तयार झाल्या. आसपासचे, गावातले लोक कौतुकानं नव्या बिल्डिंग्ज बघायला येऊ लागले. पण तिथं राहायला कुणीच येईना. नवीन लग्न झालेली जोडपी यायची आणि अंतर पाहूनच कंटाळून तशीच परत जायची. अशी तब्बल दोन वर्षं गेली. महाराष्ट्र गृहनिर्माण मंडळानं बांधलेल्या या नव्या वसाहतीला रहिवासी मिळेनात. त्याच वेळी शैलेंद सुखटणकर गृहनिर्माण सचिव होते. त्यांच्याकडे दररोज कुणी ना कुणी सरकारी कर्मचारी राहायला क्वार्टर मिळावी, म्हणून विनंती करायला यायचा. सरकारकडे इतकी घरं नव्हती आणि मुंबईत नव्यानं येऊन स्थायिक होऊ पाहणाऱ्या कर्मचाऱ्यांची निकडही महत्त्वाचीच होती.

सुखटणकरांनी एक योजना आखली. दहिसरच्या गृहनिर्माण मंडळाच्या कॉलनीत राहू इच्छिणाऱ्या सरकारी कर्मचाऱ्यांनी सहकारी सोसायट्या स्थापन केल्या, तर सरकारकडूनच कर्ज मिळवून एकरकमी खरेदी तत्त्वावर या इमारती देण्याचं ठरलं. 30 जून 1974 ला सरकारी कर्मचाऱ्यांना घरांचा ताबा मिळाला आणि बघता बघता त्या एकाकी पडलेल्या कॉलनीचं रुपडंच पालटलं. नऊपैकी पाच इमारतींत सरकारी कर्मचारी राहायला आले. शासकीय नोकरीचा अनुभव आणि ओळखींचा फायदा झालाच. इमारतींची रंगसफेदी झाली. आतले रस्ते बनले. पहिल्याच पावसाळ्यात झाडं लागली आणि सकाळ-संध्याकाळ रिक्षाही फेऱ्या मारायला लागल्या.

कॉलनीत माणसं आली, तरी आसपास दुकानं नव्हती ; डॉक्टरही नव्हते. अवघ्या साडेतीनशे कुटुंबांचं ते छोटंसं बेट. सरकारात नोकरी करणारे सारे कर्मचारी. ते सकाळी एकत्रच घराबाहेर पडायचे आणि संध्याकाळी बाजारहाट करून एकत्रच परतायचे. सकाळ-संध्याकाळच्या वेळांत वीस मिनिटांनी तर इतर वेळी अर्ध्या तासानं विरारला जाणाऱ्या गाड्या असल्याने ठराविक गाडी पकडण्यासाठीच दिवसभराचं वेळापत्रक बनायचं. ' बडाफास्ट ' तर दहिसरकरांचं जणु आयुष्याचं अंतिम ध्येय.

दहिसरच्या गृहनिर्माण मंडळाच्या या नऊ बिल्डिंगच्या कॉलनीचं खरं वैशिष्ट्य वेगळंच आहे. मंडळांनं ज्या वसाहती बांधल्या, त्यांना वेगवेगळ्या नेत्यांची नावं मिळाली. वरळीला शिवाजीनगर, कुर्ल्याला नेहरूनगर, वांद्यात शास्त्रीनगर व खेरवाडी, खारला रामकृष्ण नगर, घाटकोपरला बवेर्नगर अशी या वसाहतींची नावं ठेवण्यात आली व ती रुळलीसुद्धा. दहिसरच्या या कॉलनीत राहणाऱ्यांना मात्र राष्ट्रीय नेत्यांपेक्षा ज्यांच्यामुळे त्यांच्या कुटुंबांच्या डोक्यावर हक्काचं छप्पर आलं, त्या शैलेंद सुखटणकरांचं कायमचं स्मारक व्हावं, असं वाटलं आणि ' शैलंेदनगर ' अस्तित्त्वात आलं. एखाद्या सनदी अधिकाऱ्याचं असं स्मारक क्वचितच कुठं झालं असेल.

साडेतीनशे कुटुंबांच्या त्या बेटावर इस्त्रीवाला नव्हता, तो आला. किराणा मालाची दुकानंही आली. कॉलनीतल्याच एका फ्लॅटमध्ये पोलिस चौकी झाली. जवळच्याच हेअर कटिंग सलूनवाल्याचा धंदा वाढायला लागला, तेव्हा चांगल्या खुर्च्याही आल्या. प्रश्न शाळेचा होता. बहुतेक सर्वांच्याच घरी पाळणे हालले होते आणि लहान मुलांना शाळेला कुठे पाठवायचं, ही समस्याच होती. सरकारी कर्मचाऱ्यांनी त्यातूनही मार्ग काढला आणि शैलेंद एज्युकेशन सोसायटीची स्थापना झाली. एका रिकाम्या फ्लॅटमध्ये शाळा सुरू झाली. आज शैलेंद सोसायटीचं स्वत:च्या जागेत मोठं संकुल आहे. मराठी, इंग्रजी आणि गुजराती माध्यमांत शिशुवर्गापासून सिनियर कॉलेजपर्यंत वर्ग आहेत.

पूर्वी शैलेंदनगरातून रेल्वे दिसायची. हायवेपर्यंतचा गार वारा घरात शिरायचा. आता परिस्थिती बदलली आहे. अरुंद रस्त्यावरची वाहतूक अशी वाढली की, मध्यरात्र उलटली, तरी गाड्यांचे आवाज कमी होत नाहीत. कॉलनीच्या सभोवती दाट वस्त्या झाल्या. दररोज नव्या इमारती उभ्या राहात गेल्या. शैलेंदनगरातले रहिवासीसुद्धा बदलले. आता तेच ते परिचयाचे चेहरे दिसत नाहीत. वेगवेगळ्या प्रांतातून आलेले लोक इथे राहतात. केवळ गृहनिर्माण मंडळाच्या इमारती नव्हे, तर सारा परिसरच शैलेंदनगर म्हणून ओळखला जाऊ लागला.मुंबईतला पेडर रोडवरचा पहिला फ्लायओव्हर हिंमतीनं बांधून मुंबईकरांची वाहतूक समस्या सोडवू पाहणाऱ्या एका कर्तबगार सनदी अधिकाऱ्याचं नाव केवळ सरकार दरबारी नव्हे, तर मुंबईच्या टोकावरच्या उपनगरात अजरामर झालं.

भ्रमरछंदी

 
</text>
</doc>
