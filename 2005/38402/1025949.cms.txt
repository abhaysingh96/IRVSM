<doc>
<docno>1025949.cms.txt</docno>
<text>
 
महाराष्ट्र
चार घरफोड्यांमध्ये साडेचार लाख चोरीला
[ Saturday, February 19, 2005  11:22:21 pm]


म. टा. प्रतिनिधी

पुणे : शहर आणि परिसरातील चार ठिकाणी झालेल्या घरफोडीच्या घटनांमध्ये एकूण चार लाख 42 हजार पाचशे रुपयांचा ऐवज चोरीस गेला आहे.

चिंचवड परिसरात स्वाती राजेश शहा यांचे अमित कॉम्प्लेक्समध्ये असणारे दुकान फोडून चोरट्यांनी कॉम्प्युटर, फॅक्समशीन, प्रिंटर आणि रोख रक्कम असा 49 हजार 500 रूपयांचा ऐवज चोरून नेला.

खडकी भागात झालेल्या घटनेमध्ये मालीयादी कोटापाटी ( वय 58, रा. खडकी) हे कामानिमित्त बाहेर गेले असताना अज्ञात चोरट्यांनी केलेल्या घरफोडीत सोन्याच्या बांगड्या, अंगठी असा 37 हजार 400 रुपयांचा ऐवज लंपास केला. याच परिसरातच दुसऱ्या एका घटनेत रविकुमार गांधी ( वय 44 रा. खडकी) यांच्या घराचा कोयंडा उचकटून दोन लाख 92 हजार 500 रुपयांचा ऐवज चोरून नेला.

कवेर् रोडवरील पाटलीपुत्र अपार्टमेंटमध्ये राहणाऱ्या योगिनी सहकारी कामानिमित्त बाहेर गेल्या असताना चोरट्यांनी घर फोडले.

 
</text>
</doc>
