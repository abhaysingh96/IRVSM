<doc>
<docno>1025850.cms.txt</docno>
<text>
 
खास बात
आमचा अर्थसंकल्प
[ Saturday, February 19, 2005  08:23:22 pm]


आगामी केंदीय अर्थसंकल्प कसा असावा, याबाबतची वाचकांची मते आम्ही मागविली होती. त्या आवाहनाला प्रचंड प्रतिसाद मिळाला. मात्र बहुसंख्य पत्रांमधून पगारदारांवरील आयकरात कपात असावी, बँकांचे व्याजाचे दर वाढावेत, गॅसच्या किमती कमी व्हाव्यात अशाच अपेक्षा व्यक्त झाल्या आहेत. काहीजणांनी शेतीच्या उत्पन्नावरही कर लावण्याची सूचना केली आहे. मात्र जागतिकीकरणाचा रेटा, खाजगीकरण आणि उदारीकरण यांचा अर्थव्यवस्थेवर होत असलेला परिणाम फारच थोड्या पत्रलेखकांनी विचारात घेतला आहे, हे ठळकपणे जाणवले. व्यक्तिगत पातळीच्या

पुढे जाऊन एकंदर समाजाचा आणि देशाचा विचार करून मते व्यक्त फारशी झालीच नाहीत. आजच्या महागाईने शहरांतीलच नाही,

तर लहान गावं आणि खेडी यांतील सर्वचजण कावून गेले आहेत आणि त्यामुळे वैयक्तिक आयुष्य सुखी नाही, तरी ओढाताणीचे होणार नाही, अशीच काळजी प्रत्येकाला करावी लागते आहे, हे यानिमित्ताने

पुन्हा एकदा ठळकपणे दिसून आले. दुसरी गोष्ट अशी की विज्ञान-तंत्रज्ञान, पर्यावरण-प्रदूषण याबाबींचा उल्लेखसुद्धा अभावानेच

आढळून आला. वास्तविक या साऱ्या गोष्टींचा प्रत्येकाच्याच जीवनावर परिणाम होत आहे. तरीसुद्धा या बाबी दुर्लक्षित राहाव्यात ही आश्चर्यकारकच नव्हे, तर खेदजनक बाब आहे. बदलत्या अर्थरचनेत माणूस आत्मकेंदित होत आहे काय, या नेहमी विचारल्या जाणाऱ्या प्रश्नाचे अप्रत्यक्ष उत्तर या पत्रांतून उमटणाऱ्या समाजमनाच्या स्पंदनांतून

उमटले आहे. त्यातीलच निवडक प्रातिनिधिक पत्रे...

करातील सूट कमी होणार ?

नवीन वर्षाचा अर्थसंकल्प लवकरच जाहीर होईल. आघाडी सरकारचा हा अर्थसंकल्प आहे. त्यामुळे तो नेमका कसा असेल याचा अंदाज करणे कठीण आहे. कारण परस्पर विरोधी विचारसरणी असलेले घटक पक्ष सरकारमध्ये आहेत. राष्ट्राला आज पायाभूत सुविधांच्या विकासासाठी निधीची नितांत गरज आहे. क्रूड तेलाच्या वाढत्या किमती, बँकांचे कमी होत जाणारे व्याज दर, सरकारात सर्व पातळ्यांवर बोकाळलेला भ्रष्टाचार, रोजगाराच्या अपुऱ्या संधी, जनतेला पुरविण्यात येणाऱ्या सुविधांची कमतरता व त्यांचा खालावत चाललेला दर्जा या सर्व पार्श्वभूमीवर असे वाटते की, अर्थसंकल्पात विकासाठी निधीची उपलब्धता वाढविण्याचा प्रामुख्याने विचार केला जाईल. यामुळे सुविधांमध्ये वाढ व रोजगाराच्या संधींची उपलब्धता या दोन बाबी मोठ्या प्रमाणात साध्य होतील. यासाठी आयकराच्या विविध स्लॅब काढून सरसकट 20 ते 25 टक्के कराची तरतूद असेल. कर आकारणीतील क्लिष्टता कमी करण्यासाठी गुंतवणूक व आयकर रिबेट यांचा संबंध राहणार नाही. सरकारचे आतापर्यंत आवळा देऊन कोहळा काढण्याचे धोरण होते. म्हणजे असे की, मोठी गुंतवणूक करून अल्पशी सवलत आयकरात द्यायची तसेच गुंतवणुकीवरचा व्याजदरसुद्धा हळूहळू कमी करायचा. अबकारी कर, आयकर कायद्यात अशा कितीतरी तरतुदी होत्या की, ज्या योगे काही अटींच्या अधीन राहून करांमध्ये सूट मिळत होती. यंदा अशा अनेक तरतुदींना कात्री लागेल. करांचे दर कमी होतील व लोकांना कर थोडा कमी भरावा लागेल. जास्तीत जास्त करदात्यांकडून कमी दराने कर वसूल करून करापोटी मिळणाऱ्या उत्पन्नात वाढ करण्याचे सरकारचे धोरण राहील, असा अंदाज आहे. मद्य, सिगरेट, चैनीच्या वस्तू यावर दरवषीर् हमखास कर वाढतोच. यावेळी तो मोठ्या प्रमाणात वाढेल. आयकर जर कमी झाला तर आयकरापोटी करदात्याची जी बचत होईल तिचा विनियोग करदाते चैनीच्या वस्तू खरेदी करण्यासाठी करतील. परिणामी वस्तूंचे उत्पन्न वाढेल, रोजगार वाढेल व त्याच बरोबर यावरील करांच्या स्वरूपात सरकारचे उत्पन्न वाढेल. म्हणजेच आयकराच्या महसुलातील तूट बऱ्याच अंशी भरून निघेल.

रवींद भागवत, मुंबई.

करप्रणालीत

बदल अपेक्षित

आयकरांचे दर बऱ्या प्रमाणात कमी करावे व उत्पन्नाची मर्यादा कमी करून जास्तीत जास्त लोक करप्रणालीत येतील ; जेणेकरून आधार मोठा होईल, बेस (क्चड्डह्यद्ग) वाढेल करही जास्त गोळा होईल व लोकांची कर चुकविण्याची वृत्ती होणार नाही. सध्याच्या करप्रणालींत सर्व मध्यमवर्गच भरडून निघतो आहे ; कारण सर्वजण पगारदार आहेत. एकंदर महसुलापैकी फक्त आठ टक्के महसूल हा आयकरामार्फत गोळा होतो व त्यापैकी 80 टक्के आयकर हा पगारदार लोकांकडून वसूल होतो. शेतकरी ( मोठाले) पगारदारांपेक्षा किती तरी जास्त उत्पन्न घेतात ; पण एक पैसाही आयकर भरीत नाही. त्यांना पण आयकराच्या जाळ्यांत आणावयास पाहिजे जेणेकरून जास्ती कर गोळा होईल. महसूल वाढेल.

रमेश खरे, नाशिक.

इंधन स्वस्त व्हावे

येत्या बजेटमध्ये दडलंय काय याची उत्सुकता व्यापारीवर्गाला तसेच सामान्य नोकरदारवर्ग व गृहिणींनाही असते. त्सुनामी आपदग्रस्तांना अनेक संस्था, व्यापारी, आस्थापना यांनी मदत केली असली तरी सरकारी पातळीवर त्यासाठी प्राधिकरणाची निमिर्ती झाल्यावर त्याप्रीत्यर्थ उपकर लागणारच नाही याची शाश्वती नाही. हेल्मेट सक्तीमुळे आधीच लोकांच्या डोक्यावर व खिशावर भार पडलेला आहे. त्यामुळे इंधनाच्या किमती, पेट्रोल, डिझेल ज्या सरकारने कमी करायला पाहिजे होत्या, स्थिर ठेवल्या, त्या तशाच चालू रहाव्यात हीच सर्वसामान्यांची अपेक्षा! दारू, सिगारेट, गुटखा इत्यादींवर सरकारने जरूर वाढीव कर बसवावा, म्हणजे तरी तो बहुसंख्यांच्या खरेदीबाहेर राहील. आयकरावरील (इन्कम टॅक्स) उत्पन्न एकूण उत्पन्नाच्या एक टक्काही नसेल. तो अजिबातच रद्द केला तरी काही बिघडणार नाही. उगीच त्याच्या वसुलीसाठी करोडो रुपयांचा खर्च व ज्यामुळे फोफावणारा भ्रष्टाचार ही वेगळीच डोकेदुखी. एकदा आयकर काढल्यावर त्यासाठी निरनिराळ्या कलमांखाली मिळणारी सूट आपोआपच रद्द होऊन करप्रणाली सुटसुटीत होईल. सरकारी खर्च कमी करण्यासाठी अनेक काटकसरीचे उपाय योजून बचत साधता येईल. अनेक अपघात, आपत्तीत सरकारला नुकसानभरपाई म्हणून भरघोस मदत द्यावी लागते. कार्यक्षम कारभाराची कास धरल्याने, अनेक उपाययोजना योजल्याने त्यावरील खर्च कमी होण्याची शक्यता आहे. खर्चात बचत म्हणजे तेवढी मिळकत आहे. बँकांची बुडित, थकित कजेर् कशी वसूल होतील. याकडेही सरकारने लक्ष पुरविणे गरजेचे आहे. त्यामुळे बँकांची आथिर्क स्थिती सुधारण्यास मदत होईल.

अरविंद करंदीकर, तळेगाव दाभाडे.

वैशाख वणवा नसावा

सादर होणारा अर्थसंकल्प सामान्य माणसांना ' वैशाख वणवा ' ठरणारा नसावा. गृहोपयोगी वस्तूंवर असलेले ' कर ' स्थिर ठेवून, चैनीच्या वस्तूंवरील ' करात ' वाढ करण्यात यावी. विकासाचा दर वाढविण्यासाठी जास्तीत जास्त गुंतवणूक होईल यासाठी प्रयत्न केलेले असावेत. शेतीशी आधारित कच्च्या मालांना व उद्योगांना लागणाऱ्या वस्तूंवरील आयात शुल्कात सवलत दिली गेली पाहिजे. बँकांचे व्याज दर कमी करण्यात यावेत, ज्यामुळे लोकांना ' कर्ज ' घेणे सोपे जाईल व लघुद्योग, गृहउद्योगांना चालना मिळून रोजगार प्राप्त होईल. रोजच्या जीवनाचा भाग बनलेल्या रेल्वेच्या दरात वाढ न करता, उच्च पगारदारांतील (।।द्बद्दद्ध द्बठ्ठष्श्ाद्वद्ग द्दह्मश्ाह्वश्च) करात वाढ करण्यात यावी आणि जे करचुकवे आहेत त्यांच्यासाठी काही कडक नियम लागू केले गेले पाहिजे. तांबे, लोखंड, पोलाद, जस्त या कच्च्या मालांवरील अबकारी कर कमी करून, नामांकित वस्तूंवरील, सौंदर्यप्रसाधनात व कपड्यांत दरवाढ करावी. जास्त दरवाढ न करता, लादलेले कर प्रामाणिकपणे वसूल करण्यासाठी उपाययोजना करण्याची गरज आहे.

नूतन देसाई, मुंबई.

काळा पैसा बाहेर निघावा

आपल्या देशात आता प्रगत शेती होऊ लागली आहे. साधनसामुग्री, तंत्रज्ञान, बी-बियाणे, खते व अन्य पुष्कळ सवलती सरकार शेतकऱ्यांना देते. याचा कायदा मोठे शेतकरी, उद्योजक, व्यापारीच उचलतात. काही शेतकरीसुद्धा लाखो रुपयांच्या संपत्तीचे मालक झाले आहेत. मतांवर डोळा न ठेवता हे सरकार तरी या धनदांडग्या शेतकऱ्यांना कराच्या जाळ्यात ओढणार आहे की नाही ? शिवाय या लोकांकडे, त्यात राजकीय नेतेही आले, आतापर्यंत असलेली थकबाकी त्वरित वसूल करण्यासाठी कडक कायदा करणार की नाही ? ही थकबाकी वसूल करता आली तरी देशातील 15-20 टक्के समस्या हल होतील. सरकारने मनात आणले तर नवीन कर न आकारता हवा तेवढा पैसा सरकार उद्योजक, व्यापारी, राजकीय नेते, धनदांगडे शेतकरी इ. कडून गोळा करू शकते. पण त्यासाठी दृढ इच्छाशक्ती हवी. आज जेवढा म्हणून पैसा चलनात आहे त्याच्या चौपट पैसा काळ्याजाबारात खेळतो आहे, हे अर्थमंत्र्यांनाही ठाऊक आहे. हा काळा पैसा बाहेर काढण्यास सरकारला यश मिळाले तर नवीन नवीन कर जनतेवर लादण्याची वेळच येणार नाही. यासाठी कडकच कायदा करावा लागेल. विशेष म्हणजे येत्या 55 वर्षांत चार-पाच युद्धे झाली, भूकंप, तुफान, दंगे अशी पुष्कळ संकटे देशाने झेलली. भ्रष्टाचारानेसुद्धा रौद रूप धारण केलेले आहे. ग्रामपंचायतीपासून थेट वरच्या नेत्यांपर्यंत आम्ही भ्रष्टाचारात आकंठ बुडालेलो आहोत. तरीही देशाची अर्थव्यवस्था कधी डामडोल झाली नाही. मग काळा पैसा काढून समाज कामासाठी लावला तर देश अधिकच प्रगती करेल, सुबत्ता नांदेल, नवीन नवीन योजना आखता येतील. पण ' मांजराच्या गळ्यात घंटा कोणी बांधावी ' हा खरा प्रश्ान् आहे. या बजेटच्या वेळी तरी आपले अर्थशास्त्रात पारंगत पंतप्रधान डॉ. मनमोहनसिंग व अर्थमंत्री चिदंबरम यांनी कठोर पाऊल उचलावे व काळा पैसा समाज हितासाठी लावावा असे आम्हा सामान्यजनांना वाटते.

श्ाीकृष्ण प्रभू, पुणे.

तारतम्य हवे

शरीराला अपायकारक असलेल्या वस्तू म्हणजे दारू, सिगारेट आणि गुटखा महाग करून शरीराचे पोषण करणाऱ्या दुध, सुका मेवा आणि फळांसाख्या वस्तू स्वस्त कराव्यात. पेट्रोल-डिझेलची दरवाढ अजिबात करू नये ; कारण त्यामुळे सर्वच गोष्टींची नाहक भाववाढ होते आणि तो सर्व भुर्दंड शेवटी जनतेलाच सोसावा लागतो. सरकारला पेट्रोल- डिझेलद्वारे मोठी करवसुली करायचीच असेल तर त्यांनी ती जे लोक केवळ हौसेखातर वाहने खरेदी करतात आणि विनाकारण वारंवार लाँग ड्रायव्हिंगला वगैरे जातात अशा लोकांकडून जरूर करावी. मात्र गोरगरिबांना जीवनावश्यक वस्तूंचा पुरवठा करणाऱ्या वाहनांना त्यातून वगळावे. कमी उत्पन्न असलेल्या लोकांसाठी स्वस्त धान्याची सरकारी दुकाने असतात त्याप्रमाणेच ठराविक वाहनांना कमी किमतीत पेट्रोल- डिझेलचा पुरवठा करणारे सरकारी पेट्रोलपंप-डिझेलपंप सर्वत्र असावेत. जीवनरक्षक औषधांवरही कमीत कमी कर आकारावा. किंबहुना ती कररहितच असावीत. बँकांचे ठेवींवरील व्याजदरही कमीच असावेत. जेणेकरून मोठ्या प्रमाणात अतिरिक्त पैसा हाताशी असलेले लोक तो पैसा नुसताच बँकेत भरून ठेवण्यापेक्षा त्याचा बाहेर काही वापर करून तो वाढविण्याचा प्रयत्न करतील ; आणि त्यांच्या त्या प्रयत्नात नवनवीन रोजगारांची निमिर्ती होऊन आपल्याकडील बेरोजगारीही काही प्रमाणात कमी होण्यास मदत मिळू शकेल.

विद्याधर पोखरकर, ठाणे.

तरुणांना उभारी मिळणार ?

अर्थसंकल्प असा हवा की प्रत्येक तरुणाला विदेशाऐवजी भारतात राहून संपत्ती निमिर्तीची संधी मिळेल. खाजगी उद्योगांप्रमाणेच शासकीय कर्मचाऱ्यांवरील खर्चाला कात्री लावण्याचा धीटपणा दाखवावा. अकार्यक्षम व जादा कर्मचाऱ्यांना स्वेच्छानिवृत्ती देऊन अर्थसंकल्पावरचा वाढता बोझा कमी करावा. अर्थसंकल्पाचा विचार राजकीय फायद्यासाठी न करता देश बलवान, समृद्ध होण्यासाठी करावा. या देशातले सवलत, वित्तीय तूट, रोजगारनिमिर्ती असले शब्द बदलून आंतरराष्ट्रीय दर्जा, स्पर्धात्मकता, उत्पादनक्षमता, स्वयंचलित यंत्रणा असे शब्द रूजवावेत. रस्ते, वीज, पाणी यासाठी दीर्घकालीन उपाययोजना व मुबलक पैसा उपलब्ध करून द्यावा. वेगवेगळ्या प्रकारचे कर काढून टाकून एक-दोन करांची सुटसुटीत करप्रणाली असावी. काळा पैसा निर्माण न होण्यासाठी याची गरज आहे. बचतीचे दर वाढवायला हवेत. डाव्या-उजव्यांच्या भरीला न पडता अशा अपेक्षा अर्थमंत्र्यांनी पुऱ्या करण्याचं धाडस दाखवलं तर एक नवं क्रांतिपर्व सुरू होईल. महासत्तेच्या दिशेने वाटचाल सुरू होईल.

जयंत रानडे, पुणे.

श्रीमंती रेषा ठरवा!

1) माजी पंतप्रधान व्ही.पी. सिंग यांनी प्रथम सुचविलेली व पुढे श्ाी. बाळासाहेब भारदे यांनी पाठिंबा दिलेली श्ाीमंती रेषा ठरविण्याची सुरुवात या बजेटपासून व्हावी. श्ाीमंत व गरीब यांच्यामधील दरी वाढत आहे.

2) राष्ट्रपती व पंतप्रधान यापेक्षा या देशात कोणीही व्यक्ती पैशाने श्ाीमंत असू नये. त्यापेक्षा ज्यांना अधिक पैसा मिळतो त्यांनी तो रोजगार निमिर्तीत लावला तर त्यांना करसवलत द्यावी.

3) पुष्कळ कारखानदार व भ्रष्ट अधिकारी यांनी आपला काळा अथवा अतिरिक्त पैसा बागायतीत गुंतवला आहे. त्यांना स्वतंत्र आयकरपत्रके भरावयास सांगून बागायती उत्पन्नावर सवलतीसाठी कमाल मर्यादा घालावी.

4) गुंतवणूकदार व भ्रष्ट अधिकाऱ्यांनी ठिकठिकाणी गाळे खरेदी करून ते भाड्याचे उत्पन्न घेत आहेत. त्यांची शोध मोहीम आखून त्यांना आयकर जाळ्यात आणावे.

5) सट्टाबाजार, वायदे बाजार, लॉटरी, फॉरवर्ड ट्रेडिंग वगैरे मार्गाने श्ाम विरहित उत्पन्न मिळवणाऱ्यांना विशिष्ट मर्यादेपुढे करसवलत मिळू नये.

6) सुती कापडापासून पातळ कॅरीबॅग बनवणाऱ्यांना करांतून संपूर्ण सूट द्यावी.

7) वस्तूंचा पुनर्वापर करणारे, त्याचा शोध लावणारे, प्रयोग करणारे यांना सवलती, पारितोषिके या मार्गाने उत्तेजन द्यावे.

8) पावसाचे पाणी पुनर्भरण करून देणारे, सूर्यापासून ऊर्जा मिळवून देणारे साहित्य बनवणारे वगैरेंना करमुक्त करावे.

9) दगड-मातीसाठी डोंगर खोदणाऱ्यांनी पाणी साठविण्याच्या टाक्या बनवल्या तर त्यांना रॉयल्टीमध्ये सवलत द्यावी.

10) गाळे खरेदी करणाऱ्यांनी स्टॅम्प ड्युटी भरून त्वरित आपले खरेदी खत रजिस्टर केले तर पहिल्या वषीर् दोन टक्के, दुसऱ्या वषीर् तीन टक्के व नंतर पाच-सहा टक्के अशी स्टॅम्प ड्यूटी आकारावी.

11) या सदरांतून व अन्यत्र आलेल्या लेखांतून ज्या सूचना येतात त्यावर प्रत्येक पक्षाच्या नेत्याने आपली प्रतिक्रिया व्यक्त करावी अथवा म.टा.ने त्यांच्या प्रतिक्रिया मागवून त्या प्रसिद्ध कराव्यात.

र. शं. गोखले, डहाणू रोड.

हायसे वाटणाराच ?...

अर्थमंत्री पी. चिदंबरम 2005 सालचा ' अर्थसंकल्प ' लवकरच जाहीर करतील. तो ' अर्थसंकल्प ' सर्वांनाच हायसे वाटेल असा असेल. सर्वांच्याच दृष्टीने योग्य असे खालील कोष्टकाप्रमाणे इन्कमटॅक्सचे दर असतील असे वाटते. रु. 1,00,000/- पर्यंत काही नाही. रु. 1,00,000/- ते 2,00,000/- 10 त्न रु. 2,00,000/- ते 3,00,000/- 20 त्न रु. 3,00,000/- त्यापेक्षा जास्त 30 त्न करामध्ये ज्येष्ठ नागरिकांना विशेष सवलती असतीलच. जीवनावश्यक वस्तूंवर अधिक कर बसणार नाही. तसेच घासलेट, घरगुती गॅस, पेट्रोल व डिझेल यांच्या किमती थोड्या प्रमाणात का होईना कमी होतील. जीवनावश्यक औषधांवरील कर कमी करण्यात येतील. मात्र तंबाखू, सिगारेट व दारू यांच्यावर दुपटीने कर वाढविण्यात येतील. शेतकऱ्यांना विशेष सवलती देण्यात येतील. बँकांचे व्याजाचे दर वाढविण्यात येणार नाहीत. पण ' लोक भविष्य निधी ' ( क्कक्चरुढ्ढष्ट क्कक्रह्रङ्कढ्ढष्ठश्वहृञ्ज स्नहृष्ठ) याच्या व्याजाच्या दरात अर्धा टक्का व्याजदर वाढविण्यात येईल. बाकी कोणत्याही गोष्टींवर जादा कर बसविण्यात येणार नाहीत.

मधुकर धोकटे, मुंबई.

विश्वासाच्या वातावरणाची आवश्यकता

नोकरदारांचे खरे दु:ख म्हणजे आमचा आयकर थेट पगारातूनच कापला जातो. त्यामुळे इतर घटकांबद्दल नकळत दुस्वास वाटू लागतो. उद्योजक, व्यापारी, वकील, डॉक्टर, राजकारणी असे इतरजन आयकर भरतच नाहीत, असा गैरसमज पसरतो. आपल्या मिळकतीवर आयकर भरण्यास कोणालाच हरकत नसते. देशाचा अर्थसंकल्प बनविताना अर्थमंत्र्यांनी विश्वासाचे वातावरण बनविणे आवश्यक आहे. देशाला उदारीकरणाचे व जागतिकीकरणाचे दरवाजे उघडे करून देणारे पहिले अर्थमंत्री डॉ. मनमोहन सिंग आज सुदैवाने आपले पंतप्रधान आहेत. कठोर अर्थसंकल्प असला तरी चालेल पण सर्व करदात्यांना विश्वासार्ह वाटेल असा अर्थसंकल्प असावा. अकारण सवलती देणारा नसावा. गरिबी दूर करणारा असावा, बेकारी, निरक्षरता दूर करणारा असावा. मागील अर्थसंकल्पाचा मागोवा घेणारा असावा.

शरद वर्तक, मुंबई.

तौलनिक कररचनेची गरज

1) मूलभूत गरजा- अल्प उत्पन्न गट- अत्यल्प कर. उदा. अन्नधान्य, वस्त्र, पाणी, राहायला जागा. (आरोग्य, शिक्षण मोफत). 2) अत्यावश्यक गरजा- कनिष्ट उत्पन्न गट- कमी कर. उदा. आरोग्य, शिक्षण, वीज, गॅस. (शिक्षण मोफत). 3) आवश्यक गरजा- मध्यम व उच्चमध्यम, नवश्ाीमंत वर्ग- जास्त कर. उदा. आधुनिक सुखसोयी, पर्यटन, हॉटेल, कम्युनिकेशन, वाहतूक, नाट्य, चित्रपट, कला, उच्चशिक्षण, क्लासेस, डिझेल, पेट्रोल. 4) अनावश्यक गरजा- कोणताही उत्पन्न गट- जबरदस्त कर. उदा. गुटखा, पान, तंबाखू, पानमसाला, विडी, सिगरेट, मद्य, लॉटरी, जुगार, रेस. 5) चैनीच्या गरजा- अतिश्ाीमंत, उच्चभ्रू वर्ग- जबरदस्त कर. उदा. आलिशान बंगले, आलिशान फ्लॅटस्, परदेशी गाड्या, परदेशी वस्तू, सोने, हिरे, जडजवाहिर, फाईव्ह स्टार हॉटेल्स, फार्म हाऊसेस्, भपकेबाज विवाह समारंभ, भव्य कॉन्सर्टस्, कोटींची संमेलने, नाईट क्लब, लेडीज बार. पैसे खर्च करा व मनसोक्त जीवन जगा, अशी पाश्चिमात्य चंगळवादी संस्कृती भारतात रूजत आहे. त्यामुळे बँकेचा व्याजदर कमी किंवा जास्त केला तरी फरक पडणार नाही.

माधुरी जोशी, ठाणे.

व्होट बँकेवर डोळा नको

येणाऱ्या अर्थसंकल्पात अपेक्षाप्रमाणे आथिर्क सुधारणेचा कार्यक्रम पुढे नेण्याचा प्रयत्न राहील. (जरी डावे व उजवे पक्षाशी मतभेद असून) तसेच आयकर व सेवाकर रचनेत बदल करून सुटसुटीत व पारदर्शकता असेल. मूलभूत सुविधा, आरोग्य, शिक्षण, पाणी सिंचनासाठी गुंतवणूक निधी वाढविण्यात येईल. कारण की, आज देशाकडे 129 बिलियन अमेरिकन डॉलर्स इतके परकीय चलन आहे. त्यामुळे रोजगार निमिर्ती वाढेल.

निर्गंुतवणूक निधीचे उद्दिष्ट 10 हजार कोटीपर्यंत असेल व त्यात प्रामुख्याने भेल, मारुति, ओ.एन.जी.सी., शिपिंग कॉपोर्रेशन व नालको सरकारी कंपन्यांचे शेअर्स खुल्या बाजारात विक्रीस काढून वित्तीय तूट कमी होण्यास मदत होईल. छोट्या गुंतवणूकदारांची 50 हजार रु. मर्यादा वाढवून एक लाखापर्यंत करण्यात यावी. तसेच छोट्या गुंतवणूकदारांचा राखीव भाग 25 टक्क्यांवरून 35-40 टक्क्यांपर्यंत करण्यात यावा. म्हणजे घरगुती बचत मुख्य प्रवाहात येण्यास प्रारंभ होईल.

अर्थमंत्री वोट बँक व राजकारण बाजूला ठेवून सदन शेती उत्पन्नावर कर लावण्याचे धाडस करतील, राष्ट्रीय नद्याजोडणी प्रकल्पास चालना देतील व देशाचा विकास दर आठ टक्क्याच्यापुढे ठेवण्याचा प्रयत्न करतील.

मुकुंद म. डागा, नाशिक.

सेवा क्षेत्र महागणार

सेवाकर हा प्रथम सन 1994 मध्ये तत्कालीन अर्थमंत्री पी. चिदंबरम यांनी लागू केला होता. आताही चिदंबरम हे अर्थमंत्री आहेत. आजपावेतो एकूण 77 सेवांवर 10.2 टक्के करदर आहे. या अर्थसंकल्पात 5 ते 10 सेवा आणखीन सेवाकाराच्या जाळ्यात आणण्यात येतील व सेवा कराचा दरही वाढविला जाण्याची शक्यता आहे. भारताच्या एकूण राष्ट्रीय उत्पन्नात 50 टक्क्यांहून अधिक सेवा क्षेत्राचा वाटा आहे. त्यामुळे सेवा क्षेत्र वाढीव करामुळे महागणार यात शंका नाही. सेवाकराचा स्वतंत्र कायदा अस्तित्वात नाही. तो या अर्थसंकल्पात करण्यात यावा. आयकर कायदा 1961 नुसार 50,000 रु. उत्पन्न असणाऱ्याला कर लागत नाही. अशीच काहीतरी मर्यादा सेवाकरातही लागू करणे आवश्यक आहे.

या वषीर्च्या अर्थसंकल्पात पगारदारांच्यादृष्टीने काहीच खास सवलती असण्याची शक्यता नाही. याउलट ज्या काही करसवलती आहेत त्या कमी करण्याचा विचार सरकार करीत आहे. सध्याच्या बँक व्याजदरात काही बदल होणार नाही. या अर्थसंकल्पात काळा पैसा बाहेर काढण्यासाठी विशेष योजना जाहीर केली पाहिजे. यामुळे सरकारचे प्रचंड उत्पन्न वाढेल. भागीदारी संस्था आणि कंपनी यांना सध्या 35 टक्के कर दर आहे. तो 30 टक्क्यांपर्यंत करण्यात यावा. सरकारने करांची रचना आणि व्याप्ती सुटसुटीत असेल व ती सर्वसामान्यांना कळेल अशी करावी.

जितेंद अग्रवाल, नंदूरबार.

खतावरील सबसिडी कमी करा

सन 2020 साली भारत आथिर्क महासत्ता व्हावी या दिशेने आमच्या अर्थसंकल्पाची वाटचाल असावी. सर्वाधिक खर्चाची बाब म्हणजे सैन्यावरील खर्च. पाकिस्तानसारखा शेजारी व चीनसारखी महासत्ता असताना त्यात कपात नको. दुसरी खर्चाची बाब म्हणजे तेल आयात. यामध्ये घरगुती वापराचा गॅस व डिझेलवरील किमतीचे नियंत्रण, गरीब, मध्यमवर्गाच्या दृष्टीने आवश्यक आहे. शेतीवरील आयकर माफ असल्याने खतावरील सबसिडीमध्ये कपात करावी. अन्नधान्याच्या निर्यातीस प्रोत्साहनासाठी बँकांद्वारे कर्जदरामध्ये सवलत दिल्यास परकीय गंगाजळीमध्ये भर पडेल. चलनवाढीचा दर 5.6 टक्के दिसत असला तरी तो कागदावरच राहातो. वाषिर्क 2.5 लाख रु. पर्यंतच्या पगारदारांना स्टँडर्ड डिडक्शनमध्ये वाढ व सरचार्ज पूर्णपणे माफ केल्यास महागाईच्या दिवसात तो दिलासा ठरेल. गृहकर्जावरील व्याजाची आयकरामधील सूट कायम ठेवावी. गृहउद्योग, सिमेंट, पोलाद या उद्योगांनासुद्धा त्यामुळे चालना मिळेल. वरिष्ठ नागरिक व स्वेच्छानिवृत्ती लाभधारकांना बचतीच्या व्याजदरात 2 टक्के वाढ चलनवाढीपासून दिलासा मिळेल. तसेच तोट्यातील सार्वजनिक उद्योगामध्ये स्वेच्छानिवृत्ती योजनेस चालना मिळेल.

शिक्षणकर्जामध्ये विद्याथिर्नींना 1 टक्के व्याजदरात कपात ही उद्याच्या भारतीय महिलांना सुशिक्षित समाज उभारण्यासाठी आवश्यक भेट ठरेल.

चित्रा दातार, मुंबई.

कामगार-शेतकऱ्यांसाठी आशादायक ?

डॉ. मनमोहन सिंग सरकारच्या आजपर्यंतच्या कारभाराचा आढावा घेतला तर डाव्यांचा वाढता दबाव आपल्या लक्षात येतो. याचा विचार केल्यास येणारा अर्थसंकल्प हा कामगार आणि शेतकरी यांच्याबाबतीत समाधानकारक पावले उचलणारा असेल अशी आशा बाळगावयास हरकत नाही. वर्तमान लोकसंख्या व बेरोजगारी या बाबतीत सखोल विचार करून जागतिकीकरणाच्या धोरणात गुंतून न राहता अर्थमंत्री देशी उद्योगजगताला मारक आणि सामान्य माणसाला घातक अशा गोष्टीवर करडी नजर ठेवतील अशी अपेक्षा आहे. सतत होणाऱ्या बँक व्याजदराची घसरण ही निवृत्तीधारकाची जीवघेणी समस्या झाली आहे. बँक व्याजदरात वाढ करणे जरुरीचे आहे. अर्थसंकल्प सादर करताना सामान्य माणसाला समोर ठेवणे महत्त्वाचे आहे.

संजय ह. राऊत, विरार.

शेती उद्योगधंद्यांना पोषक असावा

अर्थसंकल्पाबबात प्रत्येकाच्या काहीना काही अपेक्षा असतात. देशातील सर्वच वर्गाला खूष करणारा अर्थसंकल्प सादर करणे कठीण असले तरी तो सर्वच वर्गांचा विचार करणारा आणि समतोल असावा.

खुल्या अर्थव्यवस्थेमुळे इथल्या उद्योगांवर परिणाम झाला आहे. बेरोजगारीची समस्या वाढली. उद्योगधंदे, रोजगार आणि पर्यायाने देशाचा विकास व्हायचा असेल तर चांगले औद्योगिक धोरण हवे. आपल्या देशाचा प्रमुख व्यवसाय शेती आहे. म्हणूनच शेतीउद्योगाला चालना देणाऱ्या तरतुदी असाव्यात.

शेतीसाठी असणाऱ्या सध्याच्या सुविधा सर्वच शेतकऱ्यांपर्यंत पोहोचत नाहीत. खेडेगांवात दळणवळणाच्या अपुऱ्या सोयी हेसुद्धा एक कारण आहे. उच्च प्रतीचे बियाणे, खते यांच्याबरोबरीने पाण्याची व्यवस्थित सोय झाली, तर हरितक्रांतीच्या माध्यमातून आपला देश सुजलांम् सुफलांम् होईल.

राजेश सावंत, ठाणे.

सामाजिक न्याय हवा

देशातील उपेक्षितांची संख्या मोठी असल्यामुळे अर्थमंत्री श्ाी. पी. चिदंबरम यांनी सामाजिक न्यायाच्या दिशेला धरून अर्थसंकल्पात अनेक मुद्यांवर जोर द्यायला हवा. राज्याची आथिर्क भरभराट कशी होईल, हा त्याचा आधार असायला पाहिजे. गेल्या काही वर्षांत कर्जाचा डोंगर वाढत गेलेला दिसून येतो. परिणामी जिल्हास्तरावरील व राज्यस्तरावरील कित्येक कार्यक्रम कमी करावे लागले. त्यामुळे विकासाला खीळ बसली. आथिर्क विकास झाला तरच जनता आथिर्कदृष्ट्या सक्षम होईल.

राज्यातील वीज प्रश्ानवर भारनियम करणे हा उपाय नाही. तर खाजगी प्रयत्नांना वाव द्यावा, बेरोजगारांना रोजगारक्षम बनविण्यासाठी उद्योगांना प्रोत्साहन व आधार द्यावा. पाण्याची उपलब्धता व गरज विचारात घेऊन पाणीप्रश्ान् व उपाय यांचा आराखडा तयार करणे आवश्यक आहे. सामान्य जनतेकडे लक्ष देऊन अर्थसंकल्प मांडावा.

अर्थसंकल्प म्हणजे आकडेवारीचा मेळ नव्हे तर राज्याचा आथिर्क चेहरा त्यामुळे उजळत जावा लागतो. वरील विषय अर्थसंकल्पात येणार नसतील तर त्यांचा समावेश कोणत्या कार्यक्रमात होणार ?

प्रा. सुनील एस. गवरे, कल्याण.

निवृत्तीचे वय कमी करा

1) शासकीय, निमशासकीय, खाजगी संस्था, कारखाने या सर्व ठिकाणी निवृत्तीचे वय 55 असावे जेणेकरून जास्तीत जास्त रोजगार उपलब्ध होऊन बेकारी कमी होईल. नवीन संकल्पना व योजना राबविण्यास तरुण रक्ताला वाव मिळेल.

2) सार्वजनिक कामाकरिता जो शासकीय कर्मचारी वर्ग घेऊन त्यास जो मेहनताना दिला जातो ( उदा. मतदार मोजणे, मतदार यादी तयार करणे, मतदान घेणे, लोकसंख्या मोजणे, कुटुंब नियोजन, पोलिओ लसीकरण) त्याऐवजी सदर काम सुशिक्षित बेकारांना दिले तर त्यांना रोजगार उपलब्ध होऊन शासकीय कामात होणारा अडथळा दूर होईल.

3) आजकाल भ्रष्टाचारी वरिष्ठ नोकरदारांपासून पुढाऱ्यापर्यंत सगळे अवैध मालमत्ता शेतीत गुंतवतात व ढ्ढठ्ठष्श्ाद्वद्ग ञ्जड्ड 3 मध्ये सूट मिळवतात, याकरिता शेती उत्पन्नावरदेखील पगारदार नोकरदारांप्रमाणे स्द्यड्डड्ढ 2 द्बह्यद्ग कर आकारणी करून त्यांनादेखील कराच्या जाळ्यात आणल्याने महसुलात वाढ होऊ शकेल.

र. ल. मुळे, डोंबिवली.

नवीन काय असणार ?

कराची मर्यादा पन्नास हजारांनी वाढेल, पगारदारांचा फायदा होईल, काही सवलती कमी होतील, संगणक, इलेक्ट्रॉनिकच्या वस्तू स्वस्त होतील, परदेशी वस्तू, दारू, तंबाखू, गुटखा, सौंदर्य प्रसाधने महाग होतील, सबसिडी कमी होईल. त्यामुळे गॅस सिलेंडरची किंमत वाढेल, कर्जाला अधिक मागणी नसल्यामुळे ठेवी पडून असल्यामुळे बँकांचे व्याज दर कमी होतील, रेल्वे वगैरेची भाडी वाढतील.

अर्थसंकल्प फार वेगळा नसेल, औषधे, अन्नधान्ये, जीवनावश्यक वस्तूंवरील टॅक्स, स्टॅम्प ड्यूटी कमी करावी, टॅक्स येत नसेल तर रिटर्न भरण्याची सक्ती करू नये त्यामुळे दोन्हीकडचा वेळ, काम व खर्च वाचेल. 100 रुपये टॅक्स वसूल करायला 125 रुपये खर्च येत असेल तर असा टॅक्स घेऊ नये, सबसिडी कमी करावी, घरगुती गॅसची किंमत कमी व्हायला हवी.

गंगाधर डावरे, मुंबई.

ग्रामीण विकासास प्राधान्य हवे

गेली अनेक वषेर् अर्थसंकल्पातील अनेक तरतुदी या प्रामुख्याने '' सुसह्य शहरीकरणाशी '' निगडित असल्याने ग्रामीण भागातील युवकांना रोजगारासाठी शहरांकडे धाव घेणे अपरिहार्य ठरले आहे. रोजगार विषयक धोरणांची अंमलबजावणी अर्थसंकल्पातील तरतुदींशी निगडित असल्याने ' बजेट 2005' मध्ये रोजगाराच्या विकेंदीकरणासाठी प्राधान्य देण्यात येणे आवश्यक आहे.

देशाच्या अर्थकारणामध्ये शेती व उत्पादने यांची महत्त्वाची भूमिका असूनही शेतीपुरक उद्योग, शेतमालावरील प्रक्रिया आदी तंत्रज्ञानउद्योजकतेची फारशी प्रगती झालेली दिसत नाही. शीतगृहे, प्रक्रिया उद्योग, वाहतूक सुविधा, संगणकीय संचार आदी मुलभूत सुविधांसाठी नाबार्ड तसेच अन्य योजनांसाठीच्या तरतुदींचा विचार अर्थसंकल्पात होणे आवश्यक आहे. या सुविधांशी निगडित कृषी मंत्रालय, अन्न व प्रक्रिया मंत्रालय, पर्यावरण मंत्रालयाच्या सुरू असणाऱ्या योजनांचे सक्षमीकरण होण्याची अपेक्षा आहे.

ग्रामीण भागातील उपलब्ध साधन संपत्तीचा वापर आणि तंत्रज्ञानाच्या आधारे स्वयंरोजगारासाठीच्या युवकांसाठी असणाऱ्या योजनांमध्ये पतपुरवठ्यासाठी बँकांच्या, अर्थसंस्थांच्या तरतुदींमध्ये भरीव वाढ ही बजेट 2005 मध्ये अपेक्षित आहे.

ग्रामीण भागातील उत्पादित मालाला राष्ट्रीय तसेच आंतरराष्ट्रीय बाजारपेठेची उपलब्धता करून देताना '' माहिती व दूरसंचार तंत्रज्ञानाचा '' प्रभावी वापर हा महाराष्ट्रातील सिंधुदुर्ग जिल्ह्यात तसेच बारामती आणि पुणे जिल्ह्यातील पाबळ येथे '' इन्फो-के ऑक्स '' द्वारे करणाऱ्या पथदशीर् प्रकल्पांचा वापर अन्य ठिकाणी करताना लघुत्तम उद्योगांची निमिर्ती होण्यासाठी असणाऱ्या उद्योग योजनांसाठीची तरतूद अर्थसंकल्पात असणे गरजेचे आहे.

' ग्रामीण लघुत्तम उद्योगांच्या ' वाढीसाठी प्रोत्साहनात्मक योजना '' बजेट 2005'' मध्ये असल्यास विकासाचा दर वाढण्यास नक्कीच मदत होईल.

प्रा. दीपक ताटपुजे

गरजूंनाच करसवलत

(1) सरसकट पगारदार कमावत्या महिलांना मिळणारी कर सवलत बंद करून फक्त घटस्फोटित, विधवा, अंध, अपंग महिलांनाच या कर सवलतीचा लाभ मिळावा.

(2) घटस्फोटित, विधवा, अंध, अपंग महिलांना गृहकर्जावरील व्याजात किमान एक टक्का सूट मिळावी.

(3) जे नागरिक दहा वर्षांपूवीर् डॉक्टर, इंजिनियर, आय. आय. टी. वगैरे तत्सम व्यावसायिक शिक्षण घेऊन आता व्यवसायात, नोकरीत स्थिरस्थावर झालेले आहेत त्यांच्याकडून सरकारने दरवषीर् किमान दहा हजार रुपये पुढील दहा वषेर्पर्यंत परत घ्यावेत. त्यासाठी त्यांना कर सवलत देण्यात यावी. ही रक्कम त्याच शिक्षणक्रमासाठी वापरण्यात यावी व ही क्षेत्रे नाममात्र शुल्क घेऊनच चालवावीत.

(4) आदिवासी भागातील सरकारी आरोग्य केंदात काम करणाऱ्या डॉक्टर, परिचारिका आदींना कर सवलत देण्यात यावी.

(5) सध्या बरीच दांपत्ये आपली जीवन बीमा पॉलिसी, राष्ट्रीय बचत प्रमाणपत्रे इत्यादींवर दोघेही सूट मिळवितात असे न होता ही सवलत एकालाच मिळावी. जेणेकरून सरकारी तिजोरीत कमीत-कमी रु. एक हजार कोटी जमा होतील.

(6) भारतातून दर वषीर् मानसरोवर व हज यात्रेसाठी हजारो भाविक जातात. या दोन्ही यात्रेकरूंना सरकार प्रत्येकी रु. पंचवीस हजार अनुदान देते. यामध्ये सरकारने फक्त अशाच यात्रेकरूंना अनुदान द्यावे की ज्यांना दोनपेक्षा अधिक अपत्ये नाहीत.

अनंत माने, मुंबई.

' संकल्पाष्टक '

अर्थाविण संकल्प

विषादांचा कायाकल्प,

अवघाचि विकल्प

मनामध्ये. ।। 1 ।।

भले भले येऊनि गेले

घोषणेविन न काही दिल्हे

संकल्पे न भले झाले

वगिर्य मध्यमांचे ।। 2 ।।

एकेका घोटाळ्याच्या राशी

एकटवाव्या बहुहषीर्,

कल्याण कित्येक वषीर्

सामान्यजनांचे ।। 3 ।।

पूर्णांग्ल समग्र भाषण ऐकणे

एकदोन ओळीत विल्हेवाट लागणे,

नंतर तणफण करणे

पगारदारे ।। 4 ।।

' फिस्कल ' ' जीडीआर ' अर्थबंबाळी

ऐकता ऐकता घायाळी,

पगारातली गंगाजळी

लवकर आकळेना ।। 5 ।।

स्पष्ट कोष्टक मायबोलीत

अवलोकावे पेप्रात,

तोपर्यंत गोंधळ मनात

ऐसे गा भाषण ।। 6 ।।

संकल्प अर्थाचा साजरा

हरवते गवसते ना जरा,

आकळते नाकळते पामरा

बा तुला मध्यमा ? ।। 7 ।।

अपेक्षांचा करावा बोभाटा

केळकदारी सर्वांचा वाटा

' संमिश्ा ' ' विफल ' ' सफल ' साचा

येणेपरी ।। 8 ।।

दिलीप जोेशी, उरण.

व्यक्तिगत आयकर रद्द करा

केंदाच्या एकूण उत्पन्नापैकी आयकराचा वाटा फक्त दहा टक्के आहे. तसेच संपूर्ण आयकरापैकी 80 टक्के आयकर ( कॉपोर्रेट टॅक्स) कंपन्या भरतात तर व्यक्तींकडून जेमतेम वीस टक्के आयकर मिळतो. शिवाय व्यक्तींची कैक आयकर विवरणपत्रे शून्य (हृद्बद्य) असतात किंवा परताव्यासाठी (ह्मद्गद्घह्वठ्ठस्त्र) असतात. त्यामुळे व्यक्तींकडून जेवढा आयकर मिळतो. त्याच्या चौपट पैसा वीज, पाणी, इमारतीचे भाडे अन् कर्मचाऱ्यांचा पगार यासाठी खर्च होतो. म्हणून टाटाचे आथिर्क सल्लागार पेंडसे यांनी व्यक्तिगत आयकर रद्द करावा असे सुचविले होते. पण संपूर्ण आयकरच रद्द केल्यास काळा पैसा बाहेर येईल नि स्वीस बँकेतील पैसा भारतात परतेल. त्यामुळे गावोगावी कारखाने निघतील, बेकारी नष्ट होईल, शहरांकडे नोकरीसाठी येणारा माणसांचा लोंढा थांबेल, घर-पाणी प्रवास यांचे प्रश्ान् सुटतील आणि आयकराच्या चौपट पैसा केंद सरकारला एक्साईज व इतर करांद्वारे मिळेल. म्हणून संपूर्ण आयकर रद्द करून तेथील कर्मचारी उत्पादन शुल्क अन् कस्टम खात्यात वर्ग करावेत. त्यामुळे देश आणि प्रजा यांचे कल्याण होईल.

सदाशिव साने, मुंबई.

पायाभूत गरजांचा विचार व्हावा

तुम्हा घरी बोचके लुगडी

आम्हा घरी पोरे उघडी

तुम्हा घरी सुवर्ण मडकी

आम्हा घरी खापरे फुटकी।।

संत नामदेव यांनी भारतातील विषमता अशी वर्णन केली होती. ही विषमता दूर करण्याचे काम अर्थसंकल्प करणार आहे का, हा खरा प्रश्ान् आहे. एकीकडे नव्या आथिर्क विचारांचे आक्रमण तर दुसरीकडे समाजवादी विचारसरणीचा पराभव यामुळे अर्थसंकल्पावर देशाबाहेरील विचारांची छाप पडणार. परिणामत: आरोग्य, रस्ते, वीज, पाणी, शिक्षण या पायाभूत गरजांना फाटा बसणार आहे. यामुळे दारिद्यात असलेल्या जनतेच्या दु:खात भर पडणार आहे. या अर्थसंकल्पात उपलब्ध जमिनीचा वापर अधिकाधिक करणारे उपाय हवेत. म्हणून शेतीचा अधिक वापर व शेतीवरील रोजगाराचा भार कमी करणारा अर्थसंकल्प हवा आहे. अर्थसंकल्प हा वेतनभोगी समाजापेक्षा श्रमाधिष्ठित समाजासाठी हवा आहे. ' प्रत्येक माणसाला काम, कामाच्या प्रमाणात दाम आणि दामाच्या प्रमाणात काम करून घेणे ' हे उद्दिष्ट बाळगून अर्थसंकल्प मांडला गेला पाहिजे. रोजगार उत्पन्न करणे, रोजगाराचे मूल्य वाढविणे, मूलभूत गरजा भागवून बचतीस प्राधान्य देणे या त्रिसूत्रीतून अर्थसंकल्प मांडायचा असेल तर शेती, गृहोद्योग, छोटी कारखानदारी आणि मोठे उद्योग यातील समतोल विकासच देशाच्या प्रगतीला दिशा देईल.

डॉ. प्रभाकर गांधी, पनवेल.

याशिवाय या वाचकांची पत्रेसुद्धा उल्लेखनीय होती -

नंदकिशेर दायमा लासलगाव, वसंत बापट नाशिक, सुधा चव्हाण मुंबई, शौनक ज्ञाते ठाणे, पांडुरंग सरदार कल्याण, के. एम. दोसी मुंबई, अरुण वारीक ठाणे, जी. के. कडलग अंबरनाथ, महादेव गोळवसकर कल्याण, संजय भोसले विरार, चंदकांत हडकर मुंबई, सुभाष जैन ठाणे, धनंजय गोरे कल्याण, सुभाषचंद खरे डोंबिवली, नीलम शिंदे मुंबई, आनंदराव खराडे मुंबई, प्रभाकर देशपांडे मुंबई, मोहन कणिर्क मुंबई, क. मा. देशपांडे नांदेड, अॅड. बाळकृष्ण कवठेकर पुणे, श्रीकांत मुंडलिक, अशोक सादरे बदलापूर, पुरुषोत्तम आठलेकर डोंबिवली, जिय ना. कदम मुंबई, किरण जोगळेकर कल्याण, श्रीकांत पोलेकर बदलापूर, जवाहर नारायण यळुरकर शहापूर-बेळगाव, प्रा. एम. एस. कुऱ्हाडे मुंबई, व्ही. एस. मोरे नवीन पनवेल, मनोहर गोखले मुंबई, सुप्रिया पाटील पालघर, फुलचंद सांकला पुणे, जोसेफ दालमेत वसई, मधु शिरोडकर मुंबई, सतीश कलंत्री मालेगाव, नथुराम करोडे डोंबिवली, सुरेन्दनाथ बुरड नाशिक, एम. मोहन मुंबई, परशुराम जाधव ठाणे, मधुकर कुबल मुंबई, राजन तेंडोलकर मुंबई, रमण देशमुख डोंबिवली, सुरेश आपटे इंदूर, भा. ना. भालेराव मुंबई, रोहन जुवेकर, दिगंबर पाटील ठाणे, उद्धव रिसबुड मु. पो. तळे-जि. रायगड, राजेश संगेवार विद्यानगर-जि. परभणी, प्रदीप कुंटे बेलापूर, उमेश सोनवणे नाशिक, मंदाकिनी परब मुंबई, प्रदीप मोरे मुंबई, माया भाटकर मुंबई, मल्हार वरळीकर मुंबई, एम. सी. जैन चिकलठाणा, प्रा. श्र.द. अग्रवाल भुसावळ, संदीप गावडे मुंबई, अरुण बधान डोंबिवली, सायबा कांबळे मुंबई, सुधाकर देसाई डोंबिवली, रामकृष्ण घोलप अहमदनगर.

 
</text>
</doc>
