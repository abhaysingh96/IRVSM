<doc>
<docno>1025895.cms.txt</docno>
<text>
 
क्रीडा
शोएबची उणीव भासेल
[ Saturday, February 19, 2005  09:33:05 pm]


अहमदाबाद : पाकिस्तानला भारत दौऱ्यात वेगवान आणि भेदक गोलंदाज शोएब अख्तरची उणीव तीव्रतेने भासेल, असे मत दक्षिण आफ्रि केचा माजी कसोटीवीवर आणि जागतिक दर्जाचा क्षेत्ररक्षक जाँटी ऱ्होड्स याने व्यक्त केले आहे.

शोएब हा पाकचा मुख्य गोलंदाज आहेे यात शंका नाही. केवळ वेग आणि रिव्हर्स स्वींगच्या जोरावर तो सामन्याचा निकाल फिरवू शकतो असं जाँटी म्हणाला. दक्षिण आफ्रि केच्या पर्यटनाला चालना मिळावी यासाठी तो अहमदाबाद येथे आला आहे.

पाकिस्तान संघाने ऑस्ट्रेलियात सुरुवातीच्या पराभवानंतर कामगिरी सुधारली. संघ म्हणून खेळण्याचे तसेच प्रचंड मोठया संख्येने प्रेक्षकांसमोर प्रतिर्स्पध्याला तोंड देण्याचे तेथे मिळालेले अनुभव भारतात खेळताना त्यांना उपयोगी पडतील असे तो म्हणाला.

 
</text>
</doc>
