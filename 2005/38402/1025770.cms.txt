<doc>
<docno>1025770.cms.txt</docno>
<text>
 
संवाद
यक्षप्रश्न
[ Saturday, February 19, 2005  06:39:07 pm]


.. वाढते कौटुंबिक तणाव....आथिर्क चणचण..आतापर्यंत हात लावले की सोने अशा परिस्थितीचे रूपांतर सर्व स्तरांवरच्या सर्व तऱ्हेच्या अडचणींमध्ये झालेले... सहकाऱ्यांपैकी काही जण कायमचे दुरावले. प्रचंड मोडतोडीचा काळ होता तो...

समाजजीवनावर खोल ठसा उमटवणाऱ्या घटना जेव्हा थेट व्यक्तिगत जीवनाला भिडतात तेव्हा त्यांचे महत्त्व काही वेगळेच भासते... 6 डिसेंबर 1992 च्या बाबरी मशीद प्रकरणामुळे माझं असंच झालं... सात तारखेला सकाळी मी सुन्न होऊन बसलो होतो... गेल्या सहा वर्षांतल्या घटना डोळ्यासमोरून सरकत होत्या.

1986 सालच्या दसऱ्याला मुंबई आणि ठाण्यात व्यवसाय सुरू केल्यावर वर्षभरात जम बसला. ठाण्यातले जुने फॅमिली डॉक्टर्स हजरनीस आणि भागवत पेशंटस् पाठवायचे. नुकतीच प्रॅक्टिस सुरू केलेले ' जीपी ' मात्र क्वचितच. पण तोवरच्या लिखाणामुळे येणाऱ्या ' डायरेक्ट ' रुग्णांची संख्या पहिल्यापासूनच जास्त होती.

आता परत ' चळवळी ' ला सुरुवात करायची म्हणून प्रथम ठाण्यात व्यसनाधीनतेवरचे उपचार केंद सुरू करायचे ठरले. मुक्तांगण दोन वर्षांचे झाले होते. तिथे सुनंदाचे काम सुरू होते. जागा हवी म्हटल्यावर पुन्हा डॉ. श्याम कणबूर सरच पुढे आले. त्यांच्या मालकीच्या दोन खोल्यांमध्ये हे केंद सुरू झाले. इथून मुक्तांगणाला पेशंट पाठवणे आणि तिथल्या उपचारानंतर इथे फॉलोअप ठेवणे, हे काम सुरू झाले. बरे होणाऱ्या दहा-बारा रुग्णांना हाताशी धरून भेटकाडेर्, पणत्या, कंदील ख्रिसमस ट्रीज बनवणारे ' डे-केयर-वर्कशॉप ' सुरू झाले. ठाण्यात आता जिथे मॅकडोनाल्ड आहे त्या जागेत आम्ही दिवाळीच्या आधी कंदील-कार्डांचा स्टॉल लावायचो. आनंदाश्रम सोसायटी रुग्णांना पन्नास- पन्नास कंदिलांची ऑर्डर द्यायची. ख्रिसमसच्या आधी सेंट जॉन चर्चच्या फादरच्या परवानगीने तिथे स्टॉल लावला जायचा.

या रुग्णांना काहीतरी नवे उपक्रम देत रहायचे असा आमचा कटाक्ष होता. त्या सुमारास राजीव दुआ हा टाटा इन्स्टिट्यूटचा पदवीधर आमच्यात आला. मी टाटा इन्स्टिट्यूट ऑफ सोशल सायन्सेसमध्ये 1985 पासून दहा वषेर्, मानद व्याख्याता म्हणून एक ' कोर्स ' शिकवायचो. त्यामुळे या क्षेत्रातल्या विद्यार्थ्यांशी संपर्क असायचा. अंजली हडीर्कर, अमिता अभिचंदानी हे नंतरचे सहकारी आधी असेच ' विद्याथीर् ' होते. एकदा डोक्यात कल्पना आली की, डे-केयर वर्कशॉपमधल्या पेशंटच्या सहकार्याने शाळांसाठी जाणीव-जागृती कार्यक्रम का सुरू करू नये ?... झालं, आम्ही कामाला लागलो. ' ड्रग फाईट 89' या नावाने हा कार्यक्रम सुमारे दहा हजार विद्यार्थ्यांपर्यंत पोहोचला. या कार्यक्रमाचे सूत्र होते , '' अमली पदार्थांना ठाम नकार देण्यासाठी व्यक्तिमत्त्व संपन्न करा. ' व्यसनाधीनताविरोध आणि व्यक्तिमत्त्व विकास यांची सांगड घालणारा ' जिज्ञासा ' हा उपक्रम पुढे आठ वर्षांनी जन्माला आला. त्याचे हे आदिबीज. या कार्यक्रमानंतर केंदावर मुले आणि त्यांचे पालक विविध वर्तन-समस्या, शैक्षणिक समस्या घेऊन यायला लागले. त्यांना मदत करताना रविवारी भेटायच्या ' टफ्- टीन क्लब ' ची स्थापना झाली. विविध क्षेत्रातल्या मंडळींना या मुलांशी गप्पा मारायला बोलवायचो. आज होणाऱ्या ' वेध ' या वाषिर्क व्यवसाय परिषदेचा हा उगम.

आणि त्या सुमारास मी , 1983 साली लिहिलेला माझ्या ' स्वप्नाचा प्रोजेक्ट रिपोर्ट ' बाहेर काढला. ' मानसिक आरोग्याची लोकचळवळ आणि रुग्ण आणि समाज यांच्यातील दरी सांधण्यासाठी संस्था ' हे स्वप्न होते. त्या संस्थेच्या स्वरूपाचा आराखडा मी तयार केला होता. ठाण्यातल्या समविचारी मंडळींना एकत्र आणायला सुरुवात केली. डॉ. शुभा थत्ते, डॉ. अनुराधा सोवनी, डॉ. अरविंद भावे हे पहिले सहकारी. संस्था सुरू करायची, असे ठरले. नोंदणीची प्रक्रिया सुरू झाली. प्रश्ान् होता पुन्हा जागा ?... नौपाड्याच्या डॉ. कारखानीस मॅडम मदतीला आल्या. त्यांनी तीन खोल्या दोन वर्षांसाठी विनामूल्य दिल्या. तनुजा दोंदे, पूजा ठाकूर, शमिर्ला लोंढे या सहकारी आल्या आणि एक एप्रिल 1990 ला आयपीएच संस्था सुरू झाली. मालमत्ता होती त्यावेळचे नगरसेवक प्रकाश परांजपे यांनी देणगी दिलेली दोन टेबले आणि चार खुर्च्या.

बालक-पालक मार्गदर्शन केंद, कुमारवयीन मुलांसाठी व्यवसाय मार्गदर्शन केंद, रुग्ण आणि नातेवाइकांसाठी मानसिक सल्ला आणि मार्गदर्शन केंद अशा उपक्रमांना सुरुवात केली होती. पालक-शिक्षकांसाठी प्रशिक्षणवर्ग अशा आज लोकप्रिय झालेल्या कल्पना संस्थेने चौदा वर्षांपूवीर् सुरू केल्या. स्किझोफ्रेनियाचे रुग्ण आणि कुटुंबीय यांची भारतातली पहिली शैक्षणिक परिषद संस्थेने 1990 साली घेतली. अशा आधारगटांची कल्पना त्यावेळी देशात रुजायलाही लागली नव्हती. अर्थात, आपण हे सगळे नवीन, जगावेगळे करतोय हे ठाऊक असले तरीही आनंद असायचा नवी कल्पना प्रत्यक्षात आणण्याचा. प्रत्यक्ष मदतीसाठी येणाऱ्या लोकांचा ओघ मात्र तसा तुटकच असायचा. आज रोज शंभराहून जास्त कुटुंबे संस्थेत येतात. त्यावेळी आठवड्याला पाच ते आठ कुटुंबे आली तरी आम्ही खूष! अर्थात, आथिर्क गणित जमवण्यासाठी नाटकाचा प्रयोग, स्मरणिका असे उपाय करायचे.

त्यातूनच कल्पना आली की ठाण्यात जंगी निधी उभारणी कार्यक्रम करू. दादोजी कोंडदेव स्टेडियम घेऊ. भारतातले पाश्चात्य संगीतातले मोठे कलाकार आणू... काहीतरी नवीन. रेमो फर्नांडिस, टॉक मशीन सारखी नाव मिळवली. नुकत्याच सुरू झालेल्या ' एम टीव्ही ' ची प्रसिद्धीसाठी मदतही मिळवली. समिती तयार केली. त्यात शहरातल्या बड्या मंडळींची नावे घातली. पोस्टर्स, बॅनर्सचा धडाका लावला. तिकीट विक्रीही सुरू झाली. दहा डिसेंबरला होणाऱ्या कार्यक्रमाची धूम उडाली असतानाच सहा डिसेंबरला बाबरी मशीद प्रकरण घडले... आणि पोलिसांनी कार्यक्रमाची परवानगी मागे घेतली. सगळे वातावरणच बदलून गेले. सगळा खर्च, तयारी वाया गेली. स्पॉन्सर्सनी वादे मागे घेतले. मोठाच धक्का बसला. आता काय करायचं ?

कशीबशी शक्ती जमवून जानेवारी 1993 मध्ये पुन्हा सारा मेळ जमवला. आणि मुंबईत दंगलीला तोंड फुटलं. परिस्थिती पुन्हा चिघळली. कार्यक्रम पुन्हा लांबणीवर. मार्चचा चौथा आठवडा गाठूया, दहावी-बारावीच्या परिक्षेनंतर म्हणून पुन्हा तयारीला लागलो तर मार्च महिन्यात साखळी बॉम्ब-स्फोट! मी दादरला आजगावकर सरांच्या क्लिनिकमध्ये बसायचो. शेजारच्या पेट्रोलपंपावर स्फोट झाला. सरांनी दवाखान्याचे नुकतेच नूतनीकरण केले होते. ते सारे इंटिरीयर कोसळले.

अखेर एप्रिलच्या शेवटी हा कार्यक्रम कसाबसा पार पडला. अपेक्षेप्रमाणे तिकीटविक्री झाली नाहीच. निधी उभारणीसाठी योजलेला कार्यक्रम डोक्यावर लाखोंचे कर्ज उभे करून गेला. पैसे मागण्याचे सर्व मार्ग थकलेले. सकाळ ते रात्र सततची धावपळ. व्यवसायाकडे पूर्ण दुर्लक्ष. वाढते कौटुंबिक तणाव. आथिर्क चणचण... आतापर्यंत, हात लावले की सोने अशा परिस्थितीचे रूपांतर सर्व स्तरांवरच्या सर्व तऱ्हेच्या अडचणींमध्ये झालेले.

आता संस्था बंद करावी, असा शहाणपणाचा विचार अनेकजण सुचवत होते. त्या वेळच्या विश्वस्तांपैकी, एकट्या मोहन वाघांनी आपले वजन खचीर् घालून भरीव आथिर्क मदत मिळवून दिली. समितीवरच्या ' प्रतिष्ठित ' मंडळींनी तर केव्हाच हात झटकले होते. सहकाऱ्यांपैकी काही जण कायमचे दुरावले. प्रचंड मोडतोडीचा काळ होता तो.

1993 च्या जूनमध्ये पुन्हा सुरुवात कशी करावी म्हणून सारे एकत्र बसलो... लोकांकडून देणग्या मिळवण्याचे ओघ आटले होते... आता कशाच्या बळावर पुढे जायचे ? मोठेच प्रश्ान्चिन्ह...

आनंद नाडकर्णी

 
</text>
</doc>
