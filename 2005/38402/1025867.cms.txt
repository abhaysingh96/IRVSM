<doc>
<docno>1025867.cms.txt</docno>
<text>
 
महाराष्ट्र
साखर उद्योगाच्या आजाराचे हवे योग्य निदान
[ Saturday, February 19, 2005  08:55:44 pm]


रविंद दफ्तरदार

सांगली : एकवेळ ग्राहकांना साखर थोडी महाग मिळाली तरी चालेल पण राज्यातील साखर उद्योग व ऊस उत्पादक टिकला पाहिजे, यादृष्टीने केंद व राज्य सरकारची पावले पडत आहेत. पुन्हा एकदा साखर उद्योगाला वाचविण्यासाठी मदतीचे नवीन ' पॅकेज ' येत आहे. राज्यात व केंदात काँग्रेस व राष्ट्रवादी काँग्रेसचे सरकार आल्याने साखर कारखानदारांच्या अपेक्षाही वाढल्या आहेत. केंदीय कृषिमंत्री शरद पवार यांनी याकामी विशेष पुढाकार घेतला आहे. सध्या जरी साखर कारखानदारीची अवस्था अत्यंत वाईट असली तरी यापुढचा काळ या कारखानदारीला बरा असेल, असे या क्षेत्रातील जाणकारांना वाटते.

राज्यातील डबघाईला आलेल्या या साखर उद्योगाला नवसंजीवनी देण्यासाठी केंद सरकारने 1360 कोटी रुपयांचा प्रस्ताव मान्य केला आहे. अडचणीत आलेल्या साखर उद्योगाला मदत करण्यासाठी ' अन्न व सार्वजनिक वितरण ' खात्याचे सचिव एस. के. टुटेजा यांच्या अध्यक्षतेखाली समिती नेमण्यात आली होती. 2 डिसेंबर 2004 रोजी या समितीच्या शिफारशी कृषिमंत्र्यांना सादर झाल्या आहेत. साखर उद्योगाला- प्रामुख्याने आजारी असणाऱ्या साखर कारखान्यांना सर्वतोपरी मदत देऊ करणाऱ्या या शिफारशी आहेत. त्या अंमलात आल्यास साखर उद्योगाला निश्चित मदत होऊ शकते.

अशी पॅकेज येतील व जातील, पण सहकारी साखर उद्योग खऱ्या अर्थाने सक्षम पायावर उभा राहील काय, हा प्रश्ान् कायम आहे. आजवर अशी अनेक पॅकेज मिळूनही साखर उद्योग आजारीच राहिला. त्याची कारणे शोधून कारखाने चालकांनी अंतर्मुख होऊन विचार करण्याची गरज आहे. सहकारी उद्योगातील खरा आजार हा अंतर्गत व्यवस्थापनाशी निगडित आहे, असे सांगताना या क्षेत्रातील एक अभ्यासू व शेतकरी संघटनेचे प्रमुख कार्यकतेर् अजित नरदे म्हणाले की, सहकारी साखर कारखानदारीत व्यावसायिक व्यवस्थापनेचा अभाव नाहिसा होईतोपर्यंत अशा पॅकेजचा काही उपयोग नाही. त्यांचा आजार कायमचा दूर होणार नाही, तात्पुरते जीवदान मिळेल. सहकारी चळवळीचे नेते या प्रश्ानला भिडून जोवर उत्तर शोधत नाहीत तोवर बाकीचे सर्व उपाय व्यर्थ आहेत.

महाराष्ट्राच्या सीमेवर कर्नाटकात रेणूखा शुगरची गेल्या पाच वर्षांतील प्रगती पहिली की व्यावसायिक व्यवस्थापन काय करू शकते, याची जाणीव होते. नव्याने झालेल्या या कारखान्याने अत्यंत प्रतिकूल परिस्थितीतही प्रगती केली आहे. नवा कारखाना, कर्ज, साखरेचे कमी भाव, दुष्काळ आदी समस्या रेणूखा समोर होत्याच. तरीही त्यांनी उसाला चांगला भाव देऊन कारखाना नफ्यात आणला. इतकेच नव्हे तर ऊसाअभावी बंद असणारा आजरा सहकारी साखर कारखानाही चालविण्यास घेतला. सहकारी क्षेत्रात काम करणाऱ्या लोकांनी व्यावसायिक व्यवस्थापनाचा अवलंब केल्यास काय घडू शकते याचे हे उत्तम उदाहरण आहे. पण अनेकदा सरकारी मदत मिळूनही बरेच सहकारी साखर कारखाने आजारी पडत आहेत.

2005 मध्ये जागतिक व्यापार अधिक खुला होईल. स्पर्धा अधिक तीव्र होईल. पॅकेजच्या शोधात असलेल्या सहकारी क्षेत्राने भविष्यात काय वाढून ठेवले आहे हे लक्षात घेणे गरजेचे आहे, अशी आठवण करून देत नरदे म्हणाले कीं, महाराष्ट्रातील सहकारी उद्योगाचे आजारपण दूर करण्यासाठी पॅकेजचा शोध थांबवून आत्मपरिक्षण करण्याची आवश्यकता आहे. हा उद्योग एक व्यवसाय म्हणून चालवला गेला तरच यापुढे तो स्पधेर्च्या जगात टिकेल, अन्यथा सहकारी उद्योग कोणीही वाचवू शकणार नाही.

टुटेजा समितीने केंदाला अनेक शिफारसी सादर केल्या आहेत. गोड बीट आणि गोड ज्वारी पासून साखरनिमिर्तीला उत्तेजन दिले जावे. त्यांचे बीज विकास लागवड आणि त्यांची प्रक्रिया यासाठीच्या प्रकल्पांना एसडीएफ मधून कर्ज दिले जावे. शुगर केन (कंट्रोल) ऑर्डर , 1956 कलम 5( अ) अन्वये ऊस उत्पादकांना फायद्यात समान भागिदारी देऊन किमान वैधानिक किंमत देण्याची पध्दत पुढे चालू रहावी. 1 ऑक्टोबर 2005 पासून खुल्या साखरेसाठी साखर रिलीज मेकॅनिझम रद्द करावी. 10 टक्के लेव्ही साखर घेणे चालू रहावे. सुरवातीला दिलेल्या मुतदीनंतर तीन महिन्यात साखर नेली नाही तर लेव्ही साखरेचा तो कोटा खुल्या साखरेत आपोआप परिवतीर्त करावा. पुन्हा ती साखर लेव्हीस देण्याची जबाबदारी नसावी. निर्यात सवलती मिळवण्यासाठी असलेल्या कार्यपध्दतीत बदल करावे जेणे करून कागदोपत्री कामे कमी होतील व सवलती लवकर मिळतील. साखर उद्योगाची संस्था इंडियन शुगर एक्झीम कॉपोरेशनवर आयात-निर्यातीची जबाबदारी प्रामुख्याने द्यावी, यांचा त्यात समावेश आहे.

आजारी साखर कारखान्यांचे पुनर्वसन करण्यासाठीही पुढील प्रमाणे शिफारशी सुचविल्या आहेत : राज्य सरकारची देय कजेर् संपूर्ण किंवा अंशत: भागभांडवलात रुपांतरित करावीत. राज्य सरकार व संस्थेच्या सभासदांनी जादा भांडवल द्यावे. एसडीएफच्या कर्जाचे व्याज बँकेच्या दरापेक्षा दोन टक्के कमी असावे. राज्य सरकारची किंवा बँकेची हमी ज्या कारखान्याना देता येत नाही अशांना ऊस विकासासाठी कारखान्याच्या मालमत्ता तारण धरून कजेर् देण्यात यावीत. एसडीफच्या कर्जासाठी 10,000 टि.सी.डी. पर्यंत विस्तार हे आधुनिकीकरण म्हणून स्वीकारले जावे.

नुकत्याच मांजरी बुदुक येथील वसंतदादा शुगर इन्सिटट्यूटची 28 वी व राज्य सहकारी साखर कारखाना संघाची संघाची वाषिर्क सर्वसाधारण सभा झाली, त्यातही या ' पॅकेज ' बद्दल चर्चा झाली. ' पॅकेज ' कडे डोळे लाऊन बसू नका, स्वयंपूर्ण व्हा, असे मुख्यमंत्री विलासराव देशमुख यांनी सांगितले. यावेळी केंदीय कृषीमंत्री शरद पवारही उपस्थित होते, त्यांनी ' पॅकेज ' संदर्भात बोलणे टाळून एवढेच सांगितले कीं, साखर कारखानदारीच्या अडचणींची पंतप्रधान मनमोहन सिंग यांनी दखल घेतली असून ते शेतकऱ्यांच्या हिताचेच निर्णय घेतील.

 
</text>
</doc>
