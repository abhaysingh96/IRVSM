<doc>
<docno>1025488.cms.txt</docno>
<text>
 
महाराष्ट्र
अकोल्यात महापौरपदी अश्विनी हातवळणे
[ Saturday, February 19, 2005  12:38:49 am]


अकोला : अकोल्याचे महापौरपद सलग दुसऱ्यांदा भारतीय जनता पक्षाच्या वाट्याला आले असून अश्विनी हातवळणे यांची महापौरपदी बिनविरोध निवड झाली आहे.

खुल्या प्रवर्गासाठी राखीव असलेल्या या पदासाठी गणेश ठगे यांच्या नावाची चर्चा असताना प्रदेशाध्यक्ष नितीन गडकरी यांच्या अकोलाभेटीनंतर मात्र अश्विनी हातवळणे यांचे नाव अचानक समोर आले.

उपमहापौरपदी भारिप बमसंचे नगरसेवक सुनल मेश्राम यांचीही बिनविरोध निवड झाली. सत्ताधारी भाजप-सेना युतीबरोबर हा पक्षही आहे.

 
</text>
</doc>
