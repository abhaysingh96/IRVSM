<doc>
<docno>1025776.cms.txt</docno>
<text>
 
संवाद
लढाई 'गरिबी हटाव'ची
[ Saturday, February 19, 2005  06:45:21 pm]


केंदीय बजेट तोंडावर आले आहे. नव्या आथिर्क धोरणाचे शिल्पकार मनमोहनसिंग पंतप्रधान असले तरी डाव्या पक्षांचा दबाव सरकारवर आहे. त्यांचा नारा ' गरिबी हटाव ' चा असला तरी संपत्ती निर्माण झाल्याशिवाय ती वाटणार कुणाला ? भरघोस संपत्ती निर्माण करणारे धोरण आणि ती ' बहुजनहिताय ' वापरण्याची दृष्टी यांची एकजूट याबाबत रिर्झव्ह बँकेचे आथिर्क सल्लागार डॉ. नरेन्द जाधव यांनी केलेले विवेचन...

स्वातंत्र्यानंतर गेल्या सहा दशकांमध्ये आपल्याकडे काही वैचारिक परंपरा रूढ झाल्या आहेत. त्यातली एक म्हणजे वेळोवेळी कुठला तरी बागुलबुवा उभा करणे. हे बागुलबुवा वेगवेगळी रुपे घेतात-कधी ते ' साम्राज्यवादी शक्तीं ' च्या रुपाने पुढे येतात, कधी ' भांडवलशाही ' म्हणून उभे ठाकतात तर कधी ' मल्टीनॅशनल्स ' चे रूप धारण करतात. कठीण प्रश्नांना सोपी पोथीनिष्ठ उत्तरे शोधायची, खऱ्याखोट्या बागुलबुवांवर टीकेची झोड उठवायची आणि मधून मधून ' जितं मया ' च्या आरोळ्या ठोकायच्या, हे आपल्या सवयीचे होऊन गेले आहे.

जेव्हा 1991 मध्ये अभूतपूर्व आथिर्क पेचप्रसंग उद्भवला त्यावेळी मात्र ' सगळी सोंगे आणता येतात, पैशाचे सोंग काही आणता येत नाही ,' या शाश्वत सत्याची प्रचिती आली. देेश दिवाळखोरीच्या दारात गेला. भारताचे नाव जगाच्या आथिर्क नकाशावरून पुसले जाते की काय, अशी निर्वाणीची स्थिती आली. त्या आथिर्क अरिष्टातून बाहेर येण्यासाठी उदारीकरण, खासगीकरण आणि जागतिकीकरण या त्रिसूत्रीवर आधारित नवे आथिर्क धोरण स्वीकारण्यात आले.

नव्या आथिर्क धोरणाच्या माध्यमातून आपली अर्थव्यवस्था अरिष्टाच्या खाईतून बाहेर आली हे ' लायसन्स-परमिट-कंट्रोल ' यांचा पुरस्कार करणाऱ्या पोथीनिष्ठ मंंडळींना पचायला जड जाते आहे. मग एक हाकाटी सुरू झाली: नवे धोरण गरिबांच्या विरोधात आहे. किंबहुना गरिबांच्या विरुद्ध रचण्यात आलेल्या कटाचा तो एक भाग आहे, इत्यादी इत्यादी.. पण वस्तुस्थिती नेमकी काय आहे ?

वास्तविक नव्या धोरणाच्या काळात राष्ट्रीय आथिर्क विकासाचा दर निश्चितच भरीव वाढला. जुन्या आथिर्क धोरणाच्या ऐन उमेदीच्या काळात म्हणजे 1951 ते 1980 या तीन दशकांमध्ये राष्ट्रीय विकासाचा वाषिर्क दर होता सरासरी साडेतीन टक्के. लोकसंख्या वाढीचा दर होता 2.2 टक्के. म्हणजे या तीन दशकांमध्ये दरडोई उत्पन्नवाढीचा वाषिर्क दर होता फक्त 1.3 टक्के! पंडित नेहरूंनी दर दहा वर्षांनी दरडोई उत्पन्न दुप्पट करण्याचा संकल्प सोडला होता. जुन्या धोरणाची कूर्मगती पाहता दरडोई उत्पन्न दुप्पट व्हायला किती वषेर् लागली असती ?- तब्बल 58 वषेर्! याउलट नव्या आथिर्क धोरणाच्या काळात राष्ट्रीय विकासाचा दर भरघोस वाढून 1992 ते 2004 या बारा वर्षांमध्ये पोहोचला सरासरी सहा टक्क्यांवर. ( गेल्या वषीर् म्हणजे 03-04 या वर्षात तर विकासाचा दर 8.5 टक्क्यांवर जाऊन पोहोचला!) म्हणजे दरडोई उत्पन्नवाढीचा दर होता-घसघशीत चार टक्के प्रतिवषीर्. म्हणजे या वेगाने दरडोई उत्पन्न दुप्पट व्हायला लागतील 18 वषेर्.

जुन्या धोरणात 58 वषेर् आणि नव्या धोरणात 18 वषेर्. मग नवे धोरण गरिबांच्या विरोधात कसे ?

या समस्येवर ( ?) पोथीनिष्ठांनी निराळाच मुद्दा काढला. म्हणे, राष्ट्रीय उत्पन्नाचा दर वाढला तरी तो तळागाळात झिरपत नाही. म्हणून विषमता वाढते. त्यामुळे उत्पादनापेक्षा वितरणावर लक्ष केंदित करावे. पण उत्पादनात वाढ झालीच नाही तर वितरण करणार कसले ? उत्पादन वाढले नाही तर फक्त गरिबीचे वाटप होऊ शकते. विकास तळागाळात झिरपावा हे निश्चित. मात्र, त्यासाठी मुळातून भरभक्कम विकास व्हायला हवा ना! साडेतीन टक्केच विकास झाला तर झिरपायला उरतेच काय ? आडातच नसेल तर पोहऱ्यात कुठून येणार ? विकासाचा दर 7-8 टक्के

असेल तर झिरपायला भरपूर वाव मिळतो आणि योग्य आथिर्क नीतीतून झिरपण्याची

प्रक्रिया वेगवान करता येते. पण, त्याआधी विकासाचा दर मुळातून वाढवण्याला

पर्याय काय ?

नव्या धोरणामुळे गरिबी हटावला गती मिळाली, यात शंकाच नाही. 1983 मध्ये दारिद्यरेषेखालची लोकसंख्या होती 44 टक्के. 1993 मध्ये होती 36 टक्के आणि 99-2000 मध्ये ते आले 26 टक्क्यांवर! 77 ते 2000 या काळात तब्बल सात कोटी भारतीय दारिद्यरेषेखालून वर आले, हे नाकारता येत नाही. तरीही नवे धोरण गरिबांच्या विरोधात आहे, असेच म्हणत राहायचे याला काय म्हणणार ?

अर्थात, नवीन आथिर्क धोरणामुळे सगळे आथिर्क प्रश्न सुटले आहेत, सारे काही आलबेल आहे, असे नाही. विकासाचा दर वाढला असला तरी रोजगार निमिर्तीचा दर मंदावला आहे. 83-84 मध्ये तो होता 2.7 टक्के तर 94 ते 2000 या काळात तो 1.07 टक्क्यांपर्यंत घसरला. हे चांगले नाही. शिवाय, आजही 26 टक्के भारतीय दारिद्यरेषेखाली जगत आहेतच. म्हणजेच, सर्वाधिक गरीब लोक असणारा देश म्हणजे आपला भारत ही वस्तुस्थिती कायम आहे. जगातली एक आथिर्क महासत्ता बनण्याची महत्त्वाकांक्षा बाळगणाऱ्या आपल्या देशाला आजही हे दारुण वास्तव नाकारता येत नाहीच.

अर्थात, याचा सोयिस्कर अन्वयार्थ लावून पुन्हा ' लायसन्स- परमिट -कंट्रोल राज ' च्या जुन्या आथिर्क धोरणाकडे वळावे, असे नक्कीच नाही. म्हणजे नव्या धोरणाचा सातत्याने पाठपुरावा करावा लागेल आणि त्याचवेळी विकासाची फळे जास्तीत जास्त समाज घटकांपर्यंत पोहोचण्यासाठी जाणीवपूर्वक प्रयत्न करावे लागतील. कुठलीही सैद्धांतिक भूमिका न घेता ' बहुजन हिताय, बहुजन सुखाय ' हे सूत्र लक्षात ठेवूनच पुढची आथिर्क वाटचाल करावी लागेल.

चीनचे एकेकाळचे नेते डेंग झियाओ पिंग यांना एकदा विचारण्यात आले होते की , ' तुम्ही साम्यवादी असून अशा भांडवलशाही स्वरुपाच्या आथिर्क उपाययोजना कशा काय करता ?' त्यावर त्यांनी उत्तर दिले होते: '' ढ्ढ स्त्रश्ाठ्ठह्ल ष्ड्डह्मद्ग 2 द्धद्गह्लद्धद्गह्म ह्लद्धद्ग ष्ड्डह्ल द्बह्य ड्ढद्यड्डष्द्म श्ाह्म 2 द्धद्बह्लद्ग ड्डह्य द्यश्ाठ्ठद्द ड्डह्य द्बह्ल ष्ड्डह्लष्द्धद्गह्य ह्लद्धद्ग द्वद्बष्द्ग! ''

आपल्या पोथीनिष्ठ पुरातनवाद्यांना ' त्यांच्या घरचा ' हा एवढा आहेर पुरेसा आहे!

गरिबीच्या रेषेखालील लोकसंख्या

1983 - 44 टक्के

1993 - 36 टक्के

2000 - 26 टक्के

 
</text>
</doc>
