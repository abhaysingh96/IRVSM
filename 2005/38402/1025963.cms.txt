<doc>
<docno>1025963.cms.txt</docno>
<text>
 
महामुंबई
इंदायणी, इंटरसिटी आठवडाभर आधीच 'हाऊसफुल्ल'
[ Saturday, February 19, 2005  11:47:17 pm]


म. टा. प्रतिनिधी

किमान सुटीच्या दिवशी जादा डबे जोडण्याची मागणी

मुंबई : पुण्याहून मुंबईस येण्यासाठी इंटरसिटी आणि इंदायणी एक्स्प्रेसला गदीर् होत असून, शनिवार व रविवारी या दिवसांच्या प्रवासासाठी या गाडीस सहा सात दिवस आधी आरक्षण मिळणे कठीण झाले आहे. किमान सुट्टीच्या दिवशी तरी या गाडीस जादा डबे जोडण्यात यावे, अशी प्रवाशांची मागणी आहे.

पुण्याहून मुंबईसाठी संध्याकाळी सुटणारी इंटरसिटी एक्सप्रेस अवघ्या सव्वा दोन तासात ठाण्याला आणि तीन तासात छत्रपती शिवाजी टमिर्नसला पोहोचते. पुणे मुंबई प्रवासासाठी प्रवाशांच्या मनात अव्वल क्रमांक असलेल्या इंदायणी एक्सप्रेसची लोकप्रियता दिवसागणिक वाढत आहे. मात्र प्रवाशांच्या सोयीसाठी मध्य रेल्वेच्या पुणे विभागाने काही सुविधा उपलब्ध करून देण्याची गरज आहे.

प्रवासाचा वेळ, किफायतशीर तिकीट व आरामदायी प्रवास यादृष्टीने इंटरसिटी व इंदायणी एक्सप्रेस अत्यंत सोयीची असल्याने या गाडीस लाभणारा प्रतिसाद व प्रवाशांच्या अडचणी लक्षात घेऊन प्रशासनाने स्वत:हून काही पाऊले उचलण्याची गरज आहे. मात्र तसे घडत नाही. रस्ता वाहतूक महागल्यानंतर मुंबईहून पुण्याला जाण्यासाठी व तेथून परत मुंबईला येण्यासाठी रेल्वे प्रवास फायदेशीर ठरत असल्याने गदीर् वाढत असली तरी वाढत्या गदीर्चा फायदा घ्यावा, असे रेल्वे प्रशासनाला वाटत नसल्याबद्दल अनेक प्रवाशांनी खंत व्यक्त केली.

यासंदर्भात मध्य रेल्वेच्या पुणे विभागाचे जनसंपर्क अधिकारी सुहास लोहकरे यांच्याशी संपर्क साधला असता ते म्हणाले: या गाड्यांना शनिवार व रविवार अन्य दिवसांच्या तुलनेत जादा गदीर् असते. या दोन दिवशी आरक्षणाची प्रतिक्षा यादीवर शंभर ते दीडशे प्रवासी असतात. त्यातील काही प्रवाशांना ऐनवेळी आरक्षण मिळून जाते. मात्र शनिवार व रविवारचे आरक्षण आठ दिवसांपूवीर्च संपते की काय ते सांगता येणार नाही.

सुट्टीच्या दिवशी पुण्याहून मुंबईला प्रवास करणाऱ्यांच्या अडचणी लक्षात घेऊन पुण्याचे विभागीय रेल्वे व्यवस्थापक यांच्याशी संपर्क साधला असता ते प्रशिक्षणासाठी बाहेरगावी गेल्याचे त्यांच्या कार्यालयातून सांगण्यात आले. मुंबई पुणे प्रवाशांना भेडसावणाऱ्या समस्यांकडे रेल्वेने स्वत:हून लक्ष द्यायला हवे. तो दिवस कधी उजाडेल याची आम्ही वाट पाहत असल्याचे काही प्रवाशांचे म्हणणे आहे.

 
</text>
</doc>
