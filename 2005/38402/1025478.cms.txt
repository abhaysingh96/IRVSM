<doc>
<docno>1025478.cms.txt</docno>
<text>
 
क्रीडा
येथेही पाँटिंगच सरस
[ Saturday, February 19, 2005  12:34:45 am]


वेलिंग्टन : वीस वीस षटकांच्या क्रिकेटची लोकप्रियता वाढतेय. इंग्लंडपाठोपाठ आता न्यूझीलंडमध्येही हे क्रिकेट फोफावण्याची चिन्हं दिसताहेत. आंतरराष्ट्रीय क्रिकेटमधील या पहिल्यावहिल्या वीस, वीस षटकांच्या सामन्यात ऑस्ट्रेलियाने यजमान न्यूझीलंडला 44 धावांनंी नमविले. कर्णधार रिकी पाँटिंगची धुवाँधार फटकेबाजी हे कांगारूंच्या विजयाचे वैशिष्ठ्यं, त्याने 55 चंेडूतच नाबाद 98 धावा चोपून काढताना पाच षटकार आणि आठ चौकार लगावले. वीस षटकात कांगारूं नी 5 बाद 214 अशी मजल मारली ती कर्णधाराच्या झंझावाती खेळीमुळे, त्यांची 4 बाद 54 अशी शोचनीय अवस्था झाली होती पण त्यातून ते सावरले पाँटिंग, कॅटिच, ह्युसीच्या फटकेबाजीमुळे. कॅटिचने 30 तर ह्युसीने नाबाद 31 धावांमुळे. न्यूझीलंडचा डाव वीस षटकात 170 धावात आटोपला. मायकेल कॅस्प्रोविचने चार षटकात 29 धावांच्या मोबदल्यात चार मोहरे टिपले. यजमान संघाकडून स्कॉट स्टायरिसने 66 तर ब्रेंडन मॅक्यलमने 36 धावा केल्या.

या सामन्यात साऱ्यांनीच थरार अनुभवला असे उदगार हर्षभरित पाँटिंगने काढले. प्रेक्षकांना याची मजा अनुभवयाची आहे, खासकरून तरूणाईला आकषिर्त करणारा हा खेळ आहे असे पाँटिंेगला वाटते. सुमारे तीस हजार प्रेक्षक या सामन्याला हजर होते. या सामन्याचे खास आकर्षण म्हणजे न्यूझीलंडच्या खेळाडूंनी विग वापरला होता व वेषभूषाही 80 च्या दशकाप्रमाणेच केली होती. ग्लेन मॅग्राने अंडरहँड गोलंदाजी के ल्यामुळे जुन्या स्मृतींना उजाळा मिळाला. 80-81 च्या मोसमात तिरंगी झटपट क्रिकेट स्पधेर्तील सामन्यात ट्रेव्हर चॅपलने अंडरहँड गोलंदाजी केल्यामुळे ऑस्ट्रेलियाने सामना जिंकला होता.

 
</text>
</doc>
