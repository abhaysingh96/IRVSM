<doc>
<docno>1025500.cms.txt</docno>
<text>
 
देश-विदेश
बिहारमधील फेरमतदान शांततेत
[ Saturday, February 19, 2005  12:58:21 am]


वृत्तसंस्था

दरभंगा : लोकशक्ती जनशक्ती पक्षाचे (लोजप) उमेदवार जोगेश्वर साहनी आणि त्यांच्या सहा समर्थकांना झालेली अटक वगळता बिहारच्या बहेरा, जाल आणि घनश्यामपूर या विधानसभा मतदारसंघातील मतदान शुक्रवारी शांततेत पार पडले. या तीनही मतदारसंघांमध्ये मतदानाचे प्रमाण 45 ते 48 टक्के इतके आहे.

या मतदारसंघांमध्ये 15 फेब्रुवारीला मतदान होणार होते. मात्र, सुरक्षेच्या कारणास्तव ते शुक्रवारी घेण्यात आले. दरम्यान , 14 जिल्ह्यात दुसऱ्या टप्प्यात झालेल्या 261 मतदान केंदांवर फेरमतदान घेण्याचे आदेश निवडणूक आयोगाने दिले आहेत.

 
</text>
</doc>
