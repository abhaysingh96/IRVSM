<doc>
<docno>1025508.cms.txt</docno>
<text>
 
महामुंबई
गोंधळाची हॅटट्रिक!
[ Saturday, February 19, 2005  01:03:44 am]


गोंधळाची हॅटट्रिक!

मध्य रेल्वेच्या प्रवाशांना सलग तिसऱ्या दिवशी मनस्ताप

मुंबई : मध्य रेल्वेच्या विठ्ठलवाडी स्टेशन ते कल्याण जंक्शन दरम्यान शुक्रवारी दुपारी अप मार्गावरील ओव्हरहेड वायर तुटल्याने कल्याणहून कर्जतच्या दिशेने जाणाऱ्या लोकल वाहतुकीचा सुमारे तीन तास बोजावरा उडाला होता. पुण्याच्या दिशेने जाणाऱ्या व येणाऱ्या बाहेरगावच्या मेल एक्सप्रेस गाड्या काही काळ रखडल्या होत्या. मुंब्रा, मुलुंड आणि विठ्ठलवाडी अशा सलग तीन श्विस गोंधळाची मध्य रेल्वेने हॅटट्रीक साधली आहे.

अंबरनाथहून सीएसटीकडे येणारी लोकलच्या पेंटोग्राफमुळे दुपारी 4.20 च्या सुमारास विठ्ठलवाडी ते कल्याणच्या मध्ये अप मार्गाची ओव्हरहेड वायर तुटली. त्यामुळे एकच मार्ग सुरू असल्याने दोन्ही दिशांच्या वाहतुकीचा लोड डाऊन मार्गावर आला. त्यामुळे मुंबईहून कामावर परतणाऱ्या हजारो लोकांचे हाल झाले. या प्रकारामुळे 35 ते 40 मिनिटे लोकलगाड्या विलंबाने धावत होत्या, असे सांगण्यात आले.

या घटनेमुळे सीएसटीहून रवाना झालेली डेक्कन क्वीन व अन्य मेल एक्सप्रेस गाड्यांना उशिर झाला. अप मार्गावरील ओव्हरहेड वायर दुरूस्त केल्यानंतर सायंकाळी सातच्या सुमारास त्या मार्गावर पुन्हा वाहतूक सुरू झाली. मात्र झाल्या प्रकारामुळे पुण्याहून येणाऱ्या प्रवाशांना तसेच मुंबईहून कर्जत भागात परतणाऱ्या लोकल प्रवाशांना मोठ्या विलंबाचा फटका बसला.

दरम्यान, मध्य रेल्वेच्या फास्ट मार्गावर गुरुवारी पहाटे मुलुंडनजीक मालगाडीचा एक डबा घसरल्यामुळे ऐन गदीर्च्या वेळी सकाळी लोकल सेवेच्या वेळापत्रकाचे तीन तेरा वाजले होते. परिणामी कल्याण, ठाणे ागातून सीएसटीच्या दिशेने येणाऱ्या हजारो प्रवाशांना अर्धा ते पाऊण तास विलंबाचा फटका बसला. त्या दिवशी 16 लोकल रद्द करण्यात आल्या.

दोन दिवसांपूवीर्ही मुंब्रा स्टेशननजीक ओव्हरहेड वायरवर लोखंडी सळई पडून वरच्यावर काही काळ तरंगत होती. सुदैवाने हा प्रकार लवकर लक्षात आल्याने मोठी दुर्घटना टळू शकली. ही सळई बाजूला काढण्यासाठी ओव्हरहेड वायरचा वीजपुरवठा खंडीत करावा लागल्याने कल्याण ते ठाणे मार्गावरील दोन्ही बाजूंची स्लो लोकल वाहतूक बुधवारी 20 मिनिटे बंद ठेवण्यात आली होती.

 
</text>
</doc>
