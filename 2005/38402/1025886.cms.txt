<doc>
<docno>1025886.cms.txt</docno>
<text>
 
देश-विदेश
अपत्यप्राप्तीसाठी महिलेशी 'करार'
[ Saturday, February 19, 2005  09:27:07 pm]


वृत्तसंस्था

गाझियाबाद : सोनपतमधल्या मुकेश त्यागीला पहिल्या पत्नीपासून अपत्यप्राप्ती झाली नाही म्हणून त्याने दुसरी बायको केली पण तरीही मूल झालं नाही म्हणून त्याने चक्क एका आश्रमातील युवती वर्षभरासाठी ' करारानेे ' घेतली. तिला महिनाभरातच दिवस गेले खरे ; पण मूल त्याच्या हवाली करण्यास नकार देऊन तिने परत आश्रमाचा रस्ता धरला. त्यामुळे मुकेशने आता कोर्टाचे दार ठोठावले आहे.

या युवतीसमवेत ' करार ' करताना मुकेशने आश्रमाचा मॅनेजर राजीव याला 72 हजार रुपये दिले. या दोघांनीही ही बाब मान्य केली आहे. मात्र, त्या युवतीशी करार करणाऱ्या मुकेशने राजीववर तो मोडल्याबद्दल खटला दाखल केला आहे. पोलिसांनी या प्रकरणी मुकेश, राजीव व ती युवती या तिघांनाही आरोपी ठरवले आहे.

 
</text>
</doc>
