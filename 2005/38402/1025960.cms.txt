<doc>
<docno>1025960.cms.txt</docno>
<text>
 
महामुंबई
बेकार इंजिनीअर्सना पालिकेचा आधार
[ Saturday, February 19, 2005  11:44:38 pm]


म. टा. प्रतिनिधी

मंुबई : पदवी आहे पण काम नाही, अशा विचित्र परिस्थितीत सापडलेल्या बेकार इंजिनियर्सना मंुबई महापालिकेने आशेचा किरण दाखविला आहे. बेरोजगार इंजिनियर्सना पाच ते 25 लाख रुपयांपर्यंतची कामे देण्याचा निर्णय स्थायी समितीने घेतला आहे.

बेकार इंजिनीअर्सना असे काम देण्याचा प्रस्ताव महापालिकेत दोन वर्षांपूवीर् आला होता. त्यास सरकारने हिरवा कंदिल दाखविल्यानंतर स्थायी समितीने गुरुवारी तसा ठराव केला. इंजिनीअर्सना प्रथम पाच लाखाची कामे मिळतील.

ती समाधानकारक वाटल्यास 25 लाख रुपयांपर्यंतची कामेही त्यांना दिली जाऊ शकतात. मात्र, त्यासाठी तो महाराष्ट्राचा निवासी असला पाहिजे. शिवाय, तो महाराष्ट्रातीलच इंजिनियरिंग कॉलेजचा पदवी वा पदविकाधारक असावा, अशीही अट आहे.

राज्यात पदवी घेतलेले, पण बेकार असलेले सुमारे एक लाख इंजिनिअर आहेत. या निर्णयाने त्यांना दिलासा मिळण्याची शक्यता आहे.

 
</text>
</doc>
