<doc>
<docno>1025480.cms.txt</docno>
<text>
 
क्रीडा
हरभजनला हिरवा कंदील
[ Saturday, February 19, 2005  12:35:31 am]


नवी दिल्ली : भारताचा ऑफस्पिनर हरभजनसिंगला आगामी पाकिस्तानबरोबरच्या मालिकेसाठी आंतरराष्ट्रीय क्रिकेट समितीने हिरवा कंदील दाखवला आहे. त्याची गोलंदाजीची शैली वैध असल्याचा निर्वाळा आयसीसीने दिला आहे.

बांगलादेशाबरोबरच्या मालिकेत खेळताना हरभजनने दुसरा चेंडू टाकल्यावर सामनाधिकारी क्रिस ब्रॉड यांनी त्याच्याबाबत तक्रार केल्यामुळे त्याच्या गोलंदाजीच्या शैलीत सुधारणा घडून येण्यासाठी हरभजनला ऑस्ट्रेलियाला पाठविण्यात आले व त्यानुसार चाचण्या घेण्यात आल्या व त्याला हिरवा कंदील दाखविण्यात आला. पण याबाबत अधिकृत माहितीपत्रक काढण्यात आलेले नाही. आंतरराष्ट्रीय क्रिकेट समितीचे प्रवक्ते जॉन लाँग यांनी दिलेल्या माहितीनुसार भारतीय क्रिकेट नियामक मंडळाचा याबाबत अहवाल आलेला नाही व त्यावर आपण वक्तव्य करु शकत नाही असे लाँग म्हणाले.

 
</text>
</doc>
