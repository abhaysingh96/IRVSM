<doc>
<docno>1067869.cms.txt</docno>
<text>
 
महामुंबई: मुंबई टाइम्स
'पेज थ्री'ओंगळवाणं!
[ Sunday, April 03, 2005  06:07:57 pm]


मुंबई टाइम्स टीम

' पेज थ्री ' चित्रपटात दिसलेले चेहरे, पेहराव आणि पाटर््यांचं रूप प्रत्यक्षातही तितकंच हॉरिबल असतं का.. ?

... हा प्रश्न सामान्यांना पडणं अगदी स्वाभाविक आहे. पण ग्लॅमर इंडस्ट्रीत वावरणाऱ्यांना अशा पाटर््यांचा खरा चेहरा कळून चुकलाय. आजकाल ' थीम पाटीर् ' च्या नावाखाली ' पेज थ्री ' च्या खऱ्या पाटर््या मात्र अधिकच ओंगळवाण्या होत चालल्याचं चित्र आहे. या पाटर््यांमधले ड्रेसेस आणि थीम्स या थक्क करणाऱ्या असतात.

अतिशय कमी कपडे घालून पाटर््यांना जाणं हा प्रत्येक पाटीर्चा ट्रेण्ड झालाय. रात्री उशिरा अनेक तरुण-तरुणी या पाटर््यांमधून फिरत असतात. सध्याच्या ट्रेण्डप्रमाणे जर आपण असं तोकडे पाटीर्वेअर घातले नाहीत, तर आपल्याला गावंढळ समजतील, अशी भीती त्यांना असते. त्या पाटर््यांमधून जे काही चालतं तोच ट्रेण्ड, असं मानून तसंच वागायचं, असा त्यांचा समज आहे. मॉडेलिंग, चित्रपट इत्यादी ग्लॅमरस क्षेत्रात शिरण्यासाठी असले ' कॉम्प्रमाइज ' करण्याची मानसिकता तयार होतेय.

गेल्या आठवड्यात अशीच एक पाटीर् झाली. एका श्ाीमंत व्यावसायिकाने त्याचा वाढदिवस फिनिक्स मिल कम्पाऊण्डमध्ये नव्याने उघडलेल्या ' रा ' या मेंबर्स लाऊण्जमध्ये केला. त्यांना थीम पाटीर्ज आयोजित करण्याचं बरंच वेड असल्याचं गेल्या दोन वर्षापासून दिसतंय. यंदा ' पेज थ्री ' थीम घेऊन त्यासाठी खास अॅवॉर्ड्सही ठेवण्यात आली होती. अवॉर्ड्स देणाऱ्या आणि घेणाऱ्यांना ज्या भाषेत संबोधलं गेलं होतं आणि त्यांनीसुद्धा ज्या अश्लील भाषेत आभारप्रदर्शन केलं, ते चारचौघात लाज आणेल, असंच होतं.

या पेज थ्री पाटीर्च्या कम्पेअरिंगची जबाबदारी ज्यांच्याकडे होती, ते महाशय कोण, कुठले ते कुणालाच माहिती नव्हतं. पण त्यांना म्हणे अशा पाटीर्जसाठी खास आमंत्रित केलं जातं. 30-35 हजार रुपये हातावर ठेवल्याशिवाय ही मंडळी निमंत्रणच स्वीकारत नाहीत, अशी चर्चा तिथेच सुरू होती.

या सगळ्यात थक्क करणारी ती पाटीर्तील थीम स्पर्धा. तिथली सगळी प्राइझेस ही तोकडे कपडे आणि उघड्या शरीराचं अपील यांच्यासाठीच ठेवण्यात आली होती आणि तितक्याच ओंगळवाण्या रूपात आणि शब्दांत या स्पर्धांची घोषणा होत होती.

तिथे आलेल्या सगळ्याच मंडळींची त्या दिवशी चॅनल्सवर ' बाइट्स ' देण्यासाठी चढाओढ लागली होती. ' पेज थ्री ' चित्रपटामध्ये सगळ्यांना दिसलेल्या ' बॉबी डालिर्ंग ' नामक पात्राविषयी मात्र या पाटीर्त प्रचंड क्रेझ दिसून आली. त्या सगळ्या क्राऊडमध्ये काँग्रेसचे एक खासदारही होते. रात्री एक वाजल्यानंतर ही पाटीर् बंद करण्यासाठी पोलिस आले, तेव्हा खासदारसाहेबांनीच पुढाकार घेऊन पोलिसांना परत पाठवलं, अशी चर्चा आहे.

 
</text>
</doc>
