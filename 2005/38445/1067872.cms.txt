<doc>
<docno>1067872.cms.txt</docno>
<text>
 
महामुंबई: मुंबई टाइम्स
मुंबई इज द बेस्ट!
[ Sunday, April 03, 2005  06:10:17 pm]


प्रवीण मुळ्ये

मुंबईतील वाईट गोष्टींचा जगभर गवगवा होतो. पण ट्रॅडिशनपासून टेक्नॉलॉजीपर्यंत सर्व बाबतीत वेगळा ठसा उमटवणाऱ्या मुंबईची ओळख आम्ही जगभरातील तरुणांना करून देणार आहोत. जगभरच्या तरुणांत न्यूयॉर्क किंवा सिडनीइतकंच मुंबईचं आकर्षण निर्माण व्हावं, हा आमचा उद्देश आहे... फ्रान्समध्ये सुरू होणाऱ्या इण्टरनॅशनल यूथ फोरममध्ये भारताचं प्रतिनिधित्व करण्यासाठी मुंबईचे पाच विद्याथीर् निघाले असून विशेष म्हणजे या सर्व मुली आहेत.

या फोरममध्ये अमेरिका, जर्मनी, इटली, अफगाणिस्तान, नॉवेर्, पोलंड अशा 22 देशांतील विद्याथीर् सहभागी होतील. मुंबईची ओळख करून देण्याबरोबरच मराठी साहित्यतले मुकुटमणी पु.ल. देशपांडे आणि लोक कलावंत राम नगरकर या व्यक्तिमत्त्वांची ओळखही या विद्याथिर्नी करून देतील.

भविष्यातील जगाच्या उभारणीत आपल्यावर असलेल्या जबाबदारीबद्दल चर्चा करण्यासाठी जगभरातील विद्याथीर् एकत्र येत आहेत. एड्स, पर्यावरण, नैसगिर्क आपत्ती, अशा प्रश्नांवर चचेर्बरोबरच दहा ते पंधरा दिवस एकत्र राहून हे विद्याथीर् कल्चरल एक्स्चेंज करणार आहेत. आपला देश, शहर आणि प्रसिद्ध व्यक्ती यांची ओळख हे विद्याथीर् एकमेकांना करून देतील. मुंबईतील प्रेरणा महाडिक, मनाली गोगटे (दोघीही सेंट झेविअर्स कॉलेज), दलबीर देवीत्रे, संगीता खेमानी, प्रेमा मैटे (एल्फिन्स्टन कॉलेज) या विद्याथिर्नी एलफिन्स्टन कॉलेजच्या फ्रेंच विभागाच्या प्रमुख प्रा. विद्या व्यंकटेश यांच्या नेतृत्त्वाखाली फ्रान्सला जात आहेत. पात्रता फेऱ्या यशस्वीपणे पार केल्यानंतर निवडलेल्या या विद्याथिर्नींना फ्रान्सवारीविषयी उत्सुकता असून जगाला मुंबईची नवी ओळख करून देण्यात आपण यशस्वी होऊ, असा विश्वास त्यांना वाटतो. अभ्यासाचं वेळापत्रक सांभाळत गेला महिनाभर या विद्याथिर्नींनी यूथ फोरमची तयारी केली. आमची मुंबई कशी वेगळी आहे हे जगभरात सर्वांना दाखवून देण्यासाठी मुंबईच्या गल्लीबोळात फिरून इथली कला, संस्कृती आणि आथिर्क प्रगतीचा अभ्यास या विद्याथिर्नींनी केला. मुंबईविषयी विचारल्या जाणाऱ्या कोणत्याही प्रश्नांना समर्थपणे तोंड देऊ, असं निघण्यापूवीर् या मुलींनी ' मुंबई टाइम्स ' ला सांगितलं. पुलंच्या साहित्याची ओळख करून देण्यासाठी ' विलेपार्ल्याचा मुलगा ' हा कार्यक्रमही त्या सादर करतील. ' एज्युकेशन इन इंडिया- चॅलेंजेस अॅण्ड रिस्पॉन्सेस ' या विषयावर मुंबईचे विद्याथीर् या फोरममध्ये विचार मांडणार आहेत.

जागतिक चर्चासत्रांमध्ये आतापर्यंत नेहमीच दिल्लीला प्रतिनिधित्व मिळत आलंय. पण या वेळी मुंबईला मिळालेल्या संधीद्वारे आम्ही जगाचं लक्ष मुंबईकडे वेधून घेऊ, असा विश्वास मुंबईच्या या पथकाचं नेतृत्त्व करणाऱ्या विद्या व्यंकटेश यांनी व्यक्त केला.

 
</text>
</doc>
