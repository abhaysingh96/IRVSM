<doc>
<docno>995758.cms.txt</docno>
<text>
 
देश-विदेश
त्सुनामीग्रस्त राज्यांना 2731 कोटींचे पॅकेज
[ Wednesday, January 19, 2005  11:52:34 pm]


म. टा. विशेष प्रतिनिधी

नवी दिल्ली : केंदीय मंत्रिमंडळाने त्सुनामीप्रभावित तामिळनाडू, केरळ, आंध्र प्रदेश आणि पाँडिचेरी या राज्यांतील पुनर्वसन आणि फेरउभारणीच्या मदतीसाठी , 2731 कोटी रुपयांच्या पॅकेजची बुधवारी घोषणा केली. अंदमान आणि निकोबार द्वीपसमूहासाठी स्वतंत्र पॅकेजची घोषणा कृषीमंत्री शरद पवार यांच्या नेतृत्वाखालील समितीचा अहवाल हाती आल्यावर केली जाणार आहे.

मंत्रिमंडळाच्या निर्णयांचे तपशील अर्थमंत्री चिदंबरम आणि पवार यांनी पत्रकारांना सांगितले. त्सुनामीच्या प्रलयग्रस्तांमध्ये 80 टक्के लोक मासेमारी व्यवसायातले आहेत. त्यांना नव्या होड्यांची खरेदी, जुन्या होड्यांची दुरुस्ती तसेच होड्या उभ्या करण्याकरिता नवे तळ उभारण्यासाठी 1093.70 कोटी रु. मंत्रिमंडळाने मंजूर केले असून त्यांच्या घरांच्या उभारणीसाठी 752 कोटींची मदत देण्यात येणार आहे. आधुनिक बोटी आणि मासेमारीची जाळी खरेदी करण्यासाठी सरकार अत्यल्प व्याजदरावर कर्जपुरवठा देणार आहे, अशी माहिती चिदंबरम यांनी पत्रकारांना दिली.

त्सुनामी प्रलयाने सर्वाधिक नुकसान तामिळनाडूत केल्यामुळे तामिळनाडूला 923 कोटी, केरळला 75.56 कोटी, आंध्र प्रदेशला 34.16 कोटी, तर पाँडिचेरीला 60.98 कोटींच्या मदतीच्या पॅकेजचा पहिला हप्ता देण्यात येतो आहे. तटवतीर् भागांतील पुनर्वसन आणि पुनउर्भारणीच्या कामासाठी पैसे कमी पडू दिले जाणार नाहीत. या दुर्घटनेनंतर अनेक देशांनी पाठवलेली मदत भारत सरकारने विनम्रपणे नाकारली. मात्र पुनउर्भारणीच्या दीर्घकालीन प्रकल्पांसाठी जागतिक बँक, एशियन डेव्हलपमेंट बँक, संयुक्त राष्ट्र आणि युरोपीय संघाकडे आथिर्क मदतीसाठी सरकारने प्रयत्न सुरू केल्याचे यावेळी पत्रकारांना सांगण्यात आले. अंदमान-निकोबारसाठी स्वतंत्र पॅकेज देण्याचे सरकारने ठरवले आहे.

तामिळनाडूला सर्वाधिक 923 कोटी रु. मदत

पुनर्वसन व पुनउर्भारणीला प्राधान्य

अंदमान-निकोबारसाठी वेगळे पॅकेज

शरद पवार गुरुवारी अंदमानात

 
</text>
</doc>
