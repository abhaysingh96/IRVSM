<doc>
<docno>994490.cms.txt</docno>
<text>
 
महामुंबई
मंत्रालयातही बसविणार वेब कॅमेरे
[ Wednesday, January 19, 2005  12:10:22 am]


म. टा. प्रतिनिधी

मुंबई : मंत्रालयातील सुरक्षाव्यवस्थेत वाढ व्हावी यासाठी प्रवेशद्वारांवर वेब कॅमेरे बसविण्याबाबत तसेच पाचव्या आणि सहाव्या मजल्यांवरील अनावश्यक वर्दळ कमी करण्यासाठी वेगळ्या प्रवेशपत्रिका देण्याबाबत मंगळवारी मंत्रालयातील एका बैठकीत विचारविनियम करण्यात आला. मुख्यमंत्री विलासराव देशमुख, उपमुख्यमंत्री आर. आर. पाटील यांच्यासह पोलिस आयुक्त अनामी रॉय आणि गृहखात्याचे वरिष्ठ अधिकारी उपस्थित होते.

मंत्रालयाच्या प्रवेशद्वारांवर वेब कॅमेरे बसविण्याबाबतचा विचार या बैठकीत मांडण्यात आला. मंत्रालयाबाहेरच्या लांब रांगा कमी व्हाव्यात यासाठी आमदार निवासातून प्रवेश पत्रिका देण्याची व्यवस्था, कामाशिवाय फिरणाऱ्यांवर वचक बसावा यासाठीही काही उपाययोजना कराव्यात असे सुचविण्यात आले. पाचव्या तसेच सहाव्या मजल्यावर मुख्यमंत्री तसेच उप मुख्यमंत्र्यांच्या कार्यालयात होणाऱ्या अनावश्यक गदीर्वर नियंत्रण मिळविता यावे यासाठी वेगळ्या प्रवेश पत्रिका देण्याबाबतही विचार करण्यात आला, असे समजते.

 
</text>
</doc>
