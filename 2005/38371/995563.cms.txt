<doc>
<docno>995563.cms.txt</docno>
<text>
 
अर्थव्यवहार
19 अंशांनी घसरण!
[ Wednesday, January 19, 2005  08:52:33 pm]


म. टा. बाजार प्रतिनिधी

मुंबई : बड्या कंपन्यांनी बुधवारी जाहीर केलेल्या तिमाही आथिर्क निकालाचा शेअर बाजारावर कोणताही ' सकारात्मक ' परिणाम न होता सेन्सेक्स 19 अंशाने घसरून 6173.32 वर स्थिरावला. याला बजाज ऑटोचा आथिर्क निकालदेखील सावरू शकला नाही.

त्यातच डॉलर भक्कम होणार आणि आंतरराष्ट्रीय तेलाच्या दरात वाढ होण्याची शक्यता सेन्सेक्सवर प्रभाव टाकून होती. त्यामुळे देशी व परदेशी अर्थ संस्थांनी ब्ल्युचिप कंपन्यांच्या समभागांचा विक्रीचा मार्ग स्विकारल्याचे चित्र होते. त्यातल्या त्यात मर्क इंडिया आणि रिलायन्सच्या तिमाही अहवालामुळे गंुतवणूकदारांमध्ये उत्साह निर्माण होऊन यांच्या समभागांना चांगला प्रतिसाद मिळाला.

दिवसभरात बजाज ऑटो, सत्यम कम्प्युटर्स, टाटा मोटर्स, आटीसी, एचपीसीएल, स्टेट बँक, एचडीएफसी, ग्रासिम, मारुति उद्योग यांना फटका बसला. तसेच टाटा स्टिल, एल अँड टी, झी टेली, एचडीएफसी बँक, विप्रो, हिरो होंडा यांना फायदा झाला आहे.

 
</text>
</doc>
