<doc>
<docno>995539.cms.txt</docno>
<text>
 
महाराष्ट्र
चुलत्याचा खून करणाऱ्या दोन पुतण्यांना अटक
[ Wednesday, January 19, 2005  08:22:31 pm]


म. टा. वृत्तसेवा

कोल्हापूर : चंदगड तालुक्यात नागनवाडी परिसरात गाजलेल्या गोपाळ बांदिवडेकर ( 66) खूनप्रकरणी त्याच्या दोन पुतण्यांना पोलिसांनी मंगळवारी येथे अटक केली. त्यातील एक डॉक्टर आहे व दुसरा वकील आहे. तिसरा पुतण्या फरार आहे.

प्रकाश सातापा बांदिवडेकर व रामचंद सातापा बांदिवडेकर अशी या दोघांची नावे आहेत. त्यांच्या घराण्यात भाऊबंदकीतून सात वर्षांत 12 खून झाले आहेत. गोपाळचा खून करताना आरोपींनी वापरलेल्या दोन मोटारसायकली पोलिसांनी जप्त केल्या आहेत. त्यांच्या नंबरप्लेट बनावट आहेत. पळून जाताना या मोटारी रस्त्यात सोडून आरोपी अन्य वाहनातून पसार झाल्याचा अंदाज पोलिसांनी व्यक्त केला आहे. बेळगावचा कुप्रसिद्ध गुन्हेगार संजय रोडेकर, यल्लप्पा धुडूम व राजेश येळ्ळ्ूरकर अशा तिघांचा एकाच वेळी खून केल्याचा आरोपही प्रकाश व रामचंद बांदिवडेकर या दोघांवर आहे.

आपल्याच नातेवाइकाचा निर्घृण खून करणाऱ्यांमुळे नागनवाडी परिसर हादरला आहे. शेतमाल खरेदीविक्रीचा व्यवसाय करणारा गोपाळ आपल्या घराच्या अंगणात खुचीर्वर बसलेला असताना मोटारसायकलींवरून आलेल्या दोघांनी त्याला गोळ्या घातल्या होत्या. संध्याकाळ सरत आलेली असताना अंधाराचा फायदा घेऊन दोघे खुनी फरार झाले होतेे. मुंबईच्या अंडरर्वल्डमधील बाळू ढोकरे या छोटा राजनच्या हस्तकाचा व त्याच्या दोन साथीदारांचा वापर केला गेल्याने हे खूनसत्र आणखीच गंभीर झाले आहे.

 
</text>
</doc>
