<doc>
<docno>995765.cms.txt</docno>
<text>
 
महाराष्ट्र
गुलाबी थंडी काटेरी झाली...
[ Wednesday, January 19, 2005  11:56:27 pm]


म. टा. प्रतिनिधी

पुणे : हिमाचल प्रदेशातील बर्फवृष्टीचा थंडावा वाहून आणणारे वारे उत्तरेकडून वाहत असल्याने महाराष्ट्रात थंडीची तीव्र लाट आली असून गुरुवार-शुक्रवारी थंडीचा कडाका वाढण्याची शक्यता पुणे वेधशाळेकडून वर्तवली आहे.

बुधवारी पुण्यात 5.9 इतक्या नीचांकी तापमानाची नोंद झाली. मध्य महाराष्ट्रात दोन दिवसांपासून थंडीची तीव्रता वाढली आहे. इतर शहरांमधील किमान तापमान पुढीलप्रमाणे: पुणे - 5.9, नाशिक - 6, औरंगाबाद - 8, महाबळेश्वर - 10, नागपूर - 11, सोलापूर - 13, कोल्हापूर - 13, रत्नागिरी - 15, मुंबई - 15 इतके होते. देशाच्या इतर भागांतही थंडीचा कडाका वाढला आहे.

दरवषीर् सहसा डिसेंबरच्या अखेरीस थंडी जास्त असते. यंदा मात्र डिसेंबरअखेरीस त्सुनामी संकटामुळे हवामानात झालेल्या बदलांमुळे काही काळ ढगाळ, पावसाळी वातावरण होते. या काळात देशाच्या दक्षिण आणि उत्तर भागांत पावसाच्या सरी पडल्या.

त्यामुळे थंडी कमी प्रमाणात जाणवत होती. आता दोन दिवसांपासून अचानक वाढलेल्या थंडीचा परिणाम शहर आणि परिसरातील रहदारीवरही दिसतो आहे.

 
</text>
</doc>
