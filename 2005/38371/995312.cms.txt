<doc>
<docno>995312.cms.txt</docno>
<text>
 
महामुंबई: मुंबई टाइम्स
मुंबईकर आणखी गारठणार!
[ Wednesday, January 19, 2005  05:29:23 pm]


प्रवीण मुळ्ये

कुलाबा वेधशाळेत मंगळवारी रात्री मुंबईचं तापमान '14 अंश सेल्सिअस ' इतकं नोंदलं गेलं. यंदाचं हे सर्वात कमी तापमान होतं. येत्या दोन दिवसांत रात्रीचं तापमान आणखी कमी होण्याची शक्यता वेधशाळेनं वर्तवली आहे. त्यामुळे थंडीच्या ' लाटे ' शी मुंबईकरांना मुकाबला करावा लागण्याची चिन्हं आहेत.

सुट्टीत काश्मीरच्या बर्फात खेळायला मिळावं, असं अनेक मुंबईकरांचं स्वप्न असतं. हा आनंद लुटणं शक्य नसलं तरी, खुद्द मुंबईतल्याच गारठ्याचा मनसोक्त आनंद गेले काही दिवस मुंबईकर उपभोगताहेत. मुंबईत कसली आलीय थंडी ? असं म्हणत तोंडं वेंगाडणारे चेहरे नकळत शेकोटीचा आसरा घेत असल्याचं सध्या बघायला मिळतंय.

कोणत्याही अडथळ्याशी मुकाबला करत सतत धावणाऱ्या मुंबईकरांना गुलाबी थंडीनं आपलं टाइमटेबल बदलणं भाग पाडलंय. शाळा-कॉलेजातच नव्हे, तर ऑफिसमधल्या ' स्वाइपिंग ' पासून हजेरीबुकावरही गेल्या दोन दिवसांपासून गारठ्याचा इम्पॅक्ट जाणवू लागलाय. मफलर्स आणि कानटोपीपर्यंतची ' विंटर कलेक्शन ' ची परेड रस्त्यावर दिसू लागली आहे.

सकाळी लोकल ट्रेनचा ' दरवाजा ' पकडण्यासाठी चालणारी झटापट थांबली आहे. हवा खाण्यासाठी सदैव सताड उघड्या असलेल्या बेस्ट बसेस आणि ट्रेनमधील खिडक्यांनीही गारव्याचा धसका घेतलाय. बाइक्सवरून सुसाट वेगात हायवेवरून जाणाऱ्यांची संख्याही गोठली आहे. रात्री गस्तीवर असणाऱ्या पोलिसांनाच गारठवणाऱ्या थंडीनं ' र्कफ्यू ' वर पाठवलं आहे. ठिकठिकाणच्या सिक्युरिटी गार्ड्सनाही शेकोटीचा आधार घेणं भाग पडत आहे.

दिवसा नोकऱ्या करून नाइटला जोरात भाडी मारणाऱ्या रिक्षा आणि टॅक्सीवाल्यांचा मीटरही पडेनासा झाला आहे. फिटनेससाठी नियमित जॉगर्स पार्कांत हजेरी लावणाऱ्यांनाही थंडीनं खिळवून ठेवलं आहे. कित्येकांनी तर मॉनिर्ंग आणि नाइट वॉकलाच रजा देऊन टाकली आहे. या थंडीच्या गुलाबी रंगानं प्रेमी युगुलं मात्र अधिकच चार्ज झाल्याचं पाहायला मिळतंय. संध्याकाळी नरिमन पॉइण्ट ते बॅण्डस्टॅण्ड वा अगदी उपनगरांतल्या खास ठिकाणी अशी रोमांचक दृश्य पाहायला मिळत आहेत.

' क्या सही ठंडी है यार ' असं म्हणत चहा टपऱ्यांलगत गप्पांचे फड जमू लागलेत. हुडहुडी शमवण्यासाठी ' और एक बहाना ' मिळालेल्या अनेकांनी बरचा रस्ता धरायला सुरुवात केली आहे. बुजुर्ग मंडळींच्या गप्पांतही थंडीचाच प्रभाव दिसतोय. ' थंडी में भी गमीर् का एहसास... ' असं म्हणणाऱ्या स्वेटर्सच्या जाहिरातीतून पब्लिकला आपल्याकडे खेचण्यासाठी विविध शक्कल लढवणाऱ्यांचा जीव स्वेटर खरेदीसाठी लोटलेल्यांच्या गदीर्मुळे भांड्यात पडलाय. हजारो मैल अंतर कापून हिमाचल प्रदेशातून स्वेटर विक्रीसाठी मुंबईत आलेल्यांचे चेहरेही खुलले आहेत. पण त्यामुळे स्वेटर्सचा भावही आपोआपच ' हॉट ' झाले आहेत.

हवामान खात्याचे अंदाजही यंदाच्या थंडीनं गारठले आहेत. उत्तरेकडून येणाऱ्या हवेतील चढ-उतारामुळे वेदर पॅटर्न बदलतो. उत्तरेकडून आलेल्या हवेतली थंड आणि कोरड्या हवेमुळे मुंबईत सध्या थंडीची लाट आल्याचं कुलाबा वेधशाळेनं सांगितलं आहे. काश्मीरमध्ये पडणारा बर्फ व उत्तरेकडची कडक थंडीची लाट याचाही मुंबईचं तापमान 14 अंश सेल्सिअसपर्यंत खाली येण्याशी संबंध असल्याचंही वेधशाळेच्या अधिकाऱ्यांचं म्हणणं आहे. थंडीची ही लाट आता दक्षिणेकडे सरकत असल्यामुळे मुंबईतील तापमानाचा पारा दोन दिवसांनंतर मात्र आणखी खाली जाणार नाही, असं कुलाबा वेध्घ्शाळेचं म्हणणं आहे.

मुंबईला लाभलेल्या समुद किनाऱ्यामुळे हवेच्या दशा व दिशांवर येथील तापमान अवलंबून असतं. त्यामुळे मुंबईत थंडीचं वास्तव्य किती काळ असेल, याविषयी आताच अंदाज वर्तवणं शक्य नाही. तरीही दोन-चार दिवसांनंतर दिवसाचं तापमान 31 अंश व रात्रीचं तापमान 19 अंश सेल्सिअसपाशी स्थिरावेल आणि मग ते पारा पुन्हा वरवर चढू लागेल, असा कुलाबा वेधशाळेचा अंदाज आहे. पण मुंबईच्या शहर भागापेक्षा उपनगरांतील वातावरणात काही काळ अधिक गारवा जाणवत राहील, असंही हवामान खात्यातफेर् स्पष्ट करण्यात आलंय.

मुंबईत सर्वात कमी तापमानाची नोंद 22 जानेवारी 1962 मध्ये ( 7.5 अंश सेल्सिअस) झाली होती.यंदाच्या हिवाळ्यात 2 जानेवारी रोजी सर्वात कमी म्हणजेच 15.1 अंश सेल्सिअस इतके तापमान नोंदवले गेले होते.

 
</text>
</doc>
