<doc>
<docno>995310.cms.txt</docno>
<text>
 
महामुंबई: मुंबई टाइम्स
भय्याला दिली ओसरी, भय्या हात-पाय पसरी!
[ Wednesday, January 19, 2005  05:28:22 pm]


अंजली खमितकर

केवळ मुंबईतच नाही तर महाराष्ट्राच्या वेगवेगळ्या भागांमध्ये आणि पुणे, कोल्हापूर यासारख्या शहरांमध्ये आता उत्तर भारतीयांचं आक्रमण व्हायला लागलं आहे. कोकण रेल्वेमुळे कोकणातही भय्ये येऊ लागले आहेत, हे पाहून ज्येष्ठ नाट्यकमीर् मच्छिंद कांबळी यांनी आता ' भय्याला दिली ओसरी, भय्या हातपाय पसरी ' या थीमवर एक नाटक रंगमंचावर आणण्याचं ठरवलं आहे. मच्छिंद कांबळी यांनीच ही माहिती या प्रतिनिधीला दिली.

जागोजागी जाऊन भाषणं ठोकणं आणि लोकजागृती करणं, हे प्रत्यक्षात शक्य नसल्यानं लोकरंजनाच्याच माध्यमातूनच जागृती करण्याचा आपला प्रयत्न राहील, असं कांबळी म्हणाले. या आधी ' येवा कोकण आपलाच असा ' या नाटकाच्या माध्यमातून कोकणी माणसांची दु:खं, नोकरीच्या शोधार्थ कोकणातून शहरात येणारा भला मोठा चाकरमान्यांचा लोंढा, कोकणातले बंद पडलेले पारंपरिक उद्योग, ओसाड पडलेली शेती, अशा विषयांची मांडणी करून ' गावाकडं चला ' असा संदेश या नाटकातून देण्याचा प्रयत्न केला होता.

कोकणच्या या चाकरमान्यांना उत्तर भारतीयांच्या संकटाला तोंड द्यावं लागत आहे. हे संकट तसं जुनंच असलं तरी त्याची तीव्रता मराठी माणसाला बऱ्याच उशीरा लक्षात येऊ लागली आहे. गावाकडून शहरात आलेल्या या चाकरमान्यांवर उत्तर भारतीयांनी घाला घालण्यास सुरुवात केल्यामुळं त्यांना पळायलाही ' भुई ' राहिलेली नाही. त्यामुळं त्यांच्याविरुद्ध आता आवाज उठवणं अत्यावश्यक झालं आहे, असं मच्छिंद कांबळी यांचं म्हणणं आहे.

' भय्याला दिली ओसरी, भय्या हात-पाय पसरी ' या विषयाच्या मांडणीविषयी बोलताना ते म्हणाले की, एका अस्सल मराठी माणसांच्या सोसायटीत एक पोटाथीर् भय्या इस्त्रीवाला म्हणून येतो. तिथं तो एक दुकान टाकतो आणि आपल्या रोजी- रोटीचा धंदा सुरू करतो. मराठी माणूस उदात्त भावनेनं त्याला आश्रय देतो. ' उंटाला मान घालायला दिली तर तो तंबूच काबीज करतो ' या उक्तीप्रमाणे तो सोसायटीतल्या खोल्या विकत घ्यायला सुरुवात करतो. गावाकडून आपल्या इतर भाईबंदांना बोलावून त्यांना तिथं आश्रय देण्यास सुरुवात करतो. मराठी माणसांच्या त्या सोसायटीत मराठीपणाचा मागमूसही राहत नाही. तो भूखंड एका धनदांडग्याला विकला जातो आणि तिथं आलिशान इमारत उभी राहते.

उत्तर भारतीयांच्या आक्रमणाची जाणीव 10-12 वर्षांपूवीर्च झाली होती. ज्या ठिकाणी याविषयीची व्यथा मांडता येईल, तिथं ती मांडत राहिलो. भाषावार प्रांतरचना आणि घटनेनुसार प्रत्येक भारतीयाला कोठेही जाऊन राहण्याचा अधिकार असला तरी, प्रत्येकानं आपल्याच घरात राहिलं पाहिजे. दुसऱ्यांच्या घरात किती डोकवावं यालाही काही मर्यादा आहेत. त्यामुळं घरातल्याच माणसांना जगणं मुश्किल झालं आहे, मच्छिंद कांबळी म्हणतात.

अनेक क्षेत्रात या उत्तर भारतीय लोकांनी आपला ठिय्या जमवला असल्याचं सांगून कांबळी म्हणाले की, रखवालदारापासून ते धनिक बिल्डरपर्यंत याच लोकांची लॉबी मुंबईत आता पाहायला मिळत आहे. आथिर्क राजधानी असलेल्या मुंबईत अंगावल्या फाटक्या कपड्यानीशी हातात लोटा घेऊन आलेले हे उत्तर भारतीय गावाकडं परतताना मात्र धनाने भरलेले हंडे घेऊन जातात आणि मराठी माणूस केवळ बघ्याची भूमिका घेतो, अशी खंतही कांबळी यांनी व्यक्त केली.

निरनिराळ्या राजकीय पक्षांनी या प्रकाराविरुद्ध आवाज उठवण्याचा प्रयत्न केला आहे. पण मराठी माणूस अद्यापही डोळे झाकून शांत बसला आहे. ही गोष्ट तो गंभीरपणानं घ्यायलाच तयार नाही. मुंबई हे कुबेराचं आगार आहे हे उत्तर भारतीयांना समजतं, पण आपल्या लोकांच्या कानी-कपाळी ओरडूनही त्यांना ते कळत नाही, ही शोकांतिका असल्याचं ते म्हणतात.

उत्तर भारतीयांची कमी पैशात भरपूर कष्ट करण्याची तयारी असते. मराठी माणूस ज्या ठिकाणी पोहोचला नाही, त्याठिकाणी हे लोक कमी काळात पोहोचले आहेत. दारापर्यंत येणारी सुखं कोणाला नको असतात ? नेमका हाच वीकपॉइण्ट लक्षात घेऊन घाऊक बाजारातून भाजी किंवा एखादी जीवनावश्यक वस्तू टोपलीत घालून हे लोक दारोदार जातात. दोन पैसे जास्त गेले तरी त्याला चालतं, पण बाजारात खरेदीसाठी जाण्याचा खर्च वाचतो, या भावनेनं मुंबईकरांनी यांना जवळ केलं आणि त्यांची मुळं स्थिरावायला खत पाणी घातलं, असं त्यांचं म्हणणं.

' आमची मुंबै ' करणाऱ्यांनी कोकण रेल्वे मागून घेतली. मुंबईत ' चाकरी ' करणारी आणि सणासुदीला कोकणात ' माना ' नं जाणारी ही ' चाकरमानी ' माणसं आहेत. त्यांच्या कोकणातल्या जमिनीही आता या उत्तर भारतीयांनी बळकवायला सुरुवात केली आहे. कोकणातल्या तरुणांनी या उत्तर भारतीयांना आपल्या जमिनी न विकता स्वत:च त्या ठिकाणी उद्योग उभारावेत, असं आवाहनही मच्छिंद कांबळी यांनी कोकणात झालेल्या विभागीय नाट्य संमेलनाच्या वेळी केलं होतं.

 
</text>
</doc>
