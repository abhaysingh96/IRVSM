<doc>
<docno>995308.cms.txt</docno>
<text>
 
महामुंबई: मुंबई टाइम्स
गानकोकिळेच्या आठवणींचा आल्बम
[ Wednesday, January 19, 2005  05:26:51 pm]


अमित भंडारी

' मला बाबा खूप चांगले आठवतात... पहाटे लवकर उठून येरझाऱ्या घालणारे! त्यांनी कधी मारलेलं आठवत नाही. काही चुकलं, की ते ओरडण्यापूवीर्च आम्हा साऱ्यांचे डोळे भरून यायचे, मग ते म्हणायचे, कळलं, आता काय मी बोलणार होतो ? असं म्हटल्यावर आम्ही उड्या मारत तिथून निघून जायचो. एकदा बाबांना गाताना ऐकल्यावर दुसऱ्या दिवशी पहाटे त्यांनी उठवलं आणि तंबोरा काढायला लावला. बाबा इतका सुंंदर तंबोरा लावायचे, की त्यांचा हात फिरताच तंबोरा लागायचा. पहिल्यांदा एक चीज शिकवली ती पुरिया धनश्रीतली!

बाबांना गाताना ऐकल्यानं माझ्या तोंडी ते बोल बसले. बाबा बऱ्याचशा चीजा मग गणूमामाला म्हणून दाखवायचे. मग मी बाबांकडे हट्ट करायचे, की गणूमामाला येत नसलेल्या चीजा मला शिकवा! मग बाबांनी शिकवलेल्या चीजा गणूमामासमोर म्हणायला गेलं, की त्याला त्या माहीत असत... त्यामुळे बाबांनी फसवलं, असं वाटून हिरमुसून जायचो... लता मंगेशकर स्मृतींची पानं चाळत असतात पं. हृदयनाथ मंगेशकर यांच्यासह! हा संवाद सुरू राहतो तो , ' मैत्र जिवांचे ' या त्यांच्या आगामी डॉक्युफिक्शन-आल्बममध्ये!

आरती प्रभू, सुरेश भट, ग्रेस अशा कवींच्या गीतांना पं. हृदयनाथांनी स्वरसाज चढवला आहे आणि लतादीदींच्या आवाजातली ही सहा नवी गाणी ऐकण्याचा योग रसिकांना लाभणार आहे. या गाण्यांचा व्हिडीओही पाहायला मिळणार आहे. गजेंद अहिरेने हा आल्बम दिग्दशिर्त केला आहे. दीनानाथ मंगेशकर यांच्या स्मृतिदिनी हा आल्बम श्रोत्यांसमोर येत आहे.

भावाबहिणीच्या संवादासोबत आरती प्रभूंबद्दल कविवर्य शंकर वैद्य, सुरेश भट यांच्याबद्दल ज्येष्ठ समीक्षक द.भि. कुलकणीर् आणि ग्रेसबद्दल दस्तुरखुद्द हृदयनाथ आदींच्या आठवणींचा संग्रह यात आहे. ' घन पंख मयुरा ', ' भय इथले संपत नाही मज तुझी आठवण येते ', ' ही निकामी आढ्यता का ?', ' नाव आहे चाललेली ', ' उजाडल्यावरी सख्या, निघून जा घराकडे ' आणि ' बघ माझा जीव तुझ्या वाटेवर वणवणेल... ' अशा सहा गाण्यांचा संग्रह या आल्बममध्ये आहे.

या आल्बम आणि डॉक्युफिक्शनचं चित्रिकरण पुणे आणि त्यानजीकच्या परिसरात झालं आहे. गजेंद अहिरे म्हणाला, लताबाईंसोबत काम करण्यातला आनंद वेगळाच आहे. हे आव्हान पेलताना खूपच वेगळा अनुभव मिळाला आहे.

त्यामुळे रिमिक्सच्या धांगडधिंग्यात गुणगुणाव्याशा वाटणाऱ्या गाण्यांचा मोसम पुन्हा एकदा येईल, अशी आशा ' मैत्र जिवांचे ' मध्ये आहे, हे सांगण्याची गरज नाही.

 
</text>
</doc>
