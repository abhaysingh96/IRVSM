<doc>
<docno>995568.cms.txt</docno>
<text>
 
लेख
फास्ट्र ट्रॅक कोर्टांची गरज
[ Wednesday, January 19, 2005  08:57:48 pm]


सेवानिवृत्त व्यक्ती आपल्याला पेन्शन मिळावे म्हणून कोर्टात जातात. त्यांच्या हयातीत न्याय न मिळता तो मृत्यूनंतर मिळाला तर ' जस्टिस डीलेड इज जस्टिस डीनाइड '' असे नाही का होणार ? न्यायदेवता आंधळी असते याचा अर्थ, ती न्याय मागणाऱ्या व्यक्तीकडे न पाहता न्याय देणारी देवता असा असावा!

या संदर्भात '' म्हाडा पेन्शन प्रकरण '' हे एक बोलके उदाहरण देता येईल. या प्रकरणी नागपूरला राहणारे म्हाडा सेवानिवृत्त उच्च न्यायालयात गेले. 1993 साली दाखल करून घेतलेल्या याचिकेवर शासनाकडून ऑक्टो. 2004 पर्यंत प्रतिज्ञापत्र सादर केले जात नाही. या बेफिकीरीला काय म्हणता येईल ?

लोकशाही आघाडी शासनाने एप्रिल 2004 मध्ये ' पेन्शन लोक अदालत ' स्थापन करून सेवानिवृत्तांना विनाखर्च व वकील न नेमताही आपले निवृत्ती लाभाचे प्रश्ान् या अदालतीमार्फत सोडवून घेण्याची उत्तम सोय केली. या अदालतीवर उच्च न्यायालयाचे सेवानिवृत्त न्यायाधीश, शासनाच्यावतीने ' मुख्य सचिव ' दर्जाचे सेवानिवृत्त सनदी अधिकारी व बार कौन्सिलकडून एक ख्यातनाम वकील असे सदस्य आहेत.

या पेन्शन लोक अदालतीपुढे एका म्हाडा कर्मचाऱ्याने सर्व सेवानिवृत्तांचा प्रश्ान् स्वत: वकिलाची मदत न घेता मांडला तर शासन व ' म्हाडा ' यांची बाजू प्रथितयश सरकारी वकिलाने मांडली.

तीन सुनावण्या झाल्या. या प्रश्ान्ी ' म्हाडा ' चे तीन ठराव होऊनही निर्णय न घेता प्रश्ान् नुसता चचेर्च्या घोळात ठेवल्याचे पेन्शन अदालतीच्या सदस्यांच्या लक्षात आले. शासनाने ठराविक कालमर्यादेत निर्णय न घेतल्यास पेन्शन अदालतीला निदेर्श द्यावे लागतील, असे त्यांनी स्पष्ट सुचवूनही शासनाने आपली उदासीनता सोडली नाही. म्हणून शेवटी या पेन्शन लोक अदालतीने ' म्हाडा ' चा ठराव निश्चित कालमर्यादेत ( 30/11/2004) अमलात आणावा व 2500 हून अधिक सेवानिवृत्तांपैकी हयात 1500 व्यक्तींना पेन्शन अदा करावे, असे निदेर्श दिले. यावर शासनाचाच एक विभाग या ' पेन्शन लोक अदालती ' ला असे निदेर्श देण्याचा अधिकार नाही, म्हणून आव्हान देऊन, अनेक वर्षांनंतर ' म्हाडा ' सेवानिवृत्तांना ' पेन्शन लोक अदालती ' च्या माध्यमांतून मिळालेला न्याय रोखून धरतो, याला काय म्हणता येईल ?

स्वत: बेफिकीरी दाखवून प्रश्ानवर निर्णय घ्यायचा नाही व त्रयस्थ अशा लोक अदालतीने दिलेल्या निर्णयास , ' त्यांना अधिकार नाही ' म्हणत आव्हान देऊन न्याय मिळू द्यायचा नाही ; म्हणजे '' शासनाचे सनदी अधिकारी म्हणतील तोच खरा न्याय '' असे या प्रकाराला म्हणावे लागेल. न्याय मागणाऱ्याला त्याच्या हयातीत वेळेवर न्याय मिळायला नको का ?

जामीन देऊ न शकणारे असे असंख्य आरोपी, आरोपपत्र न ठेवता भारतात वर्षानुवषेर् कच्च्या कैदेत आहेत, हे पाहता फास्ट्र ट्रॅक कोर्टांची भारतात सर्वच राज्यांत गरज आहे, असे वाटते.

सुरेश केरकर

 
</text>
</doc>
