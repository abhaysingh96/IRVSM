<doc>
<docno>994496.cms.txt</docno>
<text>
 
महाराष्ट्र
हा निसर्गाचा संकेत असू शकतो!
[ Wednesday, January 19, 2005  12:13:01 am]


म. टा. प्रतिनिधी

ठाणे : कोरड्या विहिरी आणि काही शेतांत अचानक आलेले पाणी हा जलस्तरातील बदल हा आजूबाजूच्या क्षेत्रात मोठ्या प्रमाणावर झालेल्या खाणकामाचा परिणाम असावा, असे भूगर्भतज्ज्ञांनी म्हटले आहे.

भिवंडी तालुक्यातील तळवली गावातील बोडीची, कोलाडी, फातिमा या वर्षानुवषेर् कोरड्या असलेल्या विहिरी 14 जानेवारीच्या पहाटेपासून पाण्याने भरू लागल्या. तीन कोरड्या विहिरी आणि एक 260 फूटी बोअरवेलला तर पाणी आलेच आहे, शिवाय आसपासच्या शेतांमध्येही पाणी शिरले आहे.

जोशी-बेडेकर कॉलेजमधील भूगोल विभागाचे प्रमुख आणि भूर्गभ हालचालींच्या क्षेत्रातील तज्ज्ञ पी. जी. शिंदे यांनी ही घटना म्हणजे निसर्गाचा ' सिग्नल ' असल्याची शक्यता व्यक्त केली. हा प्रकार निश्चितपणे भूकंप झाल्यानंतर घडलेला आहे. तसा भूकंप झाला होता का हे तपासून पाहण्यासाठी खडीर्ला भातसा धरणाजवळ कायमस्वरुपी बसवण्यात आलेल्या भूकंपमापन यंत्रातील 13 व 14 तारखेच्या आसपासच्या नोंदी पाहायला हव्यात. त्यावरून काही अर्थबोध होऊ शकतो. भिवंडीत भूर्गभात हालचाल झाली असावी. कारण हा प्रदेश मुंबई प्लेटमध्ये मोडतो. तेथे उभ्या आडव्या हालचाली झाल्या की पाण्याची पातळी वाढण्याचे किंवा कमी होण्याचे प्रकार घडत असतात. ज्या अथीर् पाण्याची पातळी वाढली आहे त्याअथीर् उभ्या हालचाली झाल्या असाव्यात, असे मतही शिंदे यांनी व्यक्त केले.

 
</text>
</doc>
