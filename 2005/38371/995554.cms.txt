<doc>
<docno>995554.cms.txt</docno>
<text>
 
अर्थव्यवहार
देना बँकेची समभाग विक्री
[ Wednesday, January 19, 2005  08:46:15 pm]


म. टा. व्यापार प्रतिनिधी

मुंबई : मध्यम आकाराची सार्वजनिक बँक असलेल्या देना बँकेने दुसऱ्या समभाग विक्रीची घोषणा केली असून यात आठ कोटी समभागांची विक्री करण्यात येणार आहे. प्रत्येक समभागांची किंमत 27 रुपये आहे. समभागांची विक्री 24 जानेवारीला खुली होणार असून 29 जानेवारी विक्री बंद होणार आहे.

बँकेचे अध्यक्ष व व्यवस्थापकीय संचालक अनिल खंडेलवाल यांनी समभाग विक्रीविषयी माहिती देताना सांगितले की, समभाग विक्रीद्वारे 216 कोटी रुपयांचा निधी उभारला जाईल. बँकेच्या विस्तारीकरणाच्या योजनेसाठी हा निधी वापरला जाईल. खातेधारकांना बँकेच्या शाखांतून, एटीएमद्वारे तसेच ऑनलाईन सुविधा अधिक उत्तम रितीने देण्याच्या हेतूने विस्तारीकरण करण्यात येणार आहे. याचबरोबर ग्राहकांसाठी कर्ज आणि ठेवींच्या विविध योजना उपलब्ध करण्यात येतील. बँकेचा एकूण व्यवसाय सप्टेंबर 2004 पर्यंत 29 हजार कोटी रुपयांपर्यंत पोहचला आहे.

 
</text>
</doc>
