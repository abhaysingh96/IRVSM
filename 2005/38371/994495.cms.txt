<doc>
<docno>994495.cms.txt</docno>
<text>
 
देश-विदेश
'पेट्रोल एजन्सी घेणाऱ्या खासदारांनी राजीनामा द्यावा'
[ Wednesday, January 19, 2005  12:12:26 am]


म. टा. विशेष प्रतिनिधी

नवी दिल्ली : पेट्रोलियम पदार्थांच्या विक्री अथवा वितरणाची एजन्सी मिळवणाऱ्या खासदारांनी खासदारकीचा राजीनामा दिला पाहिजे, अशी शिफारस दोन माजी न्यायमूतीर्ंच्या उच्चस्तरीय समितीने केली आहे. दोन वर्षांपूवीर् सवोर्च्च न्यायालयाने ही समिती नियुक्त केली होती.

पेट्रोल पंप चालवणे तसेच पेट्रोलियम पदार्थांची विक्री अथवा वितरण करणे यांसाठी विक्रेता अथवा वितरकाने नियमानुसार पूर्णवेळ द्यायला हवा. खासदार वर्षातले सहा महिने संसदेच्या आणि संसदीय समित्यांच्या कामकाजात व्यस्त असतात. त्यामुळे नियमानुसार पूर्णवेळ देणे त्यांना शक्य नाही. नोकरांकरवी सारा कारभार ते चालवतात. त्यासाठी नियमानुसार एजन्सी की खासदारकी, याची निवड खासदारांनी केली पाहिजे, असे या शिफारशीचे सूत्र आहे.

सवोर्च्च न्यायालयाने 12 डिसेंबर 2002 रोजी नियुक्त केलेल्या याच समितीने पेट्रोलियम उत्पादनांच्या विक्री आणि वितरणाच्या 409 पैकी 296 एजन्सीज्चे वाटप रद्द करण्याची शिफारस केली होती. समितीच्या अहवालाच्या आधारे पेट्रोलियम मंत्रालयाने सवोर्च्च न्यायालयात मंगळवारी सादर केलेले प्रतिज्ञापत्र न्यायालयाने दाखल करून घेतले आणि सुनावणी चार आठवडे पुढे ढकलली.

पेट्रोलियम मंत्रालयाने यापूवीर् झालेल्या चुकीच्या वाटपाबाबत समितीने केलेल्या शिफारसींचा स्वीकार केला आहे. न्यायालयात दाखल केलेल्या प्रतिज्ञापत्रात त्याचा उल्लेख करताना मंत्रालयाने म्हटलेे की, उच्चस्तरीय समितीने ज्या 296 वाटपांना रद्द करण्याची सूचना केली, त्यापैकी ज्या भूखंडांची मालकी तेल कंपन्यांची आहे असे पंप स्वत: कंपन्यांनी चालवावे अथवा नजिकच्या कायदेशीरदृष्ट्या वैध वितरकाकडे त्याचे व्यवस्थापन सोपवावे. ज्या भूखंडांची मालकी एजन्सी मिळवलेल्या मालकांची होती, त्यांनी असे भूखंड तेल कंपन्यांना रितसर हस्तांतरीत करण्यास नकार दिल्यास कंपन्यांना अशी केंदे बंद करण्याखेरीज पर्याय उरणार नाही. समितीने ज्या एलपीजी गॅस आणि रॉकेल वितरकांचे वाटप रद्द केले आहे, त्याचाही पेट्रोलियम मंत्रालयाने स्वीकार केल्याचे प्रतिज्ञापत्रात नमूद करण्यात आले आहे.

तथापि समितीने लोकांची गैरसोय होऊ नये याकडेही लक्ष दिले आहे. पेट्रोल पंप अथवा पेट्रोलियम पदार्थांचे एखादे विक्री केंद चुकीच्या वाटपामुळे अथवा विशेष कारणांनी बंद पडल्यास नवे विकेते अथवा वितरक नेमण्याच्या धोरणानुसार त्याची पूर्तता करण्यात यावी अशी शिफारसही उच्चस्तरीय समितीने केल्याचे मंत्रालयाद्वारे सादर केलेल्या प्रतिज्ञापत्रात म्हटले आहे. न्यायालयाने प्रतिज्ञापत्रावर सरकारचे म्हणणे ऐकून घेतल्यानंतर, सुनावणी चार आठवडे पुढे ढकलली.

 
</text>
</doc>
