<doc>
<docno>995565.cms.txt</docno>
<text>
 
धावते जग
वदीर्तील मुजोरीला जरब
[ Wednesday, January 19, 2005  08:55:27 pm]


उपअधीक्षक दर्जाच्या अधिकाऱ्यासह 11 पोलिसांना एका संशयित आरोपीच्या हत्येच्या गुन्ह्यासाठी जन्मठेपेची शिक्षा ठोठावून मुंबई हायकोर्टाच्या नागपूर खंडपीठाने वदीर्तील गुंडगिरीला जरब बसवण्याचा प्रयत्न केला आहे.

पोलिस कोठडीत गुन्ह्याच्या तपासाच्या नावाखाली संशयित आरोपींना मारहाण करणे, हा देशभरातील पोलिस ठाण्यांतील रिवाज आहे. ज्या संशयितांवर बेभानपणे हात चालवला जातो, ते प्रामुख्याने जात, आथिर्क स्तर, समाजातील पाठबळ या सर्वच बाबतींत दुर्बळ स्तरांतील असतात.

त्यांच्या वतीने जाब विचारायला ना कोणी पुढारी येतो, ना वकील. या मारहाणीत ' अपघाता ' ने संशयितांचा बळीही जातो. अशावेळी पोलिसांमधील भ्रातृभाव गुन्हा दडपण्यास कामी येणार, याचीही खात्री पोलिसांना असते. त्यामुळे आंदोलने वा प्रसार माध्यमांचे दडपण यामुळे कोठडीतील संशयास्पद मृत्यूची चौकशी करणे भाग पडले, तरी गुन्हा सिद्ध होण्यास आवश्यक ते पुरावे मिळणार नाहीत, हा विश्वास त्यांना असतो.

वर्धा जिल्ह्यातील आवीर् पोलिस ठाण्यात पोलिसांनी याच विश्वासातून दिलीप घोसाळे या संशयिताला बेदम मारहाण केली. ही घटना 1987 सालातील. घोसाळे ब्रिटिशांनीच ' गुन्हेगारी जमात ' असल्याचा शिक्का मारलेल्या पारधी जमातीचा. स्वातंत्र्याला अर्धशतक उलटून गेले तरी समाजाच्या आणि पोलिसांच्या या जमातींविषयीच्या विकृत मानसिकतेत बदल झालेला नाही.

परिणामी आवीर् परिसरात पडलेल्या दरोड्याच्या चौकशीसाठी घोसाळे या पारधी समाजातील इसमाला ताब्यात घेऊन जबर मारहाण करताना आपण कायदा हातात घेतो आहोत, असे या पोलिसांच्या मनातही आले नसले तर नवल नाही. घोसाळेचा मृत्यू झाल्याचे लक्षात आल्यावर, त्याला आंध्र प्रदेशाच्या सीमेवरील जंगलात पुरण्यात आले आणि तो पोलिस कोठडीतून पळाल्याची कहाणी रचण्यात आली.

चौकशीसाठी ताब्यात घेतलेल्या व्यक्तीच्या कोणत्या हक्कांची राखण करावी, याचे धडे पोलिसांना दिले जात असतीलच, तर त्याचा अनुभव येत नाही. मात्र कोठडीत गुन्ह्याची खरीखोटी कबुली मिळवण्यासाठी मारहाण कशी करावी आणि संशयिताचा जीव गेल्यास त्यावर पांघरूण घालण्यासाठी पुरावे नष्ट करून कोणती कहाणी रचावी, याचे मात्र प्रशिक्षण पोलिसांना दिले जात असावे.

त्यामुळेच घोसाळे असो की ख्वाजा युनूस, पोलिसांची कहाणी सारखीच असते. गुन्ह्याचे पुरावे नष्ट करण्यात वरिष्ठ पोलिस अधिकारीही सामील असल्यामुळे , 1996 साली सेशन्स कोर्टात सर्व आरोपी सुटले, तोवर सर्व ' रीती ' प्रमाणे झाले होते. हायकोर्टाने खाकी वदीर्तील गुन्हेगारांचा विश्वास फोल ठरवला आणि घोसाळेच्या हत्येनंतर 18 वर्षांनी का होईना, पोलिसांना जन्मठेपेसारखी कठोर शिक्षा ठोठावली.

अर्थात दशक-दोन दशकातून घडणारा असा एखादा अपवाद हाच नियम होत नाही, तोवर खाकी वदीर्तील गुंडगिरीला जरब बसणे कठीण आहे.

 
</text>
</doc>
