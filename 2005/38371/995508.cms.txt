<doc>
<docno>995508.cms.txt</docno>
<text>
 
महाराष्ट्र
प्रा. कळसे प्रकरणी राज्यव्यापी आंदोलनाचा इशारा
[ Wednesday, January 19, 2005  08:06:01 pm]


म. टा. वृत्तसेवा

रत्नागिरी : चिपळूणमध्ये आयोजित करण्यात आलेल्या कार्यक्रमात मुंबई विद्यापीठाचे कुलगुरु विजय खोले यांच्यासमोर विषप्राशन करून आत्महत्या करण्याचा प्रयत्न करणारे येथील गोगटे-जोगळेकर महाविद्यालयाचे बडतर्फ प्राध्यापक वैजनाथ कळसे यांना न्याय न मिळाल्यास ' बामसेप ' तफेर् राज्यव्यापी आंदोलन करण्यात येईल, अशा इशारा बहुजन समाज पक्षाने दिला आहे.

केवळ दलित असल्याने कळसे यांच्यावर अन्याय होत असल्याचा आरोप करीत बहुजन समाज पक्षाने मुंबई विद्यापीठाच्या रत्नागिरी विद्यापीठ उपकेंदाबाहेर मंगळवारी जोरदार निदर्शने केली.

बसपचे जिल्हाध्यक्ष राजेंद आयरे यांच्या नेतृत्वाखाली झालेल्या या निदर्शनांनंतर विद्यापीठाचे संघटक सावंत यांना बसपच्या शिष्टमंडळाने निवेदन सादर केले.

कळसे हे दलित आहेत, या एकमेव कारणामुळे त्यांच्यावर अन्याय होत असून त्यासाठी संंबंधित महाविद्यालयाचे प्राचार्य तसेच संस्थाचालकांवर कायदेशीर कारवाई करण्यात यावी, अशी मागणी निवेदनात करण्यात आली आहे.

कळसे यांनी प्राचार्यपदावर दावा सांगितल्याने विद्याथीर् संघटनेला त्यांच्या विरोधात उभे करण्यात आले...त्यांना नीट शिकवता येत नसल्याचे खोटेनाटे आरोप करण्यात आले.

सत्यशोधन समितीच्या शिफारशीनुसार कारवाई होण्याची चिन्हे दिसू लागताच संस्थेने कोर्टात धाव घेतली, व स्थगिती मिळवली. या साऱ्या प्रकरणात वकील नियुक्त न करता मुंबई विद्यापीठ गप्प बसले आहे, असा आरोपही आंदोलनर्कत्यांनी केला आहे.

कळसे यांच्यावरील उपचारांचा खर्च विद्यापीठीने केला नसून बसपच तो करीत आहे, असा दावा करून, या प्रकरणी कुलगुरुंनी लोकांची दिशाभूल चालवल्याचाही आंदोलनर्कत्यांचा आरोप आहे.

 
</text>
</doc>
