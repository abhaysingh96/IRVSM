<doc>
<docno>995585.cms.txt</docno>
<text>
 
महाराष्ट्र
कडाक्याच्या थंडीने नाशिककर गारठले; दाक्ष, कांद्याला धोका
[ Wednesday, January 19, 2005  09:29:02 pm]


म. टा. प्रतिनिधी

नाशिक : नाशिकमधल्या तापमानाचा पारा सहा अंशापर्यंत घसरला असून हाडापर्यंत जाऊन पोहोचणाऱ्या थंडीचा अनुभव येथिल रहिवाशी घेत आहेत. हा या हंगामातील तापमानाचा बुधवारपर्यंतचा नीचांक आहे.

गेल्या आठवड्यात आभाळ भरून आल्याने काहीसा थंडीचा अनुभव लोकांनी घेतला होता. मात्र, उत्तर भारतातल्या थंडीचे वारे दोन दिवसांपूवीर् नाशिकमध्ये पोहोचले. आधी रात्री याच वेळी वाहणाऱ्या या बोचऱ्या वाऱ्यांनी आता दिवसही आपलासा केला आहे. त्यामुळे सकाळ- संध्याकाळप्रमाणेच दुपारचेही व्यवहार गारठलेले दिसत आहेत. दिवसभर उबदार लोकरी कपड्यांत लपेटून घेऊनच लोकांचे व्यवहार सुरू होते.

तब्बल अडीच अंशाने घसरत मंगळवारी तापमान 7.6 वर जाऊन पोहोचले. तेव्हाच लोकांना हुडहुडी भरली होती. त्यातही बुधवारी 1.6 अंश सेल्सियसने घट झाली.

हे घसरते तापमान गहू आणि हरभरा या पिकांसाठी उपयुक्त ठरत असले तरी त्यामुळे दाक्ष उत्पादक चिंतेने गारठले आहेत. या अती थंडीमुळे फुगवणीच्या अवस्थेत असलेल्या कोवळ्या दाक्षमण्यांना तडे जाण्याची भीती आहे. तर कांद्यावरही या थंडीमुळे प्रादुर्भाव होण्याची शक्यता आहे.

 
</text>
</doc>
