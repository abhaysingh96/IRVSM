<doc>
<docno>995582.cms.txt</docno>
<text>
 
महाराष्ट्र
झोडगे शिवारात सशस्त्र दरोडा
[ Wednesday, January 19, 2005  09:25:45 pm]


म. टा. प्रतिनिधी

नाशिक : मुंबई-आग्रा महामार्गावरील आणि मालेगाव व धुळ्यादरम्यान झोडगे शिवारातील देसले वस्तीवर बुधवारी पहाटे सशस्त्र दरोडा पडला. त्यात दरोडेखोरांनी पन्नास हजार रुपयांचा ऐवज लुटला आणि एकाला जखमीही केले.

झोडग्यापासून जवळच महामार्गावर चांदणी बियर बारच्या पाठीमागे देसले वस्ती आहे. तेथिल एका बंगल्याच्या जिन्याचे दार तोडून बुधवारी पहाटे प्रवेश केला. त्यांच्याकडे गज आणि सळ्यांसारखी शस्त्रे होती. त्यांनी घरातील देसले कुटुंबीयांना मारहाण करत महिलांच्या अंगावरील दागिने आणि रोख रक्कम गोळा करून पळ काढला. या दरोडेखोरांच्या मारहाणीत वसंत देसले हे जखमी झाले.

 
</text>
</doc>
