<doc>
<docno>994493.cms.txt</docno>
<text>
 
देश-विदेश
19 मुलांना राष्ट्रीय शौर्य पुरस्कार
[ Wednesday, January 19, 2005  12:11:49 am]


वृत्तसंस्था

नवी दिल्ली : ' राष्ट्रीय शौर्य पुरस्कार- 2004' साठी यंदा 19 मुलांची निवड झाली असून त्यांत पाच मुली आणि एका अपंग मुलाचा समावेश आहे. प्रजासत्ताकदिनी त्यांची हत्तीवरून मिरवणूक काढली जाणार आहे.

मजदा (उत्तरांचल), लालथ नझवना ( मिझोराम), बी. साई कुशल ( आंध्रप्रदेश), होतिलाल (मथुरा), खिंगडिनग्लिअना (मिझोराम), प्रियांका ( हरयाणा), महिमा तिवारी (उत्तर प्रदेश), रामदीप सिंग आणि पवन कुमार ( पंजाब), विनोद आर. जैन (कर्नाटक), आर. के. राहुल सिंग (कर्नाटक), गोपाल सिंग सोंडिआ (मध्य प्रदेश), जोन्सी सॅम्युअल, संजन अॅण्टोनी, शिनेय टी. ए. आणि टी. पी. कृष्ण प्रसाद (सारे केरळ) यांना हा पुरस्कार दिला जाणार आहे.

बी. साई कौशल हा आंध्रप्रदेशचा मुलगा अवघा नऊ वर्षांचा आहे. तर होतिलाल या मथुरातल्या मुलाने अपंग असूनही नदीत बुडणाऱ्या महिलेला वाचविण्याचा प्रयत्न केला. दुदैर्वाने ती महिला वाचू शकली नाही. हॅरी चौधरी याने बहिणीला वाचविण्यासाठी आटोकाट प्रयत्न केला.

 
</text>
</doc>
