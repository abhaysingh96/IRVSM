<doc>
<docno>995559.cms.txt</docno>
<text>
 
बहुतांची अंतरे
'ज्येष्ठ नागरिका'च्या वेगवेगळ्या व्याख्या?
[ Wednesday, January 19, 2005  08:49:57 pm]


माझे वय 61 असून महाराष्ट्र शासनाचे पूरकपत्र क्रमांक ओ. प. एच. 2002/ प्र. क्र. 192/ सुधार- 1 दि. 12 जुलै 2004 अन्वये 60 वर्षांवरील नागरिकांना ' ज्येष्ठ नागरिक ओळखपत्र ' योग्य त्या कागदांची पूर्तता करून तहसिलदार ऑफिसमधून महाराष्ट्र शासनाच्या वतीने देण्यात येते. या ओळखपत्राद्वारे एस. टी. महामंडळ, रेल्वे आदी प्रवासामध्ये भाडे सवलत देण्यात येते ; परंतु सरकारी उपक्रमातील महानगर टेलिफोन निगम लि. या संस्थेचे अधिकारी हे ज्येष्ठ नागरिक ओळखपत्र त्यांनी जाहीर केलेल्या टेलिफोन सवलतीसाठी ग्राह्य मानायला तयार नाहीत.

हे ओळखपत्र घेऊन 20 डिसेंबरला चेंबूरच्या महाराणा बिल्डिंगमधील ऑफिसमध्ये गेलो असता, आम्ही 65 वर्षांवरील नागरिकांना ज्येष्ठ नागरिक समजतो, सबब आपणास आमच्या सवलतीचा फायदा देता येणार नाही, असे सांगण्यात आले. महानगर टेलिफोन निगम लि. या संस्थेच्या संबंधित अधिकाऱ्यांनी ज्येष्ठ नागरिकांच्या माहितीसाठी योग्य तो खुलासा करावा ही विनंती.

सी. बी. यादव, कुर्ला, मुंबई.

 
</text>
</doc>
