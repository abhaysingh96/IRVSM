<doc>
<docno>994484.cms.txt</docno>
<text>
 
महामुंबई
सह्यादी वाहिनीवर निमिर्ती प्रक्रियेसह 'गरुडझेप'
[ Wednesday, January 19, 2005  12:01:34 am]


म. टा. प्रतिनिधी

मुंबई : मुंबई दूरदर्शनच्या सह्यादी वाहिनीतफेर् मराठी रंगभूमीवर गाजलेले ऐतिहासिक नाटक ' गरुडझेप ' संपूर्णपणे नव्याने चित्रित करून दाखविण्यात येणार आहे. विशेष म्हणजे या नाटकाची निमिर्ती प्रक्रियाही चित्रित करून तिचे ' मेकिंग ऑफ सपट - गरुडझेप ' या नावाने प्रक्षेपण केले जाणार आहे. अशा प्रकारचा प्रयत्न दूरदर्शनतफेर् प्रथमच केला जात आहे.

मुंबई दूरदर्शनतफेर् विद्युत शहा यांनी ' गरुडझेप ' ची निमिर्ती केली असून त्याचे प्रक्षेपण 29 जानेवारी रोजी दु. 3 ते 4.45 व सायंकाळी 6.15 ते 7 या वेळांत दोन भागांमध्ये केले जाणार आहे. या नाटकाचे मुंबई दूरदर्शनच्या वरळी येथील स्टुडिओत भव्य सेट उभारून सुमारे आठवडाभर चित्रिकरण सुरू होते. याच सुमारास ' मेकिंग ऑफ गरुडझेप ' चेही चित्रण झाले. यावेळी शिवसेनाप्रमुख बाळासाहेब ठाकरे आणि शिवशाहीर बाबासाहेब पुरंदरे यांनी उपस्थित राहून मनोगत व्यक्त केले आहे. त्याचाही अंतर्भाव ' मेकिंग ' मध्ये करण्यात आला आहे. ' गरुडझेप ' च्या तालमींपासून ते सेट उभारण्यापर्यंत आणि ध्वनी-प्रकाश योजनेपासून सगळ्या तांत्रिक बाबींच्या सिद्धतेपर्यंत प्रत्येक गोष्ट कॅमेऱ्याने टिपली आहे. त्यामुळे नाटक उभे राहते तेव्हा त्याच्यामागे काय काय घडत असते, हे पाहणे सर्वसामान्य प्रेक्षकांसाठी रोचक ठरणार आहे. ' मेकिंग ऑफ गरुडझेप ' चे प्रसारण सह्यादी प्रादेशिक वाहिनीवर 24 जानेवारी रोजी सा. 5.30 वाजता व उपग्रह वाहिनीवर 27 जानेवारी रोजी रात्री 9 वाजता केले जाणार आहे.

मंगळवारी पत्रकार परिषदेत मुंबई दूरदर्शनचे संचालक मुकेश शर्मा यांनी ही माहिती पत्रकारांना दिली. ते म्हणाले , ' मी दूरदर्शनच्या संचालक पदावर रुजू झालो तेव्हापासूनच ' गरुडझेप ' नाटक करायचे ठरवले होते. हे नाटक इतके मोठे आहे की ते डब करून राष्ट्रीय वाहिनीवरून हिंदीतही दाखवले जायला हवे. त्यादृष्टीने माझे प्रयत्न सुरू आहेत '

' श्ाीमान योगी ' कार रणजीत देसाई आणि वसंत कानेटकर या दोन मोठ्या नाटककारांनी मिळून लिहिलेल्या या नाटकाचा प्रथम प्रयोग ' चंदलेखा ' या संस्थेतफेर् 31 डिसेंबर 1973 रोजी झाला होता. निर्माते मोहन वाघ यांनी या नाटकाचे पुनरुज्जीवन केले असून ' गरुडझेप ' चे प्रयोग सध्या मराठी व्यावसायिक रंगभूमीवर सुरू आहेत. ख्यातनाम अभिनेते प्रभाकर पणशीकर औरंगजेबाची भूमिका करतात तर कुणाल लिमये हा तरूण नट छत्रपती शिवाजी महाराजांच्या भूमिकेत आहे. पणशीकरांनीच या नाटकाचे दिग्दर्शन केले आहे. या नाटकास पूवीर् श्ाीनिवास खळे यांनी संगीत दिले होते. नव्या आवृत्तीसाठी चंदशेखर गाडगीळ यांनी संपूर्णपणे नवे संगीत दिले आहे.

 
</text>
</doc>
