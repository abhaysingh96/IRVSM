<doc>
<docno>994491.cms.txt</docno>
<text>
 
महामुंबई
राजकीय दबावामुळे कारवाईचा खेळखंडोबा
[ Wednesday, January 19, 2005  12:11:09 am]


म. टा. विशेष प्रतिनिधी

भुदरगड ठेवीदारांच्या पदरी निराशा

मुंबई : बुडीत गेलेल्या भुदरगड पतसंस्थेमध्ये सत्ताधारी आघाडीच्या अनेक बड्या राजकारण्यांचे संबंध उघड झाले असल्यामुळे राज्य सरकारकडून काही कारवाई होण्याची आशा ठेवीदारांनी सोडून दिली आहे. सरकार जाणुनबुजून दुर्लक्ष करत असल्यामुळे ठेवीदारांच्या कृती समितीने आता हायकोर्टात जनहित याचिका दाखल केली असून तेथील घडामोडींकडे आता त्यांचे डोळे लागले आहेत.

सरकारी उदासीनतेत भर पडली आहे धूर्त कर्जदारांनी ठेवीदारांना लुबाडण्यासाठी केलेल्या नव्या युक्त्यांची. गेल्या दोन वर्षांत सुमारे 60 कोटी रुपयांची उलाढाल अशा पद्धतीने झाली असल्याचे समजते. ठेवीदारांच्या मुदतपावत्या ताब्यात घेऊन, त्याच्या बदल्यात ठेवीच्या 30 टक्के रक्कम कर्जदार ठेवीदाराला रोख देतात. त्या बदल्यात ठेवपावत्या सादर करून कर्जदार आपला कर्जाचा बोजा कमी करू लागले आहेत. आश्चर्य म्हणजे अगतिक ठेवीदार आणि कर्जदार यांना एकत्र आणण्याच्या जाहिराती वर्तमानपत्रांत झळकत असूनही राज्यर्कत्यांनी दुर्लक्ष केले.

कर्जदारांमध्ये मोठ्या प्रमाणात राजकीय नेते असल्यामुळे कर्जवसुलीबाबत हेळसांड केली जाते आहे, असा आरोप ठेवीदारांच्या आणि खातेदारांच्या कृती समितीने केला आहे. गेल्या अडीच वर्षांत कोल्हापूर जिल्ह्यांतून 165 कोटी आणि त्यापैकी गारगोटी शाखेतून 100 कोटी रुपयांची कर्जवसुली झालेली नाही, असे समितीच्या पदाधिकाऱ्यांनी सांगितले.

जिल्ह्यातील प्रभावी नेत्यांच्या जवळच्या नातेवाईकांनी सारे नियम धाब्यावर बसवून ही कजेर् घेतली असल्यामुळे सरकारी यंत्रणा त्यांच्याकडे दुर्लक्ष करते आहे, असे पदाधिकाऱ्यांचे म्हणणे आहे.

राजकारण्यांच्या दबावामुळेच पतसंस्थेतील कारभार ढेपाळत असूनही गेली अनेक वषेर् या पतसंस्थेला ' अ ' वर्ग दिला गेला. खरे म्हणजे ही कजेर् देण्याची पद्धत आणि ' अ ' वर्ग देण्यामागची कृती गुन्हेगारी स्वरूपाची असल्यामुळे त्यांची पोलिस चौकशी होणे आवश्यक आहे, असे पतसंस्थेच्या ठेवीदारांचे म्हणणे आहे.

सव्वादोन वर्षार्पूवीर् पतसंस्थेला आथिर्क अडचणीतून बाहेर काढण्याची योजना सहकार आयुक्तांनी तयार केली ; पण राजकीय दबावामुळे कर्जवसुली होऊ शकली नाही. थकीत कर्जदारांना नोटिसा देण्याचे कामही होऊ शकले नाही, असे समितीच्या पदाधिकाऱ्यांनी सांगितले.

कर्ज थकबाकीची रक्कम 200 कोटींच्या वर पोहोचली आहे. बहुतेक ठेवीदार गरीब आणि मध्यमवगीर्य नोकरदार आहेत. कर्मचाऱ्यांची संख्या आठशेवरून साडेतीनशेवर आली आहे.

 
</text>
</doc>
