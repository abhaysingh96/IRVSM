<doc>
<docno>995737.cms.txt</docno>
<text>
 
देश-विदेश
सरकारची डाव्यांशी बजेटपूर्व चर्चा
[ Wednesday, January 19, 2005  11:39:40 pm]


वृत्तसंस्था

नवी दिल्ली : संसदेचे बजेट अधिवेशन महिन्यावर असताना डावे पक्ष आणि सरकार यांच्यात बुधवारी आथिर्क विषयांवर चर्चा होऊन परस्परांचा दृष्टिकोन समजावून घेण्यात आला.

दूरसंचार क्षेत्रातील थेट परकीय गुंतवणुकीतील वाढ आणि कर्मचाऱ्यांच्या पीएफवरील व्याजदरात वाढ करण्याच्या मुद्द्यांवर बैठकीत चर्चा झाली नाही.

पंतप्रधान मनमोहन सिंग, चिदंबरम, संरक्षणमंत्री प्रणव मुखजीर्, संयुक्त पुरोगामी आघाडीच्या अध्यक्ष सोनिया गांधी, मार्क्सवादी कम्युनिस्ट पक्षाचे सरचिटणीस हरकिशनसिंग सुरजित, सीताराम येचुरी, ए. बी. वर्धन चचेर्त सहभागी झाले.

बँकिंग क्षेत्रात सुधारणा करताना ग्रामीण भागांतील कर्जपुरवठा अबाधित राहावा आणि कुणावरही नोकरी गमावण्याची वेळ येऊ नये, असा आग्रह डाव्या पक्षांनी धरला. चलन फुगवट्याचा दर तीन आठवड्यांत 6.4 टक्क्यांवरून 5.7 टक्क्यांवर आल्याबद्दल त्यांनी समाधान व्यक्त केले.

ग्रामीण भागांत एक लाख कोटी रुपयांचा कर्जपुरवठा करण्याचे उद्दिष्ट पूर्ण व्हावे, अशी अपेक्षा येचुरी यांनी व्यक्त केली.

राष्ट्रीयीकृत बँकांची आथिर्क स्थिती सुधारत असताना खासगी बँका बुडणार नाहीत, याचीही खबरदारी घेतली जावी, अशी सूचना त्यांनी केली.

 
</text>
</doc>
