<doc>
<docno>995753.cms.txt</docno>
<text>
 
देश-विदेश
पाक गोळीबाराची चौकशी करणार
[ Wednesday, January 19, 2005  11:51:02 pm]


वृत्तसंस्था

नवी दिल्ली : नियंत्रण रेषेवरील गोळीबार प्रकरणाची चौकशी करण्याचे आश्वासन पाकिस्तानने भारताला दिले आहे.

दोन्ही देशांच्या लष्करी कारवाई महासंचालकांमध्ये याप्रकरणी बुधवारी फोनवरून चर्चा झाली. पाकिस्तानी अधिकाऱ्यांनी सुरुवातीला आपणही गोळीबाराचा आवाज ऐकल्याचे सांगत यामागे पाकिस्तानचा हात असल्याच्या वृत्ताचे खंडन केले. पण भारतीय अधिकाऱ्यांनी त्यांना गोळीबार झालेले स्थान नेमकेपणाने सांगितल्यानंतर त्यांनी या प्रकरणाची चौकशी करण्याचे आश्वासन दिले. पाकिस्तानी लष्कराच्या प्रवक्त्याने मात्र आपल्याकडून गोळीबार झाला नसल्याचा खुलासा केला आहे.

गैरसमज व समन्वयाच्या अभावातून गोळीबार झाला असावा, अशी शक्यता जम्मू-काश्मीरचे मुख्यमंत्री मुफ्ती महंमद सईद यांनी व्यक्त केली आहे.

 
</text>
</doc>
