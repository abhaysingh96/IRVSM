<doc>
<docno>995760.cms.txt</docno>
<text>
 
देश-विदेश
साखर किलोमागे दीड रु.ने स्वस्त
[ Wednesday, January 19, 2005  11:53:53 pm]


वृत्तसंस्था

नवी दिल्ली : भाव आटोक्यात ठेवण्यासाठी केंद सरकारने केलेल्या उपाययोजनांमुळे घाऊक बाजारात साखर किलोला दीड ते पावणेदोन रुपयांनी स्वस्त झाली आहे, असा दावा कृषीमंत्री शरद पवार यांनी केला. पांढरी साखर आयात करण्याची गरज नसल्याचे त्यांनी स्पष्ट केले.

साखरेच्या भावावर नियंत्रण ठेवण्यासाठी अबकारी कर कमी करण्याचा प्रस्ताव नसल्याचा खुलासा त्यांनी केला. यंदाच्या हंगामात साखरेचे 120 लाख टन उत्पादन अपेक्षित आहे. देशवासीयांची गरज पूर्ण करण्यासाठी ते पुरेसे आहे. भारताची साखरेची वाषिर्क गरज 180 लाख टन आहे. 120 लाख टन उत्पादन आणि 85 लाख टनांचा ' बफर स्टॉक ' यामुळे ती पूर्ण होईल, असे ते म्हणाले.

मुंबईत 21 रु. किलो

साखरेचा दर मुंबईत 21 रुपये किलोवर उतरला आहे, असे ' अपना बाजार ' मधून सांगण्यात आले.

 
</text>
</doc>
