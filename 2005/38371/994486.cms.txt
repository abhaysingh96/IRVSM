<doc>
<docno>994486.cms.txt</docno>
<text>
 
महामुंबई
दादरला अनधिकृत दूरध्वनी केंद उद्ध्वस्त
[ Wednesday, January 19, 2005  12:02:43 am]


म. टा. प्रतिनिधी

मुंबई : अनधिकृत दूरध्वनी केंद थाटून परदेशातून येणारे कॉल परस्पर ग्राहकांकडे वळते करून सरकारचा लाखो रुपयांचा महसूल बुडविणाऱ्या चौघांना गुन्हे शाखेच्या अंधेरी युनिटने अटक केली असून दादर येथील हे केंदही उद्ध्वस्त करण्यात आले आहे.

एमटीएनएलच्या गरुडाचे ' क्लोनिंग ' रिलायन्स फोनवर करून एका ' सॉफ्टवेअर ' मार्फत ते इंटरनेटशी जोडण्यात आले होते. परदेशातून येणारे कॉल व्हीएसएनएल, बीएसएनएल यांना फाटा देऊन परस्पर या यंत्रणेच्या माध्यमातून ग्राहकांकडे पोहचते केले जात होते. त्यामुळे सरकारचा लाखो रुपयांचा महसूल बुडत होता. दादर येथील खोत जनरल स्टोअर्सच्या मागच्या इमारतीत हा कारभार सुरू असल्याची माहिती अंधेरी युनिटचे वरिष्ठ पोलिस निरीक्षक अशोक बोरकर यांना मिळाल्यानंतर त्यांनी तेथे छापा घातला.

यावेळी यशवंत परब, योगेश लय्या, प्रमोद जैन व मेहुल देसाई यांना अटक करून त्यांच्याकडून हजारो रुपयांची सामग्रीही हस्तगत करण्यात आली. या कारवाईत पोलिस उपनिरीक्षक गोरे, थोरात आणि त्यांचे सहकारी सहभागी झाले होते.

 
</text>
</doc>
