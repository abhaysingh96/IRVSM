<doc>
<docno>994533.cms.txt</docno>
<text>
 
महामुंबई
'फिल्मालय'वर हातोडा
[ Wednesday, January 19, 2005  12:37:16 am]


म. टा. प्रतिनिधी

मुंबई : अंधेरी (प.) येथे ' फिल्मालय ' या फिल्म स्टुडिओत तब्बल आठ हजार चौरस फुटांच्या तीन अनधिकृत इमारतींचे सिमेन्ट-काँक्रिटचे पक्के बांधकाम मंगळवारी मुंबई महापालिकेच्या पथकाने जेसीबी, पोकलेन अशा महाकाय यंत्रांच्या साह्याने आणि कोर्टातील लढ्यातही समर्थपणे प्रतिकार करून तोडून टाकले. वांदे येथे लिंकिंग रोडलगत अलिशान हॉटेलांच्या गदीर्त असलेल्या शालिमार रेस्तराँने कुंपणभिंतीला खेटून उभे केलेले 700 चौरस फुटांचे पक्के अनधिकृत बांधकामही मंगळवारी तोडण्यात आले.

' सौदा - द डील ' या चित्रपटाच्या चित्रिकरणाच्या मुहुर्ताचा क्लॅप मारण्यासाठी शक्ती कपूर, संजय कपूर यांच्यासह अनेक तारे-तारका फिल्मालय स्टुडिओतील ज्या सेटवर जमले होते, तेथे क्लॅप पडताच दुसऱ्याच क्षणाला या सात कोटी रुपयांच्या इमल्यावर पालिकेचे घणाघाती घाव सुरू झाले. अंधेरीत एस. व्ही. रोडवर विस्तीर्ण संकुलात असलेल्या ' फिल्मालय ' मध्ये ' सौदा ' च्या मुहुर्तासाठी सकाळीच तारेतारकांची वर्दळ सुरू झाली होती. मनमौजी या विनोदी कलाकाराला तर एन्ट्री घेताच जेसीबी यंत्रे आणि पाडकामाची आरडाओरड दिसल्यावर, आपल्या चित्रिकरणाचा आजचा सीनच बहुधा बदलला आहे की का, असे वाटले. पण महापालिकेचा हातोडा इथे पडतो आहे, हे लक्षात आल्यावर सर्व कलाकारांना गाशा गुंडाळावा लागला.

स्टुडिओमालक रोनू व सोनू मुखजीर् प्रतिक्रियेसाठी उपलब्ध नव्हते.

' फिल्मालय ' या 80 वषेर् जुन्या स्टुडिओमध्ये एक मजल्याएवढी जाडजूड भिंतींची तीन बांधकामे कोणत्याही परवानगीशिवाय करण्यात आली होती. दोन महिन्यांपूवीर् त्यांना पालिकेने नोटीस दिली होती. मात्र, बांधकाम दूर करण्याचे कष्ट कुणी घेतले नव्हते. गॅसकटर, जेसीबी, पोकलेन आणि 100 कामगार असूनही पक्के बांधकाम तोडणे कठीण जात होते, असे उपायुक्त विजय कळम-पाटील यांनी सांगितले. वारंवार दहा दहा मिनिटे थांबण्याची विनवणी करून कोर्टात जाण्यासाठी स्टुडिओवाल्यांनी वेळ घेतला. मात्र, कोर्टातही त्यांचा दावा टिकू शकला नाही.

वांदे येथील शालिमार हॉटेलचे अनधिकृत बांधकामही पालिकेने आज पाडले. ते यासीर शेख यांच्या मालकीचे होते. या बांधकामाची किंमतही एक कोटी रुपयांच्या घरात होती. अतिक्रमण निर्मूलन पथकाचे सहायक आयुक्त काकासाहेब म्हस्के, येवळकर, पाटील, सकपाळ यांनी ही कारवाई केली.

ये तो अच्छी साइन है।

चित्रिकरण रद्द झाल्यावर शक्ती कपूर, संजय कपूर हे तेथे चॅनेलवाल्यांना पोझ देत राहिले. ग्लास तुटल्यावर आपण म्हणतो , ' गुडलक. ' इथे तर अख्खे बांधकामच तुटत आहे, तेव्हा ये तो अच्छी साइन है, असे संजय कपूर म्हणाला. तर मढच्या अनधिकृत बंगल्याची लढाई कोर्टात लढणारा शक्ती कपूर म्हणाला की, स्टुडिओ हा कलाकाराचा आत्मा असतो, पण अनधिकृत बांधकाम असेल, तर ते तुटलेच पाहिजे. अशीच अनधिकृत बांधकामे वाढत गेली, तर मुंबई बुडून जाईल.

 
</text>
</doc>
