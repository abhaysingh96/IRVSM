<doc>
<docno>995771.cms.txt</docno>
<text>
 
महाराष्ट्र
ठाणे महापालिकेचा पर्यावरणाभिमुख अर्थसंकल्प
[ Wednesday, January 19, 2005  11:58:02 pm]


म. टा. प्रतिनिधी

ठाणे : भांडवली कामांच्या तरतुदींमधील सुमारे 50 टक्के तरतूद पर्यावरणाशी सुसंगत व निगडीत असणाऱ्या प्रकल्पांवर प्रस्तावित करणारा 511 कोटी 64 लाख रुपयांचा 2005-2006 चा ठाणे महानगरपालिकेचा अर्थसंकल्प बुधवारी आयुक्त संजय सेठी यांनी स्थायी समितीचे सभापती प्रकाश नरसाणा यांना सादर केला.

विशेष करवाढ व दरवाढ नसलेल्या या अर्थसंकल्पात महसुली उत्पन्न 435.23 कोटी रुपये असून, कर्जापोटी 61.75 कोटी रुपये आणि सरकारी अनुदानाच्या माध्यमातून 14.61 कोटी रुपये असे एकूण 511.59 कोटी रुपयांचे उत्पन्न आहे. महसुली उत्पन्नात जकातीपोटी 232 कोटी, मालमत्ता करापोटी 81.32 कोटी, पाणीपट्टीचे 53 कोटी, विकास कराचे 35 कोटी आणि इतर जमा 33.86 कोटी रुपये अपेक्षित आहेत.

येत्या आथिर्क वर्षांत आयुक्तांनी काही महत्त्वपूर्ण योजना व प्रकल्प प्रस्तावित केले आहेत. त्यात भुयारी गटार योजना, एकात्मिक नाला विकास कार्यक्रम, रस्त्यांचे सिमेंट काँक्रिटीकरण, विसर्जनासाठी महाघाट, घनकचरा भूमीसंपादन, तबेले स्थलांतरण प्रकल्प, भटक्या कुत्र्यांचे निबिर्जीकरण, साफसफाईसाठी अवजड मशीन खरेदी, वॉटर ऑडिट, टेमघर येथील पाणी शुद्धिकरण केंदाचे आधुनिकीकरण, खाडीजवळ खारफुटीचे संवर्धन करण्यासाठीचे सवेर्क्षण, सीएनजी किट्स, सीनएनजी स्टेशन या योजना व प्रकल्पांचा समावेश आहे. प्रस्तावित प्रकल्पांचा पर्यावरणावर होणाऱ्या परिणामांची माहिती घेण्यासाठी प्रथमच महापालिकेने तज्ज्ञांची समिती नेमली होती.

2004-05 चा अर्थसंकल्प तत्कालीन आयुक्त के. बी. भोगे यांनी वस्तुस्थितीवर आधारीत ठेवण्याचा प्रयत्न केल्यामुळे त्या अंदाजपत्रकाची 95 टक्के अमलबजावणी शक्य झाल्याचे आयुक्त संजय सेठी म्हणाले. यंदाच्या अर्थ- संकल्पात द्विनोंद लेखापद्धतीचा अवलंब करण्यात आला असून प्रत्येक विभागाचा विस्तृत खर्च कळणार आहे. महापालिकेचा पूर्ण कारभार द्विनोंद पद्धतीने करण्याची ही राज्यातील पहिलीच वेळ आहे.

महापालिका क्षेत्रातील निवासी व बिगरनिवासी मालमत्तांच्या फेरतपासणीचे काम पूर्ण झाले असून अर्थसंकल्पीय वर्षात मालमत्ताकरात 12 कोटी रुपयांचे वाढीव उत्पन्न अपेक्षित आहे. भुयारी गटार योजनेचा भार मालमत्ताधारकांना सोसावा लागणार आहे. मुंबई महापालिकेच्या धतीर्वर देयकाच्या 60 टक्के प्रमाणे मलनि:सारण कर आकारण्याबाबत प्रस्ताव ठेवण्यात आला आहे. हा कर आकारल्यास पालिकेला अंदाजे 25 कोटींचे उत्पन्न अपेक्षित आहे. ज्या भागात ही सुविधा देण्यात येईल, त्याभागातच हा कर लावला जाणार आहे. जकात नाक्यावर द्यावा लागणाऱ्या मार्गस्थ दाखल्यात 10 रुपयांची वाढ सुचवण्यात आली असून त्यामुळे दरवषीर् 4 कोटींचे उत्पन्न मिळणार आहे. महापालिका हद्दीतील मालमत्तांची तपासणी करीत असताना लक्षात आलेल्या अनधिकृत नळजोडण्या व पाणी देयके न भरणारे नागरिक यांचीही माहिती मिळाली. यंदाच्या वषीर् त्यांच्याकडूनही कर वसूल केला जाणार आहे. विविध कारणांसाठी रस्ते खोदणाऱ्या खाजगी तसेच सरकारी संस्थांकडून ' रस्ता फोड फी ' पोटी प्रत्येक हजार चौरस फुटाला 1500 रुपये हा नवा दर सुचवण्यात आला आहे. दादोजी कोंडदेव क्रीडा प्रेक्षागृहाचा जमाखर्चाचा ताळेबंद बसवणे पालिकेला कठीण होत असल्याने क्रीडा पेक्षागृहाच्या दरात वाढ सुचवण्याबरोबरच महापालिकेचे नियंत्रण कायम ठेवून खाजगीकरणाचा प्रस्तावही देण्यात आला आहे.

पुढील वर्षांत एकूण 61.75 कोटींचे कर्ज प्रस्तावित असून ते कर्ज भुयारी गटार योजनेसाठी 20 कोटी, पाणीपुरवठा योजनेसाठी 20 कोटी, माकेर्टसाठी 1.75 कोटी आणि सिमेंट काँक्रिट रस्त्यांसाठी 20 कोटी रुपये अशापद्धतीने खर्च करण्यात येणार आहे. तलावांची निगा व देखभाल, कचऱ्यापासून प्लास्टिकची पुननिर्मिती, निसर्गऋण प्रकल्प, घनकचऱ्यापासून वीजनिमिर्ती प्रकल्प हे प्रकल्प बांधा, वापरा, हस्तांतरीत करा या तत्वावर किंवा लोकसहभागातून बांधायचे आहेत.

या ' हरित अर्थसंकल्पा ' ची त्रिस्तरीय आखणी करण्यात आली असल्याने महापालिकेचे आथिर्क आरोग्य, पर्यावरण समतोल व विकास प्रकल्पांचा लाभ सामान्य नागरिकांपर्यंत पाहोचवणे शक्य होणार असल्याचे आयुक्त संजय सेठी यांनी स्पष्ट केले.

 
</text>
</doc>
