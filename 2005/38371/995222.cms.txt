<doc>
<docno>995222.cms.txt</docno>
<text>
 
महाराष्ट्र
पाणी व्यवस्थापनावर राष्ट्रीय परिषद
[ Wednesday, January 19, 2005  04:24:46 pm]


मुंबई टाइम्स टीम

ठाणे : विद्या प्रसारक मंडळाच्या जोशी-बेडेकर कॉलेजमध्ये पाणी व्यवस्थापन सद्यस्थिती-समस्या आणि आव्हानं या विषयावर एक दिवसीय राष्ट्रीय परिषदेचं आयोजन शुक्रवार , 21 जानेवारी रोजी करण्यात आलं आहे. पाणी समस्या आणि नियोजन याविषयी जनसामान्यांमध्ये जागृती निर्माण व्हावी, पावसाच्या पाण्याचं संकलन आणि नियोजन तसंच जलप्रणाली नियोजन आदी विषयावर सखोल चर्चा व्हावी, या उद्देशाने या परिषदेचं आयोजन करण्यात आलं आहे.

विद्या प्रसारक मंडळाच्या तंत्रनिकेतन सभागृहात होणाऱ्या परिषदेचं उद्घाटन खासदार प्रकाश परांजपे यांच्या हस्ते होणार आहे. खासदार सुरेश प्रभू बीजभाषण करणार आहेत. या परिषदेत मॅगसेसे पुरस्कार विजेते जलव्यवस्थापन तज्ज्ञ राजेंद सिंग, अर्थशास्त्रज्ञ एच. एम. देसरडा, पर्यावरणतज्ज्ञ डॉ. के. के. खातू विचार मांडणार आहेत. अध्यक्षस्थान विद्या प्रसारक कार्याध्यक्ष डॉ. विजय बेडेकर भूषवणार आहेत. या परिषदेसाठी संशोधक, शास्त्रज्ञ, नियोजक, प्रशासक, पर्यावरणतज्ज्ञ, शिक्षणतज्ज्ञ यांनी उपस्थित राहावं, असं आवाहन प्रिन्सिपल स. वा. गोखले यांनी केलं आहे. अधिक माहितीसाठी संपर्क : प्रकाश शिंदे - 55780721,9821649830, किंवा 25332412.

 
</text>
</doc>
