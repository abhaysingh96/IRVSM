<doc>
<docno>994482.cms.txt</docno>
<text>
 
महामुंबई
मुख्यमंत्र्यांच्या दरबारात तक्रारींचा पाऊस
[ Wednesday, January 19, 2005  12:00:16 am]


म. टा. प्रतिनिधी

मुंबई : साहेब, राष्ट्रवादी काँग्रेसला आवर घाला इथपासून पोलिस पाटील मारतो इथपर्यंत, कामगारांना किमान वेतन देण्याचा निर्णय सरकारने घेतला पण त्याची अमलबजावणीच केलेली नाही, या तक्रारीपासून अनधिकृत झोपड्या पाडण्याची कारवाईपर्यंतच्या अनेकविध तक्रारी मुख्यमंत्री विलासराव देशमुख यांनी ' गांधी भवना ' त आयोजित केलेल्या पहिल्याच जनता दरबारात ऐकल्या. आता महिनाभरात काँग्रेस प्रदेशाध्यक्षांना कारवाईचा अहवाल सादर केला जाईल, असे ते म्हणाले.

गांधी भवनात आयोजित केलेल्या पहिल्याच जनता दरबारात मुख्यमंत्री देशमुख यांनी जनतेच्या तक्रारी ऐकून घेतल्या. या निमीत्त गांधी भवन खास सजविण्यात आले होते. कार्यालयाबाहेर मंडप टाकण्यात आला होता. काँग्रेस कार्यालयातील ' वातानुकूल सभागृहा ' त प्रदेशाध्यक्ष प्रभा राव यांच्या समवेत दोन तास बसून पक्ष कार्यर्कत्यांच्या तसेच सर्वसामान्य जनतेच्या तक्रारी मुख्यमंत्र्यांनी ऐकल्या. प्रदेश काँग्रेसचे प्रवक्ते अनंत गाडगीळ व सेवादलाच्या कार्यर्कत्यांनी गांधी भवनातील ' गदीर्चे ' नियंत्रण केले.

प्रदेश काँग्रेसचे सरचिटणीस व विधानपरिषद सदस्य संजय दत्त यांनी कल्याण-डोंबिवली विभागातील लोडशेडिंगबाबत सादर केलेल्या निवेदनाने दरबारास सुरुवात झाली. लाकडी कठडे लावून एकावेळी दोन-तीन जणानांच सभागृहात प्रवेश दिला जात होता. मुख्यमंत्री देशमुख शांतपणे सर्वांचे म्हणणे ऐकून कागदपत्रावर निदेर्श देत होते. या गदीर्त बदलापूर येथील विकास आराखड्यातील भ्रष्टाचाराची, तसेच अहमदनगर येथील शहरहद्दीवाढीमुळे निर्माण झालेल्या प्रश्ानंबाबत मुख्यमंत्र्यांना निवेदन सादर करण्यात आले.

लातूर भूकंपाच्यावेळी कनिष्ठ इंजिनिअर म्हणून काम करणाऱ्या 796 जणांना कामावर घेण्यात आले ; पण मी एकटाच मागे राहिलो. नोकरीसाठी मंत्रालयात अनेक खेपा घातल्या, पण अद्याप न्याय मिळत नसल्याची तक्रार उस्मानाबादच्या संभाजीराजे भोसले यांनी केली. जालन्यात राष्ट्रवादी काँग्रेसचे पालकमंत्री असल्याने विविध समित्यांवर नेमताना काँग्रेस कार्यर्कत्यांना न्याय द्या, असे सांगायला जालना काँग्रेस कार्यर्कत्यांचे शिष्टमंडळ आले होते! आष्टी तालुक्यांतील शेख फकीर या वयोवृद्धाची तक्रार तर, गावातले काम केले ; पण कामाचे पैसेच मिळत नाहीत, अशी होती.

नाशिकच्या पोपट किसन शार्दुल या माजी सैनिकाची महारवतनाची जमीन व सरकारी जमीन पोलिस पाटलाने कशी हडप केली, याची कैफीयत त्यांनी सादर केली. या गदीर्तच राज्य सरकारने नेमलेल्या किमान वेतन सल्लागार समितीचे अध्यक्ष नरेंद मोहिते यांनी किमान वेतनाच्या निर्णयाची कशाप्रकारे अमलबजावणी करण्यात आलेली नाही, याची तक्रार सादर केली. या तक्रारींचे निवारण करण्यासाठी वेगळा विभाग स्थापन केला जाईल. जनता दरबारात अनेक तक्रारी या नोकऱ्या, बदल्या व महामंडळांवरील नियुत्याबाबतच्या होत्या. ज्यांना न्याय देण्याची गरज आहे, अशा तक्रारींना 100 टक्के न्याय दिला जाईल, असे त्यांनी सांगितले.

 
</text>
</doc>
