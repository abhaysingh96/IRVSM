<doc>
<docno>995712.cms.txt</docno>
<text>
 
क्रीडा
भाग्यराज, सोमबहादूर यांनी दिवस गाजवला
[ Wednesday, January 19, 2005  11:23:33 pm]


मुंबई : राष्ट्रकुल रौप्य विजेता सोम बहादूर पुन (अध्यक्षीय) आणि भाग्यराज या आंतरराष्ट्रीय बॉक्सरनी राष्ट्रीय आंतर- विभागीय बॉक्सिंग स्पधेर्मध्ये आपल्या प्रतिर्स्पध्यांवर सहज विजय मिळवत आपला दर्जा निविर्वादपणे सिद्ध केला. अंधेरी येथील शहाजीराजे क्रीडा संकुलामध्ये मुंबई आणि महाराष्ट्राच्या यजमानपदाखाली सुरू असणाऱ्या या स्पधेर्त सोमबहादूरने केवळ काही सेकंदांमध्येच आपला प्रतिस्पधीर् के. पी. आनंदरामन (दक्षिण ' ब ') याला पांढरे निशाण दाखविण्यास भाग पाडले.

सोम बहादूरने काही सेकंदातच आपल्या प्रतिर्स्पध्याला मोजकेच ठोस लगावत पळ काढावयास भाग पाडले.

सेनादलाचा भाग्यराज आणि उत्तर पूर्व ' अ ' चा लाक्पा शेर्पा यांच्यातील लाईटवेट गटातील लढत रंगेल असे वाटले होते ; पण पहिल्या फेरीत धैर्याने लढणाऱ्या शेर्पाच्या भाग्यात पराभवच लिहिलेला होता. भाग्यराजने दुसऱ्या फेरीला प्रारंभ होतो न होतो तोच एका सणसणीत डाव्या हुकनिशी शेर्पाला लोळविले. शेर्पा चक्क डोक्यावर आपटला आणि रिंगमध्ये डॉक्टरांना या स्पधेर्मध्ये प्रथमच रिंगणात धाव घ्यावी लागली.

एम. घोडेरावने उत्तर पूवेर्च्या टोम्बा लुबांगचा बंटमवेट गटात 20-10 असा पराभव करून महाराष्ट्राला चांगली सुरुवात करून दिली. ही लढत चांगली रंगली. मात्र मंगेश यादव या दुसऱ्या मराठी खेळाडूसमोर हरीश सोनकर ( पश्चिम ' ब ') साफ निष्प्रभ ( 23-3) ठरला. नेमक्या याच फरकाने लाईट फ्लायमध्ये सुरनजॉय विषयी झाला होता. महाराष्ट्राच्याच प्रदीप मैलागिरने लाईटवेट गटात पंजाबच्या संजीव दत्ताला 38-18 असे हरविले.

 
</text>
</doc>
