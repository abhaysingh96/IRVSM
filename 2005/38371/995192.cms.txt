<doc>
<docno>995192.cms.txt</docno>
<text>
 
प्रगती फास्ट
वाचन संस्कृती जपणारी संस्था
[ Wednesday, January 19, 2005  04:07:54 pm]


रिसर्च करू इच्छिणाऱ्या विद्यार्थ्यांना मुंबई मराठी ग्रंथालयातील पुस्तकांची नक्कीच मदत होते. गेल्या 40 ते 50 वर्षांतील वर्तमानपत्रं, संदर्भग्रंथ, अठराव्या शतकातील दुमिर्ळ पुस्तकं म्हणजे रिसर्चर आणि वाचनाची आवड असणाऱ्यांसाठी पर्वणी आहे.

अठराव्या शतकातील केमिस्ट्री विषयाचा मराठी ग्रंथ , 1829 मध्ये लिहिलेली मराठ्यांची बखर अशी जुनी कुतूहल चालवणारी पुस्तकं वाचायची असतील, तर नायगाव इथल्या मुंबई मराठी ग्रंथालयाला पर्याय नाही. 1898 साली चौदा साहित्य वेड्यांच्या सहकार्यातून स्थापन झालेली संस्था आजही आपली ओळख आणि संस्कृती टिकवून आहे. संस्थेच्या तब्बल 32 शाखा मुंबईभर पसरलेल्या आहे.

नायगांव इथल्या शाखेत एक लाख पुस्तकं आहेत. शिवाय 5000 मासिकं, साप्ताहिक आणि नियतकालिकांचा संग्रह आहे. काही महत्त्वाची इतर भाषेतील पुस्तकं इथे संदर्भासाठी उपलब्ध आहेत. उदा. एन्सायक्लोपिडीया, आंबेडकर चरित्र, शब्दकोश आदी पुस्तकं हिंदी आणि इंग्रजी भाषेतून मिळतील. मराठी विश्वकोषाचे सोळा खंड हे या लायब्ररीचं वैशिष्ट्य.

' विविध ज्ञानविस्तार ', ' प्रभाकर ' साप्ताहिकं , ' मराठा ' सारख्या वृत्तपत्रांचा दुमिर्ळ संग्रह इथे आहे. गेल्या चाळीस ते पन्नास वर्षांतील मराठी प्रमुख वर्तमानपत्रांचा संग्रह, परीक्षण म्हणजे विद्यार्थ्यांसाठी खास पर्वणी.

शिवाय असंख्य विषयावरील लेख, लेखक परिचय माहितीसंग्रह, नामवंत व्यक्तींचं जन्म- मृत्यू परिचय विशेषांक आदीची कात्रणं जपून ठेवली आहेत. साहित्य विषयातून डॉक्टरेट किंवा मास्टर्स लेव्हलला प्रोजेक्ट करणाऱ्या विद्यार्थ्यांना इथल्या पुस्तकांचा विशेष फायदा होतो. त्यामुळे महाराष्ट्राच्या कानाकोपऱ्यातून रिसर्च करणारे विद्याथीर् इथे येतात.

मोडी लिपितील ' सिंहासन बत्तिशी ', विल्यम कॅरेचा मराठी इंग्रजी शब्दकोश, बीजगणित व अॅस्ट्रॉनॉमीचा ग्रंथ अशा सुमारे 900 पुस्तकांचा अनमोल दुमिर्ळ ग्रंथ खजिना वेगळा ठेवण्यात आला आहे. विंदा करंदीकर, बालकवी आदींच्या साहित्यावर विद्यार्थ्यांनी केलेले पीएचडीचे प्रबंध विद्यार्थ्यांना उपयोगी पडतात.

शिवाय इथे सेमिनार, लेक्चर्स घेतले जातात. दहावी उत्तीर्ण विद्यार्थ्यांसाठी तीन महिन्याचा अर्धवेळ लायब्ररी कोर्स मराठी आणि इंग्रजी माध्यामातून घेतला जातो. इथलं रेफरन्स डिपार्टमेण्ट हे फक्त पीएचडीच्या विद्यार्थ्यांसाठी उपलब्ध आहे.

मुुंबई मराठी ग्रंथसंग्रहालय हे केवळ ग्रंथालय नसून एक कार्य आणि वाचनसंस्कृती आहे. वाचनाची आवड असणाऱ्या प्रत्येक व्यक्तीला इथे असंख्य पुस्तकांचा ठेवा सहज उपलब्ध आहे.

संपर्क : मुंबई मराठी ग्रंथ संग्रहालय, अभ्यासिका, पहिला मजला , 172, महात्मा फुले रोड, नायगांव, दादर ( पूर्व), मुंबई - 400014. टेलिफोन नंबर : 24121901/24134211.

सुशील चव्हाण

ज्ञानसंवधिर्नी

 
</text>
</doc>
