<doc>
<docno>995220.cms.txt</docno>
<text>
 
महाराष्ट्र
नाट्यसंमेलनाध्यक्षालाही अधिकार हवे
[ Wednesday, January 19, 2005  04:23:34 pm]


टाइम्स टीम

डोंबिवली : नाट्यसंमेलनाचा अध्यक्ष हा नावापुरता असतो त्याला कोणताही अधिकार नसतो. अधिकार नसल्यामुळे अध्यक्षाला कोणतंही काम नसतं. त्यामुळे संमेलनाध्यक्षाला परिसरातील चार शाखा दत्तक घेण्याचा अधिकार द्यावा, असं नाट्यसंमेलनाचे अध्यक्ष शं.ना. नवरे यांनी स्पष्ट केलं.

डोंबिवली पत्रकार संघाने आयोजित केलेल्या वार्तालाप कार्यक्रमात ते बोलत होते. नाट्यचळवळ फोफावली पाहिजे. नाट्यपरिषदेची प्रत्येक शाखा स्वयंपूर्ण असली पाहिजे. नाट्यमहोत्सवाचं आयोजन करण्याचा अधिकार या शाखेला असला पाहिजे. वर्षभराच्या कार्यक्रमाचं नियोजन असलं पाहिजे. नाट्यकट्टा अगर नाट्य परिषदेच्या कार्यालयात नवीन नाटकांसंबंधी चर्चा झाली पाहिजे, असं त्यांनी आग्रहपूर्वक सांगितलं.

नाट्यसंमेलन झाली पाहिजेत असे सांगून ते म्हणाले, नाट्यसंमेलन हा एक सण झाले. या निमित्ताने नाट्यपरिषदेच्या 43 शाखा एकत्र येतात. नाटकवाली मंडळी एकत्र येत असल्यानं रंगभूमीविषयक बऱ्याच गोष्टी समजतात. नाट्यसंमेलनातून काहीतरी निष्पन्न होतं असंही त्यांनी सांगितलं.

संमेलनात महत्त्वाचे ठराव संमत होतात त्याच्या अमलबजावण्यासाठी त्याचा पाठपुरावा केला पाहिजे असे सांगून ते म्हणाले, यासंदर्भात नाट्यपरिषदेला कोणीतरी विचारलं पाहिजे. नाट्यसंमेलनाध्यक्षाच्या एक वर्षाच्या कारकिदीर्त आपण गावोगावी कार्यक्रम करून 50 हजार रुपये निधी जमवला व बॅकस्टेज रंगकमीर्साठी त्याचा विनियोग केला जाईल, असेही त्यांनी सांगितलं.

 
</text>
</doc>
