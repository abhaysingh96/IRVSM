<doc>
<docno>995628.cms.txt</docno>
<text>
 
महाराष्ट्र
सायकलिंग अकादमीचा प्रस्ताव
[ Wednesday, January 19, 2005  10:35:44 pm]


म. टा. प्रतिनिधी

पुणे : भारतीय सायकलपटूंना आंतरराष्ट्रीय दर्जाचे प्रशिक्षण मिळावे म्हणून अॅकॅडमी सुरू करण्यात यावी यासाठी सायकलिंग फेडरेशन ऑफ इंडियातफेर् केंद सरकारच्या क्रीडा खात्याकडे प्रस्ताव देण्यात आला असल्याची माहिती फेडरेशनचे अध्यक्ष आणि माजी केंदीय क्रीडामंत्री सुखदेवसिंग धिंडसा यांनी बुधवारी दिली.

ते म्हणाले की, गेल्या दोन तीन वर्षांपासून देशभरात सायकलिंग खेळ मोठ्या प्रमाणात वाढतो आहे. या खेळामध्ये मणिपूरची कामगिरी विशेष उल्लेखनिय आहे. त्यामुळे नजीकच्या काळात जास्तीत जास्त मुलांनी आणि तरूणांनी या खेळाकडे वळावे म्हणून फेडरेेशनच्या माध्यमातून प्रयत्न करण्यात येणार असल्याचे त्यांनी स्पष्ट केले. देशात होणाऱ्या सायकल स्पर्धांसाठी टीआय सायकलने पुढील तीन वर्षासाठी प्रायोजकत्व दिले असल्याचे सांगून ते म्हणाले की, राष्ट्रीय पातळीवर उल्लेखनीय कामगिरी करणाऱ्या सायकलटूंना आंतरराष्ट्रीय प्रशिक्षकांकडून प्रशिक्षण देण्यात यावे यासाठी फेडरेशनतफेर् प्रयत्न करण्यात येणार आहेत.

आगामी दहा वर्षात होणाऱ्या सायकलिंग स्पर्धांसंदर्भात फेडरेशन नियोजन करणार येणार असल्याचे सांगून धिंडसा म्हणाले की, गेल्या पाच वर्षांपासून सायकलिंग खेळाकडे वळणाऱ्यांची संख्या वाढली आहे. भारतीय सायकलपटूंना आंतरराष्ट्रीय स्पर्धांमध्ये सहभागी होता यावे त्यासाठी आवश्यक असणारी साधनसामुग्री क्रीडा खात्याकडून उपलब्ध करून देण्यात यावी. तसे झाल्यास भारतीय सायकलपटू आंतरराष्ट्रीय पातळीवर उल्लेखनीय कामगिरी बजावतील असा विश्वास धिंडसा यांनी यावेळी व्यक्त केला.

 
</text>
</doc>
