<doc>
<docno>1066330.cms.txt</docno>
<text>
 
देश-विदेश
दिल्ली सामन्यावर प्रश्नचिन्ह
[ Thursday, March 31, 2005  11:19:36 pm]


वृत्तसंस्था

नवी दिल्ली : भारत पाकिस्तानमधील सहावा आणि अखेरचा वनडे सामना होणार की नाही याबाबत प्रश्नचिन्ह निर्माण झाले आहे. येथील फिरोजशहा कोटलावरील या सामन्याबाबतचा अंतिम निर्णय भारतीय क्रिकेट नियामक मंडळ घेऊ शकेल, असे दिल्ली क्रिकेट असोसिएशनचे अध्यक्ष अरुण जेटली यांनी सांगितले.

दिल्ली जिल्हा क्रिकेट असोसिएशनच्या कार्यकारिणीची बैठक गुरुवारी येथे झाली. दिल्ली महानगरपालिका तसेच सुरक्षा यंत्रणांच्या कडक निर्बंधांमुळे सामन्याचे आयोजन करणे कठीण असल्याचे असोसिएशनचे मत आहे.

केंदीय गृहमंत्रालय आणि सुरक्षा पथकाने कोटलाची पाहणी केल्यानंतर ही कार्यकारिणीची दोन तास बैठक झाली. चार वर्षांनंतर दिल्लीत आंतरराष्ट्रीय क्रिकेट सामना होत असून तो बघण्यासाठी पंतप्रधान मनमोहनसिंग तसेच पाकिस्तानचे अध्यक्ष परवेझ मुशर्रफ येणार असल्याची चर्चा आहे.

 
</text>
</doc>
