<doc>
<docno>1066335.cms.txt</docno>
<text>
 
देश-विदेश
हेलिकॉप्टर अपघातात ठार
[ Thursday, March 31, 2005  11:29:32 pm]


वृत्तसंस्था

सहारनपूर : हरयाणाचे कृषीमंत्री सुरेंदर सिंह आणि ऊर्जामंत्री व प्रसिद्ध उद्योगपती ओ. पी. जिंदाल गुरुवारी दुपारी साडेबाराच्या सुमारास उत्तर प्रदेशातील हेलिकॉप्टर अपघातात जागीच ठार झाले. वैमानिक टी. एस. चौधरी रुग्णालयाच्या वाटेवर मरण पावले. तर जिंदाल यांचे नातेवाईक वेद गोयल व हेडकॉन्स्टेबल विनोद कुमार गंभीर जखमी झाले. अवघ्या एकवीस दिवसांपूवीर् सुरेंदर सिंह आणि जिंदाल यांनी मंत्रिपदाची शपथ घेतली होती.

या अपघाताची चौकशी करण्याचा आदेश नागरी उड्डाणमंत्री प्रफुल्ल पटेल यांनी दिला आहे.

हरयाणाचे माजी मुख्यमंत्री बन्सीलाल यांचे पुत्र असलेले सुरेंदर सिंह ( 59) व सुमारे 10 हजार कोटी रुपयांच्या ' जिंदाल उद्योग समूहा ' चे मालक ओ. पी. जिंदाल ( 75) चंदीगडहून दिल्लीला निघाले होते. जिंदाल समूहाच्या मालकीचे ' युरोकॉप्टर ईसी 120' जातीचे हे हेलिकॉप्टर तीन महिन्यांपूवीर् घेण्यात आले होते. ते सहारनपूरपासून 40 किलोमीटरवरील मेनघी गावातील गव्हाच्या शेतात कोसळले. कोसळण्यापूवीर् हेलिकॉप्टरला आग लागली होती, असे गावकऱ्यांनी सांगितले. ' साडेबारा वाजता वैमानिकाने इंजिन बंद पडल्याचे आम्हाला सांगितले. ' असे रुग्णालयात उपचार घेणाऱ्या गोयल यांनी ' पीटीआय ' ला सांगितले. जिंदाल यांच्या मागे पत्नी, चार मुलगे, पाच मुली असा परिवार आहे. सिंह यांच्या मागे पत्नी किरण व मुलगी आहे.

 
</text>
</doc>
