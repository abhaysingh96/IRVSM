<doc>
<docno>1066244.cms.txt</docno>
<text>
 
लेख
शिमगोत्सवाचे विकृत स्वरूप
[ Thursday, March 31, 2005  09:55:17 pm]


शिमगोत्सवाचे स्वरूप आता अधिकाधिक विकृत होत चालले आहेच ; पण त्याला आता गुंडगिरीची छटाही प्राप्त झाली आहे. पूवीर् होळीच्या निमित्ताने लाकूडफाटा चोरून नेण्याची एक ' प्रथा ' होती. बदलत्या काळात ही ' प्रथा ' हळूहळू नष्ट होेईल असे वाटत होते. प्रत्यक्षात तिने अधिकच वाईट वळण घेतले असून होळीच्या नावाखाली इतरांच्या मालमत्तेची हानी करण्याचे प्रकार वाढीस लागले आहेत.

गौरी-गणपती आणि शिमगोत्सव हे कोकणात दिवाळीपेक्षाही महत्त्वाचे सण मानले जातात. त्यांच्या निमित्ताने दरवषीर् हजारो चाकरमानी आपापल्या गावी जात असतात. त्याकरिता एस.टी. आणि आता कोकण रेल्वेतफेर् खास गाड्या सोडल्या जातात. यंदाच्या वषीर् शिमग्याच्या दरम्यान लागोपाठ तीन दिवस सुट्ट्या आल्याने कोकणामध्ये अधिक प्रमाणात लोक गेले.

शिमगोत्सव हा सर्व-जाती धर्माच्या लोकांना एकत्रित आणून साजरा होणारा सण आहे. फाल्गुन शुद्ध पंचमीपासून सुरू होऊन रंगपंचमीपर्यंत रंगणारा शिमगोत्सव कोकणात सर्वत्र पारंपरिक पद्धतीने मोठ्या उत्साहात साजरा होत असे. मात्र गेल्या काही वर्षांत या सणाला विकृत स्वरूप प्राप्त होऊ लागले आहे. नशा-पाणी, लाऊडस्पीकर्स, अचकट-विचकट गाण्यांच्या तालावर होणारा हंगामा अशा अनेक प्रकारांमुळे शिमगोत्सव आणि थोड्या फार प्रमाणात गणेशोत्सवामागील पवित्र भावनाच नष्ट होत चालल्या आहेत. त्याचबरोबर काही ठिकाणचे शिमगोत्सव जातीपातीच्या- मानापमानाच्या राजकारणात गुरफटल्यामुळे तेथील सणाला संघर्षाची धार चढली आहे. यंदाही रत्नागिरी आणि सिंधुदूर्ग जिल्ह्याच्या काही गावांतील शिमगोत्सव साजरा करण्यावर तालुका दंडाधिकाऱ्यांना बंदी आणून कायदा आणि सुव्यवस्थेचे नियंत्रण करावे लागले.

चिपळूण तालुक्यातील भिले-धामेली या गावातही शिमगोत्सवावरून दोन तट पडले आहेत. तेथील ग्रामदेवतेच्या मंदिराची मालकी स्थानिक ट्रस्टकडे आहे. मात्र ग्रामदेवतेचे विधी कोणाच्या, म्हणजे ट्रस्टींच्या की गावकऱ्यांच्या, देखरेखीखाली पार पाडायचे यावरून तेथे वाद सुरू आहे. लांजा तालुक्यातील कणकवली या गावचे ग्रामदेवत श्री देव सोनबाच्या सर्व उत्सवांच्या मानकऱ्यांचा मान गावातील ज्या कुटुंबाकडे आहे, त्यातील सदस्यांतच खरा मानकरी कोण यावरून वादविवाद सुरू झाले आहेत. हे वाद सोडविण्यासाठी दोन्ही बाजूंनी वकिलांची मदत घेतली असून हे प्रकरणही तालुका दंडाधिकाऱ्यांसमोर नेले गेले. त्याठिकाणी वादविवाद संपुष्टात न आल्यामुळे तालुका दंडाधिकाऱ्यांना गावामध्ये 144 कलम पुकारावे लागले. त्यानंतर एका गटाने जिल्हा सत्र न्यायालयाकडे धाव घेऊन तालुका दंडाधिकाऱ्यांनी लागू केलेल्या जमावबंदीवर स्थगिती देण्याचा आदेश मिळविला. कणकवलीचे सध्याचे मानकरी हे एका राजकीय पक्षाचेसुद्धा कार्यकतेर् आहेत. त्यामुळे विरोधी पक्षातील काही मंडळींनी त्यांना ' गावकार ' पदावरून हटविण्याचा चंग बांधला आहे. त्यातूनच वाद चिघळत गेला असून गावात दोन तट पडले आहेत. चिपळूण तालुक्यातील नांदिवसे या गावी गेल्यावषीर्पासून शिमगोत्सवात मानपानाचा मुद्दा उपस्थित झाला आहे. यंदा या गावातील दोन्ही गटांना एकत्रित आणून हमीपत्राच्या आधारे तडजोडीचे प्रयत्न केले गेले. त्यानुसार होळीच्या दिवशी रात्री नऊ वाजता एका गटाला ; तर रात्री बारा वाजता दुसऱ्या गटाला होम पेटविण्याची परवानगी देण्यात आली.

रत्नागिरी जिल्ह्यातील नऊ गावांमध्ये यंदा शिमगोत्सवाच्या दिवशी जमावबंदीचे आदेश लागू केले गेले होते. त्यात चिपळूण तालुक्यातील मार्गताम्हाणे, गुहागर तालुक्यातील पोमेंडी (बु.), खेड तालुक्यातील उधळे ( बु.), देवरुख-मधील खडी-कोळवण, राजापूर-मधील गोठणे, शिळ, दोनिवडे, प्रिंदावन ; त्याचप्रमाणे सिंधुदूर्ग जिल्ह्याच्या देवगड या तालुक्यातील दहि- बाव, वाघोटणे, तळवडे, वरेरी, नारिंग्रे, तोरसोळे ; कणकवली तालुक्या-तील हुमरठ, आयनल व दोडामार्ग तालुक्यातील साटेली, भेडशी या गावां- मध्येही देवस्थानातील मानापानावरून दोन गटांत वाद निर्माण झाल्याने तालुका दंडाधिकाऱ्यांना शिमगोत्सवाच्या धामिर्क कार्यावर व उत्सवावर प्रतिबंध लागू करावे लागले. मुंबईत काही महिन्यांपूवीर् घडलेल्या गावठी दारूकांडानंतर सर्व राज्यभर हातभट्ट्या बंद करण्याची मोहीम पोलिस व सरकारच्या दारूबंदी खात्याने राबविली होती. त्यानुसार कोकणातही अनेक गावांतील हातभट्ट्या बंद केल्या गेल्या होत्या. मात्र शिमगोत्सवाच्या निमित्ताने संपूर्ण कोकणभर हातभट्ट्यांना ऊत आल्याच्या अनेक तक्रारी आहेत. शिमगोत्सवाचे स्वरूप आता अधिकाधिक विकृत होत चालले आहेच ; पण त्याला आता गुंडगिरीची छटाही प्राप्त झाली आहे. पूवीर् होळीच्या निमित्ताने लाकूडफाटा चोरून नेण्याची एक ' प्रथा ' होती. बदलत्या काळात ही ' प्रथा ' हळूहळू नष्ट होेईल असे वाटत होते. प्रत्यक्षात तिने अधिकच वाईट वळण घेतले असून होळीच्या नावाखाली इतरांच्या मालमत्तेची हानी करण्याचे प्रकार वाढीस लागले आहेत. यंदा चिपळूणमध्ये एका स्थानिक पुढाऱ्याच्या चिथावणीखाली 40-50 बेधुंद तरुणांच्या जमावाने चिपळूण बाजारपेठेतील अनेक दुकानांच्या सामानांची मोडतोड करून, ती चोरून नेऊन आपली होळी साजरी केली. त्यामुळे व्यापाऱ्यांचे हजारो रुपयांचे नुकसान झाले. अन्य काही ठिकाणीही अशाच तऱ्हेचे प्रकार झाल्याच्या तक्रारी पोलिसांकडे आलेल्या आहेत. होळीच्या निमित्ताने प्रचंड वृक्षतोड करून आपण पर्यावरणाची अपरिमित हानी करतो आहोतच ; पण आता त्यात असामाजिक कृत्यांची भर घालून त्या सणामागील सुसंस्कृत भावनाही नष्ट करू लागलो आहोत. त्यामुळे पुढील काळात शिमगोत्सवासारखे सण नामशेष होण्याचीच अधिक भीती आहे.

कुमार कदम

 
</text>
</doc>
