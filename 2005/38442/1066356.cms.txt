<doc>
<docno>1066356.cms.txt</docno>
<text>
 
महामुंबई
बारमालक घालणार आबांना घेराव
[ Thursday, March 31, 2005  11:50:26 pm]


म. टा. प्रतिनिधी

मुंबई : मुंबई व्यतिरिक्त महाराष्ट्राच्या अन्य भागातील डान्सबार तातडीने बंद करण्याची घोषणा करण्यात आली असताना मुंबईतील डान्सबारना मात्र सूट देण्यात आली असून हा आपआपसांत भांडण लावून देण्याचा प्रकार असून याविरोधात गृहमंत्र्यांना घेराव घालण्याचा इशारा ' फाईट फॉर राईट ' या डान्सबारच्या असोेसिऐशनतफेर् देण्यात आला आहे. दरम्यान, गृहमंत्र्यांविरोधात विधाने करणारे असोसिएशनचे अध्यक्ष मनजितसिंग सेठी यांच्या दादर येथील बारसमोर गुरुवारी राष्ट्रवादी काँग्रेसच्या कार्यर्कत्यांनी जोरदार निदर्शने केली.

' फाईट फॉर राईट ' या डान्सबारच्या असोसिएशन-तफेर् बुधवारी एका बैठकीत सरकारच्या या भूमिकेचा निषेध करण्यात आला. यासंदर्भात अधिक माहिती देताना असोसिएशनचे अध्यक्ष मनजितसिंग सेठी म्हणाले : मुंबई आणि मुंबईबाहेरच्या डान्सबारबाबत वेगवेगळी भूमिका घेणे अत्यंत चुकीचे आहे. एकाने उपाशी रहायचे आणि दुसऱ्याने दोन भाकऱ्या खायच्या असाच काहीचा हा प्रकार आहे. मात्र आम्ही हे खपवून घेणार नाही. सरकार मनात आणेल तेव्हा केव्हाही आमचे बार बंद करू शकते. मात्र त्यांची ही जबरदस्ती बार उघडण्याबाबत चालू शकणार नाही. सरकारच्या भूमिकेचा निषेध म्हणून आम्ही बार बंद ठेवणार आहोत. तसेच याप्रश्ान्ी त्यांना आम्ही घेरावही घालणार आहोत असेही त्यांनी सांगितले.

गृहमंत्र्यांच्याविरोधात विधाने केल्याचा निषधे म्हणून राष्ट्रवादी काँग्रेसच्या सुमारे शंभर कार्यर्कत्यांनी मनजितसिंग सेठी यांच्या दादर येथील करिश्मा डान्सबारसमोर सायंकाळी जोरदार निदर्शने केली. त्यामुळे सेठी यांना बार बंद करून तेथून काढता पाय घ्यावा लागला.

मनजीतसिंग सेठीविरुद्ध हक्कभंग

मुंबई (म. टा. प्रतिनिधी): मुंबईबाहेरचे डान्सबार बंद करण्याच्या निर्णयाला विरोध करताना ' फाईट फॉर राईट ' चे अध्यक्ष मनजीतसिंग सेठी यांनी गृहमंत्र्यांच्या घरातील महिलांना बाहेर फिरू देणार नाही, अशी धमकी दिल्याचे तीव्र पडसाद विधानसभेत उमटले. या प्रकाराने संतप्त झालेले भाजपचे सदस्य सुधीर मुनगंटीवार यांनी सेठी यांच्या विरोधात हक्कभंगाची नोटिस दिली. मुनगंटीवार यांनी दिलेल्या हक्कभंगाच्या नोटिशीवर अध्यक्ष बाबासाहेब कुपेकर हे शुक्रवारी निर्णय देणार आहेत.

 
</text>
</doc>
