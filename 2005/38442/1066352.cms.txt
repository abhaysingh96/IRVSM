<doc>
<docno>1066352.cms.txt</docno>
<text>
 
महामुंबई
आयव्हन डायस पोप होतील?
[ Thursday, March 31, 2005  11:42:49 pm]


जॉन कोलासो

मुंबई : कॅथलिक ख्रिस्ती विश्वाचे प्रमुख पोप जॉन पॉल द्वितीय यांची प्रकृती खालावत असल्याने त्यांचे वारस कोण याची चर्चा सुरू असतानाच मुंबईचे कॅडिर्नल आर्चबिशप आयव्हन डायस यांचे नाव पुढे आले आहे. आयव्हन डायस हे पोपच्या विश्वासू काडिर्नलपैकी एक. ते अनेक वषेर् पोपच्या व्हॅटिकन सिटीत होते. तसेच पोपचे राजदूत म्हणून त्यांनी अनेक देशांत काम केले आहे. त्यामुळे त्यांचे नाव या चचेर्त आहे...

मात्र, ज्यांना पोपचा वारस निवडीची पद्धत माहीत आहे, त्यांनी या वृत्तात तथ्य नसल्याचे स्पष्ट केले आहे.

पोप निवडीचा अधिकार असलेल्या आर्चबिशपांना काडिर्नल या नावाने ओळखण्यात येते. प्रत्येक देशात ख्रिस्ती लोकसंख्या असलेले विभाग करून त्यांच्या प्रमुख धर्मगुरूंना आर्चबिशप आणि छोट्या विभाग प्रमुखास बिशप म्हणून संबोधण्यात येते. काडिर्नलपदाचा बहुमान देण्यासाठी प्रामुख्याने आर्चबिशपांचा विचार केला जातो. यापूवीर् जगात 75 काडिर्नल होते. परंतु, पोप पॉल (सहा) यांनी 1975 साली ही संख्या 120 केली. तसेच 80 वर्षांवरील काडिर्नलचा मतदानाचा अधिकार काढून घेतला.

भारतात तीन काडिर्नल असून त्यापैकी मुंबई आणि केरळमधील सिरो मलाबर येथील आर्चबिशपांना हा बहुमान कायमचा मिळतो. आणखी एक पद देशभर फिरते ठेवले जाते. कोलकाताचे लॉरेन्स पिकाजी यांच्या निधनानंतर रांची येथील आर्चबिशप चिओ फेलुस टोप्पो यांची या पदासाठी निवड करण्यात आली आहे. मुंबईचे माजी आर्चबिशप पिमेंटाही हेही काडिर्नल आहेत. परंतु, त्याचे वय 84 वषेर् असल्याने त्यांना मतदानाचा हक्क नाही.

मतदानाचा हक्क असलेले सर्व काडिर्नल रोममधील व्हॅटिकन सिटी येथील सिस्टाइन चॅपेलमध्ये एकत्र येऊन नव्या पोपची निवड करतात. कोणताही धर्मगुरू पोपपदासाठी उमेदवार म्हणून उभा नसतो. जमा झालेले काडिर्नलचे या पदासाठी कोण लायक आहे, हे ठरवून मतदान करतात. पूवीर् दोन तृतीयांश मतैक्य झालेल्या आर्चबिशपची पोप म्हणून निवड घोषित केली जात असे आणि मतैक्य होईपर्यंत मतदान चालू राही. मतैक्य झाल्यावर कोरड्या मतपत्रिका जाळण्यात येतात. त्यांचा पांढरा धूर चिमणीतून येताच बाहेरील समुदाय जल्लोष करतो.

विद्यमान पोप जॉन पॉल 1978 साली या पदावर आल्यानंतर त्यांनी मतदान पद्धतीत बदल करून प्रसंगी साध्या बहुमताला मान्यता दिली. भारतात तीन काडिर्नल असले तरी इतर इटली, युरोप यांचे आहेत. पोपच्या अनुपस्थित कारभार पाहणाऱ्या काडिर्नलच्या समितीत दोघे काडिर्नल इटलीचे तर एक जर्मनीचा आहे.

 
</text>
</doc>
