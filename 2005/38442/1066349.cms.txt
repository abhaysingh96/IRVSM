<doc>
<docno>1066349.cms.txt</docno>
<text>
 
महाराष्ट्र
जुलैत अमेरिकेमध्ये मराठीजनांचे अधिवेशन
[ Thursday, March 31, 2005  11:39:23 pm]


म. टा. प्रतिनिधी

पुणे : नोकरी, व्यवसायानिमित्त अमेरिकेत स्थायिक झालेल्या मराठीजनांसाठी बृन्हमहाराष्ट्र मंडळातफेर् एक ते चार जुलै दरम्यान अमेरिकेतच एक अधिवेशन आयोजन करण्यात आले असून त्याला केंदीय कृषिमंत्री शरद पवार, मुख्यमंत्री विलासराव देशमुख, उपमुख्यमंत्री आर. आर. पाटील, सांस्कृतिक मंत्री अशोक चव्हाण यांच्यासह अनेक मान्यवर उपस्थित राहणार आहेत.

मंडळाचे अध्यक्ष डॉ. ठाणेदार याबाबत माहिती देताना म्हणाले की, दर दोन वर्षांनी असे अधिवेशन आयोजित करण्यात येते, असे सांगून ठाणेदार म्हणाले की, अमेरिकेत 44 महाराष्ट्र मंडळे कार्यरत आहेत. प्रत्येकजण सातत्याने विविध कार्यक्रम आयोजित करतात, त्यामध्ये अमेरिकेत स्थायिक झालेली मराठी माणसे मोठ्या संख्येने सहभागी होत असतात.

जुलैतील अधिवेशन अटलांटा येथे होणार आहे. चार दिवसांच्या या अधिवेशनातील व्यावसायिक परिषदेमध्ये मराठी तरुण उद्योजकांना स्फूतीर् मिळावी म्हणून ' मराठी माणसांचे यश ' या विषयावर चर्चासत्र होणार असून त्यात गुरुराज देशपांडे , ' नॅसकॉम ' चे अध्यक्ष किरण कणिर्क, ज्येष्ठ संगणकतज्ज्ञ अच्युत गोडबोले इत्यादी मान्यवर सहभागी होणार आहेत.

ज्येष्ठ सामाजिक कार्यकतेर् डॉ. अनिल अवचट यांच्या कार्याचा गौरव यावेळी करण्यात येणार असून सामाजिक क्षेत्रात काम करणाऱ्या त्यांच्या ' मुक्तांगण ' संस्थेसाठी 50 हजार डॉलर मदत देण्यात येणार आहे. ' सायन्स पॉलिसी ' वर डॉ. रघुनाथ माशेलकर यांचे भाषण, माजी क्रिकेटपटू सुनील गावस्कर आणि बॉलीवूडमधील अभिनेत्री उमिर्ला मातोंडकर यांची प्रकट मुलाखत हे अधिवेशनाचे मुख्य आकर्षण राहणार आहे.

ज्येष्ठ कादंबरीकार गो. नी. दांडेकरांच्या ' पडघवली ' या कादंबरीचे अभिवाचन वीणा देव आणि सहकारी करणार असून अमेरिकेत स्थायिक झालेली मराठी मंडळी मराठी संगीताची वाटचाल आणि नृत्यनाट्य सादर करणार आहेत.

अधिवेशनानिमित्त आयोजित प्रदर्शनामध्ये प्रामुख्याने महाराष्ट्रातील उद्योजक, सरकारी उपक्रम, बांधकाम व्यावसायिक सहभागी होणार असल्याचे ठाणेदार यांनी सांगितले.

 
</text>
</doc>
