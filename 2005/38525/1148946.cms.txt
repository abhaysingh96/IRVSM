<doc>
<docno>1148946.cms.txt</docno>
<text>
 
महामुंबई
वसंतदादा, बाळासाहेबांचे विस्मरण
[ Wednesday, June 22, 2005  12:07:59 am]


मुंबई (म. टा. सांस्कृतिक प्रतिनिधी) : 'नाट्य परिषदेच्या यशवंतराव चव्हाण नाट्यसंकुलाच्या उद्घाटन सोहळ्यात इतिहास नजरेआड केला गेला आणि अनेक प्रामाणिक कार्यर्कत्यांबरोबरच वसंतदादा पाटील आणि बाळासाहेब ठाकरे यांचेही नाट्यपरिषदेच्या धुरिणांना विस्मरण झाले', अशा शब्दांत नाट्यपरिषदेचे माजी अध्यक्ष राजाराम शिंदे यांनी म. टा. कडे नाराजी व्यक्त केली.

मच्छिंद कांबळी यांनी काही दिवसांपूवीर्, नाट्यसंकुलाचा पाया रचणाऱ्यांना परिषद विसरली, अशी तक्रारवजा खंत व्यक्त केली होती, ती अत्यंत बोलकी व रास्त असल्याचे शिंदे म्हणाले. परंतु, शिंदे यांच्या अध्यक्षीय कारकिदीर्त संकुलासाठी 75 लाख रुपये निधी शरद पवार यांनी दिला, हे विधान योग्य नसून आपण दीड कोटी रुपये संकुलासाठी जमविले, असे शिंदे म्हणाले. सरकारकडून एक कोटी रुपये मिळाले, 'लग्नाची बेडी' नाटकाच्या प्रयोगांमधून पाच लाख रुपये, नाटकाच्या तिकिटावरील एक रुपया अधिभारापोटी सात ते आठ लाख रुपये, मुख्यमंत्री निधीतून साडेचार लाख रुपये, 'नाट्यकळस' या कार्यक्रमातून सव्वा दोन लाख रुपये, खुर्च्यांवर नावे टाकण्याच्या योजनेतून एक लाख रुपये, आजीव सभासद योजनेतून दोन लाख रुपये आणि अन्य मार्गांनी 27 लाख रुपये असे दीड कोटी रुपये आपण जमवले आणि संकुलाच्या प्रत्यक्ष बांधकामास सुरुवात करून ते पहिल्या मजल्यापर्यंत आणले, असे शिंदे म्हणाले.

' संकुलाचे भूमीपूजन माझ्या हस्ते 8 मे 1989 रोजी झाले. संकुलासाठी जागा मिळवून देण्यात प्रभाकर पणशीकर यांच सिंहाचा वाटा आहे. तत्कालिन महापौर छगन भुजबळ यांनी जागा दिली तरी अंतिम आदेश मुख्यमंत्री वसंतदादा पाटील यांनीच काढला. पुढे पाच वषेर् जमीन देऊनही परिषदेने काही केले नाही, म्हणून महापालिकेने ती काढून घेतली; तेव्हा बाळासाहेब ठाकरे यांनी ती परिषदेस परत द्यावी, असा आदेश तत्परतेने दिला. परंतु वसंतदादा पाटील आणि ठाकरे या दोघांचीही आठवण कुणाला झाली नाही', असे शिंदे म्हणाले.

यशवंतराव चव्हाण यांनी मराठी नाटकांवरचा करमणूक कर माफ करून रंगभूमीला नवसंजीवनी दिली, त्यांचे हे ऋण फेडण्यासाठीच त्यांचे नाव संकुलाला देण्यात आले, याचा आवर्जून उल्लेख व्हायला हवा होता, अशी तक्रारही त्यांनी केली.

 
</text>
</doc>
