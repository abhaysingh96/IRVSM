<doc>
<docno>1149425.cms.txt</docno>
<text>
 
प्रगती फास्ट
बीपीओंना गरज लँग्वेज एक्स्पर्ट्सची
[ Wednesday, June 22, 2005  02:11:43 pm]


इंग्रजीबरोबर जर्मन, स्पॅनिश, मॅण्ड्रिन यासारख्या परदेशी भाषेवर प्रभुत्व असेल, तर तुम्हाला एक्झिक्युटिव आणि लँग्वेज ट्रेनर अशा दोन्ही पातळीवर जॉब मिळू शकतो. कारण इव्हॅल्यूर्सव्ह सव्हेर्नुसार 2010 पर्यंत भारतातील बीपीओ इण्डस्ट्रीला फक्त फॉरेन लँग्वेज ट्रेनर म्हणून सुमारे एक लाख 60 हजारहून अधिक उमेदवारांची आवश्यकता भासेल.

सकाळी उठल्यावर तुम्हाला बोंजुअर, बौना मॅटिना, गुटेन मॉर्गन, असे शब्द कानावर पडू लागले तर चमकून जाऊ नका. तुम्ही जर्मनी किंवा फ्रान्समध्ये निश्चितच नाही. पण तरीही तुम्हाला परदेशी भाषेत गुड मॉनिर्ंग ऐकायला मिळेल. थोड्याच दिवासांत तुम्हाला हे चित्र पहायला मिळेल ते बीपीओ इण्डस्ट्रीमुळे.

परकीय देशांच्या तुलनेत भारतात खूपच कमी किमतीत बिझनेस प्रोसेस आऊटसोसिर्ंग सविर्स उपलब्ध होत आहे. यामुळे अनेक परकीय कंपन्यांनी बीपीओ इण्डस्ट्रीत गुंतवणूक करायला सुरुवात केली. याचा भारतातील तरुण वर्गाला मोठ्या प्रमाणात फायदा झाला. ग्रॅज्युएशन आणि ग्रॅज्युएट नसलेल्या विद्यार्थ्यांनाही कोणत्याही प्रकारचा कामाचा अनुभव नसताना जॉब्स मिळू लागले.

कॉल सेण्टर किंवा बीपीओमधील जॉब्समधून या उमेदवारांना अगदी पाच हजारपासून 10 ते 15 हजार रुपये पगार मिळतो. इंग्रजी भाषेवर प्रभुत्व, कम्युनिकेशन स्किल आणि शिफ्ट ड्युटीजमध्ये काम करण्याची तयारी असेल, तर भरपूर पगाराची नोकरी इथे तुम्हाला मिळू शकते. पण सध्या या ट्रेण्डमध्ये थोडासा बदल होत असलेला दिसून येतो. एखादी परकीय भाषा तुम्हाला येत असेल, तर नोकरी मिळण्याची शक्यता वाढते.

या बदलत्या ट्रेण्डमुळे आता दोन प्रकारच्या नोकरीच्या संधी इथे उपलब्ध होऊ लागल्या आहेत. एक म्हणजे सविर्स एक्झिक्युटिव आणि दुसरी म्हणजे बीपीओमध्ये काम करणाऱ्यांना फॉरेन लँग्वेजेसचं ट्रेनिंग देणं. इव्हॅल्युर्सव्ह सव्हेर्नुसार 2010 पर्यंत भारतातील बीपीओ इण्डस्ट्रीला परकीय भाषेचं ट्रेनिंग देणाऱ्या एक लाख 60 हजारहून अधिक प्रोफेशनल ट्रेनर्सची आवश्यकता भासेल. तसंच 40 हजारहून अधिक भारतीय अशा प्रकारच्या एखाद्या तरी परकीय भाषेचं ट्रेनिंग घेतील.

आज अनेक परकीय कंपन्या भारतात गुंतवणूक करत आहेत. या कंपन्यांमध्ये नोकरीसाठी आणि फॉरेन लँग्वेज ट्रेनर म्हणून भारताबरोबरच परदेशातूनही अनेक उमेदवार अर्ज करतात. गेल्या वषीर् मॉन्स्टर डॉट कॉम इंडियाकडे तीन हजार परकीय उमेदवारांचे रेझ्युमे आले होते. दिल्लीमधील इगॉन इण्टरनॅशनल या एचआर कन्सल्टन्सीकडेही महिन्याभरात 20 परकीय उमेदवारांनी नोकरीसाठी अर्ज केल्याचं सांगितलं.

परकीय भाषेचं ट्रेनिंग देणाऱ्या भारतीय किंवा युरोपियन प्रोफेशनल्सना वर्षाला साधारण दोन ते चार लाखांचं पॅकेज सहज मिळतं. कामाचा अनुभव आणि एक्स्ट्रा क्वालिफिकेशननुसार या पॅकेजमध्ये वाढ होते. इव्हॅल्युर्सव्ह सव्हेर्नुसार युरोपमधील फॉरेन लँग्वेज ट्रेनर्स भारतात आयटी आणि बीपीओ इण्डस्ट्रीतील कर्मचाऱ्यांना ट्रेनिंग देण्याची नव्याने सुरुवात करत आहेत. भरपूर पगार, चांगल्या संधी यामुळे हे प्रोफेशनल्स भारतात आपल्या कामाची सुरुवात करत आहेत.

फ्रेंच, जर्मन आणि त्यानंतर स्पॅनिश, इटाली, डच, रशियन, जपानी, कोरिया आणि मॅण्ड्रिन भाषा शिकण्याकडे अनेकांचा कल दिसून येतो. बीपीओमुळे उपलब्ध होत असलेल्या करिअरच्या या दोन क्षेत्रांचा विचार करायला काहीच हरकत नाही. इंग्रजी भाषेवरील प्रभुत्व, कम्युनिकेशन स्किल या कौशल्यांबरोबरच कोणत्याही ठराविक शाखेतील शिक्षणाची अट नसल्यामुळे इथे करिअर करण्यास अनेक उमेदवार उत्सुक आहेत, सो गेट रेडी!

प्रगती फास्ट टीम

 
</text>
</doc>
