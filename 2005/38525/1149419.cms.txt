<doc>
<docno>1149419.cms.txt</docno>
<text>
 
प्रगती फास्ट
मौजमजा करताना घडवा करिअर
[ Wednesday, June 22, 2005  02:07:44 pm]


कॉलेजमधील एका वाषिर्क कार्यक्रमाचा बोर्ड लिहिण्याची जबाबदारी प्राध्यापकांनी शैलेशवर सोपवली. गंमत म्हणजे कार्यक्रमाऐवजी शैलेशने सजवलेल्या त्या बोर्डची चर्चा कॉलेजमध्ये अधिक झाली. त्या दिवसापासून कॉलेजमधील प्रत्येक कार्यक्रमाचे बोर्ड शैलेशच लिहायचा. ही जबाबदारी त्याने आनंदाने स्वीकारली आणि कॅलिग्राफीची वेगळी वाट त्याला सापडली. तुम्हालाही रिकामटेकड्यांची कामं वाटणाऱ्या याच कॉलेज अॅक्टिविटीजमधून हजारो कौशल्यं अवगत करता येतील.

कॉलेज फेस्टिवलचा खर्च उभा करण्यासाठी कंपन्याच्या दारात चपला झिजवताना माकेर्टिंगचं कौशल्य गवसलेले अनेक तरुण टॉप कंपन्यांमध्ये माकेर्टिंग मॅनेजर म्हणून काम करत आहेत. कम्युनिकेशन स्किल्सच्या जोरावर कॉलेज कार्यक्रम गाजवणारे पब्लिक रिलेशनमध्ये क्लाएण्ट्स मिळवत आहेत. कॉलेजमधील कार्यक्रमांची कुंडली शब्दात मांडता मांडता जर्नलिझमच्या क्षेत्रात सामाजिक प्रश्नांावर रान उठवणाऱ्या अनेक जर्नलिस्टनाही त्यांची ही जादूही लेखणी कॉलेजमधील कार्यक्रमांमधूनच सापडली.

मीडिया, फायनान्स, हॉस्पिटॅलिटी, एण्टरटेन्मेण्ट असो वा माकेर्टिंग, मॅनेजमेण्ट हे सर्वच कोर्स विद्यार्थ्यांच्या हिटलिस्टवर आहेत. पण इथली आव्हानं, पुस्तकी ज्ञानाबरोबरच आवश्यक असलेली इतर कौशल्यं आत्मसात करण्याची संधी विद्यार्थ्यांना कॉलेजमधल्या उपक्रमातून मिळते. पण दुदैर्वाने मौजमजा ही मूळ संकल्पना असलेल्या कार्यक्रमांमध्ये दडलेल्या टॅलेण्ट टेस्टपासून अनेक विद्याथीर् आजही दुरावलेले आहेत.

मराठी, हिंदी, इंग्रजी वाङ्मय मंडळ, कल्चरल फोरम, नेचर क्लब, अॅस्ट्रॉनॉमी ग्रुप अशा अनेक नावांनी कॉलेजेसमध्ये विद्यार्थ्यांनी विद्यार्थ्यांसाठी सुरू केलेले उपक्रम आहेत. इण्टरकॉलेज फेस्टिवलच्या रूपाने विद्यार्थ्यांच्या कलागुणांना मिळालेलं व्यासपीठही दिवसेंदिवस व्यापक बनत आहे. नवीन शैक्षणिक वर्षाच्या सुरुवातीला कॉलेजमध्ये पाय ठेवणाऱ्या विद्यार्थ्यांचं स्वागत करण्यात याच मंडळांचे बोर्ड सर्वात आघाडीवर असतात. अनेकदा विद्याथीर् या मंडळांकडे अथवा त्यांच्या अॅक्टिविटीजकडे बघून नाकं मुरडतात. अशा अॅक्टिविटीजमध्ये सहभागी होण्यापेक्षा मागे राहून त्याची खिल्ली उडवण्यातच खरं कौशल्य असल्याचा या विद्यार्थ्यांचा समज असतो.

काही विद्याथीर् इंग्रजीच्या भीतीमुळे इच्छा असूनही अशा मंडळांपासून दूर राहणं पसंत करतात. पण कॉलेजमध्ये होणाऱ्या अदर अॅक्टिविटीज म्हणजे निव्वळ टाइमपास असतात हा गैरसमज विद्यार्थ्यांनी डोक्यातून काढून टाकणं आवश्यक आहे. पुस्तकी ज्ञानाबरोबर पर्सनॅलिटी डेव्हलपमेण्ट, लिडरशिप क्वालिटी, कम्युनिकेशन स्किल्स अशा गोष्टींचीही आवश्यकता असते. याचं बाळकडू विद्यार्थ्यांना याच उपक्रमातून मिळत असल्याचं कॉलेज प्रोफेसर्सही एकमुखाने मान्य करतात.

कॉलेजमध्ये चालणाऱ्या अदर अॅक्टिविटीज म्हणजे नुसता धांगडधिंगा नाही हे सत्य विद्यार्थ्यांबरोबरच पालकांच्या मनावरही बिंबवणं आवश्यक असल्याचं प्रोफेसर वर्षा माळवदे यांचं म्हणणं आहे. युथ फेस्टिवल, इण्टरकॉलेज फेस्टिवल तसंच अनेक विद्याथीर् उपक्रमांचा अनुभव गाठीशी असलेल्या प्रो. वर्षा माळवदे यांच्या मते, बाकीचे नाचणार आणि तू काय नुसता बॅनर लावत बसणार, या आपल्या वृत्तीमध्ये पालकांनी बदल करणं आवश्यक आहे. इतर उपक्रमांमधील सहभागामुळे विद्यार्थ्यांचं अभ्यासातून लक्ष उडेल, तो गैरसंगतीला लागेल या चुकीच्या समजुती आहेत. उलट या उपक्रमांमधूनच नवी क्षेत्र त्यातील संधी याची ओळख विद्यार्थ्यांना होते. इंग्रजीच्या भीतीमुळेही अनेक विद्याथीर् अशा अॅक्टिविटीजपासून दूर राहतात. या विद्यार्थ्यांचा आत्मविश्वास वाढवून त्यांना इतर विद्यार्थ्यांमध्ये मिसळून घेण्याची जबाबदारी ही शिक्षकांची आहे.

कॉलेजमध्ये फिल्म फेस्टिवलच्या आयोजनात आलेल्या अनुभवांनंतर फिल्म क्रिटिक्स म्हणून नावलौकिक मिळवण्याचा निर्णय घेणारा ऋत्त्विक सावंत असो, उमंगच्या आयोजनातील सक्रिय सहभागानंतर आता इव्हेण्ट मॅनेजमेण्टमध्येच करिअर करण्याचा निश्चय घेणारा मिहीर वाघधरे असो, वा एलएलबीनंतर इव्हेण्ट आणि इतर कार्यक्रमांच्या परमिशन्सची एजन्सी काढण्याचा निर्णय मनाशी पक्का करणारा आकाश असो... कॉलेजमधील अॅक्टिविटीजमुळेच अशा अनेक विद्यार्थ्यांना त्यांच्या आवडीचं करिअर निवडणं शक्य झालं.

देशातील सर्वात लोकप्रिय कॉलेज फेस्टिवल म्हणून ओळखल्या जाणाऱ्या मल्हारच्या यशस्वी आयोजनात गंधाली कणिर्क गेली चार वर्षं सक्रिय सहभाग घेते. व्हॉलेण्टिअर ते ऑर्गनायझर अशा वेगवेगळ्या पदावर काम करणाऱ्या गंधालीने करिअर डेव्हलपमेण्टचं श्ाेय मल्हारला दिलं. मला मास मीडियातच करिअर करण्याची इच्छा आहे. या फेस्टिवलच्या माध्यमातून मीडियाशी इण्टरअॅक्शन करण्याबरोबरच टीम वर्क, लिडरशिप क्वालिटी या शब्दांचा अर्थ प्रत्यक्ष अनुभवता आला. त्यामुळे नवा आत्मविश्वास मिळाल्याचंही गंधाली मान्य करते. हाच आत्मविश्वास तुम्हालाही मिळू शकतो फक्त कॉलेज अॅक्टिविटीबद्दल मनात असलेली भीती दूर टाकून तुम्ही थोडं सकारात्मकतेने बघण्याची गरज आहे.

प्रगती फास्ट टीम

 
</text>
</doc>
