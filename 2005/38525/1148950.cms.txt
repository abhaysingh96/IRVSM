<doc>
<docno>1148950.cms.txt</docno>
<text>
 
महामुंबई
लॉटरी विक्रेत्यांसाठी आचारसंहिता हवी
[ Wednesday, June 22, 2005  12:09:39 am]


मुंबई (म. टा. प्रतिनिधी) : महाराष्ट्र राज्य लॉटरीच्या आड खुलेआम चिठ्ठी मटका सुरू असून लॉटरीच्या बेकायदा टमिर्नल्सवर बंदी आणण्याची व लॉटरी विक्रेत्यांसाठी आचारसंहिता करण्याची मागणी विक्रेत्यांच्या संघटनांनी केली आहे.

राज्यातील लॉटरी विक्रेत्यांना शिस्त लावण्याच्या, तसेच त्यांना प्रतिष्ठा मिळण्याच्या दृष्टीने महाराष्ट्र राज्य लॉटरी अभिकर्ता सेना, ऑल इंडिया ऑनलाइन अँड इंटरनेट रिटेलर्स असोसिएशन, महाराष्ट्र राज्य लॉटरी विक्रेता युनियन अशा विविध संघटनांची बैठक नुकतीच आयोजित करण्यात आली होती. बैठकीत लॉटरी विक्रेत्यांनी पाच मागण्या राज्य सरकारकडे सादर केल्या.

सध्या सकाळी 9 ते रात्री 9 यावेळेत लॉटरी विक्रेत्यांचा व्यवसाय चालतो, पण सकाळी 11 ते रात्री 8 यावेळेत व्यवसायाला परवानगी देण्याची मागणी आहे. तसेच, चिठ्ठी मटक्यावर बंदी आणून बेकायदा टमिर्नल्सवर कडक कारवाई करावी, लॉटरी विक्रीचा व्यवसाय करणाऱ्यांना जोड व्यवसाय करण्यास परवाने द्यावे, विक्रेता संघटनांचे प्रतिनिधी आणि पोलिसांची जिल्हानिहाय दक्षता पथके स्थापन करण्यात यावीत आणि महाराष्ट्राच्या ग्रामीण भागात लॉटरी विषयक कोणतेही स्पष्ट धोरण नसल्याने कलेक्टर कार्यालयातून मागदर्शन करण्यात यावे, अशा विक्रेत्यांच्या मागण्या आहेत.

या बैठकीला रमाकांत आचरेकर, रमेश घरत, भूषण अणेराव, सुनील हिलेर्कर, चंदकांत मोरे, विलास साताडेर्कर उपस्थित होते. या पाच मागण्यांबाबत लॉटरी विक्रेते लवकरच उपमुख्यमंत्री आर. आर. पाटील यांची भेट घेणार आहेत.

 
</text>
</doc>
