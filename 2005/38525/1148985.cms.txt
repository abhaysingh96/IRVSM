<doc>
<docno>1148985.cms.txt</docno>
<text>
 
महामुंबई
डान्स बारबंदीचीच घाई का?
[ Wednesday, June 22, 2005  12:39:42 am]


मुंबई (म. टा. प्रतिनिधी) : उपमुख्यमंत्री आर. आर. पाटील यांनी केलेल्या डान्स बारबंदीच्या घोषणेने भयभीत झालेल्या बारबाला, शेट्टी मालक आणि मदहोश वातावरणात मदमस्त आणि दिलफेक अदांनी घायाळ होणारे यांना आबांनीच मंगळवारी थोडा दिलासा दिला... 'मराठवाडा विद्यापीठाच्या नामांतराचा ठराव झाल्यानंतर 10 वर्षांनी प्रत्यक्ष नामांतर झाले; डान्स बारबंदीचा निर्णय घेऊन तर फक्त तीनच महिने लोटले आहेत' अशा आशयाचे वक्तव्य त्यांनी एका वृत्तवाहिनीला दिलेल्या मुलाखतीत केले आणि अनेकांना 'जख्म जिसने दिया उसीने मरहम'ची व्यवस्था केल्याचाच आनंद झाला.

मुंबईतील डान्स बार बंद कधी होणार, हाच प्रश्ान् आबा भेटले की प्रत्येकजण विचारतो. त्याला आता तेही कंटाळले असावेत. त्यातच डान्स बारबंदीच्या वटहुकुमावर राज्यपाल एस. एम. कृष्णा यांची सही होत नसल्यानेही ते काहीसे अस्वस्थ झाले आहेत. त्यामुळेच, एका वृत्तवाहिनीच्या पत्रकारांनी मंगळवारी त्यांच्याशी संपर्क साधल्यावर आबा म्हणाले, 'अहो, बंदीची घोषणा करून जेमतेम तीन महिनेच झाले आहेत. पण तुम्हाला इतकी घाई कशाला? नामांतराचा ठराव केल्यानंतर त्याच्या अंमलबजावणीला दहा वषेर् लागली. सगळे काही तातडीने घाईगदीर्ने करून चालत नाही. घोषणेची व्यवस्थित अंमलबजावणी करायची असेल, तर नीट अभ्यास करावा लागतो. त्यामुळे या निर्णयाला विलंब लागला, तरी फार काही बिघडत नाही. सरकारने घेतलेल्या निर्णयाची अंमलबजावणी होणार, याची खात्री बाळगा!'

 
</text>
</doc>
