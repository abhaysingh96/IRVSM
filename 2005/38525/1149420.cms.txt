<doc>
<docno>1149420.cms.txt</docno>
<text>
 
प्रगती फास्ट
बुद्धीला चालना देणारं आर्ट्स
[ Wednesday, June 22, 2005  02:08:31 pm]


दहावीचा रिझल्ट 24 जूनला असल्यामुळे विद्याथीर् आणि पालकांची एव्हाना झोप उडाली आहे. अमुक मार्क मिळाले की सायन्स, त्यानंतर कॉमर्स आणि आर्ट्स अशा कोष्टकातला निर्णय मात्र घेऊ नका. आर्ट्स क्षेत्रातील उपलब्ध संधींचा विचार करण्याची ही योग्य वेळ आहे. इथल्या संधी तुमच्या क्षमतेला अधिक वाव देऊ शकतील.

आदित्य दहावीच्या मेरिट लिस्टमध्ये चमकणार, याची त्याचे पालक, मित्र-मैत्रिणी आणि शिक्षकांना खात्री आहे. पण आदित्य पुढे आर्ट्सला प्रवेश घेणार, हे ऐकताच काही जण काळजीत पडतात, तर काही जण आश्चर्यचकित होतात. काहींनी तर आदित्यला अरे इतके चांगले मार्क्स मिळाल्यावर कुणी आर्ट्सला प्रवेश घेतं का, करिअरची पार वाट लावणार आहेस, यासारखे उपदेशही ऐकवले. मात्र या सगळ्याचा आदित्यवर काहीच परिणाम होत नाही. त्याचा आर्ट्सला अॅडमिशन घेण्याचा निश्चय पक्का आहे.

सत्तरच्या पुढे सायन्स, साठ-पंचावन्न मग कॉमर्स आणि उरलेला सगळा गाळ आर्ट्सला, हा ट्रेण्ड पूर्वापार चालत आलेला आहे. त्यात सत्तर-पंच्याहत्तर टक्के मिळाले आणि कॉमर्सला प्रवेश घेतला तरी तितकंसं नवल वाटत नाही. पण मेरिटमध्ये आल्यावरही तुम्ही आर्ट्सला प्रवेश घेणार असाल, तर मुर्खातच काढलं जातं. आर्ट्समध्यल्या शिक्षणानंतर करिअरचे काहीच पर्याय नाहीत, ही मानसिकता याला मोठ्या प्रमाणात कारणीभूत आहे.

अभ्यासात फारसा इण्टरेस्ट नाही, कॉलेज नावापुरतं करायचं आहे, टाइमपासला खूप वेळ हवा, ही मानसिकता आर्ट्सकडे वळणाऱ्या बहुतांश विद्यार्थ्यांची असते. त्यामुळे दरवषीर् ग्रॅज्युएशनला चांगला स्कोअर करणारे, या विषयांचा उपयोग करून करिअर करणाऱ्यांची संख्या कमी होते. या शोखेतील यशस्वी होणाऱ्यांचं कमी होणारं हेच प्रमाण आर्ट्समध्ये करिअरला काहीच वाव नाही, असा समज निर्माण करतं.

एसएनडीटीमध्ये सायकॉलॉजीच्या लेक्चरर आणि एज्युकेशनल कौन्सिलर असलेल्या डॉ. शुभदा पारटकर सांगतात, की काही करता येत नाही, म्हणून आर्ट्सला आलात तर तुम्हाला करिअर नक्कीच करता येणार नाही. कारण कोणत्याही क्षेत्रात यशस्वी होण्यासाठी आवश्यक असणाऱ्या विषयाच्या आकलनाची गरज इथेही आहे. अभ्यास न करताना पास होणं, अशक्य आहे. जे विद्याथीर् टाइमपास करतात. त्यांना ग्रॅज्युएशनला खूप कमी मार्क्स मिळतात. उच्चशिक्षणातील इण्टरेस्ट संपतो आणि त्यामुळे मिळेल त्या छोट्या मोठ्या नोकरीवर समाधान मानावं लागतं. विद्याथीर् आणि पालक याचा दोष आर्ट्स शाखेला देतात. तुम्ही कोणत्याही शाखेत आवडत्या विषयाचा बिनधास्त अभ्यास करा. यशस्वी होण्यासाठी अट इतकीच त्या विषयात प्रावीण्य मिळवता आलं पाहिजे.

करिअरचे पर्याय सायन्स आणि इंजिनीअरिंगपुरते मर्यादित नाही. प्रत्येकाची बौद्धिक क्षमता, विषयांकडे असणारा कल वेगळा असू शकतो. उदा. भाषेवर प्रभुत्व असणाऱ्या विद्यार्थ्याला मीडियात कितीतरी चांगलं करिअर करता येतं. पण दहावीला फक्त ऐंशी टक्के मिळाले म्हणून सायन्स घेतलं आणि ते जमलं नाही म्हणून पश्चात्तापाची वेळ येते. उशिरा का होईना, पण सायकॉलॉजी, इकॉनॉमिक्स, इंग्रजी लिटरेचर, मॅथ्स, सोशिओलॉजी, एन्व्हायन्मेर्ण्ट स्टडीज या विषयांना सायन्स इंजिनीअरिंगसारखं ग्लॅमर निर्माण व्हायला सुरुवात झाली आहे.

रुईया कॉलेजमध्ये इकॉनॉमिक्सच्या लेक्चरर देवयानी गणपुले यांच्या मते, इकॉनॉमिक्समधल्या संधींची अचूक माहिती असणारे फार थोडे विद्याथीर् असतात. बहुतांश विद्याथीर् इतर सांगतात म्हणून हा विषय निवडतात. इकॉनॉमिक्ससाठी मॅथ्सची आवड असणं आवश्यक आहे. तरच तुम्हाला पोस्ट ग्रॅज्युएशन वा नंतरच्या रिसर्चच्या संधींचा उपयोग करता येतो. मॅथ्स चांगलं असल्यामुळेच सायन्स आणि कॉमर्सच्या विद्यार्थ्यांना इकॉनॉमिक्स विषयात करिअर करणं सोपं जातं. सध्या इकॉनॉमिक्समध्ये प्रावीण्य मिळवलेल्या विद्यार्थ्यांना बँकिंग, इन्शुरन्स, म्युच्युअल फण्ड्स, रिसर्च इन्स्टिट्यूट, फायनान्स जर्नलिझम, सरकारी यंत्रणेत असंख्य जॉब्स उपलब्ध आहेत. शिवाय मॅनेजमेण्ट, इंजिनीअरिंग, सायन्स, आर्ट्स, कॉमर्स यासारख्या प्रत्येक कॉलेजमध्ये इकॉनॉमिक्स विषय शिकवला जात असल्यामुळे टीचिंग क्षेत्रही निवडता येतं.

आर्ट्सच्या प्रोफेसर्सच्या मते, इथे विषयांची विविधता असल्यामुळे नक्की कोणता विषय निवडावा, या टप्प्यावर बहुतांश विद्याथीर् गोंधळतात. त्यामुळे विषयाच्या निवडीसाठी माजी विद्याथीर्, शिक्षकांशी चर्चा करावी. त्या विषयातील घटकांचा परिचय करून घेतला तर वास्तवाची कल्पना येते. इथे करिअर करण्यासाठी आवश्यक असणारा आत्मविश्वास निर्माण होतो. तुमचं यश हे विषयांचा वापर तुम्ही किती कौशल्याने प्रत्येक क्षेत्रात करता, यावर अवलबून असतं. तो कसा करायचा, हे तुम्हाला ठरवावं लागतं. उदा. ह्यूमन रिसोर्स डेव्हलपमेण्ट या मॅनेजमेण्टमधील विषयात सायकॉलॉजीच्या विद्यार्थ्यांना प्राधान्य दिलं जातं. मॅनेजमेण्टमध्ये सायकॉलॉजीचा वापर अलीकडच्या काळात मोठ्या प्रमाणावर झालेला दिसून येतो.

देवयानी गणपुले यांच्या मते, येत्या काही वर्षांत आयटीच्या विस्तारामुळे स्थानिक, परदेशी भाषेवर प्रभुत्व असणाऱ्या विद्यार्थ्यांना मोठ्या प्रमाणात संधी मिळतील. सध्या लिटरेचरला तितकंसं ग्लॅमर नाही. पण स्थानिक भाषेतील कॉल सेण्टर, कम्प्युटर आणि भाषेची सांगड घालणाऱ्या सॉफ्टवेअरच्या निमिर्तीसाठी लँग्वेज एक्स्पर्टची गरज भासेल. त्यात इंग्रजी येणं मात्र आवश्यक आहे. शिवाय पेटण्टच्या नियमात प्राचीन भारतीय माहितीचा साठा बसवण्यासाठी फिलॉसॉफी, संस्कृत जाणकारांची गरज आहे. मीडियामुळे याआधीच भाषा आणि संबंधित विषयावर प्रभुत्व असणाऱ्यांसाठी जॉब्स निर्माण झाले.

सोशिओलॉजीमध्ये पीएचडी करणाऱ्या अनोना बॅनजीर् म्हणाली, की दहावीला 89 टक्के मिळूनही मी आर्ट्स घेतलं तेव्हा कित्येकांनी वेड्यात काढलं. सोशिओलॉजीला लोक आऊटडेटेड म्हणतात. पण समाज, चालीरिती यांचा जवळून अभ्यास करणारा हा विषय मला आवडला. शिवाय इथे रिसर्चला खूप वाव आहे. आर्ट्सला येण्याआधी मात्र ट्रेण्डचा तात्पुरता विचार करून चालत नाही. योग्य

नियोजन आणि निश्चय पक्का असला, की यश तुमचंच आहे.

कांचन हरमलकर

 
</text>
</doc>
