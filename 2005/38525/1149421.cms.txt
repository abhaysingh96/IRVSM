<doc>
<docno>1149421.cms.txt</docno>
<text>
 
प्रगती फास्ट
हॉस्पिटॅलिटीतील खुणावणाऱ्या संधी
[ Wednesday, June 22, 2005  02:09:16 pm]


हॉस्पिटॅलिटी इण्डस्ट्रीचा आवाका झपाट्याने वाढतोय. त्यामुळे भारतातील विद्यार्थ्यांनाही नोकरी आणि उच्चशिक्षणासाठी आंतरराष्ट्रीय पातळीवरील संधींचा विचार करता येतो. हिमांशू गोखले या विद्यार्थ्यानेही हॉटेल मॅनेजमेण्टचा अभ्यास करून परदेशातील संधी स्वीकारल्या. त्याच्या करिअरच्या टप्प्यांविषयी...

विशाखापट्टणम इथे बारावीपर्यंतच्या शिक्षणानंतर हिमांशू मुंबईला आला. आज प्रोफेशनल कोर्सला खूपच महत्त्व आलं आहे. पण सात-आठ वर्षांपूवीर् बारावीनंतर चुकूनही विद्याथीर् या पर्यायांचा विचार करत नव्हते. तरीही हिमांशू गोखलेने करिअरसाठी हॉटेल मॅनेजमेण्टची वेगळी वाट निवडली.

दादर इथल्या इन्स्टिट्यूट ऑफ हॉटेल मॅनेजमेण्ट अॅण्ड केटरिंग टेक्नॉलॉजी अॅण्ड अॅप्लाइड न्युट्रिशिअनमधून हिमांशूने ग्रॅज्युएशन केलं. तीन वर्षं ला मेरेडिन सॅनस्युला या कंपनीत जॉब केला. या क्षेत्रात आंतरराष्ट्रीय पातळीवरील शिक्षण आणि अनुभवाला असलेलं महत्त्व लक्षात घेऊन त्याने सरळ पर्यटकांचा स्वर्ग असणारं स्वित्झर्लण्ड गाठलं. तिथल्या गिलॉन इन्स्टिट्यूट ऑफ हायर एज्युकेशनमध्ये हॉस्पिटॅलिटी विषयात एमबीए कोर्सला पहिला क्रमांक पटकावला.

हिमांशूच्या करिअरचा प्रवास वाटला तरी तितका सोपा नव्हता. कोर्स करायला सुरुवात केल्यानंतर बहुतांश व्यक्ती कूक होणार का, असं कधी हेटाळणी तर कधी टीका करण्यासाठी विचारायचे. पण हिमांशूची ध्येयावरील निष्ठा अढळ होती. त्याला याच क्षेत्रात करिअर करायचं, या विचाराने झपाटलं होतं. त्यामुळे इतरांच्या बोलण्याचा हिमांशूवर फारसा परिणाम झाला नाही.

आता हिमांशू वेस्ट इंडिज बेटावरील जमैका इथे जॉब करतोय. तिथल्या सॅण्डल्स इण्टरनॅशनल रिसोर्टमधला अनुभव त्याची कारकीर्द अधिक परिपक्व करेल. त्याच्या मते, या क्षेत्रात यश मिळवण्यासाठी तुमच्याकडे असणारी आदरातिथ्य करण्याची प्रवृत्ती मदत करते. हॉटेल इण्डस्ट्रीतील वेगवेगळ्या पातळीवरील व्यक्तींशी संवाद साधताना पेपरातल्या मार्कांपेक्षा तुमचं व्यक्तिमत्त्व, प्रॅक्टिकल ट्रेनिंग खूप महत्त्वाचं असतं. त्यामुळे नोकरी देताना राष्ट्रीय आणि आंतरराष्ट्रीय पातळीवरील कोणतीही कंपनी तुमच्या अंगी असलेल्या गुणांकडे सर्वप्रथम पाहते.

हॉटेल मॅनेजमेण्ट कोर्समध्ये हाऊस किपिंग, किचन, फ्रण्ट ऑफिस, फूड अॅण्ड बेवरेज हे चार मुख्य विषय असतात. पहिल्या वषीर् सर्व विषयांशी थोडक्यात परिचय करून दिला जातो. दुसऱ्या वषीर् मेण्टेनन्स अॅण्ट क्वाण्टिटी विषयांचं ट्रेनिंग दिलं जातं. शेवटच्या वषीर् हॉटेल मॅनजमेण्ट, इथले कायदे, अटी यांचा अभ्यास करण्यात येतो.

परदेशात हॉस्पिटॅलिटी विषयांतर्गत हाऊस किपिंग, फ्रण्ट ऑफिस, फूड अॅण्ड बेवरेज या विषयांना सगळ्यात जास्त महत्त्व दिलं जातं. शिवाय विद्यार्थ्यांना आवडीच्या विषयात स्पेशलायझेशन करण्याची संधी परदेशातील युनिव्हसिर्टीत मिळते. भारतात अजून त्या प्रकारचे कोर्स उपलब्ध नाहीत. मात्र दादर केटरिंग इन्स्टिट्यूट ऑफ हॉटेल मॅनेजमेण्ट यासारख्या काही इन्स्टिट्यूटमध्ये तुम्हाला सहा महिन्यांचे काही कोर्स करता येतील.

मंुबई आणि बँगलोरमधील आयएचएम, मणिपाल इथली वेलकम ग्रुपची इन्स्टिट्यूट आणि ताज इन्स्टिट्यूट - औरंगाबाद या भारतातील काही नावाजलेल्या इन्स्टिट्यूट आहेत. शिवाय परदेशात कोर्स करायचा असेल तर इकोल ।।श्ाह्लद्गद्यद्बद्गह्मह्लड्ड2ह्यह्मड्डठ्ठद्ग स्वित्झर्लण्ड, कॉर्नेल युनिव्हसिर्टी, यूएसए, गिलॉन इन्स्टिट्यूट ऑफ हायर एज्युकेशन, स्वित्झर्लण्ड यासारखे काही पर्याय आहेत. क्युलिनरी इन्स्टिट्यूट ऑफ अमेरिका, कॉडिर्अन ब्ल्यू, पॅरिस/ऑस्ट्रेलिया इथे किचन विषयात स्पेशलायझेशन करता येईल.

भारतातील आयएचएमसारख्या इन्स्टिट्यूटमधून कोर्स करण्यासाठी साधारण दीड लाख खर्च येतो. परंतु परदेशात जायचं असेल, तर फी पाच ते सहा लाख आहे. स्वित्झर्लण्डमध्ये तर खर्च सुमारे 15 लाख येतो. तिथे ग्रॅज्युएशन आणि मास्टर डिग्रीचे पर्याय उपलब्ध आहेत. हॉटेल मॅनेजमेण्टसाठी यूएसएव्यतिरिक्त इतर देशात स्कॉलरशिप्स उपलब्ध नाहीत. मात्र तुमचा परफॉर्मन्स चांगला असेल, तर काही इन्स्टिट्यूटमधून स्कॉलरशिप मिळू शकते.

परदेशात हॉस्पिटॅलिटीमध्ये एमबीए करायचं असेल, तर विद्यार्थ्यांनी भारतात ग्रॅज्युएशन आणि काही वर्षांचा अनुभव मिळवावा, असं हिमांशूचं ठाम मत आहे. मान्यताप्राप्त युनिव्हसिर्टीची इण्टरनेटवरून माहिती मिळवावी. प्रवेशाच्या पहिल्या टप्प्यात साधारणपणे एक लाख रुपये भरावे लागतात. कोर्सनंतर हॉटेल इण्डस्ट्रीत हमखास जॉब मिळतो. शिवाय हॉस्पिटॅलिटीशी संबंधित ट्रॅव्हल अॅण्ड टूरिझम, कस्टमर सविर्स यासारख्या इण्डस्ट्रीतही करिअर करता येतं.

फीची मोठी रक्कम, माहितीचा अभाव, अपुरं मार्गदर्शन यामुळे काही विद्याथीर् या क्षेत्राचा विचारच करत नाही. पण फीची रक्कम जॉबच्या एक दोन वर्षांत सहज मिळत असल्यामुळे घाबरायचं काहीच कारण नाही.

सायली फडके

 
</text>
</doc>
