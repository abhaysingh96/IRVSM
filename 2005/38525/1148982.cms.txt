<doc>
<docno>1148982.cms.txt</docno>
<text>
 
महामुंबई
पुण्यात आधी 'लोकशिक्षण', मग हेल्मेटसक्ती?
[ Wednesday, June 22, 2005  12:37:58 am]


मुंबई (म. टा. विशेष प्रतिनिधी) : पुणेकरांचा आक्षेप लक्षात घेऊन 'लोकशिक्षणा'साठी तेथील हेल्मेटसक्ती काहीकाळ पुढे ढकलता येईल काय, अशी विचारणा उच्च न्यायालयाकडे करा, अशी सूचना उपमुख्यमंत्री आर. आर. पाटील यांनी अधिकाऱ्यांना केली.

उपमुख्यमंत्र्यांनी मंगळवारी परिवहन आणि गृह खात्यातील अधिकाऱ्यांची बैठक घेतली होती. याबाबत वार्ताहरांनी विचारणा केली असता ते म्हणाले की, जून महिन्यात मुलांच्या शाळा सुरू होतात. वह्यापुस्तके, दफ्तर, रेनकोट असे अनेकविध प्रकारचे खर्च करावे लागतात, असे पुणेकरांचे म्हणणे असल्याचे ते सांगत होते. तेवढ्यात वार्ताहर म्हणाले, गणवेश, कंपासपेटी, वॉटरबॅग, टिफिन, खोडरबर यासाठीही खर्च येतो. यावर पाटीलही सहानुभूतीने म्हणाले की, सगळ्यांनाच नव्हे तर काही लोकांच्या दृष्टीने हा प्रश्ान् असू शकतो. एवढ्या खर्चात दोनदोन हेल्मेटचा खर्च एकदम कसा करायचा, असा प्रश्ान् त्यांना पडू शकतो.

 
</text>
</doc>
