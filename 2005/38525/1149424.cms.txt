<doc>
<docno>1149424.cms.txt</docno>
<text>
 
प्रगती फास्ट
भाषेचे जाणकार
[ Wednesday, June 22, 2005  02:10:38 pm]


फ्रेंच, जर्मन, जॅपनीज, रशियन, स्पॅनिश... यासारखी कोणतीही परदेशी भाषा अवगत केल्यानंतर तुम्हाला करिअरच्या असंख्य संधीं उपलब्ध आहेत. भाषांतरकार, दुभाषक, शिक्षक, जनसंपर्क अधिकारी म्हणून तुम्हाला राष्ट्रीय आणि आंतरराष्ट्रीय पातळीवर जॉब करता येतो.

परदेशी भाषा शिकायचं कितीही मनात असलं, तरी काहीना काही कारणामुळे राहून जातं. योग्य कोर्स माहीत नसणं, हे यामागचं प्रमुख कारण. पण कालांतराने परदेशी भाषा शिकलो नाही, म्हणून पश्चात्तापाची वेळ येते. प्रमोशनच्या चांगल्या संधी हुकतात, परदेशातील जॉब स्वीकारता येत नाहीत, करिअरसाठी उपलब्ध असलेली कित्येक क्षेत्रांची दारे बंद होतात. त्यामुळे नवीन भाषा शिकण्यात इण्टरेस्ट असेल तर वेळीच या क्षेत्राचा विचार करा.

परदेशी भाषा शिकल्यानंतर तुम्हाला भाषांतरकार (ट्रान्सलेटर), दुभाषा (इण्टरप्रिटर), शिक्षक (टीचिंग), जनसंपर्क अधिकारी (पब्लिक रिलेशन), प्रसारमाध्यम (मास मीडिया) आदी क्षेत्रात काम करण्याची संधी मिळते. परदेशी दुतावास, सरकारी कार्यालय यापासून पब्लिकेशन इण्डस्ट्रीपर्यंत सगळ्या ठिकाणी भाषांतरकाराची गरज असते. परदेशातील क्लाएण्टशी व्यवहार करणाऱ्या कंपन्यांमध्ये तर भाषांतरकारांची खास नेमणूक केली जाते. भाषांतर ही एक कला आहे. त्यासाठी भाषेवर प्रभुत्व, योग्य शब्दरचना, मूळ लेखनाशी भाषांतर अनुरूप असणं, आवश्यक असतं. उत्तम शैक्षणिक रेकॉर्ड असलं, तर तुम्हाला प्राधान्य दिलं जातं. भाषेच्या अभ्यासाव्यतिरिक्त तुम्हाला संबंधित देशाची सांस्कृतिक, राजकीय, सामाजिक पार्श्वभूमी माहीत हवी.

विचार करायला फारसा वेळ न घालवता, सेकंदात तुम्हाला भाषांतर करता येत असेल, तर दुभाषक म्हणून काम करता येईल. सरकारी खातं, कॉपोर्रेट सेक्टरसाठी दुभाषकांची विशेष गरज असते. संभाषणाचं तात्काळ भाषांतर करायचं असल्यामुळे चुका सुधारायला मुळीच वेळ मिळत नाही.

परदेशी भाषा आणि टीचिंगचं कौशल्य अवगत असेल, तर स्कूल, कॉलेज आणि अधिकृत इन्स्टिट्यूटमध्ये जॉब करता येईल. संबंधित देशातही तुम्हाला शिक्षकाचा जॉब स्वीकारता येतो. कोचिंग क्लासचा पर्यायही तुमच्याकडे आहे. परदेशी भाषा अवगत असेल तर पब्लिक रिलेशन क्षेत्रातही चांगलं करिअर करता येतं. आंतरराष्ट्रीय पातळीवरील क्लाएण्ट्स मिळवणं, सोपं जातं. प्रसारमाध्यमांमध्येही भाषांतरकार हवे असतात. टीव्ही चॅनल असो वा वृत्तपत्र, इथे जवळपास प्रत्येकाला भाषांतर करता येणं, आवश्यक असतं. शिवाय परदेशी भाषेवर प्रभुत्व असेल तर उत्तम.

इथे करिअर करण्यासाठी भाषेतील सुक्ष्म बारकावे जाणून काम करावं लागतं. अचूक भाषांतरासाठी संयम असणंही आवश्यक असतं. बहुतांश सर्व युनिव्हसिर्टीमध्ये परदेशी भाषा शिकवल्या जातात. फ्रेंच, जर्मन, जॅपनीज यासारख्या भाषेतून बॅचलर किंवा मास्टर डिग्री मिळवता येते. प्रत्येक युनिव्हसिर्टीची शॉर्ट टर्म कोर्ससाठी पात्रता अट वेगळी आहे. मुंबई युनिव्हसिर्टीतून परदेशी भाषा शिकण्यासाठी तुम्हाला संबंधित डिपार्टमेण्टला भेट द्यावी लागेल.

कोर्सला अॅडमिशन घेण्यापूवीर् इन्स्टिट्यूटची मान्यता, सिलॅबसचा दर्जा, टीचिंग स्टाफची उपलब्धता, परीक्षा पद्धत याची जास्तीतजास्त माहिती मिळवावी. परदेशी भाषा अवगत असणाऱ्या विद्यार्थ्यांना हॉटेल्स, एअरलाइन्स, व्यापारी संकुलं, पर्यटन केंद आदी ठिकाणी जॉबच्या असंख्य संधी उपलब्ध आहे.

मुग्धा बवरे

 
</text>
</doc>
