<doc>
<docno>1148939.cms.txt</docno>
<text>
 
महामुंबई
रिलायन्स एनजीर्ने कंबर कसली
[ Wednesday, June 22, 2005  12:00:29 am]


मुंबई (म. टा. प्रतिनिधी) : पावसाळ्यात इलेक्ट्रिक शॉक्स, स्पाकिर्ंग, शॉर्टसकिर्टमुळे लागणारी आग आणि वादळी वाऱ्यामुळे खंडीत होणारा वीजपुरवठा अशा प्रसंगी तातडीची उपाययोजना करून ग्राहकांना दिलासा देण्यासाठी रिलायन्स एनजीर्ने ग्राहकांच्या मदतीसाठी पॉवर हेल्पलाइन सुरू केली आहे.

पावसाळ्यात वीजपुरवठा सलग सुरू रहावा, तसेच ग्राहकांच्या तक्रारींचे त्वरित निवारण करण्यासाठी ही सेवा 24 तास ग्राहकांना उपलब्ध राहणार आहे. ग्राहकांची तक्रार आल्यानंतर त्या वेळेची नोंद होऊन, ताबडतोब ती निवारणासाठी संबंधित केंदाकडे पाठविण्यात येईल, असे आश्वासन रिलायन्स एनजीर्ने एका पत्रकाद्वारे दिले आहे.

पॉवर हेल्प नंबर 3030 3030 या क्रमांकावर संबंधित ग्राहकांना हिंदी, इंग्रजी आणि मराठी भाषेत तक्रार नोंदविता येईल. ग्राहकांच्या प्रश्ानंची उत्तरेदेखील या तीनही भाषेत मिळणार आहेत. त्याशिवाय ग्राहकांना 222.ह्मद्गद्य.ष्श्ा.द्बठ्ठ या कंपनीच्या वेबसाइटवरही तक्रारी नोंदविता येतील, असे पत्रकात म्हटले आहे.

पावसाळ्यात काही वेळेस काही भागात पावसाचे पाणी तुंबल्यामुळे खबरदारीचा उपाय म्हणून त्या भागातील वीजपुरवठा बंद करावा लागतो. यामागील जनहिताची भावना लक्षात घेऊन, अशा प्रसंगी कंपनीस ग्राहकांनी सहकार्य करावे, अशी अपेक्षा कंपनीने व्यक्त केली आहे.

एखाद्या प्रसंगी मेन स्विचमध्ये पाणी साचले अथवा मीटरच्या केबिनमध्ये पाण्याची गळती होत असेल तर ताबडतोब मेन स्विच बंद करावा. त्यानंतर आवश्यक ती दुरुस्ती झाल्याची खात्री करूनच वीजपुरवठा पुन्हा सुरू करावा. हातमोजे, सेफ्टी शूज व योग्य ती खबरदारी घेतल्याशिवाय कोणत्याही वीज उपकरणांना हात लावू नये. स्पाकिर्ंग किंवा पाणीगळतीच्या वेळी विजेचे खांब, डिस्ट्रिब्युशन पिलर्स व मीटर केबिन्समधील कोणत्याही वायर्स व उपकरणांना हात लावू नये, अशा सूचना कंपनीने केल्या आहेत.

 
</text>
</doc>
