<doc>
<docno>1149431.cms.txt</docno>
<text>
 
महामुंबई
घरकुल योजनेत गैरव्यवहार?
[ Wednesday, June 22, 2005  02:16:52 pm]


टाइम्स टीम

कल्याण : वाल्मिकी आंबडेकर आवास योजनेचं सुमारे साडेतीन कोटींचं कॉण्ट्रॅक्ट टेण्डर न काढताच महापालिकेने सुशिक्षित बेरोजगार इंजिनीअर्स संस्थेला दिलं, याबद्दल ठाणे जिल्हा बांधकाम खात्याने तसंच कामवाटप समितीने तीव्र नापसंती व्यक्त केली आहे.

सुशिक्षित बेरोजगार इंजिनीअर्संना काम देण्यासाठी ठाणे जिल्हास्तरावर कामवाटप समिती गठीत केलेली आहे. ज्या सुशिक्षित बेरोजगार इंजिनीअर्सना यापूवीर् पाच लाखापर्यंतची कामं कामवाटप समितीमार्फत दिली आहेत. ज्यांनी ती यशश्वीरित्या पूर्ण केली आहेत. अशांनाच 35 लाखापर्यंतच्या किमतीची तीन अथवा अधिक अशी 40 लाख किमतीची कामं विनास्पर्धा कामवाटप समितीमार्फत देण्याचे निदेर्श आहेत. पण महापालिकेने हे काम देताना समितीला अंधारात ठेवल्याचं उघड झालं आहे. सरकारच्या मार्गदर्शक सूचनांचंही उल्लंघन करण्यात आल्याचं ठाणे बांधकाम मंडळाचे सुप्रिटेण्डट इंजिनीअर यांनी पत्राद्वारे कळवलं आहे.

महापालिकेच्या स्थायी समितीनेही संबंधित खात्याचा प्रस्ताव सभापती रमेश म्हात्रे यांनी प्रशासनाच्या जबाबदारीवर स्थायी समिती या कामांना मंजुरी देत आहे, असं सांगून हात झटकले आहेत. सुमारे दोन ते तीन लाखांच्या वरची कामं देतानाही महापालिकेने टेण्डर काढून स्पर्धात्मकरित्या संस्थांना काम वाटप करणं गरजेचं असतं. मात्र साडेतीन कोटीहूनही अधिक रकमेचं हे काम सुशिक्षित बेरोजगार इंजिनीअर्सच्या नावाखाली मजीर्तील कॉन्ट्रक्टरला देण्यात आल्याने यात गैरव्यवहार झाल्याचा संशय व्यक्त केला जात आहे.

 
</text>
</doc>
