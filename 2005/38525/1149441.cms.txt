<doc>
<docno>1149441.cms.txt</docno>
<text>
 
महामुंबई: मुंबई टाइम्स
ऑपरेशन अकरावी सुरू
[ Wednesday, June 22, 2005  02:28:14 pm]


प्रवीण मुळ्ये

' आधी मुलगा पास तर होऊ द्या, मग सांगू गेल्या वषीर्च्या अॅडमिशनची कट ऑफ लिस्ट...' मुलासाठी योग्य कॉलेजच्या शोधात बाहेर पडलेल्या सुधीर गावडे या पालकाला माटुंग्याच्या एका बड्या कॉलेजातील ऑफिसमधून मिळालेलं हे उत्तर. अकरावी अॅडमिशनसाठी आपण सज्ज असल्याचे दावे कॉलेजचे प्रिन्सिपल करत असले, तरी काही कॉलेजांमध्ये मिशन अॅडमिशनसाठी बाहेर पडलेल्या विद्यार्थ्यांना उद्धट उत्तरं मिळू लागली आहेत. विद्यार्थ्यांच्या नशिबी यंदा रांगा येणार नाहीत, यासाठी इण्टरनेट पर्यायांपासून इतर सर्व उपाययोजना करण्यात येत असल्याचा दावा कॉलेजांकडून केला जात असला, तरी प्रत्यक्षात मात्र चित्र वेगळं आहे.

इण्टरनेटचा वापर तर खूप दूरची गोष्ट आहे. प्रत्यक्षात गेल्या दोन वर्षांतील कट ऑफ लिस्ट बोर्डवर लावण्यापासून ते अगदी अॅडमिशन फॉर्म भरण्यासाठी काय करावं याची माहिती विद्याथीर्-पालकांना देण्याबाबतही अनेक .कॉलेजं उदासीन आहेत. त्यामुळे दहावीच्या रिझल्टनंतर विद्यार्थ्याच्या मिशन अडमिशनवर बाहेर पडणाऱ्या पालकांनी पायपीट, रांगा अशा एकूणच सावळ्यागोंधळासाठी मानसिक तयारी पुन्हा एकदा करण्याची गरज आहे.

दहावीच्या रिझल्टला एक दिवसाचा अवधी आहे. अनेक घरांमध्ये वातावरण तंग बनलंय. आपल्या मुलाला मिळणाऱ्या संभाव्य मार्कांच्या आधारावर कोणत्या कॉलेजला त्याला अॅडमिशन मिळेल? घराजवळील कॉलेज मिळण्याच्या शक्यता काय आहेत? कोणत्या कॉलेजचा काय दर्जा आहे? याची माहिती घेण्यासाठी अनेक पालकांनी रिझल्ट अगोदर कॉलेजांच्या दिशेने धाव घेण्यास सुरुवात केली आहे. पण कॉलेजात गेल्यानंतर मात्र त्यांच्या टेन्शनमध्ये अधिकच भर पडताना दिसत आहे. माहितीऐवजी 'रिझल्टनंतर या' 'अजून माहिती तयार नाही', अशी उत्तरं पालकांना रिझल्टच्या एक दिवस अगोदर ऐकावी लागत आहेत. नियमानुसार अॅडमिशनपूवीर् फॉर्म विकण्यास कॉलेजांना बंदी आहे. पण कॉलेजांमधील गेल्या दोन वर्षांतील कट ऑफ लिस्ट काय होती? अॅडमिशनसाठी कोणती डॉक्युमेण्ट्स आवश्यक आहेत? कॉलेजांमध्ये किती सीट्स आहेत? ही माहिती देण्यासही कॉलेजं टाळाटाळ करत आहेत. कॉलेजांच्या अशा वागण्यामुळे आमच्या टेन्शनमध्ये अधिकच वाढ झाल्याची संतप्त प्रतिक्रिया पालकांमध्ये उमटली आहे.

माहिती दिल्याने पालकांचा गोंधळही कमी होईल, हे प्रिन्सिपल्सना मान्य आहे. पण यासाठी आपण कारणीभूत नाही, तर सरकारी नियमांच्या ओझ्यामुळे पालकांना त्रास होत आहे, असा त्यांचा दावा आहे. कॉलेजांच्या वेबसाइट्सवरही अकरावी अॅडमिशनची पूर्ण माहिती नाही.

गदीर्ची केंद असणाऱ्या रूपारेल, रुईया, वझे-केळकर, पाटकर अशा काही मोजक्या कॉलेजांचा या उदासीनतेला अपवाद आहे. अॅडमिशनसाठी अधिक खिडक्या उघडण्याबरोबरच पालक आणि विद्यार्थ्यांना अॅडमिशन मार्गदर्शनासाठी सीनिअर विद्यार्थ्यांचे ग्रुप्स त्यांनी तयार केलेत. साठ्ये कॉलजमध्ये अॅडमिशन प्रक्रियेबाबत छापील फॉर्म विद्यार्थ्यांना दिले जाणार आहेत. रांगा कमी करण्यासाठी टक्क्यांच्या वर्गवारीनुसार वेगवेगळ्या क्लासरूममध्ये अॅडमिशन प्रक्रिया सुरू ठेवण्याची योजनाही कॉलेज यंदा सुरू ठेवणार आहे, असं साठ्ये कॉलेजच्या प्रिन्सिपल डॉ. कविता रेगे यांनी दिली. केवळ मोठ्या कॉलेजांच्या मागे न धावता विद्यार्थ्याला मिळालेल्या मार्कांच्या आधारे कॉलेज आणि शाखेची निवड करण्यास विद्याथीर्-पालकांनी प्राधान्य दिल्यास त्यांना करावी लागणारी पायपीट कमी होईल, असा सल्लाही रूपारेल, पाटकर, हिंदुजा कॉलेजच्या प्रिन्सिपल्सनी विद्यार्थ्यांना दिला आहे.

 
</text>
</doc>
