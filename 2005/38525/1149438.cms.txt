<doc>
<docno>1149438.cms.txt</docno>
<text>
 
महामुंबई: मुंबई टाइम्स
ठाण्यातले 'मती' रोधक
[ Wednesday, June 22, 2005  02:25:45 pm]


रवींद मांजरेकर

ठाणे : स्वच्छ ठाणे, सुंदर ठाणे, पर्यावरणप्रेमी ठाणे, अशा अनेक बिरुदांनी गौरवलं जाणारं ठाणे शहर आता अस्ताव्यस्त स्पीडब्रेकर्सचं शहर म्हणून ओळखलं जाऊ लागलंय. नव्हे, तशी कबुलीच ठाणे महापालिकेने दिली आहे. शहरातील एक हजार 35 स्पीडबेकर्सपैकी एकही, इंडियन रोड काँग्रेस आणि हाय कोर्टाने ठरवून दिलेल्या प्रमाणकांप्रमाणे नसल्याचं निष्पन्न झालं असून तसाच अहवाल ठाणे वाहतूक पोलिसांनी कोर्टात सादर केला आहे.

शहरात हवे तसे, हवे त्या आकाराचे, पद्धतीचे आणि चुकीच्या ठिकाणी टाकलेले स्पीडबेकर्स हा सर्वसामान्यांसह वाहनचालकांच्या चिंतेचा विषय बनत आहे. राम मारुती रोडवर अर्ध्या-अर्ध्या रस्त्यावर टाकलेले स्पीडबेकर्स अपघात रोखण्यासाठी असले तरी, त्यामुळेच कित्येकदा अपघाताचा प्रसंग ओढवल्याचं प्रत्यक्षदशीर्ंचं म्हणणं आहे.

मुंबईतील बहुतेक स्पीडबेकर हे शाळा, धनाढ्य व्यक्ती आणि धर्मादायसंस्थांनी बांधल्याची माहिती मिळाली असली, तरी ठाण्यात सुदैवाने तसा प्रकार प्रथमदर्शनी नजरेला पडत नाही. पण नगरसेवक, शाळाचालक यांच्या सूचनेवरून स्पीडब्रेकर उभारल्याची मात्र असंख्य उदाहरणं आहेत.

रस्त्याच्या कडेला स्पीडबेकर असल्याच्या सूचना देणारे फलक उभारावेत, रात्रीही वाहनचालकांना स्पीडब्रेकर दिसावेत, म्हणून त्यावर रिफ्लेक्टर्स लावावेत अशा सूचना मुंबई हायकोर्टाच्या खंडपीठाने केल्या आहेत. शिवाय चार इंच उंच आणि 3.7 मीटर रुंद, तसंच एका रेषेत पूर्ण रस्ता कव्हर करणारे स्पीडब्रेकर असावेत, अशी मार्गदर्शक तत्त्वं इंडियन रोड काँग्रेसने आखून दिली आहेत. पण या सगळ्याचं शहरात सर्रास उल्लंघन करण्यात आलं आहे. स्पीडबेकर टाकताना आणि काढताना वाहतूक पोलिसांची मान्यता घेतल्याशिवाय कार्यवाही करू नये, असा नियमही महापालिकेच्या 'कार्यतत्पर' अधिकाऱ्यांच्या गावीही नाही.

शहरातील स्पीडबेकर्सची परिस्थिती सांगण्यासाठीची 20 जून ही अंतिम मुदत होती. पण वाहतूक विभागाने सातत्याने पाठपुरावा करूनही या प्रश्नात महापालिकेने 1035 स्पीडब्रेकर्सची यादी देण्याशिवाय स्वारस्य दाखवलं नाही.

रस्त्यांचं रुंदीकरण आणि काँक्रिटीकरण होण्यापूवीर् असे साइनबोर्ड अस्तित्वात होते, अशी आठवण जुने ठाणेकर सांगतात. पण एकदा नवा रस्ता पूर्ण झाला, की मग ते बोर्ड कुठे जातात, याचा पत्ता लागत नाही. पैसे देऊन पाकिर्ंगचे बोर्ड मात्र तातडीने उभे करण्यात येतात.

वागळे इस्टेट (87), रायलादेवी (90), वर्तकनगर (144), मानपाडा (122), उथळसर (97), नौपाडा (118), कोपरी (112), कळवा (79) आणि मुंब्रा (186) अशी प्रभागसमितीनिहाय स्पीडबेकर्सची आकडेवारी आहे.

ठाणे महापालिकेच्या हद्दीत इंडियन रोड काँग्रेसच्या प्रमाणकांप्रमाणे स्पीडबेकर नसल्याच्या दाव्यास महापालिकेचे सिटी इंजिनिअर के. डी. लाला यांनी दुजोरा दिला. ते म्हणाले, जे स्पीडब्रेकर अनावश्यक असल्याचा निर्वाळा वाहतूक पोलिसांनी दिला असेल ते काढून टाकण्याचा निदेर्श एक्झिक्युटीव्ह इंजिनिअर्संना दिले आहेत. तसंच प्रमाणकांप्रमाणे सगळे स्पीडब्रेकर बनवायचे झाल्यास ते काम पावसाळ्यानंतर हाती घेतलं जाईल.

 
</text>
</doc>
