<doc>
<docno>1149422.cms.txt</docno>
<text>
 
प्रगती फास्ट
परदेशातील खर्चाचं नियोजन
[ Wednesday, June 22, 2005  02:10:01 pm]


परदेशात शिक्षण घेण्याची तयारी करताना सगळयात प्रथम विचार करावा लागतो तो बजेटचा. परदेशात राहणं, शिक्षण, प्रवास, फूड यासाठी डॉलरच्या पटीत खर्च करण्याची तयारी ठेवावी लागते. देश, युनिव्हसिर्टी, राहण्याचा कालावधी, कोर्स याप्रमाणे खर्चात फरक पडतो. त्यामुळे प्रत्येक विद्यार्थ्याला या गोष्टी लक्षात घेऊन खर्चाची तजवीज करावी लागते. त्यासाठी खालील गोष्टींचा प्रामुख्याने विचार करायला हवा.

परदेशात जाताना सर्वप्रथम तिथे कोणकोणत्या प्रकारचे खर्च करावे लागू शकतात, याची यादी करावी. त्यामुळे बजेट तयार करणं, सोपं जातं. सर्वसाधारणपणे खालील गोष्टींवरील खर्च टाळता येत नाही.

शैक्षणिक

कोर्स, युनिव्हसिर्टी, तिथल्या सुविधा, कालावधी यावर शैक्षणिक खर्च अवलबून असतो. काही विद्याथीर् एक्स्चेंज प्रोग्रामअंतर्गत परदेशात जातात. त्यांना एका युनिव्हसिर्टीतून दुसऱ्या युनिव्हसिर्टीत एकमेकाच्या जागेवर पाठवलं जातं. अशा वेळी शैक्षणिक खर्चात विशेष बदल होत नाही. काही युनिव्हसिर्टीमध्ये तुम्हाला स्कॉलरशिपसुद्धा मिळवता येते. पण त्यासाठी पूर्वतयारी काळजीपूर्वक करणं आवश्यक असतं.

राहण्याचा खर्च

राहण्याच्या जागेप्रमाणे या खर्चात फरक पडू शकतो. सर्वसाधारणपणे प्रमुख शहरात राहण्याचा खर्च इतर शहरांच्या तुलनेत जास्त असतो. जेवण, घर, वैद्यकीय, स्थानिक प्रवास, वैयक्तिक खर्च, करमणूक यासारख्या महत्त्वाच्या गोष्टींतून राहण्याचा एकूण खर्च ठरतो. मित्र-मैत्रिणी एकत्र राहणार असतील, तर हा खर्च कमी होऊ शकतो. ज्या विद्यार्थ्यांची राहण्याची व्यवस्था हॉस्टेलमध्ये किंवा कॉलेजने केली आहे, त्यांनी तिथल्या फीची काळजीपूर्वक चौकशी करावी.

प्रवास

तुमचं राहण्याचं ठिकाण, हवाई मार्ग, तसंच तुम्ही कोणत्या हवाई कंपनीतफेर् जाणार आहात त्यानुसार तुमचा आंतरराष्ट्रीय प्रवासाचा खर्च अवलंबून असतो. शिवाय स्थानिक प्रवासासाठीही थोडी तरतूद करावी लागते.

व्यवस्थापकीय खर्च

अनेक युनिव्हसिर्टीमध्ये या खर्चाचा एकूण फीमध्ये समावेश नसतो. विद्याथीर् तिथे गेल्यानंतर व्यवस्थापकीय खर्च हा एकूण शैक्षणिक खर्चामध्ये समाविष्ट करून घेतला जातो.

इतर वैयक्तिक खर्च

तुमच्या इतर वैयक्तिक खर्चांचाही बजेटमध्ये समावेश करा. यात फूड, पुस्तकं, इण्टरनेट, टेलिफोन, मेडिकल यासारख्या गोष्टींकडे लक्ष द्यावं लागतं.

खर्च कमी करण्यासाठी काही महत्त्वाचे उपाय :

प्रत्येक आठवड्याच्या खर्चाचं एक अंदाजपत्रक तयार करा आणि त्याबाहेर खर्च जाणार नाही याची काळजी घ्या.

युनिव्हसिर्टीत जाण्यायेण्यासाठी स्वस्त आणि चांगली प्रवाससेवा निवडा. काही ठिकाणी सायकलचा मोठ्या प्रमाणावर वापर होतो.

राहण्याच्या ठिकाणावर कमी खर्च करा. इतरांबरोबर हा खर्च वाटून घेता आला तर उत्तम.

विनाफनिर्चरचं घर निवडून तिथे जुनं फनिर्चर विकत घ्या.

कमी खर्चाच्या किंवा ब्रॅण्डनेम नसलेल्या वस्तू विकत घ्या.

सीझन संपण्याच्या काळात किंवा सेलमध्ये कपड्यांची खरेदी करा.

युनिव्हसिर्टीत जाताना स्वत:चं जेवण बरोबर घेऊन जा.

करमणुकीवरचा खर्च जास्त होऊ शकतो. त्यामुळे तुमचा फावला वेळ व्यतीत करण्याचे इतर उपाय शोधा. उदा. स्पोर्ट्स, लायब्ररी

जुन्या पुस्तकांच्या दुकानात तुम्हाला कमी किमतीत पुस्तकं मिळू शकतात.

लायब्ररीतून तुम्हाला आवश्यक पुस्तकं मिळू शकतात.

घरी फोन करण्यासाठी स्टुडण्ट्स कॉलिंग कार्डचा वापर करा.

क्रॅन्स, जारमधून मिळणारे खराब न होणारे खाद्यपदार्थ एकदम खरेदी करून ठेवा. तसंच फ्रोझन फूडचा साठा करून ठेवा. मात्र तयार फ्रोझन फूड घेताना काळजी घ्या. कारण सहसा असे अन्नपदार्थ विकताना कमी वजनासाठी जास्त किंमत आकारली जाते. साखर, पीठ, लोणी यासारखे पदार्थ तुमच्या रूमपार्टनर्सबरोबर वाटून घ्या. त्यामुळे खर्च आटोक्यात राहील.

जेवण स्वत:चं बनवून घेण्यामुळे खर्चात बचत होते.

कपडे विकत घेताना फॅशन आणि ट्रेण्डचा जास्त विचार करू नका.

पाटीर् कल्चर टाळण्याचा प्रयत्न करा.

खर्च आटोक्यात राहणार असेल तर युनिव्हसिर्टीत राहण्याला प्राधान्य द्या.

सुचित्रा सुवेर्

ग्लोबल एज्युकेशन कौन्सिल

 
</text>
</doc>
