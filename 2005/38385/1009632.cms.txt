<doc>
<docno>1009632.cms.txt</docno>
<text>
 
महाराष्ट्र
'एन्रॉनला विरोध नाही'
[ Wednesday, February 02, 2005  11:48:15 pm]


म. टा. प्रतिनिधी

ठाणे : राज्यातील विजेची टंचाई लक्षात घेता एन्रॉन पुन्हा सुरू करण्याच्या मुख्यमंत्री विलासराव देशमुख यांच्या निर्णयास आमचा विरोध नसल्याचे स्पष्ट प्रतिपादन भाजपचे विधिमंडळ गटनेते गोपीनाथ मुंडे यांनी ठाण्यात पत्रकारांशी बोलताना केले.

ठाणे महापालिका आणि जिल्हा कबड्डी असोसिएशनतफेर् आयोजित करण्यात आलेल्या ठाणे महापौर चषक कबड्डी स्पर्धा पारितोषिक वितरणासाठी मुंडे व विधानसभेतील विरोधी पक्षनेते नारायण राणे ठाण्यात आले होते.

समारंभापूवीर् पत्रकारांशी बोलताना मुंडे म्हणाले की, एन्रॉनला आपला पूवीर् विरोध होता. पण नंतर दर कमी करून आम्हीच पुन्हा तो प्रकल्प आणला होता, त्यामुळे आताची विजेची गंभीर परिस्थिती पाहता एन्रॉनकडून वीज घेण्याला पर्याय नाही. म्हणूनच आमचा या प्रस्तावाला विरोध नाही. पूवीर् लोडशेडिंगचे प्रमाण कमी होते. आता ते ग्रामीण भागांबरोबरच शहरी भागांतही सुरू आहे. वीजटंचाई अशीच राहिली तर संपूर्ण राज्य अंधारात जाईल, अशी भीतीही मुंडे यांनी व्यक्त केली.

मांढरदेवी जत्रेत झालेल्या चेंगराचेंगरीनंतर सरकारने एकाही अधिकाऱ्यावर कारवाई केली नाही, याविषयी त्यांनी आश्चर्य व्यक्त केले. ते म्हणाले, नाशिकला कुंभमेळ्यात चेंगराचेंगरी होऊन शेकडो माणसे मेली तेव्हाच सरकारने जत्रा व मेळ्यांच्या ठिकाणी जास्त काळजी घेण्याचे आश्वासन दिले होते. असे असूनही ही चेंगराचेंगरी घडली.

राणेंची ग्वाही

दरम्यान, कोकणात जर अखिल भारतीय कबड्डी स्पर्धांचे आयोजन करण्याचा निर्णय झाला तर त्याचा सगळा खर्च उचलण्याची ग्वाही नारायण राणे यांनी दिली.

ठाण्याने सुंदर नगराचा किताब तर पटकावला आहेच शिवाय आता क्रीडा आणि सांस्कृतिक क्षेत्रातही या नगरीने चांगली कामगिरी केली हे कौतुकास्पद असल्याचेही ते म्हणाले.

 
</text>
</doc>
