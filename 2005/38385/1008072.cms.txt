<doc>
<docno>1008072.cms.txt</docno>
<text>
 
महामुंबई
जाहिराची आजी व भावजय घटनास्थळी उपस्थित
[ Wednesday, February 02, 2005  12:22:30 am]


म. टा. प्रतिनिधी

बेस्ट बेकरी फेरसुनावणी

मुंबई : बेस्ट बेकरी घटनेची सीडी काढण्यात आली असून त्यात 2 मार्च , 2001 रोजी जाहिरा शेखची आजी व भावजय या दोघी घटनास्थळी हजर असल्याचे दिसत असल्याचे सोमवारी सरकार पक्षातफेर् या खटल्याची सुनावणी घेणाऱ्या कोर्टाच्या निदर्शनाला आणण्यात आले.

बेस्ट बेकरीला आग लावल्याच्या दुसऱ्या दिवशी ही सीडी काढण्यात आली आहे. घटना घडली तेव्हा माझी आजी व भावजय या दोघीही त्या ठिकाणी नसल्याचे प्रतिपादन या अगोदर जाहिराने कोर्टापुढे केले आहे. याशिवाय जाहिराची आई सेहरूनिस्सा, बहीण सायरा आणि भाऊ नफितुल्ला व नसिबुल्ला यांनीही आपल्या साक्षीत आजी व भावजय यांच्या उपस्थितीबाबत इन्कारच केला आहे.

या सीडीत जाहिराची आजी व भावजय या दोघी बेस्ट बेकरीचे जखमी कामगार व अन्य सदस्यांशी बोलत असल्याचे दिसत आहे. ही सीडी सध्या बडोदा पोलिसांच्या ताब्यात असून घटनेनंतर दुसऱ्या दिवशीचे चित्रण त्यात आहे, अशी माहिती सरकारी वकील मंजुळा राव यांनी पत्रकारांशी बोलताना दिली.

तू सीडी पाहिली आहेस का, असे राव यांनी जाहिराला विचारले असता तिने आपण तिस्ता सेटलवाड यांनी दाखविलेली सीडी पाहिल्याचे मान्य करून ती अहमदाबादच्या दंगलीबाबत असल्याचे स्पष्ट केले.

 
</text>
</doc>
