<doc>
<docno>1009465.cms.txt</docno>
<text>
 
सदर
खटला मागे घेता येतो का?
[ Wednesday, February 02, 2005  09:05:26 pm]


सत्ताधारी बदलले की पूवीर्च्या सरकारमधील मंडळींना कायद्याच्या कचाट्यात पकडण्यासाठी अथवा त्यांना जेरीस आणण्यासाठी सत्तेवरील मंत्री व त्यांचे नेते कायद्याचा आधार घेऊ लागतात. अशावेळी ते मंत्री राज्याचे असोत की केंदाचे ; सगळे एकाच माळेचे मणी असतात, असा अनुभव आहे. ताज कॉरीडॉरच्या प्रकरणात बहुजन समाजवादी पक्षाच्या नेत्या व उत्तर प्रदेशच्या माजी मुख्यमंत्री मायावती यांच्यावर जे भ्रष्टाचाराचे आरोप करण्यात आले होते, त्यात मायावती यांच्याविरोधात कट-कारस्थानात हात असल्याचा जो आरोप आहे, तो सिद्ध होण्याएवढा पुरावा नसल्याचे केंद सरकारचे म्हणणे आहे. त्यामुळे तोे आरोप मागे घ्यावा, असा सल्ला अॅटनीर् जनरल यांनी दिला आहे. मात्र मायावतींविरोधातील बेहिशेबी मालमत्तेचा खटला चालूच राहणार आहे. आता ही कसरत राजकीय आहे की खरोखर कोर्टात टिकू शकेल एवढा पुरावा नाही, याबद्दल सध्या उलटसुलट चर्चा चालू आहे.

एखाद्या आरोपीवरील आरोप मागे घेण्याची शिफारस सरकारकडून कोर्टापुढे केली गेली, तरी ती मान्य करणे न करणे हे सर्वस्वी ट्रायल कोर्टावरच अवलंबून असते. आपल्या राजकीय स्वार्थासाठी काहीवेळा सत्ताधारी पक्ष अथवा राजकारणी मंडळी आपल्या गटाच्या व्यक्तींवरील खटले मागे घेण्याचा सरकारमार्फत प्रयत्न करतात. तसेच प्रतिर्स्पध्याला राजकीय डावपेचात पकडण्यासाठीसुद्धा ही युक्ती सत्ताधारी पक्षाकडून वापरली जाते. तथापि, राजकारण हे सरड्याप्रमाणे रंग बदलणारे असले तरी न्याययंत्रणा मात्र स्थिर असल्यानेच सरकार पक्षाच्या या शिफारशी बंधनकारक नसतात. तसे असल्यानेच सरकारपक्षाची इच्छा असूनही खटला मागे घेण्याची शिफारस कोर्टापुढे आली असता ती अमान्य होते आणि सरकार तोंडघशी पडते.

या संदर्भात सुप्रीम कोर्टाने पुन्हा एकदा हा मुद्दा एका खटल्यात दिलेल्या निकालाच्या आधारे स्पष्ट केला आहे. न्या. के. जी. बालकृष्णन आणि न्या. बी. एन. श्रीकृष्ण यांच्या खंडपीठापुढे आलेल्या या खटल्यात त्यांनी कायद्यातील तरतुदीवर प्रकाश टाकला. जर एखाद्या खटल्याची परिणती आरोपीच्या सुटकेत होणार असेल अथवा त्याआधारे उभय पक्षांत जर सलोखा निर्माण होत असेल, तरच त्याबाबत खटला मागे घेण्याच्या सरकारच्या शिफारशींना महत्त्व आहे, असे खंडपीठाने म्हटले आहे.

एका आरोपीला ट्रायलच्या कालावधीत सातत्याने मानसिक त्रास झाला होता व त्याचा खटला सात वषेर् प्रलंबित होता ; म्हणून त्या कारणाखाली सरकारी वकिलांनी त्याच्याविरुद्धचा खटला मागे घेण्याची शिफारस ट्रायल कोर्टाला केली होती. ती विनंती मॅजिस्ट्रेट व सत्र न्यायालयाने फेटाळून लावली होती. तथापि, मध्य प्रदेश हायकोर्टाने क्रिमिनल प्रोसिजर कोडच्या कलम 321 अनुसार खटला मागे घेण्याची अनुमती दिली. सुप्रीम कोर्टात ते प्रकरण आले असता हायकोर्टाचा हा निर्णय रद्द करून खटला चालविणेच उचित असल्याचे सुप्रीम कोर्टाने स्पष्ट केले. कलम 321 याचा बारकाईने विचार केला पाहिजे व केवळ सरकार पक्षाकडून आग्रह होत आहे म्हणून तो मुद्दा उचलून धरण्याची मुळीच आवश्यकता नाही, असेही सुप्रीम कोर्टाने आपल्या निकालात नमूद केले आहे.

शिवसेनाप्रमुख बाळासाहेब ठाकरे यांच्यासह काही शिवसैनिकांवर सायंदैनिक ' आपलं महानगर ' च्या कार्यालयावर हल्ला केल्याचा आरोप होता. त्या खटल्याची वांदे येथील मॅजिस्ट्रेट कोर्टापुढे सुनावणी चालू होती. त्यावेळी शिवसेना व भाजप युतीचे सरकार होते. सरकार पक्षाने सेनाप्रमुखांविरुद्धचा खटला काढून टाकण्याची शिफारस मॅजिस्ट्रेट कोर्टाला केली होती. मात्र मॅजिस्ट्रेट होळंबे-पाटील यांनी त्यास नकार देत खटला काढून घेण्याचा सरकारचा अर्ज फेटाळून लावला होता. खटला काढून घेण्यास श्री. होळंबे- पाटील यांनी नकार दिल्याने त्या निकालाविरोधात हायकोर्टात अर्ज करण्यात आला. तेथे बराच काळ हे प्रकरण प्रलंबित होते व हायकोर्टात सुनावणीला आले, तेव्हा काँग्रेस व राष्ट्रवादी काँग्रेसचे आघाडी सरकार आले. त्यावेळी राज्य सरकारतफेर् अॅडव्होकेट जनरल गुलाम वहानवटी यांनी आपल्या युक्तिवादात होळंबे-पाटील यांच्या निकालातील त्रुटी हायकोर्टाच्या निदर्शनाला आणून दिल्या होत्या. अखेर हे प्रकरण नव्याने मॅजिस्ट्रेट कोर्टापुढे पाठविण्याचे आदेश हायकोर्टाने दिले. या खटल्यात नंतर शिवसेनाप्रमुख व शिवसैनिकांची निदोर्ष सुटका झाली.

या संदर्भात कायद्यातील तरतुदीचा विचार करता दोन मुद्दे महत्त्वाचे आहेत. एखाद्या आरोपीवर अथवा सरकारी अधिकाऱ्यावर खटला भरण्यासाठी मंजुरी देण्यात आली आहे. त्यामुळे खटला चालविण्याला मंजुरी आहे, म्हणून खटला मागे घेण्याच्या शिफारशीला कोर्टाने संमती नाकारू नये, असे सुप्रीम कोर्टानेच एका खटल्यात नमूद केले आहे. तसेच आरोपीविरुद्ध संशयास्पद पुरावा आहे आणि त्याचे नाव प्राथमिक फिर्यादीत असल्यास केवळ आरोपीला आजार आहे अथवा अन्य वैद्यकीय कारण आहे म्हणून त्याच्याविरुद्धचा खटला काढून घेण्याची शिफारस करता येत नाही, असेही सुप्रीम कोर्टाने एका खटल्यात दिलेल्या निकालात म्हटले आहे. हे दोन्ही मुद्दे लक्षात घेतल्यास सरकार बदलले म्हणून सरकार पक्ष आपल्या अधिकारात कोणता खटला मागे घ्यावा व कोणता पुढे रेटावा याबाबत आपल्या हितसंबंधाप्रमाणे निर्णय घेऊ शकत नाही अथवा आपल्या राजकीय शत्रूंना जेरीस आणण्यासाठीही त्याचा वापर करू शकत नाही, हे येथे लक्षात घेणे आवश्यक आहे.

सुरेशचंद वैद्य

 
</text>
</doc>
