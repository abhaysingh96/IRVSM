<doc>
<docno>1009633.cms.txt</docno>
<text>
 
महाराष्ट्र
उल्हासनगर पालिकेत 35 कोटींची करवाढ
[ Wednesday, February 02, 2005  11:48:49 pm]


म. टा. वृत्तसेवा

उल्हासनगर : सुमारे 35 कोटींची करवाढ सुचविणारा 127 कोटी रुपयांचा अर्थसंकल्प उल्हासनगरचे आयुक्त रामनाथ सोनवणे यांनी स्थायी समितीला सादर केला. पालिकेसमोर 65 कोटी रुपयांच्या तुटीचे आव्हान आहे.

विधानसभा निवडणुकीच्या कालावधीत लोकानुनयी निर्णयांपायी उल्हासनगर पालिकेचे दिवाळे वाजले आहे. या करवाढीमुळे आथिर्क तूट काही प्रमाणात भरून निघणार आहे.

नगरसेविकेला मारहाण

अंबरनाथ : राष्ट्रवादी काँग्रेसच्या अंबरनाथ येथील नगरसेविका लतिका कोतेकर यांना, नगरपालिकेत त्यांनी केलेल्या तक्रारीवरून पप्पू आणि दयाळ या दोघा फेरीवाल्यांनी जाब विचारला. त्यावेळी झालेल्या बाचाबाचीत या दोघांनी कोतेकर यांना मारहाण केली.

त्यानंतर कोतेकर यांनी मात्र या दोघांनी आपले 30 हजार रुपये किमतीचे मंगळसूत्र चोरल्याची तक्रार या दोघांविरोधात गुदरली आहे.

 
</text>
</doc>
