<doc>
<docno>1009510.cms.txt</docno>
<text>
 
बहुतांची अंतरे
जत्रांमध्ये 'समारंभ व्यवस्थापना'ची गरज
[ Wednesday, February 02, 2005  09:52:58 pm]


वाईजवळ मांढरदेवी डोंगरावरील यात्रेच्या वेळी चेंगराचेंगरी होऊन सुमारे तीनशे लोक मृत्युमुखी पडले व हजार तरी जखमी झाले. अशी गोष्ट भविष्यात होऊ नये म्हणून गांभीर्याने विचार करावयास पाहिजे. दुकाने थाटण्यास डोंगरावर पुरेशी जागा नसेल तर दुकानांना परवानगी देऊ नये. मौजमजेपेक्षा देवदर्शनाला तेथे अधिक महत्त्व दिले पाहिजे. ठिकठिकाणी पाण्याची व्यवस्था करावी. पूजा साहित्य व खाद्यपदार्थ डोंगरे चढण्यापूवीर्च ज्यांनी त्यांनी खरेदी करून स्वत:बरोबर न्यावेत. रस्त्याची रुंदी लक्षात घेऊन वर जाण्याकरता ठराविक प्रमाणात खालून माणसे सोडावीत. मुळात लोकांमध्ये शिस्त नसल्याने ती लावण्याची गरज आहे.

माझ्या माहितीप्रमाणे नवरात्र-गणेशोत्सवाच्या वेळी अनेक ठिकाणी रीतसर परवानगी न घेता कर्मचाऱ्यांशी संगनमत करून वीज चोरली जाते व त्यातून शॉर्ट सकिर्ट होण्याचा संभव असतो. आता जी चौकशी होईल त्यावेळी विजेची रीतसर परवानगी किती लोकांनी घेतली होती, त्याचीही चौकशी व्हावी व दुकानदारांना नुकसानभरपाई देताना ती गोष्ट लक्षात घ्यावी.

ज्याला सध्या ' इव्हेंट मॅनेजमेंट ' म्हणतात तसे अमरनाथ यात्रेत केली जाते, असे बातम्यांवरून दिसते. ज्या ठिकाणी हजारो लोक जमतात, त्या सर्वच ठिकाणी नेहमी असे समारंभ-व्यवस्थापन करण्याची गरज आहे. तेथे कामगिरीवर असलेल्या पोलिसांना मोबाईल फोन व बॅटरीवर चालणारे मेगॅफोन (लाऊडस्पीकर) दिले पाहिजेत. म्हणजे नेमकी कोठे गडबड होत आहे, ते समजून इतरांना तेथे जाण्यापासून रोखता येईल.

र. शं. गोखले, डहाणू

 
</text>
</doc>
