<doc>
<docno>1009562.cms.txt</docno>
<text>
 
अग्रलेख
अराजकाला निमंत्रण
[ Wednesday, February 02, 2005  10:55:57 pm]


गोव्यातील भारतीय जनता पक्षाचे मुख्यमंत्री मनोहर परीर्कर यांचे सरकार राज्यपाल एस. सी. जमीर यांनी तडकाफडकी बडतर्फ केल्याने संसदीय राज्यव्यवस्थेतील कथित पारदर्शकता आणि तर्कसंगती यांची काच खळ्कन फुटली आहे. जमीर यांनी परीर्कर सरकारला घरचा रस्ता दाखवला, त्याच्या तासभर आधीच या सरकारने विधानसभेत विश्वासदर्शक ठराव अवघ्या एका मताने जिंकला होता. हे निर्णायक मत विधानसभा अध्यक्ष विश्वास सत्तरकर यांचे होते. ते मत सरकारच्या बाजूने पडावे, यासाठी फिलीप्स नेरी रॉड्रिक्स या सदस्याला सभागृहातून मार्शलकरवी बाहेर काढण्यात आले.

यामुळे परीर्करांचा विजय केवळ तांत्रिक व गवताच्या काडीइतकाच मजबूत होता. ते सरकार जमीर यांनी खाली खेचले नसते, तरी काही दिवसांत पडले असतेच. असे सरकार सत्तेवर राहते, तर त्याच्याकडून जनकल्याणाची कामे होण्याची शक्यता नाही. शिवाय विधानसभेत अध्यक्षांच्या निर्णायक मताच्या आधारावर जिवंत राहिलेल्या सरकारला सत्ता सांभाळण्याचा नैतिक अधिकारही नाही. थोडक्यात, हे अराजकाला निमंत्रण आहे. दोन वर्षांपूवीर् गोवा विधानसभेची निवडणूक झाली, तेव्हाही भाजपला निणांयक बहुमत मिळालेले नव्हते.

पण महाराष्ट्रवादी गोमंतक पाटीर् आणि अन्य पक्षांच्या साह्याने परीर्करांनी आपली सदस्यसंख्या 24 वर नेली आणि मुख्यमंत्रीपद मिळवले. पण तीन दिवसांपूवीर् चार सदस्यांनी राजीनामा दिल्यानंतर सरकार अल्पमतात आले होते. अशा वेळी परीर्करांनी स्वत:हून राजीनामा देऊन नव्या सरकारसाठी मार्ग मोकळा करायला हवा होता. पण सत्तेच्या खुचीर्वर बसलेल्या कुणालाही तिचा त्याग करावासा वाटत नाही.

परीर्करांचेही तसेच झाले आणि अखेर विधानसभेतील मोडक्यातोडक्या विजयाचा त्यांचा आनंदही क्षणभंगूर ठरला. आता जमीर यांच्यासमोर दोन पर्याय आहेत. एक तर त्यांनी विधानसभा स्थगित वा बरखास्त करून राज्यात राष्ट्रपतींची राजवट आणण्याची शिफारस केंद सरकारला करायची किंवा काँग्रेसने सरकार स्थापनेचा दावा केलेला असल्याने त्या पक्षाचे नेते प्रतापसिंह राणे यांना मुख्यमंत्रीपदाची शपथ द्यायची.

हा मजकूर वाचकांच्या हाती पडेपर्यंत यापैकी एक पर्याय स्वीकारला गेलाही असेल. त्याबद्दल योग्य वेळी सविस्तर चर्चा करता येईल. आजचे वास्तव हे की, सत्ता वाचवण्यासाठी भाजपने केलेल्या खटपटी फुकट गेल्या. सरकार गेलेच, शिवाय नीतिमत्तेचा फुगाही फुटला. गोवा हे देशातील एक लहान राज्य. जेमतेम 40 सदस्यांच्या गोवा विधानसभेचा आवाका महाराष्ट्रातील एका जिल्ह्याइतकाही नाही.

पण सांस्कृतिक वेगळेपणामुळे या राज्याला आधी केंदशासित प्रदेशाचा आणि पुढे राज्याचा दर्जा मिळाला. यामुळे राज्याचा भरीव आथिर्क विकास करण्याची सुसंधी इथल्या राजकारण्यांना मिळाली खरी, पण दयानंद बांदोडकर, शशिकला काकोडकर आणि प्रतापसिंह राणे यांनी 26 वषेर् स्थिर सरकारे दिल्यानंतर सत्तालोलुप राजकारण्यांनी गोव्यात सरकारे कोसळवण्याचे सत्र सुरू करून, राजकीय अस्थिरता आणली.

त्याचा परिणाम गोव्याच्या अर्थव्यवस्थेवर झाला. काश्मीरमध्ये अतिरेक्यांचे संकट आल्यानंतर पर्यटकांची नजर गोव्याच्या निसर्गरम्य भूमीवर खिळली. पर्यटन आणि खनिज संपत्तीच्या भांडवलावर गोव्याचा आथिर्क कायापालट करणे शक्य होते. पण सोन्याची कोंबडी हाती आल्यावर तिचे संगोपन करण्याऐवजी ती कापून खाण्याकडेच अनेकांचे लक्ष लागले. त्याचे परिणाम गोव्यातील जनतेला भोगावे लागले.

गेल्या दहा वर्षांत गोव्याच्या नशिबी जे मुख्यमंत्री आले, त्यात परीर्कर बरेच उजवे आणि धडाकेबंद कार्यक्रम हाती घेऊन ते कौशल्याने राबवण्याची क्षमता असलेले. गोव्याचा चेहरामोहरा बदलण्यासाठी त्यांनी बरेच प्रयत्न केले. आंतरराष्ट्रीय चित्रपट महोत्सवासाठी गोवा हे कायमचे केंद करण्यासाठी त्यांनी अथक परिश्रम केले. ते उच्चविद्याविभूषित आणि भ्रष्टाचाराचा मनस्वी तिटकारा असणारे आहेत.

त्यामुळे गोव्यातील मध्यमवगीर्य शहरी हिंदू मतदार त्यांच्या पाठीशी उभा राहिला. पण राजकारणात केवळ सचोटी आणि प्रशासकीय कौशल्य असून भागत नाही. सामान्य जनतेला आणि तिच्या नेत्यांना बरोबर घेऊन जाण्याची ताकद आणि इच्छा नेत्यात असावी लागते. परीर्करांचा खाक्या असा की, पक्षाचे कार्यकतेर् आणि स्थानिक नेतेही त्यांच्यापासून चार हात दूर उभे राहतात. ते सत्तेवर आले, तेव्हा काँग्रेस पक्षात फाटाफूट झालेली होती.

त्यानंतर सरकारला धोका निर्माण झाला, तेव्हा परीर्करांनी विधानसभा बरखास्त केली आणि मुदतपूर्व निवडणुका जाहीर केल्या. आतापर्यंत राजकीय खेळींचे फासे परीर्करांच्या बाजूने पडत गेले. आता नशीब आणि त्याबरोबर आमदारही उलटले. त्यामुळे परीर्कर फार कुणाला दोष देऊ शकणार नाहीत.

 
</text>
</doc>
