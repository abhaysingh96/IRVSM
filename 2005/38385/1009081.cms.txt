<doc>
<docno>1009081.cms.txt</docno>
<text>
 
महाराष्ट्र
भाईंदरमध्ये कम्प्युटरवर मिळणार नागरी सुविधा
[ Wednesday, February 02, 2005  04:22:06 pm]


मंुबई टाइम्स टीम

भाईंदर : महापालिकेच्या विविध सेवा एकाच ठिकाणी करून देणाऱ्या कम्प्युटराइज्ड नागरी सुविधा केंदाचं उद्घाटन महापौर मायरा मेण्डोन्सा यांच्या हस्ते नुकतंच करण्यात आलं.

पालिका मुख्यालयाच्या तळमजल्यावरील पाकिर्ंगची जागा बंदिस्त करून सुमारे तीन हजार चौरस फुटांच्या जागेत हे केंद उभारण्यात आलं आहे. एक कोटी रुपये खर्चून उभारलेल्या या केंदात सध्या जन्म-मृत्यू दाखला, मालमत्ता कर अशा 16 सेवा उपलब्ध होणार आहेत. पालिकेच्या विविध विभागांसंदर्भात केलेल्या तक्रारीही इथे स्वीकारल्या जाणार आहेत. या केंदात एकूण दहा काउण्टर्स आहेत. त्यातले दोन जन्म- मृत्यू दाखल्यासाठी, चार विविध प्रकारची देयकं स्वीकारण्यासाठी, दोन दाखले छपाईसाठी, तर उर्वरीत दोन रहिवाशांना विविध प्रकारची माहिती आणि साहाय्य देण्यासाठी आहेत.

या नागरी सुविधा केंदाच्या कामांचा आणखी विस्तार करण्यात येणार आहे. पाणीपुरवठा तसंच परवाना विभागाच्या सेवाही त्यात उपलब्ध होतील. पालिकेचं संपूर्ण कामकाज कम्प्युटराइज्ड करण्याच्या टप्प्यात जाहीरात कर विभागाचे कामकाज, पालिकेची चारही प्रभाग कार्यालयं मुख्यालयाशी जोडणं, विविध बिलं स्वीकारण्यासाठी 24 तास पे मशीन या सुविधा उपलब्ध करून देण्यात येणार असल्याचं आयुक्त आर.डी. शिंदे यांनी सांगितलं.

सध्या नागरी सुविधा केंदाचं कामकाज सकाळी 10.30 ते दुपारी 4 वाजेपर्यंत होणार आहे. दुपारी एक वाजल्यानंतर पालिकेच्या मुख्यालयात रहिवाशांना प्रवेश नाकारण्यात आला असला तरी या केंदात मात्र रहिवासी दुपारी 4 वाजेपर्यंत जाऊ शकतील.

 
</text>
</doc>
