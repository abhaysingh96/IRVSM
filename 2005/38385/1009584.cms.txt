<doc>
<docno>1009584.cms.txt</docno>
<text>
 
अर्थव्यवहार
5, 6 रोजी 'ग्लोबल आंत्रप्रिनर्स मीट'
[ Wednesday, February 02, 2005  11:15:54 pm]


म. टा. व्यापार प्रतिनिधी

मुंबई: जागतिक मराठी चेंबर ऑफ कॉमर्स अॅण्ड इंडस्ट्रीज व इंडिया इंटरनॅशनल ट्रेड सेंटर यांनी मुंबईत येत्या 5 व 6 फेब्रुवारी रोजी ' चेंबर ' च्या 11 व्या वर्धापनदिनानिमित्त ' ग्लोबल आंत्रप्रिनर्स मीट ' या आंतरराष्ट्रीय परिषदेचे आयोजन केले आहे. हॉटेल ग्रॅण्ड हयात येथे होणाऱ्या या परिषदेस केंद सरकार, महाराष्ट्र सरकार, मध्य प्रदेश सरकार, र्वल्ड ट्रेड सेंटर, एक्झिम बँक, भारतीय स्टेट बँक, हिंदुस्तान कन्स्ट्रक्शन कंपनी आदींचे सहकार्य लाभले आहे.

राज्यातील उद्योजकांच्या ज्वलंत प्रश्ानंवर या परिषदेत चर्चा होणार आहे. उत्तम दर्जाची पण कमी किमतीची उत्पादने राज्याच्या बाजारपेठेत येऊ लागल्याने त्यांचा राज्यातील उद्योग व व्यापाराला बसत असलेला फटका, राज्यातील बंद पडत असलेले उद्योग, राज्य सरकारचे नकारात्मक धोरण, अनेक परवाने, परवानग्या यांचा उद्योजकांना होणारा जाच, आंतरराष्ट्रीय बाजारपेठेत व्यापाराच्या अनेक संधी उपलब्ध असतानाही योग्य मार्गदर्शन व सहकार्याचा अभाव हे ते प्रश्ान् आहेत.

परिषदेस देशविदेशांतील व राज्यातील अनेक उद्योजक, व्यापारी, व्यावसायिक, निर्यातदार, आयातदार उपस्थित राहणार असून, विविध वस्तू, उत्पादनांचे प्रदर्शनही परिषदेसोबत आयोजित करण्यात आले आहे. राज्याचे मुख्यमंत्री विलासराव देशमुख, पंतप्रधान कार्यालयाचे राज्यमंत्री पृथ्वीराज चव्हाण, उपमुख्यमंत्री आर. आर. पाटील, अर्थतज्ज्ञ गिरीश वासुदेव, स्टेट बँकेचे एस. आर. राव, ब्रिटनमधील रुटलँड कॉन्टी कॉन्सुलचे व्हाइस चेअरमन कॅप्टन विजय दिघे, एक्स्पोर्ट क्रेडिट गॅरंटी कॉपोर्रेशनचे कार्यकारी संचालक एस. प्रभाकरन, स्वदेशी चळवळीचे राजीव दीक्षित, मुंबई इंटिग्रेटेड इकॉनॉमिक झोनचे पी. कृष्णमूतीर्, सिंगापूर, दक्षिण कोरिया, थायलंड, इंग्लंड, अमेरिका या देशांतील प्रतिनिधी, विविध देशांचे राजदूत, वाणिज्यदूत, विविध उद्योजक संघटना, प्रमुख कंपन्यांचे अध्यक्ष आदी चर्चासत्रांमध्ये सहभागी होणार आहेत.

उद्योजकता पुरस्कार

' चेंबर ' च्या राष्ट्रीय पातळीवरील उद्योजकता पुरस्कारांचे वितरण 6 फेब्रुवारी रोजी राज्यपाल एस. एम. कृष्णा यांच्या हस्ते होणार असून, समारंभास प्रमुख पाहुणे म्हणून मध्य प्रदेशचे उद्योगमंत्री कैलास चावला, उद्योग राज्यमंत्री जगजितसिंह पाटील उपस्थित राहणार आहेत. अधिक माहितीसाठी जागतिक मराठी चेंबर ऑफ कॉमर्स अॅण्ड इंडस्ट्रीज, द्वारा इंडिया इंटरनॅशनल ट्रेड सेंटर, मुंबई, फोन: 5654 6577, 5654 6588, 5677 0218 व पुणे: 020 401 2344, 93710 92 201 येथे संपर्क साधावा, असे आवाहन चेंबरचे कार्याध्यक्ष चंदकांत साळुंखे यांनी केले आहे.

 
</text>
</doc>
