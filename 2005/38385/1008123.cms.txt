<doc>
<docno>1008123.cms.txt</docno>
<text>
 
महाराष्ट्र
दरीत कोसळून 12 ठार
[ Wednesday, February 02, 2005  12:51:11 am]


म. टा. प्रतिनिधी

पुणे : चेंगराचेंगरीच्या दुर्घटनेमुळे आठवडाभर चचेर्त असलेल्या मांढरदेवी येथून भाविकांना घेऊन भोरकडे परतणारी एसटी मंगळवारी सकाळी 12 च्या सुमारास आंबाडखिंड घाटात 400 फूट खोल दरीत कोसळल्याने चालकासह 12 भाविकांना जागीच प्राण गमावावे लागले, तर 18 जण जखमी झाले. मृतांमध्ये सहा महिला, पाच पुरुष आणि एका दोन वर्षांच्या मुलाचा समावेश आहे.

मांढरदेवीचे दर्शन घेऊन परतणारे 43 भाविक एसटीत होते. बस भोरकडे येत असताना मांढरदेवीपासून सात किलोमीटरवरील आंबाडखिंड घाटात बसचा पाटा तुटल्याने चालकाचे नियंत्रण सुटून ती सरळ दरीत कोसळली. आवाज ऐकताच आंबाडे आणि कोळेवाडी ग्रामस्थांनी दुर्घटनास्थळी धाव घेतली. जखमींना बाहेर काढून भोर ग्रामीण रुग्णालयात हलवण्यात आले. प्राथमिक उपचारानंतर सर्वांना ससून रुग्णालयात दाखल करण्यात आले. अपघातग्रस्त बसचा चेंदामेंदा झाला आहे.

राजेंद बाबूराव आंबवले (वय 27), लक्ष्मी विष्णू मांढरे ( 40, दोघेही रा. विरोळी, वाई) धोंडिबा उंबरकर ( 65, बालेघर, वाई), यश समीर भोसले ( 4, काळेवाडी, पुणे), रंजना बाबासाहेब यादव (40, हरणी, पुरंदर), शुभांगी सुभाष अंजणेकर ( 40, डोंबिवली), विमल रामचंद पानमंद ( 40, चासकमान, खेड) आणि चालक हरिश्चंद लक्ष्मण कुंभार ( मिरजे, खंडाळा) अशी मरण पावलेल्यांची नावे असून दोन महिला आणि दोन पुरुषांची ओळख पटलेली नाही. या चौघांचे मृतदेह ससून रुग्णालयात ठेवण्यात आले आहेत. जखमींपैकी शकुंतला लक्ष्मण शिवथरे यांची प्रकृती गंभीर आहे.

एसटी नादुरुस्त असल्याने तसेच रस्ता अरुंद असल्याने हा अपघात झाल्याचे काही प्रवाशांनी सांगितले. दुर्घटनास्थळी सातारा जिल्ह्याचे पालकमंत्री दिलीप वळसे-पाटील यांच्यासह एसटी तसेच पोलिस अधिकाऱ्यांनी भेट दिली.

जखमींची नावे : जयश्री रमेश मळेकर (वय 25, रा. भोर), शांताबाई सोपना मळेकर ( 65, रा. भोर), जीतेंद शंकर धुमाळ ( 20, रा. हरणस), सिद्धी समीर भोसले ( 32, रा. पिंपरी), बबन सखाराम पोतल ( 55, रा. वेरोळी), शकुंतला ल. शिवथरे ( 57, रा. आळंदी), मीनाक्षी पोळ ( 35, रा. डोंब), सोनाली शिंदे ( 18, रा. मुलुंड), संगीता हरपळ (35, रा. हरपळ), शिवाजी प्रकाश धुमाळ (18, रा. हरपळ), राचंद विठ्ठल सुवेर् (25, रा. भोंगवडे), धनंजय आप्पासाहेब रायकर (उरळीकांचन), मनोज सुहास कुंजीर ( 23, रा. उरळीकांचन), बस कंडक्टर बाळकृष्ण नानासाहेब दगडे (40, रा. भोर), संपत गणपत काळभोर (40, इंगवली), विनोद मांढरे ( 18, रा. भोर), सोनाली विद्याधर रेळेकर ( 19, जि. रत्नागिरी), राणी अरविंद यादव ( 19, रा. हरणस).

 
</text>
</doc>
