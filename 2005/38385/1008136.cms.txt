<doc>
<docno>1008136.cms.txt</docno>
<text>
 
महामुंबई
वीज मंडळाचे त्रिभाजन सुरू
[ Wednesday, February 02, 2005  12:58:53 am]


म. टा. प्रतिनिधी

मुंबई : राज्यात 80 हजार कोटी रुपयांची मालमत्ता असलेल्या राज्य वीज मंडळाचे त्रिभाजन करून वीजनिमिर्ती, वितरण आणि वहन यासाठी चार कंपन्या स्थापन करण्याची अधिसूचना राज्य सरकारने अखेर जारी केली आहे. नऊ जूनपासून या कंपन्या कार्यरत होतील. राज्यात सर्वात मोठ्या मंडळाच्या खाजगीकरणाचे हे पहिले पाऊल मानले जात आहे.

वर्षभर वीज मंडळाच्या विभाजनाची चर्चा होती. राज्य मंत्रिमंडळाने यापूवीर्च विभाजनला संमती दिली आहे. पण केंद सरकारने विभाजनास सहा महिन्यांची मुदत वाढ दिली असल्याने डाव्या पक्षांच्या दबावामुळे विभाजन टळेल अशी चर्चा होती. प्रत्यक्षात आता राज्य वीज मंडळाची पुनर्रचना करून राज्य वीज मंडळ होल्डिंग कंपनी, पारेषण कंपनी, वीजनिमिर्ती कंपनी आणि वीज वितरणासाठी एक कंपनी स्थापन करण्याबाबतची अधिसूचना राज्य सरकारने जारी केली आहे. त्या नऊ जूनपासून कार्यरत होणार असल्याने कर्मचाऱ्यांमध्ये खळबळ माजली आहे.

राज्य सरकारनेच नेमलेल्या माधव गोडबोले समितीने सात कंपन्या स्थापन करण्याची शिफारस केली होती, तर राज्य सरकारनेच अलीकडेच तयार केलेल्या प्रस्तावानुसार वीज वितरणासाठी सहा कंपन्या स्थापन करण्यात येणार होत्या. शहर आणि ग्रामीण विभागासाठी चार कंपन्या स्थापन करण्याचा निर्णय घेण्यात आला होता. प्रत्यक्षात हे निर्णय फिरवून चार कंपन्याच स्थापन करण्यात आलेल्या असून राज्यभर वितरणासाठी एकच कंपनी स्थापन करण्यात आली आहे. ट्रान्समिशनसाठी सध्या असलेल्या 11 विभागांचे विभाजन केले जाणार आहे.

मात्र मंडळासाठी दर वषीर् 1200 कोटी रुपयांची खरेदी करणाऱ्या स्टोअर विभागाचे कसे विभाजन करणार हे अधिसूचनेत स्पष्ट करण्यात आलेले नाही. प्राथमिक माहितीनुसार सर्वाधिक खरेदी करणाऱ्या या विभागाचेही त्रिभाजन केले जाईल. नऊ जूनच्या पुढे आता केंद पुन्हा मुदतवाढ देण्याची शक्यता नसल्याने नऊ जूनपासून या कंपन्या अस्तित्वात येतील, असे अधिसूचनेत म्हटले आहे. वीज मंडळातील अधिकृत कामगार संघटनांनीही प्रस्तावाला संमती दिली असून आंध्र प्रदेशातील विभाजनाची पाहणी करण्यासाठी मंडळाच्या खर्चाने कामगार नेत्यांनी नुकताच तेथे दौरा केला.

 
</text>
</doc>
