<doc>
<docno>1008107.cms.txt</docno>
<text>
 
महाराष्ट्र
वसईत पीसीओवरून कॉलच्या दरात वाढ
[ Wednesday, February 02, 2005  12:37:20 am]


म. टा. वृत्तसेवा

वसई : भारत संचार निगमने कोणतीही पूर्वसूचना न देता पीसीओवरून करण्यात येणाऱ्या कॉलच्या दरांमध्ये मंगळवारपासून शंभर टक्के वाढ केल्याने ग्राहक आणि पीसीओधारकांना मोठा आथिर्क फटका बसणार आहे.

पीसीओवरून लँडलाइनवर करण्यात येणाऱ्या प्रत्येक कॉलसाठी सुरुवातीला एक रुपया दर होता. याच दरात पीसीओवरून मोबाइलवर फोन करण्याची सुविधा होती. वर्षभरापूवीर् रिलायन्सने मोबाइल सेवा सुरू के ल्यानंतर पीसीओवरून मोबाइल सुविधा बंद करण्यात आली. मात्र रिलायन्सचे फोन पीसीओवरून एक रुपयातच लागत होते. तीन महिन्यांत रिलायन्सची सेवा बंद करून सरसकट सर्वच मोबाइलधारकांना सुविधा देण्याच्या नावाखाली निगमने पीसीओवरून केल्या जाणाऱ्या कॉलचा पल्स रेट तीनवरून दोन मिनिटांचा केला. त्यानंतर मोबाइल सेवा देण्याच्या नावाखाली आणखी तीन महिन्यांनी पल्स रेट दोन मिनिटांवरून दीड मिनिटांचा करण्यात आला.

गेल्या वषीर् एक ऑक्टोबरपासून सुरू होणारी मोबाइल सेवा चार महिने उशिराने, म्हणजे मंगळवारपासून सुरू करण्यात आली. मोबाइल सुुविधा देतानाच तीस मिनिटांचा पल्स वाढवून दोन मिनिटांच्या कॉलसाठी दोन रुपये दर करण्यात आला. आता सरसकट सर्वच फोनसाठी एक-एक रुपयांची दोन नाणी टाक ावी लागत आहेत. ही दरवाढ करण्यात बीएसएनएलने पीसीओधारकांना अथवा ग्राहकांना कोणतीही पूर्वसूचना न दिल्याने आज दिवसभर गोंधळ उडाला होता. या दरवाढीचा फटका ग्राहकांसह पीसीओधारकांनाही बसणार आहे. एका वर्षात तीन वेळा दरवाढ करताना पल्सरेटही बदलण्यात आला. त्यामुळे पीसीओधारकांना त्या पद्धतीने आपल्या यंत्रात बदल करण्यासाठी प्रत्येक वेळी आथिर्क भुर्दंड सहन करावा लागला. तसेच दोन रुपयांचा कॉल करण्यात आल्याने ग्राहक पीसीओकडे पाठ फिरवत आहेत. त्यामुळे हजारो पीसीओधारकांना त्याचा फटका बसणार आहे.

 
</text>
</doc>
