<doc>
<docno>1009241.cms.txt</docno>
<text>
 
महामुंबई: मुंबई टाइम्स
उदयपूरच्या महाराजांना करायचाय लोकल प्रवास!
[ Wednesday, February 02, 2005  05:05:07 pm]


निनाद सिद्धये

मी आयुष्यात कधीच बस किंवा लोकल ट्रेनमध्ये बसलेलो नाही. कामाच्या निमित्ताने मुंबईत अनेकदा येतो. इथे सतत कुठल्या ना कुठल्या घाईत असणारी लाखो माणसं, गदीर्ने तुडुंब भरून वाहणारे रस्ते, इथल्या लालचुटूक ' बेस्ट ' बसेस या सगळ्या सगळ्याचंच मला विलक्षण अप्रूप वाटतं. आयुष्यात किमान एकदा तरी अशा लोकल ट्रेनने प्रवास करायची किंवा बसमध्ये बसायची, माझी खरोखरच इच्छा आहे...कोट्यवधींची हॉटेल्स आणि आलिशान मोटारी, नोकरचाकर आपल्या दिमतीला असलेले महाराज सांगत होते.

सतत गदीर्चाच एक भाग असणाऱ्या सामान्य लोकांना याच गदीर्बद्दल कुणाला एवढं आकर्षण असेल, असं सहज वाटू शकेल. मोटारीमधून फिरणाऱ्या आणि राजवाड्यात राहणाऱ्याला बेस्ट बस आणि लोकलमध्ये बसायचं, हे स्वप्न वाटतं, हीच गोष्ट मुळात मुंबईकरांना चकित करणारी. पण असं बोलणारं एक व्यक्तिमत्त्व याच मुंबापुरीत भेटलं. त्यांची इच्छा आहे लोकल ट्रेनमधून फिरायची!

मेवाड़ संस्थानचे महाराज अरविंद सिंगजी सध्या मुंबईत आले आहेत. देशात आजही राजेमहाराजांच्या वैभवात राहणारे हे संस्थानिक सध्या वावरतात कसे, करतात काय, असे अनेक प्रश्न आपल्या मनात असतात. महाराज अरविंद सिंगजी यांच्या भेटीत नेमका तोच मुद्दा चचेर्चा होता.

महाराजांचा एकंदर थाट अगदी खानदानी होताच, पण इंग्रजीइतकंच त्यांचं राष्ट्रभाषेवर असणारं प्रभुत्व वाखाणण्यासारखं होतं. राजस्थानच्या मरूभूमीत जन्मलेल्या या दाढीधारी राजाचं हॉटेल व्यवसायाच्या निमित्ताने महिन्यातून एकदा तरी मुंबईला येणं असतं. मुंबईकरांच्या अफाट ' ऊजेर् ' बद्दल इतक्या तळमळीने बोलणारे महाराज अरविंद सिंगजी राजस्थानमधल्या आठ पंचतारांकित हॉटेल्सच्या कोट्यवधी रुपयांच्या उलाढालीचे सवेर्सर्वा आहेत. पण ' महाराज ' असण्यापेक्षा ' हॉटेल व्यावसायिक ' असण्याची ओळखच त्यांना महत्त्वाची वाटते!

कामाच्या निमित्ताने मी सतत फिरत असतो. परवा मला कोल्हापूरमध्ये हॉटेल ओनर्स असोसिएशनमध्ये गेस्ट लेक्चरर म्हणून आमंत्रित करण्यात आलंय. केवळ मुंबईतच नव्हे, तर महाराष्ट्रात अनेक ठिकाणी मी राहिलोय. क्रिकेट खेळणं हा माझा छंद आणि मुंबई तर क्रिकेटची पंढरी! त्यामुळे मुंबईत येणं कायमचंच! मराठी पद्धतीचं, खासकरून मराठी लग्नातलं जेवण तर मला खासच आवडतं, असं सांगणाऱ्या महाराजांची फेवरिट मराठी डिश आहे ' वरणभात '!

' फेब्रिका ' तर्फे आयोजित फनिर्चरच्या प्रदर्शनाला भेट देण्याच्या निमित्ताने मुंबईत आलेल्या महाराजांंची नजर उंची फनिर्चर आणि ज्याला इंग्रजीत ' अपहोलस्ट्री ' म्हणतात, अशा प्रचंड महागड्या इण्टिरिअर डिझाइन्सवर पडत होती. राजवाड्यांमध्ये पिढ्यान्पिढ्या एथनिक फनिर्चरची सवय असणाऱ्या अरविंद सिंगजींना हे अल्ट्रा मॉडर्न डिझाइनर फनिर्चर कसं वाटतं, असं विचारल्यावर ते म्हणाले, की हल्ली अशा प्रकारचं फनिर्चर दिल्ली- मुंबईसारख्या मेट्रो शहरांच्या उंची दिवाणखान्यांमध्येच दिसतं असं नाही, तर राजस्थान, हरयाणापासून ते बंगलोर, हैदराबादसारख्या ' सेमी मेट्रो ' शहरांमध्येही ते लोकप्रिय होत आहे.

रोज सकाळी उठून धावपळ करत कामाला जाण्याचा आणि संध्याकाळी दमून परतण्याचा दिनक्रम लाखो मुंबईकरांच्या आयुष्याचा अविभाज्य घटक. त्यामुळेच उंची कपडे घालून शाही थाटात मस्त राहणाऱ्या आणि आलिशान रॉयल गाड्यांमधून फिरणाऱ्या या महाराजांचा हेवा सामान्यांना वाटत असतोच. पण अरविंद सिंगजींना मात्र आपल्या 76 पिढ्यांनी ' परिवर्तनशीलता ' हाच आदर्श मानला असल्याचं आवर्जून सांगावंसं वाटतं. त्यामुळेच ' राजे ' पणाचा बडेजाव न करणं, हाही त्यांच्या राजबिंड्या व्यक्तिमत्त्वाचा भाग म्हणूनच ते जपतात. त्यामुळेच आपल्या वैभवाविषयी आणि लाइफस्टाइलविषयी फार गप्पा झाल्याच, तर विषय व्यावसायिकतेकडे वळवतात.

 
</text>
</doc>
