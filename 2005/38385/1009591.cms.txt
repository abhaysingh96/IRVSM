<doc>
<docno>1009591.cms.txt</docno>
<text>
 
महाराष्ट्र
नेट-सेट प्राध्यापकांसाठी राज्यभर मेळावे
[ Wednesday, February 02, 2005  11:19:58 pm]


म. टा. वृत्तसेवा

सांगली : राज्यातील नेट-सेटग्रस्त प्राध्यापकांना परीक्षेतून वगळण्याच्या मागणीसाठी महाराष्ट्र प्राध्यापक संघ राज्यभर नेट- सेट प्राध्यापकांचे मेळावे घेणार तर आहेच शिवाय मंुबई उच्च न्यायालयात अपीलही दाखल करणार आहे, अशी माहिती इस्लामपूर येथे शिवाजी विद्यापीठ शिक्षक संघाच्या बैठकीत देण्यात आली.

संघाचे अध्यक्ष व कार्यवाह प्रा.व्ही. एस. औताडे आणि इतर पदाधिकारी यांची ही बैठक झाली. शिक्षक नेते आमदार बी. टी. देशमुख हे राज्यभर नेट-सेटग्रस्त प्राध्यापकांचे मेळावे घेऊन मार्गदर्शन करणार असल्याचेही यावेळी सांगण्यात आले. एप्रिल महिन्यात मुंबई उच्च न्यायालयात याबाबतचे अपील दाखल करण्यात येणार आहे. डिसेंबर 1999 पर्यंत नियुक्ती झालेल्या प्राध्यापकांना या परीक्षेतून वगळण्यासंदर्भात त्यांची मागणी आहे. डिसेंबर 1999 च्या सुमारास व त्यानंतर आलेल्या नव्या नियमांपूवीर्-म्हणजे आधी झालेल्या अधिव्याख्यात्यांच्या निवडी रीतसर होण्याला आणि त्यांना परीक्षेतून वगळण्याला कायदेशीर आधार आहे, असे स्पष्टीकरण यावेळी देण्यात आले.

 
</text>
</doc>
