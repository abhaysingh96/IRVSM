<doc>
<docno>1009244.cms.txt</docno>
<text>
 
महामुंबई: मुंबई टाइम्स
पहिल्यांदाच मतदार निवडणार नगराध्यक्ष
[ Wednesday, February 02, 2005  05:06:28 pm]


वसई विकास मंडळाला आव्हान शिवसेनेचं

शशी करपे

नवघर-माणिकपूर पालिकेच्या 40, तर नालासोपारा पालिकेच्या 48 जागांसाठी निवडणूक होणार आहे. सध्या दोन्ही पालिकांमधे वसई विकास मंडळाची सत्ता असून आगामी निवडणुकीत मंडळ आणि शिवसेना यांच्यातच मुख्य लढत होईल.

नवघर-माणिक पूर पालिकेत सध्या 29 नगरसेवक आहेत. त्यात मंडळाचे 22 सदस्य आहेत. तर शिवसेना-जनता दल आणि वसई संघर्ष समिती मिळून बनलेल्या जनसेवा विकास आघाडीचे सात सदस्य आहेत. यामधे शिवसेनेचे पाच, तर जनता दल आणि संघर्ष समितीचा एक-एक सदस्य आहे. तसंच नगराध्यक्षपदासाठी थेट निवडणूक होणार आहे. यंदाचं नगराध्यक्षपद खुल्या वर्गासाठीच आहे. वसई विकास मंडळ स्वबळावरच निवडणूक लढणार आहे. मंडळातफेर् नगराध्यक्षाच्या शर्यतीत माजी नगराध्यक्ष नारायण मानकर आणि नितीन राऊत यांच्यासह विद्यमान उपनगराध्यक्ष संदेश जाधव यांची नावं चचेर्त आहेत.

शिवसेना- भाजप-जनता दल आणि संघर्ष समितीने काँग्रेस आणि राष्ट्रवादी काँग्रेस वगळून आघाडी तयार करण्याची तयारी चालवली आहे. नगराध्यक्षपदासाठी या आघाडीतून शिवसेनेचे शहरप्रमुख संजय शिरोडकर आणि संघर्ष समितीचे अध्यक्ष दत्ता नर यांच्या नावाची चर्चा आहे. या पालिकेत खरी लढत मंडळ आणि आघाडी यांच्यात होईल. काँग्रेस आणि राष्ट्रवादी काँग्रेसने भूमिका स्पष्ट केली नसली, तरी या ठिकाणी त्यांची लढाई अस्तित्वापुरतीच मर्यादित असणार आहे.

नालासोपारा पालिकेत सध्या 27 सदस्य आहेत. त्यापैकी वसई विकास मंडळाचे 17, शिवसेनेचे 7, जनता दलाचे दोन आणि भाजपचा एक सदस्य आहे. आता 48 जागांसाठी निवडणूक होत आहे. नगराध्यक्षपद खुल्या वर्गासाठी आहे. मंडळातफेर् नगराध्यक्षपदासाठी विद्यमान उपनगराध्यक्ष उमेश नाईक आणि आरोग्य समिती सभापती शरद जाधव यांची नावं चचेर्त आहेत.

मागच्या निवडणुकीत इथे शिवसेना- भाजप-जनता दल अशी युती झाली होती. यंदा ही युती कायम राहण्याची शक्यता आहे. काँग्रेसने इथे स्वबळावर निवडणूक लढवण्याचं जाहीर केलं आहे. राष्ट्रवादी काँग्रेसने आपली भूमिका जाहीर केलेली नाही. मात्र या दोन्ही काँग्रेसची ताकद इथेही मर्यादित आहे. त्यामुळे खरी लढत वसई विकास मंडळ विरुद्ध युती, अशीच पाहायला मिळणार आहे.

वाढलेले मतदार ठरवणार युतीचं अस्तित्व

सुनील जावडेकर

नगराध्यक्षांची थेट निवड हा मुद्दा अंबरनाथ आणि कुळगाव- बदलापूर या दोन्ही नगरपालिकांमध्येही चचेर्चा ठरला असून दोन्ही ठिकाणी विविध मतदारसंघांमध्ये वाढलेले मतदार शिवसेना-भाजपची सत्ता कायम ठेवणार की, बदलाचे वारे आणणार, याकडे आता सर्वांचं लक्ष लागलं आहे.

अंबरनाथ नगरपालिकेत सध्या शिवसेना- भाजप युतीची सत्ता असून एकूण 41 नगरसेवक आहेत. यामध्ये शिवसेनेचे सर्वाधिक 15 नगरसेवक आहेत. भाजप 4, काँग्रेसचे 6, राष्ट्रवादी काँग्रेसचे 7, रिपब्लिकन पाटीर् ऑफ इंडियाचे सहा आणि तीन अपक्ष, असं पक्षीय बलाबल आहे. अंबरनाथ शहराची लोकसंख्या दोन लाख 33 हजार झाली असून एकूण मतदारांची संख्या एक लाख 41 हजार आहे. वाढीव लोकसंख्येमुळे अंबरनाथमध्ये 41 वॉर्डांच्या संख्येत भर पडून एकूण 50 वॉर्ड घोषित करण्यात आले आहेत. ऑर्डनन्स परिसरात तीन वॉर्ड नव्याने वाढले आहेत. अंबरनाथ पूर्व आणि पश्चिमेला सहा वॉर्ड वाढले आहेत. वॉर्ड्सचं आरक्षण जाहीर झालेलं नाही.

कुळगाव बदलापूरमध्ये 25 नगरसेवक आहेत. त्यात शिवसेनेचे आठ, भाजपचे सहा, राष्ट्रवादीचे नऊ, काँग्रेसचे दोन आणि एक राष्ट्रवादी पुरस्कृत अपक्ष, असं पक्षीय बलाबल आहे. ही नगरपालिकाही युतीच्या ताब्यात असून भाजपचे राम पातकर नगराध्यक्ष आहेत. अंबरनाथला शिवसेनेचे अरविंद वाळेकर नगराध्यक्ष आहेत. कुळगाव-बदलापूरमध्ये वॉर्ड संख्या 25 वरून 34 पर्यंत नेण्यात आली आहे. कुळगाव-बदलापूरची लोकसंख्याही जनगणनेनुसार जरी एक लाख असली, तरी गेल्या चार वर्षांत तिथली लोकसंख्या दीड लाखांच्या घरात गेली आहे.

अंबरनाथमध्ये नगराध्यक्षपदासाठी शिवसेनेतफेर् पुन्हा अरविंद वाळेकर, शहरप्रमुख सुभाष घोणे, माजी नगराध्यक्ष विजय पवार, भाजपतफेर् विद्यमान जिल्हाध्यक्षा पूणिर्मा कबरे, काँग्रेसतफेर् विरोधी पक्षनेते यशवंत जोशी, आरपीआयतफेर् ज्येष्ठ नेते श्याम गायकवाड आणि दिवंगत नरेश गायकवाड यांच्या पत्नी यांची नावं चचेर्त आहेत. तर कुळगाव- बदलापूर नगराध्यक्ष पदासाठी पुन्हा विद्यमान नगराध्यक्ष राम पातकर, शिवसेनेतफेर् शहरप्रमुख सुरेश गुरव, राष्ट्रवादीतफेर् शहराध्यक्ष मनोज वैद्य, कालिदास देशमुख यांची नावे चचेर्त आहेत. विशेष म्हणजे दोन्ही शहरांची नगराध्यक्षपदं सर्वसाधारण गटासाठी खुली आहेत.

 
</text>
</doc>
