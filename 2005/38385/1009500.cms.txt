<doc>
<docno>1009500.cms.txt</docno>
<text>
 
देश-विदेश
काँग्रेसपुढे खरे आव्हानिकालानंतरच!
[ Wednesday, February 02, 2005  09:46:29 pm]


वृत्तसंस्था

नरवाणा : हरयाणा विधानसभेत बहुमत मिळवण्याचा विश्वास बाळगणाऱ्या काँग्रेसला खरे आव्हान आहे ते सत्तास्थापनेच्या वेळी नेतृत्वपदाचे. आपल्यामुळेच पक्षाला राज्यात यश मिळणार आहे, असा अभिमान बाळगत प्रत्येक उमेदवार मुख्यमंत्रिपदाच्या खुचीर्साठी पावित्र्यात उभा असल्याने , 27 रोजी निकाल हाती आल्यावर काँग्रेसपुढे पेच उभा राहणार आहे.

हरयाणात विधानसभेसाठी गुरुवारी मतदान होत असून प्रचार करणारे समर्थक पक्षासाठी नव्हे तर आपल्या नेत्यासाठी प्रचार करत असल्याचे उघड उघड दाखवून देतात. ' भावी मुख्यमंत्र्याला निवडून द्या ' असे आवाहन जवळपास प्रत्येकच मतदारसंघात चालू आहे. याबाबत विचारल्यावर ' आमचा नेताच भावी मुख्यमंत्री ', असे उत्तर ऐकावयास मिळते.

विधानसभेत आपले बस्तान बसवण्यासाठी ओमप्रकाश चौताला यांच्या स्पधेर्त माजी मुख्यमंत्री भजनलाल, काँग्रेसचे प्रदेशाध्यक्ष राजदीपसिंग सुजेर्वाला एवढेच नव्हे तर खासदार भूपिंदरसिंग हूडा यांच्यात तीव्र स्पर्धा आहे.

' पक्षश्रेष्ठी जो निर्णय देतील आणि आमदार ज्याच्या बाजूने कौल देतील तोच मुख्यमंत्री असेल ,' असे ही मंडळी पत्रकारांसमोर सांगत असली तरी त्यांच्या समर्थकांच्या छातीठोक विधानांनी काँग्रेसमधील कलह उघड झाला आहे.

आदमपूरमधून निवडणूक लढवणारे भजनलाल हेच भावी मुख्यमंत्री असतील, असे त्यांचे पुत्र कुलदीपसिंग बिश्नोई यांनी म्हटले आहे. काँग्रेसला लोकसभा निवडणुकीत मिळालेले यश सोनिया यांच्या प्रतिमेमुळे व आपल्या वडिलांच्या मेहनतीने मिळाले, त्यामुळे यशाचे मानकरी तेच, असे बिश्नोई म्हणतात.

नरवाणाच्या पक्षकार्यालयात मात्र वेगळीच चर्चा आहे. भजनलाल यांनी सुजेर्वाला यांना काटशह देण्यासाठी सोनियाजींचा मेळावा रद्द होईल यासाठी आटोकाट प्रयत्न केले. पण सुजेर्वालांबद्दल असलेल्या आस्थेमुळे सोनिया आल्याच. त्यामुळे आपल्या नेत्याबद्दल त्यांना विशेेष आदर आहे, असे सुजेर्वालासमर्थक म्हणत आहेत.

काँग्रेसचा जाहीरनामा तयार करण्याचा मान आपल्यालाच देण्यात आला, याचा मोठा प्रचार करत बीरेंदसिंग हे, आपणच सर्वात महत्त्वाचा उमेदवार असल्याचे मतदारांच्या मनावर ठसवू पाहत आहेत. भावी मुख्यमंत्र्यांचे भाषण ऐकायला या, असे आवाहन त्यांच्या प्रचारसभेला केले जाते. आपण राजीव गांधीच्या गळ्यातील ताईत होतो, हे सांगायलाही ते कमी करीत नाहीत.

या रणधुमाळीत इंडियन नॅशनल लोकदलात शांतता आहे. रिंगणात उतरण्याआधी मुख्यमंत्रीपदाचा उमेदवार निवडू शकत नाहीत, ते राज्य काय चालवणार, असा टोला मुख्यमंत्री चौताला यांनी मारला आहे.

 
</text>
</doc>
