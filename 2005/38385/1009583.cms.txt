<doc>
<docno>1009583.cms.txt</docno>
<text>
 
अर्थव्यवहार
'बजाज ऑटो'च्या विक्रीत 33 टक्क्यांनी वाढ
[ Wednesday, February 02, 2005  11:15:18 pm]


म. टा. व्यापार प्रतिनिधी

मुंबई : वाहनाच्या खरेदीसाठी झटपट उपलब्ध होणारे कर्जाचे विविध पर्याय आणि सोयीस्कर किंमतीमुळे मागील वर्षापासून वाहन क्षेत्राला तेजी आली आहे. बजाज ऑटोच्या जानेवारी महिन्याच्या एकूण विक्रीमध्ये 33 टक्क्यांनी वाढ होऊन एक लाख 42 हजार 294 वाहनांची विक्री झाली आहे. मागील वषीर् एक लाख सहा हजार 872 वाहने विकली गेली होती.

मोटारसायकलींच्या विक्रीमध्ये 56 टक्क्यांनी वाढ होऊन एक लाख 32 हजार 28 गाड्यांची विक्री झाली. गेल्या वषीर् 84 हजार 500 गाड्या विकल्या गेल्या होत्या. एकूण दोन आणि तीन चाकी गाड्यांची विक्री एक लाख 58 हजार 709 झाली होती. जी मागील वषीर्च्या तुलनेने 25 टक्क्यांनी वाढली आहे. तीन चाकी गाड्यांच्या विक्रीमध्ये 18.5 टक्क्यांनी कपात होऊन 16 हजार 514 वाहने विकली गेली.

या संदर्भात कंपनीच्या अधिकाऱ्यांनी सांगितले की , ' बजाज सीटी 100', ' डिस्कव्हर डीटीएस- 1' आणि ' पल्सर डीटीएस - 1' या तीन गाड्यांच्या विक्रीच्या जोरावर कंपनीची कामगिरी अवलंबून आहे. या आथिर्क वर्षामध्ये कंपनीला 15 लाख गाड्यांच्या विक्रीची अपेक्षा आहे. एप्रिल-जूनपर्यंत दोन नव्या मोटारसायकली बाजारात आणण्याची योजना तयार केली आहे.

 
</text>
</doc>
