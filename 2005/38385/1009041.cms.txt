<doc>
<docno>1009041.cms.txt</docno>
<text>
 
प्रगती फास्ट
प्रत्येक भारतीयापर्यंत पोहोचायचंय
[ Wednesday, February 02, 2005  03:57:32 pm]


केमिकल इण्डस्ट्रीत भारताने आघाडी घ्यावी, या एकमेव उद्देशाने झपाटलेले जसू शाह यांनी भारतातील पहिलं केमिकल विषयावरचं जर्नल, एक्झिबिशन आणि फाऊण्डेशन सुरू केलं. या माध्यमातून ते इण्डस्ट्रीतील आंतरराष्ट्रीय स्तरावरचे ट्रेण्ड आणि टेक्नॉलॉजीची माहिती भारतीयांपर्यंत पोहोचवण्याचं काम करतात.

ट्रेण्ड म्हणून इंजिनीअर होणारे जसू शाह निव्वळ इंजिनीअरिंगपुरते मर्यादित राहिले नाही. आपल्या शिक्षणाचा देशाला उपयोग व्हावा, या त्यांच्या इच्छेतून भारतीयांपर्यंत केमिकल इण्डस्ट्रीची माहिती पोहोचवणारं ' केमटेक एक्झिबिशन ' आणि ' केमटेक फाऊण्डेशन ' उभं राहिलं. शिवाय अमेरिकास्थित कंपनीबरोबर जॉइण्ट व्हेंचरमध्ये बिझनेस सुरू करणाऱ्या भारतीय व्यक्तींच्या यादीत त्यांचं नाव पहिलं आहे. त्यांच्या या कामाची दखल नासाने घेतली आहे. भारताच्या इण्डस्ट्रिअल डेव्हलपमेण्टसाठी प्रयत्नशील असलेलेे जसू शाह यांनी व्यक्त केलेलं मनोगत...

डॉक्टर किंवा इंजिनीअर होण्याचा ट्रेण्ड अगदी पूवीर्पासून चालत आला आहे. मीसुद्धा त्याच प्रेरणेने 1962 साली जर्मनीमध्ये मेकॅनिकल इंजिनीअरिंगची डिग्री घेतली. कुणाच्याही हाताखाली काम करायचं नाही, हे मी आधीच ठरवलं होतं. त्यामुळे नोकरी करण्याचा प्रश्नच येत नव्हता. शिक्षण पूर्ण झाल्यानंतर जर्मनीत एका कंपनीला कन्सल्टन्सी देण्याचं काम स्वीकारलं.

मेकॅनिकल इंजिनीअर असल्यामुळे माकेर्ट, इकॉनॉमी आणि इण्डस्ट्रीमधले ट्रेण्ड यातल काहीच नीटसं कळत नव्हतं. फक्त थोडीफार टेक्निकल गोष्टींची माहिती होती. मग माकेर्टचा अभ्यास करायला सुरुवात केली. जगात इतरत्र होणाऱ्या विकासाच्या तुलनेत भारताच्या प्रगतीचा वेग अगदीच कमी होता.

जर्मनीतील वास्तव्यात तिथल्या टेक्नॉलॉजीमध्ये होणारी क्रांती मी जवळून पाहिली होती. त्यामानाने आपण फारच मागे होतो. दुसऱ्या महायुद्धातून सावरलेल्या जर्मनीला हे जमू शकतं तर भारत या क्षेत्रात मागे का, हा प्रश्न डोक्यात फिरू लागला. तेव्हाच ठरवलं की देशासाठी काहीतरी करायचं. आपल्या ज्ञानाचा उपयोग देशाला आणि इथल्या विद्यार्थ्यांना होईल, असं काहीतरी केलं पाहिजे.

जर्मनीत असताना एक इण्डस्ट्रिअल फेअर पाहिलं होतं. अशा प्रकारच्या फेअर भारतात होत नव्हते. केमिकल सेक्टरमध्ये माझा इण्टरेस्ट वाढल्यामुळे याच इण्डस्ट्रीत काम करायचं ठरवलं. भारतातील पहिलं केमिकल इण्डस्ट्रीची माहिती देणारं ' केमिकल इंजिनीअरिंग र्वल्ड ' हे जर्नल सुरू केलं. या जर्नलला चांगला प्रतिसाद मिळत होता. पण तरीही काहीतरी कमी आहे, असं सारखं वाटत होतं. भारतीयांशी प्रत्यक्ष संवाद साधण्याच्या इच्छेतूनच उभं राहिलं ते ' केमटेक ' एक्झिबिशन आणि ' केमटेक फाऊण्डेशन '.

केमटेकमध्ये केमिकल इण्डस्ट्रीची माहिती देणारी साधनं, साहित्य, पुस्तकं मांडण्यात येतात. यात केमिकल आणि प्रोसेस ( प्लाण्टमध्ये मशिन्सवर करण्यात येणाऱ्या विविध प्रक्रिया) टेक्नॉलॉजी, फार्मा, बायोटेक्नॉलॉजी, एन्व्हायन्मेर्ण्ट, पॉवर, ऑइल, गॅस, पॉलिमर अशा विविध विषयांची माहिती दिली जाते. राष्ट्रीय आणि आंतरराष्ट्रीय स्तरावरून संबंधित क्षेत्रातील सहभागी होणारे तज्ज्ञ संशोधनावर आपली मतं मांडतात.

केमटेक फाऊण्डेशनच्या माध्यमातून विविध उपक्रम राबवले जातात. बिझनेस जगतातील अनेक मान्यवर व्यक्ती या फाऊण्डेशनमध्ये काम करत आहेत. इण्डस्ट्रीत येणारे नवे ट्रेण्ड्स आणि टेक्नॉलॉजी यांची माहिती इतर इंजिनीअर्सबरोबरच सामान्य लोकांनाही देण्यात येते. तसंच केमिकल आणि इतर टेक्नॉलॉजीमधील माहिती विद्यार्थ्यांना देण्याचं काम फाऊण्डेशनतफेर् केलं जातं. फाऊण्डेशनतफेर् विद्यार्थ्यांना विविध सेमिनार्स, कॉन्फरन्स, एक्झिबिशनसाठी बोलावलं जातं. भारतापासून फ्रँकफर्ट, ह्युस्टन, सिंगापूर यासारख्या विविध ठिकाणी अशी सेमिनार्स आयोजित करण्यात येतात. या सेमिनार्ससाठी यंदा आम्ही 300 विद्यार्थ्यांना बोलावलं होतं.

याच वेळेला माझं करिअरसुद्धा आकार घेत होतं. गॅस निमिर्ती करणाऱ्या कंपनी आणि ' इंगटेक इंजिनीअरिंग ' कंपनीची स्थापना केली. भारतासारख्या विकसनशील देशात केलेल्या कामाची दखल घेतली जात नाही, असं म्हणणं साफ चुकीचं आहे. अमेरिकेतील नासा स्पेस रिसर्च संस्थेने 1972 मध्ये ' अपोलो 12' या यानाचं उड्डाण पाहण्यासाठी काही इंजिनीअर्सबरोबर मलाही बोलावलं होतं. नासासारख्या अत्युच्च संस्थेकडून माझ्या कामाची दखल घेतली जाणं, ही खरंच खूप अविश्वसनीय बाब होती.

टेक्नॉलॉजीच्या क्षेत्रात भारताने अजूनही अपेक्षित प्रगती केलेली नसली तरी कोणत्याही एका देशाला इथे साम्राज्य प्रस्थापित करता आलेलं नाही. याचा फायदा भारतीय इण्डस्ट्रीला निश्चितच होऊ शकतो. प्रयत्नात सातत्य ठेवलं तर टेक्नॉलॉजी आणि इण्डस्ट्रिअल डेव्हलपमेण्टमध्ये भारत निश्चितच आघाडी घेऊ शकतो

मिताली तवसाळकर

 
</text>
</doc>
