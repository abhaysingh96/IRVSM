<doc>
<docno>1009243.cms.txt</docno>
<text>
 
महामुंबई: मुंबई टाइम्स
मसिर्डीजची 'धूम'!
[ Wednesday, February 02, 2005  05:05:55 pm]


अमित भंडारी

' स्टेटस सिम्बॉल ' ची परमोच्च सीमा म्हणून आजही ऑटोमोबाइलप्रेमींसह इतरेजनांच्या मनात कायम स्थान आहे, ते मसिर्डीजबद्दल! ' इ क्लास ' कशी दिसते. त्याचं अॅडव्हान्स्ड मॉडेल कोणतं, हे जाणून घेण्याबद्दलचं कुतूहल आजही अनेकांच्या मनात कायम असतं. इतकंच नव्हे, तर आजही रस्त्यावरून चालताना कुठल्याही कोपऱ्यात मसिर्डीजचा तारा ' लोगो ' दिसला आणि कारप्रेमींची मान वळली नाही, तरच नवल! पण आता या मसिर्डीज रस्त्यावरून एकमेकांशीच स्पर्धा करताना पाहण्याची संधी मुंबईकरांना मिळणार आहे.

' मंत्रालय ते जुहू ' परिसरात 13 मार्च रोजी मसिर्डीजच्या वेगवेगळ्या मॉडेल्सचं अनोखं ' एफ वन ' पाहायला मिळणार आहे. मसिर्डीज ओनर्स क्लबतर्फे आयोजित केलेल्या या शर्यतीत मसिर्डीज ओनर्स क्लबच्या सभासदांसोबत इतर सभासदांनाही या अनोख्या शर्यतीत भाग घेता येईल. दोन वर्षांपूवीर् मसिर्डीज बेंझ क्लासिक कार्स क्लब इण्टरनॅशनलने मान्यता दिलेला भारतातील या एकमेव क्लबतर्फे या शर्यतीचं आयोजन करण्यात आलंय. जगभरात अशा प्रकारचे एकूण 70 क्लब आहेत. या शर्यतीबद्दल मसिर्डीज ओनर्स क्लबचे संस्थापक शरद आपटे म्हणाले, की मसिर्डीजबद्दल नेहमीच कुतूहल वाटत आलं आहे. इतक्या मोठ्या संख्येने सहभागी होणाऱ्या मसिर्डीजची मंुबईत अशाप्रकारची ग्लॅमरस शर्यत आयोजित करण्याचा आमचा पहिलाच प्रयत्न आहे.

या शर्यतीत मसिर्डीजची क्लासिक मॉडेल्सही सहभागी होणार आहेत. त्यामध्ये अगदी टू सीटर मसिर्डीजपासून आलिशान मोठ्या आकाराच्याही गाड्यांचा समावेश आहे. 170 व्ही रोडस्टार , 170, 219, 180 बी , 107 एसएल अशा क्लासिक मसिर्डीजची मॉडेल्स यात असतील. यासोबत 123 सिरीजमधील विविध प्रकार पाहता येतील, यासोबत अत्याधुनिक धाटणीची ' इ क्लास 270' किवा एसएलके मॉडेलचं अॅडव्हान्स व्हर्जनही या शर्यतीत सहभागी होत आहे. तसंच वरळी आणि शिवाजी पार्क इथे या दिवशी या मोटारी लोकांना जवळून पाहता येतील.

मसिर्डीज ओनर्स क्लबचे सेक्रटरी अमित सप्रे म्हणाले, की अधिकाधिक मसिर्डीज बाळगणाऱ्यांनी या रेसमध्ये सहभागी व्हावं, यासाठी क्लबव्यतिरिक्त इतरांकडून 700 रुपये फी घेण्यात येणार आहे. मसिर्डीज क्लासिक कार्स क्लब इण्टरनॅशनलची मान्यता मिळालेले क्लब गोवा आणि पुण्यातही स्थापन व्हावेत, यासाठी मंुबईचा मसिर्डीज ओनर्स क्लब प्रयत्नशील असल्याचं ते म्हणाले.

 
</text>
</doc>
