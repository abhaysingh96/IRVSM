<doc>
<docno>1009596.cms.txt</docno>
<text>
 
महाराष्ट्र
शरद जोशींमध्ये पूवीर्चा आक्रमकपणा राहिला नाही
[ Wednesday, February 02, 2005  11:25:03 pm]


लक्ष्मण राऊत

जालना : शेतकरी संघटनेने मागील काही वर्षांत जी वैचारिक क्रांती करून दाखविली आहे, ती केंद शासनाच्या धोरणामुळे वाहून जाण्याचा धोका निर्माण झाला आहे, असा इशारा देत चार दिवस येथे चाललेल्या शेतकरी संघटनेच्या दहाव्या अधिवेशनाचा 30 जानेवारी रोजी समारोप झाला.

शेतकरी संघटनेला लिखित घटना नाही आणि अधिवेशनाचा निश्चित कालावधी ठरलेला नसतो. शरद जोशी यांच्या म्हणण्यानुसार शेतकऱ्यांच्या संदर्भात असाधारण परिस्थिती निर्माण होऊन विचारमंथन आवश्यक असते, त्यावेळी असे अधिवेशन घ्यावे लागते. ' गॅट ' करारावरील स्वाक्षरीस दहा वर्षं झालेली असताना मागील वषीर् केंदात आलेले सरकार हे त्सुनामी संकटासारखे असल्याने त्या पार्श्वभूमीवर शेतकरी हिताचा विचार करण्यासाठी जालना येथे अधिवेशन घ्यावे लागले, असे शरद जोशी यांनी सांगितले.

मराठवाड्यात सध्या एकाधिकार कापूस खरेदी केंदावर जागा नसल्याने प्रश्ान् निर्माण झाला आहे. अधिवेशनाचे ठिकाण असलेल्या जालना जिल्ह्यातही या प्रश्ानची तीव्रता असल्याने हजारो शेतकरी एकत्र येणार असल्याने काही समस्या निर्माण होते की काय, याची भीती प्रशासनास होती. यवतमाळ जिल्ह्यातील रावेरी येथे 2001 साली शेतकरी संघटनेच्या अधिवेशनाचे रूपांतर नंतर कापूस आंदोलनात झाले होते. हा इतिहास प्रशासनातील काही मंडळींना माहीत होता ; परंतु जालना अधिवेशनात पत्रकारांशी बोलताना जोशी म्हणाले की, आम्ही कापसाला 2700 रुपये भाव मागितला नव्हता. ज्या राजकीय पक्षांनी अशी घोषणा केली, त्यांना आता शिक्षा होऊ द्या! 10 फेब्रुवारी रोजी शासकीय कापूस खरेदी केंदे बंद होणार असल्याने त्या दिवशी कार्यर्कत्यांनी केंदांना वेढा घालावा व प्रवेशद्वारावर जमावे, असे आवाहन त्यांनी खुल्या अधिवेशनात केले होते. नंतर पत्रकारांशी बोलताना जोशी म्हणाले की, कापूस केंदांवरील हिशेबाची जुळवाजुळव करण्यासाठी तेथे आगी लावल्या जाण्याची शक्यता असल्याने कार्यर्कत्यांनी दक्ष राहावे, यासाठी आपण हे आवाहन केले आहे! शेतकऱ्यांना मोफत काही नको ; परंतु निवडणूक जाहीरनाम्यात ज्यांनी शेतीसाठी मोफत विजेचे आश्वासन देऊन त्याची अंमलबजावणी सुरू केली आहे, त्यांना आता त्यापासून माघार घेता येणार नाही, असे सांगत त्यांनी जर मोफत विजेचा निर्णय रद्द झाला, तर बेमुदत उपोषणाचा इशारा दिला आणि कार्यर्कत्यांनी नागपूरहून मुंबईकडे जाणारा विद्युत प्रवाह तोडावा, असा आंदोलनाचा कार्यक्रमही दिला.

चार दिवसांच्या या अधिवेशनात जोशी यांनी नऊ भाषणे आणि दोन पत्रकार परिषदा घेऊन देशातील अनेक नेते त्याचप्रमाणे काही कार्यर्कत्यांवर टीका केली. ' नर्मदा बचाव ' आंदोलनातील सर्वात मोठी सभा सात हजारांच्या गदीर्ची होती, तरी त्यांना ' नोबेल ' शी समांतर असलेले पारितोषिक कसे मिळते हा प्रश्ान् जोशी यांनी उपस्थित केला. सेनापती बापट असो की, मेधा पाटकर असो, शेतीला पाणी मिळते म्हटले की यांना काय होते ? असा सवालही त्यांनी उपस्थित केला. बाबा आमटे यांनाही कोटी-कोटीची पारितोषिके मिळतात ; परंतु शेतकरी संघटनेस मात्र पारितोषिक मिळत नाही, अशी खंत त्यांनी व्यक्त केली. ज्यांच्या सभांना सात-आठ हजार माणसे जमत नाहीत, अशी ही माणसे संगणकाद्वारे जगभर संपर्क साधतात आणि आपल्या आंदोलनाचा गाजावाजा करतात. अशी मंडळी आता केंदात आली आहेत, असे सांगत असतानाच सध्या संघटनेची ताकद वाढवून कार्यास संस्थात्मक रूप द्या आणि मग तीन-चार वर्षांनी निवडणुकीच्या वेळी बरोबरीच्या नात्याने अटी घालू असे ते कार्यर्कत्यांना म्हणाले! बाळासाहेब ठाकरे यांनी शेतकरी कार्यपद्धतीवर घोषणा केल्याने मतदारांनी त्यांच्यावर विश्वास ठेवला नाही आणि जोपर्यंत शरद पवार कृषी मंत्री आहेत तोपर्यंत त्यांच्या शेतीविरोधी धोरणांमुळे शेतकरी संघटना वाढत राहणार आहे, ही शरद जोशी यांची आणखी काही मते! सरकारी नोकर व राजकीय दलाल यांचे भले करणारी रोजगार हमी योजना ही शेती व्यवसायातील श्रमदानानेच उद्ध्वस्त करण्याच्या निश्चित धोरणाचा एक भाग आहे, असेही मत जोशी यांनी व्यक्त केले.

खुल्या अधिवेशनास सुमारे पन्नास हजार जनसमुदाय उपस्थित होता आणि चार दिवस जी प्रतिनिधींची चर्चासत्रे झाली त्यास सात-आठ हजारांची तरी उपस्थिती होती. चार दिवसांच्या या विचारमंथनात आक्रमकता नव्हती. महाराष्ट्रभरातून आलेल्या प्रतिनिधींमध्ये एक शिस्तही होती आणि चार दिवस चालणारी चर्चासत्रे ऐकण्याची त्यांची मानसिकताही होती.

स्वत:चे जेवण स्वत: तयार करणारे आणि निवाऱ्याचीही व्यवस्था नसलेले हे हजारो प्रतिनिधी चार दिवस जालना शहरात होते! अनेकांना या अधिवेशनात शरद जोशी यांची पूवीर्ची आक्रमकता दिसण्याऐवजी चार दिवस शांतपणे एखाद्या प्रवचनकाराप्रमाणे विषय मांडणारे शरद जोशी दिसले! उपस्थितांनीही भक्तीभावाने जीवाचा कान करून सर्व काही श्रवण केले. शेवटी खुल्या अधिवेशनात शरद जोशींनीही सांगितले की, येथे चार दिवस विचाराचा यज्ञ चालू होता आणि त्याचे पौरोहित्य करायला आपण आलो होतो!

 
</text>
</doc>
