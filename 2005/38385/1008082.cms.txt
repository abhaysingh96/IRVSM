<doc>
<docno>1008082.cms.txt</docno>
<text>
 
महामुंबई
शिवसेनाप्रमुखांच्या वाढदिवशी मिळाली अनेकांना दृष्टी
[ Wednesday, February 02, 2005  12:25:29 am]


म. टा. प्रतिनिधी

मुंबई : शिवसेनाप्रमुख बाळासाहेब ठाकरे यांच्या 78 व्या वाढदिवशी रायगड जिल्ह्यातील माणगाव परिसरातील अनेकांना दृष्टी मिळाली आहे. प्रत्येक तालुक्यात ' दृष्टीयज्ञ ' राबवून प्रत्येक जिल्ह्यात किमान 100 रुग्णांना दृष्टी देण्याचा प्रयत्न राहील, अशी माहिती आमदार दीपक सावंत यांनी दिली.

शिवसेनेचे कार्याध्यक्ष उद्धव ठाकरे व सुभाष देसाई यांच्या मार्गदर्शनाखाली सावंत यांनी ' दृष्टीयज्ञ ' संकल्प हाती घेतला आहे. याची सुरुवात माणगावच्या कार्यक्रमाने झाली. प्रसिद्ध नेत्रशल्य चिकित्सक डॉ. तात्याराव लहाने व डॉ. रागिणी पारेख यांच्या चमूने 78 रुग्णांवर मोतिबिंदू शस्त्रक्रिया केल्या. उर्वरित 50 जणांवर लवकरच मुंबईत शस्त्रक्रिया केली जाणार आहे.

 
</text>
</doc>
