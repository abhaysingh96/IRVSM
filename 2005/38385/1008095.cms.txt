<doc>
<docno>1008095.cms.txt</docno>
<text>
 
महामुंबई
चेकबाउन्सिंगची रक्कम 7 हजार कोटी!
[ Wednesday, February 02, 2005  12:29:32 am]


म. टा. प्रतिनिधी

खटल्यांच्या सोडवणुकीसाठी 100 नवी कोर्ट

मुंबई : विविध कारणांमुळे चेक न वटण्याची तब्बल 2 लाख 79 हजार 89 प्रकरणे निकालाच्या प्रतीक्षेत चार ते सात वषेर् रखडली असल्याच्या तक्रारींची गंभीर दखल घेत त्यांच्या निपटाऱ्यासाठी 100 दिवाणी आणि दंडाधिकारी कोटेर् येत्या दोन महिन्यांत सुरू करण्याचे आदेश मुंबई हायकोर्टाने राज्याच्या मुख्य सचिवांना दिले आहेत. या प्रकरणांतील सुमारे 7 हजार कोटी रुपयांचा व्यवहार या विलंबामुळे बाधित झाला आहे.

आथिर्क व्यवहारांतील फसवणुकीची प्रवृत्ती व न्यायाची दीर्घ प्रक्रिया याबाबत खंत व्यक्त करत मुख्य न्यायमूतीर् दलवीर भंडारी व न्या. डॉ. धनंजय चंदचूड यांच्या खंडपीठाने मंगळवारी हा महत्त्वपूर्ण निकाल दिला. या आदेशाप्रमाणे निपटाऱ्यास लागणारा विलंब संबंधित न्यायाधीशांच्या कार्यक्षमतेशी जोडला जाणार आहे. नव्याने स्थापन होणाऱ्या कोर्टांनी या प्रकरणांची सुनावणी ती दाखल झाल्यापासून तीन महिन्यांच्या आत पूर्ण करावयाची असून निकाल सहा महिन्यांत द्यावयाचा आहे. तसेच, या सर्व प्रकरणांची यादी येत्या 1 मार्चपर्यंत सादर करावयाची आहे.

महाराष्ट्र व गोवा येथे चेकबाउन्सिंगची 2 लाख 79 हजार 89 प्रकरणे अपुरे मनुष्यबळ व कार्यपद्धतीतील दोषांमुळे प्रलंबित असून त्याविरोधात तीन याचिका हायकोर्टात सुनावणीसाठी आल्या होत्या. प्रलंबित खटल्यांची प्रचंड संख्या लक्षात घेता सध्याच्या न्यायालयीन मनुष्यबळात त्यांची सोडवणूक अवघड असल्याने 100 नवी कोर्ट सुरू करण्याचा आदेश हायकोर्टाने दिला. कोर्ट स्थापन होण्याची प्रक्रिया लक्षात घेता 42 कोर्ट त्वरित म्हणजे दोन आठवड्यांत सुरू करावयाची आहेत ; त्यातील 15 मुंबईत व 12 पुण्यात कार्यरत होतील.

या खटल्यांमध्ये समन्स जारी होणे व आरोपी हजर राहणे, यात होणारा विलंब टाळला जावा, सलग सुनावणी घेऊन ती 3 महिन्यांत पूर्ण करावी, सुनावणीच्या वेळी आरोपीने उपस्थित राहणे अनिवार्य असावे, प्रकरण कमाल सहा महिन्यांत निकाली काढले जावे, त्यास विलंब होत असेल तर त्याची कारणे सेशन्स कोर्टास दिली जावीत, प्रत्येक न्यायाधीशाने महिन्याला किमान चार प्रकरणे पूर्ण करावीत, कोर्टाने दिलेले आदेशांचे पालन होण्याबाबत रजिस्ट्रार जनरलनी देखरेख ठेवावी तसेच या सर्व प्रलंबित प्रकरणांची तपशीलवार यादी 1 मार्च 2005 पर्यंत हायकोर्टाला सादर केली जावी, असे या आदेशात म्हटले आहे.

 
</text>
</doc>
