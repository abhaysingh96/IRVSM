<doc>
<docno>1008091.cms.txt</docno>
<text>
 
महामुंबई
गुटखाबंदी कायम राहणार
[ Wednesday, February 02, 2005  12:28:02 am]


म. टा. प्रतिनिधी)

मुंबई : आरोग्यास घातक असलेल्या गुटख्यावरील बंदी कायम राहील, असे सांगतानाच, किरकोळ विक्रत्यांची अडवणूक केली जाणार नाही, असा दावा अन्न व औषध प्रशासन राज्यमंत्री बाबा सिद्दीकी यांनी येथे केला. तर दुसरीकडे मॅग्नेशियम काबोर्नेटमुळे गुटख्यावर बंदी घातली जात असेल तर लहान मुलांच्या लाडक्या च्युइंगमवर का कारवाई करीत नाही, असा सवाल गुटखा उत्पादकांनी केला आहे.

अन्न व औषध प्रशासनमंत्री मनोहर नाईक यांनी गुटखा उत्पादक कंपन्यासोबत मंगळवारी मंत्रालयात बैठक आयोजित केली होती. गुटख्यामध्ये मॅग्नेशियम काबोर्नेट हा नशा चढविणारा पदार्थ आढळून आला आहे. राज्य सरकारने गुटखा उत्पादक कंपन्यांना चारवेळा पत्र लिहून गुटख्यात कोणते घटक पदार्थ असतात, याची चौकशी केली. पण या पत्रांचे उत्तर देण्याचे सौजन्यही या कंपन्यांनी दाखविले नाही.

यामुळे सरकारने गुटख्यावर बंदी घालण्याचा निर्णय घेतला असून न्यायालयात कॅव्हेटही दाखल केले असल्याची माहिती राज्यमंत्री सिद्दीकी यांनी दिली. गुटख्यामध्ये कोणते घटक पदार्थ आहेत याची माहिती देईपर्यंत सरकारची कारवाई चालूच राहील. तसेच, गुटख्यामध्ये मॅग्नेशियम काबोर्नेटसारखे घातक पदार्थ वापरण्यासाठी विशेष परवानगीची गरज असते, असे त्यांनी सांगितले. गुटख्याच्या किरकोळ विक्रेत्यांची अडवणूक करण्याचे सरकारचे धोरण नाही. पण आरोग्यास घातक असलेले साठे जप्त करण्याचे आदेश सरकारने दिले असल्याची माहिती त्यांनी दिली.

या बैठकीला गोवा गुटखाचे उत्पादक जे. एम. जोशी यांचे बंधू अरुण जोशी तसेच झी गुटख्याचे उत्पादक राजंेद माले व अन्य प्रतिनिधी उपस्थित होते.

गुटख्यात मॅग्नेशियम काबोर्नेट हा पदार्थ वापरला जातो हेच या उत्पादकांनी नाकारले. गुटख्यात वापरली जाणारी सुपारी व चुन्यांमध्ये हा मूळ पदार्थ असतो. केवळ मॅग्नेशियम काबोर्नेटमुळे गुटखा उत्पादक कंपन्यांना टागेर्ट केले जात असल्याचे माले यांनी सांगितले.

 
</text>
</doc>
