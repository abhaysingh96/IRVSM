<doc>
<docno>1009601.cms.txt</docno>
<text>
 
हेल्थ
हृदयविकाराचा झटका
[ Wednesday, February 02, 2005  11:28:19 pm]


हृदयविकाराचा झटका येण्याअगोदर वाटणाऱ्या अस्वस्थततेने आपले आणि आपल्या आसपासच्या लोकांचे मन भीतीने ग्रासून टाकते. पण अशावेळी संयम पाळणे महत्वाचे असते. नाहीतर धोका वाढू शकतो.

हृदयाला रक्तपुरवठा हा तीन रक्तवाहिन्यांद्वारा होतो वयपरत्वे, मधुमेह, रक्तदाब, तंबाखूचे व्यसन, स्थूलपणा, रक्तात स्निग्ध घटकांचे वाढते प्रमाण, मानसिक तणाव व्यायामाचा अभाव अशा विविध कारणांमुळे या रक्तवाहिन्यांच्या आतील बाजूस थर साचून त्या अरुंद होतात.

रक्तप्रवाहामुळे हे थर उचकटले जाऊन रक्तप्रवाहाचा अडथळा एकदम वाढतो. अशा व्यक्तीला अचानक छातीत दुखायला लागते. यालाच ' ह्वठ्ठह्यह्लड्डड्ढद्यद्ग ड्डठ्ठद्दद्बठ्ठड्ड ' असे म्हणतात. जेव्हा ही रक्तवाहिनी पूर्ण बंद होते, तेव्हा हृदयाच्या त्या भागाला रक्तपुरवठा थांबतो व छातीत जोरांत दुखू लागते. यालाच ' हृदयविकाराचा झटका ' द्धद्गड्डह्मह्ल-ड्डह्लह्लड्डष्द्म म्हणतात. हृदयविकाराचा झटका शारीरिक श्ाम करतानाच येतो असे नाही, तर आराम करतानासुद्धा येऊ शकतो.

दुखण्याचे स्वरूप

पिळवटल्यासारखे वाटणे, छातीवर वजन ठेवल्यासारखे वाटणे, खोल जखम झाल्यासारखे दुखणे अशा वेगवेगळ्या स्वरूपात झटका येताना दुखू शकते. काहीवेळा छातीत जळजळल्यासारखे वाटते. नुसत्या दुखण्यावरून हृदयविकाराचा झटका आला आहे, हे सांगणे तसे कठीणच. परंतु दुखण्याबरोबर दरदरून घाम फुटणे, अंग गार पडणे, दम लागणे, उलट्या होणे, एकदम गळून जाणे, अंग काळे-निळे पडणे ही लक्षणे असल्यास हृदयविकाराच्या झटक्याची शक्यता खूप जास्त असते. मधुमेहाच्या रुग्णामध्ये ही लक्षणे सौम्यस्वरुपात जाणवतात. घरात एखाद्या व्यक्तिस हृदयविकाराचा झटका आला आहे, असे वाटल्यास सर्वप्रथम जवळच्या डॉक्टरांना तसे फोन करून कळवावे आणि रुग्णाला हॉस्पिटलला न्यायची तयारी करावी यामुळे उपचार करताना दिरंगाई टाळली जाते.

डॉक्टर येईपर्यंत सर्वांनी घाबरून गोंधळ न घालता रुग्णास धीर द्यावा. घरात अॅस्पिरीनची गोळी असल्यास ती पाण्यात विरघळवून रुग्णास पाजावी. नायट्रोग्लिसरीनची गोळी असल्यास ( 5 मि. ग्रॅ) जिभेखाली धरायला द्यावी.

हृदयविकाराच्या झटक्यात हृदय अगदी नाजुक अवस्थेत असते याकरता रुग्णास अजिबात चालवू नये, त्याला उचलून अथवा स्ट्रेचरने न्यावे. एवढी काळजी जरी आपण घेतली तरी आपण खूप जणांचे प्राण वाचवू शकतो. पुढील सर्व उपचार डॉक्टरच करू शकतात.

डॉ. राजशेखर सिंहासन

 
</text>
</doc>
