<doc>
<docno>1008086.cms.txt</docno>
<text>
 
महामुंबई
'शेतकऱ्यांच्या आत्महत्येचे दु:ख कोणाला?'
[ Wednesday, February 02, 2005  12:27:06 am]


म. टा. प्रतिनिधी

मुंबई : त्सुनामी लाटांनी दक्षिण भारताला तडाखा दिल्यानंतर साऱ्या देशानेच त्याची दखल घेऊन मदतीचा हात पुढे केला ; मात्र हजारो शेतकरी आत्महत्या करतात, आदिवासी बालके कुपोषणामुळे मरतात, त्याची दखल घ्यावी, असे मात्र कुणाला वाटत नाही, अशी खंत ज्येष्ठ समाजवादी नेते भाई वैद्य यांनी येथे व्यक्त केली.

पंतप्रधानांपासून प्रत्येकजण आज मुंबईचे शांघाय करण्याची स्वप्ने पाहात आहे. त्यासाठी गिरणी कामगार, झोपडपट्टीवासीय यांना देशोधडीला लावून उत्तुंग इमारती, शॉपिंग मॉल, शॉपिंग सेंटर, पंचतारांकित हॉटेले उभारली जात आहेत. देशाच्या प्रगतीसाठी चीनचेच उदाहरण डोळ्यासमोर ठेवण्यात येत आहे. पण शांघायची निमिर्ती करण्यापूवीर् चीनने आधी आपली अर्थव्यवस्था मजबूत केली, कुटीर उद्योगांना प्राधान्य दिले, शेतकऱ्यांना रोजगार मिळवून दिला व नंतर जागतिकीकरणाला प्रारंभ केला. तसेच, तेथे सरकारचे भांडवलदारांवर आजही नियंत्रण आहे, असे ते म्हणाले.

जागतिकीकरणामुळे समाजाची प्रगती नव्हे तर अधोगती सुरू आहे, असे ते म्हणाले.

 
</text>
</doc>
