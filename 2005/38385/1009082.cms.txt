<doc>
<docno>1009082.cms.txt</docno>
<text>
 
महाराष्ट्र
परिवहन सेवेकडून प्रवाशांच्या वाढत्या अपेक्षा
[ Wednesday, February 02, 2005  04:23:01 pm]


मंुबई टाइम्स टीम

ठाणे : प्रवाशांच्या वाढत्या अपेक्षा पूर्ण करण्याऐवजी परिवहन सेवा सतत नकारघंटा वाजवून त्यांचा अंत पाहत आहे, अशी प्रतिक्रिया बस प्रवासी मेळाव्यात नुकतीच व्यक्त झाली.

ठाणे विभाग बस प्रवासी महासंघ आणि ब्रह्माांड-आझादनगर प्रवासी संघटना यांच्या वतीने ब्रह्माांड गृहनिर्माण संकुलात हा मेळावा नुकताच आयोजित करण्यात आला होता. परिवहन सभापती देवीदास चाळके आणि शिवसेना प्रतोद अनिल सावे यांच्या हस्ते मेळाव्याचं उद्घाटन झालं. अध्यक्षस्थानी महासंघाचे अध्यक्ष मिलिंद बल्लाळ होते. वर्तकनगर, शिवाईनगर, आझादनगर, हिरानंदानी, श्रीरंग-वंृदावन, लोकमान्यनगर, घोडबंदर रोड आदी भागातील प्रवासी संघटनांच्या पदाधिकाऱ्यांनी गाऱ्हाणी मांडली. सुमारे सहाशेच्यावर प्रवासी संघटनांचे कार्यकतेर् आणि रहिवासी या मेळाव्यास उपस्थित होते.

नवीन बसमार्गांची मागणी, फेऱ्यांमध्ये वाढ, परिवहन थांब्यावर झालेलं अतिक्रमण, बसेसची अस्वच्छता, वाहकांची वर्तणूक आदी तक्रारी प्रामुख्याने मांडल्या गेल्या. बेस्ट बसेस घोडबंदर रोडमागेर् बोरिवलीपर्यंत सुरू करण्याची मागणी करण्यात आली. मोठ्या बिल्डर्संना खाजगी बसेस चालवण्याची परवानगी देण्याऐवजी त्यांनीच बसेस विकत घेऊन परिवहन सेवेला द्याव्यात, अशीही सूचना प्रवासी महासंघाने मांडली. 250 कोटी रुपये रस्ते रुंदीकरणावर खर्च करणाऱ्या महापालिकेने किमान 20 कोटी रुपये परिवहन सेवेला देऊन प्रवाशांच्या प्रलंबित मागण्या पूर्ण कराव्यात, असे बल्लाळ म्हणाले.

एसटी बसेसला मीरा-भाईंर आणि नारपोली मार्गांवर परवानगी देऊन या बसेस शहरातील इतर मार्गांवर फिरवण्यात याव्यात, अशी सूचना मांडण्यात आली. सावे यांनी प्रवाशांच्या मागण्यांचं समर्थन केलं. शिवाईनगरचे अपक्ष नगरसेवक सुधाकर चव्हाण, बाळकृष्ण पूणेर्कर, नगरसेविका शितल आहेर, ब्रह्माांडचे बिल्डर राजेश काब्रा, उपाध्यक्ष बी.बी. मसूरकर, कार्याध्यक्ष दत्ता नाईक, सरकार्यवाह एस.आर. साळवी आदींची भाषणं झाली. संचालन राजेश जाधव यांनी केलं. मेळाव्याची व्यवस्था

अशोक चव्हाण आणि मनोहर डुंबरे यांनी पाहिली. काब्रा यांना प्रवासी मित्र पुरस्कार देऊन गौरवण्यात आलं आहे.

 
</text>
</doc>
