<doc>
<docno>1008063.cms.txt</docno>
<text>
 
महाराष्ट्र
 'निवासी इमारतींनाही सौरऊर्जा यंत्रणा सक्तीची हवीच'
[ Wednesday, February 02, 2005  12:18:20 am]


म. टा. वृत्तसेवा

ठाणे : महापालिकेच्या हद्दीत नव्याने उभे राहणारे मोठे हाउसिंग कॉम्प्लेक्स आणि निवासी इमारतींना सौरऊर्जा यंत्रणा बसवणे सक्तीचे करावे, अन्यथा त्यांचा बांधकाम आराखडा मंजूरच करू नये, अशी मागणी ठाण्याचे खासदार प्रकाश परांजपे यांनी पुन्हा एकदा केली आहे.

सध्या ठाण्यात, सरकारच्या 31 डिसेंबर 2002 पासूनच्या आदेशानुसार रुग्णालये, नसिर्ंग होम्स, लॉज-गेस्ट हाऊस, कॉलेजे, सरकारी कार्यालये, अशा इमारतींनाच सौरऊर्जा साधने बसवण्याची सक्ती महापालिकेने केली आहे. निवासी इमारतीसुद्धा याच आदेशाच्या कक्षेत याव्यात, यासाठी परांजपे प्रयत्न करीत आहेत. सौरऊर्जासक्ती बद्दल आधीपासून त्यांनी पाठपुरावा केला होता.

नवीन निवासी इमारतींनाही गरम पाण्यासाठी सौरऊर्जा यंत्रणा बसवणे सक्तीचे करा, अशी त्यांची मागणी होती, ती मात्र अद्याप मंजूर झालेली नाही.

ठाणे महापालिकेने अन्य प्रकारच्या इमारतींना सौरऊजेर्ची अट आता विकास नियंत्रण नियमावलीतही घातली असून त्याला 24 जुलै 2004 रोजी सरकारचीही मान्यता मिळाली आहे.

परांजपे यांच्या सूचनेनुसार पालिकेच्या कळवा रुग्णालय व नसेर्स होस्टेलमध्ये गरम पाण्यासाठी सौरऊर्जा यंत्रणा आठ महिन्यांपूवीर् बसवण्यात आली ; त्यामुळे तेथे गरम पाण्याच्या वापराचे प्रमाण लक्षणीयरीत्या ( 10 ऐवजी 17 ठिकाणी) वाढू शकले. यामुळे वर्षभरात महापालिकेचे गरम पाण्याच्या वीजबिलापायी जाणारे नऊ लाख रुपये वाचू शकतील, असा अंदाज आहे.

 
</text>
</doc>
