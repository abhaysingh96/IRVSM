<doc>
<docno>1009620.cms.txt</docno>
<text>
 
महाराष्ट्र
तांदूळ घोटाळा प्रकरणात 6 अधिकारी गजाआड
[ Wednesday, February 02, 2005  11:41:45 pm]


म. टा. वृत्तसेवा

सोलापूर : राज्य सरकारच्या शालेय पोषण आहार योजनेत सुमारे सात वर्षांपूवीर् सोलापुरात झालेल्या सव्वा दोन कोटी रुपयांच्या तांदूळ घोटाळा प्रकरणी सोलापूरचे तत्कालीन अतिरिक्त जिल्हाधिकारी वसंत पोरेड्डीवार, जिल्हा पुरवठा अधिकारी विश्वजित माने, निवृत्त महसूल अधिकारी निवृत्ती वाघमारे आणि विद्याचंद होमकर तसेच दोन तहसीलदार मिळून एकूण सहाजणांना अटक करण्यात आली आहे. त्यांना तीन दिवसांची पोलिस कोठडी सुनावण्यात आली.

रवींद मुंदडा या तांदूळ पुरवठादाराला 1998 मध्ये सोलापुरातील अंगणवाड्या तसेच महानगरपालिकेच्या शाळांना तांदूळ पुरवण्याचे कंत्राट देण्यात आले होते. मुंदडाने तांदळाचा एक दाणाही पुरवला नाही आणि खोटीच बिले सादर करून एक कोटी 29 लाख रुपये खिशात टाकले. बाळासाहेब जाधव या पुरवठादारानेही याच योजनेत 80 लाखांचा अपहार केला होता.

 
</text>
</doc>
