<doc>
<docno>1008126.cms.txt</docno>
<text>
 
महामुंबई
रोटी, कपड्याबरोबर मकानाचाही विचार व्हावा!
[ Wednesday, February 02, 2005  12:53:36 am]


निरंजन हिरानंदानी, व्यवस्थापकीय संचालक, हिरानंदानी कन्स्ट्रक्शन यांचे मनोगत

स्वातंत्र्य मिळून 55 वर्षे उलटली. या काळात रोटी आणि कपडा या आघाडीवर आपण बऱ्यापैकी प्रगती केली. पण गोरगरीबांना मकान देण्यामध्ये आपण अपयशी ठरलो आहोत.

मुंबईपुरता विचार करायचा तर, केंद सरकारच्या तिजोरीत दर वषीर् 40 हजार कोटी रुपयांची भर घालणाऱ्या या शहरात आज दोन तृतियांश जनता झोपड्यांमध्ये राहते, हे क्लेशदायक आहे. अर्थमंत्री पी. चिदंबरम यांनी यंदाच्या अर्थसंकल्पामध्ये घरबांधणीला मोठ्या प्रमाणावर चालना देण्यासाठी काही तरतुदी कराव्यात अशी आमची विनंती आहे, म्हणजे घरांच्या किंमती सर्वसामान्यांच्या आवाक्यात राहतील.

इन्कम टॅक्स कायद्यातील, कलम 80 ( आयबी) अंतर्गत तरतुदीनुसार घरकर्जावरील वर्षाला दीड लाख रुपयांर्यंतच्या व्याजावर करसवलत मिळते, ती कायम ठेवावी. त्याचप्रमाणे, एक हजार चौरस फुटापर्यंत फ्लॅट बांधणाऱ्या विकासकाला नफ्यावर मिळणारी करसवलत चालू ठेवावी. याच कायद्यातील 54 ( सी)नुसार एक फ्लॅट विकून दुसरा घेतला, तर त्यावर स्टँप ड्युटी आकारण्याचे कलम रद्द करावेे. तिसरे म्हणजे, आता घरखरेदीमध्ये काळा पैसा जवळपास नाही, हे करआकारणी करणाऱ्या अधिकाऱ्यांनी लक्षात घ्यावे. घरांचे प्रत्यक्ष व्यवहार सरकारच्या रेडी रेकनरपेक्षा कमी भावात होतात ही बाबही ध्यानात घ्यायला हवी.

थेट बजेटच्या संबंध नसलेली आणखी एक गोष्ट म्हणजे, कमाल नागरी जमीनधारणा कायदा रद्द करण्याची सूचना केंद सरकारने केल्याला पाच वषेर् होऊन गेली, तरी महाराष्ट्र सरकारने याबाबत हालचाल केली नाही. हा कायदा राज्यात रद्द झाला, तर मुंबई, पुणे, ठाणे अशा शहरांतील जागांचे भाव आणखी कमी होऊन सर्वसामान्यांच्या आवाक्यात येतील. ही सूचना केंद सरकारच्या 1998 च्या राष्ट्रीय घरबांधणी धोरणात स्पष्ट करण्यात आली आहे आणि हे धोरण संसदेने मंजूर केले आहे, हे लक्षात घेणे आवश्यक आहे. राज्य सरकारने आता स्टँप ड्युटी पाच टक्क्यापर्यंत कमी केली असली, तरी ती दोन ते तीन टक्केच असावी असे या धोरणात नमूद आहे, याकडे मी केंद आणि राज्य सरकारचे लक्ष वेधू इच्छितो.

केंद सरकारने आथिर्क उदारीकरणाचे धोरण स्वीकारल्याला आता दीड दशक होईल. या काळात नागरी हवाई सेवा, टेलिकॉम, माहिती तंत्रज्ञान इत्यादी क्षेेत्रांबाबत धोरणे आखण्यात आली आणि त्यांना त्याचा फायदाही झाला. असेच धोरण घरबांधणीबाबत आखले जावे, कारण या क्षेत्रातही रोजगारनिमिर्ताला प्रचंड वाव आहे. या सगळयाचे प्रतिबिंब बजेटमध्ये पडावे अशी या उद्योगाची इच्छा आहे.

सुहास फडके

 
</text>
</doc>
