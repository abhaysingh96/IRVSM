<doc>
<docno>1009037.cms.txt</docno>
<text>
 
प्रगती फास्ट
ऑस्ट्रेलियाचं आकर्षण
[ Wednesday, February 02, 2005  03:55:28 pm]


बहुतांश भारतीयांच्या करिअर नियोजनात कुठेतरी परदेशातील वास्तव्याचा उल्लेख असलेला आढळून येतो. परदेशात जाऊन स्थिरावण्याचा हा ट्रेण्ड भारतीयांसाठी नवीन असला, तरी इतर देशातील नागरिक करिअरसाठी अशी भ्रमंती करायला नेहमीच तयार असतात. काही वर्षांपूवीर् भारतीय विद्याथीर् फक्त अमेरिका आणि यूकेचा विचार करताना दिसायचे. पण हे चित्र आता झपाट्याने बदलू लागलं आहे.

विद्यार्थी इतर देशातील शिक्षण आणि जॉबच्या पर्यायांचाही गांभीर्याने विचार करू लागले आहेत. यात ऑस्ट्रेलिया भारतीयांची सर्वाधिक पसंती असल्याचं प्रामुख्याने दिसून येतं. गेल्या दहा वर्षांत भारतातून ऑस्ट्रेलियात जाणाऱ्यांचं प्रमाण लक्षणीय वाढलं आहे. ऑस्ट्रेलियन इमिग्रेशन डिपार्टमेण्टतफेर् जाहीर करण्यात आलेल्या आकडेवारीनुसार ऑस्ट्रेलियातील व्हिक्टोरिया स्टेटमध्ये येऊन स्थायिक होणाऱ्यांमध्ये भारतीय आघाडीवर आहेत.

या आकडेवारीनुसार परदेशातून ऑस्ट्रेलियात येणाऱ्या व्यक्तींच्या यादीत ब्रिटन ( 19,214) पहिल्या स्थानावर, न्यूझीलण्ड ( 14,418) दुसऱ्या स्थानावर, चीन ( 8,784) तिसऱ्या तर भारताचा ( 8,135) चौथा क्रमांक आहे. भारतातून इथे आलेल्या व्यक्तींपैकी 3639 न्यू साऊथ वेल्समध्ये तर 3236 व्यक्तींना व्हिक्टोरिया इथे स्थायिक झाले.

व्हिसा मिळवण्यासाठी अर्ज करताना भारतीय व्यक्ती इंग्रजी ही प्रथम भाषा म्हणून नमूद करतात. त्यामुळे चीन आणि दक्षिण अमेरिकेतील नागरिकांपेक्षा व्हिसा डिपार्टमेण्टतफेर् भारतीयांना अधिक प्राधान्य दिलं जातं. गेल्या वषीर् परदेशातून ऑस्ट्रेलियात आलेल्या नागरिकांची एकूण संख्या एक लाख दहा हजार आहे.

भारतीयांना ऑस्ट्रेलियाचा व्हिसा मिळवण्यासाठी इंग्रजी भाषेवर प्रभुत्व आणि डिग्रीचा सगळ्यात जास्त उपयोग होतो. ऑस्ट्रेलियातील नातेवाईकांकडे येण्यासाठी व्हिसा मिळवणाऱ्यांचं प्रमाण कमी व्हावं, यासाठी हॉवर्ड सरकार सध्या प्रयत्नात आहे. पण ऑस्ट्रेलियात स्थिरावलेल्या पतीला किंवा पत्नीला भेटायला येणाऱ्यांना रोखण्यात येणार नाही. परदेशातील आश्रयस्थान म्हणून ऑस्ट्रेलियाकडे पाहणाऱ्या मानवहितवादी किंवा निर्वासितांना इथे येण्यावर मर्यादा आणण्याचा विचार हॉवर्ड सरकार करत आहे.

ऑस्ट्रेलियातील सिडनी या प्रमुख शहरात जॉबच्या अनेक संधी आहेत. शिवाय आता न्यू साऊथ वेल्स शहरातही जॉबच्या संधी उपलब्ध होत आहेत. जॉबच्या या वाढत्या संधींमुळे परदेशातून अनेकजण इथे नोकरीसाठी येतात. पण जॉबच्या इच्छेने येणाऱ्या तरुणांना रोखण्यासाठी न्यू साऊथ वेल्स शहराने नवीन पॉलिसी तयार केली आहे. त्यानुसार ऑस्ट्रेलियातील रहिवाशांना प्राधान्य दिलं जाणार आहे.

प्रगती फास्ट टीम

 
</text>
</doc>
