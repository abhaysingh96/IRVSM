<doc>
<docno>1008069.cms.txt</docno>
<text>
 
महाराष्ट्र
'मुलांच्या अपहरणाचे प्रकार लज्जास्पद'
[ Wednesday, February 02, 2005  12:20:25 am]


म. टा. प्रतिनिधी

पुणे : देशातील काही राज्यांमध्ये होणारे मुलांच्या अपहरणाचे प्रकार अत्यंत लज्जास्पद आणि निंदनीय असून ज्यांचे अपहरण झाले, त्यांची काही करून तातडीने सुटका व्हायला हवी, अशी आग्रही मागणी राष्ट्रपती डॉ. ए. पी. जे. अब्दुल कलाम यांनी पुण्याच्या गोखले राज्यशास्त्र आणि अर्थशास्त्र संस्थेच्या पदवीदान समारंभात बोलताना मंगळवारी केली.

आगामी विधानसभा निवडणुकांच्या पार्श्वभूमीवर बिहारमध्ये विद्यार्थ्यांच्या अपहरणाच्या घटनांवर बिहारचे नाव न घेता कलाम म्हणाले की, लोकशाहीत स्वातंत्र्य हा अविभाज्य भाग आहे, पण स्वातंत्र्य म्हणजे अराजक नव्हे. मुलांच्या अपहरणाचे प्रकार एका राज्यात होत आहेत. हे अराजकाकडे जाण्याचे लक्षण आहे. या मुलांच्या पालकांना काय वाटत असेल, याचा विचार करायला हवा आणि या मुलांची सुटका करायला हवी.

गोखले संस्थेच्या हीरकमहोत्सवी वर्षानिमित्त या वषीर्च्या पदवीदान समारंभासाठी राष्ट्रपती उपस्थित होते. सोमवारी सायंकाळी राष्ट्रपतींचे पुण्यात आगमन झाले. राज्यपाल डॉ. एस. एम. कृष्णा आणि मुख्यमंत्री विलासराव देशमुख यावेळी उपस्थित होते.

देशातील 26 कोटी जनता आजही दारिद्यरेषेखाली आहे, हे सर्वात मोठे आव्हान आहे. त्यातून मार्ग काढण्यासाठी, सर्वांसाठी शिक्षण, आथिर्क विकास आणि बंधुत्व ही त्रिसूत्री आवश्यक असल्याचे मत व्यक्त करून राष्ट्रपती म्हणाले की, धर्म ही एक आत्मिक शक्ती कशी बनवता येईल, याचा विचार आता झाला पाहिजे.

दारिद्य कायमचे हटवण्यासाठी भारतात अर्थव्यवस्थेची सलग दहा वषेर् दहा टक्के वाषिर्क दराने वाढ होणे आवश्यक आहे. हे करणे अवघड असले तरी अशक्य नाही असे सांगून राष्ट्रपती म्हणाले की, पर्यावरणाचा ऱ्हास आणि नैसगिर्क साधनसंपतीचा साठा मर्यादित असणे या आता आपल्यासमोरच्या सर्वात मोठ्या अडचणी आहेत. ग्रामीण भागाच्या विकासासाठी प्रत्येक खेड्याला भौतिक, इलेक्ट्रॉनिक आणि ज्ञानाच्या पातळीवर ' कनेक्टिव्हिटी ' देणे हाच उपाय आहे असे ते म्हणाले.

मुख्यमंत्री विलासराव देशमुख यांनी गोखले अर्थशास्त्र संस्थेला आवश्यक त्या सर्व मदतीचे आश्वासन दिले. देशातील सर्वाधिक इंजिनीअरिंग कॉलेजे असलेले शहर म्हणून पुण्याचा लौकिक आहे, या ठिकाणी येणाऱ्या परदेशी विद्यार्थ्यांची संख्या दरवषीर् वाढत आहे. त्यामुळे खऱ्या अर्थाने पुणे हे पूवेर्कडचे ऑक्सफर्ड आहे, असे ते म्हणाले.

 
</text>
</doc>
