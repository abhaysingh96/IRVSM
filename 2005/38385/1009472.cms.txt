<doc>
<docno>1009472.cms.txt</docno>
<text>
 
क्रीडा
महिंद-साळगावकर झंुज आज कूपरेजवर
[ Wednesday, February 02, 2005  09:13:56 pm]


मटा क्रीडा प्रतिनिधी

मंुबई : राष्ट्रीय फुटबॉल साखळीत गुरुवारी माजी ड्युरँड चषक विजेता महिंदचा संघ गोव्याच्या साळगावकरशी झंुज देईल.

महिंदला यंदाच्या स्पधेर्त सातत्यपूर्ण कामगिरी करता आलेली नाही. सलामीला त्यांनी गोव्याच्या चचिर्ल ब्रदर्सला बरोबरीत रोखले, तर कोलकात्याच्या मोहन बागानवर त्यांनी विजय संपादला ; पण गोव्याच्याच डेम्पोेने मात्र त्यांना नमविले. आता गोव्याच्याच साळगावकरबरोबर खेळताना त्यांना शथीर्चे प्रयत्न करावे लागतील.

महिंदचा गोलरक्षक संदीप नंदीने नेत्रदीपक कामगिरी केली असून त्यांच्या बचावफळीत सुकुमारसिंग, अरूण मल्होत्रा, कोवन लॉरेन्स, देवव्रत रॉय यांचा समावेश आहे. मधल्या फळीत स्टीवन डायस, जतीन बिश्त, कर्णधार वेंकटेश आणि अभिषेक यादव यासारखे नाणवलेले खेळाडू आहेत. आघाडीच्या फळीत फ्लॅविओ रॉड्रिग्ज, रॉड्रिगो डिअल्मेडा या ब्राझिलियन दुकलीचा समावेश आहे.

साळगावकरचा कर्णधार जुज सिडी हा गोलरक्षणाची जबाबदारी सांभाळेल, तर रेमुस गोम्स, रॉर्बटोर् फर्नांडिस, जॉन डायस ही त्रिमूतीर् बचावफळीची सूत्रं सांभाळतील. मधल्या फळीत बेलो रसाक, जेरोस ऑलिव्हिरा, रॉकस लॅमॅरे आणि मिकी फर्नांडिस या चौकडीवर त्यांची मदार असेल. साळगावकरच्या आघाडी फळीत फ्रान्सिस अंदादे, ज्योतीकुमार, फेलिक्स इब्रेबू यांचा समावेश आहे.

जेसीटी-वास्को बरोबरी

लुधियाना : राष्ट्रीय फुटबॉल साखळी स्पधेर्च्या पाचव्या फेरीत फगवाराचा जगतजीत कॉटन टेक्सटाईल्स आणि वास्को यांच्यातील सामना गोलशून्य बरोबरीत संपला.

गुरू नानक स्टेडियमवरील हा सामना अत्यंत नीरस आणि कंटाळवाणा झाला. दोन्ही संघांनी बचावात्मक पवित्रा घेतला तसेच गोल करण्याच्या संधीही वाया घालवल्या. दोन्ही संघांचे पाचव्या फेरीअखेरीस सात गुण झाले आहेत. जेसीटीचा सामना वीस फेबुवारीला गोव्याच्या चचिर्ल ब्रदर्सशी होईल.

 
</text>
</doc>
