<doc>
<docno>1009441.cms.txt</docno>
<text>
 
महाराष्ट्र
समरसता यात्रेला सुरुवात
[ Wednesday, February 02, 2005  08:47:21 pm]


म. टा. प्रतिनिधी

नाशिक : समाज ऐक्यास मारक असलेली उच्चनिच्चता, जातीभेद, अनिष्ट रुढी संपवून शोषणमुक्त व समतायुक्त समाज निमिर्तीचे ध्येय स्विकारून सामाजिक समरसता मंचातर्फे आयोजित करण्यात आलेल्या समरसता यात्रेचा शुभारंभ बुधवारी नाशिकमधून झाला.

या शुभारंभानिमित्त काळाराम मंदिर देवस्थान ट्रस्टतर्फे ' श्रीराम याग ' यज्ञाचे आयोजन करण्यात आले होते. पूजनाच्यावेळी भिकूजी इदाते म्हणाले की , ' सामाजिक तिर्थांना स्पर्शून ही यात्रा जाणार आहे. तिची सुरुवात 1935 साली डॉ. आंबेडकरांना ज्या मंदिरप्रवेशासाठी सत्याग्रह केला तेथूनच होते आहे. डॉ. यादव यांच्या नेतृत्वाखाली निघणारी ही यात्रा समरसतेचा संदेश गावोगाव पोहोचवेल ,' असा विश्वासही त्यांनी यावेळी व्यक्त केला.

 
</text>
</doc>
