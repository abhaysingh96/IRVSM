<doc>
<docno>1051406.cms.txt</docno>
<text>
 
बहुतांची अंतरे
नाहूर रेल्वे स्थानक कधी सुरू होणार?
[ Monday, March 14, 2005  08:48:18 pm]


मध्य रेल्वेच्या भांडूप व मुलुंड स्थानकांदरम्यान नाहूर रेल्वे स्थानक बांधायचे रेल्वेने ठरविले आणि त्याच्या बांधकामाची भव्य सुरुवात गेल्या वषीर् होऊन गेल्या 15 ऑगस्टच्या शुभमुहूर्तावर ते प्रवाशांसाठी खुलेही होणार होते. तथापि का कोण जाणे, तेथले काम आजही अर्धवट परिस्थितीत पूर्णपणे ठप्प झालेले दिसत आहे.

गेल्या वर्षी लोकसभेच्या निवडणुका झाल्या. ईशान्य मुंबईचे किरीट सोमय्या पराभूत झाले आणि त्यांची जागा लोकसभेत गुरुदास कामत यांनी घेतली. नाहूर रेल्वे स्थानकाच्या निमिर्तीची कल्पना सोमय्या यांची होती. तथापि निवडणुकीत गुरुदास कामत विजयी ठरले. आता भाजपची रेल्वे स्थानकाची कल्पना काँग्रेसच्या खासदारांना सुचली नाही, असे वाटते. हे काम अचानकपणे केवळ सत्तापालटामुळे ठप्प झाले, असे प्रवाशांच्या मनात आले तर ते स्वाभाविकच नव्हे का ?

बरे, रेल्वे खात्याकडे हे बांधकाम करण्यासाठी पुरेसे धन उपलब्ध नाही किंवा त्याची योग्य ती तरतूद केलेली नाही, असे म्हणणे केवळ हास्यास्पदच ठरेल. पक्ष बदलले. खासदार बदलले, तथापि रेल्वेने प्रवास करणारे हजारो प्रवासी मात्र कधीही बदलले नाहीत. किंबहुना त्यात दिवसेंदिवस लक्षणीय भरच पडत आहे, याचा साधा विचार कोणीही करत नाही, याला काय म्हणावे ?

नाहूर रेल्वे स्थानकाची मागणी हजारो प्रवासी सतत मांडत आहेत. स्थानिक खासदारांनी पक्षभेद बाजूला सारून हे स्थानक लवकरात लवकर कसे चालू होईल याकडे गंभीरपणे लक्ष द्यावे आणि ताटकळलेल्या हजारो प्रवाशांना ही सुविधा बहाल करावी.

रंगनाथ हुकेरी, मुलुंड, मुंबई.

 
</text>
</doc>
