<doc>
<docno>1050486.cms.txt</docno>
<text>
 
क्रीडा
भारताला नमवून पाक जेता
[ Monday, March 14, 2005  12:10:59 am]


कराची : यजमान पाकिस्तानने भारताचा 2-0 असा पराभव करू न चौरंगी ज्युनियर हॉकी स्पधेर्त जेतेपद पटकावले.

पाकिस्तानचा कर्णधार शकील अब्बासीने महमद अख्तरच्या पासवर सातव्या मिनिटाला गोल क रून संघाला आघाडी मिळवून दिली. काशिफ याकूबने 52 व्या मिनिटाला गोल करून पाकची आघाडी 2-0 अशी केली.

उभय संघांतील खेळाडूंनी पंचांशी हुज्जत घातली व अखिलाडू वृत्तीचेच प्रदर्शन घडविले. शिवाय धसमुसळा खेळ, कुत्सित शेरेबाजीही केली. पंचांनीही याकडे कानाडोळा केला. विक्रम कांत व इमरान खान यांना पंचांनी बाहेर काढले. पाकला एक तर भारताला पाच पेनल्टी कॉर्नर मिळाले.

पाकने दुसरा गोल केल्यावर तर भारतीय खेळाडूंनी खेळण्यासच नकार दर्शविला, पण प्रशिक्षक हरेंदरसिंग यांनी खेळाडूंची मनधरणी करत त्यांना परत मैदानात उतरविले.

 
</text>
</doc>
