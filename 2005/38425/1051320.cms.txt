<doc>
<docno>1051320.cms.txt</docno>
<text>
 
महाराष्ट्र
ग्राहकांनीच जागरूक राहणं आवश्यक
[ Monday, March 14, 2005  07:12:54 pm]


श्रीकांत टोळ

डोंबिवली : ग्राहकाला ' राजा ' म्हणून गौरवलं जातं असलं तरी प्रत्यक्षात मात्र उत्पादक, व्यापारी व सरकारी आस्थापना ग्राहकाशी तुच्छतेने वागतात. अशी ग्राहक संघटनांची तक्रार असून, लढ्याच्या माध्यमातून ग्राहक संघटना ग्राहकांना न्याय मिळवून देतात. इथली ' ग्राहक हित केंद ' ही संस्था गेली पाच वर्षं ग्राहकांमध्ये त्यांच्या हक्कांबद्दल जागरूकता निर्माण करत आहे. त्याचबरोबर त्यांना न्यायही मिळवून दिला.

ग्राहक हित केंदाचे अध्यक्ष अशोक देशपांडे असून रमेश पारखे हे कार्यवाह आहेत. पारखे यांच्या गाठीशी या क्षेत्रातील कार्याचा 15 वर्षांचा अनुभव आहे. ते आयुविर्मा महामंडळात प्रथम श्रेणी अधिकारी म्हणून काम करत होते. निवृत्तीच्या मुदतीपूवीर् तीन वर्षं आधी त्यांनी स्वेच्छनिवृत्ती स्वीकारली व त्यानंतर संस्थेच्या कार्याला पूर्णपणे वाहून घेतलं. हे काम ते विनामोबदला करत आहेत.

ग्राहकांमध्ये हक्कांबद्दल पुरेशी जागरूकता नाही तर सरकार याबाबत उदासीन आहे. त्यामुळे ग्राहकांची फसवणूक होऊनही त्यांना न्याय मिळत नाही. आतापर्यंत केंदाकडे ग्राहकांच्या 250 ते 300 तक्रारी आल्या त्यामध्ये 50 टक्के तक्रारींचं निराकरण करण्यात केंदाला यश आलं आहे.

खोटी वजनमापे, दर्जा, किंमत, वस्तुंमध्ये बिघाड झाल्यास दुरुस्ती, वस्तू बदलून न मिळणं, यासारखी खरेदीनंतरची न मिळणं तसंच जाहिरातींमुळे होणारी फसवणूक अशा प्रकारच्या तक्रारी केल्या जातात. पण प्रशिक्षत कार्यर्कत्यांची वानवा व पैशांची कमतरता असतानाही, ग्राहक हित केंदाने ग्राहकांच्या हिताचं संरक्षण करण्यासाठी नामवंत कंपन्यांविरुद्ध यशस्वी लढा देऊन ग्राहकांना न्याय मिळवून दिला आहे.

नेस्काफे, कॉक्स अॅण्ड किंग या पर्यटन क्षेत्रात प्रसिद्ध असलेल्या कंपनीविरुद्ध विपर्यस्त जाहिरात देण्यात आल्यामुळे ' एमआरटीपी ' कायद्यांतंर्गत कारवाई करण्यात आली होती. या शिवाय अनेक छोट्या-मोठ्या प्रकरणात ग्राहकांना न्याय मिळवून दिला. इथल्या सुयोग डिपार्टमेण्टल स्टोअर्सवर ठेवीदारांना आथिर्क गुन्हा नोंदवण्यास सहाय्य केले. त्यांचे 566 ठेवीदार असून ती रक्कम 3 कोटी 75 लाख रुपये आहे. व्हीडिओकॉन कंपनीकडे असलेली ठेवीदारांची ठेव वेळेवर परत न केल्याबद्दल तक्रार दाखल करण्यात आली. बऱ्याच ठेवीदारांना पैसे मिळाले. तसंच रेल्वे व पोस्ट या सरकारी संस्थांविरुद्ध ज्येष्ठ नागरिकांच्या तक्रारी आल्या आहेत. या तक्रारींचे केंदातफेर् निराकरणही करण्यात आलं आहे.

तक्रार करताना ती मुद्देसूद व नीट असावी. तक्रार प्रथम खालच्या अधिकाऱ्याकडे करावी. एकदम न्यायालयात गेल्यास व तक्रारीचा निकाल ग्राहकांच्या विरुद्ध लागल्यास बाकीचे मार्ग बंद होतात. त्याचप्रमाणे ही तक्रार प्रथम ग्राहक निवारण केंदाकडे करावं, असं पारखे यांनी सांगितलं.

ग्राहकाला न्याय मिळावा यासाठी काही गोष्टींची पूर्तता करणं आवश्यक आहे. त्या गोष्टी म्हणजे सेवा अगर वस्तू घेताना पावती घेणं आवश्यक आहे. तसंच औषध व अन्नपदार्थ घेताना त्या कालबाह्य आहेत का हे बघणं जरूरीचे आहे. खरेदीच्या पावत्या नसतात. तक्रारीला पूरक अशी कागदपत्रं नसतात. त्यामुळे बऱ्याच वेळेला ग्राहकाची फसवणूक झाली हे सिद्ध करणं कठीण जातं.

ग्राहक मंचाकडून ( न्यायालयाकडून) 60 ते 70 टक्के तक्रारींना न्याय मिळतो. तक्रारी योग्य पद्धतीने न मांडल्यास ग्राहक मंचाचा निकाल विरोध लागतो. ग्राहक मंचाकडे तक्रारींचा खच पडलेला असतो. कामकाजासाठी लागणारी पुरेसा निधी व साधनसामुग्री नसते. पुरेसा सेवक वर्ग व कार्यालयासाठी जागाही उपलब्ध नसते. याबाबत सरकार उदासीन असल्यामुळे मंचाच्या अध्यक्ष अगर सभासदांच्यारिक्त जागा वेळेवर भरल्या जात नाहीत. या उणिवांमुळे मंचाचे काम परिणामकारक होत नाही अशी तक्रार आहे. होणारी फसवणूक टाळण्यासाठी ग्राहकांनी आपल्या हक्काबाबत जागरूक असावं, असं आवाहन पारखे यांनी केले आहे.

 
</text>
</doc>
