<doc>
<docno>1051403.cms.txt</docno>
<text>
 
बहुतांची अंतरे
अर्थमंत्र्यांना सद्बुद्धी सुचावी म्हणून उपोषण
[ Monday, March 14, 2005  08:46:22 pm]


बँकेतून दहा हजारांपेक्षा जास्त रक्कम काढल्यास होणाऱ्या दंडाबद्दल सर्वांच्या तीव्र प्रतिक्रिया वाचल्या. ही तरतूद वाचून आश्चर्याचा धक्का बसला. कोणाच्या डोक्यातून ही कल्पना निघाली, याबद्दल त्यांचे कोणत्या शब्दांत कौतुक (?) करावे हेच समजत नाही. माझे वय 82 वषेर् असून पत्नीचे वय 78 वषेर् आहे. दोघांनाही प्रकृती साथ देत नाही. आम्ही उभयता दोन-दोन वेळा, अतिदक्षता विभागात दाखल झालो होतो. प्रत्येक वेळा खूप खर्च येतो. हॉस्पिटलमध्ये दाखल होतानाच दहा हजार रुपये डिपॉझिट भरावे लागते. औषधांचा खर्च हजारो रुपये येतो.

यापुढे ज्या ज्या वेळी दहा हजारांपेक्षा जास्त रकम काढावी लागेल व आम्हास त्यावर कररूपाने ' दंड ' भरावा लागेल, त्या त्या वेळी आम्ही घरच्या घरी, गाजावाजा न करता, उपोषण करणार आहोत. परमेश्वर, अर्थमंत्र्यांना सद्बुद्धी देवो व ही तरतूद रद्द होवो, ही प्रार्थना.

अनंतराव पूर्णपात्रे,

सेवानिवृत्त सरकारी वकील, नाशिक.

 
</text>
</doc>
