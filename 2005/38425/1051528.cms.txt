<doc>
<docno>1051528.cms.txt</docno>
<text>
 
महाराष्ट्र
'कोल्हापूर गोइंग ग्लोबल' परिषद एप्रिलमध्ये
[ Monday, March 14, 2005  11:05:47 pm]


म. टा. वृत्तसेवा

कोल्हापूर : औद्योगिक उत्पादन वाढवून निर्यात वाढीला चालना देण्याचा प्रयत्न म्हणून महाराष्ट्र आथिर्क विकास महामंडळातफेर् एप्रिल महिन्यात ' कोल्हापूर गोइंग ग्लोबल ' परिषद भरवण्यात येणार आहे.

राज्याचे माजी आरोग्यमंत्री दिग्विजय खानविलकर हे या परिषदेचे निमंत्रक असून नऊ व दहा एप्रिलला ही परिषद होणार आहे. राष्ट्रीय पातळीवरील 50 ते 60 तज्ज्ञ यात सहभागी होतील, असा विश्वास महामंडळाचे अध्यक्ष मुरलीधर चयनी यांनी व्यक्त केला. कोल्हापूर, इचलकरंजी, सांगली परिसर अशी परिषदेची व्याप्ती राहणार असून रत्नागिरी, सिंधुदुर्ग जिल्ह्यांचाही समावेश करण्याचा प्रयत्न असल्याचे त्यांनी सांगितले.

निर्यातक्षमतेवर भर

कोल्हापुरात उत्पादन वाढीची व त्याच्या निर्यातीची चांगली क्षमता आहे. ही क्षमता विकसित करण्याच्यादृष्टीने आतापर्यंत मुंबईत चार बैठका झाल्या आहेत. कोल्हापूर हे निर्यातकेंद होण्याच्यादृष्टीने प्रयत्न सुरू आहेत, असेही चयनी यांनी सांगितले.

कोल्हापुरात सध्या लहानमोठ्या 300 फौंड्री आहेत. त्यांच्याद्वारे 120 कोटी रुपयांच्या उत्पादनाची निर्यात होत आहे. ही क्षमता पाच हजार कोटी रुपयांपर्यंत वाढू शकेल, असा विश्वास व्यक्त करून पुरेशा भांडवलाअभावी अडचणीत आलेल्या उद्योगांना आथिर्क मदत करण्याचे आश्वासनही त्यांनी दिले.

चार समित्या

इंजिनीअरिंग, वस्त्रोद्योग, हॉटेल व पर्यटन व शेती हे चार प्रमुख उद्योग व त्यांच्यावर आधारित पूरक उद्योग कसे वाढतील याचा अभ्यास करण्यासाठी चार समित्या नियुक्त केल्याची माहितीही चयनी यांनी दिली.

 
</text>
</doc>
