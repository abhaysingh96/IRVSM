<doc>
<docno>1051456.cms.txt</docno>
<text>
 
क्रीडा
बकनर यांचे पंचगिरीचे शतक
[ Monday, March 14, 2005  10:04:17 pm]


कोलकाता : बुधवारपासून सुरू होणारी कसोटी ही पंच स्टीव बकनर यांच्यासाठी संस्मरणीय ठरणार आहे. कसोटी पंच म्हणून कामगिरी करण्याची ही त्यांची शंभरावी वेळ असणार आहे. हा विक्रम करणारे ते पहिले आंतरराष्ट्रीय पंच असतील हे लक्षात घेतले तर त्यांच्या निस्पृहतेची आणि सचोटीची साक्ष पटते.

मात्र, कारकीदीर्तील वैयक्तिक पराक्रमाचा क्षण हा असला तरी ' माझं लक्ष पूर्णपणे मैदानामध्ये काय घडतं याकडेच असेल ' असं त्यांनी स्पष्ट केलं आहे.

भावना अनावार होणार नाहीत का ? या प्रश्ानवर ते म्हणाले की , ' काहीक्षण मला थोडंसं महत्त्व जाणवेल, पण लगेचच मी माझ्या भूमिकेत शिरेन. ' ' कारण तसे न झाले तर माझ्या निर्णयक्षमतेवर भावनांचा परीणाम होईल.

बकनर यांनी 1989 सालच्या किंग्जस्टन येथील वेस्ट इंडिज भारत कसोटीत पहिल्यांदा पंचाची टोपी चढवली आणि नंतर आंतरराष्ट्रीय क्षेत्रात भरंवशाचा पंच असा लौकिक मिळवला. या काळात त्यांच्या काही निर्णयावर टीकाही झाली, पण ते कधीच आपल्या निर्णयापासून ढळले नाहीत.

या कसोटीत त्यांच्यासह डॅरन हेअर कामगिरी बजावण्यासाठी असतील. कसोटींचे शतक पूर्ण करणारे बकनर यांनी चार विश्वचषक स्पधेर्त पंच म्हणून काम केले हादेखील एक विक्रम आहे.

आणखी दोन वर्षांनी वेस्ट इंडिजमध्ये होणाऱ्या विश्वचषक स्पधेर्त पंच म्हणून काम केल्यावर निवृत्त होण्याचा त्यांचा मनोदय आहे.

तंत्रज्ञानामुळे पंच म्हणून काम करणे अधिक सोपे झाले असे त्यांनी सांगितले. आपण कारकीदीर्त दोनदा चुकीचे निर्णय दिले आणि दोन्ही वेळा चुकीचा फटका बसलेल्या खेळाडूंची आपण माफी मागितली असेही बकनर यांनी स्पष्ट केले. सोळा वषेर् मी तंदुरुस्त राहीलो ही परमेश्वराची कृपाच म्हटली पाहीजे असेही भावपूर्ण उद्गार त्यांनी काढले.

बकनर यांचा आणखी एक विक्रम म्हणजे विश्वचषक फुटबॉल स्पधेर्च्या पात्रता फेरीतही त्यांनी पंचपद सांभाळले आहे.

त्यामुळेच येत्या मे महिन्यात आपल्या गावी म्हणजे जमेकात फुटबॉल प्रशिक्षण देणारी अकादमी काढण्याचा त्यांचा मनोदय आहे.

बकनर यांच्या क्रिकेटमधील सेवेबद्दल, आंतरराष्ट्रीय क्रिकेट परिषदेतफेर् त्यांना ' गोल्डन बेल्स ' सन्मान देण्याचा कार्यक्रम कोलकाता कसोटीच्या तिसऱ्या दिवशी पार पडेल असे सांगण्यात आले. परिषदेचे अध्यक्ष एहसान मणी यांच्या हस्ते हा गौरव समारंभ पार पडेल.

 
</text>
</doc>
