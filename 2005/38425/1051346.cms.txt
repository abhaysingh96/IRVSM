<doc>
<docno>1051346.cms.txt</docno>
<text>
 
महामुंबई: मुंबई टाइम्स
वजनाचा काटा, अभ्यासाचा बॅलन्स
[ Monday, March 14, 2005  07:28:05 pm]


प्रवीण मुळ्ये

एका हातात वजनाचा काटा आणि दुसऱ्या हातात अभ्यासाचं पुस्तक... मुलुंडच्या माकेर्टमध्ये भाजी विक्री करणारी मधुरा साळुंखे ही मुलगी सध्या अनेकांचं लक्ष वेधून घेत आहे. मोठं होऊन डॉक्टर होण्याची स्वप्नं पाहणारी मधुरा यंदा एससीसीच्या परीक्षेला सामोरी जात आहे. अभ्यासातील एकाग्रतेबरोबरच पोटाची खळगी भरावी म्हणून भाजीविक्रीसाठी नियमितपणे माकेर्टमध्ये येण्यावाचून तिला पर्याय नाही. करिअर आणि लहान वयातच चिमुकल्या खांद्यांवर पडलेल्या मोठ्या जबाबदारीचा मेळ साधत मधुराने माकेर्टमधील आपल्या भाजीच्या स्टॉलचंच अभ्यासिकेत रूपांतर केलं. माकेर्टमधली घाईगदीर्, गडबडगोंधळ यामध्ये हातातला वजनाचा काटा आणि अभ्यासाची उजळणी याचा सुरेख बॅलन्स तिने साधलाय. आता मंगळवारपासून मैदान-ए-जंगमध्ये ती कॉन्फिडन्सने उतरेल.

एसएससीच्या परीक्षेला सामोरं जाणाऱ्या लाखो विद्यार्थ्यांमध्ये मधुराप्रमाणेच हातावर पोट घेऊन उज्ज्वल भविष्याची स्वप्न रंगवणारे अनेक विद्याथीर्ही असणार आहेत. अनेक घरांमध्ये एसएससीला सामोऱ्या जाणाऱ्या विद्यार्थ्यांसाठी पालकांनी सुट्टी घेतली आहे. मुलांना टॉनिक आणि रात्री कॉफीचा मग देण्याची काळजी ते घेताहेत. पण हे भाग्य नशिबी नसलेली अनेक मुलंही आहेत. ट्रेनमध्ये पेनांची विक्री करणारा सुजित पांडे हा विद्याथीर् त्यापैकीच एक.

जरा इधर ध्यान दिजिए साहब- असं म्हणत ट्रेनमधील प्रत्येकाला पेनाची महती सांगणारा सुजीत एसएससीचा पेपर सोडवण्यासाठी याच पेनांचा आधार घेणार आहे. परीक्षांचा काळ असल्यामुळे सध्या पेनांची विक्री जोरात होते. त्यामुळे मला परीक्षेसाठी मालकांनी सुट्टी नाकारली. पण प्रत्येक डब्यातून पेनांच्या विक्रीसाठी बेंबीच्या देठापासून ओरडताना दुसरीकडे सकाळी केलेल्या पाठांतराची उजळणीही माझ्या मनात सुरू असते. सायनच्या नाइट स्कूलमध्ये शिकणाऱ्या सुजितला सॉफ्टवेअर इंजिनीअर बनायचं आहे. ' घरी आई सांगते पढ लिखके कुछ नहीं होगा, तू कामपे ध्यान दे... पण आयुष्यात पुढे जायचंय. वाट्टेल ते कष्ट उचलून मी शिकणार आहे. ' एसएससीच्या पहिल्या पेपरला जाताना आपल्या आईचा आशीर्वादही सुजितच्या नशिबी नाही. कारण इतर लाखो विद्यार्थ्यांप्रमाणेच आपला मुलगाही आज एसएससीचा पेपर देणार आहे हे त्याच्या आईला त्याने घाबरून सांगितलेलंच नाही.

ठाण्याच्या प्रभात टॉकिजजवळ इलेक्ट्रॉनिक्स वस्तूंच्या मांडलेल्या आपल्या छोट्याशा पसाऱ्यात पुस्तकांमध्ये डोकं खूपसून बसलेल्या ज्योती बर्नवाल या गौतम हायस्कूलमध्ये शिकणाऱ्या चिमुरडीने अभ्यास आणि कामाचं जुळवलेलं वेळापत्रक हे इंजिनीअरिंगपासून मॅनेजमेण्टपर्यंतचं शिक्षण घेणाऱ्या विद्यार्थ्यांनाही स्फूर्ती देण्याचं काम करत आहे.

 
</text>
</doc>
