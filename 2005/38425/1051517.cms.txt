<doc>
<docno>1051517.cms.txt</docno>
<text>
 
महाराष्ट्र
रामानंद तीर्थ विद्यापीठाला कुलगुरूंची प्रतीक्षा
[ Monday, March 14, 2005  10:59:33 pm]


म. टा. वृत्तसेवा

नांदेड : विद्यापीठाच्या नव्या कुलगुरूंच्या निवडीसाठी शोध समितीतील तीन सदस्यांची नियुक्ती अद्याप झालीच नसल्याने ' स्वामी रामानंद तीर्थ मराठवाडा विद्यापीठा ' च्या कुलगुरूंची नियुक्ती लांबणीवर पडली आहे.

डॉ. शेषराव सूर्यवंशी यांची कुलगुरूपदाची मुदत सोमवार 14 मार्चला संपली. त्यांच्याजागी नव्या नियुक्तीसाठी शोध समितीतील पाच सदस्यांपैकी अमरावती विद्यापीठाचे माजी कुलगुरू एस. टी. देशमुख आणि प्रवरा विद्यापीठाचे कुलगुरू डॉ. एम. जी. ताकवले या दोघांचीच नेमणूक झाली आहे. राज्यपालांचा प्रतिनिधी , ' युजीसी ' चा प्रतिनिधी तसेच उच्चशिक्षण सचिव यांची नावे अजूनही घोषितच झाली नाहीत. त्यामुळे एखाद्या प्राचार्यांची प्रभारी कुलगुरू म्हणून नियुक्ती होण्याची चिन्हे दिसत आहेत.

कुलगुरू सूर्यवंशी यांना शनिवारी नांदेडच्या संस्थाचालकांच्यावतीने एका कार्यक्रमात निरोप देण्यात आला. आमदार कमलकिशोर कदम या कार्यक्रमाच्या अध्यक्षस्थानी होते.

 
</text>
</doc>
