<doc>
<docno>1051508.cms.txt</docno>
<text>
 
महाराष्ट्र
पोषण आहार योजनेच्या तांदळात मेलेला साप
[ Monday, March 14, 2005  10:56:51 pm]


म. टा. वृत्तसेवा

कराड : तालुक्यातील विंग गावच्या प्राथमिक शाळेतील विद्यार्थ्यांसाठी आणलेल्या ' शालेय पोषण आहार योजने ' तील तांदळात मेलेला साप आढळल्याने पालक आणि विद्यार्थ्यांमध्ये खळबळ उडाली आहे.

पोषण आहार विभागाचे अधीक्षक दीपक पाटील यांनी या शाळेला भेट दिली आणि सापही पाहिला. तांदूळ पोत्यात भरण्याच्या ठिकाणी हा साप आत गेला असावा, अशी शंका व्यक्त होत आहे.

दारूपायी जिवंत जाळले

दारू पिण्यासाठी पैसे दिले नाहीत, म्हणून चिडून पत्नीला जाळून मारल्याची घटना खटाव तालुक्यातील चितळी गावात घडली. आरोपी संजय मंडले याने त्याची पत्नी मधुरा ( 28) हिच्या अंगावर रॉकेल ओतून निर्दयपणे जाळून मारले. आरोपी अजूनही फरार असून, पोलिस प्रकरणाचा तपास करत आहेत.

 
</text>
</doc>
