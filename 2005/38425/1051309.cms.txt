<doc>
<docno>1051309.cms.txt</docno>
<text>
 
प्रगती फास्ट
बीपीओ म्हणजे काय?
[ Monday, March 14, 2005  07:05:41 pm]


सध्या कॉल सेण्टर, बीपीओ क्षेत्रात मोठ्या प्रमाणात जॉब्सच्या संधी उपलब्ध असल्याचं कानावर येत आहे. कम्प्युटरचं ज्ञान आणि इंग्रजी भाषेवर प्रभुत्व असेल, तर इथे सहज करिअर करता येतं. पण कॉल सेण्टरमध्ये नक्की काय काम करावं लागतं, हे बहुतांश विद्यार्थ्यांना माहीतच नसतं. मॉडर्न समजल्या जाणाऱ्या बीपीओ इण्टस्ट्रीमध्ये कॉल सेण्टर, कॉण्टॅक्ट सेण्टर अशा विविध उपक्षेत्रांचा समावेश होतो. या क्षेत्रातील जॉब, पात्रता, त्यासाठी आवश्यक असणारं ट्रेनिंग आदी गोष्टींची ओळख करून देणारं हे नवं सदर...

त्या घरातलं वातावरण काही दिवसांपासून बदललं होतं. त्यांचं राहणीमान मध्यमवर्गाकडून उच्च मध्यमवर्गाकडे सरकलं होतं. त्या घरातील दोन मुलांना नोकरी लागली होती. हा बदल त्यानंतरच आला होता. त्यांना अचानक मिळालेल्या वैभवाचं कारण हीच नोकरी होती. ही गोष्ट सगळ्यांच्या चचेर्चा विषय ठरली. ही दोन्ही मुलं अननुभवी, त्यात एकाने तर डिग्रीसुद्धा मिळवली नव्हती. दोघंही नाइट शिफ्टमध्ये काम करत असत. कंपनीची गाडी त्यांना न्यायला आणि सोडायला येत असे. सर्वांना प्रश्न पडला होता, की अशी कोणती इण्डस्ट्री एवढ्या सुखसुविधा देते, असं कुठलं काम आहे, जे रात्रीचं चालतं, चचेर्ला ऊत आला होता... अनेक तर्कवितर्क सुरू होते.

तुमच्याही आजूबाजूला अशी अनेक घरं असतील, तिथे अशीच चर्चा सुरू असेल. या चचेर्च्या केंदस्थानी असणाऱ्या या इण्डस्ट्रीचं नाव आहे, बीपीओ. हे नाव ऐकल्यावर अनेकांना प्रश्न पडतो, की बीपीओ म्हणजे नेमकं काय ? बीपीओ म्हणजेच ' बिझनेस प्रोसेसिंग आऊटसोसिर्ंग '. बिझनेसच्या काही प्रक्रिया कॉण्ट्रॅक्ट पद्धतीवर बाहेरून करून घेणं म्हणजेच आऊटसोसिर्ंग. ही काही नवीन कल्पना नव्हे. एखाद्या कार्यक्रमासाठी केटरिंगचं कॉण्ट्रॅक्ट देणं हेही एक प्रकारचं आऊटसोसिर्ंग असतं.

एखाद्या प्रोडक्टच्या वेगवेगळ्या भागांना एकत्र करून ' फायनल प्रोडक्ट ' कंपनी आपल्या ब्रॅण्ड नावाने विकते, तेव्हा तेही आऊटसोसिर्ंगच असतं. मॅन्युफॅक्चरिंग इण्डस्ट्रीत ही पद्धत फार पूवीर्पासून चालू आहे.

फूडपासून डायमण्ड्सपर्यंत याचा संबंध जोडता येऊ शकतो. आऊटसोसिर्ंग या शब्दाचा वापर 80 च्या दशकात सुरू झाला. कॉण्ट्रॅक्ट देऊन कंपनी एखादं काम बाहेरच्या तज्ज्ञांना देते, हेच आऊटसोसिर्ंग. इन्फमेर्शन टेक्नॉलॉजीच्या प्रसारामुळे आऊटसोसिर्ंगसाठी भारताचा परदेशाशी संपर्क वाढला.

बीपीओ या एका शब्दात कॉल सेण्टर, कॉण्टॅक्ट सेण्टर, मेडिकल ट्रान्सक्रिप्शन, बॅक ऑफिस ऑपरेशन, पे रोल प्रोसेसिंग, इन्शुअरन्स क्लेम प्रोसेसिंग, अकाऊण्टिंग तसंच स्पेशल इफेक्ट्स, मल्टिमीडिया, अॅनिमेशन, कण्टेण्ट प्रोसेस डेव्हलपमेण्ट अशा अनेक प्रकारांचा समाविष्ट झाले आहेत.

गेल्या काही वर्षांत सविर्स इण्डस्ट्रीमध्ये आऊटसोसिर्ंगचं प्रमाण वाढलं. सध्या कस्टमर हा राजा आहे आणि तो खुश झाला, तरच तुमचा बिझनेस तेजीत चालू शकेल. स्पधेर्च्या जगात कंपन्यांना त्यांच्या मूलभूत उद्देशांकडे लक्ष देण्याबरोबरच कस्टमर्सच्या संपर्कात राहणंही तितकंच महत्त्वाचं असतं.

संपर्कासाठी प्रचंड मोठी साधनसामग्री, मनुष्यबळ आणि भरपूर इन्वेस्टमेण्टही लागते. आपल्या मूळ उद्देशांवर लक्ष केंदित करता यावं, यासाठी कंपन्या कस्टमर कॉण्टॅक्टचं काम आऊटसोर्स करतात. संपर्काचं सर्वात वेगवान साधन म्हणजे टेलिफोन वा इण्टरनेट. यावरून व्हॉइस बेस्ड किंवा वेब बेस्ड अशा दोन प्रमुख प्रक्रिया कॉल सेण्टरमध्ये येतात.

व्हॉइस सेण्टर कॉल सेण्टर प्रोसेसमध्ये दोन प्रकार आहेत :

इनसाऊण्ड प्रोसेस : यामध्ये कस्टमर एखाद्या कंपनीच्या संपर्कासाठी फोन करतो. तक्रार नोंदवणं, चौकशी करणं किंवा प्रोडक्टविषयी अधिक माहिती मिळवणं यांचा यात समावेश असतो.

आऊटसाऊण्ड प्रोसेस : इथे कंपनीच्या वतीने कस्टमर्सशी संपर्क साधण्यात येतो. यात कंपनीच्या उत्पादनाबद्दल अधिक माहिती किंवा प्रोडक्ट विकत घेण्याबद्दल ग्राहकांना माहिती देण्यात येते.

सुकन्या

 
</text>
</doc>
