<doc>
<docno>1051348.cms.txt</docno>
<text>
 
महामुंबई: मुंबई टाइम्स
मेट्रो रेल्वेच्या मार्गात ब्रॉडगेजचा वाद
[ Monday, March 14, 2005  07:29:33 pm]


समीर कर्वे

मुंबईतील पूर्व ते पश्चिम उपनगरांदरम्यान होणारी गर्दी टाळण्यासाठी घाटकोपर ते वसोर्वा या मार्गावर मेट्रो रेल्वे सुरू करण्याची योजना मुंबई महानगर क्षेत्रविकास प्राधिकरणाने (एमएमआरडीए) आखली असून पुढील महिन्यात 1600 कोटी रुपयांच्या पहिल्या टप्प्यासाठी तांत्रिक निविदा मागवण्यात आल्या आहेत. या मार्गावरची वाढती मागणी लक्षात घेऊन मेट्रो रेल्वे ही ब्रॉडगेजमध्येच करावी व ती सध्याच्या रेल्वे नेटवर्कचाच भाग असावी, अन्यथा एमएमआरडीएचं सध्याच्या धोरणातून कोणताही दीर्घकालीन लाभ मिळणार नाही, अशी आग्रही भूमिका वाहतूक क्षेत्रातील तज्ज्ञ आणि मेट्रो रेल्वे संकल्पनेचे आघाडीचे पुरस्कतेर् डॉ. पी.जी. पाटणकर यांनी घेतली आहे. मात्र जागेच्या मर्यादा लक्षात घेता ते अजिबात व्यवहार्य नाही, यावर एमएमआरडीएचे टी. चंदशेखर ठाम आहेत..

मेट्रो रेल्वेचा प्रकल्प सुरू होण्यापूवीर्च वादास तोंड फुटलं आहे. या प्रकल्पासाठी एमएमआरडीएने दिल्ली मेट्रो रेल्वे कॉपोर्रेशनची सल्लागार म्हणून नियुक्ती केली आहे. हा प्रकल्प 19 हजार कोटी रुपयांचा असून त्यात 140 किलोमीटर मेट्रोरेल्वेचं जाळं विणण्याची योजना आहे. त्यापैकी 1600 कोटी रुपयांचा पहिला एका मार्गाचा टप्पाच सध्या करणं शक्य आहे. कोकण रेल्वे प्रकल्प साकारणारे आणि सध्या दिल्ली मेट्रोचे मॅनेजिंग डायरेक्टर असलेले ई. श्रीधरन यांनी दिल्ली मेट्रोप्रमाणेच ब्रॉडगेजऐवजी स्टॅण्डर्ड गेजचा पर्याय मुंबई मेट्रोसाठी दिला आहे. त्यास पाटणकर यांनी तीव्र आक्षेप घेतला असून केंदीय मंत्री शरद पवार यांनाही पत्र पाठवलं आहे. .

डॉ. पाटणकर यांच्या मते मुंबईतील सध्याच्या रेल्वेजाळ्याशी मेट्रो रेल्वे जोडली जावी, असं वाटत असेल आणि प्रवासीक्षमता मोठी असायला हवी, असं वाटत असेल, तर ब्रॉडगेजचीच गरज आहे. दिल्ली मेट्रो रेल्वेने मात्र स्टॅण्डर्ड गेजचीच शिफारस केली आहे. स्टॅण्डर्ड गेजमध्ये दर दिवशी ताशी 45 ते 60 हजार प्रवासी वाहून नेण्याची क्षमता असेल, तर ब्रॉडगेजमध्ये हेच प्रमाण 90 हजार ते एक लाख आठ हजार प्रवासी इतकं असेल. त्यामुळे ब्रॉडगेजच अधिक परवडण्याजोगा पर्याय आहे. ही लाईन स्टॅर्न्डन्ड गेजमध्ये उभारल्यास मुख्य रेल्वेच्या जाळ्याशी जोडली जाऊ शकणार नाही आणि रेल्वे बोगीही आयात कराव्या लागतील. बोगींचे कंत्राट जर्मन कंपनीला देण्यासाठी हा खटाटोप नाही ना, अशी शंकाही त्यांनी व्यक्त केली.

एमएमआरडीएचे एमडी टी. चंदशेखर यांना मात्र पाटणकर यांचा दावा अजिबात मान्य नाही. रेल्वेतील तज्ज्ञ व्यक्तीने याबद्दल सल्ला दिला असता, तर त्यावर विचार होऊ शकला असता, असा टोलाच त्यांनी मारला. ते म्हणाले, की कोकण रेल्वेचं आव्हान श्रीधरन यांनी पेललं आहे. त्यांचा सल्ला मोलाचा आहे. स्टॅण्डर्ड गेजचा पर्याय केवळ काटकसरीसाठी नाही. वसोर्वा-घाटकोपर मार्गावर काही ठिकाणी 90 अंशाच्या कोनातून वळणावळणांनी रेल्वेमार्ग फिरवावा लागेल. तेथे ब्रॉडगेज उभारायची झाल्यास जागा जास्त लागेल. मार्गातील इमारती तोडण्याची तसंच त्यांना पर्यायी घरं देण्याची किंमत वाढेल. अंधेरीसमोर रस्तारुंदीकरणासाठी जागा नाही, अशा परिस्थितीत काय करणार, असा सवालही त्यांनी विचारला.

 
</text>
</doc>
