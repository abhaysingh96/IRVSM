<doc>
<docno>1051088.cms.txt</docno>
<text>
 
महामुंबई
मुंबईसह राज्यात भूकंपाचे हादरे
[ Monday, March 14, 2005  04:19:16 pm]


म. टा. प्रतिनिधी

मुंबई : मुंबईसह, पुणे, बंगळूर आणि पश्चिम किनारपट्टीवर सोमवारी दुपारी 3.17 च्या सुमारास भूकंपाचे सौम्य हादरे बसले. 5.1 रिश्टर स्केल क्षमतेच्या या भूकंपाचा केंदबिंदू सातारा जिल्हातील कोयना परिसरात असल्याचे वेधशाळेने स्पष्ट केले आहे.

या भूकंपामुळे कोठेही मोठी हानी झाल्याचे वृत्त नसून, भूकंपाचा सविस्तर तपशील येण्यास वेळ लागेल असे कुलाबा वेधशाळेतून सांगण्यात आले. राज्यात रत्नागिरी, कोल्हापूर, सातारा तर मुंबईत दक्षिण मुंबई, कुर्ला, दादर, वरळीपर्यंत भूकंपाचे धक्के जाणवले. तसेच मुंबईतील फोर्ट परिसरातील काही कार्यालयातील फनिर्चर कोसळलेे.

या भूकंपाच्या धक्क्यामुळे शहरातील उंच इमारतीतील लोक घाबरुन घराबाहेर पडले. मुंबई अग्निशमन दलाने दिलेल्या माहितीनुसार, त्यांना मदतीसाठी अद्याप कोणताही दूरध्वनी केलेला आहे.

 
</text>
</doc>
