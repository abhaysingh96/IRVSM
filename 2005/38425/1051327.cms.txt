<doc>
<docno>1051327.cms.txt</docno>
<text>
 
महाराष्ट्र
अहवाल मिळत नसल्याच्या निषेधार्थ नगरसेविकेचं उपोषण
[ Monday, March 14, 2005  07:17:11 pm]


मुंबई टाइम्स टीम

भाईंदर : पालिकेच्या आरोग्य विभागाच्या गैरकारभारावर तोशेरे ओढणारा अहवाल मागूनही मिळत नसल्याच्या निषेधार्थ सत्तारुढ काँग्रेसच्या स्थायी समिती सदस्या रिटा शहा यांनी उपोषण सुरू केलं आहे.

संत गाडगेबाबा नागरी स्वच्छता अभियानात नेमलेल्या प्रभाग अधिकाऱ्यांनी आरोग्य विभागाच्या गैरकारभारावर ताशेरे ओढणारा अहवाल सादर केला होता. स्थायी समितीसमोर तो चचेर्ला आल्यावर त्याची प्रत मिळण्यासाठी गेले दोन महिने मागणी केली होती. तो न मिळाल्याने शहा गेल्या सोमवारपासून पालिका मुख्यालयाबाहेर धरणं धरून बसल्या आहेत. आयुक्त आर.डी. शिंदे यांनी अहवालाची मूळ प्रत हरवल्याचं अमान्य करून ती इतरत्र असल्याचं सांगितलं, ज्या अधिकाऱ्यांनी हा अहवाल दिला त्यांच्या प्रतीवरील माहिती संकलित करून ती शहा यांना देण्यात येईल, असं त्यांनी सांगितलं. मात्र तशी प्रत स्वीकारणार नसून मूळ अहवाल गायब होणं ही गंभीर बाब असल्याने आयुक्तांनी पोलिसांकडे तक्रार करून चौकशी करावी असं शहा यांचं म्हणणं आहे. मात्र शहा यांची भूमिका सातत्याने बदलत असल्याचं आयुक्तांनी पत्रकारांना सांगितलं. आम्हाला काहीही लपवायचे, नाही असंही ते म्हणाले.

शहा यांनी आरोग्य विभागाचे ठेके प्रकरणात भ्रष्टाचार झाला असून त्याची चौकशी झालीच पाहिजे, असं सांगितलं.

 
</text>
</doc>
