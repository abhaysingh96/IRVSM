<doc>
<docno>1051487.cms.txt</docno>
<text>
 
अर्थव्यवहार
एलआयसीचा बाजारातील 'टक्का' घसरतोय!
[ Monday, March 14, 2005  10:46:36 pm]


वृत्तसंस्था

मुंबई : विमा क्षेत्रातील खाजगी कंपन्यांच्या प्रवेशानंतरही एलआयसीच्या व्यवसायात होणारी वाढ व्यवस्थापनाला सुखावणारी असली, तरी एलआयसीचा बाजारातील हिस्सा घसरत चालला आहे. गेल्या वषीर् 87.76 टक्के असलेला एलआयसीचा बाजारातील वाटा आता 78.1 टक्के एवढा खाली आला आहे.

2004-2005 या आथिर्क वर्षाच्या 10 महिन्यांत एजंट आणि कर्मचाऱ्यांच्या एका वर्गाने ' गो स्लो ' आंदोलन राबवून देखील एलआयसीच्या उलाढालीत 11,743 कोटी रुपयांची वाढ झाली. हे प्रमाण 20 टक्के असले तरी बाजारातील विमा क्षेत्रातील बाजारातील हिस्सा 9.66 टक्क्यांनी कमी झाला आहे. त्यातच वेतनवाढीच्या प्रश्नावरून 31 मार्चपासून संपावर जाण्याची धमकी कामगार संघटनेने दिली आहे.

विमा क्षेत्रात निर्माण झालेल्या मोठ्या स्पधेर्मुळे जानेवारी 2005 पर्यंत व्यवसायात 15,036 कोटी रुपयांची म्हणजेच 35 टक्क्यांनी वाढ झाली आहे. खाजगी कंपन्यांची एलआयसी बरोबरची स्पर्धा मोठ्या शहरांपुरती मर्यादित आहे. छोटी शहरे आणि ग्रामीण भागांवर अजूनही एलआयसीचे वर्चस्व आहे. याचे उत्तम उदाहरण म्हणजे एलआयसीच्या 1.46 कोटींच्या तुलनेत स्पर्धक 13 कंपन्यांनी अवघ्या 15.51 लाख पॉलिसीज विकल्या आहेत.

समूह विमा पॉलिसीजबाबत एलआयसीचा बाजारातील हिस्सा 62 टक्के आहे तर त्याखालोखाल एसबीआय लाइफचा वाटा 12.75 टक्के आहे. बजाज अलियान्झ ( 4.98 टक्के), टाटा एआयजी (4.92 टक्के) व मेटलाइफ ( 2.77 टक्के) यांनीही समूह विमा योजनेत चांगलीच बाजी मारली आहे.

( अविवा, कोटक एमओ म्युच्युअल मेटलाइफ, आयएनजी वैश्य, एएमपी सनमर, सहारा यांचा प्रत्येकी वाटा एक टक्क्यापेंक्षा कमी आहे.)

 
</text>
</doc>
