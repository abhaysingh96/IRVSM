<doc>
<docno>1051500.cms.txt</docno>
<text>
 
देश-विदेश
दल सरोवरासाठी 237 कोटींची संजीवनी!
[ Monday, March 14, 2005  10:52:29 pm]


वृत्तसंस्था

जम्मू : जगभरातले पर्यटक श्रीनगरमध्ये आल्यावर ज्याचे नयनमनोहर दर्शन घेण्यासाठी आसुसलेले असतात ते दल सरोवर आता लवकरच मोकळा श्वास घेऊ शकेल. या सरोवरावरील अतिक्रमणे दूर करून, त्याचे पूवीर्चे सौंदर्य बहाल करून त्याचे जतन करण्यासाठी केंद सरकारने 237 कोटी 70 लाख रुपयांच्या प्रकल्पाला मंजुरी दिली आहे.

काश्मिरी संस्कृतीचे केंद असलेले दल सरोवर भारताच्या सर्वांगसुंदर राष्ट्रीय ठेव्यांपैकी एक आहे. पर्यटकांना आकषिर्त करून त्याने जम्मू-काश्मीरच्या अर्थव्यवस्थेत मोलाची भर टाकली आहे. शिवाय पाणी आणि अन्नाचाही तो प्रचंड स्त्रोत आहे.

मात्र, गेल्या काही वर्षांपासून या सरोवराची दुरवस्था झाली आहे. त्याच्या बहुतांश पृष्ठभागावर बागा फुलवण्यात आल्या आहेत, हॉटेल उभी राहिली आहेत. अनधिकृत शिकारे आणि मानवी वस्तीमुळे त्यातील गोड पाणी गढूळ होऊ लागले आहे. त्याची ' इको सिस्टम ' पूर्णत: ढासळली असून, काही बहुमोल जीव नष्ट होण्याच्या मार्गावर आहेत.

या सरोवराला संजीवनी देण्यासाठी पर्यावरणप्रेमींनी कसून प्रयत्न केले. अखेर केंद सरकारला त्याचे महत्त्व पटले आणि साडेसहा कोटी रुपये तातडीने राज्य सरकारच्या सरोवर विकास प्राधिकरणाकडे सोपवण्यात आले.

दल सरोवर विकास प्रकल्प दोन टप्प्यांत राबवण्यात येणार आहे. सरोवराला त्याचे मूळ रूप देऊन त्याचे जतन करण्याची जबाबदारी केंद सरकारची असेल, तर त्याच्या परिसरातील रहिवाशांचे पुनर्वसन राज्य सरकार करणार आहे.

या सरोवरातील 516 अनधिकृत ' शिकारा ' आतापर्यंत हटवण्यात आले असले, तरीही सुमारे 1200 रहिवाशांचे पुनर्वसन करावे लागणार आहे.

सरोवरातील सांडपाणी बाहेर सोडण्याची व्यवस्था करण्यासाठी दोन छोेटे प्रकल्प आखण्यात आले आहेत. या कामांना राष्ट्रीय सरोवर जतन योजनेनुसार लवकरच सुरुवात होणार आहे. नागरी विकास खात्याच्या एका उच्चपदस्थ अधिकाऱ्याने या माहितीला दुजोरा दिला.

 
</text>
</doc>
