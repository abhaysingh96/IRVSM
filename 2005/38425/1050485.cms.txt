<doc>
<docno>1050485.cms.txt</docno>
<text>
 
क्रीडा
सनम सोमानीला जेतेपद
[ Monday, March 14, 2005  12:10:31 am]


मुंबई : मुंबई बुद्धिबळ संघटनेने झंडू कँटिन हॉल, सयानी रोड येथे आयोजित केलेल्या विभागीय बुद्धिबळ स्पधेर्त सनम सोमानीने जेतेपद मिळवले. सोमानीने नऊ फेऱ्यांमध्ये नऊ गुण संपादन केले. तर आंतरराष्ट्रीय मानांकित खेळाडू अनिल बहुलयन याने 7.5 गुणांसह उपविजेतेपद मिळवले.

पहिल्या पटावर नवव्या अखेरच्या फेरीत सुयोग्य गोंधळेकर यांनी आघाडीचा खेळाडू सोमानीबरोबर फ्रेंच बचाव पद्धतीने डावाची सुरुवात केली. डावाच्या मध्यात गुंतागुंत निर्माण झाली असताना सोमानीने चातुर्याने वर्चस्व मिळविले व शेवटी डाव जिंकून जेतेपदावरही आपले नाव कोरलेे. दुसऱ्या पदावर अनिल बहुलयन याने राजाबाबू गजेंगीबरोबर कोणताही धोका न स्वीकारता डाव बरोबरीत सोडविला व उपविजेतेपद मिळविले. राजाबाबू गजेंगीला तिसऱ्या क्रमांकावर समाधान मानावे लागले.

तिसऱ्या पटावर नितीन वदेर्ने गणेश जोशीबरोबर क्वीन्स इंडियन बचाव पद्धतीने डावाची सुरुवात केली. मात्र नितीन वदेर्ने वेळेच्या बंधनात अडकण्याची घोडचूक केली आणि याचा फायदा उचलत गणेश जोशीने विजय साजरा केला. गणेशने 7 गुणांची कमाई करून चौथा क्रमांक पटकावला. रमेश खाडे 6.5 गुणावर पाचवा आला. या स्पधेर्तील पहिले 32 खेळाडू मुंबई विभागीय बुद्धिबळ स्पधेर्त खेळण्यास पात्र होतील.

 
</text>
</doc>
