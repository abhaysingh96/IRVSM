<doc>
<docno>1050498.cms.txt</docno>
<text>
 
क्रीडा
आता जिंकणारच
[ Monday, March 14, 2005  12:15:05 am]


वीरेंदर सेहवाग

मोहाली कसोटीनंतरच्या सकाळी मी दिल्लीत आहे आणि माझ्या मनात संमिश्ा भावना दाटून आल्या आहेत. माझ्यासाठी हा कसोटी सामना छानच होता. मी संघासाठी मोठ्या धावाही केल्या तसेच बालाजी, कंुबळेसाठीही हा सामना चांगला ठरला, पण सामन्यातील एका सत्राने आमचा विजयाचा घास हिरावून घेतल्यामुळे कोलकात्यात आम्ही 1-0 अशी आघाडी घेत जाऊ शकत नाही.

या साऱ्याला कारणीभूत ठरली बेजान खेळपट्टी. यावर ना तेज गोलंदाजांना साथ मिळत नाही तसेच फिरकीसाठी खेळपट्टीवर तडेही गेले नव्हते. शिवाय आम्ही दुदेर्वी ठरलो कारण बऱ्याचदा चेंडू स्लीपमधील खेळाडूंच्या पुढे पडत होते.

तरीदेखील कामरान अकमल आणि अब्दुल रझाक यांना श्ाेय द्यायला हवे. गेल्या वर्षभरात आम्ही बऱ्याचदा पाकिस्तानशी दोन हात केले आहेत, पण कालच्यासारखी जिद्द, चिकाटी त्यांनी याआधी अभावानेच दाखवली. अकमलने आपल्या कारकिदीर्तील सवोर्त्तम खेळी पेश केली अन ही कसोटी त्याच्यासाठी अविस्मरणीय ठरेल.

शनिवार सकाळपर्यंत आमचेच सामन्यावर वर्चस्व होते. पहिल्या दिवशी सकाळी तसेच या संपूर्ण सामन्यात बालाजीने अप्रतिम गोलंदाजी केली. दुखापतीनंतर पहिल्याच सामन्यात गोलंदाजाला लय सापडणे मुश्किल असते, पण आश्चर्याची बाब म्हणजे पूवीर्पेक्षाही अधिक चांगली गोलंदाजी त्याने केली. त्याचा वेेग चांगला होता तसेच त्याचे चेंडूवरील नियंत्रणही वादातीत होते. दोन्ही डावात त्याने अचूक मारा करत डावात पाच गडी गारद केले.

गौतम आणि मी दुसरा दिवस घालवला तो आकाशाकडे बघण्यातच. वातावरण पाकिस्तानी गोलंदाजांना अनुकूल असल्याची चर्चा होती पण आमचे डावपेच होते ते संघाला चांगली, भक्कम सलामी देण्याचे. ढगाळ वातावरणामुळे प्रतिस्पधीर् गोलंदाजांना स्फूतीर् मिळत होती पण वेगात चंेडू टाकण्याच्या भरात त्यांनी लूझ चेंडूची खैरात केली अन हीच बाब माझ्या पथ्यावर पडली अन दुसऱ्या दिवशी आमची धावगती चांगली राहिली.

तिसऱ्या दिवशी सकाळच्या सत्रातही ही गती कायम राहिली पण चेंडू जुना झाल्यावर मात्र फटकेबाजी करणे कठीण जाऊ लागले अन यामुळेच तिसऱ्या दिवशी आमची धावगती मंदावली. बऱ्याच जाणकारांनी संथ फलंदाजीबाबत आमच्या मधल्या फळीवर टीका केली पण एक गोष्ट लक्षात घ्यायला हवी की या चेंडूने शंभरहून अधिक षटके टाकली गेली होती. पण आमची फलंदाजी छानच झाली, सर्व प्रमुख फलंदाजांनी धावा केल्या. कोलकात्याच्या दुसऱ्या कसोटीत आमचीच बाजू मजबूत असेल असे मला वाटते. अर्थात मोहाली कसोटीचा शेवट आमच्या मनाजोगता झाला नाही. वीस बळी घेण्याची ताकद आमच्याकडे आहे पण पाकिस्तानी संघाला आमच्या फलंदाजीला आवर घालणे कठीण गेले. कोलकाता कसोटीत आमचे प्राधान्य असेल ते प्रतिस्पधीर् संघाला झटपट बाद करण्यात. मोहालीत आम्हाला विजयाने हुलकावणी दिली ते आम्हाला येथे टाळता येईल. मोहालीत विजय हुकल्यामुळे निराशा झाली हे नाकारण्यात अर्थ नाही पण या निराशेचे कोलकात्यात चांगली कामगिरीत रूपांतर करण्याचा इरादा आहे. ईडन गार्डन्स हे आमच्यासाठी सुदैवी मैदान आहे. तिथे आम्ही ऑस्ट्रेलिया, दक्षिण आफ्रिका यासारख्या मातब्बर संघांवर विजय संपादले आहेत. पाकिस्तान हा लढाऊ खेळाडूंचा संघ आहे अन त्यांना नमविण्यासाठी आम्हाला सवोर्त्तम खेळ करावा लागेल.

( गेमप्लॅन)

 
</text>
</doc>
