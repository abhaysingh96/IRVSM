<doc>
<docno>1051499.cms.txt</docno>
<text>
 
देश-विदेश
परीर्करांच्या याचिकेवर सुनावणी होणारच
[ Monday, March 14, 2005  10:51:58 pm]


वृत्तसंस्था

नवी दिल्ली : गोव्याचे माजी मुख्यमंत्री मनोहर परीर्कर यांनी भाजप सरकार बडतफीर्च्या राज्यपालांच्या निर्णयाविरोधात केलेल्या याचिकेची सुनावणी सुरूच ठेवण्याचे सुप्रीम कोर्टाने सोमवारी स्पष्ट केले.

ही सुनावणी तात्पुरती स्थगित ठेवावी, अशी विनंती अर्जदारांच्यावतीने ज्येष्ठ विधिज्ञ सोली सोराबजी यांनी केली. त्यामागचे कारण खंडपीठाने विचारले असता ते म्हणाले की, प्रतापसिंग राणे सरकारही बरखास्त करून राज्यात राष्ट्रपती राजवट लागू झाली आहे. पण त्यावर संसदेचे शिक्कामोर्तब होणे बाकी आहे. ते झाले नाही, तर पुन्हा राणे सरकार स्थापन होईल. त्यामुळे ही याचिका निकाली न काढता स्थगित राखावी.

कोर्टाने दोन आठवड्यांनंतर या याचिकेची सुनावणी करण्याचे जाहीर केले. राज्यपालांच्या कार्यपद्धती आणि कार्यकक्षेबाबत सुप्रीम कोर्टाकडून दिशादर्शन होणार असल्याने ही याचिका महत्त्वाची आहे, असेही सोराबजी यांनी नमूद केले आहे.

 
</text>
</doc>
