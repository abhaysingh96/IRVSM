<doc>
<docno>1050479.cms.txt</docno>
<text>
 
महाराष्ट्र
श्रींच्या मूर्तींचे विसर्जन; नाही प्रदूषणाचे कारण
[ Monday, March 14, 2005  12:08:46 am]


म. टा. प्रतिनिधी

पुणे : गणेशोत्सवाच्या काळात गणेशमूतीर्ंच्या विसर्जनामुळे नदीप्रदूषण होते, असे म्हणण्यास आधार मिळत नाही, असे निरीक्षण सृष्टी इको रिसर्च इन्स्टिट्यूटचे वरीष्ठ पर्यावरण अधिकारी अमित नारगोलकर यांनी व्यक्त केले आहे.

मात्र, अजून काही वषेर् सतत सखोल अभ्यास केल्यास याविषयी खात्रीशीर मत मांडता येईल, असेही त्यांनी यासंबंधीच्या अहवालात नमूद केले आहे. शहरातील अनेक संघटना, व्यक्ती आणि पर्यावरणप्रेमींच्या नदीप्रदूषणाच्या दाव्यामुळे गणेश मूतीर् विसर्जनाच्या काळात नारगोलकरांनी मुठा नदीच्या पाण्याच्या चाचण्या घेण्याचा प्रकल्प स्वयंस्फूतीर्र्ने हाती घेतला होता.

गेल्या वषीर् गणेशोत्सवाच्या काळात मुठा नदीत दीड टन प्लॅस्टर ऑफ पॅरीस दररोज पाण्यात मिसळले जात होते. मात्र पर्यावरण तज्ज्ञांच्या अभ्यासानुसार पुणे शहरातून जवळ जवळ 90 टन गाळ नदीपात्रात येत असतो. त्या तुलनेने गणेश विसर्जनाचे प्रमाण दोन टक्के सुद्धा नाही. तसेच एरव्ही त्यापासून निर्माण होणाऱ्या गाळाचे प्रमाण नदीत असायचे कारण नाही, असे सृष्टी इको रिसर्च इन्स्टिट्यूटचे म्हणणे आहे.

गणेशमूर्तींच्या विसर्जनाची संख्या सर्वसाधारणपणे 60 हजार असते. त्यामध्ये आठ ते दहा इंच उंचीची मूतीर्चे प्रमाण सर्वात जास्त आहे. त्यातील प्लॅस्टर ऑफ पॅरिसच्या मूतीर्संबंधी इन्स्टिट्यूटच्या अहवालात म्हटले आहे की, वाहत्या पाण्यात प्लास्टर ऑफ पॅरिसची मूतीर् संथ पाण्यापेक्षा लवकर विरघळते. तसेच विसर्जनामुळे निर्माण होणारी रासायनिक प्राणवायूची मागणी (सीओडी) ही मुठा नदीत दररोज आढळणाऱ्या रासायनिक प्राणवायू मागणीच्या तुलनेने निम्म्यापेक्षाही कमी आहे. शिवाय ऑगस्ट सप्टेंबर हे पावसाळ्याचे महिने असल्यामुळे विसर्जनाच्या काळात धरणातून पाणी सोडले जात असल्यामुळे नदीच्या पाण्याच्या नमुन्यांमध्ये प्रदूषणाचे प्रमाण कमीच आढळले.

प्रयोगशाळेतील गणेशमूतीर्च्या मूतीर्ंचा गाळ तळाशी साचल्यानंतर पाण्यातील रासायनिक प्रमाण वाढले, पणे ते कळजी करण्याइतके नव्हते. नदीपात्रातील जल प्रवाहांमुळे क्लोराइडस् सल्फेटस् अणि सीओडी, बीओडी यांचे प्रमाण एकूण मापदंडांच्या तुलनेने कमी आढळले.

नैसगिर्क पदार्थ असणाऱ्या शाडूच्या मातीमध्ये अनेक संयुगांचे मिश्रण असल्यामुळे त्याच्या मूतीर् जलप्रदूषण करण्याची शक्यता कमी असते. तसेच नैसगिर्क रंग वापरल्यास कुठल्याही प्रकारचे कृत्रिम पदार्थ मिसळून होणारी नैसगिर्क हानी टाळली जाईल.

बाजारात मिळणाऱ्या प्लॅस्टर ऑफ पॅरिसच्या मूतीर्ंवरील कृत्रिम रंग खरवडून काढला तर त्याचे वजन मूतीर्च्या तुलनेने शेकडा 0.1 टक्काही नसते, पण अशा रंगाचे प्रमाण वाढल्यास त्याचा दुष्परिणाम जल परिसंस्थेवर होऊ शकतो, अशा अनेक नोंदी नरेगलकर यांनी या अहवालात केल्या आहेत.

 
</text>
</doc>
