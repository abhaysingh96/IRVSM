<doc>
<docno>1051333.cms.txt</docno>
<text>
 
महाराष्ट्र
कल्याण-डोंबिवली होर्डिंग्जच्या विळख्यात
[ Monday, March 14, 2005  07:19:43 pm]


कल्याण-डोंबिवली शहरातील महत्त्वाचा चौक मुख्य रस्ते, रेल्वे स्टेशनचा परिसर पादचारी पूल, वाहतूक उड्डाणपूल असं महत्त्वाची आणि गदीर्ची ठिकाणं अवाढव्य आणि महाकाय होडिर्ंग्सच्या विळख्यात सापडली आहेत. ती काढून टाकण्याची मागणी सर्वसामान्य रहिवाशांकडून होत आहे.

महापालिका क्षेत्रात महत्त्वाचे चौक, रस्ते, पूल आदी ठिकाणी होडिर्ंग लावून जाहिरात करण्यासाठी महापालिकेने पाच वर्षांचा ठेका एका खाजगी कंपनीला दिला आहे. मात्र होडिर्ंग्स लावतांना त्या होडिर्ंगचा आकार 10 बाय 20 इतकाच असावा, अशी स्पष्ट सूचना असताना कल्याणमधील बिर्ला कॉलेज रोड शहाड ब्रीज कल्याण रेल्वे स्टेशनबाहेरील परिसर डोंबिवली पूर्व पश्चिमेला जोडणारा मुंबईच्या दिशेकडील पूल, डोंबिवली मच्छीमाकेर्ट, बस थांबा, बाजीप्रभू चौक, चार रस्ता, मदन ठाकरे चौक, पारसमणी चौक आदी महत्त्वाचे चौक आणि रस्ते भल्या मोठ्या आकाराच्या होडिर्ंग्जनी व्यापले गेले आहेत. त्यातच शाळा आणि कॉलेजच्या परिसरात असणारे होडिर्ंग्ज ही दारू कंपन्यांच्या जाहिरातीची आहेत. डोंबिवली पश्चिमेकडे स्टेशनसमोरच असलेल्या होडिर्ंगला प्रभाग समितीच्या अध्यक्षा शुभांगी दिवटे यांनी हरकत घेतली. दारू कंपनीची जाहिरात करण्यापेक्षा महापालिकेचा स्वागत करणारा बोर्ड होडिर्ंग्जवर लावण्यात यावा, अशी मागणी त्यांनी केली. तरीही होडीर्ंगची संख्या काही कमी झाली नाही.

महापालिकेने निश्चित केलेल्या आकारापेक्षा कित्येक पटीने अधिक असलेल्या या होडिर्ंग्जमुळे फूटपाथवरून चालणंही अवघड झालं आहे. डोंबिवली एसटी स्टॅण्ड परिसरात असलेल्या होडिर्ंगला केडीएमटीच्या बसेसचे वारंवार धक्के बसून त्याचं नुकसान झालं आहे. तर कल्याणच्या शिवाजी चौक ते सहजानंद चौक या प्रमुख रस्त्यावरील वीजेच्या खांबांवरच्या मोठ्या होडिर्ंग्जमुळे आतापर्यंत तीन वीजेचे खांब कोलमडले आहे. त्यामुळे महापालिकेचे दोन लाखांच्यावर नुकसान झालं आहे.

दोन शहरात होडिर्ंग्जचं पेव फुटलेलं असताना महापालिकेच्या तिजोरीत मात्र खाजगी कंपनी तुटपूंजी रक्कम जमा करत आहे. संबंधित खाजगी एजन्सीकडे गेल्या वर्षभरात सुमारे 15 लाखांच्यावर थकबाकी आहे. कल्याण रेल्वे स्टेशन परिसरातील होडिर्ंग्ज मध्य रेल्वेने काढून टाकली पण महापालिका क्षेत्रात असणाऱ्या होडिर्ंग्ज बाबत मात्र पालिका मूग गिळून बसले आहे. विशेष म्हणजे संबंधित एजन्सीकडे लाखो रुपयांची थकबाकी असतांना डोंबिवली पुलावर होडिर्ंग्ज उभारण्याचं कामही टेंडर न काढताच एजन्सीला देण्यात आलेलं आहे.

200 कामगार बेरोजगार

महापालिका क्षेत्रात सध्या बॅनर्स आणि होडिर्ंग्ज यांच्यात घमासान सुरू असून महापालिकेने बॅनर्सचंही स्वतंत्र टेंडर काढलं होतं. बॅनर्सच्या जाहिरातीतून महापालिकेला वर्षाला निश्चित स्वरूपाचं उत्पन्न मिळतं. मात्र होडिर्ंग्ज आणि बॅनर्स यांच्या वादात बॅनर्सची तोडमोड करणं, रात्री-अपरात्री बॅनर्स काढून टाकणे असे प्रकार घडत असल्यामुळे बॅनर्स लावणारी मंडळी गेल्या काही महिन्यांपासून त्रस्त झाली आहेत. याबाबत महापालिकेकडे तक्रार करूनही काहीही कारवाई होत नसल्याचं सांगण्यात येतं. अशा प्रकारच्या वादामुळे बॅनर्सवर उदरनिर्वाह करणारे सुमारे 200 कामागार बेरोजगाराच्या खाईत लोटले गेले आहेत.

सुनील जावडेकर

 
</text>
</doc>
