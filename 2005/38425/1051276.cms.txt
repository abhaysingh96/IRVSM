<doc>
<docno>1051276.cms.txt</docno>
<text>
 
सदर
चलते चलते
[ Monday, March 14, 2005  06:38:34 pm]


मंुबईत रोज पायी प्रवास करणारा पदयात्री वेगळ्या भाषेचा, प्रांताचा असला, तरी तो सर्वप्रथम ' मंुबईकर ' असतो. त्याची गती, गदीर्ला आपलंसं करणं हे त्याचं मंुबईकर असण्याचंच लक्षणं आहे. मंुबईची गदीर् ही जीवनाचं एक सूत्र सुचवते , ' वेळेबरोबर चालत राहा. आपली गती वेळेनुसार कमी-जास्त करा. जर वेळेबरोबर स्वत:ला अॅडजेस्ट केलं नाही, तर तुम्ही मागे राहाल आणि... '

नेहमीप्रमाणे ट्रेन सीएसटी स्टेशनवर पोहोचते. ट्रेनमधून उतरताच समोरचं घड्याळ सकाळचे 8 वाजून 59 मिनिटं झाल्याची वेळ दर्शवतं. ' आज गाडी वेळेवर आली ,' असं म्हणत पाय आपसूक भुयारी मार्गाकडे वळतात. जाताना रस्त्यात आगंतुक काळे कपडेवाले भेटतात. आज लहर आल्याने टीसीची हजेरी असते. जरासं वैतागत त्यांना पास दाखवून भुयारी मार्गात प्रवेश केला जातो.

वरच्या स्क्रीनवर वर्षा उसगांवकर स्वच्छ व सुंदर मंुबई ठेवण्याचा उपदेश देत असते. तिथे नजरही न टाकता मंुबईकरांचे पाय आपापल्या मार्गाला लागलेले असतात. फुटपाथवरून चालताना बरोबर कोणी असलं, तर ' काल काय झालं ?' ' आजचे प्लॅन्स काय आहेत ?' यावर बोलणं होतं. एकटंच असल्यावर आजची कामं किंवा लेट झाला तर बॉसला द्यायला नवीन कारणं यांचा विचार सुरू असतो. आपल्याबरोबर चालणाऱ्या इतरांनाही कशाचं भान नसतं. प्रत्येकजण आपल्याच विश्वात! कुणी मोबाइलवर बोलत असतं, तर कुणी गाणी ऐकत असतं. पटापट पावलं उचलत मंुबईकर ऑफिसकडे कूच करतो. कधीतरी हातात वेळ असला, तरी उगीच आपल्याबरोबर चालणाऱ्या गदीर्च्या बरोबर जाण्यासाठी आपलीही गती आपसूक वाढते.

हे चित्र आहे, मंुबईतल्या रस्त्यांचं... अगदी सकाळचं! यावेळी रस्त्यावरच्या दुकानाची पहाटही झाली नसते. फक्त काही इडलीवाले, पीसीओ आणि टपरीवाले. यांच्या साक्षीने मंुबईकर आपली सकाळ सुरू करतो. दररोजच्या आपल्या रस्त्याने जाताना नेहमीच्या परिसराचं निरीक्षण होतं. या रस्त्याने जाताना बरीचशी लोकंही परिचयाची होतात. मग त्यांना बघून एक स्माइल दिलं जातं. रस्त्याने चालताना मजा येते ती सिग्नलवर. सगळी गदीर् थोडा वेळ कुठे येऊन स्थिर होत असेल, तर ती सिग्नलवर. गदीर्ची गती कमी होते, सगळेजण थांबतात. सिग्नलकडे बघत आजूबाजूलाही नजर फिरते. सिग्नल लागण्याआधीच काहीजणं पुढे होतात. त्यांच्या बरोबरीने इतरांची मागे-पुढे होणारी हालचाल बघण्यासारखी असते.

चालताना समोरून जाणाऱ्यावर हळूच एक कटाक्ष टाकला जातो. त्याचे कपडे, देहबोली याचं निरीक्षण होतं. भरभरून जाणाऱ्या बसेस, टॅक्सीज् आणि श्रीमंतांच्या आलिशान गाड्या चुकवत मंुबईकर पुढे धावत राहतो. ठरलेल्या रस्त्याने चालताना मग कसलंच अप्रुप राहत नाही. वास्तविक कोणत्याही नवख्याला भांबावून टाकणारं चित्र आहे हे!

समोर असणाऱ्या हुतात्मा चौकाची महती, हुतात्म्यांचा पुतळा यांच्याशी मंुबईकरांना काही देणंघेणं नाही. फक्त गदीर्बरोबर चालणं व आपलं डेस्टिनेशन गाठणं हेच काय त्यांचं उद्दिष्ट्य. मनात कसलेही भावनांचे तरंग न उठता पाय सरळ पुढे चालत राहतात. सकाळी चालल्याने व्यायामही करता येतो व पैसेही वाचवता येतात, हा विचार करून मंुबईच्या या दररोजच्या पदयात्रेत सामील होत आहेत आणि यानंतरही होत राहतील.

रश्मी पुराणिक

 
</text>
</doc>
