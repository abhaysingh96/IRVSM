<doc>
<docno>1051505.cms.txt</docno>
<text>
 
महाराष्ट्र
अन्याय्य कर्जवसुलीविरुद्ध संघटित शक्ती दाखवा!
[ Monday, March 14, 2005  10:55:33 pm]


म. टा. वृत्तसेवा

सांगली : अन्यायाने केली जाणारी कर्जवसुली संघटित शक्तीद्वारे रोखा असा सल्ला निवृत्त न्यायाधीश बी.जी.कोळसेपाटील यांनी रविवारी येथे दिला.

अ.भा.कर्जदार संघटनेच्या सांगली शाखेतफेर् झालेल्या अधिवेशनात कोळसेपाटील बोलत होते. ते म्हणाले की, देशातील बड्या कर्जदार उद्योगपतींचे कोट्यवधी रुपयांचे कर्ज थकलेले आहे, पण त्यांच्या मालमत्तेचा कधी लिलाव काढला जात नाही. गोरगरिबांच्या किरकोळ मालमत्तेचा लिलाव मात्र लगेच काढला जातो. म्हणून कर्जदारांनी आता एकत्र येऊनच याविरुद्ध लढले पाहिजे. आपलेच राज्यकतेर् आपल्यावर अन्याय करीत आहेत, त्यामुळे आपल्याला भरमसाट कर्ज भरावे लागते. देशातील मंदिरांतून प्रचंड पैसा आहे, तो प्रथम बाहेर काढला जावा असेही त्यांनी सांगितले.

देशात आत्महत्येचे प्रमाण कसे वाढले आहे याची आकडेवारी देऊन कोळसेपाटील पत्रकारांशी बोलताना म्हणाले की, या आत्महत्या करणाऱ्यांमध्ये कर्जदार असलेल्या लोकांची संख्याच अधिक आहे. श्रमिक, कष्टकरी लोक आता पैशासाठी स्वत:चे अवयव विकू लागले आहेत, त्याच्यावर अशी वेळ यायला बेकायदेशीर व्याज आकारणी हेच प्रमुख कारण आहे. त्यांना अत्यंत अल्प व्याजदराने कर्ज का उपलब्ध होत नाही ?

कर्जदार संघटनेचे केंदीय अध्यक्ष विलास सोनवणे म्हणाले की, बँकांनी आधी संचालकांची कजेर् वसूल करावीत, आणि मगच इतरांच्या मागे लागावे. शेतकरी, पगारदार, छोेटे उद्योजक हे प्रामुख्याने चुकीच्या व्याजआकारणी पद्धतीमुळेच कर्जात बुडालेले आहेत.

अधिवेशनात पुढील प्रमाणे ठराव मंजूर करण्यात आले: नुकत्याच झालेल्या गारपिटीमुळे ज्या शेतकऱ्यांचे नुकसान झाले, त्यांची कजेर् माफ करावीत तसेच त्यांना नुकसानभरपाई मिळावी. कृषिमूल्य आयोगाच्या धोरणानुसारच व्याजाची आकारणी करावी. नियमावलीत नसलेला 101 चा कायदा रद्द करावा, मालमत्ताहक्क सदरी कर्जाचा बोजा चढवून मुदांकशुल्कात घोटाळा करणाऱ्या बँक अधिकाऱ्यांवर गुन्हा दाखल करावा, सिक्युरिटायझेशन अॅक्टच्या माध्यमातून बँकिंग क्षेत्रात येणारी आथिर्क आणीबाणी थांबवावी, बेकायदा वसुली अधिकाऱ्यांचे अधिकार रद्द व्हावे, कमी रकमेची कजेर् देऊन जादा रकमेची कजेर् नावावर टाकणाऱ्या नागरी सहकारी बँकांची केंदीय गुप्तचर विभागामार्फत चौकशी केली जावी.

 
</text>
</doc>
