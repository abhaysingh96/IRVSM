<doc>
<docno>1051325.cms.txt</docno>
<text>
 
महाराष्ट्र
गुरांचा मृत्यू कडब्यातील बुरशीमुळे
[ Monday, March 14, 2005  07:16:19 pm]


मंुबई टाइम्स टीम

ठाणे : जुन्या कुजक्या कडब्यातून बुरशीयुक्त विष पोटात गेल्यामुळे वाशाळा परिसरातील गुरं मृत्यूमुखी वा आजारी पडल्याचे चौकशीअंती आढळून आलं आहे.

कसारा परिसरातील वाशाळा बुदूक आणि पाटोळवाडी भागात 20 ते 25 जनावरं अज्ञात रोगाने मरण पावल्याचं वृत्त येताच पशुसंवर्धन अधिकारी डॉ. शशांक कांबळे यांनी घटनास्थळी धाव घेऊन पाहणी व तपासणी केली. मृत झालेल्या जनावरांच्या लक्षणांच्या अभ्यास केला असता, तसंच आजारी गुरांची तपासणी केली असता या परिसरामध्ये संमिश्र विषबाधेचा म्हणजेच बोट्युलिझम या रोगसदृश आजाराची लागण झाल्याचं आढळून आलं.

या भागात सध्या पाण्याची तीव्र टंचाई आहे. तशातच या गुरांनी तीन-चार महिन्याचा जुना कुजका-नासका कडबा खाल्ला. त्यामुळे बुरशीयुक्त विष पोटात जाऊन हा प्रकार घडला. त्यामुळेच जनावरांचा पायातले त्राण नाहीसे होऊन ती मलूल होऊन आजारी पडली.

जनावरे मोकाट सोडण्याच्या प्रकारामुळे अशी आपत्ती ओढवते. त्यामुळे जनावरे मोकाट सोडू नयेत. तसंच जनावरांना चुन्याची निवळी द्यावी, असं आवाहन डॉ. कांबळे यांनी ग्रामस्थांना केलं आहे.

बालसुधारगृहातील मुलं पळाली

भिवंडी इथल्या बालसुधारगृहातून 16 मुले पळून गेल्याने खळबळ उडाली आहे. सूरज चव्हाण, मयुर पिंपळकर, जय दवे, जावेद शेख, मुन्ना चौधरी आदी 16 मुलांनी पहाटे साडेतीनच्या सुमारास पलायन केलं. तिथल्या स्वच्छतागृहाची खिडकी अत्यंत कमकुवत झाल्याने ती तोडून त्यांनी पलायन केलं, असं सांगण्यात आलं. घरफोडी, चोरी आदी गुन्ह्यांत त्यांना पकडण्यात आलं होतं. ही मुलं 18 वर्षांखालील होती. 16 पैकी 11 मुलांचा शोध लावण्यात पोलिसांना यश आले. अद्यपि पाच मुलांचा शोध लागलेला नाही.

पोलिसांना कानमंत्र

जास्तीत जास्त जनसंपर्क वाढवून लोकांकडून अनेक संभाव्य गंभीर घटनांची माहिती विशेष शाखेच्या अधिकाऱ्यांनी मिळवावी. चांगली कायदा व सुव्यवस्था राखावी असा कानमंत्र पोलिस महासंचालक कमलकिशोर कश्यप यांनी पोलिसांना दिला.

विशेष पोलिस शाखेच्या प्रशिक्षण शिबिराचा समारोप करताना त्यांनी हा कानमंत्र प्रशिक्षणाथीर्ंना दिला. ठाण्याचे पोलिस आयुक्त डी. शिवानंद या वेळी उपस्थित होते. हा कार्यक्रम पोलिसांच्या गुप्तवार्ता विभागाचा असल्यामुळे अधिकाऱ्यांव्यतिरिक्त तिथे कोणासही प्रवेस देण्यात आला नव्हता. विशेष शाखेच्या अधिकाऱ्यांनी समानात घडणाऱ्या घडामोडींचे बारीक सारीक टिपण करणं आवश्यक आहेच. परंतु कोणतीही गंभीर घटना घडण्यापूवीर् त्यांनी दक्ष असायला हवं, असं त्यांनी सांगितलं.

त्यानंतर कश्यप यांनी ठाणे आयुक्तालयात भेट दिली. ठाण्यातील गुन्हेगारी तसंच कायदा व सुव्यवस्थेबाबत त्यांनी अधिकाऱ्यांशी चर्चा दिली.

 
</text>
</doc>
