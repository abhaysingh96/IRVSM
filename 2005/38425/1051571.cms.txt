<doc>
<docno>1051571.cms.txt</docno>
<text>
 
महाराष्ट्र
भाजप-राष्ट्रवादी काँग्रेसची मागणी
[ Monday, March 14, 2005  11:43:05 pm]


म. टा. प्रतिनिधी

पुणे : शहराचा नियोजन विकास आराखडा अहवाल तयार करण्याचे काम ' मेकॅन्झी अॅन्ड कंपनी ' ला देण्याचा प्रस्ताव दफ्तरीदाखल करावा, म्हणजेच निकाली काढावा, असा ठराव भाजप आणि राष्ट्रवादी काँग्रेसच्या स्थायी समिती सदस्यांनी अध्यक्षांकडे दिला. या प्रकरणाने पुन्हा एकदा काँग्रेस-राष्ट्रवादी काँग्रेस वाद चव्हाट्यावर आला आहे.

शहराचा नियोजन विकास आराखडा अहवाल तयार करण्याचे काम मेकॅन्झीला विना निविदा देण्यात यावे यासाठी कलमाडी यांनी मुंबईला मुख्यमंत्री सुशीलकुमार शिंदे याच्यांपर्यंत धडक मारली. मात्र मुख्यमंत्री विलासराव देशमुख यांनी निविदा पद्धतीनेच काम देण्यात यावे, असे पत्र प्रशासनाला पाठवले. असे असतानाही स्थायी समितीतील कलमाडीगटाने बहुमताच्या जोरावर हा प्रस्ताव मंजूर केला. भाजपने या प्रस्ताव फेरविचारासाठी दिला आहे.

दरम्यान, हा विषय दफ्तरीदाखल करून त्याला पूर्णविरामच द्यावा, असे मुख्यमंत्र्यांचे पत्र मंगळवारी मिळण्याची शक्यता आहे.

 
</text>
</doc>
