<doc>
<docno>1051466.cms.txt</docno>
<text>
 
अर्थव्यवहार
आयटी उद्योगात भरीव वाढ अपेक्षित
[ Monday, March 14, 2005  10:15:33 pm]


वृत्तसंस्था

मुंबई : माहिती तंत्रज्ञान आणि त्यावर आधारित बीपीओं सारख्या सेवांमुळे भारतीय माहिती तंत्रज्ञान उद्योगांच्या तिजोरीत 28.2 दशलक्ष डॉलरची भर पडेल, असा अंदाज नॅसकॉमने नुकताच सर्वांगाने घेतलेल्या आढाव्यात नमूद केला आहे. 2003- 2004 या आथिर्क वर्षात या उद्योगातून 21.5 दशलक्ष डॉलरची भर पडली होती.

माहिती तंत्रज्ञान सेवा व सॉफ्टवेअर यांच्याकडून मिळणारे उत्पन्न यावषीर् कमी होणार आहे. म्हणजे मार्च 2004 रोजी संपलेल्या आथिर्क वर्षात 59.4 टक्के असलेला वाटा यंदा 58.6 इतका कमी होणार आहे. त्याचवेळी महिती तंत्रज्ञानावर आधारित बीपीओ सेवेमुळे 20.1 टक्के म्हणजे 5.7 दशलक्ष डॉलरचे उत्पन्न वाढेल, असा नॅसकॉमचा अंदाज आहे. तर गेल्या वषीर् 22.4 टक्क्यांनी उत्पन्नात भर टाकणाऱ्या हार्डवेअरमधून यंदा केवळ 21.3 टक्के उत्पन्न मिळणार आहे. माहिती तंत्रज्ञान व माहिती तंत्रज्ञानावर आधारित सेवांमुळे भारताला मिळणारे 80 टक्के उत्पन्न, हे जागतिक सर्वसाधारण उत्पन्नाच्या ( 75 टक्के) जवळपास असल्याचे या आढाव्यात नमूद केले आहे. दरम्यान, माहिती तंत्रज्ञान उद्योगातील भारताचा मोठा प्रतिस्पधीर् आणि हार्डवेअरवर भर असणाऱ्या चीनचे उत्पन्न 89 टक्क्यांवरून 84 टक्क्यांवर घसरणार आहे, असे नॅसकॉमचा आढावा
स्पष्ट करतो.

 
</text>
</doc>
