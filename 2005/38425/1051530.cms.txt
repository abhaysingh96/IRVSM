<doc>
<docno>1051530.cms.txt</docno>
<text>
 
महाराष्ट्र
ज्योतिबाला जातानाही द्यावा लागतो 'टोल'
[ Monday, March 14, 2005  11:06:25 pm]


म. टा. वृत्तसेवा

कोल्हापूर : अवघ्या महाराष्ट्राचे आराध्यदैवत असलेला ज्योतिबाचा डोंगर म्हणजेच श्रीक्षेत्र वाडी रत्नागिरी येथे दर्शनासाठी येणाऱ्या भाविकांकडून स्थानिक ग्रामपंचायतीने माणसी एक रुपया कर आकारणीला सुरुवात केली आहे.

ज्योतिबाच्या डोंगरावर जाण्यासाठी पाचही प्रवेशमार्गांवर ठेकेदारी पद्धतीने ही वसुली सुरू आहे. डोंगरावर रस्ते, पिण्याचे पाणी अशा प्राथमिक सोयीही नसताना , ' वॉटर बेनिफिट टॅक्स ' या नावाने हा कर सुरू झाल्याने भाविकांमध्ये नाराजी व्यक्त होत आहे. चैत्रपौणिर्मेच्या यात्रेला महाराष्ट्र आणि कर्नाटकातून येणाऱ्या पाच ते साडेपाच लाख यात्रेकरूंच्या मागे हा ससेमिरा लागणार आहे.

या करआकारणीला ग्रामविकास मंत्री विजयसिंह मोहिते पाटील यांनी हिरवा कंदिल दाखवल्याचे सांगण्यात येते.

 
</text>
</doc>
