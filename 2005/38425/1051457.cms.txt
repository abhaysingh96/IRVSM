<doc>
<docno>1051457.cms.txt</docno>
<text>
 
क्रीडा
कोलकात्यात खेळण्याची उत्सुकता
[ Monday, March 14, 2005  10:05:25 pm]


हरभजनसिंग

विजयाच्या अगदीजवळ येऊनही शेवटी आम्ही पाकिस्तान विरुद्धचा मोहालीतील पहिला कसोटी क्रिकेट सामना जिंकू शकलो नाही, यामुळे आम्ही सर्वच काही प्रमाणात निराश झालो आहोत, हे मान्य करावे लागेल. अर्थात आता आम्ही आमचे सारे लक्ष कोलकाता येथे होणाऱ्या दुसऱ्या कसोटी क्रिकेट सामन्यावर केंदीत करत आहोत.

मी माझ्या पहिल्याच लेखात म्हटले होते की, पाकिस्तानचा हा संघ कमकुवत समजू नका. दुदैर्वाने माझे ते म्हणणे पाकिस्तानच्या संघाने मोहालीतील पहिल्या कसोटी क्रिकेट सामन्याच्या शेवटच्या दिवशी खरे करून दाखविले. कामरान अकमल याच्याविषयी फारशी कोणाला माहिती नव्हती. अब्दुल रझाकची गुणवत्ता आम्हा सर्वांनाच ठाऊक होती ; परंतु कामरान अकमलबाबत मात्र तसे नव्हते. रझाक 70 धावा करण्यासाठी 250 चेंडू तळ ठोकून बसेल असे मात्र आम्हा कोणालाच वाटत नव्हते. त्याने आपल्या नैसगिर्क आक्रमक शैलीला मुरड घातली होती. त्याने आणि अकमलने परिस्थितीचे दडपण न येऊ देता मोठ्या नेटाने फलंदाजी केली आणि पाकिस्तानला अक्षरश: पराभवाच्या छायेतून बाहेर काढले. पहिले चार दिवस आम्हीच वर्चस्व गाजविले ; परंतु शेवटच्या दिवशी सकाळी अकमल आणि रझाक या जोडीने भारतीय विजयाचा घास हिरावून घेतला. हे दोघेही फलंदाज काहीसे सुदैवी ठरले ही बाब मान्य करावीच लागेल. गोलंदाजांनी प्रयत्नांची शिकस्त केली ; परंतु अकमल आणि रझाक या जोडीने दाद लागू दिली नाही.

पाकिस्तानने पहिला कसोटी क्रिकेट सामना अनिणीर्त राखल्यामुळे त्यांचे मनोधैर्य निश्चित उंचावले आहे. अर्थात मी त्याला फारसे महत्त्व देत नाही. कारण प्रत्येक सामना हा वेगळा सामना असतो. मला मोहालीतील पहिल्या कसोटी क्रिकेट सामन्याच्या भारताच्या अंतिम 11 जणांत स्थान मिळू शकले नाही याचे वाईट वाटते ; परंतु खेळपट्टी आणि वातावरण लक्षात घेतले तर संघ व्यवस्थापनाचा हा निर्णय योग्य होता असेच म्हणावे लागेल. कोलकात्याचे इडन गार्डन मैदान हे माझे अतिशय आवडते मैदान आहे. कोलकात्यात दुसऱ्या कसोटी क्रिकेट सामन्यात भारताच्या 11 जणांच्या अंतिम संघात मला स्थान मिळेल, अशी आशा मी बाळगून आहे. कोलकत्यात 4 वर्षांपूवीर् ऑस्ट्रेलियाविरुद्ध मी हॅटट्रिक साजरी केली होती. मी कोलकात्यात 4 कसोटी क्रिकेट सामने खेळलो आहे. दक्षिण आफ्रिके विरुद्ध गेल्या डिसेंबरमध्ये भारताने मिळविलेल्या विजयात माझा वाटा मोठा होता. त्यामुळेच मला त्या सामन्यातील सवोर्त्तम खेळाडूचे बक्षिसही देण्यात आले होते. इडन गार्डनवर एक लाख प्रेक्षकांच्या समोर खेळताना खेळाडूची खरी कसोटी लागते. मी त्या कसोटीला यशस्वीरीत्या उतरलो आहे, असे प्रशस्तिपत्र मला अनेक माजी कसोटी क्रिकेट खेळाडूंनी दिले आहे.

कोलकात्यात काल रात्री आम्ही येऊन दाखल झालो त्यावेळी विमानतळावर आमचे भव्य स्वागत करण्यात आले. येथील क्रिडाप्रेमी लोक सामन्याला मोठ्या संख्येने गदीर् करतील अशी मला आशा वाटते. विशेषत: वीरेंदर सेहवाग पहिल्या कसोटी क्रिकेट सामन्याप्रमाणे इडन गार्डनवरील दुसरा कसोटी क्रिकेट सामनाही गाजवेल, असे मला वाटते. बालाजी छानच फॉर्ममध्ये आहे. तो एक लाजरा बुजरा खेळाडू आहे.

त्याचे स्मितहास्य मोठे मोहक असते. पाकिस्तानचा लेगस्पिनर दानीश कनेरीया याने मोहालीतील पहिल्या कसोटी क्रिकेट सामन्यात अपेक्षेपेक्षाही जास्त चांगली कामगिरी करून दाखविली आहे. त्यामुळेच आता दुसऱ्या कसोटी क्रिकेट सामन्यातही त्याच्याकडून स्वाभाविकच मोठी अपेक्षा बाळगण्यात येत आहे.

मोहालीत आम्हाला पहिल्या कसोटी क्रिकेट सामन्यात विजय मिळवता आला नाही याची हळहळ तर आहेच ; परंतु आता कोलकात्यातील इडन गार्डनवरील दुसऱ्या कसोटी क्रिकेट सामन्यात आम्ही विजयासाठी शथीर्ने प्रयत्न करू हे निश्चित. कोलकात्यातील वातावरण, प्रेक्षक आणि मिष्टीदही हे माझे अतिशय आवडते. त्यामुळेच येथे पुन्हा एकदा चांगली कामगिरी करून दाखविण्यास मी उत्सुक आहे.

( गेमप्लॅन).

 
</text>
</doc>
