<doc>
<docno>1051486.cms.txt</docno>
<text>
 
अर्थव्यवहार
टेलिग्राफ कायद्यात सुधारणा करण्याचा सरकारचा विचार
[ Monday, March 14, 2005  10:45:58 pm]


वृत्तसंस्था

नवी दिल्ली : देशभरात फोफावत चाललेले बेकायदेशीर टेलिफोन एक्स्चेंजेस आणि अनधिकृत मोबाइल फोन ग्राहक यामुळे होत असलेल्या आथिर्क नुकसानीमुळे केंदीय टेलिकॉम खाते ' इंडियन टेलिग्राफ अॅक्ट , 1885' मध्ये सुधारणा करण्याचा विचार करीत असून, अशा बेकायदेशीर ' उद्योगां ' मध्ये गुंतलेल्यांना (सेवा पुरविणाऱ्या व ती वापरणाऱ्या) पाच कोटी रुपयांपर्यंत दंड ठोठावण्याचा, शिवाय टेलिकॉम परवाना रद्द करण्याचा प्रस्ताव आहे.

या संदर्भात अलिकडेच ' टेलिकॉम कमिशन ' ची एक बैठक आयोगाचे अध्यक्ष नृपेंद मिश्रा यांच्या अध्यक्षतेखाली झाली. तीत दोन्ही सरकारी टेलिकॉम कंपन्या-भारत संचार निगम लि. ( ' बीएसएनएल ') व महानगर टेलिफोन निगम लि. ( ' एमटीएनएल ') यांचे मुख्य कार्यकारी अधिकारी व आयोगाच्या इतर सदस्यांनी आपली मते मांडली. बेकायदेशीर टेलिकॉम व्यवसाय, तत्सम गुन्हे करणाऱ्यांना 1885 च्या टेलिग्राफ कायद्यानुसार अवघ्या 50 रु. ते 1,000 रु. इतक्याच दंडाच्या शिक्षेची तरतूद असून, तीच अजून अमलात आहे!. दंडाची ही रक्कम वाढवून 50 लाख ते 5 कोटी रु.पर्यंत नेण्यात यावी, असा प्रस्ताव या बैठकीत मांडण्यात आला.

केंदीय दूरसंचार मंत्री दयानिधी मारन यांची संमती मिळाल्यानंतर दूरसंचार खात्यातफेर् टेलिग्राफ अॅक्टमध्ये सुधारणा करण्याबाबतचा सविस्तर प्रस्ताव केेदीय कायदा मंत्रालयाला पुढील चिकित्सा व मंजुरीसाठी पाठविण्यात येणार असल्याचे माहितगार गोटातून सांगण्यात येते. या प्रस्तावाला कायदा मंत्रालयाचा हिरवा कंदिल मिळाल्यानंतर तो केंदीय मंत्रिमंडळातील (कॅबिनेट) मंत्र्यांना माहिती, सूचनांसाठी पाठविण्यात येईल.

मात्र, याबाबतचे विधेयक तयार होऊन ते मंजुरीसाठी संसदेला सादर केले जाण्यासाठी अजून काही काळ जाईल.

मोठ्या प्रमाणावर चोरून चालविले जात असलेले बेकायदा टेलिकॉम नेटर्वक्स आणि अनधिकृत असलेल्या मोबाइल फोनधारकांची मोठी संख्या यामुळे राष्ट्रीय सुरक्षिततेला निर्माण होत असलेला धोका आणि सरकारी कंपन्यांच्या महसुलाचे होत असलेले नुकसान यामुळे 1885 चा कायदा दुरुस्त करणे सरकारला आता भाग पडणार आहे.

अलिकडेच खाजगी क्षेत्रातील महाकाय टेलिकॉम कंपनी रिलायन्स इन्फोकॉमला आंतरराष्ट्रीय कॉल्स स्थानिक कॉल्सच्या दराने आपल्या ग्राहकांना पुरविल्यामुळे डिपार्टमेंट ऑफ टेलिकॉमकडे तब्बल 150 कोटी रु.चा दंड भरावा लागला आहे.

 
</text>
</doc>
