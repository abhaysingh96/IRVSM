<doc>
<docno>1051485.cms.txt</docno>
<text>
 
अर्थव्यवहार
सब टीव्ही ब्रँड आता सोनीकडे
[ Monday, March 14, 2005  10:45:31 pm]


म. टा. प्रतिनिधी

मुंबई : सब टीव्ही हा ब्रँड आता सोनी एंटरटेन्मेंट नेटवर्कच्या (सेट) ताब्यात गेला आहे. मार्कण्ड आणि गौतम या अधिकारी बंंधंूच्या वतीने याबाबत सोमवारी येथे घोषणा झाली. सब टीव्ही हा ब्रँड , 1305 तासांचे प्रोग्रॅमिंग आणि संबंधित मालमत्ता सोनीला 57 कोटी डॉलर्सना विकण्यात आली.

या व्यवहाराला श्री अधिकारी ब्रदर्स टेलिव्हिजन लिमिटेडच्या बोर्डाने मंजुरी दिली आहे. भागधारकांची संमती मिळाल्यावर व्यवहारावर शिक्कामोर्तब होईल. 6500 तासांच्या लायब्ररी क्षमतेपैकी वीस टक्के वाटाही सोनीला मिळणार आहे.

या व्यवहारामुळे सब टीव्हीच्या व्यवस्थापनात किंवा भागभांडवल प्रमाणात कोणताही बदल होणार नाही, असेही कंपनीने कळवले आहे. टीव्ही सॉफ्टवेअर किंवा कन्टेंट प्रॉडक्शनवर आता ही कंपनी लक्ष केंदित करणार आहे.

या कंपनीतफेर्, रोजच्या घडामोडी आणि बातम्यांवर आधारित ' जनमत ' हा चॅनल आणि ' मी मराठी ' ही मराठी वाहिनी यंदाच्या मे महिन्यात सुरू होत आहे.

 
</text>
</doc>
