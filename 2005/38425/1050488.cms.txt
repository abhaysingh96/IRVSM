<doc>
<docno>1050488.cms.txt</docno>
<text>
 
क्रीडा
अंजली-कुहेली यांची सुवर्ण कामगिरी
[ Monday, March 14, 2005  12:11:23 am]


नवी दिल्ली : भारताची राष्ट्रकुल नेमबाजी स्पधेर्त सरस कामगिरी होत आहे. पहिल्या दोन दिवसात 3 सुवर्ण , 4 रौप्य व 2 ब्राँझ पदकांसह 9 पदकांची कमाई करणाऱ्या भारतीय नेमबाजांनी रविवारी तिसऱ्या दिवशी आपल्या खात्यात आणखी 3 सुवर्णपदके जमा केली.

राज्यवर्धन राठोड व रंजन सोंधी यांनी सुवर्णपदक मिळवून दिल्यानंतर अंजली भागवत व कुहेली गांगुली तसेच पेम्बा तामांग व राम किशन यादव यांनी सुवर्ण कामगिरी केली.

महिलांच्या स्पोर्टस रायफल थ्री पोझिशनमध्ये अंजली भागवतने 570 गुण कमावले. तर कुहेली गांगुलीने 564 गुणांची कमाई केली. यामुळे भारताने 1200 पैकी 1134 गुणांसह अव्वल स्थानावर झेप घेताना मलेशिया व ऑस्टेेलियाला मागे टाकले. 1125 गुण कमावणाऱ्या मलेशियाला रौप्य मिळाले. तर ऑस्ट्रेलियाला 1122 गुणांसह ब्राँझपदकावर समाधान मानावे लागले.

महिलांच्याच रॅपिड पिस्तोलमध्ये पेम्बा तामांग व राम किशन यादव यांनी अनुक्रमे 565 व 558 गुण कमावत भारताला सुवर्णपदक मिळवून दिले. ऑस्ट्रेलियाने रौप्य तर कॅनडाने ब्राँझ पदक मिळवले.

रविवारी भारताचे चौथे सुवर्ण थोडक्यात हुकले. श्वेता चौधरी व सवेर्श तोमर यांनी 763 गुणांसह रौप्यपदक कमावले. ऑस्ट्रेलियाने भारतापेक्षा एक गुणाने सरशी मिळवत सुवर्णपदक पटकावले.

 
</text>
</doc>
