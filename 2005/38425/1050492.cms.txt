<doc>
<docno>1050492.cms.txt</docno>
<text>
 
देश-विदेश
'राज्यपालांबाबत राष्ट्रीय चर्चा हवी'
[ Monday, March 14, 2005  12:12:26 am]


वृत्तसंस्था

चेन्नई : झारखंड आणि गोव्यातील ताज्या घडामोडी पाहता राज्यपालांची नियुक्ती, भूमिका, कामकाज आणि अधिकारांबाबत राष्ट्रीय स्तरावर वाद-विवाद झडावा, असे आवाहन भारतीय जनता पक्षाने केले आहे.

गोवा व झारखंडच्या राज्यपालांचे पक्षपाती वर्तन पाहता राज्यपालांच्या भूमिकेवर चर्चा घडून येणे ही तातडीची आणि महत्त्वाची गरज आहे, असे भाजपचे माजी अध्यक्ष व्यंकय्या नायडू म्हणाले. गोवा आणि झारखंडमधील घडामोडीत आपला सहभाग नव्हता, असे काँग्रेसला सिद्ध करायचे असेल, तर केंद सरकारने या दोन्ही राज्यपालांचे राजीनामे घ्यावे, असे आव्हान त्यांनी दिले.

काँग्रेस आता आपले पापी हात धुण्याचा प्रयत्न करत आहे. लोकशाहीची हत्या करणाऱ्या राज्यपालांना बडतर्फ केले, तरच त्यांचा हा प्रयत्न प्रामाणिक असल्याचे मानले जाईल. नाहीतर त्यांच्यावर कुणीही विश्वास ठेवणार नाही, अशी तोफ नायडू यांनी डागली.

या चचेर्साठी सरकारला हवी ती मदत करण्याची तयारीही त्यांनी दर्शवतानाच राज्यपालपद हे राजकीय बेरोजगारांचे पुनर्वसन केंद बनू नये, अशी अपेक्षाही त्यांनी व्यक्त केली.

राज्यपाल आपली घटनात्मक जबाबदारी पार पाडणार नसतील, तर सुप्रीम कोर्टाने हस्तक्षेप करणे योग्यच आहे, अशी पुस्तीही त्यांनी जोडली.

राज्यपालपदच रद्द करा!

पाटणा : राज्याच्या कारभाराचा गाडा लोकशाही मार्गाने चालण्यासाठी राज्यपालपदच रद्द करायला हवे, अशी अफलातून सूचना संयुक्त जनता दलाचे नेते नितीशकुमार यांनी केली आहे.

 
</text>
</doc>
