<doc>
<docno>1051254.cms.txt</docno>
<text>
 
महामुंबई
शक्ती कपूरवर निर्मात्यांचा बहिष्कार
[ Monday, March 14, 2005  06:14:35 pm]


वृत्तसंस्था

मुंबई : हिरॉइन बनण्यासाठी मुंबईत आलेल्या मुलीवर अतिप्रसंग करण्याचा प्रयत्न केल्याबद्दल, अभिनेता शक्ती कपूरवर निर्माता संघाने बहिष्कार घालण्याचा निर्णय घेतला आहे. रविवारी एका खासगी वृत्तवाहिनीने छुप्या कॅमेराद्वारे शक्ती कपूरचे हे गैरवर्तन दूरचित्रवाणीवरून प्रसारीत केल्यानंतर, निर्माता महासंघाने ( प्रोड्युसर गिल्ड) आज विशेष बैठक घेऊन हा निर्णय घेतला.

' कास्टिंग कोच ' साठी बदनाम असलेल्या हिंदी चित्रपटसृष्टीत हा ' व्यवहार ' नेमका होतो कसा, याची व्हिडीओ कहाणीच ' इंडिया टीव्ही ' वाहिनीवरून रविवारी दाखवण्यात आली आणि एकच खळबळ उडाली. या वाहिनीची एक वार्ताहरच या स्ट्रगलर तरुणीच्या ' भूमिके ' त शक्तीपर्यंत पोहोचली होती. या घटनेची गंभीर दखल घेण्यात आली असून, प्रोड्युसर गिल्डच्या सभासदांनी शक्तीशी कोणतेही व्यवहार न करण्याचा सल्ला देण्यात आला आहे.

 
</text>
</doc>
