<doc>
<docno>1051582.cms.txt</docno>
<text>
 
क्रीडा
दोघा धूर्त प्रशिक्षकांचा सामना!
[ Monday, March 14, 2005  11:48:57 pm]


चंदशेखर संत

मुंबई विरुद्ध पंजाब हा रणजी करंडक क्रिकेट उपांत्य सामना म्हणजे इंतिखाब आलम आणि चंदू पंडित या दोघा धूर्त प्रशिक्षकातील सामना आहे. इंतिखाब आलम हे पाकिस्तनचे माजी कर्णधार, अतिशय यशस्वी गोलंदाज आणि 1992 च्या विश्वचषक विजेत्या पाकिस्तानी संघाचे मार्गदर्शक, व्यवस्थापक आणि सध्याच्या पंजाब रणजी चमूचे प्रशिक्षक. तर चंदू पंडित भारताचे माजी कसोटीवीर आणि मुंबई रणजी चमूला गेली दोन वषेर् अजिंक्यपद मिळवून देण्यात मोठा वाटा उचलणारे डोकेबाज प्रशिक्षक.

हे दोघे अतिशय धूर्त आणि चाणाक्ष प्रशिक्षक मुंबई विरुद्ध पंजाब या रणजी सामन्यात काय डावपेच आखतात, कशी व्यूहरचना करतात आणि आपल्या खेळाडूंचा कसा उपयोग करून घेतात याकडे आता साऱ्यांचे लक्ष लागून राहिले आहे. हा सामना शुक्रवारपासून मुंबापुरीत वानखेडे स्टेडियमवर रंगणार आहे. इंतिखाब आलम यांचा पंजाब रणजी चमू मुंबापुरीत येऊन दाखल झाला असून आता दोन दिवस ब्रेबर्न स्टेडियमवर ते सराव सामनाही खेळणार आहेत. कसोटी सामना सुरू असताना रणजी उपांत्य लढत होणार असल्याबद्दल इंतिखाब आलम यांनी नाराजीचा सूर लावला तर ते स्वाभाविक म्हणावे लागेल. या मोसमात पंजाब संघाला अजिंक्यपद मिळवून देण्यासाठी ते शथीर्चा प्रयत्न करत आहेत. मुंबई - पंजाब सामना हा जणू अंतिम सामनाच आहे असे इंतिखाब आलम म्हणाले आहेत.

भारत आणि पाकिस्तान यांच्यातील दुसरा कसोटी क्रिकेट सामना बुधवारपासून कोलकात्यात सुरू होत आहे. त्यासाठी जर युवराजसिंगचा अंतिम अकरा जणात समावेश झाला नाही तर त्याला उपांत्य सामन्यासाठी खेळण्याकरता भारतीय क्रिकेट नियामक मंडळाची खास परवानगी इंतिखाब मिळवू बघतिल. आपला संघ पूर्ण ताकदीनिशी उतरवण्याचा त्यंाचा निर्धार आहे. मुंबईतील वातावरणाशी जुळवून घेण्यासाठी ते सज्ज होत आहेत. मुंबईचे प्रशिक्षक चंदू पंडित यांनाही त्याची पूण कल्पना आहे.

सध्या पेट्रोलियम क्रीडा मंडळाच्या अ. भा. क्रिकेट स्पधेर्मुळे मुंबईचे साईराज बहुतुले, वसीम जाफर, विनायक माने, विनायक सामंत, आविष्कार साळवी प्रभृती खेळाडू मुंबईबाहेर आहेत. पण त्यामुळे चंदू पंडित अजिबात विचलीत झालेले नाहीत. ते म्हणतात : आम्ही एकत्र सराव करू शकलो असतो तर अधिक बरे झाले असते. परंतु आम्ही याआधी दीर्घकाळ एकत्र सराव केलेला आहेच. आता हे सारे खेळाडू रणजी उपांत्य सामन्याआधी केवळ एक दिवस मुंबईत येतील आणि उपांत्य सामन्यात उतरतील.

मुंबई विरुद्ध पंजाब हा सामना चांगलाच रंगतदार होईल यात शंका नाही. कोणत्याही प्रतिस्पधीर् संघाला चंदू पंडित कधीही कमी, हलके लेखत नाहीत आणि उगीचच बलवान असल्याचा बाऊही करत नाहीत. पंडितांचे हेच तर मोठे वैशिष्ट्य आहे. त्यामुळेच पंजाब संघात कोण आहेत, तो संघ कसा आहे याचा मनाशी ठोकताळा त्यांनी बांधला असला तरी ते लक्ष केंद्ीत करतील ते आपल्या मुंबई संघावरच. लागोपाठ तिसऱ्यांदा रणजी करंडक जिंकण्याची किमया मुंबईला गेल्या कित्येक वर्षात साधता आलेली नाही. आता यंदा त्यासाटी त्यांना मोठा अडथळा पार करायचाय तो पंजाबविरुद्ध. त्यासाठी मुंबईकर सज्ज आहेत.

 
</text>
</doc>
