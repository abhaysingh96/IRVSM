<doc>
<docno>1051458.cms.txt</docno>
<text>
 
क्रीडा
दुसऱ्या कसोटीत फिरकी जोडगोळी उतरविण्याचा राईट यांचा मानस
[ Monday, March 14, 2005  10:06:27 pm]


वृत्तसंस्था

कोलकाता : पाकिस्तानबरोबरच्या ईडन गार्डन्सवरील दुसऱ्या क्रिकेट कसोटीत भारताच्या अंतिम चमूत अनिल कंंुबळे, हरभजनसिंग ही फिरकी जोडगोळी उतरविण्याचा मानस प्रशिक्षक जॉन राईट यांनी व्यक्त केला.

मोहाली कसोटीत ऑफस्पिनर हरभजनसिंगला वगळण्यात आले होते, पण ईडन गार्डनवरील त्याची आधीची कामगिरी लक्षात घेता त्याला पाकिस्तानविरूध्दच्या दुसऱ्या कसोटीत संघात स्थान मिळण्याची शक्यता आहे पण अंतिम निर्णय घेण्यापूवीर् कर्णधार सौरभ गांगुली तसेच निवड समिती सदस्यांचे मतही अजमावले जाईल असे राईट यांनी सांगितले.

संघात पाच गोलंदाजांची निवड केली जाईल का असे विचारले असता राईट म्हणाले, तशी शक्यताही आहे पण तसे नक्क ी करण्यात येईल का हे सांगता येत नाही कारण गांगुली, सेहवाग, तेंडुलकरदेखील पाचव्या गोलंदाजाची भूमिका पार पाडू शकतात त्यामुळे दोन तेज व दोन फिरकी गोलंदाज हेच योग्य ठरतील असे राईट यांनाी बोलून दाखवले.

हरभजनची निवड झाल्यास कुणाला वगळण्यात येईल असे छेडले असता राईट म्हणाले, असा अंदाज वर्तवणे योग्य नाही. मोहाली कसोटीत विजय हुकल्यामुळे भारतीय खेळाडू आता विजयासाठी जोरदार प्रयत्न करतील असे त्यांनी सांगितले. मोहालीत विजयाने हुलकावणी दिल्यामुळे निराशा झाली. आता विजयासाठी आम्ही अधिक उत्सुक आहोत असेही त्यांनी नमूद केले.

पाकिस्तानच्या शेपटाला गुंडाळण्यात भारताचे का अपेशी ठरले असे विचारले असता राईट म्हणाले, बलाढ्य संघांनी ही किमया सहज केली असती, आता आम्हालाही ही किमया जमायला हवी. विजीगीषु वृत्ती आम्हाला आत्मसात करायला हवी. आमची कामगिरी सुधारतेय आणि पुढील सामन्यात ती अधिक उंचावेल अशी आशा त्यांनी व्यक्त केली.

इरफान पठाणसह सर्व खेळाडू तंदुरूस्त असल्याचे राईट यांनी सांगितले. ईडन गार्डनची खेळपट्टी आम्हाला अनुकूल ठरेल असेही त्यांनी सांगितले. संथ फलंदाजीमुळे मोहाली कसोटीत विजय हुकला का असे विचारले असता राईट म्हणाले, गांगुली बाद झाल्यावर झटपट धावा वाढवणे कठुीण होते. यष्टीरक्षक दिनेश कातिर्कबाबत त्यांनी समाधान व्यक्त केले. त्याने जरी बाईज दिल्या तरी कंुबळेच्या गोलंदाजीवर त्याने नीट कामगिरी केली, झेल पकडले. लेगस्पिनर दनिश कनेरिया धोकादायक वाटला का असे विचारले असता राईट म्हणाले, त्याने छान गोलंदाजी केली. लेगस्पिनचा आम्हाला छान सराव आहे.

सध्याची मालिका ही तुमची अखेरची मालिका आहे का असे विचारले असता राईट म्हणाले, ही मालिका आमच्यादृष्टीने महत्त्वाची आहे व इतर बाबींचा मी विचारही करत नाही.

 
</text>
</doc>
