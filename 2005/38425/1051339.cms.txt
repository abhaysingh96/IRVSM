<doc>
<docno>1051339.cms.txt</docno>
<text>
 
महामुंबई: मुंबई टाइम्स
विक्रीसाठी हांजीहांजी, सव्हिर्सची मात्र बोंब
[ Monday, March 14, 2005  07:23:29 pm]


मुंबई टाइम्स टीम

मोबाइल, कॅमेरा मोबाइल, मूव्ही कॅमेरा- एफएमवाला मोबाइल अशा विविध हायटेक गॅडजेट््सची विक्री करताना ग्राहकापुढे हांजी हांजी करायची, त्याला एसएमएस-फोनवरून मिनतवारी करून पिडायचं आणि एकदा सविर्स घेतली, की मग ग्राहकाच्या तक्रारींना अजिबात सीरिअसली घ्यायचं नाही... ग्राहकाने हेल्पलाइनसाठी फोनवर फोन फिरवायचे आणि केवळ वुई अॅप्रिशिएट युवर व्हॅल्युएबल टाइम, वुई विल गेट बॅक टू यू शॉर्टली असं तासन् तास ऐकत राहायचं. हेल्पलाइनवर मदत मिळत नाही, म्हणून मोबाइल सविर्सच्या गॅलरीपर्यंत जायचं, तर तिथेही गुमीर्मध्ये आपल्याला सल्ला देणारे चेहरे दिसतात. अशा विविध तक्रारींमध्ये आजचा हायटेक ग्राहक अडकला आहे.

जगभर आज साजऱ्या होत असलेल्या ग्राहकदिनाच्या निमित्ताने कन्झ्युमर सविर्स इण्डस्ट्रीमधला हा ट्रेण्ड ठळकपणे डोळ्याला बोचत आहे. मोबाइल, क्रेडिट कार्ड यांची विक्री आणि त्यानिमित्ताने सुरू झालेल्या विविध योजनांचा पाऊस यामध्ये ग्राहक आकंठ बुडाले आहेत, पण त्याच वेळी आफ्टर सेल्स सविर्सबद्दल मात्र सर्वांचीच बोंब आहे.मोबाइलची प्रीपेड कार्ड पानवाल्यांकडेही मिळतात, पण तक्रार करायला मात्र गॅलरीच गाठावी लागते.

मुंबईत ठिकठिकाणी शॉपिंग मॉल्स उभी राहत आहेत. सर्वच मॉल्समध्ये समाधानकारक लक्ष पुरवलं जात नाही. एका मॉलमधून अलीकडेच एका गृहिणीने डिनर सेट विकत घेतला, तेव्हा घरी आल्यावर त्या खोक्यात चार वस्तूच नसल्याचं लक्षात आलं. तेव्हा हा डिनर सेट पुन्हा आमच्याकडे आणून द्या, असा आग्रह विक्रेत्यांनी धरला. अशा वेळी त्या गृहिणीने मॉलपर्यंतचं जाण्या- येण्याचं भाडं कशाला सोसायचं, असा प्रश्न होता. या मॉल्समध्ये अनेकदा एकेकच काऊण्टर सुरू असल्याने घाईघाईत तिथेच वस्तू विसरून येणाऱ्यांचं प्रमाणही वाढलं आहे.

पाइप गॅस सेवेबद्दलही ग्राहकांच्या अशाच तक्रारी आहेत. सिलिंडरपेक्षा हा गॅस स्वस्त असल्याचं आमिष डिपॉझिट घेताना महानगर गॅसचे एजण्ट दाखवतात. पण नंतर घरी गॅस येण्यासाठी मात्र वर्ष-वर्षं प्रतीक्षा करावी लागते. कुणाला ही सेवा घ्यायची नसेल, तर डिपॉझिट परत करताना मात्र कंपनीचे लोक टाळाटाळ करतात, अशा तक्रारी ग्राहकांनी केल्या.

मुंबई ग्राहक पंचायतीच्या वर्षा राऊत यांनी सांगितलं, की एकीकडे ग्राहकाला अनेक आकर्षणांचे पर्याय उपलब्ध होत असतानाच त्याच्या तक्रारींचं निवारण करण्यासाठी आणि त्याला किमान माहिती पुरवण्यासाठी मात्र या कंपन्या अजिबात तत्पर नसतात. ग्राहकांनीच त्यांच्यावर अंकुश ठेवणं गरजेचं आहे. मोबाइल सेवांमध्ये सहा महिन्यांचं रेण्ट फ्री अशा प्रकारच्या योजना जाहीर होतात. प्रत्यक्षात मात्र योजना घेतल्यानंतर दुसऱ्या महिन्यापासून कॉलर आयडीसारख्या सुविधा काढून टाकल्या जातात. म्हणजे हिशेब तोच होतो. अशा हिडन कॉस्टचा लोकांनी विचार करायला हवा. पाश्चात्त्य देशांसारख्या सुविधा जर ते देत असतील आणि त्यांच्याप्रमाणेच पैसेही आकारत असतील, तर ग्राहकांच्या तक्रारींची दखल घेण्यातही त्यांनी तीच तत्परता दाखवायला हवी, असं त्या म्हणाल्या.

 
</text>
</doc>
