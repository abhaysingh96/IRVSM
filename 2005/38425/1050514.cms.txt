<doc>
<docno>1050514.cms.txt</docno>
<text>
 
महामुंबई
वाढीव फीवसुलीला स्थगिती दिल्याने विद्यार्थ्यांना दिलासा
[ Monday, March 14, 2005  12:25:19 am]


म. टा. प्रतिनिधी

मुंबई : डिप्लोमा इन मेडिकल लेबॉरेटरी टेक्नॉलजीच्या अभ्यासक्रमाच्या वाढीव फीवसुलीला हायकोर्टाने तात्पुरती स्थागिती दिल्याने या अभ्यासक्रमाअंतर्गत प्रवेश घेतलेल्या विद्यार्थ्यांनी दिलासा मिळाला आहे.

विद्यार्थ्यांनी वाढीव फी भरल्याशिवाय रिझल्ट न देण्याची भूमिका सरकारच्या वैद्यकीय शिक्षण आणि औषधी दव्ये विभागाने घेतली होती. मात्र, आता आठ हजार रूपये शुल्क भरून विद्यार्थ्यांना रिझल्ट देण्यात यावेत असे आदेश कोर्टाने दिले आहेत. त्यामुळे या विद्यार्थ्यांना तात्पुरता का होईना दिलासा मिळाला आहे.

नायर, सायन आणि केईएम रूग्णालयात या अभ्यासक्रमाच्या एकूण 30 सीट्स आहेत. 2003-04 या वर्षासाठी तीन शैक्षणिक वर्षाची ट्यूशन फी, डिपॉजिट आदी मिळून सुमारे पाच हजार रूपये इतकी फी होती. नंतर मात्र टीएमए फाऊंडेशन विरूद्ध कर्नाटक सरकार या निकालाचा संदर्भ लावून सरकारने या अभ्यासक्रमाची फी 37 हजार रूपये इतकी वाढविली. खासगी कॉलेजांमध्ये मात्र ही फी 13 हजार रूपये एवढीच होती!

 
</text>
</doc>
