<doc>
<docno>1004967.cms.txt</docno>
<text>
 
क्रीडा
राज्यस्तरीय अथलेटिक्स स्पर्धा औरंगाबादमध्ये
[ Saturday, January 29, 2005  09:46:04 pm]


मुंबई : राज्यातील औद्योगिक व व्यावसायिक क्षेत्रातील कामगारांच्या अॅथलेटिक्स क्रीडा स्पर्धा यंदा प्रथमच औरंगाबाद येथे 18 व 19 फेब्रुवारी रोजी आयोजित करण्यात आली आहे. महाराष्ट्र कामगार कल्याण मंडळ आयोजित ही 14 वी राज्यस्तरीय अॅथलेटिक्स चॅम्पियनशीप औरंगाबाद महानगरपालिकेच्या गरवारे क्रीडा संकुलावर महाराष्ट्र राज्य अॅथलेटिक्स संघटनेच्या नियमानुसार होणाऱ्या या स्पर्धा आयोजनासाठी औरंगाबाद जिल्हा अॅथलेटिक्स संघटनेचे सक्रीय सहकार्य मिळणार आहे.

या स्पधेर्त प्रामुख्याने धावणे, उंच उडी, लांब उडी, गोळा फेक, भाला फेक, थाळी फेक, अडथळ्याची शर्यत, रिले इत्यादी 38 क्रीडा प्रकारांच्या स्पर्धा होतील. तरुण खेळाडूबरोबरच ज्येष्ठ पुरुष व महिला खेळाडूंसाठीही काही स्पर्धांचा यामध्ये समावेश करण्यात आला आहे.

स्पधेर्तील विजेत्यांना आकर्षक पारितोषिके, पदके व प्रशस्तीपत्रके देण्यात येतील. याशिवाय वैयक्तिक नैपुण्याबद्दल स्पधेर्तील सवोर्त्कृष्ट अष्टपैलू खेळाडूंना प्रत्येकी रोख रुपये 5000/- देण्यात येतील. तसेच स्पधेर्त अजिंक्य ठरलेल्या महिला व पुरुष खेळाडूंना प्रत्येकी रु. 7500/- रोख पुरस्कार देऊन गौरविण्यात येईल.

मुंबई कामगार कल्याण निधी अधिनियम (1953) कक्षेतील औद्योगिक व व्यावसायिक क्षेत्रातील कामगार खेळाडूंनाच फक्त या स्पधेर्त प्रवेश देण्यात येणार असून संबंधित इच्छुक खेळाडूंनी प्रवेशासाठी सहाय्यक कल्याण आयुक्त, महाराष्ट्र कामगार कल्याण मंडळ, विभागीय कार्यालय, ललित कला भवन, गुरु गोविंदसिंगपूरा (उस्मानपूरा), औरंगाबाद (दूरध्वनी 2331546) किंवा कल्याण आयुक्त, म. का. क. मंडळ, हुतात्मा बाबू गेनू, मुंबई गिरणी कामगार क्रीडा भवन, सेनापती बापट मार्ग, एलफिन्स्टन, मुंबई- 13 ( दूरध्वनी 24306717 24227758) ( फॅक्स 24210019) येथे अथवा मंडळाच्या जवळच्या कार्यालयाशी आपल्या व्यवस्थापनामार्फत 10 फेब्रुवारीपूवीर् संपर्क साधावा, असे आवाहन मंडळाच्या वतीने करण्यात आले आहे.

 
</text>
</doc>
