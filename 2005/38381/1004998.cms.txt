<doc>
<docno>1004998.cms.txt</docno>
<text>
 
क्रीडा
आंतरविद्यापीठ मलखांबात मुंबई विद्यापीठाची 'हॅटट्रिक'
[ Saturday, January 29, 2005  10:39:17 pm]


मुंबई : नुकत्याच आंध्र प्रदेशातील वरंगळ येथील काकतिया विद्यापीठाने आयोजित केलेल्या अखिल भारतीय आंतरविद्यापीठ मलखांब स्पधेर्त मुंबई विद्यापीठाने लागोपाठ तिसऱ्या वषीर् सांघिक विजेतेपद पटकावून ' हॅटट्रिक ' केली. कोल्हापूरच्या शिवाजी विद्यापीठाने रौप्यपदक तर अमरावती विद्यापीठाने कास्यपदक जिंकले. पूर्ण भारतातील 19 विद्यापीठांमधून आलेल्या 68 मलखांबपटूंनी या स्पधेर्त भाग घेतला.

वैयक्तिक विजेतेपदाच्या स्पधेर्त मुंबई विद्यापीठाच्या कल्पेश जाधवने 15.550 गुणांनी सुवर्णपदक तर गणेश देवरुखरकरने 14.950 गुणांनी कास्यपदक जिंकले. 15.150 गुण मिळविणारा अमरावती विद्यापीठाचा विक्रांत दाभाडे रौप्यपदक विजेता ठरला.

काकतिया विद्यापीठाने यंदा प्रथमच महिलांच्याही मलखांबाच्या स्पर्धा होतील असे सर्व विद्यापीठांना कळवले होते ; पण त्यात ' दोरी मलखांब ' असा स्पष्ट उल्लेख नसल्याने महाराष्ट्राबाहेरील विद्यापीठांनी संघ पाठविले नाहीत महाराष्ट्रातून मात्र मुंबई विद्यापीठ, शिवाजी विद्यापीठ, एसएनडीटी विद्यापीठ व नांदेडचे स्वामी रामानंद तीर्थ विद्यापीठ यांनी महिलांचे संघही पाठवले.

किमान 6 संघ असल्याशिवाय स्पर्धा घेता येत नाही. यावर बराच खल होऊन शेवटी 4 विद्यापीठांच्या संघांमध्ये स्पर्धा घेण्यात आली. त्यात मुंबई विद्यापीठाने 21.7 गुणांनी प्रथम, शिवाजी विद्यापीठाने 19.2 गुणांनी द्वितीय व एस. एन. डी. टी. विद्यापीठाने 15.00 गुणांनी तृतीय स्थान पटकावले.

महिलांच्या दोरी मलखांबातील पहिल्या अखिल भरातीय आंतरविद्यापीठ विजेतेपदाचा वैयक्तिक मान मुंबई विद्यापीठाच्या अदिती देशपांडे हिने 7.4 गुणांनी मिळविला. मुंबई विद्यापीठाचीच सीमा केळकर 7.2 गुण मिळवून दुसरी तर शिवाजी विद्यापीठाची सविता पवार 6.8 गुणांनी तिसरी आली.

 
</text>
</doc>
