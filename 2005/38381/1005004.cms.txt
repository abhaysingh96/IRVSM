<doc>
<docno>1005004.cms.txt</docno>
<text>
 
महाराष्ट्र
सेन्सॉर बोर्डाचे निकष बदलण्याची मागणी
[ Saturday, January 29, 2005  10:43:55 pm]


म. टा. वृत्तसेवा

डोंबिवली : आजच्या सेन्सार बोर्डाचं स्वरूप बदलण्याची गरज आहे, अशी मागणी संमेलनाध्यक्ष सुरेश खरे यांनी अध्यक्षीय भाषणात केली.

ते म्हणाले : आजच्या या सेन्सॉर बोर्डाचं स्वरूप कसं आहे ? 1) प्रमाणपत्र देण्याचे अनेक निकष, हे कालबाह्य आणि कलाबाह्य आहेत. 2) सेन्सॉर बोर्डानं सुचवलेली काटछाट पाहिली की अनेकदा सभासदांची कोणत्याही वाक्यातून लेखकाला अभिप्रेत नसलेला अश्लील अर्थ काढण्याची क्षमता पाहून मन थक्क होतं. 3) सेन्सॉर बोर्डावरील काही सभासदांचा रंगभूमी आणि साहित्य याच्याशी काडीइतका संबंध नसतो. 4) कट्स सुचवून दिलेल्या प्रमाणपत्रानुसार प्रयोग केले जातात की नाही हे पाहण्यासाठी यंत्रणा नसल्यामुळे सारे कट्स धाब्यावर बसवून सर्रास प्रयोग केले जातात. त्यामुळे सेन्सॉर सटिर्फिकेटला प्रयोगात अडथळे निर्माण करणारा एक अर्थशून्य कागद या पलीकडे काही किंमत राहत नाही.

मग अशा परिस्थितीत सेन्सॉर बोर्डाची मुळातच आवश्यकता आहे का ? कधीकाळी चार-पाच वर्षांतून एखादी संहिता विवाद्य स्वरूपाची येते. त्यासाठी हजारो संहितांना अर्थशून्य प्रक्रियेत अडकवून उदारमतवादी आणि प्रगत विचारांचं शासन नेमकं काय साधते ? सर्व बाजूंनी विचार करता मला असं वाटतं की 1) कोणत्याही नाटक अगर एकांकिकेचा प्रयोग करण्यासाठी संहितेला प्रमाणपत्राची पूर्व अट असू नये. 2) एखाद्या संहितेविषयी अगर प्रयोगाविषयी वाद उद्भवल्यास आणि त्यासंबंधी लेखी तक्रार आल्यस रंगभूमी प्रयोग परिनिरीक्षण मंडळाच्या सर्व सभासदांनी ती संहिता वाचून आणि तो प्रयोग पाहून निर्णय द्यावा. 3) खोडसाळ किंवा निरर्थक तक्रार होऊ नये म्हणून अशा तक्रारीसाठी फी असावी. 4) परिनिरीक्षण मंडळात रंगभूमी आणि साहित्य याची जाण असणारे फत सात सभासद असावेत. गेली अनेक वषेर् दुर्लक्षित झालेला हा महत्त्वाचा प्रश्ान् शासनानं त्वरित पावलं उचलून कायमचा निकालात काढावा अशी माझी मागणी आहे.

 
</text>
</doc>
