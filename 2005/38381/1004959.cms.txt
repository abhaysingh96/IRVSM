<doc>
<docno>1004959.cms.txt</docno>
<text>
 
महामुंबई
आता आंदोलन स्मशानातील लाकडांसाठी
[ Saturday, January 29, 2005  09:37:32 pm]


म. टा. प्रतिनिधी

मुंबई : जीवघेण्या महागाईमुळे मुंबईकरांना जगणं महाग झाल असताना मरणानंतरचे सोपस्कारही महाग झाले आहे.

अंत्यसंस्कारासाठी लागणाऱ्या लाकडाची किंमत वेगवेगळ्या स्मशानभूमीत वेगवेगळी आहेत. काही स्मशानभूमीत अंत्यविधीसाठी मोफत लाकडे पुरविली जातात. तर काही ठिकाणी 400 रुपयांपेक्षा अधिक किंमत मोजावी लागत असल्याने मुंबईतल्या सर्व स्मशानभूमीतील जळावू लाकडांचे भाव समान ठेवण्याच्या मागणीसाठी आता आंदोलन पेटणार आहे.

मुंबईतील स्मशानभूमीतील लाकडांचे भाव समान ठेवण्याच्या मागणीसाठी ' भाडेकरू आंदोलन समिती ' च्या वतीने वेळोवेळी आंदोलन पुकारण्यात आले होते. शिवाजी पार्कच्या भागोजी किर स्मशानभूमीत लाकडासाठी 400 ते 500 रुपये मोजावे लागत होते. समितीने केलेल्या आंदोलनामुळे हाच भाव 215 रुपयांवर आला. पण तरीही दर आणखी कमी करण्याच्या मागणीसाठी आंदोलन सुरू राहिले.

काही दिवसांनी पालिकेने निविदा मागविल्यानंतर हा दर 148 रुपयांवर आला. पण शिवाजी पार्क आणि धारावीच्या स्मशानभूमीत अद्याप जादा दराने लाकडाची विक्री होत असल्याचा आरोप समितीचे चंदकांत शिवगण यांनी केला.

मुंबईतील सर्वच स्मशानभूमीत लाकडांचा दर एकच असावा, अशी मागणी समितीच्या वतीने करण्यात आली आहे. मुंबईत खासगी आणि महापालिकेच्या मिळून 55 स्मशानभूमी आहेत. काही खासगी स्मशानभूमीत स्वयंसेवी संस्थांच्या मदतीमुळे अंत्यसंस्कारासाठी पैसे मोजावे लागत नाही. पण महापालिकेच्या स्मशानभूमीत वेगवेगळे दर आहेत.

पालिका प्रशासनाने 10 फेब्रुवारीपूवीर् स्मशानभूमीतील लाकडांचे दर समान करण्याबाबत निर्णय न घेतल्यास आंदोलन पुकारण्यात येईल असा इशारा समितीच्या वतीने देण्यात आला आहे.

 
</text>
</doc>
