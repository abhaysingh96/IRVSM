<doc>
<docno>1004946.cms.txt</docno>
<text>
 
महाराष्ट्र
अपूर्ण प्रकल्पांना चालना देणारा अर्थसंकल्प
[ Saturday, January 29, 2005  09:29:50 pm]


सुनील जावडेकर

कल्याण : कल्याण-डोंबिवलीकरांच्या मूलभूत गरजेचा दूरदृष्टीने विचार करून अपूर्ण राहिलेले प्रकल्प पूर्णत्वाकडे नेणारा अर्थसंकल्प आयुक्त धनराज खामतकर यांनी स्थायी समिती सभापती रमेश म्हात्रे यांना सादर केला. या अर्थसंकल्पात 185 कोटी 50 लाख जमा तर 188 कोटी 47 लाख रुपये खर्च दाखविण्यात आला आहे. त्याचबरोबर सन 2004-2005 चे 192 कोटी 73 लाख रुपये जमा तर 192 कोटी 60 लाख रुपये खर्चाचे सुधारित अंदाजपत्रकही आयुक्तांनी सादर केले. सर्वात महत्त्वाचे म्हणजे गेल्या वषीर् अपेक्षित वसुलीच्या 97 टक्के वसुली झाली आहे. तर थकबाकीची 90 टक्के वसुली झाली आहे.

डोंबिवली रेल्वे स्टेशन जवळचा पादचारी पूल पूर्ण करण्यात आला. सुभाष मैदानाचे सुशोभिकरण करुन त्यावर संरक्षक भिंत व जॉगिंग ट्रॅक करण्यात आला. डोंबिवलीतील क्रीडा संकुलातील जिम्नॅशिअम, ध्यानधारणा केंद पूर्ण करण्यात आले. त्याचप्रमाणे क्रीडा संकुलामध्ये ' विजयंता रणगाडा ' ठवून विजयगाथा विकसित करण्यात आली. मांडा-टिटवाळा येथील पाणीपुरवठा योजना पूर्ण करण्यात आली.

आगामी वर्षात टिटवाळा महागणपती मंदिर, तलाव परिसराचे सुशोभिकरण, काळातलाव सुशोभिकरण प्राधान्याने पूर्ण करण्यात येणार आहे. तसेच दुर्गाडी ते पत्रीपूल वळण रस्ता, डोंबिवली क्रीडा संकुलातील तरण तलाव, बंदिस्त नाट्यगृह, डोंबिवली पश्चिमेतील पंपगृहाचे काम, गोविंदवाडी येथील जलकुंभाचे काम पूर्ण करण्यात येणार आहे. पाणी वितरण व्यवस्थेमध्ये सुधारणा करण्यासाठी नवीन जलवाहिन्या टाकण्याचे काम तसेच शहराच्या सार्वजनिक स्वच्छतेच्या दृष्टीने शहरातील तबेले शहराबाहेर स्थलांतरित करण्यात येणार आहेत.

' बीओटी ' तत्त्वावर कचऱ्यापासून विद्युत निमिर्ती प्रकल्प, उंबडेर् येथे शास्त्रीय पद्धतीने घनकचरा निर्मूलन प्रकल्प, कल्याण शहरातील तरण तलाव, जलक्रीडा केंद, दुर्गाडीजवळ ' पाकिर्ंग प्लाझा ', रुक्मिणीबाई हॉस्पिटलजवळ ' मल्टीप्लेक्स थिएटर ', ' शॉपिंग आकेर्ड ', लालचौकी येथे समाज कल्याण केंद आदी महत्त्वपूर्ण प्रकल्पही पूर्ण करण्यात येणार आहेत.

आठ तलावांच्या सुशोभिकरणाचा प्रस्ताव केंद सरकारकडे पाठविण्यात आला असून यासाठी विशेष प्रयत्न करण्यात येणार आहे. महापालिकेचा कम्प्युटरायझेशन प्रकल्प गोवा राज्यातील मडगाव व मिरा-भाईंदर महापालिकेने स्वीकारला आहे. त्याचप्रमाणे पिंपरी-चिंचवड, धुळे, पुणे, कोल्हापूर आदी महापालिकांनी हा प्रकल्प घेण्याबाबत विचारणा केली असून त्याद्वारे महापालिकेस उत्पन्न मिळणार आहे.

जकात करापासून 64 कोटी 20 लाख, मालमत्ता 53 कोटी 25 लाख, पाणीपट्टी 31 कोटी 25 लाख, विशेष अधिनियमाखाली 12 कोटी 48 लाखाचे उत्पन्न मिळणार आहे. खर्चामध्ये कर्मचारी वेतनापोटी एकूण खर्चाच्या 38 टक्के रक्कम खर्च करावी लागणार आहे. त्याचप्रमाणे थकबाकीपोटी सहा कोटी 50 लाख रुपये खर्च करावे लागणार आहेत. असा एकंदर 188 कोटी 50 लाख जमा व 188 कोटी 47 लाख रुपये खर्च असलेला जमाखर्च आयुक्त धनराज खामतकर यांनी स्थायी समितीस सादर केला आहे.

 
</text>
</doc>
