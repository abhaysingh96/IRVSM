<doc>
<docno>1004839.cms.txt</docno>
<text>
 
खास बात
डबक्याचा सोस!
[ Saturday, January 29, 2005  07:46:40 pm]


मराठी माणसाच्या सांस्कृतिक जडण-घडणीमध्ये साहित्य आणि नाटक यांना मानाचे स्थान आहे. त्यामुळे दरवषीर् मराठी नाट्य संमेलन आणि साहित्य संमेलन हे त्याच्या दृष्टीने आकर्षण असते. भले बहुतेक जण या मंडपांकडे फिरकत नसले तरी. मुंबई, पुण्याच्या बाहेर कोठेही संमेलन असले की तेथे उत्साहाचे वातावरण असते. संमेलनस्थळी आपला आवडता लेखक, कवी, अभिनेता यापैकी कोणी तरी भेटेल, आपल्याशी बोलेल, आपण त्याची सही घेऊ अशी स्वप्ने रंगवणारेही अनेक असतात. रोह्यासारख्या ठिकाणी चार वर्षांपूवीर् नाट्य संमेलन झाले, तेव्हा समस्त रोहेकरांनी तो घरचा सोहळा मानून दारासमोर रांगोळ्या काढल्या होत्या आणि त्याच थाटात ते मिरवत होते. साहित्य संमेलनप्रसंगी भरणाऱ्या पुस्तक प्रदर्शनांना होणारी तुडंंुब गदीर्देखील बघण्यासारखी असते. अनेक मुलं पुस्तकांना हात लावायला मिळाला याचा आनंद मानत असतात. सगळ्यांनाच खरेदीची ऐपत नसते, पण यानिमित्ताने त्यांना पुस्तके चाळायला मिळतात, पुस्तकाच्या दर्जाचा अंदाज घेता येतो. संमेलनांमधील रटाळ चर्चांपेक्षा आजुबाजूचा माहोल विलोभनीय असतो.

तरीही गेली अनेक वषेर् अशी विविध संमेलने बघितल्यावर जाणवते ती या दोन्ही संमेलनांची परिघाबाहेर न जाण्याची वृत्ती. विषय आणि वक्ते यांच्याबाबत नावीन्य नसते. तशीच साहित्य आणि नाट्य यांच्याशी संबंधित इतरही कला येतात. साहित्यिक नसणारे पण साहित्यिकांपेक्षा कसदार, सातत्याने लेखन करणारे जयंत नारळीकर, बाळ फोंडकेंसारखे शास्त्रज्ञ, अध्यक्ष व्हावेत असे कोणाला वाटत नाही. त्यांचे किंवा शिरीष चिंधडे, श्रीकांत मुंदरगी, समीर कुलकणीर्, माधुरी शानभाग, हेमंत गोविंद जोगळेकर अशा लेखन करणाऱ्या डॉक्टरांचे विचार इतर कोणत्या मार्गाने, संमेलनांना येणाऱ्या श्रोत्यांच्या कानी पडावेत असेही प्रयत्न होत नाहीत. संमेलनाचा अध्यक्ष एका अर्थाने, मर्यादित अधिकार असणारा. पण त्या तोलामोलाचा लेखक, विचारवंत अध्यक्षपदाच्या खुचीर्वर बसला तर वर्षभराच्या कारकीदीर्त काही दिशा तो देऊ शकतो हे नक्की. अध्यक्षपदाची निवडणूक लढवण्याची ताकद असेल, असे बलवान कोणी पाठिशी उभेे राहिले तर तो लेखक, नाटककार अध्यक्षपदाच्या आसनावर आरूढ होऊ शकतो हे समीकरण खरे म्हणजे बदलणे आवश्यक आहे.

मुळात साहित्य आणि नाट्य इतके मर्यादित स्वरूप राखण्याऐवजी संमेलनाच्या दोन किंवा तीन दिवसांत तेथे चित्रकार, शिल्पकार, गायक, वादक, नर्तक, लोककलाकार अशा विविध कलाशाखांतील आणि त्या शहरातील चिकित्सक वाचक, मग ते वकील असतील किंवा कारखानदार यांचा वावर का नसावा ? त्यांना आमंत्रणाची गरज असते की त्यांची दखलच घेतली जात नाही ? बड्या लेखकांना, नाटककारांना, कलावंतांना आपल्या भक्तांना भेटावेसे का वाटत नाही ? की त्यांच्यात मिसळणे कमीपणाचे वाटते ? हा ' अपना उत्सव ' त्यांना वाटत नाही हे त्यांच्यासाठी आणि कलांसाठी हानिकारक आहे. बिदागी आणि इतर काही ' सोयी ' झाल्या तर जाऊ असा विचार बरेचजण करतात असे संयोजक सांगतात. या मंडळींचे चोचले पुरवताना नाकी दम येतात अशी त्यांची तक्रार असते. संमेलानांचा खर्च हाताबाहेर जाण्यामागे जी थोडीफार कारणे आहेत, त्यापैकी हे प्रमुख आहे. मग संमेलनावर स्थानिक राजकारण्यांनी वर्चस्व मिळवले तर पुन्हा लेखक, कलाकार आकांडतांडव करण्यास मोकळे हा दुटप्पीपणा झाला.

आपले डबके हाच समुद मानण्याच्या या प्रकारामुळे संबंधित संस्था या काही मूठभरांची मक्तेदारी बनली आहे. त्यामुळे साहित्य, कला, नाट्य क्षेत्रांत घडणाऱ्या अनेक बदलांची नोंद घेतली जात नाही. ही क्षेत्रे गाजवूनही, आपल्याबरोबर नाही ही अपात्रता मानून त्याला खड्यासारखे वगळले जाते. यामुळे तोटा होतो तो रसिकांचा. चांगले लेखक, नाटककार, कलाकार आणि इतर क्षेत्रांत नाम कमावलेल्यांचे अनुभव ऐकण्याची संधी ते गमावतात. समाजाची जडण-घडण ही नेहमी अशा विचारमंथनांतून होत असते. असे समारंभ होणे आणि अधिक चांगले होणे हे गरजेचे आहे. छोटे कुटुंब, शहरीकरण, टेलिव्हिजनचे आक्रमण यामुळे माणसे एकमेकांशी दुरावत असताना त्यांना आपल्यात सामावून घेण्याची, त्यांना मार्गदर्शन करण्याची ताकद कलाकार आणि समाजधुरीण यांच्यात असते हेच आपण विसरतो आहोत, हे गेली अनेक वर्षांच्या संमेलनांमुळे स्पष्ट होते आहे हे चिंतेची बाब आहे.

सुहास फडके

 
</text>
</doc>
