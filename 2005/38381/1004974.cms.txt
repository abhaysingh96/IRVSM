<doc>
<docno>1004974.cms.txt</docno>
<text>
 
क्रीडा
सेरेनाचा ग्रँडस्लॅमचा दुष्काळ संपला
[ Saturday, January 29, 2005  09:48:13 pm]


मेलबर्न : सातव्या सीडेड सेरेना विल्यम्सने अव्वल सीडेड लिंडसे डेव्हनपोर्टचा 2-6, 6-3, 6-0 असा पराभव केला आणि ऑस्ट्रेलियन टेनिस स्पधेर्त महिलांचे जेतेपद पटकावले. सेेरेनाचे हे सातवे ग्रँडस्लॅम जेतेपद. 2003 च्या विम्बल्डन जेतेपदानंतर सेरेनाला ग्रँडस्लॅम जेतेपदांनी हुलकावणी दिली होती. अखेर दोन वर्षांनी ती हा दुष्काळ संपवण्यात यशस्वी ठरली.

दोन वर्षांपूर्वी या स्पधेर्त सेरेना अजिंक्य ठरली होती. आपल्या नावावर दुसऱ्यांदा ऑस्ट्रेलियन जेतेपद जमा करताना तिने डेव्हनपोर्टचे आव्हान 1 तास व 29 मिनिटांच्या लढतीनंतर परतवून लावले. पहिला सेट हातून गेल्यामुळे दबाव असताना सेरेनाने आक्रमक खेळ करत सामन्यावर पकड मिळवली. दुसरा तसेच तिसरा सेट आरामात जिंकून तिने चषकावर आपले नाव कोरले.

पहिल्या सेटमध्ये सेरेनाची सव्हिर्स दोनदा मोडली गेली. याच सेटमध्ये तिला बरगड्यांच्या दुखापतीचा त्रासही जाणवत होता. यावर उपचार करण्यासाठी मेडिकल टाइम आऊटही घेतला. शेवटी अवघ्या 35 मिनिटांत तिला हा सेट गमवावा लागला. पण दुसऱ्या सेटपासून पारडे फिरले. 2-2 अशा बरोबरीनंतर सेरेनाने पाचव्या गेममध्ये पिछाडीवरून डेव्हपोर्टची सव्हिर्स भेदली. त्यानंतर आठव्या गेममध्ये पुन्हा एकदा डेव्हनपोर्टने प्रतिस्पधीर्ला सव्हिर्स मोडण्याची आयती संधी मिळवून दिली. प्रयत्नांना नशिबाची साथ मिळाल्यामुळे सेरेनाला दुसरा सेट घेता आला आणि याचा फायदा उठवत तिने डेव्हनपोर्टला तिसऱ्या सेटमध्ये डोके वर काढू दिले नाही. पहिल्या, तिसऱ्या व पाचव्या गेममध्ये सेरेनाने तिची सव्हिर्स मोडून काढली आणि शेवटी 6-0 अशा सहजसुंदर विजयासह सामना जिंंकला. जेतेपदानंतर सेरेना म्हणाली, पहिल्या सेटमध्ये डेव्हनपोर्टने मला सहज परास्त केले, पण मी सामना गमावणार नाही, असे मीच मला समजावले. दरम्यान दुखापतीनेही डोके वर काढले होते. पण दुसऱ्या सेटपासून सर्व गोष्टी मनासारख्या होत गेल्या.

दोन वर्षांपूवीर् जगात अव्वल क्रमांकावर असलेल्या 23 वषीर्य सेेरेनाची विम्बल्डन जेतेपदानंतर कामगिरी घसरत गेली. गेल्या 18 महिन्यांच्या कालावधीत तिला दुखापतीचा फटका तर बसला शिवाय वैयक्तिक जीवनातील काही घटनांमुळे तिचे मोठे नुकसान झाले. तर गेल्यावषीर् डेव्हनपोर्ट निवृत्तीच्या निर्णयाच्या जवळपास आली होती, पण शेवटी तिने हा निर्णय बदलला. वर्षातील पहिल्या ग्रँडस्लॅमच्या अंतिम फेरीत धडक मारून अजूनही आपण सरस असल्याचेही दाखवून दिले. पराभवानंतर सेरेनाचे खास कौतुक करताना डेव्हनपोर्ट म्हणाली, तिने ग्रेट चॅम्पियनप्रमाणे पुनरागमन केले आहे.

 
</text>
</doc>
