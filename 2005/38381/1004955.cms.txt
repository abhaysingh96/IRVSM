<doc>
<docno>1004955.cms.txt</docno>
<text>
 
महामुंबई
मराठवाड्यातील रेल्वेप्रकल्पांसाठी भरीव तरतुदीची मागणी
[ Saturday, January 29, 2005  09:35:57 pm]


म. टा. प्रतिनिधी

मुंबई : मराठवाड्यासारख्या मागासलेल्या भागातील नियोजित रेल्वे प्रकल्पांसाठी आगामी अर्थसंकल्पात भरीव तरतूद करण्यात यावी, अशी मागणी मुख्यमंत्री विलासराव देशमुख यांनी केंदीय रेल्वे राज्यमंत्री नरेनभाई रधवा यांच्याकडे शनिवारी मुंबईत केली. रेल्वेचा नांदेड विभाग हा दक्षिण मध्य रेल्वेपासून तोडून तो मध्य रेल्वेस जोडण्याची यावेळी राज्य सरकारतफेर् आग्रही मागणी करण्यात आली.

केंदीय रेल्वे राज्यमंत्री रधवा आणि मुख्यमंत्री देशमुख यांच्यात मंत्रालयात झालेल्या बैठकीत महाराष्ट्रातील, विशेषत: मागास भागाच्या विकासासाठी नियोजित रेल्वे प्रकल्प मागीर् लागावे, यासाठी आगामी अर्थसंकल्पात भरीव तरतूद करण्याची मागणी करण्यात आली. नांदेडचा रेल्वे विभाग मध्य रेल्वेस जोडल्यास राज्याच्या 70 टक्के भाग मध्य रेल्वेच्या अखत्यारीत येईल.

मिरज- लातूर रेल्वे रुंदीकरणातील तिसऱ्या टप्प्यातील कुर्डूवाडी ते लातूर या 152 कि.मी.च्या रुंदीकरणास प्राधान्य द्यावे आणि नंतर उर्वरित मिरज-पंढरपूर टप्प्याचे काम करावे ; जेणेकरून कुर्डूवाडीपर्यंत रेल्वेसेवा सुरू राहून प्रवाशांचे हाल होणार नाहीत, असे मुख्यमंत्र्यांनी यावेळी सांगितले.

मराठवाडा रेल्वे संघर्ष समितीने मराठवाड्यासाठी नऊ नवे रेल्वे मार्ग सुचविले असून, सोलापूर-जळगाव, परळी-अहमदनगर, रोटेगाव-पुणतांबा, बोधन-उद्गीर, मुदखेड-लातूर, जालना- खामगाव, भोकर-वर्धा, परळी-अंबाजोगाई आणि गंगाखेड-कंधार हे मार्ग आगामी अर्थसंकल्पात मंजूर केल्यास शिडीर्, तुळजापूर व अन्य महत्त्वाच्या धामिर्क व पर्यटनस्थळी जाणाऱ्या पर्यटकांची सोय होईल, याकडे मुख्यमंत्र्यांनी रधवा यांचे लक्ष वेधले.

याशिवाय मनमाड-मुदखेड, मुदखेड-आदिलाबाद, परभणी-परळी, पूर्णा-अकोला हे रेल्वेमार्ग दुहेरी करण्यात यावे. तसेच, परभणी, नांदेड, पूर्णा, हिंगोली आणि वसमत स्टेशनवर फळांच्या साठवणुकीसाठी स्वतंत्र यार्ड उभारण्यात यावेत, अशी मागणी देशमुख यांनी केली. तसेच, रेल्वेच्या अखत्यारीतील पडीक जमिनींवर बायोडिझेलच्या उत्पादनासाठी रोजगार हमी योजनेंतर्गत रोपांची लागवड करण्याची तयारी मुख्यमंत्र्यांनी दर्शविली. यासंदर्भात येत्या काही दिवसांत बैठक होणार असून, बायोडिझेलच्या उत्पादनास लागणाऱ्या रोपांच्या लागवडीत महाराष्ट्र पुढाकार घेईल, असे मुख्यमंत्र्यांनी स्पष्ट केले.

 
</text>
</doc>
