<doc>
<docno>1004941.cms.txt</docno>
<text>
 
महाराष्ट्र
दलित व अल्पसंख्याकांची आघाडी स्थापण्याचा प्रयत्न
[ Saturday, January 29, 2005  09:27:13 pm]


म. टा. वृत्तसेवा

सांगली : राष्ट्रीय पातळीवर दलित, आदिवासी व अल्पसंख्याक समाजाची व्यापक व मजबूत आघाडी निर्माण करण्याच्यादृष्टीने आपले प्रयत्न सुरू आहेत, असे खा. रामदास आठवले यांनी येथे सांगितले.

या आघाडीत मायावती, प्रकाश आंबेडकर यांनीही यावे. तसे झाल्यास राजकीयदृष्ट्या दलित, आदिवासी आणि अल्पसंख्य समाजाला त्याचा निश्चित लाभ होईल, असे स्पष्ट करून ते म्हणाले, या उपेक्षित समाजाला सत्तेत जास्तीतजास्त सहभाग मिळवून देण्यासाठी सध्याच्या निवडणूक पध्दतीत बदल करण्याची गरज आहे. डॉ. बाबासाहेब आंबेडकर यांनी सूचविल्याप्रमाणे दलितांना निवडणुकीत दोन मते मिळण्याचा अधिकार मिळणे आवश्यक आहे. तसे झाल्यास दलित व सवर्ण यांच्यात समान राजकीय लढत होऊ शकते.

शिवधर्माच्या स्थापनेचे आठवले यांनी स्वागत केले. ते म्हणाले, ब्राम्हण समाजाचे वर्चस्व मोडून काढण्यासाठी या गोष्टीची गरज होती. मुंबईतील झोपडपट्ट्या हटविण्याची कारवाई अन्यायकारक असल्याचेही त्यांनी सांगितले.

फसविण्याचा प्रकार

' मी धनंजय कुलकणीर्. ' महाराष्ट्र टाइम्स ' मध्ये माझे लेख नेहमी येत असतात. तुमच्या व संस्थेच्या कार्याविषयी मी लेख लिहीन '... असे सांगत बेमालूमपणे फसवून पैसे उकळण्याचा प्रयत्न करण्याचा एका भामट्याने केला.

डॉ. मंजुश्री माधव फडके यांना पावडरकोटिंग चित्रकला स्पधेर्त बक्षिस मिळाले, अशी बातमी वाचून हा भामटा त्यांच्याकडे गेला. मुलाखत, फोटो सर्वकांही ' महाराष्ट्र टाइम्स ' मध्ये छापून आणतो असे सांगून तो त्यांच्याकडे पैशाची मागणी करू लागला. पण डॉक्टरांना संशय आल्याने त्यांनी ' महाराष्ट्र टाइम्स ' कडे चौकशी केली असता त्याचा बोगसपणा उघडकीस आला. डॉक्टरांनी पोलिस ठाण्याकडे फोन लावायला सुरूवात करताच तो भामटा पत्रकार पळून गेला.

एड्सग्रस्तांना जिव्हाळा

एड्सग्रस्त चिमुकल्यांच्या जीवनात आनंदाचे चार क्षण आणण्याचा प्रयत्न येथील ' जिव्हाळा ट्रस्ट ' च्या माध्यमातून करण्यात येत आहे. त्याचाच एक भाग म्हणून ' भगिनी निवेदिता प्रतिष्ठान ' च्या यशवंतनगर एड्स पुनर्वसन केंदात रंगीत टीव्ही आला. या चिमुकल्यांचे वाढदिवस साजरे करण्यात येत आहेत. मुले आनंदी राहावीत यासाठी विविध उपक्रम ' जिव्हाळा ' तफेर् राबविले जात आहेत. या केंदात 40 ते 45 एचआयव्हीबाधित मुले, तसेच 50 पेक्षा अधिक अनाथ मुले आहेत. या ' जिव्हाळा ट्रस्ट ' च्या माध्यमातून नगरसेविका ज्योती आदाटे आणि सुधीर देशपांडे यांनी याकामी पुढाकार घेतला आहे. या मुलांचे प्रबोधन आणि त्यांच्या मनोरंजनासाठी कायमस्वरुपी योजना राबविण्याचाही त्यांचा प्रयत्न आहे.

 
</text>
</doc>
