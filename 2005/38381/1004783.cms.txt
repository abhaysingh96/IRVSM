<doc>
<docno>1004783.cms.txt</docno>
<text>
 
संवाद
निरागसतेचे प्रमाणपत्र!
[ Saturday, January 29, 2005  06:02:01 pm]


नगिर्सला जाऊन तब्बल दोन दशकं उलटून गेल्यानंतरही तिच्या नावाभोवतीचं वलय, तिच्याविषयीचं आकर्षण, रुपेरी पडद्यावरून स्वेच्छानिवृत्ती घेऊन परोपकारी वृत्तीने तिने केलेल्या समाजकारणामुळे मिळवलेला आदर तसूभरही कमी झालेला नाही. त्यातच कॅन्सरने तिचा अकाली बळी घेतल्यामुळे तिच्याभोवतीच्या वलयात आणखी भरच पडली. मुजरा करणारी सुविख्यात कोठेवाली जद्दनबाईची मुलगी ते सुपरस्टार अभिनेत्री ते समाजसेवेत गुंतलेली उच्चवगीर्य स्त्री हा नगिर्सचा प्रवास तिने रंगवलेल्या असंख्य भूमिकांएवढाच रोमहर्षक आहे. समाजकार्यामुळेच तिला आदर मिळाला असं नव्हे ; चित्रपटांसारख्या रंगेल क्षेत्रात राहूनही आपला आब कायम राखत साकारलेल्या भूमिकांमुळे तिने तो आधीच कमावला होता. ' मदर इंडिया ' ने तर तिची लोकप्रियता गगनाला नेऊन भिडवली होती. महिला वर्ग तिच्या प्रेमात पडला तो कायमचाच. समाजात नैतिकतेला मान असण्याच्या त्या काळात राज कपूरसमवेतच्या तिच्या संबंधांमुळेही तिची प्रतिमा यत्किंचितही डागाळली नव्हती.

नगिर्सच्या आयुष्यातलं नाट्य कोणाही लेखकाला, साहित्यिकाला भुरळ पाडणारं, आव्हान देणारं आहे. मात्र तरीही नगिर्सविषयीचं सर्वसमावेशक असं एकही पुस्तक असू नये, ही दु:खाची गोष्ट आहे. ही कमतरता जाणवण्यासारखीच आहे. पुण्याच्या प्रतीक प्रकाशनाने शशिकांत किणीकर लिखित ' नगिर्स ' हे पुस्तक अलीकडेच प्रकाशित केलंय. परंतु, हे पुस्तकही ही कमी पूर्णत: भरून काढण्यात असमर्थच ठरेल. नगिर्सचं सर्वसमावेशक चरित्र वाचल्याचा आनंद हे पुस्तक खचितच देत नाही. तिच्या अगदी आजीपासूनच्या कुटुंबाचा वेध पुस्तकात घेण्यात आलाय, हे खरं असलं तरी नगिर्स या व्यक्तीच्या तळाशी लेखक गेलेला नाही, असंच म्हणावं लागेल. ज्या व्यक्तीचा वेध घ्यायचा, त्याचं व्यक्तिमत्व संपूर्ण उपसून काढल्याशिवाय चरित्राला पूर्णत्वच येत नाही. कोणत्याही दजेर्दार चरित्राचं ते व्यवच्छेदक लक्षण आहे. नेमकं इथेच हे पुस्तक कमालीचं उणं पडतं.

नगिर्सची हिंदू आजी एका जमीनदाराची सून होता होता कोठ्यावरची प्रख्यात गायिका बनते, या सारख्या रोमहर्षक प्रसंगापासून खरं तर पुस्तकाची सुरुवात करून किणीकर पहिला डाव चांगला खेळतात. पुढील काही प्रकरणांत नगिर्सची आई जद्दनबाईचा ' गाणारीण ते अभिनेत्री ' हा प्रवास, नगिर्सचा सिनेसृष्टीतला प्रवास हे टप्पेही त्यांनी चांगले घेतले आहेत. पण राज कपूर प्रकरणापासून पुस्तकाच्या घसरणीला सुरुवात होते. राज कपूर आणि नगिर्स यांच्यातील संबंधांबाबत अत्यंत सहजसोपे निष्कर्ष काढून किणीकर मोकळे होतात. मानवी संबंधांसारख्या अत्यंत गुंतागुंतीच्या, क्लिष्ट बाबतीत हा सोपेपणा सहज न पचणारा तसेच न परवडणारा आहे. त्यात या दोन्ही व्यक्ती असामान्य प्रतिभेच्या, लोकप्रियतेच्या सवोर्च्च शिखरावर विराजमान झालेल्या, एकमेकांच्या संगतीने इतिहास घडवलेल्या! त्यांच्या बाबतीत तर त्यांच्याशी निगडीत प्रत्येक बाबीचा कसून वेध घेणे आवश्यकच नव्हे तर अपरिहार्य ठरते. तरीही किणीकर या सर्व भानगडीत न पडता नगिर्सच्या बाजूने झुकते माप देत एका फटक्यात राज कपूरला खलनायक ठरवून मोकळे होतात. मुळात लेखकाने हा निवाडा करणे योग्य की अयोग्य असा प्रश्न इथे उपस्थित होऊ शकतो. विशेषत: संबंधित दोन्ही व्यक्ती जिवंत नसताना तर लेखकाची जबाबदारी कितीतरी पटीने वाढते. पण आपले चरित्र राज कपूर भोवती नसून नगिर्सभोवती फिरते, या जाणिवेपोटी कदाचित त्यांनी नगिर्सला निदोर्षत्वाचे प्रमाणपत्र बहाल केले असावे.

राज कपूर प्रकरणात घसरलेल्या या पुस्तकाचा आलेख अखेरच्या काही प्रकरणांत काहीसा उंचावतो हे खरं असलं तरी हे ' डॅमेज कंट्रोल ' तितकसं कामी येत नाही.

नगिर्सविषयी अधिक माहिती मिळवण्यासाठी आणि त्या विषयीच्या अभ्यासात रस असलेल्यांसाठी हे पुस्तक पहिली पायरी ठरू शकेल. त्याउपर हे पुस्तक झेप घेऊ शकलेलं नाही.

चिंतामणी भिडे

नगिर्स: शशिकांत किणीकर, प्रतीक प्रकाशन, पुणे

पाने- 179, किंमत - 160 रु.

 
</text>
</doc>
