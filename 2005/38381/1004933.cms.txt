<doc>
<docno>1004933.cms.txt</docno>
<text>
 
महाराष्ट्र
शरद पवार सहकार मंत्री...
[ Saturday, January 29, 2005  09:24:35 pm]


म. टा. वृत्तसेवा

जालना : शरद पवार हे केंदीय कृषीमंत्री नव्हे तर सहकार मंत्री वाटतात ऊस उत्पादकांसाठी त्यांनी दिलेले तीनशे कोटी रुपये हे सहकारी साखर कारखान्यांना दिलेले आहेत. भाचे- पुतण्यांच्या ताब्यात हे कारखाने असल्याने पवारांना त्यांना सांभाळून घेणे भाग आहे, असा खोचक टोला शेतकरी संघटनेचे नेते खासदार शरद जोशी यांनी मारला.

शेतकरी संघटनेच्या अधिवेशनासाठी येथे आलेल्या जोशी यांनी शरद पवारांसह शिवसेनाप्रमुख बाळासाहेब ठाकरे यांच्यावर टीका केली. शेतकरी संघटना वाढणार आहे कारण केंदात शरद पवार यांच्यासारखे कृषीमंत्री आहेत. शेतकरी संघटनेत ते चांगले काम करू शकतील, असेही जोशी म्हणाले.

जैवतंत्रज्ञानावर आधारित सोयाबिनचे बियाणे आयात करण्याचा कृषीमंत्री पवार यांचा निर्णय चुकीचा आहे. तसेच धान्योत्पादन वाढावे यासाठी निर्यात थांबवण्याचा यापूवीर् अनेकवेळा फसलेला निर्णय पवार पुन्हा घेत आहेत, अशी टीकाही जोशी यांनी केली.

बाळासाहेब ठाकरे यांनी 1995 मध्ये दिलेल्या मोफत घरे व बेरोजगारांना नोकऱ्यांबाबतच्या आश्वासनांची पूर्तता झाली नसल्याने यंदा त्यांनी दिलेल्या शेतकऱ्यांच्या कर्जमाफीच्या आश्वासनावर मतदारांनी विश्वास ठेवला नाही, असे जोशी म्हणाले. कापूस व उसाच्या प्रश्ानत राजकीय पक्ष स्वत:च्याच डावपेचात अडकले आहेत, असेही ते म्हणाले.

 
</text>
</doc>
