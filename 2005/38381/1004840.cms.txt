<doc>
<docno>1004840.cms.txt</docno>
<text>
 
खास बात
आव्हान आहे पुन्हा चैतन्य निर्माण करण्याचं!
[ Saturday, January 29, 2005  07:47:20 pm]


मराठी रंगभूमीला शंभर वर्ष झाली तेव्हा एक ऐतिहासिक घटना घडली होती. मुंबई मराठी साहित्य संघाचे अध्वर्यू आणि नाट्यरसिक डॉ. अमृत नारायण भालेराव यांनी मराठी नाटकांचा शतसांवत्सरिक महोत्सव मरीनलाइन्सच्या ग्राऊंडवर भरवला होता. या महोत्सवासाठी डॉ. भालेरावांनी संगीत रंगभूमी, गद्य व्यावसायिक रंगभूमी, हौशी रंगभूमी, अमराठी भाषिक रंगभूमी अशा रंगभूमीच्या सर्व शाखांमधील नाटकवाल्यांना एकत्र केलं. त्यांच्यात चैतन्य फुंकलं आणि आठ दिवस नाटकांचा एक अभुतपूर्व धुरळा उडवून दिला. या महोत्सवात बालगंधर्व, केशवराव दाते, दुर्गाबाई खोटे, नानासाहेब फाटक, पृथ्वीराज कपूर असे तेज:पुंज तारे चमकले. वि. वा. शिरवाडकरांचं पहिलं नाटक या महोत्सवात झालं. अनंत काणेकरांचंही नाटक महोत्सवात झालं. या महोत्सवाने अनेकांना स्फूतीर् दिली. पेक्षकांना नाटकाची जादुई करामत नव्याने दाखवून दिली आणि पुन्हा एकदा मराठी मनावर रंगभूमीचं सार्मथ्य प्रस्थापित झालं.

त्याआधीची परिस्थिती काय होती ? बोलपटांच्या आगमनाने नाट्यसृष्टी झाकोळून गेली होती. या हलत्या-बोलत्या, चमत्कार वाटावा अशा नव्या माध्यमाचं गारूड लोकांवर पडलं होतं आणि त्यांना नाटकं बेचव वाटू लागली होती. संगीत नाटक मंडळ्या कर्जाच्या खाईत अडकल्या होत्या. नवं काही घडेनासं झालं होतं. मराठी नाटक मृतप्राय होत चाललं होतं. शिळ्याकढीलाच ऊत आणणं सुरू होतं. अशा मळभ आलेल्या वातावरणात डॉ. भालेरावांसारखा माणूस सुकाणू घेऊन हाती उभा राहिला. भालेराव हे काही नट, दिग्दर्शक वा नाटककार नव्हते. पण ते ददीर् रसिक आणि दष्टे आयोजक होते.

85 वं अखिल भारतीय मराठी नाट्यसंमेलन डोंबिवलीत सुरू असताना आज त्यांची याद येणं अपरिहार्य आहे. कारण आजही एका दष्ट्या डॉ. भालेरावांची गरज आहे. नाट्य संमेलन भरवणाऱ्या अ. भा. मराठी नाट्यपरिषदेचं हे शतसांवत्सरिक वर्ष आहे आणि परिस्थिती जवळपास 44 सालचीच आहे. तेव्हा बोलपट होता, आज टीव्ही आहे. त्याने नाटकवाल्यांच्यात घुसखोरी केलीय. नाटकाचा पारंपरिक प्रेक्षक तर त्याने पळवलाच, पण नाटकाचा नटवर्ग मोठ्या प्रमाणात आपल्याकडे वळवला. समोर दिसेल त्यात करमणूक घेण्याची आत्मतृप्त आणि ऐदी वृत्ती त्याने प्रेक्षकांना लावली आणि कल्पिताहूनही अद्भूत वास्तव दाखवून वास्तववादी समस्याप्रधान नाटकांचीही गोची करून टाकली. अशा स्थितीत जे कोणी नाटकं करत राहिले त्यांनी सपशेल नांगी टाकून सस्त्या मनोरंजनाचाच मार्ग अनुसरून रंगभूमीची उरली सुरली पत ही घालवून टाकली. बेबंद, दिशाहीन, भरकटलेल्या या अवस्थेत केवळ नाटकांच्या बुकिंगची बोंबाबोंब झाली, म्हणून अरण्यरुदन करण्यात हशील नाही. एकदा खऱ्या अमिताभला आणि मग गरिबांच्या अमिताभला बोलवून संमेलनस्थळी अपूर्व झुंबड उडवून त्यातच दंग होण्यातही अर्थ नाही. इव्हेण्ट तर झालाच. तो काल झाला आणि आजही होईल, पण तिकडे संमेलनाच्या मांडवात उधाणलेला प्रेक्षक नाट्यगृहावर फिरकायचा नाही. संमेलनाचे काही भले फायदेही असतातच. दोन दिवस एक धुंद वातावरण तयार होतं. शेकडो कार्यकतेर् एका ध्येयासाठी झटून काम करतात. हजारो लोक लग्नात मिरवावं तसं दोन दिवस मिरवतात आणि स्नेहसंमेलनाचा एक वेगळा आनंद मिळवतात. कलावंत तृप्त होतात, वगैरे वगैरे, डोंबिवली संमेलनानं आणखी एक गोष्ट साध्य केली, ती म्हणजे कल्याण आणि डोंबिवलीत जो सांस्कृतिक अंतराय होता तो मिटवला. डोंबिवली आणि कल्याण या दोन्ही ठिकाणी संमेलनाचे कार्यक्रम झाले, आणि ही लगतची शहरं एरवी केवळ प्रशासकीय नकाशावरच एकत्र दिसायची ती मनानेही एकत्र आली.

तरीही प्रश्ान् उरतो की याच्यापलीकडे नाट्यचळवळीच्या दृष्टीने संमेलनाने काय साधलं ? वास्तविक संमेलनासारखी कोणतीही एक घटना आजच्या दिवसात चमत्कार घडवेल अशी आशा बाळगणं भाबडेपणाचं ठरेल. पण यानिमित्ताने परिस्थिती बदलण्याच्या दिशेने किमान पाऊल उचलायला सुरुवात तरी होऊ द्या! विद्यमान संमेलनाध्यक्ष सुरेख खरे यांनी सध्याच्या बिकट परिस्थितीचा आपल्या भाषणात परामर्श घेतला आहे आणि त्यावर उपाय म्हणून काही मार्ग सांगितले आहेत. त्यापैकी त्यांनी सुचवलेली एक योजना खुद्द नाट्यपरिषदेनेच राबवायची आहे. परिषदेच्या महाराष्ट्रात आणि बाहेरगावी एकूण 43 शाखा आहेत. या शाखांनी स्थानिक जिल्हा-तालुका पातळीवर रसिक मंडळ स्थापन करावं आणि सभासद योजना तालुका पातळीवर रसिक मंडळ स्थापन करावं आणि सभासद योजना राबवावी, असं खरे म्हणतात. 800 सभासद गोळा झाले तर त्यांना वर्षभरात 10 उत्तम नाटकं दाखवता येऊन काही रक्कम परिषदेच्या शाखेकडेही जमा होईल. अगदी हेच नव्हे तरी अशा धतीर्चे विचार यापूवीर्ही काहींनी मांडले होते. खरेंनी योग्य वेळी त्याची फेरमांडणी करून उच्चार केला आहे.

पण आता प्रश्ान् एवढाच आहे की वर्षभरात 10 उत्तम नाटकं तयार होतील का ? जी आहेत त्यातलीच लोकांना दाखवली तर सभासद योजनेला गळती लागेल, हे नक्की. 25 वर्षांपूवीर्च्या रंगभूमीचं बहुविध अंगांनी लखलखणारं दर्शन घडायचं असेल आणि खरोखरीच कसदार नाटकं तयार होऊन ती लोकांसमोर सादर करायची असतील तर आधी तशी भूमी तयार केली पाहिजे. त्या दृष्टीने जमिनीची मशागत केली पाहिजे. कारण आज उत्तम नाटक, उत्तम संहिता म्हणजे काय या बाबतच गोंधळ आहेत. गंभीर, समस्याप्रधान नाटकं न करण्याची निर्मात्यांची मनोभूमिका तयार झालेली आहे. सामान्य गोष्टीला उत्तम ठरवायचा हा काळ आहे. अशावेळी नाट्य परिषदेने केवळ नाट्यसंमेलन यशस्वी होण्यावर आणि नाट्यसंकुलनाच्या पूर्ततेवर समाधान न मानता काही पलीकडच्या गोष्टी कराव्या लागतील. नाट्यसृष्टीतली कलदार, बुजूर्ग नावं हेरून त्यांच्याकडे या योजनेचं पालकत्व द्यावं लागेल. या बुजूर्गांनी नवी आणि उत्तम बियाणी हेरून ती पेरावीत. राज्यातल्या सर्व भागांतून उत्तम संहिता मागवून, त्यावर संस्कार घडवून त्यांच्या उत्तम रंगसंहिता तयार झाल्यावर दहा निर्मात्यांकडे त्या नाट्य निमिर्तीची जबाबदारी सोपवावी. उत्तम ( नाववाला असेलच असं नाही) नटसंच निवडून या नाटकांचे महोत्सवाच्या स्वरूपात राज्यभर प्रयोग करावेत. यासाठी खरे म्हणतात त्याप्रमाणे रसिक मंडळ तयार करावं आणि त्यांनी उत्तम नाटकांची हमी प्रेक्षक सदस्यांना द्यावी. या गोष्टीच्या तयारीसाठी पुरेसा वेळ देऊन पुढे वर्षभर यापद्धतीने उत्तम नाटकं सर्वत्र पोचावीत यातूनच खऱ्या करमणुकीचा, कलानुभवाचा आणि रंगमंचाच्या सार्मथ्याचा साक्षात्कार दुरावलेल्या रसिकांना होऊ शकेल.

मोहन जोशी, या नाट्यसंमेलनाच्या निमित्तानं हे आव्हान स्वीकाराल का ?

जयंत पवार

 
</text>
</doc>
