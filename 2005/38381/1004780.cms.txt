<doc>
<docno>1004780.cms.txt</docno>
<text>
 
संवाद
श्रीमंत केदारपंत!
[ Saturday, January 29, 2005  05:59:51 pm]


... साहेबांनी मातोश्रीवर बोलावलं. मी आणि बेला, दोघं गेलो. साहेबांनी सगळे तपशील घेतले आणि जाताना टेबलावरच्या करंड्यातलं कुंकू लावून घ्यायला बेलाला सांगितलं. (माँसाहेब नुकत्याच वारल्या होत्या). आणि... सहा दिवसांत हिरानंदानीमध्ये ही जागा मिळाली...

मी लहानपणी आजोबांकडे (शाहीर साबळ्यांकडे) वाढलो. लग्न झाल्यावर दोन वर्षांनी लक्षात आलं की, फक्त जागा अपुरी पडतेय म्हणून नव्हे, तर स्वत:च्या अस्तित्वासाठी आपल्याला वेगळी जागा घेणं गरजेचं आहे. कुठलाही वाद नव्हता, संघर्ष नव्हता... पण त्या क्षणी वाटलं की, आपलं स्वत:चं छप्पर हवं गड्या! अत्यंत गोडीगुलाबीने मी आणि बेला वेगळे झालो. परळला दोन वर्षं होतो. सनाचा जन्म तिथलाच. नंतर गोरेगावला ; पण विंचवाच्या पाठीवरचं बिऱ्हाड. याच सुमारास बाळासाहेब ठाकरे यांच्या समोर माझं नाटक झालं. ' मामिर्क ' चा वर्धापनदिन होता. माझी जागेची व्यथा साहेबांना सांगितली. त्यांच्या खास स्टाइलमध्ये त्यांनी चक्र फिरवली आणि पुढच्या 10 टक्के कोट्यात जागा मिळाली... पण जागा अलॉट झाली मामाला - देवदत्त साबळेला. साहेबांना वाटलं, मी शाहिरांचाच मुलगा किंवा मुलाचा मुलगा. असो... परत पुढच्या वषीर् तशाच वर्धापनदिनाला पुन्हा साहेब भेटले... त्यांनी जागेसंबंधी विचारलं... मी चाचरत झालेला झोल कथला. साहेबांनी मातोश्रीवर बोलावलं. मी आणि बेला, दोघं गेलो. साहेबांनी सगळे तपशील घेतले आणि जाताना टेबलावरच्या करंड्यातलं कुंकू लावून घ्यायला बेलाला सांगितलं (माँसाहेब नुकत्याच वारल्या होत्या). आणि सहा दिवसांत हिरानंदानीमध्ये ही जागा मिळाली. खोटं सांगत नाही ; पण जाता-येता हा विभाग नजरेला पडायचा. लालबाग-परळमध्ये वाढलेल्या मला जाम आकर्षण होतं इथलं. मी जबरदस्त खूष झालो. पहिल्यांदा जेव्हा प्रवेश केला ना, तेव्हा वाटलं , ' बापरे केवढी मोठ्ठी आहे जागा...! ' या इमारतीत बहुतांशी कलाकारच राहतात. आमच्याच क्षेत्रातले. म्हणून लग्गेच आपुलकी वाटली.

हे घर माझ्या आणि बेलाच्या कष्टावर उभं राह्यलंय. प्रत्येक वस्तूमागे आमच्या काहीना काही आठवणी आहेत. आपल्या मराठी लोकांचं हे वैशिष्ट्य असतं बरं का. आपण घराला कुटुंबाचा सदस्य म्हणूनच ट्रीट करतो. शोकेस म्हणून नव्हे. त्या वास्तूबद्दल आपल्या मनात एक सॉफ्ट कॉर्नर असतोच असतो. तर सांगायचं काय, की घर मिळालं. आता सजवायचं काम. राजन भिसेवर जबाबदारी टाकली. आम्ही सजावट करताना आमच्या ' सना ' ला केंदबिंदू ठेवलं होतं. तिच्या आवडीनिवडी, तिला लागणारी स्पेस या साऱ्याचा विचार आम्ही प्रामुख्याने केला. तुटपुंज्या बजेटमुळे मी फक्त हॉलमध्येच मार्बल लावलाय. आम्हाला लख्ख उजेड आवडतो. म्हणून भिंतींना फिकट रंगाचा वॉलपेपर वापरलाय. रंगकमीर् असलो, तरी घरात मला ते मंद उजेड, सांद संगीत असलं काही आवडत नाही. उगाचच बारमध्ये गेल्यासारखं वाटतं. मला लख्ख उजेड देणाऱ्या ट्यूबलाइट्स आवडतात. त्याच वापरल्यात. किचन छोटं आहे. पण आम्हा तिघांच्या गरजेसाठी पुरं पडलं. आमची बेडरूम आमची कमी आणि सनाची जास्त वाटते. बेडरूम छोटी असल्याने राजनने भिंतीत उभा राहणारा फोल्डिंग बेड केलाय. म्हणून तशी मोकळी जागा मिळते. मला खूप कलाकुसरीच्या वस्तू, पेंटिंग्ज इत्यादी जमवून ते स्त्रद्बह्यश्चद्यड्ड 4 करण्याचा छंद नाही. हॉलमध्ये एका बाजूला वॉल युनिट आहे. माझी काही सिलेक्टेड मेडल्स/ट्रॉफीज आणि सनाच्या बाबीर्ज तिथे आहेत, बस्स. आमच्या घराच्या इंटिरिअरची माहिती संपली. आणि हो... स्वामी समर्थांवर माझी नितांत श्रद्धा असल्याने त्यांचं एक मोठं चित्र हॉलमध्ये आहे. रात्री-बेरात्री घरी आलो की, त्यांची सोबत वाटते.

माझं घर हिरानंदानीत असूनही, खूप लॅव्हिश म्हणता येईल असं नाही. ते तसं करावं असं कधीच वाटलं नाही. ही वास्तू आहे... शोकेस नाही, हे मी विसरू शकत नाही. घेताना मोठ्ठं वाटलेलं घर, आता थोडंसं लहानच पडतंय ; पण बदलायचा विचार अजून तरी नाही. या वास्तूत माझ्या करियरचा आलेख उंचावलाय... त्यामुळे इथून जाण्याचा विचार फार गंभीरपणे घेत नाही. मी इथे खरंच खूप खूष आहे. नाट्य/चित्रपट वर्तुळात असलो तरी खूप पाटर््या करणं, पाटर््या देणं हा माझा पिंड नव्हे. काम आटोपलं की, कुठल्याही शहाण्या नवऱ्यासारखा मी घरी येतो. वेळेत आलो तर आम्हा तिघांची अंगतपंगत हॉलमध्ये बसते. सनाला भरवणं आणि तिची बडबड ऐकणं हे माझं परमोच्च सुख... बरेचदा सना दमून माझ्याच मांडीवर पेंगुळते... मी अलगद तिचे हात, तोंड धुतो... आणि तिला झोपवतो. पांघरूण घालून वळताना कळतं की, तिच्या बाळमुठीने माझा शर्ट गच्च पकडलाय... माझ्या घराचंही असंच आहे. माझ्या सगळ्या भावविश्वात ते आहे... इथे मी असतो तो सनाचा बाबा आणि बेलाचा नवरा म्हणून! यादृष्टीने मी श्ाीमंत आहे...! तृप्त आहे!

केदार शिंदे

( शब्दांकन : शुभा प्रभू-साटम)

 
</text>
</doc>
