<doc>
<docno>1004939.cms.txt</docno>
<text>
 
महाराष्ट्र
दोष देण्याने काहीही निष्पन्न होणार नाही
[ Saturday, January 29, 2005  09:26:12 pm]


नंदकुमार ढवळीकर

वाई : मांढरदेवमध्ये झालेली चेंगराचेंगरी दुदैर्वी असून कोणाला दोष लावायचा असेल, तर त्यातून काही निष्पन्न होत नाही. न्यायालयीन चौकशीत या घटनेमागचे कारण समोर येईलच. तोपर्यंत राजकीय नेते, देवस्थानचे विश्वस्त, कार्यकतेर् यांना दोष द्यावयास नको, असे केंदीय गृहमंत्री शिवराज पाटील यांनी सांगितले.

मांढरदेव येथील काळूबाईचे दर्शन घेऊन त्यांनी दुर्घटनास्थळाची पाहणी केली व ग्रामस्थांच्या भावना जाणून घेतल्या. त्यानंतर वाई येथे बोलताना त्यांनी चौकशी पूर्ण होईपर्यंत संयम राखण्याचा सल्ला दिला.

जेव्हा एखाद्या घटनेची न्यायालयीन चौकशी होणार असते, त्यावेळी घटनेचे संदर्भ बघावे लागतात. मुख्यमंत्री विलासराव देशमुख यांनी मागणी न करता न्यायालयीन चौकशीचा निर्णय घेतला आहे. घटना घडली त्याच दिवशी मुख्यमंत्र्यांनी घटनास्थळी भेट दिलेली आहे. न्यायालयीन चौकशीचे महत्त्व कमी होता कामा नये, म्हणून मी या घटनेवर आपले मत व्यक्त करणार नाही. त्यामुळे या घटनेमागे घातपात असेल, असा दोष लावू नये ', असे एका प्रश्ानला उत्तर देताना त्यांनी स्पष्ट केले.

मृतांची संख्या जास्त असल्याने आपणही प्रत्यक्ष पाहणी करावी आणि केंद सरकारतफेर् अधिक मदत देण्याचा प्रयत्न करावा, असे पंतप्रधान डॉ. मनमोहनसिंग व काँग्रेस अध्यक्ष सोनिया गांधी यांनी सांगितले आहे.

या ठिकाणी सहज पोहोचण्यासाठी आणि देवीचे दर्शन घेऊन बिनदिक्कत परतण्यासाठी कोणत्या सुधारणा करावयास हव्यात, यासाठी देवस्थान ट्रस्टचे सदस्य काम पाहत आहेत. महाराष्ट्र राज्य आणि केंद सरकारच्या पर्यटन खात्याद्वारे कशी मदत करता येईल, याचा विचार करू, असे पाटील यांनी सांगितले.

तसेच मृत्युमुखी पडलेल्यांच्या कुटंुबियांना राज्य सरकार व केंद सरकारतफेर् करण्यात आलेल्या आथिर्क मदतीशिवाय काही मदत देता येईल काय, याचा विचार चालू आहे. ज्यांची दुकाने होती, त्यांचा काहीच दोष नव्हता, त्यांचे पंचनामे राज्य सरकारचे अधिकारी करतील आणि त्यांना काय मदत द्यावयाची ते ठरवतील, असे पाटील म्हणाले.

शिवराज पाटील हेलिकॉप्टरने वाई येथे आले. तेथून मोटारकारने ते मांढरदेवीला आले. वाई येथे त्यांनी मिशन हॉस्पिटलमध्ये जाऊन रुग्णांची भेट घेतली. त्यांच्यासह राज्यातील अनेक मंत्री व अधिकारी होते.

 
</text>
</doc>
