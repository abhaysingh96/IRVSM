<doc>
<docno>1004788.cms.txt</docno>
<text>
 
संवाद
सभ्य ऑलिंपिक...
[ Saturday, January 29, 2005  06:07:31 pm]


पुढचे म्हणजे 2008 चे ऑलिंपिक चीनमध्ये बीजिंगला होत आहे. या स्पर्धा भरवायच्या हा काही खाऊ नव्हे. यासाठी स्टेडियम्स व अन्य यंत्नणा आवश्यक असते. दहा हजार खेळाडूंची राहण्याची, त्यांच्या नेआणीची, स्पर्धा वेगवेगळ्या ठिकाणी परंतु वेळेवर भरविण्याची गरज असते. आयोजकांमध्ये शिस्त असेल तरच हे उपयोगी ठरते, हे जितके खरे तितकेच सामान्य नागरिकांमध्येही शिस्त असायला लागते हेही महत्त्वाचे आहे. स्पर्धांच्या निमित्ताने हजारोंच्या संख्येने परदेशातून माणसे देशात येत असतात. त्यांचे वास्तव्य सुखाचे व्हावे यासाठी नागरिकांनी खबरदारी घेणे आवश्यक असते. या क्रीडा पर्यटकांशी नीट वागले तरच देशाची कीतीर् सर्वदूर पसरते आणि ज्याला माऊथ पब्लिसिटी म्हणतात, ती होऊन भविष्यकाळात पर्यटन व्यवसाय भरभराटीला येऊ शकतो. याची जाण चीनला असल्याने बीजिंगमधील सुमारे सव्वा कोटी नागरिकांना विशेष प्रशिक्षण देण्यात येणार आहे. तरुणवर्ग आणि टॅक्सीड्रायव्हर या दोन गटांना लक्ष्य करण्यात येणार आहे. परदेशी पाहुण्यांशी कसे वागावे, त्यांना मदत कशी करावी याचे धडे त्यांना देण्यात येत आहेत. जे परदेशी संघ सरावासाठी किंवा सामन्यांसाठी चीनमध्ये येतील त्या सर्वांना समान वागणूक देण्याच्या सूचनाही देण्यात आल्या आहेत. म्हणजेच अमेरिकेसारखा एखादा बलवान देश आला तर त्यांचे कौतुक करायचे आणि त्याचवेळी पदकतालिकेतल्या शेवटच्या क्रमांकाच्या देशाचे खेळाडू आले तर त्यांना कमी लेखायचे वा त्यांची टर उडवायची असे होता कामा नये. खरे म्हणजे या गोष्टी शिकवायला लागता कामा नयेत. परंंतु, तरीही याचे पद्धतशीर प्रशिक्षण आवश्यक आहे, असे चीनला वाटते. वर्गातले हे प्रशिक्षण रस्त्यावर किती उपयोगी पडते हे कळायला मात्न आपल्याला आणखी तीन वषेर् थांबायला लागेल.

अशोक पानवलकर

 
</text>
</doc>
