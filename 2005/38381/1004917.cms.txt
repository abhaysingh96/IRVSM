<doc>
<docno>1004917.cms.txt</docno>
<text>
 
देश-विदेश
हरयाणात सत्ता द्या;मायावतींचे आवाहन
[ Saturday, January 29, 2005  09:11:07 pm]


वृत्तसंस्था

सोनपत : जातीच्या राजकारणात आम्ही कधीच नव्हतो. बहुजन समाजवादी पक्षाने कायम लोकहिताचाच विचार केला, तेव्हा मतदारांनी आम्हांला सत्तेवर येण्याची संधी द्यावी, असे आवाहन पक्षप्रमुख मायावती यांनी सभेत केले. गणौर येथे शुक्रवारी झालेल्या जाहीर सभेत बोलताना मायावतींनी दलित व मागासवगीर्यांचा सर्वांगीण विकास करण्याचे सार्मथ्य फक्त बसपतच असल्याचा दावा केला.

संयुक्त पुरोगामी आघाडीचे सरकार आल्यावर लगेचच जीवनावश्यक वस्तूंच्या किंमती भडकल्या. त्यामुळे समाजातल्या प्रत्येक स्तरावरचा माणूस भरडला जातोय. अशा वातावरणात हरयाणामध्ये स्वच्छ आणि पारदर्शक सरकार आम्ही देऊ शकतो. सत्तेवर आल्यास पाच वर्षांत आपण राज्याचा संपूर्ण चेहरामोहरा बदलून टाकू, असे आश्वासन त्यांनी दिले.

 
</text>
</doc>
