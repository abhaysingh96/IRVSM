<doc>
<docno>1004952.cms.txt</docno>
<text>
 
महामुंबई
हिरेचोर कामगारास अटक
[ Saturday, January 29, 2005  09:33:44 pm]


म. टा. प्रतिनिधी

मुंबई : मालाड येथील हिराबाजारातील जयेश पटेल यांच्या कारखान्यातून सुमारे सात लाख रुपये किमतीचे हिरे चोरणाऱ्या त्यांच्याच कारखान्यातील कारागिरास पोलिसांनी शनिवारी अटक केली.

पटेल यांच्या कारखान्यात हिऱ्याला पैलू पाडण्याचे काम करणारा अमित पजापती ( 22) याने गुरुवार , 27 जानेवारी रोजी रात्री साडेनऊ वाजता पटेल यांना दूरध्वनी केला. डॉक्टरांकडे जाण्याचे कारण सांगून, कारखान्यास बाहेरून लावण्यात येणाऱ्या कुलुपाची चावी त्यांच्याकडे मागितली. त्यांनीही विश्वासाने चावी दिली. दुसऱ्या दिवशी सकाळी प्रजापती याने कारखान्यात चोरी झाल्याचे पटेल यांना सांगितले. सात लाख रुपये किमतीचे 29 हिरे चोरीस गेले होते. पोलिसांना प्रारंभी प्रजापतीचा संशय आला नाही. पण त्यानेच कुलुप कापून चोरी केली होती आणि घरफोडी झाल्याचा देखावा निर्माण केला होता. पोलिसी खाक्या दाखविल्यानंतर ही बाब स्पष्ट झाली.

मालाड पूवेर्कडील रहेजा टाउनशिपच्या मोकळ्या मैदानात त्याने पुरलेले हिरे पोलिसांनी जप्त केले. सहायक पोलिस आयुक्त दिनकर वाघ, वरिष्ठ पोलिस निरीक्षक तेजसिंग चव्हाण यांच्या मार्गदर्शनाखाली सावंत, पाडवी, साबळे, पाटील, सराटे, तरटे, गवळी व जाधव यांनी या चोरीचा छडा लावला.

अल्पवयीन मुलीवर बलात्कार

12 वर्षांच्या मुलीवर बलात्कार करणाऱ्या लालटू मंडल ( 19) व औजवल संतोनी फ्रान्सिस ( 22) यांना भायखळा पोलिसांनी अटक केली. रे रोड पुलाखाली एकाच परिसरात हे दोघे राहतात. या दोघांनी मुलीला पळवून नेऊन तिच्यावर रे रोड येथील सुलभ शौचालयात बलात्कार केला.

 
</text>
</doc>
