<doc>
<docno>1005005.cms.txt</docno>
<text>
 
महाराष्ट्र
बदलत्या संकल्पनांचा वेध नव्या नाटककारांनी घ्यावा
[ Saturday, January 29, 2005  10:44:29 pm]


रसिकहो,

डोंबिवलीत होत असलेल्या 85 व्या अ. भा. मराठी नाट्य संमेलनाच्या अध्यक्षपदी माझी निवड केलीत हा माझ्या आयुष्यातला मला मिळालेला सवोर्च्च सन्मान आहे असं मी मानतो. हा मान मला नाट्य परिषदेच्या शताब्दी वर्षात मिळत आहे.

1842 साली विष्णुदास भाव्यांपासून सुरू झालेली मराठी रंगभूमी अनेक वळणं घेत, अनेक चढउतार पहात आज या टप्प्यावर येऊन पोहोचली आहे. इतिहासाचे नुसते गोडवे गाण्यात आपण धन्यता मानायची का ? वर्तमान जगत असताना भविष्याचा वेध घ्यायला मला आवडतं.

मराठी रंगभूमीचा मुख्य प्रवाह, व्यावसायिक नाटक, त्याचं आजचं चित्र कसं आहे ? दुदैर्वानं ते उत्साहवर्धक तर नाहीच. उलट अधिकांश चिंताजनकच आहे. थिएटरची वाढलेली भाडी, वर्तमानपत्रांतल्या जाहिरातींचे न परवडणारे दर, वाढता प्रयोगखर्च आणि जमाखर्चाची तोंडमिळवणी करण्यासाठी ज्यावर अवलंबून रहायचं त्या बुकिंगच्या नावानं अक्षरश: ठणठणाट. या समस्या कमी आहेत म्हणून की काय त्यात भर म्हणून गंभीर, हेतूप्रधान नाटकांना प्रेक्षकांचा अत्यल्प प्रतिसाद. रंगभूमीवर आलेली तथाकथित विनोदी नाटकांची लाट आणि काही निर्मात्यांना कलावंत मालिकांत व्यस्त असल्यामुळे तारखा जुळवण्यात येणाऱ्या अडचणी आणि या साऱ्याचा एकत्रित परिणाम म्हणजे प्रचंड तोट्यात चाललेला व्यवसाय.

आज मुळात दजेर्दार नाटकांच्या संहितांचं दुभिर्क्ष आहे. प्रस्थापित लेखकांकडून होणारा पुरवठा जवळजवळ थांबला आहे. वेगवेगळ्या स्पर्धांतून शेकडो नवीन एकांकिका रंगमंचावर येत आहेत. त्यात अनेक एकांकिका आशय, रचना, संवादनशैली या दृष्टीनं लक्षवेधक असतात. या एकांकिका लेखकांत मला उद्याचे नाटककार दिसतात. फक्त त्यांना घडवायला हवं. परिषदेच्या शाखांच्या सहकार्यानं जास्तीत जास्त नाट्यलेखन मार्गदर्शन कार्यशाळा भरवण्यासाठी मी जातीनं प्रयत्न करणार आहे.

प्रेक्षकांना रंगभूमीकडे वळवण्यासाठी काय करायला हवं याचाही गंभीरपणे विचार करायला हवा. बाहेरगावीही दजेर्दार नाटकांचे जास्त प्रयोग व्हावेत आणि ते प्रेक्षकांना परवडणाऱ्या दरांत पहाता यावेत यासाठी मी एक योजना सुचवीत आहे. त्यानुसार नाट्यपरिषेदच्या शाखेनं रसिक मंडळ स्थापन करावं. या मंडळाच्या सभासदत्वाची वाषिर्क वर्गणी दोन वर्गात विभागावी. या वर्गणीत सभासदांना वर्षभरात आठ व्यावसायिक नाटकं, एक संगीत नाटक आणि इक प्रायोगिक नाटक दाखवलं जावं. म्हणजेच अ वर्गातील सभासदांना प्रत्येकी रु. 80 प्रमाणे आणि ब वर्गातील सभासदांना प्रत्येकी रु. 40 या परवडणाऱ्या दरांत 10 नाटकं पाहता येतील. अ वर्गाचे 500 सभासद आणि ब वर्गाचे 300 सभासद असल्यास परिषदेला वाषिर्क उत्पन्न दीड लाखाच्यावर मिळू शकेल.

आपली संगीत रंगभूमीची उज्ज्वल परंपरा नष्ट होणार की काय या चिंतेनं पण परंपरा जोपासणं म्हणजे काय ? बदललेली जीवनशैली, बदललेलं समाजजीवन, बदलती अभिरुची या परिस्थितीत आजच्या लेखकांनी सौभद, मानापमानसारखी नाटकं लिहिणं आणि रंगमंचावर आणणं म्हणजे परंपरा जोपासणं नव्हे. कलेच्या क्षेत्रात परिवर्तन अटळ असतं. संकल्पना सतत बदलत असतात.

संगीत रंगभूमीसारखं प्रायोगिक रंगभूमीचंही आजचं चित्र फारसं उत्साहवर्धक नाही असं मला वाटतं. स्वातंत्र्योत्तर काळात प्रायोगिक रंगभूमीचा उदय झाल्यावर प्रारंभी ज्या वेगाने आणि भिन्न दिशांनी तिचा विस्तार झाला त्यानं प्रायोगिक रंगभूमीविषयी खूप अपेक्षा निर्माण केल्या. पुढच्या काळात मात्र या अपेक्षा पूर्ण होऊ शकल्या नाहीत. मधल्या काळात नाटकातली प्रायोगिकता हरवली आणि उरलं ते प्रायोगिकतेचं खोटं नाटक. पण नंतर हळूहळू प्रायोगिक रंगभूमी त्यातून सावरली गेली. आज. चं. प्र. देशपांडे, गो. पु. देशपांडे, संदेश कुळकणीर्, तुषार भदे, चंदशेखर फणसळकर, राजीव नाईक, मकरंद साठे, चेतन दातार इत्यादी मंडळी निष्ठेनं आणि स्वतंत्र विचारानं नवीन वाटा शोधायचा प्रयत्न करीत आहेत. ही वृत्ती वाढीला लागली तर प्रायोगिक चळवळ पुन्हा बहरेल.

बालरंगभूमी ही आता चळवळ राहिली नसून तो एक किफायतशीर धंदा झाला आहे. वयोगटाप्रमाणे, बालनाट्यांच्या संहिता लिहिल्या गेल्या तरच दिशाहीन बालरंगभूमीला दिशा मिळणे शक्य आहे. शालेय रंगभूमी ही बालरंगभूमीहूून एका महत्त्वाच्या बाबतीत वेगळी आहे. विद्यार्थ्यांत अभिनयाची आवड निर्माण करणे आणि नाटकाकडे त्यांना आकषिर्त करणं असं दुहेरी महत्त्वाचं कार्य शालेय रंगभूमी करते. माझी शासनाला सूचना आहे की, शालेय रंगभूमीचं महत्त्व लक्षात घेऊन शालेय अभ्यासक्रमात शारीरिक शिक्षणासारखाच नाट्य प्रशिक्षणाचा अंतर्भाव करावा आणि प्रत्येक शाळेत नाट्य प्रशिक्षकाची जागा ठेवावी.

दलित रंगभूमी हा प्रवाह किंवा ही संकल्पना गेल्या दहा- बारा वर्षातली. विदोह आणि वेदना या तिच्या प्रेरणा. सुरुवातीची आक्रमकता आणि आवेग आता कमी झाला आहे. दलित रंगभूमीचे नाटककार जास्त अंतर्मुख होत आहेत ही स्वागतार्ह घटना आहे.

अभिनय कार्यशाळा या नावाखाली धंदा करणारी काही मंडळी या क्षेत्रात शिरली आहेत. सिरिअलमध्ये काम मिळवून देण्याचं आमिष दाखवून, भरमसाठ फी घेऊन या तथाकथित कार्यशाळा भरवल्या जातात. त्यांना धड अभ्यासक्रमही नसतो. मार्गदर्शकांना आवश्यक ज्ञान आणि अधिकार नसतो. आणि शेवटी निराशा पदरी पडते. मुलांचे पालक आणि तरुण मुलं अशा प्रलोभनांना बळी पडतात, त्यांच्यासाठी हा धोक्याचा इशारा. या अभिनय शिबिरांना नाट्यपरिषदेची मान्यता हवी.

त्याचे निकष कोणते याची सविस्तर योजना मी नाट्यपरिषदेकडे पाठवीत आहे.

 
</text>
</doc>
