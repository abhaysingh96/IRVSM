<doc>
<docno>1004973.cms.txt</docno>
<text>
 
क्रीडा
सह्यादी, परांजपेला दुहेरी मुकुट
[ Saturday, January 29, 2005  09:47:44 pm]


मुंबई : सह्यादी व परांजपे संघांनी मुंबई उपनगर निवड चाचणीत खो खो स्पधेर्त दुहेरी मुकुट पटकावले. मुलांमध्ये सह्यादीने परागचा 24-7 असा पराभव करताना त्यांच्या नचिकेत जाधव- 2.30 मि., नयन थळे- 2.30, 3 गडी, प्रणय राऊळ - 3.40, 4 गडी. दत्तात्रय कदम- 3 गडी यांनी अष्टपैलू खेळ केला. परागचे अजिंक्य भाटकर व स्वप्नील मोरे यांची कामगिरी लक्षणीय झाली.

मुलींच्या गटांत परांजपेने सुभाषचा 17- 15 असा पराभव केला. परांजपेच्या मयुरी पेडणेकर- 2.20 व 6 गडी हिने सुरेख खेळ केला. सुभाषच्या शिल्पा जाधवने- 5 मिनिटे व 3.30 मि. पळतीचा खेळ करताना 8 गडीही टिपले, मात्र तिला आपल्या संघाचा पराभव काही टाळता आला नाही.

सब ज्युनियर मुलांमध्ये सह्यादीने परांजपेचा 11-6 असा 1 डाव 9 गुणांनी पराभव करून विजेतेपद पटकावले. सह्यादीच्या नरेश बने- 5 गडी, विष्णू मांजरेकर- 3 मि. व 2 गडी, सुशांत चव्हाण- 3 व 2.30 मि., मंदार नानीवडेकर- 2.30 मि. यांनी चमकदार खेळ केला. परांजपेचा रमल मोरे एकाकी लढला. सब ज्युनियर मुलींच्या अंतिम फेरीत परांजपेने सह्यादीचा 13-3 असा पराभव केला. परांजपेच्या अप्रिर्ता धारळकर- 2 मि., पूजा परब- 2.30 मि. व 2 गडी, भाग्यश्री गोरुळे- 3.50, 4.30 मि. व 3 गडी यांनी चमक दाखवली.

 
</text>
</doc>
