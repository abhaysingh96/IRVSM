<doc>
<docno>1005011.cms.txt</docno>
<text>
 
देश-विदेश
नायडूंच्या हेलिकॉप्टरचे इमर्जन्सी लँडिंग
[ Saturday, January 29, 2005  11:10:38 pm]


वृत्तसंस्था

नवी दिल्ली : झारखंडमध्ये प्रचारदौऱ्यावर निघालेले भारतीय जनता पक्षाचे माजी अध्यक्ष वेंकय्या नायडू यांचे हेलिकॉप्टर इंधन संपल्यामुळे शनिवारी बिहारमधील गया जिल्ह्यात तातडीने उतरवावे लागले. हेलिकॉप्टर सोडून नायडू पुढे रवाना झाल्यानंतर पायलटला संशयित नक्षलवाद्यांनी मारहाण केली आणि नंतर हेलिकॉप्टर पेट्रोल बाँब टाकून पेटवून दिले. त्यावर, बिहारमध्ये विरोधी पक्षांच्या नेत्यांना पुरेसे संरक्षण दिले जात नसल्याची तक्रार भाजपने केली.

गया जिल्ह्यात ज्या गावात हेलिकॉप्टर उतरवावे लागले, तेथे नक्षलवाद्यांचा मोठा प्रभाव आहे. या भागातून नायडूंना कोणत्याही संरक्षणाविना मोटारसायकलवरून मागे बसून 13 किलोमीटर प्रवास करावा लागला, असा संताप भाजप नेत्यांनी व्यक्त केला.

 
</text>
</doc>
