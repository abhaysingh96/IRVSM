<doc>
<docno>1004970.cms.txt</docno>
<text>
 
क्रीडा
अमरहिंद क्रीडा मंडळ अजिंक्य
[ Saturday, January 29, 2005  09:47:14 pm]


मुंबई : रामसेवक क्रीडा मंडळाच्यावतीने व मुंबई शहर कबड्डी असोसिएशनच्या मान्यतेने चिंचपोकळीच्या सुभाष मैदानात आयोजित केलेल्या यशोदा रामचंद हरचांदे स्मृतिचषक महिला गट कबड्डी स्पधेर्च्या अंतिम फेरीतील चुरशीच्या सामन्यात दादरच्या अमरहिंद मंडळाने सात रस्त्याच्या अंकूर स्पोटर्सचा 42-40 गुणांनी पराभव करून विजेतेपदाचा मान मिळविला.

मध्यंतरपर्यंतच्या सामन्यांत चांगला खेळ करून 4 गुणांनी आघाडीवर असलेल्या अंकूर स्पोर्टस क्लबचा अमरहिंद क्रीडा मंडळाने पाडाव करून संघास 35-35 गुणांनी बरोबरीत सोडविला. तदनंतर जादावेळेत खेळविलेल्या सामन्यांत अमरहिंद क्रीडा मंडळाच्या अलका पारकर हीने अत्यंत खोलवर चढाया करून संघाला 7-5 अशी आघाडी मिळवून अंतिम विजेतेपद दिले.

सुभाष मैदानातील अंतिम फेरीच्या या सामन्यात अंतिम उपविजेत्या अंकूर स्पोर्टस क्लबच्या कांचन राणे हीने खोलवर चढाया केल्या तर विजाता ढवण हीने उत्कृष्ट पकड करून खेळता रंगत आणली.

गेले सहा दिवस सुरू असलेल्या या स्पधेर्त मुंबईतील नामवंत 16 महिला संघांनी भाग घेतला होता. संपूर्ण मालिकेतील सवोर्त्कृष्ट चढाईसाठी आय. इ. एस. च्या जयश्ाी सुवर्णा हीची तर सवोर्त्कृष्ट पकडीसाठी अमरहिंद क्रीडा मंडळाच्या मीनाक्षीची निवड झाली. स्पधेर्तील सवोर्त्कृष्ट खेळाडूसाठी अमरहिंदच्या अलका पारकरची निवड झाली व शिस्तबद्ध संघाचा मान सावित्रीबाई फुले महासंघाने मिळविला.

क्रीडा रसिकांची मोठ्या संख्येने उपस्थिती लाभलेल्या या स्पधेर्चा बक्षिस समारंभ मुंबई कबड्डी असोसिएशनचे अध्यक्ष आमदार भाई जगताप यांच्या हस्ते व आमदार अरविंद नेरकर यांच्या उपस्थितीत संपन्न झाला.

 
</text>
</doc>
