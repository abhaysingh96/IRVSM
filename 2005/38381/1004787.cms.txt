<doc>
<docno>1004787.cms.txt</docno>
<text>
 
संवाद
मोबाइल घ्या, स्वत:ला वाचवा...
[ Saturday, January 29, 2005  06:06:33 pm]


मोबाइल फोनचा उपयोग आता सर्वांनाच माहीत आहे. या फोनच्या तंत्नज्ञानावरून आतापर्यंत वाद जरूर झाले आहेत. तो सतत वापरल्यामुळे मेंदूवर परिणाम होतो का, किंवा तो वरच्या खिशात ठेवल्याने त्याच्या लहरींमुळे हृदयावर दुष्परिणाम होतात काय, यासारख्या प्रश्न अनेक वेळा चचिर्ले गेले आहेत. परंतु, त्यावर निश्चित असा उपाय कोणालाच सापडलेला नाही. याची कारणे अतिशय परस्परविरोधी अशी आहेत. मोबाइलच्या तंत्नातही आता खूपच सुधारणा झाली आहे. त्यावरून फोटो काढण्याचे तंत्नही आता जुने झाले. पण त्याचा तुमचा संरक्षक म्हणून वापर करता येणे शक्य आहे, हे तुम्हाला माहीत आहे काय ? केम्ब्रिज येथील आऊलस्टोन नावाच्या कंपनीने या मोबाइलचे रूपांतर तुमचा बॉडीगार्ड म्हणून करण्यात यश मिळविले आहे. जे तंत्नज्ञान लष्कर वापरते आणि विमानतळांसारख्या ठिकाणी स्फोटके शोधण्यासाठी ज्याचा वापर होतो, त्याचा वापर या कंपनीने मोबाइलमध्ये केला आहे. नॅनोटेक्नॉलॉजीचा वापर करून. अवघ्या चारशे रुपयांचे बटनाच्या आकाराचे एक यंत्न त्यांनी मोबाइलमध्ये बसविले आहे. तुम्ही जिथे जाल तिथे आसपास कुठे स्फोटके असली, तर हे बटन ताबडतोब इशारा देते. एवढेच नव्हे, तर एका वेळी हाताचे वीस ठसे तपासण्याची क्षमताही या बटनात आहे. मात्न त्यासाठी ते बटन मोबाइलच्या बाहेरच्या बाजूला लावावे लागेल आणि अर्थात कॅलक्युलेटरसारख्या अन्य छोट्या उपकरणांनाही लावता येईल. आता जवानांच्या हातात मोबाइल दिसले तर आश्चर्य वाटून घेऊ नका. घरच्यांशी संपर्क ठेवण्याबरोबरच स्वत:च्या जिवाचे रक्षण करण्यासाठीही त्याचा उपयोग होऊ शकेल, हे लक्षात ठेवा.
अशोक पानवलकर

 
</text>
</doc>
