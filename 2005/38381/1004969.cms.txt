<doc>
<docno>1004969.cms.txt</docno>
<text>
 
क्रीडा
ह्युविट-सॅफिन झुंज रंगणार
[ Saturday, January 29, 2005  09:46:44 pm]


मेलबर्न : आपल्या घरच्या पेक्षकांसमोर ऑस्टेलियन जेतपद मिळवण्यासाठी लेटन ह्युविट उत्सुक असला तरी त्याला मॅरत सॅफिनरूपी मोठ्या अडथळा पार करावा लागणार आहे. अव्वल सीडेड रॉजर फेडररला नमवून अंतिम फेरीत धडक मारणारा सॅफिनच्या भात्यात सुसाट वेगाने जाणाऱ्या सव्हिर्स असून याच्या जोरावर आतापर्यंत त्याने भल्याभल्यांना पाणी पाजलंय.

1976 मध्ये ऑस्ट्रेलियाच्या मार्क एडमंडसन यांनी या स्पधेर्त जेतेपदाचा मान मिळवला होता. त्यानंतर 1988 मध्ये पॅट कॅशने अंतिम फेरीत प्रवेश केला खरा पण मॅटस विलँडरने पाच सेटच्या रंगतदार लढतीत त्याला परास्त केले होते. आंतरराष्ट्रीय टेनिस वर्तुळात प्रवेश केल्यापासून ह्युविटने या स्पधेर्त जेतेपद मिळवण्याचे स्वप्न बाळगले होते. पण प्रत्येक वेळी त्याला हुलकावणीच मिळाले. आता मोठी संधी त्याच्याकडून चालून आली आहे.

सॅफिनची या स्पधेर्ची अंतिम फेरी गाठण्याची ही तिसरी वेळ. कोणत्याही परिस्थितीत यंदा जेतेपद मिळवयाचे, असा निर्धार त्याने केला असून फेडररविरुद्धच्या लढतीत याची चुणुक त्याने दाखवून दिली आहे.

ह्युविटच्या खेळाचे वैशिष्ट्य म्हणजे त्याचा झुंजार खेळ. शेवटपर्यंत हार न पत्कराची या इराद्याने खेळणारा हा युवकाचा आत्मविश्वास वाखण्याजोगा असतो. तर सॅफिन ओळखला जातो ते आक्रमक खेळासाठी. भन्नाट सव्हिर्स व सुसाट वेगाने जाणारे जमिनीलगतचे त्याचे फटके प्रतिर्स्पध्यांच्या काळजाचे वेध घेणारे असतात. सॅफिन म्हणतो, तिसऱ्यांदा मी नक्की यशस्वी होईन. यापूवीर् दोनदा हातून जेतेपद यंदा मी मिळवणार. तर ह्युविट सांगतो, कॅश व विलँडरचे सामने पाहण्यासाठी अॅडलेडवरून मी मेलबर्नवर यायचो. कॅश व विलँडर माझे हिरो होते. याच कोर्टवर आपण सुद्धा जेतेपद मिळवयाचे हे माझे त्यावेळेपासूनचे स्वप्न होते. ते साकार करण्याची घडी आली आहे.

 
</text>
</doc>
