<doc>
<docno>1004884.cms.txt</docno>
<text>
 
महाराष्ट्र
स्त्री साहित्य संख्येने कमी असले तरी ते प्रगल्भ
[ Saturday, January 29, 2005  08:50:07 pm]


म. टा. प्रतिनिधी

कुसुमाग्रजनगरी (नाशिक) : पुरुष शिकले तर शहाणे होतात. स्त्रिया शिकल्या तर त्या आगाऊ होतात असे एकाच शिक्षणाने कसे घडेल ? असा सवाल उभा करीतच स्त्री साहित्य संख्येने कमी असले तरी ते प्रगल्भ आहे, असे प्रतिपादन विद्या बाळ यांनी करून मराठी साहित्य निमिर्तीत स्त्रियांच्या योगदानावर प्रकाशझोत टाकला.

78 व्या अ. भा. मराठी साहित्य संमेलनात कुसुमाग्रजनगरीतील कर्मवीर रावसाहेब थोरात सभागृहात ' आजचे स्त्री साहित्य पुरेसे प्रगल्भ नाही ' विषयावरील परिसंवादाच्या अध्यक्षपदावरून विद्याताई बोलत होत्या.

त्या म्हणाल्या की, हा विषय मांडताना पुरुषप्रधानतेचाही विचार करावा लागतो. स्त्री व पुरुषांनी चाकोरीबद्ध वाटा सोडून माणुसकीच्या वाटेवर जायला हवे असेही त्यांनी नमूद केले.

प्रत्येक वेळी एक प्रश्न विचारला जातो की स्त्रीच स्त्रीची शत्रू असते, पण पुरुष तरी पुरुषांचे मित्र असतात का ? पुरुषांचे साहित्य तरी प्रगल्भ आहे का यावरसुद्धा परिसंवाद घ्यावा. स्त्रियांना लिहायला खूप अडचणी असतात, त्यांना अनेकदा सखोलपणे विषय मांडता येत नाहीत, असेही त्या म्हणाल्या.

महाराष्ट्रातील स्त्री चळवळ ही ' इम्पोटेर्ड ' नाही, तर ती फुलेंनी रुजवली आहे. फुलेंनी जे सांगितले ते स्त्रियांना कळायला खूप वेळ लागला, मात्र शिक्षित पुरुषांनाही ते कळू नये याबाबतही त्यांनी आश्चर्य व्यक्त केले. ते जर कळाले असते तर स्त्री वाद व चळवळच जन्माला आली नसती, असेही त्या म्हणल्या.

या परिसंवादातील सर्वच वक्त्यांनी स्त्रियांचे साहित्य संख्येने कमी असले तरी ते प्रगल्भ असल्याचा सकारात्मक सूर काढला. दोन तास चाललेल्या या परिसंवादात नियोजित आठ वक्त्यांपैकी फक्त पाच वक्ते सहभागी झाले. त्यात चार स्त्रिया असल्यामुळे हा परिसंवाद एकांगीच ठरला. परिसंवादास प्रभा गणोरकर, रविंद किंबहुने, अनंत दीक्षित हे अनुपस्थित होते.

अंतरंगाच्या भावनाप्रधानतेचे चित्रण करणे एवढेच पुरेसे आहे का ? महाराष्ट्रात चालणारी स्त्री चळवळ व साहित्याचं काही नातं आहे का ? असे काही प्रश्न या परिसंवादात प्रा. बाळकृष्ण कवठेकर यांनी उपस्थित केले.

कवठेकर यांनी तीस वर्षापूवीर् ' हवीत कशाला स्त्रियंाची मासिके ' असा लेख लिहीला होता, मात्र ती चूक झाली असल्याची कबुलीही त्यांनी यावेळी दिली व स्त्री साहित्य प्रगल्भतेच्या वाटेवर असल्याचे सांगितले.

या परिसंवादात नाशिकच्या प्रा. निशा पाटील यांनी स्त्रियांचे सहित्य प्रगल्भ नाही म्हणजे समाजामध्ये काहीतरी गडबड आहे असे सांगून प्रत्येक काळात स्त्रियांनी प्रगल्भ लिहिले असले तरी या वाड्.मयाची दखल घेतली गेली नाही, अशी खंत व्यक्त केली.

प्रा. सिसिलिया कार्व्हालो यांनी स्त्रियांचे आहे म्हणून साहित्य प्रगल्भ नाही का ? असा सवाल करुन मौखिक साहित्य स्त्रियांनी जगवलं, असं सांगून पुरेशा प्रगल्भ वाचकांची गरज असल्याचंही नमूद केले.

या परिसंवादात डॅा. मंदा खांडगे म्हणाल्या, स्त्री साहित्याला 150 वर्षाची परंपरा आहे. स्त्रियंानी सोळा साहित्य प्रकारांत लिखाण केले आहे. मात्र त्याचा एकत्रित अभ्यास झालेला नाही. आता स्त्री साहित्य प्रगल्भतेच्या वाटेवर असून अभ्यासपूर्ण लेखन स्त्रिया करत असल्याचेही त्या म्हणाल्या.

 
</text>
</doc>
