<doc>
<docno>1004887.cms.txt</docno>
<text>
 
महाराष्ट्र
बालमेळाव्यात उसळल्या चैतन्यलहरी
[ Saturday, January 29, 2005  08:51:09 pm]


म. टा. प्रतिनिधी

कुसुमाग्रजनगरी : शालेय विद्यार्थी आणि त्यांचे पालकांच्या गदीर्ने तुडुंब भरलेले सभागृह आणि या उपस्थितांच्या अभिरुचीची जाण ठेवत व्यासपीठावरील बालसाहित्यिकांनी सादर केलेल्या कथा, कविता 78 व्या अखिल भारतीय मराठी साहित्य संमेलनातील बालकुमार साहित्य मेळाव्याचे वैशिष्ट्य ठरल्या. या उदंड प्रतिसादामुळे प्रा. वसंत कानेटकर सभामंडपात दिवसभर चैतन्याच्या लहरी उसळत होत्या.

या बालकुमार साहित्य मेळाव्यानिमित्त नाशिकमधील सर्व शाळांना सुट्टी देण्यात आली होती.त्याचबरोबर या बाल-साहित्य मेळाव्यात सुमारे चाळीस शाळांमधील बाल साहित्यिक कलाकारांचा कार्यक्रमदेखील आयोजित करण्यात आला होता. परिणामी या मेळाव्याला विद्याथीर्, पालक आणि शिक्षक यांची इतकी अपार गदीर् लोटली की अखेरीस सभागृहाची क्षमता कमी पडू लागल्याने प्रेक्षकांना प्रवेश बंद करावा लागला.

सुमनात तू गगनात तू...

ताऱ्यामध्ये फुलतोस तू...

सत्कर्म जे जगतामध्ये...

सर्वात त्या वसतोस तू...

या काव्यातील निरागसता संगीतकार बाळ देशपांडे यांनी संगीतबध्द केलेल्या ईशस्तवतनातून सभागृहातील हजारो मुलंानी आपल्या गायनातून जिवंत केल्यानंतर दत्ता टोळ यांनी मेळाव्याच्या अध्यक्षपदाची सूत्रे स्वीकारली.

व्यासपीठावरचे बाल साहित्यिक प्रेक्षकांसाठी गोष्टींचा खाऊ आणि कवितांची मैफल घेऊन आले आहेत असा आशावाद टोळ यांनी सुरुवातील व्यक्त केला. या बालकवितांच्या मैफलीत प्रा. अनंत भावे यांनी दक्षिण धृवावरच्या काल्पनिक प्रवासवर्णनाची कविता सादर केली.

एके ठिकाणी एवढा उन्हाळा असतो की,

तळहातावर पाव ठेवताच त्याचा टोस्ट होतो...

एके ठिकाणी एवढा पाऊस की,

तिथला बेडूक बारमाही रेनकोट घालतो...

' मुंबईला मी मुंबई म्हणत नाही, नेहमी पटपटपूर असे म्हणतो ', असे सांगताना प्रा. अनंत भावे यांनी,

' पटपटपूरच्या पटपट मावशी इतक्या पटपट... इतक्या पटपट... ताक घुसळण्याआधीच लोणी काढतात पटपट... ' अशा शब्दात मुंबापुरीची घाईगदीर् आपल्या कवितेतून व्यक्त केली. या बालमेळाव्यात डॉ. कल्याण इनामदार, प्र. अ. पुराणिक, धोंडीरामसिंह राजपूत यांनीही आपल्या काही बालकविता सादर केल्या. बालमेळाव्यात येतांना खाऊचा डब्बा घेऊन आलेल्या बालप्रेक्षकांनी अगदी सभागृहातच डबा उघडून एकीकडे खाऊचा आस्वाद घेत घेत काही चांगल्या गोष्टीचाही आस्वाद घेतला.

बालसाहित्यिक संदीप देशपांडे यांची ' बिलंदर मन्याच्या धमाल गोष्टी ' तील उपद्व्यापी मन्यानेदेखील धमाल उडवून दिली. या कथेतील हिरो असलेल्या मन्याची प्रत्येक क्षेत्रातील कोलांटी उडी धमाल विनोदी अंगाने खुलवताना देशपांडे यांनी उपस्थितांची दाद मिळवली. याशिवाय रमेश महाले यांची ' रोबोटची कथा ' आणि प्रशांत गौतम यांनी ' हसणाऱ्या राजाची गोष्ट ' या बालकथा सादर केल्या. किशोर मासिकाच्या संपादिका ज्ञानदा नाईक यांनी दिवाळीतल्या आठवणी ही काळजाला हात घालणारी कथा सादर केली.

प्रारंभी अॅड. नितीन ठाकरे यांच्या हस्ते उपस्थित बाल साहित्यिकांचा सत्कार करण्यात आला. प्रा. अशोक सोनवणे यांनी सूत्रसंचालन केले.

बालमेळाव्यात साहित्यिकांच्या या सहभागानंतर नाशिकमधील सुमारे चाळीस शाळांमधील विद्याथीर् आणि ' आला गोदेला भेटाया साहित्य जागर, आनंदाने बहरून गेली गोदावरी, नाशिकनगरी आज अवतरली साहित्यपर्वणी ' अशा आशयाचा संदेश देत शेकडो लहान मुलांनी व बालसाहित्यिकांनी सादर केलेला विविध गुणदर्शनाचा कार्यक्रम उत्तरोत्तर रंगतच गेला.

 
</text>
</doc>
