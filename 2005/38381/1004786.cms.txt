<doc>
<docno>1004786.cms.txt</docno>
<text>
 
संवाद
प्रभादेवीचा प्रभाव
[ Saturday, January 29, 2005  06:05:17 pm]


दादर आणि वरळीला जोडणाऱ्या या चिंचोळ्या पट्ट्यात पूर्वी वाड्या होत्या, तेव्हा देवीच्या जत्रेचा प्रभाव दिसायचा. जत्रेचा कालावधी तीन दिवसांपासून आठवडाभर, मग दहा दिवस असा वाढत गेला तो याचमुळे. सध्या ही जत्रा सुरू आहे ; पण आता जत्रेचं अप्रूपच आटलं ; पण इथल्या उंचउंच आलीशान बिल्डिंग्जमध्ये राहणाऱ्या अनेकांनी आपल्या पत्त्यात ' दादर ' ऐवजी ' प्रभादेवी ' लिहिणं सुरू केलंय...

दादर आणि वरळीला जोडणारा ' प्रभादेवी ' नावाचा चिंचोळा पट्टा... अलीकडे म्हणे या पट्ट्यातल्या जागांचे भाव चढू लागलेत, कारण इथे उंच आणि सुंदर बिल्डिंग्ज उभ्या राहू लागल्यायत. वाड्या गेल्या, गिरण्या बंद पडल्या आणि शोरूम्स सुरू झाली. ' प्रभादेवी ' इफेक्ट इतका प्रभावी की, दादरच्या दक्षिण भागातले लोकही आपला पत्ता ' दादर ' असा न लिहिता ' प्रभादेवी ' असा सांगू लागले. फार काय, दादरचं प्रसिद्ध सिद्धिविनायक मंदिरही ' प्रभादेवी ' चाच पत्ता देऊ लागलं. स्थानमाहात्म्य बदलत राहतं, ते असं.

अशा प्रभादेवीत भ्रमरछंदी भटकत होता. अनेकांना विचारलं, हा भाग ' प्रभादेवी ' का ?, तर कुणालाच उत्तर ठाऊक नाही. जोगेश्वरीला जोगेश्वरी का म्हणतात ? मस्जीद म्हणजे नक्की काय ? दहिसर हे विचित्र नाव का पडलं ? असे अनेक प्रश्न भ्रमरछंदीला सतावत राहिले, तरी घड्याळाच्या काट्याप्रमाणे धावणाऱ्या मुंबईकरांच्या डोक्याला ते स्पर्श करतीलच, असं नाही. प्रभादेवीचं तसंच आहे. इतक्या मोठ्या भागाला नाव देणारी प्रभादेवी नव्या मुंबईकरांना तशी अज्ञातच राहिली. रवींद नाट्य मंदिराला वळसा घेऊन उजवीकडे दक्षिण मुंबईच्या दिशेने गाडी हाकली की, उजव्या हातच्या पहिल्याच गल्लीत प्रभादेवीचं मंदिर आहे. अगदी साधं आणि घरगुती वाटावं, असं हे देऊळ. सध्या तिथं धामधूम आहे, कारण प्रभादेवीची वाषिर्क जत्रा चालू आहे. दरवषीर् पौष पौणिर्मेला आठ-दहा दिवस चालणारी ही जत्रा भरते आणि मंदिर खुलून उठतं. इतर वेळी इथं सामसूम. नवरात्रींच्या काळात मंदिराला पुन्हा जाग आलेली असते, तेवढीच.

मुंबई जेव्हा बेटांची बनलेली होती, तेव्हा वरळी बेटाच्या एका बाजूला प्रभादेवीचं देऊळ होतं. माहिम आणि वरळी बेटावरची मच्छिमार आणि पाठारे प्रभू समाजाची मंडळी या देवळात यायची. देवळावर मालकी कीतीर्कर कुटुंबाची. आजही त्याचे व्यवस्थापन याच कुटुंबातल्या मंडळींकडे आहे. जी काही माहिती मिळते, त्यावरून असं दिसतं की , 1714 मध्ये प्रभादेवीचं देऊळ बांधलं गेलं. म्हणजे, आणखी दहा वर्षांत या मंदिराच्या स्थापनेला तीनशे वर्षं पूर्ण होतील. रस्त्याला समांतर उभ्या राहिलेल्या या मंदिराकडे बघितलं, तर ते 290 वर्षांपूवीर् बांधलं गेलं आहे, असं वाटत नाही. यावर तिथले सध्याचे पुजारी जयवंत गजानन जोशी यांचं म्हणणं असं की, मूळ बांधकाम न तोडताच त्यात वारंवार डागडुजी वा दुरुस्त्या करण्यात आल्या. त्यामुळे मंदिराचा ढांचा बदलला नाही, मात्र ते जीर्ण झालं नाही. जयवंत जोशी यांच्याकडे या मंदिराचं पिढीजात पौरोहित्य आहे. त्यांचे आजोबा श्रीधर जोशी यांच्यापासून हे काम जोशींच्या घरात आहे.

मुंबईत मुंबादेवी, महालक्ष्मी, शीतळादेवी यांची मंदिरं प्राचीन आहेत. बाणगंगेचं देऊळ पेशवेकालीन आहे. हाजी अली आणि माऊंट मेरी अठराव्या शतकातली. त्याच परंपरेतली ही वरळीजवळची प्रभादेवी. इंग्रजांचं राज्य पूर्णपणे प्रस्थापित होण्यापूवीर् बराचसा कारभार तटबंदीनं वेढलेल्या फोर्टातून चालायचा. त्या वेळी बाहेरच्या बेटांवरचे मच्छिमार, आगरी, बोहरा वगैरे समाजाचे लोक वेगवेगळ्या देवतांचं पूजन करायचे. वरळीचे मच्छिमार आणि माहिमचे पाठारे प्रभू प्रभादेवीच्या देवळात यायचे. मंदिराच्या एका बाजूला तलाव होता. तो नर्दुल्ला टँक. त्याच्या किनाऱ्याजवळच हे मंदिर होतं. आजही ते तिथंच आहे. पण तलाव आटला, नष्ट झाला. त्याच्या जागी उंच इमारती आल्या, रवींद नाट्यमंदिर उभं राहिलं आणि नर्दुल्ला टँक आता मैदानाच्या नावातच उरला.

एके काळी मुंबईत मंदिरांच्या जत्रा हा शहराच्या जीवनातला सार्वजनिक उत्सव असायचा. आजही महालक्ष्मीची जत्रा, माहिमच्या मगदूम बाबाचा उरूस, माऊंट मेरीची बांदा फेस्ट धूमधडाक्यात चालतात. 225 वर्षांची प्राचीन परंपरा असलेली प्रभादेवीची जत्रा मात्र काळाच्या ओघात आपला प्रभाव टिकवू शकली नाही. पूवीर् या जत्रेची कोण धावपळ असायची. मंदिराच्या समोरून जाणारी चंदाकृती गल्ली छोट्या मोठ्या टपऱ्यांनी सजायची. मालवणी गाठ्यांपासून इंपाला गाडीच्या कटआऊटमध्ये फोटो काढून देणारे स्टॉल्स आणि त्यांच्या समोरची अखंड गदीर्... पलीकडे वरखाली अव्याहत फिरणारी चक्रं, मृत्युगोल आणि गदीर्तून वाट काढत चणे फुटाणे आणि लाल, काळे चष्मे विकणारे विक्रेते... या साऱ्यामुळे वातावरण सतत भारून गेलेलं असायचं. मध्यरात्र उलटून गेली तरी दिव्यांचा झगमगाट दूर वरून दिसायचा आणि पिपाण्यांचं किंचाळणं कानावर पडायचं.

आता जत्रा आक्रसली. वाड्या होत्या, तेव्हा माणसं सर्रास तिथं फिरायची, टपऱ्यांना जागा मिळायची. आता इमारतींत राहणाऱ्यांना जत्रेचा ' त्रास ' होतो. शेजारच्या शाळेच्या पटांगणात एकदोन चक्रं लागतात ; तेवढीच काय ती जत्रेची निशाणी. पोलिसांच्या नियमांमुळे साडे दहालाच जत्रेतली दुकानं पडदे पाडतात आणि पिपाण्यांचा आवाजही हवेतच विरतो. पूवीर् जत्रा तीन दिवसांचीच होती. पुढे ती आठवडाभर चालू लागली. आता दहा दिवस चालते. दोन लाखांहून अधिक भाविक प्रभादेवीचे वर्षभरातले नवस फेडून जातात. पण पूवीर्ची ती गदीर् आणि तो उत्साह आता अभावानंच दिसतो.

काळाबरोबर स्थलमाहात्म्य बदलत जातं. आता प्रभादेवी नावाच्या भागाला महत्त्व आलं. पण मंदिर मात्र मागे पडत गेलं. कालाय तस्मै नम: हेच खरं.

 
</text>
</doc>
