<doc>
<docno>1029833.cms.txt</docno>
<text>
 
देश-विदेश
आफ्रिकन हिरवाई भारतीयांच्या भिंतींवर
[ Wednesday, February 23, 2005  07:36:07 pm]


वृत्तसंस्था

नवी दिल्ली : आफ्रिकेतील घनदाट जंगलांची चित्रे, गूढतेचा आभास निर्माण करणारे मुखवटे, प्राचीन कथा-दंतकथांशी नाते सांगणाऱ्या इजिप्तमधील मूतीर् अशा शोभेच्या वस्तूंनी दिवाणखाने सजवण्याचे प्रमाण भारतात वाढले असून बड्या हॉटेलांतही त्यांना वाढती मागणी असल्याचे दिसून येत आहे.

आफ्रिका आणि इजिप्त म्हणजे तिकडे कुठेतरी लांब आहेत, त्याविषयी लोकांना फारशी माहिती नसते, असा एक सर्वसाधारण समज आहे. मात्र त्यात तथ्य नाही. आज त्या देशांतील कलावस्तूंना भारतासह अमेरिका, ब्रिटन, जर्मनी आणि ऑस्ट्रेलिया सारख्या देशांत चांगली मागणी आहे. आफ्रिकेतील घनदाट वनराईची चित्रे, इजिप्तच्या संस्कृतीचे दर्शन घडवणारे मुखवटे अशा वस्तूंना आज चांगले खरेदीदार मिळत आहेत, अशी माहिती कलावस्तू संग्राहक आणि निर्यातदार शमिर्ला ग्रोव्हर यांनी दिली. त्यांची किंमतही तुलनेत फार नसते. 300 ते 1500 रुपयांपर्यंत त्या मिळतात, अशी पुस्ती त्यांनी जोडली.

आफ्रिकेतील दुर्गम भागात आदिवासी तसेच इतर आदीम समाजातील कितीतरी लोक अशी कारागीरी करीत असतात. त्यांच्याशी थेट संपर्क साधणे अशक्य असले तरी मध्यस्थांच्या माध्यमातून त्या वस्तू देशोदेशी पोचणे शक्य होते आहे.

पंचतारांकित हॉटेलांमध्येही या कलावस्तूंना वाढती मागणी आहे. त्याचबरोबर नव्या इमारती उभ्या करताना बिल्डरमंडळी इजिप्तमधील वास्तूकलेचा संदर्भ घेत आहेत.

 
</text>
</doc>
