<doc>
<docno>1029750.cms.txt</docno>
<text>
 
महाराष्ट्र
उत्तम नियोजनाचा वस्तुपाठ ठरली आंगणेवाडीची जत्रा...
[ Wednesday, February 23, 2005  06:30:40 pm]


रोहित गावकर

ओरोस : कोकणातली सर्वांत मोठी यात्रा समजली जाणारी आंगणेवाडीतील भराडी देवीची दोन दिवसांची जत्रा उत्तम नियोजनाचा वस्तुपाठ ठरली खरी ; पण यंदाच्या या जत्रेवर वाईनजीकच्या मांढरदेवी जत्रेतील दुर्घटनेचे सावट होते... गदीर् लोटली ; पण गेल्या वषीर्पेक्षा कमी!

राज्यातील कोणत्याही देवस्थानच्या जत्रेचा अनुभव बहुतेक ठिकाणी सारखा असतो... दर्शनासाठी होणारी खेचाखेच, किमान सुविधांच्या अभावामुळे होणारी अस्वच्छता, जत्रेच्या एकदोनच दिवसांसाठी दुकान थाटायचे असल्याने विजेच्या जोडण्या घेताना दाखवली जाणारी बेफिकिरी, खाण्याचे स्टॉल लावताना सुरक्षेचे कोणतेही उपाय करण्याचे झुगारून दिलेले बंधन... मात्र आंगणेवाडीची यंदाची जत्रा या सर्वाला अपवाद ठरली! ग्रामस्थ आणि चाकरमानी कार्यर्कत्यांनी सरकारी खात्यांच्या साह्याने उपलब्ध केलेल्या सुविधा, सुटसुटीत नियोजन आणि गदीर्वर कायम ठेवण्यात आलेले नियंत्रण यांमुळे कोठेही हुल्लडबाजी वा गलबलाही झाला नाही.

मांढरदेवी दुर्घटनेनंतर महिन्याभरात कोकणातील ही सर्वांत मोठी यात्रा होत असल्याने, त्या दुर्घटनेचा परिणाम येथे जाणवत होता. सोमवारी दुपारपर्यंत गेल्या वषीर्च्या तुलनेने येथे फारशी गदीर् नव्हती. संध्याकाळनंतर मात्र माणसांचे लोटच्या लोट येऊ लागले आणि बेसुमार गदीर् लोटली ; तरी गेल्या वषीर्च्या तुलनेत कमीच. यात्रेवर त्या दुर्घटनेचे सावट असल्यानेच येथे अभूतपूर्व पोलिस बंदोबस्त होता. 172 पोलिस शिपाई , 17 महिला पोलिस, सात इन्स्पेक्टर, नऊ सबइन्स्पेक्टर, शिवाय पाकिटमारांवर नजर ठेवण्यासाठी ठाणे, रायगड, सातारा आदी आठ जिल्ह्यांतून प्रत्येकी चार पोलिस शिपाई , 150 होमगार्ड , 100 महिला होमगार्ड, राज्य राखीव पोलिसांच्या दोन प्लॅटून, वाहतूक पोलिसांचे 25 कर्मचारी, महामार्ग सुरक्षा पथकातर्फे पेट्रोलिंगसाठी तीन गाड्या, यांना शेकडो स्वयंसेवक/कार्यकतेर् सहकार्य करत होते.

देवीच्या पाषाणमूतीर्ला मुखवटा घालून साडी-चोळी नेसवण्यात आली होती. मंगळवारी सकाळी सूयोर्दयानंतर नाभिकांनी हातात आरसा घेऊन मंरिाच्या दरवाजावर उभे राहून, आरशाने सूर्याची किरणे देवीच्या मुखकमलावर पाडली ; त्यानंतर देवीची प्रारंभीची पूजा होऊन जत्रेला सुरुवात झाली. देवीला अलंकार घालून देवीची ओटी खण, नारळ आणि सोन्याचांदीच्या नाण्यांनी भरली गेली. पूजा झाल्यावर भाविक महिलांनी देवीची खणा-नारळांनी ओटी भरणे सुरू झाले, हा कार्यक्रम रात्री आठपर्यंत सुरू होता. जेथे सर्वाधिक नियोजन आवश्यक होते, तो देवीचा महाप्रसाद उधळण्याचा कार्यक्रम रात्री दहानंतर सुरू झाला आणि निविर्घ्न पार पडला.

 
</text>
</doc>
