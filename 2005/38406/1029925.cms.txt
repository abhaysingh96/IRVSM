<doc>
<docno>1029925.cms.txt</docno>
<text>
 
प्रगती फास्ट
इंग्रजीचा फण्डा
[ Wednesday, February 23, 2005  08:56:24 pm]


कॉलेजमधला ग्रॅज्युएशनचा टप्पा पार पडला की पोस्टग्रॅज्युएशन किंवा एखादा प्रोफेशनल कोर्स करायचा, असं कित्येक विद्याथीर् ठरवतात. हल्ली परदेशात जाऊन उच्चशिक्षण घेण्याची संधीही विद्यार्थ्यांना सहज उपलब्ध होत आहे. पण करिअरची दिशा ठरवणाऱ्या या टप्प्यावर नेमकं इंग्रजीचं अज्ञान अडथळा म्हणून समोर येतं. प्रवेशप्रक्रियेतील लेखी परीक्षा, इण्टरव्ह्यू, ग्रॅुप डिस्कशन यात इंग्रजीशिवाय गत्यंतरच नसतं. संवाद साधण्यापुरत्या जुजबी इंग्रजीचा फारसा उपयोग होत नाही.

विद्यार्थ्यांची हीच समस्या ओळखून पुण्याच्या इन्स्टिट्यूट ऑफ अॅडव्हान्स्ड स्टडीज इन इंग्लिशतफेर् ' द नॉन नेटिव्ह फेनोमेना ऑफ इंग्लिश ' विषयावर इण्टरनॅशनल कॉन्फरन्सचं आयोजन करण्यात आलं आहे. पुणे युनिव्हसिर्टी आणि केम्ब्रिज युनिव्हसिर्टी प्रेस अॅण्ड फाऊण्डेशन बुक्स प्रा.लि. यांच्या संयुक्त विद्यमाने हे सेमिनार होईल. हे सेमिनार 24 ते 26 फेब्रुवारी रोजी पुणे युनिव्हसिर्टीच्या कॅम्पसमध्ये सकाळी 9.30 ते संध्याकाळी 6 च्या दरम्यान होणार आहे.

तीन दिवसांच्या या सेमिनारमध्ये विद्यार्थ्यांसाठी विविध विषयांवरील एकूण नऊ सेशन्स आयोजित करण्यात आली आहेत. इंग्लंड, अमेरिका आणि युरोपबरोबरच जगातील इतर देशांमध्ये इंग्रजी भाषा बोलण्याची आणि लिहिण्याची पद्धती वेगळी आहे. या पद्धतीवरही सेमिनारमध्ये चर्चा करण्यात येईल. कॅनडामधील प्रोफेसर राजेंद सिंह, मलेशियामधील माया डेव्हिड, शिलाँगचे प्रोफेसर कैलाश बराल असे अनेक देशविदेशातील मान्यवर प्रोफेसर्स आणि इंग्रजी भाषातज्ज्ञ सेमिनारला मार्गदर्शन करणार आहेत.

विविध विषयांवरील मार्गदर्शनपर चर्चासत्रांबरोबरच पॅनेल डिस्कशनही होतील. ' इंग्लिश बियॉण्ड द नेटिव्ह र्वल्ड ' या विषयावर पॅनेल डिस्कशनमध्ये चर्चा केली जाईल. सेमिनारमध्ये मिळणाऱ्या जगातील विविध देशांमधील इंग्रजी भाषेच्या माहितीचा विद्यार्थ्यांना नक्कीच उपयोग होईल.

आज अनेक विद्याथीर् शालेय शिक्षण मराठी, हिंदी किंवा इतर माध्यमातून पूर्ण केलेलं असतं. शाळेपर्यंत विद्यार्थ्यांना याचा तसा काही त्रास होत नाही. पण दहावीनंतरच्या कॉलेज शिक्षणाच्या वेळी मात्र आपल्याला इंग्रजी येत नाही, हा न्यूनगंड तयार होतो. कॉलेजमध्ये इंग्रजी माध्यमातून शिक्षण दिलं जातं आणि इतरांशी संवाद साधताना ही समस्या अधिक तीव्रतेने जाणवते. योग्य तो सराव करून इतरांशी संवाद साधता येण्याएवढी इंग्रजी भाषा सहज शिकता येते. पण उच्चशिक्षण आणि परदेशात जाण्यासाठी इंग्रजीवरील प्रभुत्व सिद्ध करण्याचा टप्पा तितकासा सोपा नसतो. या सेमिनारच्या माध्यमातून काही सोप्या पद्धती समोर येतील, असा आयोजकांचा विश्वास आहे.

संपर्क : टेलिफोन नंबर : 95250- 25887601.

प्रगती फास्ट टीम

 
</text>
</doc>
