<doc>
<docno>1029839.cms.txt</docno>
<text>
 
देश-विदेश
लालूप्रसाद निवडणूक आयोगाकडे दाद मागणार
[ Wednesday, February 23, 2005  07:39:00 pm]


वृत्तसंस्था

पाटणा : खासदार महमद शहाबुद्दिन, अनिरुद्ध प्रसाद ऊर्फ साधू यादव यांच्याविरुद्ध करण्यात आलेल्या हद्दपारीच्या कारवाईची गंभीर दखल राष्ट्रीय जनता दलाचे प्रमुख लालूप्रसाद यादव यांनी घेतली असून या प्रकरणी निवडणूक आयोगाकडे ते दाद मागणार आहेत.

पक्षाच्या खासदारांची हद्दपारी म्हणजे घटनात्मक हक्काची पायमल्ली आहे, असा आरोप करून त्यांनी म्हटले आहे की, या प्रकरणी समविचारी पक्षांशी चर्चा करण्यात येणार आहे. सिवन आणि गोपाळगंजच्या जिल्हा-धिकाऱ्यांची ही कारवाई घटनाविरोधी आहे. मात्र या प्रकरणी मला वाद घालायचा नाही. परंतु, या दोघांनी काही गुन्हा केला असेल तर पोलिसांनी त्यांच्याविरुद्ध कारवाई करणे आवश्यक आहे आणि जर निवडणूक आचारसंहितेचा भंग केला असेल तर अटक करणे आवश्यक आहे.

 
</text>
</doc>
