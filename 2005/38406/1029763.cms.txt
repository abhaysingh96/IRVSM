<doc>
<docno>1029763.cms.txt</docno>
<text>
 
महाराष्ट्र
'स्वार्थी राजकारणीच धर्मनिरपेक्षतेचे शत्रू'
[ Wednesday, February 23, 2005  06:43:01 pm]


म. टा. वृत्तसेवा

नांदेड : पाकिस्तान आणि हिंदूराष्ट्र या संकल्पनांच्या मागे धर्मगुरू नाही तर स्वाथीर् राजकारणीच होते. त्यामुळे धर्मनिरपेक्षतेच्या मार्गात राजकारण्यांनी लावलेल्या कलागतीच सर्वात मोठा अडथळा आहे, असे मत धर्मसुधारक विचारवंत असगर अली इंजिनियर यांनी मंगळवारी मांडले. येथील प्रतिभा निकेतन महाविद्यालयात ' धर्मनिरपेक्षता आणि भारतीय समाज ' या विषयावर त्यांचे व्याख्यान झाले.

हे मत स्पष्ट करत ते पुढे म्हणाले की पाकिस्तानच्या निमिर्तीला मौलाना आझाद, मौलाना हुसेन अहमद अशा धामिर्क नेत्यांनी सतत विरोध केला, तर अरबी भाषा न येणाऱ्या आणि कुराणाचा अभ्यास नसणाऱ्या जीनांनी पुरस्कार केला. तसेच हिंदूराष्ट्राची भाषाही शंकराचार्य किंवा हिंदू धर्मपंडित करत नसून त्यामागेही राजकारणीच आहेत. सामाजिक न्याय, गांधीजींचा सत्याग्रह, पूर्वग्रहविरहित दृष्टिकोन व मानवतावाद या मूल्यांच्या पुर्नस्थापनेतूनच धर्मनिरपेक्षता मजबूत होईल, असेही ते म्हणाले.

 
</text>
</doc>
