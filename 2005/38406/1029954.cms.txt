<doc>
<docno>1029954.cms.txt</docno>
<text>
 
अर्थव्यवहार
यापुढे एकही नवा सरकारी उपक्रम नको
[ Wednesday, February 23, 2005  09:23:22 pm]


सरकारी क्षेत्रात केंद सरकारने कसलाही नवा उपक्रम यापुढे प्रवतिर्त करू नये, अशी अपेक्षा इंडियन लिबरल ग्रुप या कै. मिनू मसानी यांनी स्थापन केलेल्या संस्थेने आगामी अर्थसंकल्पाकडून व्यक्त केली आहे. ' ग्रुप ' ने नुकतीच एक पत्रकार परिषद घेऊन आपली भूमिका मांडणारे 2005- 2006 वर्षाचे ' लिबरल बजेट ' जाहीर केले. त्यात केंद सरकारच्या निर्गुंतवणूक धोरणाचे चिकित्सक विश्लेषण करण्यात आले आहे.

सध्या वेग धरू पाहणारी आथिर्क उदारीकरणाची प्रक्रिया पाहता केंद सरकारची अनेक मंत्रालये बंदच व्हायला हवीत, असे मत व्यक्त करून बुद्धीवाद्यांच्या या गटाने आपल्या अपेक्षा मांडताना म्हटले आहे: अनेक विभागांत वाटली गेलेली मंत्रालये एका नावाखाली एकत्रित आणली जायला पाहिजेत. जुन्या वसाहतवादाच्या कारकीदीर्तील नियम आणि कायद्यांची सखोल तपासणी व्हावी.

केंद सरकारच्या सध्या असलेल्या 24 लाख 49 हजार इतक्या कर्मचारीसंख्येत कपात करून ती 50 हजारांपेक्षाही खाली आणण्याची आवश्यकता आहे. ज्यांना या कारवाईची झळ बसेल अशा ' आयएएस ' पासून शिपायांपर्यंत सर्व स्तरांवरील कर्मचाऱ्यांना भरघोस ' व्हीआरएस ' देण्यात यावी. लष्करातील जो बिनलढाऊ कर्मचारीवर्ग केवळ अधिकारीवर्गाचे माहात्म्य वाढविण्यासाठी वापरला जातो, त्याचेही प्रमाण कमी करण्यात यावे.

लिबरल ग्रुपने आागामी अर्थसंकल्पात पुढील संकल्पांचा समावेश करण्याची मागणी केली आहे. दारिद्याचे प्रमाण 2007 पर्यंत 5 टक्क्यांनी आणि 2015 पर्यंत 15 टक्क्यांनी कमी व्हावे. 2005 पर्यंत सर्व मुले शाळेत जायला लागावीत. 2009 पर्यंत सर्व मुलांनी आपली शाळेची पाच वषेर् पूर्ण केलेली असावीत. 2007 पर्यंत साक्षरतेच्या दरात वाढ होऊन तो 75 टक्क्यांपर्यंत पोहोचलेला असावा. 2007 पर्यंत नवजात बालमृत्यू दर हजारी 45 इतका कमी झालेला असावा आणि 2012 पर्यंत तो हजारी 28 इतका कमी व्हावा. 2007 पर्यंत बाळंतपणात मृत्युमुखी पडणाऱ्या स्त्रियांचे प्रमाण हजारी 2 इतके घटावे. 2012 पर्यंत हे प्रमाण हजारी 1 इतके झालेले असावे.

बालसंगोपन आणि पोषणासंदर्भातील उपक्रमांत सुधारणा व्हावी, जेणेकरून तीन वर्षांखालील अशक्त व अपुऱ्या वजनाच्या मुलांचे प्रमाण हजारी 47 वरून 40 वर येईल. शून्य ते सहा या वयोगटांतील मुलांमध्ये आढळणारे कुपोषणाचे प्रमाण 50 टक्क्यांनी घटविणे. ग्रामीण आणि शहरी भागांतील संपूर्ण लोकसंख्येला स्वच्छ पिण्याचे पाणी उपलब्ध असावे. धोरण म्हणून करदात्यांवर ज्याचा दुष्परिणाम होईल, अशी कोणतीही दुरुस्ती कर कायद्यांत होता कामा नये.

( शब्दांकन : विश्वास डिग्गीकर)

 
</text>
</doc>
