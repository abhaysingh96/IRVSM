<doc>
<docno>1029752.cms.txt</docno>
<text>
 
महाराष्ट्र
आता वेध शिमग्याचे
[ Wednesday, February 23, 2005  06:31:49 pm]


म. टा. वृत्तसेवा

चिपळूण : उत्सवप्रिय कोकणी माणूस सध्या गुंग आहे तो जत्रा आणि उरूस यांमध्ये! रत्नागिरी जिल्ह्यातील हेदवी, गणपतीपुळे, गुहागर, रत्नागिरी येथे माघी गणेशोत्सव नुकताच संपला ; आता वेध लागले आहेत आठ मार्चरोजी येणाऱ्या महाशिवरात्रीचे!

महाशिवरात्र आणि शिमगा हे दोन सण कोकणात मोठ्या प्रमाणावर सर्वत्र साजरे केले जातात. याच फेब्रुवारी अखेरीच्या काळात कोकणात जागोजागी असलेल्या र्दग्यांमध्ये उरूसही साजरे होतात. चिपळूणनजीकच्या मिरजोळी गावात असा मोठा उरूस बुधवारपासून सुरू झाला आहे.

मिरजोळीतील हजरत सय्यद मीरा हुसेनी यांचा दर्गा म्हणजे सर्वधर्म समभावाचे प्रतीक. सर्वच धर्मांतील भाविक येथे नवस फेडण्यासाठी, बोलण्यासाठी येत असतात. याखेरीज हातीस, भाट्ये, पावस व लांजा येथील दगेर् उरुसांच्या निमित्ताने झळाळून गेले आहेत.

हातीसच्या उरुसासाठी रत्नागिरी एस. टी. आगारातून सकाळी साडेपाचपासून खास गाड्या सोडण्यात येत आहेत. गुहागर आणि दाभोळ येथेही उरुसांनिमित्त गदीर् होत असते.

महाशिवरात्रीस परशुराम येथे होणाऱ्या यात्रेची तयारी आता सुरू झाली आहे. नेटकेश्वर, मल्लिकार्जुन, कायेर्श्वर, गांधारेश्वर आदी सर्व ठिकाणी यानिमित्ताने यात्रा होतात. शिवरात्रीच्या या यात्रा संपतात न संपतात तोच शिमग्याचे ढोल वाजू लागतील!

 
</text>
</doc>
