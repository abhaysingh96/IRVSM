<doc>
<docno>1029759.cms.txt</docno>
<text>
 
महाराष्ट्र
10 हजार विडीकामगार महिलांना मिळणार घर!
[ Wednesday, February 23, 2005  06:38:41 pm]


म. टा. वृत्तसेवा

सोलापूर : स्वत:च्या मालकीचे 555 चौरस फू टाचे ऐसपैस घस हे मध्यमवगीर्यांसाठीही एक स्वप्नच. अशा वेळेस सोलापुरातल्या विडीउद्योगासारख्या असंघटित क्षेत्रात काम करणाऱ्या गरीब महिलांना अशक्यप्राय असणारे हे स्वप्न सत्यात उतरतेय. दहा हजारांपैकी सात हजार घरे तयार आहेत, तर अन्य ऑक्टोबरपर्यंत पूर्ण होतील.

मार्क्सवादी कम्युनिस्ट पक्षाचे आमदार नरसय्या आडम यांच्या प्रयत्नांतून दक्षिण सोलापूर तालुक्यातील कुं भारी येथे हे ' गोदाताई परुळेकर नगर ' उभे राहत आहे. एकूण शंभर कोटींच्या या प्रकल्पातील प्रत्येक घर साठ हजार रुपये गुंतवून उभे केले आहे. त्यात विडी कामगार महिला, राज्य सरकार आणि केंद सरकार यांचे प्रत्येकी वीस हजार रुपये आहेत. दोन्ही सरकारांनी आजपर्यंत एकूण 14 कोटी 12 लाख 64 हजारांचे अनुदान दिले आहे.

या घर बांधणी प्रकल्पात उत्तम बांधलेली घरे, रस्ते, शाळा, बगिचा, मैदान, मंडई अशा अनेक सुखसोई आहेत. राज्य वीज मंडळाने 3 कोटी 75 लाख खर्चून वीजेची सोय केली आहे तर जीवन विकास प्राधिकरणाने 9 कोटी 71 लाख खर्चून पाणी पोहोचवले आहे.

आशियातला हा कामगारांसाठीचा सर्वात मोठा गृहनिर्माण प्रकल्प असल्याचा दावा आहे. नुकत्याच जिनिव्हा येथे झालेल्या आंतरराष्ट्रीय कामगार परिषदेत केंद सरकारने या प्रकल्पाची प्रशंसा केली.

 
</text>
</doc>
