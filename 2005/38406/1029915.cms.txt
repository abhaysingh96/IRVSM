<doc>
<docno>1029915.cms.txt</docno>
<text>
 
बहुतांची अंतरे
जपानमध्ये प्लॅस्टिक कचऱ्याचे काय होते?
[ Wednesday, February 23, 2005  08:45:19 pm]


' खेळ आकड्यांचा ' या सदरात प्लॅस्टिकच्या दरडोई वापराची आकडेवारी दिली आहे. भारतात हा वापर दरडोई 4.4 किलोग्रॅम आहे, तर जपानचा हाच वापर दरडोई 70.00 किलोग्रॅम इतका प्रचंड आहे. त्याअथीर् जपानमध्ये प्लॅस्टिकचा कचराही प्रचंड प्रमाणात होत असणारच. जपानसारखे उद्योगी व कार्यक्षम लोक अशा कचऱ्याची कशी विल्हेवाट लावतात, हे महाराष्ट्र प्रशासन, विशेषत: मुंबई महापालिकेच्या प्रशासनाने बघणे आवश्यक आहे.

तेथे एवढा अवाढव्य वापर असूनसुद्धा प्लॅस्टिक कचऱ्याच्या विल्हेवाटीबाबत प्रशासनाच्या नावाने ओरड झालेली ऐकिवात नाही. त्यामानाने आपला वापर जेमतेम पाच टक्केच आहे. तरीही आपल्याला जमिनीवर, गटारांतून, नद्या-समुदातून प्लॅस्टिकचा कचरा विखुरलेला दिसतो. पावसाळा नसतानाही गटारे तुंबलेली मुंबईत रस्तोरस्ती दिसतात. आपल्याकडे उदारीकरणाने जोर घेतल्यावर कोरिया- जपानच्या इंपोटेर्ड वस्तूंचा सुळसुळाट वाढला आहे. त्यांचे काही तंत्रज्ञानही आम्ही घेतले आहे. मग प्लॅस्टिक कचरा विल्हेवाटीच्या व्यवस्थापनाबाबतचे तंत्रज्ञान राबविण्यास चांगले असल्यास ते घेण्यास वा शिकण्यास काहीच हरकत नाही.

सुधीर ब. देशपांडे, अंधेरी, मुंबई.

 
</text>
</doc>
