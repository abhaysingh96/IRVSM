<doc>
<docno>1030116.cms.txt</docno>
<text>
 
महाराष्ट्र
बालचित्रवाणीचे प्रसारण बंद!
[ Wednesday, February 23, 2005  11:21:23 pm]


प्रसाद पोतदार

पुणे : पाच-दहा हजारांचे प्रायोजक मिळत नसल्याने बालचित्रवाणीचे प्रसारण तीन जानेवारीपासून ठप्प झाले आहे. केंदाचे अनुदान बंद झाल्याने आणि प्रसारभारतीने मोफत प्रसारण न करण्याचा निर्णय घेतल्याने याकामी राज्य सरकारने पुढाकार घेण्याची मागणी होत आहे.

प्राथमिक आणि माध्यमिक शाळेतील विद्याथीर् व पालकांसाठी दृकश्ााव्य माध्यमातून शैक्षणिक कार्यक्रमांची निमिर्ती करण्यासाठी ' राज्य सरकारी तंत्रज्ञान संस्था ' 1984 मध्ये मुंबईत स्थापन करण्यात आली. 1986 मध्ये तिचे पुण्यात स्थलांतर झाले. नोव्हेंबर 1988 पासून ' बालचित्रवाणी ' असे नामकरण करण्यात आले, तर 1992 पासून स्वायत्त संस्थेचा दर्जा देण्यात आला. ' शिक्षणासाठी उपक्रम ' ( इन्सॅट फॉर एज्युकेशन) या योजनेअंतर्गत संस्थेचे कामकाज होत असल्याने त्यास केंदाचे 100 टक्के अनुदान मिळत होते. मात्र, बेसिक पगार आणि अनुषांगिक खर्च यासाठीचे अनुदान बंद करून केवळ कार्यक्रम निमिर्तीसाठी अनुदान देण्याचा निर्णय केंदाने घेतला असून तेही टप्प्याटप्प्याने बंद करून राज्य सरकारने संस्था चालवावी, अशी भूमिका केंदाने घेतली आहे.

प्रसारण बंद करण्याचा अधिकृत निर्णय झालेला नाही ; असे असतानाही प्रायोजक मिळत नसल्याचे सांगून प्रसारभारतीने सह्यादी आणि डीडी- 1 या वाहिन्यांवरून होणारे प्रसारण तीन जानेवारीपासून बंद केले. मनुष्यबळ विकास मंत्रालय आणि प्रसारभारती यांच्यात दिल्ली येथे झालेल्या बैठकीत कार्यक्रम शिक्षणासंबंधी असल्याने त्याला किंमत आकारण्याची आवश्यकता नसल्याचे सांगण्यात आले. सह्यादीवरील एका प्रसारणासाठी पाच हजार व डीडी- 1 वरील प्रसारणासाठी दहा हजार रुपयांचा प्रायोजक आवश्यक असतो. बालचित्रवाणी प्रसारणाच्या वेळेत ( चुकीच्या ?) प्रायोजक मिळत नसल्याचे प्रसारभारतीतफेर् सांगण्यात आले.

या बैठकीत प्रसारण बंद करण्याचा कोणताही निर्णय झालेला नव्हता, तरीही प्रसारण बंद करण्यात आले आहे. दिल्ली, बिहार, उत्तर प्रदेश या राज्यांमधील प्रसारण मात्र सुरू आहे. बालचित्रवाणी हा प्रसारभारतीवरून प्रसारित होणारा एकमेव शैक्षणिक कार्यक्रम होता. म्हणूनच वाषिर्क दोन कोटींचे बजेट असणारी बालचित्रवाणी राज्य सरकारने चालवण्यास घ्यावी, अशी मागणी होत आहे.

 
</text>
</doc>
