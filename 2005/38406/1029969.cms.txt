<doc>
<docno>1029969.cms.txt</docno>
<text>
 
महाराष्ट्र
अंबरनाथ पुलाचं काम रखडतंय
[ Wednesday, February 23, 2005  09:28:25 pm]


मुंबई टाइम्स टीम

अंबरनाथ : इथल्या बहुचचिर्त सहा मीटर रुंदीच्या पादचारी पुलाचं काम सुरू होऊन महिना होतोय, तेवढ्यात ते काम रखडण्यास सुरुवात झाली आहे. या ठिकाणी पश्चिमेला पुलासाठी पिलर उभारण्याच्या कामास सुरुवात होत असतानाच जीवन प्राधिकरण विभागाची 300 मि.मी. व्यासाची पाइपलाइन आली. त्यामुळे पुलासाठीचा पिलर बांधण्याचं काम थंडावलं.

जीवन प्राधिकरण विभागातफेर् 355 मिलीमीटर व्यासाची नवीन पाइपलाइन टाकण्याची 31 लाख रुपये खर्चाची योजना राबवण्यात येणार आहे. हा प्रस्ताव जून 2002 रोजी तयार करण्यात आला होता, त्याचे अंदाजपत्रकं व टेण्डर तयार करण्यात आले आहेत. परंतु नवीन पाइपलाइन रेल्वे रुळाखालून जात असल्यामुळे त्यासाठी मध्य रेल्वेची परवानगी आवश्यक होती. यासाठी मध्य रेल्वेकडे आवश्यक अशा 44,565 रुपयांचा भरणा करुन हा प्रस्ताव मान्य करण्यासाठी 26 ऑगस्ट 2002 रोजी प्रस्तावर पाठवला गेला. परंतु अडीच वर्षं उलटून गेली तरी या प्रस्तावास मध्ये रेल्वे प्रशासनाकडून मंजुरी मिळालेली नाही.

पिलरच्या जागी जुनी पाइपलाइन आल्यामुळे ती तिथून अन्यत्र हलवणं गरजेचं असल्याचं लक्षात आल्यानंतर जीवन प्राधिकरण विभागातफेर् 31 लाख रुपये खर्चाच्या प्रस्तावास रेल्वे प्रशासनाने तात्काळ मान्यता द्यावी अशी विनंती करण्यात आली आहे. त्यामुळे सध्या अडसर ठरलेली पाइपलाइन त्या ठिकाणापासून दक्षिणेकडे 10 फूट अंतरावरील जुन्या पाइपलाइनला नवीन पाइपलाइन जोडून पूवेर्कडील पाणीपुरवठा सुरू ठेवणं शक्य होईल असं सुचवलं आहे.

या कामासाठी दोन लाख रुपये अधिक खर्च होणार असून ते काम 24 तासांत पूर्ण करण्याची हमी जीवन प्राधिकरणाचे डेप्युटी इंजीनीअर जी.एस. पाटील आणि एक्झिक्युटिव इंजीनीअर भीमराव सवाई यांनी दिली आहे.

पूर्व विभागात पिलरवर 10 तर मध्यभागी पाच खांब उभारण्याची कामं ठेकेदारांनी पूर्ण केली आहेत. मध्य रेल्वे प्रशासनाने आता जीवन प्राधिकरणाच्या 355 मिलीमीटर व्यासाचे पाइप रेल्वे रुळाखालून टाकण्यास तात्काळ परवानगी द्यावी. तसंच सहा मीटर रुंदीच्या पुलाचं काम मागीर् लावण्याची मागणी करण्यात आली आहे.

 
</text>
</doc>
