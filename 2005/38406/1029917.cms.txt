<doc>
<docno>1029917.cms.txt</docno>
<text>
 
बहुतांची अंतरे
बँक-दरोडेखोर शिरजोर!
[ Wednesday, February 23, 2005  08:46:03 pm]


ठाणे जिल्ह्याच्या परिसरातील बँकांच्या विविध छोट्या शाखांवर दर आठवड्याला साधारणपणे एकादा दरोडा पडून सुमारे पाच ते दहा लाखांची रोख रक्कम लुटली जात आहे, हे अत्यंत चिंताजनक वाटते.

बँक शाखा उघडते वेळी खातेदारांची संख्या, एकूण डिपॉझिट व सरासरी दैनंदिन व्यवहाराचा विचार करून काही रोख रक्कम बाळगणे शाखेला भागच असते. ही रक्कम विविध शाखांच्या गरजेनुसार, सध्याची महागाई, चलनवाढ आणि एकूणच वाढलेल्या रोख व्यवहारासाठी पाच ते दहा लाखांच्या घरात किमान असू शकते. त्यामुळे गुन्हेगारांना या रोख रकमेचे मोठेच आकर्षण वाटत असावे.

या दरोड्यांपासून सुरक्षिततेचे अनेक उपाय नंतर योजले जातात. पोलिसांतफेर् बँक ग्राहकांना सावधगिरीच्या सूचना देणारी उपयुक्त पत्रकेही सर्वत्र पाहायला मिळतात. मात्र दरोडा अचानक, हत्यारांसहित व दयामाया न दाखवता होत असल्याने आणि प्रत्येकाला आपला जीव प्यारा असल्याने, रोख रक्कम लुटली जात आहे. घाबरलेले कर्मचारी व अन्य लोकांनी दरोड्याची माहिती दिल्यावर पोलिस तपास सुरू होतो व गुन्हेगारांना पळायला तीन-चार तासांचा अवधी सहज मिळतो. बँक शाखांच्या सुरक्षा यंत्रणेत अनेक दोष असल्यानेच गुन्हा घडतो, हे उघड आहे. पण त्यात बँक व्यवस्थापनाची जबाबदारी अधिक असते. अर्थात सर्व नियमांचे काटेकोर पालन करू गेल्यास बहुतांश शाखा बंद करायला लागतील. अशा वेगळ्या परिस्थितीत सरकार, पोलिस यंत्रणा, बँक व्यवस्थापन यांनी एकमेकांच्या सहकार्याने पुढे जायला हवे, पण दरोड्यानंतर दुसऱ्या दिवशी त्या शाखेच्या कामकाजात काय त्रुटी होत्या, हेच मुख्यत्वे जाहीर होते व त्यामुळे कर्मचारी सतत घाबरलेले असावेत, असे वाटते.

आधुनिक विज्ञान, तंत्रज्ञान, संदेशवहन वगैरेंचा फायदा सरकार व पोलिसांना व्हायच्या ऐवजी गुन्हेगारांना जास्त होत असावा हे दिसून येत आहे. यावर सखोल विचार व्हायला हवा, अन्यथा दरोडेखोर हे शिरजोर ठरतील.

किरण जोगळेकर, कल्याण.

 
</text>
</doc>
