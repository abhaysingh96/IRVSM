<doc>
<docno>1029908.cms.txt</docno>
<text>
 
देश-विदेश
हिमवृष्टीचे बळी 252
[ Wednesday, February 23, 2005  08:40:52 pm]


वृत्तसंस्था

जम्मू : काश्मीर खोऱ्यात तसेच जम्मू भागात हिमवृष्टीमुळे बळी गेलेल्यांचा आकडा 252 वर गेल्याचे मदतकार्य करणाऱ्यांनी बुधवारी सांगितले. अद्याप 50 नागरिक बेपत्ता असून 446 जणांची या आपत्तीतून सुटका करण्यात आली आहे. या परिसरात थंंडीचा कडाका कायम असून जम्मू-श्रीनगर महामार्ग सलग सहाव्या दिवशी बंद होता.

बुधवारी 160 मृतदेह हाती लागल्यानंतर मृतांचा आकडा 252 झाल्याचे जाहीर करण्यात आले. सुरक्षा सैनिक मदतकार्यात कोणतीही कसर न ठेवता काम करत आहेत. बनिहालमधून बुधवारी दुपारी नऊ जणांची ढिगाऱ्यांखालून सुटका करण्यात आली, त्यात सहा सुरक्षा कर्मचाऱ्यांचा आणि एका बालकाचा समावेश होता.

दरम्यान जवाहर टनेलमध्ये अडकलेल्या 305 सैनिक आणि पोलिसांनाही मदत पोहोचवली जात आहे.

सलग सहाव्या दिवशी जम्मू-काश्मीरचा जगापासून संपर्क तुटला होता. तीन दिवसांपासून हवाई दलातफेर् येथे मदत पोहोचवली जात आहे. 500 काश्मीरींना मदत पुरवताना 30 टन अन्नपदार्थांचे वाटप केले. उधमपूर, पूंृछ, बनिहाल, सुराणकोट अशा भागांत हवेतून अन्नाची पाकिटे टाकण्याचे काम दिवसभर सुरू होते. रात्रीची मूलभूत गरजेच्या वस्तू अशा प्रकारे पुरविण्यात येत होत्या.

 
</text>
</doc>
