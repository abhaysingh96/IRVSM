<doc>
<docno>1029762.cms.txt</docno>
<text>
 
महाराष्ट्र
अकोल्यात मनोमीलनाची मजबूरी!
[ Wednesday, February 23, 2005  06:41:52 pm]


म. टा. वृत्तसेवा

अकोला : प्रेम, युद्ध आणि राजकारणात सारे क्षम्य असते म्हणतात, त्याचे प्रत्यंतर अकोला शहरातील महापौर-उपमहापौर निवडणुकीत आले! स्थानिक पातळीवर एकमेकांशी लढणारे शिवसेना आणि भाजप हे ' युती ' तले दोन्ही पक्ष, तर त्यांच्यासह भारिप-बहुजन महासंघ, असे चित्र दिसले आणि राजकारणात कोणीही कायमचा शत्रू वा मित्र नसतो, हेच ठसले.

उपमहापौरपद भारिप- बहुजन महासंघाचे सुनील मेश्राम यांना, तर महापौरपद भाजपच्या अश्विनी हातवळणे यांना मिळण्यामागे नेमके श्रेय कोणाचे, भाजपचे माजी प्रदेशाध्यक्ष पांडुरंग फुंडकर आणि याच पक्षाचे ज्येष्ठ नेते विजय अग्रवाल यांचे की नितीन गडकरी यांचे, याची चर्चा काही काळ चालेल. पण गणेश ठगे यांचे नाव महापौरपदासाठी चचेर्त असताना खुल्या प्रवर्गातील या पदासाठी अश्विनी हातवळणे यांचे नाव पुढे आले, तेव्हाच गडकरी यांचे वर्चस्व सिद्ध झाले होते.

भारिप-बहुजन महासंघाने महापालिकेच्या निवडणुकीत भाजपशी सख्य केले होते, तेव्हा मोठा वाद होणार असे वाटले होते. प्रत्यक्षात या पक्षाचे नेते प्रकाश आंबेडकर यांनी हा प्रश्ान् सहजतेने घेतला आणि वातावरण तापले नाही. ते सख्य यंदा महापौर निवडीतही टिकून राहिले आणि शिवसेनेचीही साथ मिळाली.

महापालिकेतील पैलवान मंडळींत काही सुज्ञपणे, डोक्याचा वापर करणारेही आहेत ; त्यांचे सर्वच पक्षांतील सदस्यांशी स्नेहाचे, मैत्रीचे संबंध आहेत. पक्ष वेगळा असता तरी ते पक्षाचे राजकारण करत नाहीत! सुनील मेश्राम ही अशीच ' प्रेमळ ' व्यक्ती. राजकारण कसे करावे, याचे धडे त्यांनी पक्षाच्या ज्येष्ठ धुरिणांकडूनच घेतले आहेत. त्यामुळेच या निवडणुकीत उपमहापौरपदाची खुचीर् काबीज करताना त्यांना फारशी अडचण आली नाही.

खासदार संजय धोत्रे यांनी सुनील मेश्राम यांना दिलेले आलिंगन, भाजपचे विजय अग्रवाल आणि शिवसेनेचे विजय देशमुख यांचे ' मनोमीलन ', असे ' तुझ्या गळा, माझ्या गळा ; गुंफू सत्तेच्या माळा ' प्रसंग मेश्राम व हातवळणे यांच्या बिनविरोध निवडीनंतर पाहायला मिळाले. विधानसभेच्या निवडणुकीत शिवसेनेमध्येच अंतर्गत बंडखोरी आणि त्यामुळे उडालेला त्रिफळा, तर भाजप आणि शिवसेनेची स्थानिक पातळीवरील नेहमीचीच स्पर्धा या चित्रापेक्षा आताचे चित्र निराळे आणि ' युती ' साठी आशादायक आहे. अर्थात, सर्वच पक्षांतील ' दूरी ' चे ' मजबूरी ' त रूपांतर झाले आहे! या राजकीय यशानंतर, वय वषेर् तीन असलेल्या महापालिकेला आता तरी बाळसे येणार की नाही , 16 कोटी रुपयांच्या प्रस्तावित रस्त्यांपैकी नेमके किती मागीर् लागणार, हे खरे प्रश्ान् आहेत.

 
</text>
</doc>
