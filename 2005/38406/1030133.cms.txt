<doc>
<docno>1030133.cms.txt</docno>
<text>
 
महामुंबई
'बेस्ट'कडे सुट्या पैशांचा महापूर
[ Wednesday, February 23, 2005  11:53:16 pm]


म. टा. प्रतिनिधी

मंुबई : सुट्टै पैसे काढाहो..अहो पण नाहीतर कुठले द्यायचे ?... मी तरी काय टाकसाळ काढलीय काय, सुट्टे पैसे काढा नाहीतर खाली उतरा...बसचा कंडक्टर आणि प्रवासी यांच्यात सुट्या पैशांहोणारी ही नित्याची बाचाबाची आता काही प्रमाणात कमी होईल असे दिसते. कारण सुट्या पैशासाठी ' बेस्ट ' प्रशासनाने थेड तिरुपतीला साकडे घातले असून तिरुपतीही ' बेस्ट ' ला पावला आहे. कंडक्टर आणि प्रवासी यांच्यातील संबंध सौहार्दपूर्ण राहावेत यासाठी 50 लाखांची 50 पैशांची सुटी नाणी देवस्थानाकडून आली आहेत.

सुट्य पैशाच्या चणचणीमुळे बसमध्ये कंडक्टर आणि प्रवाशांमध्ये होणारे वाद मंुबईकरांना नवे नाहीत. कंडक्टर रगेल आणि प्रवासीही चढेल असेल तर हा वाद किती रंगतो याचा अनुभव आपण अनेकदा घेतला आहे. आता नुकतेच तिकीटांचे दर वाढलेत. साडेतीन, साडेचार रुपये असे दर झाल्याने तर 50 पैशांची नवी ' साडे ' साती सुरू झाली आहे. आठाण्याच्या चणचणीमुळे वादंगाच्च्या खणखणाटात भर पडण्याची शक्यता होती. त्यातच मोठ्या प्रमाणात आठाण्याची टंचाई असल्याने ' बेस्ट ' ने स्टेट बँक ऑफ इंडियाला सुटे पैसे देण्याची विनंती केली. पण एवढ्या प्रमाणान सुटे पैसे नसल्याने बँकेनेही असमर्थता दर्शविली. हा प्रश्ान् कसा सोडवायचा याची चिंता पडली असताना, देवस्थानाला दररोज हजारो भाविक भेट देत असल्यानेे दानपेटीत सुट्या नाण्यांचा खच पडतो, त्यामुळे तेथून सुटे पैसे आणता येतील ', अशी ' बेस्ट ' आयडिया प्रशासनाच्या डोक्यात आली. त्यानंतर 55 लाख रुपये बँकेकडे देऊन 50 पैशांची नाणी मागविण्यात आली...

ही नाणी प्रत्येक डेपोत पाठविण्यात आली आहेत, त्यामुळे सुट्या पैशाची चणचण कमी होईल, अशी अपेक्षा ' बेस्ट ' चे महाव्यवस्थापक स्वाधिन क्षत्रिय यांनी व्यक्त केली.

 
</text>
</doc>
