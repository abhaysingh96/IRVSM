<doc>
<docno>1029955.cms.txt</docno>
<text>
 
महाराष्ट्र
उपनिबंधक कार्यालयात टेलिफोन बंद
[ Wednesday, February 23, 2005  09:23:32 pm]


मुंबई टाइम्स टीम

वसई : तामतलाव इथल्या सहकार उपनिबंधक कार्यालयातील टेलिफोन दोन वर्षांपासून बंद आहे. त्यामुळे सहकारी संस्थांची फार मोठी अडचण होत आहे.

तालुक्यात सहकारी गृहनिर्माण संस्था, सहकारी बँका, सहकारी पतपेढ्या, ग्राहक सहकारी संस्था यांची संख्या मोठी आहे. या संस्थांचे काम उपनिबंधकाशिवाय चालू शकत नाही. शिवाय कर्जदारांची थकबाकीवसुलीचे दावे उपनिबंधकापुढेच चालत असल्याने या कामकाजाविषयीची माहिती घेण्यासाठी नागरी सहकारी बँका, पतपेढ्या यांच्या पदाधिकाऱ्यांना तसंच कर्जदारांना उपनिबंधक कार्यालयाशी वारंवार संपर्क साधावा लागतो. त्यामुळे या कार्यालयातील टेलिफोन त्वरित सुरू करण्यात यावा, अशी मागणी
सहकार संस्थांच्या पदाधिकाऱ्यांनी केली आहे.

 
</text>
</doc>
