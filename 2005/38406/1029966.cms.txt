<doc>
<docno>1029966.cms.txt</docno>
<text>
 
महाराष्ट्र
जिल्ह्यात राष्ट्रवादीकडून काँग्रेसला हादरा
[ Wednesday, February 23, 2005  09:27:49 pm]


श्री.वा. नेलेर्कर

ठाणे : जिल्ह्यात विधानसभा निवडणुकीत काँग्रेस पक्षाचं पानिपत होऊन पक्षाच्या आमदारांचा धावफलक शून्यावर आला होता. नुकत्याच झालेल्या महापौर आणि जिल्हा परिषद अध्यक्षपदांच्या निवडणुकीत काँग्रेसला पुन्हा झटका बसून पक्षाची पुरती नाचक्की झाली आहे. याला जबाबदार कोण आणि या पडझडीतून पक्ष बाहेर येणार तरी केव्हा, असे प्रश्न कार्यकतेर् विचारत आहेत.

पक्षाला जिल्ह्यातून संपवण्यास विरोधी पक्ष कारणीभूत ठरला नसून राष्ट्रवादीमुळे ही दुर्दशा पक्षावर ओढवली याचं दु:ख कार्यर्कत्यांना जास्त आहे. त्यामुळे धाकट्या पातीने थोरल्या पातीचा काटा काढून पक्षाला संपवलं, अशी भावना काँग्रेस कार्यर्कत्यांमध्ये पसरली आहे.

जिल्ह्यामध्ये विधानसभेच्या एकूण 13 जागा आहेत. या जागांमध्ये काँग्रेस पक्षाचा एकही आमदार सध्या विधानसभेमध्ये नाही. एकेकाळी जिल्ह्यांमध्ये काँग्रेसचे 11 आमदार होते. 2004 मध्ये झालेल्या निवडणुकीत विजयी आमदारांचा धावफलक शून्यावर आला.

ठाणे, उल्हासनगर आणि भिवंडी या महापालिकांच्या महापौर, उपमहापौरपदाच्या निवडणुका नुकत्याच झाल्या. भिवंडी महापालिकेत गेली तीन वर्षं काँग्रेसचे महापौर-उपमहापौर होते. भिवंडी महापालिकेत सर्वात मोठं संख्याबळ असणाऱ्या काँग्रेसला कोणतंही पद न मिळाल्याने पक्षाची पुरती नाचक्की झाली, अशी प्रतिक्रिया राजकीय वर्तुळात व्यक्त होत आहे.

जिल्ह्यात ठाणे, कल्याण-डोंबिवली, नवी मंुबई, मीरा-भाईंदर, भिवंडी, उल्हासनगर अशा महापालिका आहेत. त्यापैकी एकाही महापालिकेवर आता काँग्रेसचा महापौर-उपमहापौर नाही. विधानसभेपाठोपाठ महापालिकेतूनही आता काँग्रेस पक्ष हद्दपार झाला आहे. कोणतीही सत्ता नसलेले केवळ सदस्य आता उरले आहेत.

जिल्हा परिषदेचे अध्यक्षपद गेली तीन वर्षं राष्ट्रवादीकडे होते. या वेळी ते वसई विकास मंडळाकडे गेलं आहे. उपाध्यक्षपद राष्ट्रवादी काँग्रेसकडे आहे. तर काँग्रेसचे फक्त सहा सदस्य निवडून आले आहेत. 66 सदस्यांच्या सभागृहात काँग्रेसचे सहा सदस्य म्हणजे ग्रामीण भागातून काँग्रेस संपल्याचं लक्षण आहे.

जिल्ह्यात मजूर फेडरेशनच्या अलीकडेच निवडणुका झाल्या. तिथे शिवसेना-काँग्रेस अशी युती असल्यामुळे काँग्रेसला आजवर काही स्थान होतं. पण नुकत्याच झालेल्या निवडणुकीमध्ये अध्यक्ष-उपाध्यक्षपद राष्ट्रवादीकडे गेल्याने मजूर फेडरेशनमधूनही काँग्रेस पक्ष

संपुष्टात आला आहे. राष्ट्रवादीने फसवणूक व राजकारण करून दोन्ही पदं लाटली, अशी काँग्रेस कार्यर्कत्यांची तक्रार आहे.

जिल्ह्यात अंबरनाथ, कुळगाव-बदलापूर, जव्हार, डहाणू, पालघर, वसई, विरार, नवघर- माणिकपूर, नालासोपारा अशा पालिका आहेत. त्यापैकी एकाही नगरपालिकेत काँग्रेसकडे सत्ता नाही, अशी स्थिती आहे. विधान परिषदेमध्ये संजय दत्त ( कल्याण) आणि मुझफ्फर हुसेन असे केवळ दोन आमदार केवळ उरले आहेत.

 
</text>
</doc>
