<doc>
<docno>1029959.cms.txt</docno>
<text>
 
महाराष्ट्र
वसईतील हातभट्ट्या उद्ध्वस्त
[ Wednesday, February 23, 2005  09:25:07 pm]


मुंबई टाइम्स टीम

वसई : राज्य उत्पादन शुल्क खात्याच्या अधिकाऱ्यांनी नुकतीच रानगाव समुदकिनारी छापा टाकून गावठी दारू बनवणाऱ्या हातभट्ट्या उद्ध्वस्त केल्या. या कारवाईत सव्वा लाख रुपयांची दारू नष्ट करण्यात आली.

गेल्या महिन्यापासून राज्य उत्पादन शुल्क खात्याने विविध भागात धाडी टाकून आतापर्यंत पाच लाख रुपयांची दारू जप्त केली. तिथं असलेल्या हातभट्या नष्ट करण्याची कारवाई सुमारे पाच तास चालली. या वेळी सव्वा लाख किंमतीची दारू आणि रसायनं त्यांनी नष्ट केली. यापूवी जुचंद, मालजीपाडा, ससूनवघर भागातील हातभट्ट्या उद्ध्वस्त करण्यात आल्या. बहुतेक हातभट्ट्या खाडीलगतच्या दलदलीच्या भागातच अस्तित्वात आहेत. दुसरीकडे, गावकऱ्यांचंही सहकार्य मिळत नाही. त्यामुळे हातभट्ट्या नष्ट करण्यात अनेक अडचणी येतात, असं अधिकाऱ्यांचं म्हणणं आहे.

 
</text>
</doc>
