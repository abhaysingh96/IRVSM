<doc>
<docno>1029979.cms.txt</docno>
<text>
 
महामुंबई: मुंबई टाइम्स
smsने बिघडवली विद्यार्थ्यांची भाषा
[ Wednesday, February 23, 2005  09:31:31 pm]


प्रवीण मुळ्ये

plz ( प्लीझ) , b4 ( बीफोर) , gr8 ( गेट) , cm( कम) , cl ( कॉल)... इंग्रजीचा शॉर्टकट असलेली ही भाषा इमेल आणि मोबाइलमुळे आपल्यापैकी अनेकजण सर्रास वापरत असतो. कॉलेज विद्यार्थ्यांना ही भाषा इतकी जवळची वाटतेय की, आता परीक्षेच्या उत्तरपत्रिकांमधूनही या ' एसएमएस लिंगो ' ची छाया पडू लागलीय. शाळा-कॉलेजांमधील शिक्षकांना मात्र विद्यार्थ्यांची ही एसएमएसची भाषा मान्य नसल्यानं उत्तरपत्रिकेत या भाषेचा वापर करणाऱ्यांची चांगलीच गोची होण्याची शक्यता आहे.

एसएमएस पाठवताना शोधलेले हे शॉर्टकट्स विद्याथीर् उत्तरपत्रिकांमधूनही वापरू लागलेत. अनेकांना शब्दांचं मूळ स्पेलिंगच आठवेनासं झालं आहे. द्गश्ास्त्र (एन्ड ऑफ डिस्कशन), ड्डद्बद्बष् ( अॅज इफ आय केअर), ष् 24 द्य (चॅट विथ यू लेटर) अशा शब्दांचा झालेला वापर हे अनेक शिक्षकांसाठी एक कोडं होतं. उत्तरपत्रिकांवर मोबाइलचा वाढता प्रभाव हा अनेक कॉलेजांमधील स्टाफरुममध्ये चचेर्चा विषय आहे. परीक्षांवर पडणारा एसएमएसचा प्रभाव रोखण्यासाठी ' एसएमएस शॉर्टकट ' वापरणाऱ्यांचे मार्क््स कापण्याचा विचार काही कॉलेजेस विचार करत आहेत.

मोबाइल सॅव्ही जनरेशनमध्ये लोकप्रिय असलेले हे शब्द उत्तरपत्रिकांमध्ये मोठ्या प्रमाणात दिसत आहेत. ही भाषा मोबाइलसाठी योग्य असली तरी, परीक्षांसाठी ही भाषा वापरणं गैर असल्याचं शिक्षकांचं म्हणणं आहे.

एसएमएस भाषेचा गैरवापर वेळीच थांबवण्यासाठी कडक पावलं उचलणं गरजेचं आहे. माझ्या कॉलेजमध्ये आम्ही विद्यार्थ्यांना परीक्षांदरम्यान अशा शॉर्टकट भाषेपासून दूर राहायच्या सूचना दिल्या आहेत, असं हिंदुजा कॉलेजचे प्रिन्सिपल शिवारे यांनी सांगितलं. हिंदुजा कॉलेजप्रमाणेच इतर अनेक कॉलेजांनीही या एसएमएस भाषेला परीक्षा हॉलपासून दूर राहण्याच्या सूचना दिल्या आहेत. भाषा ही लवचिक असते आणि ऑक्सफर्ड डिक्शनरीनेही अनेक हिंदी शब्दांना आपलंसं केलं आहे. पण या तोडक्यामोडक्या भाषेमुळे अर्थाचा अनर्थ घडू शकतो. त्यासाठी मूळ स्पेलिंग्ज वापरात असणं गरजेचं आहे, असं भाषातज्ज्ञांचं मत आहे.

विद्यार्थ्यांना मात्र त्यात काही गैर वाटत नाही. वेळेत पेपर सोडवण्यासाठी ही शॉर्टकट भाषा उपयोगी ठरू शकते आणि आज एसएमएसचे शॉर्टकट सर्वार्ंनाच माहित असल्याने पेपरमध्ये ही भाषा वापरायला काय हरकत आहे, असं विद्याथीर् विचारत आहेत.

 
</text>
</doc>
