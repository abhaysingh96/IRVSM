<doc>
<docno>1029836.cms.txt</docno>
<text>
 
देश-विदेश
रेल्वे प्रवाशांवर आधुनिकीकरण अधिभार?
[ Wednesday, February 23, 2005  07:37:43 pm]


वृत्तसंस्था

नवी दिल्ली : रेल्वे खात्यासाठी पाच हजार कोटी रुपयांची अर्थसंकल्पीय मदत करण्याच्या मागणीला अर्थखात्याने वाटाण्याच्या अक्षता लावल्या असून आथिर्क चणचणीचे कारण सांगत 1500 कोटींपेक्षा एक पैसाही अधिक देण्यास त्यांनी असमर्थता दर्शवली आहे.

रेल्वेचे 2005-2006 वर्षाचे बजेट शनिवारी सादर होत असून त्याचा अंतिम मसुदा तयार करण्यासाठी राजधानी दिल्लीत बैठकांचे सत्र सुरू आहे. पंतप्रधान कार्यालय, अर्थखाते तसेच नियोजन आयोगातील अधिकाऱ्यांशी रेल्वे अधिकारी सल्लामसलत करीत आहेत. अशाच एका भेटीत, मंगळवारी रेल्वेच्या अधिकाऱ्यांनी अर्थखात्याकडे पाच हजार कोटी रुपयांच्या मदतीची मागणी केली. मात्र, सध्याची आथिर्क स्थिती लक्षात घेता 1500 कोटींपेक्षा ती वाढवता येणार नाही, असे अर्थखात्यातफेर् स्पष्ट करण्यात आले. प्रवासी भाड्यावरील सबसिडीत कपात करा, बाजारातून निधी उभा करा अशा सूचना यावेळी रेल्वेला करण्यात आला. त्याचबरोबर सुरक्षा अधिभाराच्या धतीर्वर आधुनिकीकरण अधिभार प्रवाशांवर लावण्याचा सल्लाही देण्यात आल्याचे रेल्वे मंत्रायलयातील एका वरिष्ठ अधिकाऱ्याने सांगितले.

बिहारच्या निवडणुकीत गुंतलेले रेल्वेमंत्री लालू प्रसाद यादव यांनी रेल्वे प्रवासी भाडेवाढीस याआधीच विरोध दर्शवला आहे. त्यामुळे या अर्थसंकल्पात भाडेवाढीचे पाऊल उचलण्यापेक्षा इतर पर्यायांची चाचपणी केली जाईल, अशी शक्यता आहे.

 
</text>
</doc>
