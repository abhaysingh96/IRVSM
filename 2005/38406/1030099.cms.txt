<doc>
<docno>1030099.cms.txt</docno>
<text>
 
क्रीडा
नाणेफेकीच्या कौलावर विश्वशांतीला जेतेपद
[ Wednesday, February 23, 2005  11:02:36 pm]


मुंबई : दादर येथील दत्ता राऊळ क्रीडांगणात पार पडलेल्या आमदार चषक कबड्डी स्पधेर्त अंतिम निर्णय नाणेफेकीवर लागला आणि विजेतेपदाचा मुकुट विश्वशांतीने पटकावला. मात्र रोख रकमेचे बक्षिस विश्वशांती व उपविजेत्या अंकूरमध्ये विभागून देण्यात आले. स्पधेर्तील सवोर्त्कृष्ट खेळाडू ठरली ती विश्वशांतीची लता पांचाळ.

विश्वशांती वि. अंकूर हा अंतिम सामना चुरशीने खेळला गेला. परंतु त्याचा निकाल मात्र नशीबावर सोपवावा लागला. लता पांचाळच्या आक्रमक चढायांमुळे विश्वशांतीच्या मध्यंतराला 13- 9 अशाी आघाडी घेतली.

अंकूरच्या कविता कदमने प्रत्येक चढाईत बोनस गुण मिळवण्याचा सपाटा लावल्यामुळे 13-13 अशी बरोबरी साधून दिली. शेवटची 5 मिनिटे पुकारली तेव्हा अंकूरकडे 22-18 अशी आघाडी होती. सामना संपायला तीन मिनिटे असताना विश्वशांतीने अंकूरवर लोण देत 24-25 अशी आघाडी कमी केली. परंतु कविता कदमने बोनस गुण घेत अंकूरची आघाडी 2 गुणांची केली. मात्र लता पांचाळने शेवटच्या चढाईत गडी टिपला व नंतर स्वप्नाली म्हसकरने अंकूरच्या कविता कदमला पकड करीत सामना 26-26 अशा बरोबरीत सोडविला.

5-5 चढायांच्या जादा डावातदेखील 31-31 (5-5) अशी बरोबरी झाली. त्यामुळे नियमानूसार आकस्मित चढाईचा (सडनडेथ) डाव खेळवावा लागला. त्यातही पुन्हा दोन्ही संघाची गुणसंख्या समसमान झाली. असे बराच वेळ चालल्यामुळे सामन्यावरील निरीक्षक शशिकांत राऊत यांनी सामना समिती व उपस्थित असलेले मुंबई कबड्डी संघटनेचे चिटणीस मिनानाथ धानजी यांच्याशी सल्लासमलत करून नाणेफेकीवर स्पधेर्चा विजेता संघ निश्चित करण्याचे ठरले आणि रोख रक्कम विभागून देण्याचे ठरले. आमदार सदा सरवणकर यांनी नाणेफेक केली आणि ती जिंकण्याचे भाग्य विश्वशांतीला मिळाले. दोन्ही संघांना प्रत्येकी तीन हजार रुपयांचे रोख बक्षिस देण्यात आले.

विश्वशांतीच्या लता पांचाळने एकूण 28 चढाया केल्या, त्यात तिने 13 गुण व 6 बोनस गुण मिळवले. एक वेळा तिची कांचन राणेने पकड केली. स्पधेर्तील सवोर्त्तम खेळाडू म्हणून तिला सोन्याची अंगठी देऊन गौरवण्यात आले. अंकूरच्या कांचन राणेने 10 चढाईत 6 गुण व 2 बोनस गुण मिळविले. एकवेळा तिची पकड झाली. त्यांच्याच कविता कदमने 10 चढायात 1 गुण व 6 बोनस गुण मिळविले. एकदा तिची पकड झाली. तीच पकड त्यांना विजयापासून दूर घेऊन गेली.

उपांत्य फेरीत विश्वशांतीने मध्यंतरातील 7-14 अशा पीछाडीवरून शिवशक्तीचा 24-23 असा निसटता पराभव करून अंतिम फेरी गाठली. शिवशक्तीकडून मेघाली कोरगांवकर, गौरी वाडेकर, उत्कृष्ट खेळ केला. तर अंकूरने अमरहिंदला 27-15 असे चकविले. अंकूरकडून कविता कदम, कांचन राणे ; तर अमरहिंदच्या अलका पाटकर, दिपाली मयेकर छान खेळल्या.

 
</text>
</doc>
