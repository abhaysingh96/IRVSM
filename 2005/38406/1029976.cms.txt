<doc>
<docno>1029976.cms.txt</docno>
<text>
 
महामुंबई
स्टेशन कसले, गैरसोयींचे आगर
[ Wednesday, February 23, 2005  09:30:41 pm]


समीर मणियार

मुंबई : दोन्ही बाजूंनी दररोज सुमारे दीड लाख प्रवासी प्रवास करत असले, तरी त्यांच्यासाठी रेल्वे स्टेशन गैरसोयींचे आगर आहे. पूर्व आणि पश्चिम भागास जोडण्यासाठी असलेल्या एकच अरुंद पादचारी पुलामुळे मोठी कोंडी होते. अवघ्या पाच सात फूट रुंदीच्या या पुलावरुन दिवसाकाठी सुमारे 50 हजार प्रवासी जीव मुठीत घेऊन ये-जा करतात. या पुलावर फेरीवाल्यांचे बस्तान असते.

स्टेशनात सात फलाट असले तरी एक, दोन आणि तीन नंबरच्या फलाटावर आलेल्या लोकलमधून बाहेर पडण्यासाठी प्रवाशांना स्टेशनमास्तर ऑफिसाच्या दिशेने पहिल्या डब्याच्या थांब्यानजीक पायपीट करत जावे लागते. अशीच परिक्रमा डहाणूरोडहून आलेल्या मेमू शटलमधील सहा आणि सात क्रमांकाच्या फलाटावरील प्रवाशांची असते. या दोन्ही फलाटावर उतरल्यानंतर प्रवाशांना लोकल गाठण्यासाठी पाच ते दहा मिनिटांचा अवधी लागतो. फलाटावरुन बाहेर पडण्याचे उत्तरेकडील तीनही मार्ग अरूंद आहेत.

पश्चिम रेल्वेच्या उपनगरी सेवेच्या अखत्यारीत डहाणूरोड स्टेशन आणण्यात आले असले, तरी सध्या चर्चगेटहून लोकलसाठी विरार हे शेवटचे स्टेशन आहे. गुजरातमधून मुंबईचे प्रवेशद्वार म्हणून ओळखले जाणारे व डहाणू, बोईसर, पालघर व सफाळे या भागातून मुंबईकडे येजा करणाऱ्या दैनंदिन 50 हजार प्रवाशांचा ताणही या स्टेशनास सहन करावा लागतो.

सकाळी गदीर्च्या वेळेस लोकलच्या टपावर बसलेले टोळके दिसले की ती विरार चर्चगेट लोकल समजायला हरकत नाही. विरार ते चर्चगेट या 60 किलोमीटरसाठी सध्या विरारहून महिलांसाठी एक खास लोकल धरून दोन्ही बाजूंनी 152 सेवा आहेत. त्याशिवाय अंधेरीसाठी 32, दादरसाठी 14 व बोरिवलीसाठी आठ लोकल आहेत. मुंबईहून परतीच्या प्रवासासाठी इतक्या सेवा आहेत. त्याशिवाय पालघर डहाणूकडे जाणाऱ्या 16 ' मेमू शटल ' सह पॅसेंजर व एक्सप्रेस गाड्या धरून सुमारे 42 गाड्या आहेत.

सात फलाटांच्या स्टेशनात प्रवाशांना बसण्यासाठी 27 बाकडे असून, तीन स्वच्छतागृहे असली तरी त्यापैकी एक दोन अधूनमधून बंद असते. गदीर्च्या वेळी तिकीट विक्री केंदावर लांबच्या लांब रांगा लागलेल्या असतात. तिकीट खिडक्यांची संख्या अपुरी आहे. पश्चिमेला वर्तक रोड व पूर्वाश्ामीच्या आगाशी रोडवरुन स्टेशनात येणाऱ्या असंख्य प्रवाशांना स्टेशनाच्या आवारात आडव्या तिडव्या उभ्या राहिलेल्या रिक्षांचे अडथळे पार करीत स्टेशनात शिरावे लागते.

महानगर नागरी परिवहन योजनेतंर्गत विरार ते बोरिवली स्टेशनादरम्यान चौपदरीकरणाचा प्रकल्प सुरु आहे. त्याचाच भाग म्हणून विरारला पूर्व ते पश्चिम भागाला जोडणारा भुयारी मार्ग बांधण्यात येत आहे. त्याला सहा महिन्यांचा विलंब झाला असून, तो आणखी रखडण्याची लक्षणे आहेत. भुयारी मार्ग वाहतुकीस खुला झाल्यास गदीर् कमी होऊ शकते. चर्चगेट- डहाण लोकल झाल्यास विरार स्टेशनातील गदीर् कमी होण्यास मदत होईल.

 
</text>
</doc>
