<doc>
<docno>1029921.cms.txt</docno>
<text>
 
लेख
साखर उद्योगाला हवे नवे रक्त!
[ Wednesday, February 23, 2005  08:52:22 pm]


सहकारी साखर उद्योग आपल्या गरजेनुसार सरकारी धोरणात बदलासाठी आपली राजकीय शक्ती खर्च करतो ; परंतु व्यावसायिक व्यवस्थापनाच्या तत्त्वानुसार जो उद्योग परिस्थितीनुरूप बदल स्वत:मधे करून घेतो तोच उद्योग टिकतो.

साखर उद्योग हा खरे तर महाराष्ट्राच्या ग्रामीण अर्थव्यवस्थेचा कणा. पण सध्या तो शेवटच्या घटका मोजत असल्याचे चित्र स्पष्ट दिसत आहे. राज्यातील 184 साखर कारखान्यांपैकी फक्त 76 कारखाने चालू आहेत. 56 कारखाने ' अवसायनात ' म्हणजेच दिवाळखोरीत निघाले आहेत, तर 73 कारखान्यांचे भागभांडवल संपुष्टात आले आहे. राज्यातील फक्त 11 सहकारी साखर कारखाने फायद्यात आहेत. ही आकडेवारी राज्यातील सहकारी साखर कारखान्यांची विदारक अवस्था दर्शविते. साखरेचे किरकोळ भाव 20 रुपये किलोच्या वर गेल्याने जरी कारखानदार खुश असले तरी सामान्य जनतेला ही साखर गोड लागत नाही. ही परिस्थिती दीर्घकाल राहणे सरकारला परवडणारे नाही.

ऊस उत्पादकाला प्रतिटन एक हजार रुपयांपेक्षा कमी भाव दिला तर ऊसशेती परवडणार नाही, परिणामी शेतकरी ऊसशेतीपासून परावृत्त होतील. दीर्घकालीक साखरेचा बाजारभाव प्रति क्विंटल 1400-1500 च्या आसपास राहील, तर प्रत्यक्ष उत्पादन खर्च 1600- 1800 रुपये इतका राहील, अशा कात्रीत साखर उद्योग अडकला आहे. एक ऑक्टोबरपासून साखरेच्या विक्रीतील कोटा पद्धत बंद करण्यात येणार आहे. त्यामुळे उत्तरप्रदेश आणि इतर राज्यातील खाजगी साखर कारखानदार ज्या दरात साखर विक्रीस तयार होतील त्या दरात सहकारी साखर कारखानदारांनासुद्धा विकावी लागेल. केंदीय कृषी मंत्री शरद पवार यांनी साखरेच्या आयातीवर बंदी घालून सहकारी साखर कारखान्यांना मदत करण्याचा प्रयत्न केला आहे. परंतु मदतीची ही कवचकुंडले फार काळ चालणार नाहीत. 2005 च्या मध्यात साखरेची बाजारपेठ खुली करावी लागेल तेव्हा आंतरराष्ट्रीय स्पधेर्स तोंड द्यावे लागेल.

साखर कारखान्यांना जागतिक स्पधेर्त टिकायचे असेल तर उत्पादन खर्च कमी करण्याला पर्याय नाही. उत्पादन खर्चात प्रामुख्याने ऊस आणि त्यावरील प्रक्रिया यांचा समावेश होतो. उसाला चांगला भाव देणे गरजेचे आहे, त्यामुळे उत्पादन खर्च कमी करायचा असेल तर प्रक्रियेचा खर्च कमी करणे व उपउत्पादनांची निमिर्ती करणे आवश्यक आहे. पण अनेक कारखान्यांकडे उपपदार्थ निमिर्ती प्रकल्प नाहीत.

सहकारी साखर चळवळीतील अनेक नेते/अभ्यासक साखर उद्योगाच्या बिकट अवस्थेचे कारण केंद सरकारचे धोरण, नैसगिर्क परिस्थिती तसेच ऊसावर पडलेला लोकरी मावा असल्याचे सांगतात. यात सोयीस्करपणे एक महत्त्वाचे कारण दुर्लक्षिले जात आहे, ते म्हणजे व्यावसायिक व्यवस्थापनाचा अभाव. कारण याच भोवतालच्या वातावरणात ( लोकरीमावा, दुष्काळ, सरकारी धोरण) कर्नाटक आणि अन्य राज्यातील खाजगी साखर कारखाने फायद्यात आहेत. त्यांच्या यशाचे गमक त्यांच्या व्यावसायिक व्यवस्थापनात आहे.

महाराष्ट्रातील सहकारी साखर कारखान्यांत व्यवस्थापन म्हणजे फक्त वशिलेबाजी. तेथे गुणवत्तेला बिलकुल स्थान नाही. मूख्य म्हणजे कारखान्यात नोकरी लागण्यासाठीची पूर्वअट म्हणजे वशिला, नातेवाईक, भाऊबंदकी. खाजगी क्षेत्रात गुणवत्तेअभावी नोकरी न मिळाल्यास वशिला लावून प्रसंगी पैसे भरून नोकरी मिळवली जाते. खातेप्रमुख किंवा विभागप्रमुख होण्यासाठी पुन्हा तीच अट. वशिला, राजर्कत्याची मजीर्, प्रसंगी सेवाज्येष्ठताही डावलली जाते. खातेप्रमुखांमधून कार्यकारी संचालक म्हणून नेमणूक करताना सरकारने साखर संघाच्या अध्यक्षतेखाली समिती स्थापन केली असली आणि त्यात साखर आयुक्त तसेच महासंचालक, वसंतदादा शुगर इन्स्टिट्यूट यांचा समावेश असला तरी ते नामधारी असतात. साखर संघाचे सदस्य म्हणजे सहकारी कारखान्यांचे अध्यक्ष. त्यामुळे तिथेही वशिलेबाजी, कोटा पद्धत, किती जागासाठी किती उमेदवार निवडायचे याची माहिती जाहीर न करणे अशा तऱ्हेने एकंदर प्रक्रियेतच पारदर्शकतेचा अभाव असतो. पैसे दिले की आपले नाव कार्यकारी संचालकाच्या पॅनेलमध्ये येते, असे बोलले जाते. अशा कार्यकारी संचालकांकडून कोणत्या व्यावसायिकतेची अपेक्षा करणार ?

साखर उद्योगाशी संबंधित घटकांनी (राजकीय नेते/प्रशासकीय अधिकारी/साखर आयुक्त) या उद्योगाकडे उपलब्ध असलेल्या मनुष्यबळाच्या दर्जाचा आढावा घ्यावा म्हणजे साखर उद्योगातील अव्यावसायिक व्यवस्थापनाच्या कारणांचा उलगडा होईल. अनेक कार्यकारी संचालक फक्त पदवीधर आहेत. यापूवीर् पदव्युत्तर पदवीची अट घालण्यात आली होती. परंतु मुठभर लोकांचे हितसंबंध जपण्यासाठी फक्त पदवीची अट ठेवण्यात आली. गॅट करार, त्याच्यातील साखर उद्योगाशी संबंधित तरतुदी, त्यांचा महाराष्ट्रातील सहकारी साखर उद्योगावरील होणारा परिणाम याचा अंदाज चांगल्या कार्यकारी संचालकास असला पाहिजे.

साखर उद्योगाला सध्याच्या नाजूक परिस्थितीतून बाहेर पडायचे असेल तर व्यावसायिक व्यवस्थापन स्वीकारल्याशिवाय पर्याय नाही. व्यवस्थापनात गुणवत्ता असलेल्या तरुणांना संधी दिली पाहिजे. अनेकांच्या मनात असे तरुण व्यवस्थापक साखर कारखान्यांचे व्यवस्थापन करू शकतील का असा प्रश्न निर्माण होऊ शकतो. जर 21 वषीर्य आयएएस अधिकारी जिल्हाधिकारी म्हणून जिल्ह्याचे प्रशासन चालवू शकतो तर नामांकित संस्थेत व्यवस्थापनशास्त्राचा दोन वर्षाचा अभ्यासक्रम आणि योग्य प्रशिक्षण दिल्यास तेसुद्धा साखर कारखाना चालवू शकतील. राज्य लोकसेवा आयोगामार्फत निवड झालेले प्रशासकीय अधिकारीसुद्धा अगदी तरुणच असतात आणि ते उत्कृष्ट प्रशासन चालवू शकतात हे गेले कित्येक वषेर् सिद्ध झाले आहे.

अनेक खाजगी साखर कारखाने तरुण अधिकाऱ्यांची नियुक्ती करून आशादायी वातावरण निर्माण करू शकतात. बजाज हिंदुस्थान लिमिटेड या साखर कारखानदारीत अग्रेसर असलेल्या कंपनीची क्षमता 22000 टीसीडी असून गेल्या वषीर् नफा 91.32 कोटी झाला आहे. या कारखान्याचा मुख्याधिकारी कुशाग्र नयन बजाज अवघ्या 30 वर्षांचा आहे. मग सहकारी कारखाने तरुण आणि प्रशिक्षित अधिकाऱ्यांच्या हाती सत्ता सोपवून काही बदल का घडवू शकत नाहीत ? आथिर्कदृष्ट्या डबघाईस आलेल्या उद्योगास ऊजिर्तावस्था प्राप्त करून देण्याची किमया प्रशिक्षित व्यवस्थापकांनी काही ठिकाणी दाखवली आहे. उलटपक्षी वरिष्ठ व्यवस्थापकांसाठी स्वेच्छा सेवानिवृत्ती योजना बजाज अॅटो व्यवस्थापनाने यापूवीर् जाहीर केली होती. त्याच्या कारणांचा मागोवा प्रत्येकाने घ्यावा म्हणजे सत्य उमजेल.

उद्योगातील प्रशासनास तरुणांकडून मिळणारी गतिमानता आणि अनुभवातून येणारी परिपक्वता यांचा समतोल साधला पाहिजे. त्यासाठी व्यवस्थापक आणि बढतीतून व्यवस्थापकांची निवड यांचा योग्य समन्वय झाला पाहिजे. जसे सरकारी सेवेमधे वरिष्ठ अधिकाऱ्यांच्या जागा पदोन्नती आणि सरळ सेवेतून नेमणुकीतून भरल्या जातात त्याचप्रमाणे कार्यकारी संचालक आणि खातेप्रमुखांनी जागा भरणे जरुरी आहे. त्यास प्रस्थापितांचा विरोध होणे शक्य आहे. कारण माणूस कोणताही बदल सहजासहजी स्वीकारत नाही. ती मानवी सहजप्रवृत्ती आहे. परंतु सरकारने हे प्रशासकीय बदल केले तरच सहकारी साखर कारखान्यांचे व्यवस्थापन खाजगी कारखान्यांशी स्पर्धा करू शकेल. काही साखरसम्राटांच्या मनात त्यामुळे आपल्या अधिकारांवर आक्रमण तर होणार नाही ना, अशी शंका निर्माण होईल परंतु कार्यकारी संचालकाचे काम संचालक मंडळास सल्ला देणे आणि संचालक मंडळाने घेतलेल्या निर्णयाची अंमलबजावणी करणे हे आहे. परंतु जर दजेर्दार सल्ला कार्यकारी संचालकाने दिला तर अधिक व्यावसायिक निर्णय संचालक मंडळाकडून घेतले जातील. त्यामुळे कारखान्याच्या कामकाजावर निश्चितच अनुकुल बदल होईल.

पतंगराव कदम आणि अन्य काही मोजक्या लोकांनी या उद्योगात व्यावसायिक व्यवस्थापनाच्या गरजेवर भर दिला असला तरी प्रत्यक्ष कृती अजून काहीही केली नाही. एक-दीड वर्षापूवीर् कार्यकारी संचालकांच्या नेमणुकीसाठी एमबीए झालेल्या उमेदवारांसाठी जाहिरात दिली होती. परंतु अजून प्रत्यक्ष नेमणुका झाल्याचे दिसत नाही. बहुतेक त्यालाही सरकारी लालफितीची लागण झाली असावी. महाराष्ट्राचा सहकारी साखर उद्योग आपल्या गरजेनुसार सरकारी धोरणात बदलांची अपेक्षा करतो आणि त्यासाठी आपली राजकीय शक्ती खचीर् टाकतो परंतु व्यावसायिक व्यवस्थापनाच्या तत्त्वानुसार जो उद्योग बाह्य परिस्थितीत अनुरुप बदल स्वत:मध्ये करून घेतो तोच उद्योग टिकतो. त्यामुळे महाराष्ट्रातील साखर कारखान्यांनी आपले व्यवस्थापन कार्यक्षम केले तरच तो उद्योग टिकेल. सरकारी मदतीची कवचकुंडले या उद्योगाचे जास्तकाळ संरक्षण करू शकणार नाहीत.

अविनाश खलाटे

 
</text>
</doc>
