<doc>
<docno>1029951.cms.txt</docno>
<text>
 
अर्थव्यवहार
तेल कंपन्या विलिनीकरणाबाबत मंत्रालयच अनभिज्ञ
[ Wednesday, February 23, 2005  09:21:56 pm]


वृत्तसंस्था

नवी दिल्ली : हिंदुस्थान पेट्रोलियम, भारत पेट्रोलियम, गेल आदि कंपन्या विलीन करून घेऊन, अधिक मोठी कंपनी निर्माण करण्याच्या ओएनजीसीच्या हालचालींविषयी खुद्द पेट्रोलियम मंत्रालयानेच सोमवारी अनभिज्ञता दर्शवली.

असा निर्णय घेण्यासाठी सरकारची परवानगी आवश्यक असते. सध्या तेल क्षेत्रातील सुधारणांसाठी सरकारने समिती स्थापलेली आहे. या समितीचे काम पूर्ण होईपर्यंत अशा प्रकारचे विलिनीकरण शक्यच नाही, असे पेट्रोलियम मंत्रालयाच्या अधिकाऱ्यांनी एका न्यूज चॅनलला सांगितले. मात्र, ओएनजीसीच्या अधिकाऱ्यांनी याच चॅनलला सांगितले की, सरकारने प्रस्ताव आणल्यास हिंदुस्थान पेट्रोलियम आणि भारत पेट्रोलियममधील भागभांडवल खरेदी करण्याची आमची तयारी आहे. गेलमधील भागभांडवल खरेदी करण्याचा कंपनीचा तूर्तास विचार नाही. ' सिनजीर् इन एनजीर् ' नामक समितीपुढेच ओएनजीसीने विलिनीकरणाचा प्रस्ताव मांडल्याचे वृत्त आहे. ओएनजीसी आणि इंडियन ऑइल अशा दोनच महाकंपन्या तेल क्षेत्रात असाव्यात, त्यामुळे उत्खनन आणि माकेर्टिंग अशा दोन्ही विभागांमध्ये सुसूत्रता येऊन उत्पन्नातही वाढ होईल, असा ओएनजीसीचा प्रस्ताव आहे.

 
</text>
</doc>
