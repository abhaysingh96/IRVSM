<doc>
<docno>1030140.cms.txt</docno>
<text>
 
महामुंबई
परदेशी उपचारांनंतर शरद राव पुन्हा संपाच्या पावित्र्यात
[ Wednesday, February 23, 2005  11:57:33 pm]


म. टा. प्रतिनिधी

मुंबई : अवघ्या दोनच महिन्यांंपूवीर् संप पुकारून जनतेला संकटात टाकणारे कामगार नेते शरद राव यांनी परदेशातील उपचारांनंतर ताजेतवाने होताच पालिका कर्मचाऱ्यांच्या जुन्याच मागण्यांसाठी मार्चमध्ये पुन्हा संपाचे हत्यार उपसण्याचा इशारा दिला आहे. महापालिका कर्मचाऱ्यांच्या वेतन कराराच्या मागण्यांसाठी गुरुवारी दुपारी दोनला पालिका मुख्यालयावर मोर्चा आणण्यात येणार आहे.

महापालिका व बेस्ट कर्मचाऱ्यांना वेतनश्रेणी, पगार आणि महागाई भत्त्याच्या मागणीसाठी पुकारण्यात येणाऱ्या आंदोलनाची माहिती देण्यासाठी हिंद मजदूर किसान पंचायततफेर् राव यांनी वार्ताहर बैठक घेतली.

बेस्ट उपक्रमातील करारावर एकमत झालेले आहे. पण बेस्ट वर्कर्स युनियनमधील वादामुळे करारावर सह्या होऊ शकत नाही, असा प्रचार बेस्टचे महाव्यवस्थापक करत आहेत. पण कामगारांचे नुकसान होऊ नये, यासाठी आम्ही करारावर सह्या करण्यास तयार आहोत. दुसऱ्या गटानेही करारावर सह्या कराव्या, असे आवाहन राव यांनी केले.

औद्योगिक संबंध कायद्यातील तरतुदीनुसार कामगार आयुक्तांचा कामगार अधिकारी करारावर सह्या करू शकतो. ' बेस्ट ' च्या महाव्यवस्थापकांनाही कायद्यातील या तरतुदीची कल्पना आहे. पण तरीही करार केला जात नाही. आता यावर मार्ग न काढल्यास बेस्ट कर्मचाऱ्यांचे आंदोलन अटळ असून मार्च महिन्याच्या पहिल्या आठड्यात बेस्टमधील चार कामगार संघटनांच्या कृती समितीच्या वतीने बेस्टचे आंदोलन पुकारण्यात येईल.

महापालिका कर्मचाऱ्यांच्या वेतन कराराच्या मागण्यांसाठी गुरुवारी दुपारी दोन वाजता महापालिका मुख्यालयावर मोर्चा काढण्यात येणार असल्याचे त्यांनी सांगितले. कर्मचारी दररोजची कामे करुन यामध्ये सहभागी करतील, असे त्यांनी स्पष्ट केले. मात्र, पालिका प्रशासनाने करार न केल्यास मार्च महिन्यात बेमुदत आंदोलन पुकारण्यात येईल, असा इशारा त्यांनी दिला. आंदोलनाचा निर्णय कामगार कर्मचारी संघटनांच्या समन्वय समितीशी चर्चा करुन घेतला जाईल असे त्यांनी स्पष्ट केले.

हिन्द मजदूर किसान पंचायतचे व्दैवाषिर्क अधिवेशन 20 मार्चला अहमदाबादमध्ये होणार आहे. तसेच नॅशनल हॉकर्स फेडरेशनच्या राष्ट्रीय कार्यकारिणीची बैठक 26 व 27 फेब्रुवारीला अंधेरीच्या शहाजीराजे क्रीडा संकुलात होईल. केंदीय कृषी मंत्री शरद पवार अध्यक्षस्थानी असतील.

 
</text>
</doc>
