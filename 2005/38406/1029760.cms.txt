<doc>
<docno>1029760.cms.txt</docno>
<text>
 
महाराष्ट्र
सांगलीच्या मागण्या मार्गी!
[ Wednesday, February 23, 2005  06:39:43 pm]


म. टा. वृत्तसेवा

सांगली : सांगली-मिरज-कुपवाड महापालिकेच्या विविध प्रलंबित मागण्या मुख्यमंत्री विलासराव देशमुख यांच्या उपस्थितीत मुंबई येथे झालेल्या बैठकीत मान्य करण्यात आल्याचे महापौर किशोर यांनी सांगितले.

ते म्हणाले कीं, महापालिकेच्या मुख्यालयासाठी लागणारी वानलेसवाडी नजीकची -सांगली-मिरज रस्त्यावरील- दहा एकर जागा कृषी विभागाने त्वरित महापालिकेकडे हस्तांतरित करण्याचे आदेशही मुख्यमंत्र्यांनी यावेळी दिले. महापालिका स्थापन झाल्यावर पहिली पाच वषेर् शासनाकडून महापालिकेला आवश्यक ते अनुदान मिळाले नाही. अंदाजे 6 कोटी 64 लाख रुपयांचे हे अनुदान शासनाकढे अद्याप थकित आहे ; ते ताबडतोबीने दिले जावे असा आदेश मुख्यमंत्र्यांनी अर्थ मंत्रालयाला दिले. मिरजेची पाणीपुरवठा योजना महापालिकेकडे हस्तांतरित केल्यावर जीवन प्राधिकरणाने थकबाकीच्या वसुलीपोटी आतापर्यंत महापालिकेच्या अनुदानातून 1 कोटी 61 लाख रुपयांची जादा कपात केली आहे, तीही विनाविलंबाने महापालिकेला दिली जावी असे मुख्यमंत्र्यांनी सांगितले. त्याचप्रमाणे महापालिकेने आजुबाजूच्या 12 गावांना केलेल्या पाणीपुरवठ्याची 5 कोटी 57 लाख रूपये थकबाकी लवकरातलवकर देण्याबाबत योग्य ती कार्यवाही करण्याच्या सूचना मुख्यमंत्र्यांनी अर्थ मंत्रालयाला दिल्या.

महापालिकेची सध्याची पाणीपुरवठा योजाना (कृष्णा नदीवरील) लोकसंख्येच्या तुलनेने अपुरी आहे. त्यासाठी वारणा नदीतून पाणीपुरवठा करण्यासंबंधीचा प्रस्ताव शासनाला सादर केला जावा, त्याची कार्यवाही केली जाईल असे आश्वासन मुख्यमंत्र्यांनी यावेळी दिले. दूषित शेरीनाला शुध्दीकरणाचे काम केंद सरकारच्या अर्थसहाय्यातून सध्या केले जात आहे, पण सुधारित अंदाजपत्रकानुसार ही योजना पूर्ण करण्यासाठी साडपाच कोटी रुपये जादा निधी लागणार आहे. तो खर्चही देण्याचे मुख्यमंत्र्यांनी मान्य केले. या बैठकीस आ.मदन पाटील, आयुक्त मिलिंद म्हैसकर हेही उपस्थित होते.

 
</text>
</doc>
