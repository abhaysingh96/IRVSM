<doc>
<docno>1030134.cms.txt</docno>
<text>
 
महामुंबई
आयुवेर्दच्या पदव्युत्तर अभ्यासक्रमाची प्रवेश प्रक्रिया स्थगित
[ Wednesday, February 23, 2005  11:54:13 pm]


म. टा. प्रतिनिधी

मुंबई : आयुवेर्द पदव्युत्तर अभ्यासक्रमासाठीच्या राखीव जागांसाठी पात्र ठरूनही कर्मचाऱ्यांच्या हलगजीर्पणामुळे प्रवेशातून डावलण्यात आल्याची तक्रार विद्यार्थ्यांनी केल्याने वरळीच्या पोद्दार आयुवेर्द कॉलेजातील प्रवेश प्रक्रिया मंगळवारी रात्री थांबवावी लागली.

आयुवेर्द पदव्युत्तरच्या 216 जागांसाठी प्रवेश सुरू असताना हा प्रकार घडला. गुणवत्तायादीत इतर मागास गटात 17 व्या नंबरवर असणाऱ्या किरण टवलारे याला ' स्टायपेंड ' ची जागा उपलब्ध नसल्याचे सांगण्यात आल्याने त्याने ' विना स्टायपेंड ' जागेवर प्रवेश घेतला. मात्र, त्याच गटातील 18 व्या नंबरवरील सचिन खेडीकर याला नांदेडमध्ये ' स्टायपेंड ' च्या जागेवर प्रवेश देण्यात आला. ' कौन्सिलिंग ' करताना कर्मचाऱ्यांनी दाखवलेल्या हलगजीर्पणामुळे पात्र ठरूनही नाईलाजाने ' विनास्टायपेंड ' ची जागा घ्यावी लागल्याचे टवलारे याचे म्हणणे आहे.

गुणवत्तायादीत 15 व्या नंबरवरील भुमेश्वर पटले यालाही नांदेडला जागा उपलब्ध नसल्याचे सांगून उस्मानाबाद येथे प्रवेश घ्यावा लागला. भूपाळ शेळके याचा खुल्या गटातील प्रवेेश बदलून चार तासांनी त्याला ' एनटी ' गटात कायम करण्यात आले. या सर्व प्रकाराची तक्रार विद्यार्थ्यांनी अखिल भारतीय विद्याथीर् परिषदेकडे केली. त्यांनी ही बाब आयुवेर्द संचालक डॉ. वाहिद यांच्या लक्षात आणून दिली. मात्र, आता प्रवेश नक्की झाले असून त्यात बदल करता येणार नाही, अशी भूमिका त्यांनी घेतली. त्यामुळे कार्यर्कत्यांनी महाविद्यालयाच्या आवारातच ठाण मांडून रात्री 12 च्या सुमारास प्रवेश प्रक्रिया थांबवणे भाग पाडले. प्रवेश प्रकियेत गैरव्यवहार झाल्याचा आरोप ' अभाविप ' चे राष्ट्रीय मंत्री प्रवीण घुगे यांनी केला आहे. संपूर्ण प्रवेश प्रक्रिया नव्याने घेण्यात यावी, अशी मागणीही त्यांनी केली. डॉ. वाहिद यांनी मात्र हे आरोप फेटाळून लावले आहे. ' विद्यार्थ्यांना पारदर्शक पद्धतीने आणि गुणवत्तेच्या आधारावरच प्रवेश देण्यात आले आहेत. प्रवेश सुरू करण्या- बाबत संबंधित अधिकाऱ्यांशी चर्चा घेऊन निर्णय घेऊ ,' असे त्यांनी ' म.टा ' ला सांगितले.

 
</text>
</doc>
