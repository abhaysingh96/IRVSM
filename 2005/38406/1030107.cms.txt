<doc>
<docno>1030107.cms.txt</docno>
<text>
 
क्रीडा
दौरा रद्द झाल्यास पाककडूनुकसानभरपाईची मागणी
[ Wednesday, February 23, 2005  11:08:08 pm]


इस्लामाबाद : प्रक्षेपणाच्या वादामुळे पाकिस्तान भारत दौरा रद्द झाल्यास सुरू भारतीय नियामक मंडळाकडून भरभक्कम नुकसानभरपाई वसुल करण्याची भाषा पाकिस्तान क्रिकेट वर्तुळात केली जात आहे. दरम्यान प्रक्षेपणाचा वाद न सुटल्यामुळे दोन्ही देशांमध्ये दौरा रद्द होण्याच्या शंकाकुशंकांना पेव फुटले आहे. पाक मंडळाच्या एका ज्येष्ठ पदाधिकाऱ्याने सांगून टाकले की दौरा न झाल्यास आम्ही भारताकडून नुकसानभरपाई मागणार आहोत. मात्र दौरा वेळेवर व्हावा अशीच आमची इच्छा आहे, ही या पदाधिकाऱ्याने स्पष्ट केले.

भारतीय मंडळाचे अध्यक्ष रणबीरसिंग महिंद यांनी प्रक्षेपणाअभावी दौरा रद्द होण्याच्या शक्यतेचे काल सुतोवाच केल्यानंतर आता दोन्ही देशांत चर्चा झडते आहे ती दौरा होणार की नाही याची. कारण भारतीय मंडळाने झी नेटवर्कला थेट प्रक्षेपणाचे हक्क देणारा करार केल्यावर इएसपीएनने न्यायालयात धाव घेतली आणि गेली काही महिने हा मामला तेथे पडून आहे. आता जेमतेम एक आठवड्यात याबाबत न्यायालयाने निकाल न दिल्यास दौरा रद्द होणार हे नक्की. कारण ज्यांना प्रक्षेपणाचे हक्क मिळतील त्यांना तयारी करण्यासाठी किमान चार दिवस लागतील हे स्पष्ट आहे.

दौरा रद्द झाल्यास पाक संघ भारताच्या दौऱ्यावर नजीकच्या भविष्यात येऊ शकणार नाही. कारण पाक संघाचे पुढले कार्यक्रम आधीच ठरले आहेत असे पाक मंडळाने जाहीर केले आहे. येत्या मे महिन्यांत पाक संघ वेस्ट इंडिजला जाणार आहे.

दोन्ही देशांतील क्रिकेट शौकिन या दौऱ्याची आतुरतेने वाट बघत आहेत. त्यांची दौरा रद्द झाल्यास प्रचंड निराशा होईल यात शंका नाही असे पाक मंडळाने म्हटले आहे.

दरम्यात दौरा ठरल्याप्रमाणे होईल असे गृहीत धरून पाक मंडळातफेर् तिकीट विक्री सुरू होईल. मोहाली येथील पहिल्या कसोटीसाठी भारतीय मंडळाने पाक चाहत्यांसाठी साडेसात हजार तिकीटे देण्याचे मान्य केले आहे कारण मोहाली हे पाक सीमेपासून फार जवळ आहे.

 
</text>
</doc>
