<doc>
<docno>1029957.cms.txt</docno>
<text>
 
अर्थव्यवहार
ग्लॅक्सो स्मिथक्लाइन राज्यात लसनिमिर्ती करणार
[ Wednesday, February 23, 2005  09:23:50 pm]


सचिन परब

नाशिक : रोगप्रतिबंधक लस निमिर्ती क्षेत्रात जगातली सर्वांत मोठी कंपनी ' ग्लॅक्सो स्मिथक्लाइन ' त्यांचा युरोपबाहेरील पहिला लस उत्पादन कारखाना नाशिकमध्ये सुरू करणार आहे. मंगळवारी या प्रकल्पाच्या कोनशिला समारंभाप्रसंगी, कंपनीचे भारतातील प्रमुख एस. कल्याणसुंदरम यांनी नोकऱ्या देताना स्थानिकांनाच प्राधान्य देणार असल्याचे आवर्जून नमूद केले. कंपनीच्या नाशिकमधल्याच औषधनिमिर्ती कारखान्यात 97 टक्के मराठी माणसे नोकरीला आहेत.

नाशकात कुशल मनुष्यबळ असताना इतरत्र बघण्याची गरजच नाही, असे कल्याणसुंदरम म्हणाले. ग्लॅक्सो स्मिथक्लाइनचा आजवरचा महाराष्ट्रातला अनुभव उत्साहवर्धक असल्याचे त्यांनी नमूद केले.

साइट डायरेक्टर चंदशेखर चिमोटे म्हणाले की, औषध उद्योगाला पूरक असे वर्क कल्चर आणि स्वच्छतेच्या सवयी राज्यात नेहमीच आढळते.

या नव्या कारखान्यात सप्टेंबर 2006 मध्ये प्रत्यक्ष उत्पादन सुरू होईल. कावीळ, कॉलरा, मलेरिया, टीबी, डेंग्यू, टायफॉइड, हेपेटायटिस बी अशा रोगांवरच्या जगात सवोर्त्कृष्ट मानल्या जाणाऱ्या लसींची निमिर्ती इथे होईल. कंपनीचे अध्यक्ष जॉन स्टीफन यांनी व्हिडियो कॉन्फरन्सिंगद्वारे पत्रकारांशी संवाद साधला. रोटा वायरस आणि गर्भाशयाचा कॅन्सर या रोगांवरच्या लसींचा त्यांनी भारताच्या संदर्भात उल्लेख केला. रोटा वायरस विषाणूमुळे भारतात दरवषीर् बारा लाख मुले दगावतात. गर्भाशयाचा कॅन्सरने दरवषीर् जवळजवळ सहा लाख स्त्रिया मरण पावतात.

मात्र, या आंतरराष्ट्रीय दर्जाच्या लसींचे उत्पादन भारतात सुरू झाल्याने त्यांच्या किंमती कमी होण्याची शक्यता सध्यातरी नाही. सध्या मर्यादित असणारा लसींचा खप वाढला, तरच या किंमती कमी होतील.

कंपनीने या प्रकल्पातील गुंतवणूक, उत्पादन क्षमता आणि रोजगाराच्या संधी या गोष्टी गुलदस्त्यातच ठेवल्या आहेत. मात्र इथे तयार झालेल्या आंतरराष्ट्रीय दर्जाच्या अत्याधुनिक लसी संपूर्ण आशियात निर्यात होणार आहेत. तसेच देशभरात एखादी लस सार्वजनिक लसीकरण मोहिमेत वापरायची ठरली, तरीही ती मागणी पूर्ण क रण्याची क्षमता या प्रकल्पाकडे असल्याचा दावा कंपनीने केला आहे.

या प्रकल्पामुळे नाशिकची नोंद औषधनिमिर्ती क्षेत्रात जागतिक स्तरावर होणार आहे.

 
</text>
</doc>
