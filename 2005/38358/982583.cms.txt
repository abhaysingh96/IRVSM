<doc>
<docno>982583.cms.txt</docno>
<text>
 
महामुंबई: मुंबई टाइम्स
भारतीय विद्यार्थी सेनेचा तालुकाप्रमुख गजाआड
[ Thursday, January 06, 2005  04:48:34 pm]


प्रसाद नेरुरकर

चेंबूर इथल्या एका डॉक्टराच्या बंगल्यात झालेल्या चोरीप्रकरणी अटक केलेल्या आरोपींचं परदेशी रिव्हॉल्व्हर विकल्याप्रकरणी भारतीय विद्याथीर् सेनेचा चेंबूर तालुका उपाध्यक्ष हाजी अराफत आलम शेख ( 28) याला चेंबूर पोलिसांनी गजाआड केल्याची माहिती अतिरिक्त पोलिस आयुक्त गुलाबराव पोळ यांनी दिली.

डॉक्टर स्वर्णासिंग वासन हे चेंबूरच्या जॉनहील अनेक्स या बंगल्यात राहतात. त्यांच्या नातेवाईकांकडे लग्न असल्याने बँकेतेले सोन्याचे दागिने त्यांनी घरी आणले होते. तसंच त्यांना जुना फ्लॅट विकून आलेली रक्कमही घरी होती.

12 डिसेंबर रोजी दुपारी साडेबारा ते रात्री 9.45 दरम्यान त्यांच्या बंगल्यात चोरी झाली. तीन लाख 50 हजारांची रोकड तसंच आठ लाख रुपयांचे सोन्याचे दागिने आणि मोबाइल अज्ञात चोरट्यांनी लांबवला होता.

याप्रकरणी तपास सुरू असतानाच वरिष्ठ पोलिस निरीक्षक बापू कटकधौंड, पोलिस निरीक्षक चंदकांत ठाकूर, उल्हास नावेर्कर, भानुदास जाधव यांनी चोरीस गेलेल्या मोबाइल फोनच्या दुव्यांद्वारे अज्ञात चोरट्यांचा माग सुरू केला.

14 डिसेंबर रोजी ज्ञानदेव अनुराग कोंडाळकर याला अटक झाली. चोरीचा मुख्य सूत्रधार अब्दुल शरीफ याने चोरीच्या मोबाइलवरून ज्ञानदेवबरोबर संपर्क साधला होता. हा दुवा सापडताच तपासाची दिशा केंदित झाली.

22 डिसेंबर रोजी अब्दुल शरीफ याला अटक करून दोन लाख रुपयांची रोकड आणि पाच लाखाचे सोन्याचे दागिने हस्तगत केले, तर त्याच्याकडे परदेशी बनावटीचं स्कॉट कंपनीचं रिव्हॉल्वर सापडलं.

हे रिव्हॉल्वर चोरीच्या 70 हजार रुपयांतून हाजी अराफन याच्याकडून 13 डिसेंबर रोजी खरेदी केल्याची कबुली अब्दुलने दिली. अब्दुलच्या विरोधात पुण्यातही दहा गुन्हे आहेत.

हाजी अराफन हा भारतीय विद्याथीर् सेवेचा चेंबूर तालुका उपाध्यक्ष असून पुणे ग्रामीण संपर्कप्रमुखाची जबाबदारीही त्याच्याकडे आहे. त्याला पोलिस सुरक्षाही आहे.

सहायक पोलिस आयुक्त गुलाब चव्हाण यांच्या मार्गदर्शनाखाली तपास करून 28 डिसेंबर रोजी हाजी अराफनला अटक झाली. त्याच्याविरुद्ध मुलुंड इथे एका विद्यार्थ्यांला इंजिनीअरिंग प्रवेशाची हमी देऊन साडेपाच लाख रुपयांचा फसवण्याचा गुन्हा चेंबूर पोलिसांनी नोंदवला आहे.

या प्रकरणात उपायुक्त हिम्मतराव देशभ्रतार यांच्या मार्गदर्शनाखाली तपास सुरू आहे. दरम्यान, हाजी अराफतची विद्याथीर् सेनेतून हकालपट्टी केल्याचं विभागप्रमुख राजा चौगुले यांनी पोलिसांना कळवलं आहे.

 
</text>
</doc>
