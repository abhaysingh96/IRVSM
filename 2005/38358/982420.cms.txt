<doc>
<docno>982420.cms.txt</docno>
<text>
 
देश-विदेश
त्सुनामींचे तंत्रज्ञान देण्याची जपानची तयारी
[ Thursday, January 06, 2005  03:43:58 pm]


वृत्तसंस्था

नवी दिल्ली : त्सुनामींची पूर्वकल्पना देणारे तंत्रज्ञान देण्याचे तसेच याविषयातील अनुभव सांगण्याचे आश्वासन जपानने आज भारताला दिले. तसेच भारताला आवश्यक असल्यास कमी व्याजदरात कर्ज देण्याची तयारीही जपानने दाखविली आहे.

जपानचे भारतातील राजदूत यासुकूनी एनोकी यांनी पत्रकारांशी बोलताना आज ही माहिती दिली. एनोकी यांनी पुढे सांगितले की कोणत्याही देशाकडून मदत न स्वीकारण्याची भारताची भूमिका आपण समजू शकतो.पण जर भारताने यासंदर्भातील आपली भूमिका बदलली तर आम्हाला भारताला मदत करायला आवडेल.

दोन्ही देशातील संबंध आणि परस्पर व्यवहार दृढ करण्यासाठी जपानचे तीन मंत्री या महिन्यात भारतात येत असल्याचेही त्यांनी सांगितले.

 
</text>
</doc>
