<doc>
<docno>982948.cms.txt</docno>
<text>
 
महाराष्ट्र
नांदगावचा जवान सरहद्दीवर मृत्युमुखी
[ Thursday, January 06, 2005  11:50:11 pm]


म. टा. प्रतिनिधी

नाशिक : नांदगाव तालुक्यातील कळमदरी येथे रहाणारे जवान शरद प्रल्हाद पगार हे सरहद्दीवर काम करत असताना त्यांच्यावर बर्फाची दरड कोसळून निधन झाले. या घटनेमुळे तालुक्यात शोककळा पसरली आहे.

शरद पगार हे जम्मू काश्मीरच्या सरहद्दीवर ऑपरेशन रक्षकमध्ये काम करीत असलेले मराठा लाईट इनफन्ट्रिचे जवान होते. या सरहद्दीवर काम करत असताना त्यांच्यावर बर्फाची दरड कोसळल्यामुळे त्यांचे निधन झाले. त्यांच्या निधनामुळे तालुक्यात शोककळा पसरली असून त्यांचा मृत्यदेह कळमदरीला आणला जाणार आहे. त्यांच्या कुटुंबियांचे सांत्वन करण्यासाठी व त्यांच्या अंत्यविधीसाठी नांदगाव तालुक्याचे आमदार संजय पवार, मालेगाव उपविभागीय अधिकारी पद्मजा कोळपकर, जिल्हा सैनिक अधिकारी प्र. आ. सोनवणे उपस्थित राहणार आहेत.

 
</text>
</doc>
