<doc>
<docno>981923.cms.txt</docno>
<text>
 
देश-विदेश
'अदिदास' घडवणार टेनिसमधला 'सचिन'!
[ Thursday, January 06, 2005  12:42:17 am]


वृत्तसंस्था

चेन्नई : गेल्या काही वर्षांत क्रिकेटचे अविभाज्य अंग बनलेल्या ' अदिदास ' या नामांकित बूूट कंपनीने आता लिअँडर पेस आणि महेश भूपती यांचे वारस घडवण्याचा विडा उचलला आहे. 18 व 14 वर्षांखालील गटांतल्या 20 उदयोन्मुख टेनिस खेळाडूंना स्कॉलरशिप देऊन वर्षभर प्रशिक्षण देण्याची योजना ' अदिदास ' ने जाहीर केली आहे.

टेनिसमध्ये ' एस ' हा प्रतिर्स्पध्याविरुद्ध गुण वसूल करणारा बिनतोड फटका मानला जातो. भारतात असेच बिनतोड टेनिस खेळाडू घडवण्याचा उद्देश असल्यानं या स्कॉलरशिपला ' अदिदास एस ' असं नाव देण्यात आलंय.

भारतात टेनिसला प्रोत्साहन देण्यासाठी ' अदिदास ' नं त्रिस्तरीय योजना आखलीय. स्कॉलरशिपच्या माध्यमातून गुणी आणि होतकरू खेळाडूंना प्रशिक्षण देणे, टेनिस स्पर्धांसाठी निधी देणे आणि उच्च दर्जाची साधने पुरवण्याचा त्यात समावेश आहे.

स्कॉलरशिपसाठी खेळाडूंची प्रतिभा आणि कामगिरी याच निकषावर निवड करण्यात येईल. ती जबाबदारी ऑल इंडिया टेनिस असोसिएशनवर सोपवण्यात आलीय. स्कॉलरशिपच्या पहिल्या वषीर् 20 मुले-मुली आणि पाच प्रशिक्षकांना प्रत्येकी 50 हजार रुपये किमतीची ' अदिदास ' ची उत्पादनं देण्यात येणार आहेत. त्या वर्षातले ' रिझल्ट ' पाहून या योजनेत बदल करण्यात येणार आहेत.

भारतात खालच्या पातळीवर टेनिसची दुरवस्था आहे. त्यामुळं उदयोन्मुख खेळाडूंना प्रोत्साहित करण्यात ही योजना मोलाची कामगिरी बजावेल, असा विश्वास ' अदिदास इंडिया ' चे व्यवस्थापकीय संचालक अँड्रियास जेलनर यांनी व्यक्त केला.

सचिन तेंडुलकर, प्रवीण आमरे, अजित आगरकर आणि वीरेंद सेहवाग या अव्वल क्रिकेटपटूंच्या कारकिदीर्त ' अदिदास ' च्या बुटांना महत्त्वाचं स्थान आहे. ' अदिदास एस ' मुळं टेनिसमध्येही एखादा ' सचिन ' निर्माण होईल, अशी आशा आहे.

 
</text>
</doc>
