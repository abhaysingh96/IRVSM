<doc>
<docno>982571.cms.txt</docno>
<text>
 
महाराष्ट्र
भूकंपाची भीती आणि वाढणारी बांधकामं
[ Thursday, January 06, 2005  04:44:20 pm]


गणेशपुरी-वज्रेश्वरी विकास आराखड्याचं काम सुरू केल्यानंतर तिथल्या भूगर्भातील फॉल्टलाइनमुळे संभाव्य भूकंपाची माहिती उजेडात आली आहे. त्यासाठी सरकारला तातडीने उपाय योजावे लागणार आहेत. कारण इथल्या भूगर्भातल्या ज्वालारसाचा उदेक झाला तर त्याचा फटका ठाणे जिल्ह्यासह मुंबईला बसण्याची शक्यता आहे. शिवाय परिसरातल्या बांधकामामुळेच भूकंपाची शक्यता वाढल्याचा नवा निष्कर्ष समोर आल्याने त्याबाबत विचार होण्याची गरज निर्माण झाली आहे.

गणेशपुरी-वज्रेश्वरीला ऐतिहासिक आणि पौराणिक पार्श्वभूमी आहे. त्याचबरोबर इथे असलेली प्राचीन मंदिरं आणि गरम पाण्याची कुंडं पर्यटकांची मुख्य आकर्षण ठरली आहेत. राज्य सरकारने हा विभाग पर्यटनस्थळ म्हणून जाहीर करून त्याचा विकास करण्याचं ठरवलं आहे. त्यासाठी विकास आराखड्याची तयारीही झाली.त्याची कुणकुण लागताच गणेशपुरीतल्या सिद्धपीठ आश्रमाने मंत्री- सरकारी खात्यातील वजनाचा वापर करून सोयीचा आराखडा तयार करण्याचा प्रयत्न चालवला आहे.

गणेशपुरी, अकलोली आणि वज्रेश्वरी या ग्रामपंचायतीच्या हद्दीतील बहुतेक जागा सिद्धपीठ आश्रमाने घेतल्या आहेत. त्यामुळे त्यांचा सोयीचा आराखडा तयार होण्याची शक्यता लक्षात येताच श्रमजीवी संघटनेचे विवेक पंडित यांनी तिन्ही ग्रामपंचायती आणि स्थानिकांचं आंदोलन उभारून विरोध दर्शवला. त्याची दखल घेऊन तत्कालीन जिल्हाधिकारी आयएस चहल यांनी दोन्ही बाजू ऐकून घेतल्या. त्यानंतर चहल यांनी तिन्ही ग्रामपंचायतींचे सरपंच, सिद्धपीठ आश्रमाचा एक प्रतिनिधी आणि विवेक पंडित यांची समिती गठीत केली. या समितीला सर्व बाबींचा विचार करून विकास आराखडा तयार करण्याची जबाबदारी देण्यात आली. समितीने कामाला सुरुवात करण्यापूवीर् जिल्हाधिकाऱ्यांच्या परवानगीने विशेष सल्लागार म्हणून चंदशेखर प्रभू यांना सोबतीला घेतलं. प्रभू यांनी या परिसराचा सखोल अभ्यास केला तेव्हा काही धक्कादायक बाबी उजेडात आल्या.

वास्तुविशारद प्रभू यांनी सॅटेलाईटच्या माध्यमातून नकाशा परिसराचा अभ्यास केला तेव्हा त्यात फॉल्टलाइन आढळून आल्या. तेव्हा गरम पाण्याच्या कुंडांचं रहस्य उजेडात आलं. या परिसरातील भूगर्भात ज्वालारसाचा मोठा साठा आहे. त्यातून निघणाऱ्या विविध प्रकारच्या वायूंमुळे इथे गरम पाण्याचे झरे निर्माण झाल्याचं तज्ज्ञांचं म्हणणं पडलं. ज्वालारसातून निघणारे वायू नैसगिर्करित्या बाहेर पडण्यासाठी इथे एकूण 44 मार्ग असल्याचं आढळून आलं आहे. त्यापैकी फक्त 11 मार्गच सध्या मोकळे असून उर्वरित 33 मार्ग इथे झालेल्या बांधकामाखाली गाढले गेले आहेत. भूगर्भातून निघणारे वायू नैसगिर्करित्या बाहेर पडणं गरजेचं आहे. त्यांचा स्फोट झाला तर भूकंपाचा मोठा हादरा बसण्याची शक्यता तज्ज्ञांनी व्यक्त केली आहे.

अन्यत्र भूकंपाचा मोठा हादरा बसला की इथल्या झऱ्यातील गरम पाण्याचं तापमान कित्येक पटीने वाढतं. किल्लारी आणि आता इंडोनेशियात झालेल्या भूकंपानंतर हा अनुभव इथल्या गावकऱ्यांना आला आहे. त्यामुळेच गरम पाण्याचे झरे आणि फॉल्टलाइनचा जवळचा संबंध असल्याचं तज्ज्ञांनी स्पष्टपणे सांगितलं आहे. म्हणूनच विकास आराखड्यासाठी नेमलेल्या समितीने काम आता बंद ठेवलं आहे. जोपर्यंत 33 मार्ग मोकळे केले जात नाहीत तोपर्यंत इथे विकासाची कोणतीही योजना राबवणं धोकादायक असल्याचं समितीचं म्हणणं आहे. तर आश्रमाच्या दबावाला बळी पडून त्यांच्या सोयीचा आराखडा सरकारकडून बनवला जाण्याची भीती पंडित यांनी व्यक्त केली आहे. भूकंपाची लक्षात जोपर्यंत दूर होत नाही तोपर्यंत नव्या बांधकामांनाही परवानगी देता कामा नये, असं त्यांचं म्हणणं आहे. अशा परिस्थिती हा भाग मात्र नैसगिर्क आपत्तीच्या संकटाच्या छायेत आहे.

शशी करपे

 
</text>
</doc>
