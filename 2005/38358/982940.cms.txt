<doc>
<docno>982940.cms.txt</docno>
<text>
 
महाराष्ट्र
लोकांनी वाद तडजोडीने मिटवण्याची अपेक्षा
[ Thursday, January 06, 2005  11:43:11 pm]


म. टा. वृत्तसेवा

जळगाव : लहानसहान वाद कोर्टांत रेंगाळण्यापेक्षा लवकरात लवकर निकाल लावण्यासाठी सामोपचाराने वाद मिटवावेत, असे आवाहन मुंबई उच्च न्यायालयाचे मुख्य न्यायमूतीर् दलवीर भंडारी यांनी केले आहे. जिल्हा विधिसेवा प्राधिकरण आणि एस. एस. मणियार विधी महाविद्यालय, जळगाव यांच्या संयुक्त विद्यमाने ' पर्यायी वादनिवारण व्यवस्था ' या एकदिवसीय कार्यशाळेचे आयोजन करण्यात आले होते. या कार्यशाळेच्या उद्घाटनप्रसंगी न्या. दलवीर भंडारी बोलत होते.

यावेळी जिल्हा व सत्र न्यायाधीश व्ही. बी. पाटील उपस्थित होते.

या कार्यक्रमानंतर जिल्हा वकील संघातफेर् न्या. भंडारी यांचा सत्कार वकील संघाच्या सभागृहात करण्यात आला. यावेळी बोलताना भंडारी म्हणाले : न्यायव्यवस्थेत आणि सामाजिक न्याय प्रक्रियेत वकील आणि न्यायालय, न्यायाधीश यांची महत्त्वपूर्ण भूमिका असून समाजात वकिलांना एक विशिष्ट दर्जा आहे. सामाजिक न्यायापासून कुणीही वंचित राहू नये म्हणून तसेच गरीब पक्षकारांना कमी खर्चात न्याय मिळावा यासाठी वकिलांच्या सहकार्याची आवश्यकता आहे.

 
</text>
</doc>
