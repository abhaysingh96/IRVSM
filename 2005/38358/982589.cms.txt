<doc>
<docno>982589.cms.txt</docno>
<text>
 
महामुंबई: मुंबई टाइम्स
चला, चला, सबवेकडे!
[ Thursday, January 06, 2005  04:50:44 pm]


जयंत होवाळ

चर्चगेट किंवा सीएसटी रेल्वे स्टेशनबाहेरच्या रस्त्यावर डिव्हायडरचा अडथळा पार करत ट्रेन पकडायला धावणाऱ्या प्रवाशांनी ट्रॅफिक पोलिसांना चांगलीच कमाई करून दिली आहे. सब-वेचा वापर न करता रस्ता ओलांडणाऱ्यांवर दंडात्मक कारवाईच्या ट्रॅफिक पोलिसांच्या इशाऱ्याकडे दुर्लक्ष करणाऱ्या तीन हजार 30 प्रवाशांकडून सुमारे तीन लाख रुपये दंड पोलिसांनी गेल्या काही दिवसांत वसूल केला आहे.

गेले काही दिवस संध्याकाळी चारनंतर मुंबईतील सीएसटी, चर्चगेट आणि हाजीअली या तीन सब-वेभोवती ट्रॅफिक पोलिसांचं जाळ उभं राहिल्याचं चित्र पाहायला मिळतंय. सब-वे चा वापर न करणाऱ्या पादचाऱ्यांवर कारवाईची नवी मोहिम गेल्या काही दिवसांपासून ट्रॅफिक पोलिसांनी हाती घेतली आहे. लोकांना घरी जाण्याची ' हरी ' असते खरी, पण या घाईत अनेकदा अपघातांमुळे ' हरीच्या दारी ' जायची वेळ अनेकांवर येते! हे टाळण्यासाठी सब-वेचा वापर करणं अनिवार्य केल्याचं वाहतूक विभागाचे पोलिस उपायुक्त प्रतापसिंह पाटणकर यांनी सांगितलं. यामुळे चर्चगेट व सीएसटी भागातला ट्रॅफिक जॅम कमी करण्यात मोठी मदत झाल्याचं ट्रॅफिक पोलिसांचं म्हणणं आहे. ही कारवाई उपनगरातही सुरू करण्याचा सध्यातरी विचार नसल्याचे ट्रॅफिक विभागाकडून सांगण्यात आलंय.

पादचाऱ्यांनी सब-वे वापरावा, यासाठी 8 ते 11 डिसेंबरदरम्यान पोलिसांतफेर् जागरुकता मोहीम हाती घेतली होती. पोस्टर्स व बॅनर्सच्या माध्यमातून लोकांनी सब-वे चा वापर का करावा ? याची माहिती देण्यात आली. पण ट्रॅफिक पोलिसांच्या या आवाहनाकडे कानाडोळा करणाऱ्या पादचाऱ्यांविरोधात 12 डिसेंबरपासून पोलिसांनी कारवाई सुरू केली. कारवाईसाठी 24 पोलिस तैनात करणं शक्य नाही. पण वेळ वाचवण्याच्या नादात जिवाशी खेळ करावा का, याचा विचार प्रत्येकानं करावा, असं भावनिक आवाहनही पाटणकर यांनी केलं आहे.

दुसरीकडे सब-वे वापरायला लागल्याुळे होणाऱ्या त्रासाकडे कोण लक्ष देणार ? असा सवाल अनेक पादचारी करत आहे. सीएसटी सब-वेत सध्या प्रचंड गदीर् होत असून बंद पंखे व दुकानांतली गदीर् आणि त्यातच पालिकेनं बसवलेेले टीव्ही, याचा प्रचंड त्रास होत असल्याच्या तक्रारी पादचाऱ्यांकडून मोठ्या प्रमाणात येत आहेत. तुफान गदीर्त एखादा अपघात घडला, तर जो गहजब होईल, त्याची जबाबदारी कोण घेणार ? ट्रॅफिक पोलिस की, महापालिका, असा प्रश्नही अनेक पादचाऱ्यांनी उपस्थित केलाय.

 
</text>
</doc>
