<doc>
<docno>982444.cms.txt</docno>
<text>
 
महामुंबई
भाभातून पळवलेले अर्भक सापडले?
[ Thursday, January 06, 2005  03:51:13 pm]


म.टा.प्रतिनिधी

मुंबई : वांदयाच्या भाभा रुग्णालयातून काल पळवून नेण्यात आलेले अर्भक मुलगी नंतर सांताक्रू़झ येथील एका स्वच्छतागृहात मिळाल्याचे समजते.

वांदयाच्या भाभा रुग्णालयातून प्रिया रवी सावंत यांच्या नवजात अर्भकाला काल एका अनोळखी महिलेने पळवून नेल्याने खळबळ माजली होती. यानंतर रुग्णालय प्रशासनाने पोलिसांकडे तक्रार केली होती. पोलिसांना तपास करताना सांताक्रुझ येथे एक अर्भक आढळले.पोलिसांनी त्याला प्रिया सावंत यांच्या कडे नेले असता त्यांनी अर्भकाला ओळखण्यास असमर्थता दर्शविली .आपण मुलीला काही तासांकरताच पाहिले असल्याने तिला ओळखणे अवघड असल्याचे सावंत यांचे सांगणे आहे.

पोलिसांनी संबंधित अर्भकाचा तळव्यावरील ठश्यांच्या आधारे अन्यथा डीएनए चाचणीने ओळख पटविण्याचा निर्णय घेतल्याचे समजते.

 
</text>
</doc>
