<doc>
<docno>982577.cms.txt</docno>
<text>
 
महाराष्ट्र
किनारा धूपप्रतिबंधक कार्यक्रम राज्यात राबवण्याची मागणी
[ Thursday, January 06, 2005  04:46:13 pm]


मुंबई टाइम्स टीम

वसई : सुनामी लाटांचा प्रकोप पाहून किनारा धूपप्रतिबंधक कार्यक्रम जिल्हाऐवजी राज्यपातळीवर राबवण्यात यावा, अशी मागणी वसई तालुका काँग्रेस कमिटीने केली आहे.

ठाणे आणि मुंबई जिल्ह्यांसह कोकणातील किनाऱ्यांवर समुदाचं आक्रमण वाढत आहे. त्यामुळे किनाऱ्याची मोठ्या प्रमाणावर धूप होत आहे. शिवाय मनुष्यवस्तीसही धोकाही निर्माण झाला आहे. त्यातच सुनामी लाटांच्या तांडवाची प्रचिती आल्याने सध्या महाराष्ट्र मेरीटाइम बोर्डामार्फत जिल्हा पातळीवर राबवण्यात येणारी किनारा धूपप्रतिबंधक योजना राज्य पातळीवर झपाट्याने राबवणं आवश्यक आहे. कारण जिल्हा पातळीवर ही योजना राबवण्यासाठी निधी अपुरा आहे. बंधाऱ्यावर येणारा खर्च भौगोलिक स्थितीवर अवलंबून असतो, असं तालुका काँग्रेसचे अध्यक्ष मायकल फुटर््याडो

यांनी मुख्यमंत्र्यांना पाठवलेल्या निवेदनात म्हटलं आहे.

मेरीटाइम बोर्डाने ही योजना राज्यस्तरावर राबवण्याचा प्रस्ताव यापूवीर्च राज्य सरकारला सादर केलेला आहे. त्यास मान्यता देण्यात यावी, असं आवाहन त्यांनी केलं आहे. वसईतील किनाऱ्यांची झालेल्या दुर्दशेची माहिती देताना त्यांनी म्हटलं आहे की, वसई ते अर्नाळा हा सुमारे 23 कि. मी. लांबीचा किनारा असून धूपप्रवण क्षेत्र 10.80 किमी आहे. त्यापैकी केवळ साडेचार किमी लांबीच्या किनाऱ्यावर बोर्डातफेर् कच्चे व पक्केबांधारे बांधण्यात आलेले आहेत. उर्वरित 6.30 किमी लांबीच्या किनाऱ्यावर बांधारे बांधण्यासाठी अंदाजे 9 कोटी 7 लाख रुपये इतका खर्च 2002 मध्ये अपेक्षित होता. मात्र वेळेवर निधी उपलब्ध होत नसल्याने त्यात आता एक कोटीहून अधिक वाढ होण्याची शक्यता आहे. ही स्थिती सर्व किनाऱ्याबाबत लागू असल्याने आता सुनामीच्या पार्श्वभूमीवर हा कार्यक्रम लांबणीवर टाकणं परवडणारे नाही, असंही फुटर््याडो यांनी स्पष्ट केलं आहे.

 
</text>
</doc>
