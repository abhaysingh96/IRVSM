<doc>
<docno>982956.cms.txt</docno>
<text>
 
महाराष्ट्र
गावठी दारू पुरवणाऱ्यांना अटक
[ Thursday, January 06, 2005  11:54:22 pm]


म. टा. प्रतिनिधी

नाशिक : भगूर येथे गेल्या 25 वर्षांपासून तीन तालुक्यांत हातभट्टीची दारू पुरवणाऱ्या अड्ड्यावर पोलिसांनी छापा टाकून दोन वाहनांसह 1 लाख 77 हजार 840 रुपयांचा माल जप्त केला. याप्रकरणी तीन जणांना बुधवारी अटक झाली आहे. त्याशिवाय दोन प्रमुख आरोपी फरार आहे.

सहाय्यक पोलिस आयुक्त मारुतीराव टकले यांनी नागरिकांच्या तक्रारींवरून डोंगरे कुटंुबियांच्या या गावठी दारुधंद्यावर छापा टाकला. यावेळी टाटा सुमो व रिक्षासह हातभट्टीची दारू बनवण्याचे साहित्य, इलेक्ट्रिक मोटार, जप्त करण्यात आला. याप्रकरणी ममताबाई ग्यानसिंग डोंगरे, किशोर श्यामसिंग डोंगरे, राजू सदाशिव शिरसाट यांना अटक करण्यात आली आहे. हातभट्टी चालवणारा संतोष ग्यानसिंग डोंगरे, रवी ग्यानसिंग डोंगरे हे दोघे फरार आहे.

दारूच्या अड्ड्यावर पत्र्याच्या शेडमध्ये भूमिगत टाकी करण्यात आली होती. टाकीत गावठी दारू साठवली जाई व विजेच्या पंपाच्या सहाय्याने टाकीतील सुमारे 15 पिंपामध्ये ती काढण्यात येत असे. अड्डा चालवणारी ममताबाई डोंगरे ही इगतपुरी येथील किसन भले (रा.निरपन ) याच्याकडून दारू आणत असे. विक्रोळी प्रकरणानंतर नाशिक जिल्ह्यात ही सर्वांत मोठी कारवाई असल्याचे बोलले जाते.

 
</text>
</doc>
