<doc>
<docno>981879.cms.txt</docno>
<text>
 
महामुंबई
मुंबई विद्यापीठाच्या दीक्षान्त सभागृहात नादब्रह्मा साकारते तेव्हा...
[ Thursday, January 06, 2005  12:12:58 am]


म. टा. विशेष प्रतिनिधी

मुंबई : ' सूर नोहें, तीर कंठीं लागलेला शाप हा ' हे कवी आरती प्रभू यांचे शब्द माझ्याबाबतीत एकदम खरे ठरले. संगीताखेरीज अन्य कशातच मन न रमण्याचा हा शाप सोबत घेऊन आयुष्यभर मी सतत वणवण करीत राहिलो. पण या शापानेच, स्वप्नातही जी संधी कधी लाभण्याची कल्पनाही मी केली नव्हती, ती माझ्याकडे चालत आली. मोठमोठ्या डॉक्टरेटप्राप्त प्रकांड पंडितांनाही दुमिर्ळपणेच लाभावी, ती या प्रतिष्ठित मुंबई विद्यापीठाच्या दीक्षान्त सभागृहात कुलगुरूंच्या हस्ते सन्मान होण्याची संधी, केवळ चौथी पास असलेल्या मला लाभली! पण याचे मूळ आहे ते वयाच्या चौथ्या वषीर् माझ्या हातात तंबोरा देणाऱ्या माझ्या वडलांच्या देणगीत! आम्हा मंगेशकर भावंडांचं जे काही यश आहे, ते के वळ मास्टर दीनानाथांच्या आशीर्वादामुळेच! ' असे भावपूर्ण उद्गार पं. ह्रदयनाथ मंगेशकर यांनी बुधवारी काढले.

मुंबई विद्यापीठाच्या मराठी विभागाने पंडितजींचा ' मी आणि माझे कवी ' हा सांगीतिक कार्यक्रम फोर्ट संकुलातील पदवीदान सभागारात आयोजित केला होता. कार्यक्रमाच्या प्रारंभीच विभागप्रमुख डॉ. अरुण कांबळे यांनी, कुलगुरू डॉ. विजय खोले, प्र-कुलगुरू डॉ. अरुण सावंत यांच्या हस्ते शाल, श्ाीफळ, पुष्पगुच्छ देऊन त्यांचा सत्कार केला. विद्यापीठात पदव्युत्तर शिक्षण घेत असलेली ह्रदयनाथांची कन्या राधा हिचाही कुलगुरूंच्या हस्ते ग्रंथभेट देऊन गौरव करण्यात आला.

बालपणीच अस्थिक्षय झाला व पितृछत्र हरपले तेव्हापासून पराकोटीच्या दारिद्यात आपल्या शिक्षणाची परवड कशी झाली, याची कर्मकहाणी सांगून नंतर ह्रदयनाथांनी तब्बल साडेतीन तास त्या दीक्षान्त सभागृहात साक्षात् नादब्रह्मा साकारले. शांताबाई शेळके यांच्यापासून आरती प्रभू, भा. रा. तांबे, सुरेश भट, ग्रेस आदि आधुनिक कवींपासून अलवार विराण्या लिहिलेल्या ज्ञानेश्वरांसारख्या संतकवींनी आपले अनुभवविश्व कसे समृद्ध केले, याचा सुरेख आलेख पंडितजींनी या कवींच्या व्यक्तिगत आठवणी सांगत, शेरोशायरी व वडलांच्या वहीतून वारशाने मिळालेल्या चिजा ऐकवत साडेतीन तास काढला.

त्या ओघात त्यांनी स्वरबद्ध केलेली ' मागे उभा मंगेश ', ' मालवून टाक दीप ', ' घर थकलेले संन्यासी ', ' पांडुरंगकांति दिव्य तेज ' आदि 15 सुरेल रचना सादर झाल्या आणि ' साडेतीन तासांनंतर त्यांनी ' अजि सोनियाचा दिनु ' या भैरवीने कार्यक्रमाची सांगता केली, तेव्हा सर्व उपस्थितांची तीच भावना होती...

 
</text>
</doc>
