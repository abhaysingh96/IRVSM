<doc>
<docno>981881.cms.txt</docno>
<text>
 
महामुंबई
राष्ट्रीय सुरक्षा सप्ताहानिमित्त आज रॅली
[ Thursday, January 06, 2005  12:14:10 am]


म. टा. प्रतिनिधी

मंुबई : प्रादेशिक परिवहन विभागातफेर् सुरू असलेल्या राष्ट्रीय सुरक्षा सप्ताहानिमित्त गुरुवारी सकाळी नऊ वाजता नायगाव पोलिस मुख्यालयातून आर.एस.पी.च्या विद्यार्थ्यांची रॅली निघणार असून पोलिस आयुक्त अनामी रॉय यावेळी प्रमुख पाहुणे म्हणून उपस्थित राहणार आहेत.

तीन जानेवारीपासून हा सप्ताह सुरू झाला असून रस्ता सुरक्षेचे महत्त्व पटवून देणे, हा मुख्य उद्देश आहे. उद्घाटनास वाहतूक विभागाचे अतिरिक्त पोलिस आयुक्त सतीश माथूर उपस्थित होते. सहायक प्रादेशिक परिवहन अधिकारी अनिल पाटील, अतिरिक्त पोलिस आयुक्त गुलाबराव पोळ, परिवहन उपायुक्त एस. के. पाचारणे उपस्थित होते. प्रादेशिक परिवहन विभाग अधिकारी के. टी. गोलानी उपस्थित होते. वाहतूक विभागाचे पोलिस उपायुक्त प्रतापसिंह पाटणकर यांनी रस्ता सुरक्षा शिक्षण कक्षाचे उद्घाटन केले. वडाळा ट्रक टमिर्नस पोलिस ठाण्याचे वरिष्ठ पोलिस निरीक्षक शिंदे प्रमुख पाहुणे होते. परिवहन विभागाने व कार्यालयाने आखलेल्या रस्ता सुरक्षा योजनेमुळे अपघातांचे प्रमाण आणि प्राणहानी 20 टक्के कमी झाली, याचा उपस्थितांनी उल्लेख केला. सुरक्षा सप्ताहानिमित्त वाहन चालक-मालक यांच्यासाठी सामाजिक, शैक्षणिक माहिती व रक्तदान शिबीर आदी कार्यक्रमांचे आयोजन करण्यात आले आहे.

 
</text>
</doc>
