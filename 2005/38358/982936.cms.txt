<doc>
<docno>982936.cms.txt</docno>
<text>
 
महाराष्ट्र
सनई वादनाने बालगंधर्व महोत्सवास आज सुरुवात
[ Thursday, January 06, 2005  11:39:51 pm]


म. टा. वृत्तसेवा

जळगाव : तृतीय बालगंधर्व संगीत महोत्सवास शुक्रवार पासून सुरवात होत असून तीन दिवस चालणाऱ्या या महोत्सवाची तयारी पूर्ण झाल्याचे जैन चॅरिटीजचे विश्वस्त अशोक जैन यांनी दिली. या महोत्सवाने जळगावची सांकृतिक श्रीमंती वाढली असल्याचे ते म्हणाले.

अन्य जिल्ह्यांमधूनही संगीतप्रेमी खास या महोत्सवासाठी येत आहेत. पं. प्रमोद गायकवाड यांच्या सनईवादनाने कार्यक्रमांची सुरुवात होण्याची ते आतुरतेने वाट पाहात आहेत.

जिल्हा बँकेच्या सभागृहात हा महोत्सव संपन्न होत आहे. या महोत्सवाचे उदघाटन जैन इरिगेशनचे संस्थापक अध्यक्ष भवरलाल जैन यांचे हस्ते व पालकमंत्री सुरेशदादा जैन यांच्या प्रमुख उपस्थितीत होईल. दररोज सायंकाळी 7.30 ते रात्री एकपर्यंत रसिकांना संगीत, नृत्य व वाद्यसंगीताची मेजवानी मिळेल.

 
</text>
</doc>
