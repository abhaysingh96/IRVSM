<doc>
<docno>982611.cms.txt</docno>
<text>
 
देश-विदेश
मोबाईलचे दर कमी होणार
[ Thursday, January 06, 2005  05:15:27 pm]


वृत्तसंस्था

नवी दिल्ली : दूरसंचार नियामक प्राधिकरणाने आंतरजोडणी शुल्कात कपात केल्याने मोबाईल दूरध्वनींच्या दरात कपात होण्याची शक्यता आहे. प्राधिकरणाच्या या घोषणेनंतर एअरटेलने येत्या 1 फेब्रुवारीपासून आपल्या मोबाईल सेवेचे दर कमी करण्याची घोषणा केली आहे.

भारत संचार निगम लिमिटेड तर्फे खाजगी मोबाईल कंपन्यांकडून वेगवेगळ्या अंतरानुसार आंतरजोडणी शुल्क आतापर्यंत आकारण्यात येत होते. आज प्राधिकणाने दिलेल्या निर्णयात सरसकट 30 पैसे इतके आंतरजोडणी शुल्क आकारण्याचे ठरविण्यात आले आहे.

 
</text>
</doc>
