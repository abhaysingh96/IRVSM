<doc>
<docno>981888.cms.txt</docno>
<text>
 
महामुंबई
मुंडेंचा बंजारांशी हायटेक संवाद
[ Thursday, January 06, 2005  12:16:53 am]


म. टा. प्रतिनिधी

मुंबई: बंजारा आणि भटक्या विमुक्तांच्या विकासासाठी आपण अविरत प्रयत्न करू, भाजपचे नेते गोपीनाथ मुंडे आझाद मैदानावर जमलेल्या बंजारांना ग्वाही देत होते. पण स्टेजवर मुंडे कुठेच दिसत नव्हते. भाषण मात्र ऐकू येत होते. अखेर मुंडे अमेरिकेतून बोलत असल्याचे बजारा क्रांती दलाचे नेते आणि खासदार हरीभाऊ राठोड यांनी जाहीर केले आणि टाळ्यांचा कडकडाट झाला.

बंजारा क्रांती दलातफेर् दरवषीर् 5 जानेवारीला आझाद मैदानावर मेळावा आयोजित करण्यात येतो. प्रत्येकवेळी मार्गदर्शन करण्यासाठी मुंडे हजर असतात. यावेळी मात्र मुलगी आणि नातवाच्या भेटीला ते अमेरिकेला गेले आहेत. त्यामुळे यंदाचा मेळावा त्यांच्याविनाच झाला. मेळावा सुरू असतानाच मुंडे यांच्या सचिवाने हरीभाऊ राठोड यांना फोन करून मुंडे त्यांच्याशी बोलू इच्छित असल्याचे सांगितले. राठोड यांचा फोन ' स्पीकर ' फोन आहे. त्यामुळे मुंडे यांच्याशी बोलणे होताच राठोड यांनी त्यांना भाषण सुरू करण्यास सांगितले आणि फोन माइकसमोर धरला ...आणि मुंडे यांचे भाषण सुरू झाले.

भाजपचे प्रदेशाध्यक्ष नितीन गडकरी यांनीही यावेळी उपस्थितांना मार्गदर्शन केले. भटक्या-विमुक्तांसाठी राष्ट्रीय लोकशाही आघाडीने स्थापन केलेला राष्ट्रीय आयोग काँग्रेस सरकारने गुंडाळल्याची टीका त्यांनी केली. त्यानंतर एका शिष्टमंडळाने मुख्यमंत्री विलासराव देशमुख यांची भेट घेऊन त्यांना बंजारांच्या मागण्यांबाबत निवेदन दिले.

 
</text>
</doc>
