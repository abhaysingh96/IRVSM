<doc>
<docno>982842.cms.txt</docno>
<text>
 
बहुतांची अंतरे
नेहमीप्रमाणे उशिरा जाग
[ Thursday, January 06, 2005  09:23:07 pm]


गावठी दारूने शेकडो लोकांचे प्राण घेऊन त्यांचे संसार उद्ध्वस्त झाल्यानंतर शासनाला जाग येते, तोपर्यंत हे भट्टीवाले, त्यांना पोसणारे दादा लोक, त्या विभागातील पोलिस खाते व राजकीय पुढारी हे सर्व काय करीत होते, असा प्रश्ान् सर्वसामान्य जनतेला पडण्याचा प्रश्ान्च येत नाही ; कारण भ्रष्टाचाराची कोंबडी अशीच अंडी उबवीत राहणार आणि खाणारे ती खात राहणार!

दारूभट्ट्यांसंबंधीची गुन्हेगारी ही कोणाच्या आशीर्वादाने चालू असते, हे आम जनतेला माहीत असते. यावेळी एवढेच झाले की, शेकडो लोक मृत्युमुखी पडल्यामुळे सरकारचा नाइलाज झाला व त्यांनी केलेल्या कारवाईमुळे भ्रष्ट लोक जनतेच्या नजरेस आले.

मुंबई नगरीत व अनेक शहरांत अवैध धंदे करणाऱ्यांची साखळी दादा लोकांपासून शासनातील राजकारण्यांपर्यंत बांधलेली असते. असे नसते तर राजकारणी लोक थोड्या अवधीत कोट्यधीश व मग्रूर होत गेले नसते. निवडणुकीत उमेदवारांनी दिलेल्या संपत्तीच्या आकड्यांवरून हेच सिद्ध होते.

नाना परळकर, अंधेरी, मुंबई.

 
</text>
</doc>
