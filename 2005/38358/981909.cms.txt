<doc>
<docno>981909.cms.txt</docno>
<text>
 
महामुंबई
साहित्य संमेलनावरही राष्ट्रवादीची सत्ता
[ Thursday, January 06, 2005  12:35:54 am]


जयंत पवार

मुंबई : राज्यातील सर्व सत्ताकेंदे काबीज केल्यानंतर राष्ट्रवादी काँग्रेस पक्षाने साहित्य क्षेत्रातही मुसंडी मारली असून लागोपाठ दुसऱ्या वषीर् अखिल भारतीय मराठी साहित्य संमेलनावर वर्चस्व राखले आहे. राष्ट्रवादीच्याच नेतृत्वाखाली आणि शरद पवार यांच्याच हस्ते उद्घाटनाने यंदाचे 78 वे साहित्य संमेलन नाशिक मुक्कामी पावन होणार आहे.

साहित्य संमेलनाच्या इतिहासात प्रथमच यंदाचे संमेलन कोटीच्या पलीकडे उड्डाण करणार आहे. संमेलनाचा अंदाजे खर्च एक कोटी साडेसतरा लाख रुपये आहे. संमेलनाचे कार्याध्यक्ष विनायकदादा पाटील यांनी सांगितले की, संमेलनाची व्याप्ती ' क्लासेस टू मासेस ' अशी असून सर्वसामान्य शेतकरीही मदत द्यायला उत्स्फूर्तपणे पुढे येत आहे. त्यासाठी तालुका पातळीवर कमिट्या केल्या आहेत. निफाडमधून 11 लाख रुपये जमा होणारच. सिन्नरमधून सात लाख 51 हजार येणार आहेत. आमचे खेड्यापाड्यातल्या माणसाशी गेल्या 40 वर्षांचे संबंध आहेत. हे सगळे पैसे प्रत्येकजण आनंदाने देतो आहे. यात मागणाऱ्याला त्रास नाही की देणाऱ्याला अडचण नाही. शहरातल्या सर्व हॉटेलवाल्यांनी निवास शुल्कात 30 ते 35 टक्के सूट स्वत:हून दिली आहे. भोजनाचे दरही कमी केले आहेत. आम्ही गावागावात निधी संकलनासाठी जातो तेव्हा आधी मांडाचं जेवण खाऊ घालतात आणि मग पैसे देतात. खर्चाच्या हिशोबाचे बोर्ड आम्ही पारापारावर लावणार आहोत. '

नाशिक शहर राष्ट्रवादी काँग्रेसचे अध्यक्ष डॉ. वसंत पवार हे संमेलनाचे स्वागताध्यक्ष आहेत. त्यांची मराठा विद्या प्रसारक समाज संस्था संमेलनाच्या आयोजनात गुंतली आहे. याचवेळी संमेलनात मराठा समाजाचे वर्चस्व असल्याची कुजबुज सुरू झाली. यावर विनायक पाटील म्हणाले , ' मराठा लोक संख्येने जास्त असले तरी ते सेवक म्हणून काम करणार आहेत. ते व्यासपीठावर लुडबुड करायला जाणार नाहीत. '

एकच कविता चालते, तर पवार का नकोत ?

शरद पवार यांना लागेेपाठ दुसऱ्या वषीर् उद्घाटक म्हणून बोलवणे उचित आहे का, अशी चर्चा सुरू झाली तेव्हा पवारसमर्थकांनी , ' एक कवी तीच कविता वर्षानुवषेर् संमेलनात वाचतो, हे चालते तर एक उद्घाटक दुसऱ्या वषीर्ही आला तर बिघडले कुठे ,' असा बिनतोड उलट सवाल केला.

 
</text>
</doc>
