<doc>
<docno>982835.cms.txt</docno>
<text>
 
देश-विदेश
लालूंच्या विरोधात आघाडीला पूर्णविराम
[ Thursday, January 06, 2005  09:14:25 pm]


म. टा. विशेष प्रतिनिधी

नवी दिल्ली : बिहारमध्ये लालूप्रसाद यादव यांच्या राजदचा पराभव करण्याच्या इष्येर्ने पेटलेल्या भाजप, जद (यु) आणि पासवान यांच्या लोजपाचा तथाकथित गुप्त समझोता, अंतिम टप्प्यात पोहोचण्याआधीच विस्कटला आहे. याचे ताजे कारण आहे, भाजपा नेते सुशिलकुमार मोदी यांनी केलेला गौप्यस्फोट. मोदी यंाच्या वक्तव्यामुळे नितीशकुमार आणि पासवानांच्या दरम्यान सुरू असलेल्या चचेर्भोवती अनेक प्रश्नचिन्हे तर उभी राहिलीच, त्याचबरोबर लालूप्रसाद यादवांच्या विरोधात संयुक्त आघाडीच्या प्रयत्नांनाही पूर्णविराम मिळाला आहे.

भाजपाला सोडून जद (यु) ने समझोता करण्याची तयारी दर्शवली तर आपला पक्ष अशा समझोत्याला तयार आहे, अशी भूमिका रामविलास पासवानांनी वारंवार बोलून दाखवली. भाजपने जद ( यु) ला पासवानांशी चर्चा करण्याची मोकळीक दिली, त्यानुसार नितीशकुमार आणि पासवानांच्या चचेर्ची पहिली फेरीही झाली.

पासवानांच्या लोजपाने जद (यु)शी अधिकृत समझोता करावा, भाजप उमेदवारांविरुद्घ मैत्रिपूर्ण लढतींचा फार्स करावा आणि अंतत: लालूप्रसादांच्या राजद उमेदवाराचा पराभव करण्यासाठी तिन्ही पक्षांनी शेवटच्या क्षणी एकाच उमेदवाराच्या पारड्यात मतदान टाकावे, असे या गुप्त समझोत्याचे स्वरूप होते, मात्र भाजपचे नेते खासदार सुशिलकुमार मोदी यांनी हा गुप्त समझोता होण्याआधीच गौप्यस्फोट केला व घोटाळा झाला.

 
</text>
</doc>
