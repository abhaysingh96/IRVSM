<doc>
<docno>982585.cms.txt</docno>
<text>
 
महामुंबई: मुंबई टाइम्स
तोट्यातल्या नाटकांवर कुऱ्हाड... नव्या नाटकांसाठी तरतूद!
[ Thursday, January 06, 2005  04:49:23 pm]


अमित भंडारी

गेल्या 32 वर्षांतली सर्वाधिक मंदी गेल्या वर्षी नाटकधंद्यात आली अन् नाट्यनिर्मात्यांच्या तोंडचं पाणी पळालं. मात्र नव्या वर्षात सुरू असलेल्या नाटकांचा तोटा कमी व्हावा, यासाठी प्रयोगांची संख्या कमी करत नवी नाटकं रंगभूमीवर आणण्याच्या प्रयत्नांना वेग आलाय. यामुळे रंगभूमीला आलेली मरगळ झटकण्यासाठी खऱ्या अर्थाने प्रयत्न केले जात असून नवे विषय हाताळले जात आहेत. त्यासह नवनवे ऑप्शन्स चाचपडून पाहिले जातायत.

सुरुवातीला निर्माते सध्या रंगभूमीवर तोट्यात चालणाऱ्या नाटकांची प्रयोगसंख्या कमी करून त्याऐवजी नवी नाटकं रंगभूमीवर आणण्यासाठी निर्मात्यांची धडपड सुरू झालीय. गेल्या वर्षापेक्षा यंदा रंगभूमीचं चित्र आशादायी आहे, असं अनेक निर्माते म्हणत आहेत. गेल्या काही वर्षांत आलेल्या विनोदाच्या लाटेपेक्षा आता प्रेक्षकांना नवं काहीतरी हवं आहे. पेक्षकांची ही गरज पूर्ण करण्यासाठी निर्माते नव्याने पुढे सरसावत आहेत. प्रेक्षकांची मानसिकता जोखून नाटकं करण्यापेक्षा अभिजात कलाकृतींना नेहमीच प्रेक्षक दाद देतील, अशी आशाही त्यांना वाटते.

यासंदर्भात ' चंदलेखा ' चे मोहन वाघ म्हणाले की, यंदाचं वर्ष हे नाटकधंद्यासाठी निश्चितच आशादायी आहे. नाटक चांगलं किंवा वाईट असू शकतं, पण ते व्यावसायिक किंवा प्रायोगिक नसतं. त्यामुळेच नेहमी उत्तम कलाकृतीला रसिक भरभरून दाद देतात. थिएटर्सच्या तारखा वाटपांमध्ये होणारा गैरव्यवहार रोखण्यात आणि इतर वायफळ खर्चांना आळा घालता आला, तर निश्चितच तोट्याचं गणित नफ्यात रूपांतरित करता येईल. या वर्षांत चंदलेखा दर्जेदार नाटकं देण्याचा आपला रिवाज कायम ठेवेल. सध्या ' आसू आणि हासू ' या नाटकाच्या तालमी सुरू आहेत. यासोबत आणखी तीन नवी नाटकं रंगभूमीवर येतील.

सुयोगचे सुधीर भट म्हणाले की, गेल्या वर्षात बुकिंग चार्टवरून नजर फिरवल्यावर नाटकवाल्यांच्या तोंडचं पाणी पळण्याजोगी परिस्थिती होती, पण सध्या ज्या नाटकाचं बुकिंग कमी असेल, त्या नाटकांची प्रयोगसंख्या कमी करून नवी नाटकं आणण्याचं ठरवलं आहे. या महिन्याच्या अखेरीस ' अप्पा- बाप्पा ' या नाटकाचा शुभारंभ होईल. त्यानंतर ' हवंय कुणाला प्रेम ' आणि ' जादू तेरी नजर ' अशा नाटकांचा नजराणा सुयोग घेऊन येईल, असंही भट यांनी स्पष्ट केलं.

' गणरंग ' चे विनय आपटे म्हणाले की, गेल्या काही वर्षांत आलेल्या मंदीच्या लाटेने फटका बसूनही नाट्यनिर्मात्यांनी हिंमत हरलेली नाही. दर्जेदार नाटकांची निमिर्ती करण्यासाठी ते उत्सुक आहेत. अस्सल नाट्यनिर्मात्याच्या पिंडाशी त्यांनी इमान राखलंय. खरं सांगायचं, तर आशादायी चित्र मनात आहे, ते बुकिंग चार्टवर दिसावं, असं प्रत्येक रंगकमीर्ला वाटतंय. रंगभूमीवर येणाऱ्या ट्रेंडपेक्षा अभिजात कलाकृती यंदाच्या वर्षात दिसण्याची शक्यता अधिक आहे, अर्थात गणरंग नवं नाटक घेऊन येईल, हे वेगळं सांगण्याची आवश्यकता नाही.

भदकाली प्रॉडक्शन्सचे मच्छिंद कांबळी म्हणाले की, नववर्ष हे निश्चितच नाटकधंद्यासाठी लाभदायक ठरो, अशी इच्छा आहे, पण आता ओढवलेल्या नैसगिर्क आपत्तीचा नाटकउद्योगावर परिणाम होईल. प्रेक्षकांसाठी भदकाली नवं कोरं करकरीत मालवणी नाटक आणि ' लग्नकर्ता विघ्नहर्ता ' हे नाटक घेऊन येत आहे. ' अष्टविनायक ' चे दिलीप जाधवही या वषीर् दोन नवी नाटकं घेऊन येत आहेत.

एकूणच यंदाचं नाट्यक्षेगाचं चित्र हे नाटकधंद्यासाठी आशादायी ठरावं, असं गाऱ्हाणं प्रेक्षकही घालत आहेत. तिकिटांचे दर आणि उत्तम आसनव्यवस्था उपलब्ध व्हावी, इतकी जुजबी मागण्या घेऊन ' मायबाप ' प्रेक्षक नव्या नाटकांची वाट पाहात असणार, हे वेगळं सांगण्याची आवश्यकता नाही.

 
</text>
</doc>
