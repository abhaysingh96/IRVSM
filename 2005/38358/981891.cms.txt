<doc>
<docno>981891.cms.txt</docno>
<text>
 
महाराष्ट्र
अवैध धंदे बंद करण्याचा पोलिसांना आदेश
[ Thursday, January 06, 2005  12:19:04 am]


म. टा. वृत्तसेवा

ठाणे : ठाणे शहर व ग्रामीण तसेच कोकण परिक्षेत्रातील अवैध धंदे बंद करण्याचा आदेश गृहराज्यमंत्री सिद्धराम म्हेत्रे यांनी पोलिसांना दिले.

कोकण परिक्षेत्रातील पोलिस अधिकाऱ्यांची म्हेत्रे यांनी बुधवारी बैठक घेतली. ठाणे पोलिस आयुक्तालयाची जादा पोलिस ठाण्यांची मागणी निधीच्या उपलब्धतेनुसार पूर्ण केली जाईल. राज्यातील तुरुंगात मोबाइल जॅमर बसवण्याचा विचार केला जाईल, असेही ते म्हणाले.

दोन पोलिस निलंबित

मुंब्रा पोलिस ठाण्यातील गुन्हे शाखेचे पोलिस निरीक्षक के. आर. देवडे व उपनिरीक्षक एस. एस. कदम यांना गावठी दारू प्रकरणात निष्काळजीपणा दाखवल्याबद्दल निलंबित करण्यात आले आहे. पोलिस सहआयुक्त आर. टी. राठोड यांनी ही कारवाई केली.

 
</text>
</doc>
