<doc>
<docno>981865.cms.txt</docno>
<text>
 
देश-विदेश
'उमा यांनी मशिदीच्या पतनासाठी चिथावले'
[ Thursday, January 06, 2005  12:06:50 am]


वृत्तसंस्था

लखनौ : उमा भारती यांच्यासह भाजपच्या ज्येष्ठ नेत्यांनी जहाल भाषणे करून बाबरी मशीद पाडण्यासाठी चिथावणी दिली, असे ' सीबीआय ' ने अलाहाबाद हायकोर्टाच्या लखनऊ खंडपीठाला सांगितले.

रायबरेली कोर्टाने मध्यंतरी लालकृष्ण अडवाणी यांची या प्रकरणातून मुक्तता केली. या निर्णयाला आव्हान देणाऱ्या याचिकांवर लखनऊ खंडपीठात युक्तिवाद सुरू आहे.

पी. के. चौबे यांनी बुधवारी सीबीआयची बाजू मांडली. उमा यांच्यासह भाजपच्या नेत्यांनी जमावाला मशीद पाडण्यासाठी उद्युक्त केले. मशिदीचा एक-एक घुमट पाडला जात असताना, तेथे जणू आनंदोत्सवच साजरा होत होता. या नेते मंडळींनी त्या लोकांना रोखण्याचा कुठलाही प्रयत्न केला नाही, असे त्यांनी नमूद केले. युक्तिवाद अपूर्ण राहिल्याने या प्रकरणाची सुनावणी गुरुवारी होईल.

 
</text>
</doc>
