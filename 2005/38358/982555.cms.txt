<doc>
<docno>982555.cms.txt</docno>
<text>
 
प्रगती फास्ट
आमीर्तल करिअर
[ Thursday, January 06, 2005  04:39:05 pm]


आमीर्त करिअर करायचं असेल तर अगदी बारावी, ग्रॅज्युएशन, पोस्ट ग्रॅज्युएशन पूर्ण होईपर्यंत ताटकळत थांबायची गरज नसते. शालेय पातळीवर तुम्ही हा निर्णय घेतला, तर ट्रेनिंग देणाऱ्या इन्स्टिट्यूट्स भारतात आहेत. व्यक्तिमत्त्व विकास, स्वावलंबन, भविष्यात चांगल्या इन्स्टिट्यूटमधला प्रवेश असे उद्देशही तुम्हाला इथल्या ट्रेनिंगनंतर साध्य करता येतील.

मला नक्की काय व्हायचं आहे, कोणत्या क्षेत्रात करिअर करायला आवडेल, हे बहुतांश मुलांना आयुष्याच्या अठराव्या किंवा एकोणिसाव्या वर्षापर्यंत माहीत नसतं. तसंच पालकसुद्धा याबाबतीत कमी जागरूक असतात. दहावी-बारावीच्या निकालानंतर बघू या. त्यात किती मार्क मिळतात यावर सगळं अवलंबून आहे. त्याने मार्क मिळवले की मग विचार करून करिअरचा निर्णय घेता येईल, असा बहुतांशी पालक विचार करतात.

मुलांचं मूलभूत शिक्षण नेहमीच्या शिक्षणपद्धतीप्रमाणे व्हायलाच पाहिजे. पण त्यात अडकून पडणं, म्हणजे त्यांच्या क्षमता आणि कौशल्यांवर अन्याय करण्यासारखं असतं. दहावी बारावीनंतर करिअरचा निर्णय घेताना ' अरे हा कोर्स आधीच केला असता तर बरं झालं असतं. ' अशी पश्चातापाची भावना त्यांच्या मनात येते. त्यामुळे लहान वयातच त्यांची आवड माहित करून त्यांच्या उच्च शिक्षणाला चालना आणि प्रोत्साहन दिलं पाहिजे.

ज्या मुलांना सैन्य दलात करिअर करायचं आहे, त्यांच्यासाठी शालेय स्तरावर ट्रेनिंग देणाऱ्या इन्स्टिट्यूट्स उपलब्ध आहेत. या ट्रेनिंगनंतर तुम्हाला आमीर्मध्ये प्रवेश मिळू शकतो. त्यानंतर तुम्ही आमीर्त भरती झालंच पाहिजे, असा काही नियम नाही. त्यामुळे या ट्रेनिंगचा उपयोग व्यक्तिमत्त्व विकास, शारिरीक जडण घडण, शिस्तीचं महत्त्व, स्वावलंबनासाठी विद्यार्थ्यांना करता येईल. निव्वळ आमीर्त करिअर करण्याच्या दृष्टिकोनातून इथे शिक्षण दिलं जात नाही. या ट्रेनिंगचा उपयोग विद्यार्थ्यांना आयुष्यात करता आला पाहिजे, यावर इथे भर दिला जातो.

शालेय स्तरावर सैन्य दलात भरती होण्यासाठी आवश्यक पूर्व प्रशिक्षण देणाऱ्या महत्त्वाच्या संस्था:

सैनिक स्कूल

1961 मध्ये सैनिक स्कूल सोसायटीच्या नेतृत्वाखाली सैनिक स्कूलची स्थापना करण्यात आली. सध्या देशात केंद सरकारच्या मालकीच्या 18 सैनिक शाळा आहेत. या शाळा केंद आणि राज्य सरकारचा संयुक्त उपक्रम म्हणून काम करतात. सैनिक शाळांचा मूळ उद्देश आहे, तो लष्करी अधिकाऱ्यांच्या मुलांना, त्यांच्या पालकांच्या बदल्यांचा त्रास न होता स्थायी आणि उच्च पातळीचं शिक्षण प्रदान करणं आणि त्यांना सैन्यदलात भरती होण्यासाठी प्रवृत्त करणं. या शाळांमध्ये इतर विद्याथीर्देखील चौथीनंतर प्रवेश परीक्षा देऊन प्रवेश मिळवू शकतात.

राष्ट्रीय भारतीय लष्करी कॉलेज

या संस्थेची स्थापना 13 मार्च 1922 रोजी डेहरादून इथे झाली. या संस्थेचा मूळ उद्देश भारतीय मुलांना शालेय शिक्षणासोबत लष्करी ट्रेनिंग देऊन सैन्यदलात भरती होण्यासाठी प्रवृत्त करणं. स्वातंत्र्यानंतर आणि विशेषत: एनडीएची स्थापना झाल्यावर आरआयएमसीचे विद्याथीर् सर्वाधिक प्रमाणात एनडीएमध्ये प्रवेश मिळवतात.

लष्करी शाळा

अजमेर, बंगलोर, बेळगाव, चैल आणि धोलपूर इथल्या लष्करी शाळांमध्ये विद्यार्थ्यांना दहावी बारावीच्या शिक्षणासोबत एनडीएमध्ये प्रवेश मिळवण्यासाठी विशेष ट्रेनिंग दिलं जातं.

या सर्व संस्थांव्यतिरिक्त भारतीय सैन्याचे देशातील प्रमुख व्यवस्थापकीय कॉलेज, तसंच इंजिनीअरिंग आणि संशोधन संस्थांशी विविध पातळीवर करार केलेले आहेत. त्यामुळे सैन्य दलातील अधिकारी म्हणून तुम्हाला इतरांपेक्षा सहजप्रकारे विविध उच्चतम श्रेणीच्या शिक्षण संस्था उदा. आयआयएम, आयआयटी इत्यादीमध्ये शिक्षण घेऊन आपलं भावी आयुष्य अर्थपूर्ण करता येईल.

अशा प्रकारे आमीर्मध्ये भरती झाल्यावर प्रत्येक स्तरावर आपल्या आवडी आणि कौशल्यानुसार ट्रेनिंग घेऊन करिअरमध्ये पुढे जाण्याची संधी दिली जाते. एवढंच नाही, तर भरतीपूर्व ट्रेनिंगसुद्धा दिलं जातं. भारतीय आमीर्त एका विशिष्ट दर्जानंतर प्रगतीस वाव मिळत नाही, असं म्हणतात. याउलट चीनसारख्या देशातील लष्करी दलात कमी वयात उच्चपद मिळवता येतं. याचे परिणाम भरतीवरच नव्हे तर प्रत्यक्ष लढाईच्या परिस्थितीतही विपरीत परिणाम होऊ शकतात. कारण आपल्या सैन्यदलाचं सरासरी वय अधिक आहे. ही त्रुटी कमी करण्याचा प्रयत्न होत आहे आणि लष्कर भरती आणि भराभर प्रमोशन हे धोरण आमीर्मध्ये लवकरच राबवण्यात येण्याची दाट शक्यता आहे. त्याचा फायदा विद्यार्थ्यांना करिअरसाठी निश्चितच होऊ शकतो.

वैशाली पाटील

एक्झिक्युटिव डायरेक्टर,

स्टडी सर्कल

 
</text>
</doc>
