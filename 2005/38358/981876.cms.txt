<doc>
<docno>981876.cms.txt</docno>
<text>
 
महामुंबई
'केंद सरकारकडून ग्राहकांची फसवणूक'
[ Thursday, January 06, 2005  12:11:42 am]


म. टा. प्रतिनिधी

मुंबई : आंतरराष्ट्रीय बाजारात तेलाच्या किमती वाढताच दरवाढ करणारे केंदातील काँग्रेस सरकार गेले महिनाभर तेलाचे भाव घसरल्यानंतरही देशातील पेट्रोलियम पदार्थांच्या किमती कमी करीत नाही. दुटप्पी धोरण राबवून केंद सरकार ग्राहकांची फसवणूक करीत आहे, अशी टीका माजी पेट्रोलियम मंत्री राम नाईक यांनी केली आहे.

तेल किंमतीबाबत निश्चित धोरण ठरविण्यात काँग्रेस सरकार अपयशी ठरल्याचा दावा नाईक यांनी केला आहे. आंतरराष्ट्रीय बाजारात तेलाचे भाव महिनाभरापासून कमी होत असल्याने पेट्रोल व डिझेलचे दर आजपर्यंत लिटरमागे दोन ते तीन रुपयांनी कमी व्हायला हवे होते.

यासंदर्भातील केंदीय पेट्रोलियम मंत्री मणि शंकर अय्यर यांच्या विधानाचा त्यांनी तीव्र शब्दात खरपूस समाचार घेतला.

 
</text>
</doc>
