<doc>
<docno>982927.cms.txt</docno>
<text>
 
महाराष्ट्र
तुळजापूर, जेजुरी देवस्थानांची लवकरच यांत्रिक सफाई
[ Thursday, January 06, 2005  11:32:19 pm]


म. टा. वृत्तसेवा

पंढरपूर : पंढरपूर आणि आळंदीपाठोपाठ भारत विकास ग्रुपने तुळजापूर आणि जेजुरी देवस्थानांच्या स्वच्छतेची जबाबदारीही उचलली असून, येत्या वर्षभरात राज्यातील सर्व देवस्थानांची कायमस्वरूपी स्वच्छता करण्याचा संकल्प सोडला आहे.

संस्थेचे अध्यक्ष हनुमंत गायकवाड यांनी ही माहिती दिली. भारत विकास ग्रुपने तीन वर्षांपूवीर् स्थापलेल्या ' सकल तीर्थक्षेत्र सुधार समिती ' ने काही दिवसांपूवीर् स्वखर्चाने श्री विठ्ठल मंदिर आणि संत ज्ञानेश्वर मंदिरात यांत्रिक पद्धतीने साफसफाई अभियानास सुरुवात केली. या अभियानाच्या निमित्ताने गायकवाड येथे आले होते.

अष्टविनायक, महाराष्ट्रातील ज्योतिलिर्ंगे, कोल्हापूरचे महालक्ष्मी मंदिर, ज्योतिबा मंदिरासह अनेक प्रमुख मंदिरांमध्ये कायमस्वरूपी स्वच्छता अभियान राबवण्याची योजना त्यांनी बोलून दाखवली. येत्या दोन महिन्यांत तुळजाभवानी आणि जेजुरीच्या खंडोबा मंदिरात ही सेवा सुरू होणार आहे.

संत गाडगेमहाराजांच्या त्यांच्या कुटुंबीयांशी असलेल्या स्नेहामुळेच इलेक्ट्रॉनिक्स इंजिनिअरिंगची पदवी घेऊनही गायकवाड यांचा ओढा स्वच्छता अभियानांकडेच राहिला. या कार्याशीच संबंधित कंपनीही स्थापून त्यांनी लोकसभा, राज्यसभा, पंतप्रधान कार्यालय आदी संवेदनशील जागांच्या स्वच्छतेची कंत्राटेही मिळवली.

सुनामीग्रस्तांसाठी मदत

श्री विठ्ठल रुक्मिणी मंदिर समितीने सुनामीग्रस्तांच्या मदतीसाठी एक लाख एक हजार रुपयांचा धनादेश मुख्यमंत्री विलासराव देशमुख यांच्याकडे सुपूर्त केला. मंदिर समितीचे अध्यक्ष अॅड. शशिकांत पागे यांच्यासोबत सदस्य संपतराव जेधे यावेळी उपस्थित होते. मुख्यमंत्री 22 जानेवारी रोजी विठ्ठलाच्या दर्शनासाठी येत आहेत.

मोहिते पाटील पुरस्कार

सांस्कृतिक क्षेत्रात मानाचा समजला जाणाऱ्या सहकारमहषीर् शंकरराव मोहिते पाटील पुरस्कारासाठी यंदा लावणीतील दोणाचार्य मानले जाणारे ज्ञानेश्वर उत्पात ( माऊली) यांची निवड झाली आहे. शंकरराव मोहिते पाटील जयंती समारंभ समितीचे अध्यक्ष विजयसिंह मोहिते पाटील यांनी ही घोषणा केली. 21 हजार रुपये आणि स्मृतिचिन्ह असे पुरस्काराचे स्वरूप आहे. 1997 पासून हे पुरस्कार दिले जातात. माऊली उत्पात यांनी गेली 40 वषेर् पारंपरिक लावण्यांचे जतन करून नवीन पिढीलाही त्याचे शिक्षण देत आहेत. यापूवीर् त्यांना राज्य सरकारचा साहित्य व संस्कृती पुरस्कार, पठ्ठे बापूराव पुरस्कार, रामजोशी लावणी जतन पुरस्कार आदि पुरस्कार मिळाले आहेत.

 
</text>
</doc>
