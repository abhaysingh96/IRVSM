<doc>
<docno>982549.cms.txt</docno>
<text>
 
प्रगती फास्ट
अविस्मरणीय क्षण
[ Thursday, January 06, 2005  04:36:50 pm]


मे 2004 मध्ये मुंबई युनिव्हसिर्टीतर्फे घेण्यात आलेल्या तीन वषीर्य एलएलबीच्या डिग्री कोर्समध्ये प्रथम येण्याचा मान मिळवला तो भरत रायचंदानी या ' जीतेंद चौहान लॉ कॉलेज ' च्या विद्यार्थ्याने. त्याला आठशेपैकी 499 म्हणजे 62.37 टक्के गुण मिळाले आहेत. नोकरी करूनही तुम्हाला अशा प्रकारे यश मिळवता येतं हे सिद्ध करणाऱ्या भरत रायचंदानीने आपल्या अभ्यासाच्या पद्धतीबद्दल दिलेली माहिती...

माझे आजोबा सीनिअर अॅडव्होकेट, तर वडीलही वकील आहेत. रायचंदानी घराणंच वकिली पेशातलं असल्यामुळे साहजिकच वकिली व्यवसायाचं बाळकडू घरातून मिळालं. बॉम्बे केम्ब्रिज हास्कूलमधून नव्वद टक्के गुण मिळवून मी दहावी झालो. तेव्हा मी अंधेरी विभागात पहिला होतो. एन.एम. कॉलेजमधून मी बीकॉमपर्यंतच शिक्षण पूर्ण केलं. बारावीला कॉमर्सच्या गुणवत्ता यादीत स्थान मिळवलं होतं. टीवायला 73 टक्के गुण मिळाल्यावर मी एलएलबीला अॅडमिशन घ्यायचं ठरवून जीतेंद चौहान लॉ कॉलेजला प्रवेश घेतला.

एलएलबीच्या तीन वर्षांत एकंदर सहा सेमिस्टर्स असतात. पाचव्या आणि सहाव्या सेमिस्टरमधले मार्क गृहित धरून तुम्हाला रँकिंग दिलं जातं. पाचव्या आणि सहाव्या सेमिस्टरला प्रत्येकी चार म्हणजे एकूण आठ विषय होते. पाचव्या सेमिस्टरची परीक्षा नोव्हेंबर-डिसेंबरच्या सुमारास आणि सहाव्या सेमिस्टरची परीक्षा एप्रिल-मे महिन्यात असते.

सिविल प्रोसिजर कोड, क्रिमिनल प्रोसिजर कोड, इंडिअन एव्हिडन्स अॅक्ट, पब्लिक इण्टरनॅशनल लॉ, आबिर्ट्रेशन अॅण्ड कन्सिलिएशन अॅक्ट, बँकिंग अॅण्ड निगोशिएबल इन्स्ट्रुमेण्ट्स अॅक्ट, इण्टेलेक्चुअल प्रॉपटीर् राइट्स आणि इण्टरप्रिटेशन ऑफ स्टॅच्युएट्स असे एकूण आठ विषय एलएलबीच्या शेवटच्या वर्षात अभ्यासायचे होते. वेगवेगळ्या प्रकारचे दावे, जनहित याचिका या गोष्टींचा अभ्यास सिविल प्रोसिजर कोडमध्ये होता. तर समन्स, वॉरण्ट्स, उच्च आणि सवोर्च्च न्यायालयात अपिल करण्याची पद्धत या गोष्टी क्रिमिनल प्रोसिजर कोडमध्ये शिकायच्या होत्या. आंतरराष्ट्रीय तह, ह्युमन रिसोर्स, पाण्यासंबंधी केलेले वेगवेगळे करार यांचा अभ्यास ' पब्लिक इण्टरनॅशनल लॉ ' मध्ये होता. पेटण्ट्स, ट्रेड मार्क्स, कॉपीराइट्स या गोष्टींचं ज्ञान इण्टेलेक्चुअल प्रॉपटीर् राइट्समधून होत होतं. धनादेश, हुंड्या, अकोमोडेशन बिल्स, रिर्झव्ह बँक ऑफ इंडिया अॅक्ट यांचा अभ्यास ' बँकिंग अॅण्ड निगोशिएबल इन्स्ट्रुमेण्ट्स अॅक्ट ' मध्ये करावा लागला.

कोर्टात सादर होणारी केसची ट्रायल, केससाठी दाखल केले गेलेले पुरावे यांची माहिती ' इंडियन एव्हिडन्स अॅक्ट ' मधून मिळते. आबिर्ट्रेटर (मध्यस्थ) एखादं भांडण किंवा तंटा कसा सोडवतो, हे आबिर्ट्रेशन अॅक्ट सांगतो. तर एखादा कायदा तयार करताना त्यामागची नेमकी संकल्पना काय आहे, तो कायदा कसा समजून घ्यायचा, याचं ज्ञान देणारा विषय म्हणजे इण्टरप्रिटेशन ऑफ स्टॅच्युएट्स.

टीवायबीकॉमनंतर मी नोकरी करायला सुरुवात केली. त्यामुळे जीतेंद चौहान लॉ कॉलेजमध्ये मी इव्हनिंग सेशनला प्रवेश घेतला होता. आमचं कॉलेज संध्याकाळी सहा ते रात्री नऊ वाजेपर्यंत असायचं. पण बऱ्याचदा नोकरीमुळे मला लेक्चर्सला हजर राहता येत नव्हतं. पण सर्व लॉ स्टुडण्ट्स ' झाबवाला ' या लेखकाची पुस्तकं वाचतात, हे मला माहीत होतं. झाबवाला पुस्तकातून अगदी एक्झाम ओरिएण्टेड अभ्यास करता येतो. परीक्षेपूवीर् फक्त पंधरा ते वीस दिवसांची रजा घ्यायची आणि ते सर्व दिवस व्यवस्थित अभ्यास करायचा, अशी माझी पद्धत होती. लॉचे पेपर सोडवताना तुम्हाला काहीही ऑप्शनला टाकता येत नाही. कारण प्रत्येक पेपरमध्ये दोन सेक्शन्स असून प्रत्येक प्रश्नात अंतर्गत ऑप्शन असतो. प्रश्न पहिला ' अ ' किंवा ' ब ' यापैकी काहीतरी एक तुम्हाला सोडवावंच लागतं. दोन्ही प्रश्न येत नसले तर तुमचं सोळा मार्कांचं नुकसान होतं.

ड्राफ्टिंग अॅण्ड प्लिडिंग नावाचा आणखी एक पेपर शेवटच्या वर्षाला असतो. मात्र त्याची परीक्षा कॉलेजकडूनच घेतली जाऊन त्या परीक्षेत मिळालेल्या मार्कांचा एकूण स्कोअरमध्ये समावेश करत नाहीत. प्रॅक्टिकल ट्रेनिंगसाठी कोर्ट व्हिझिटही करावी लागते आणि जर्नल्स पूर्ण कराव्या लागतात. एलएलबीला पहिलं येण्याचं ध्येय मी कधीही ठेवलं नव्हतं. कारण नोकरीमुळे अभ्यासाला वेळच मिळत नव्हता. पण शेवटच्या पंधरा ते वीस दिवसांत मी जो अभ्यास करायचो, तो अगदी मन लावून. मुंबई युनिव्हसिर्टीत मी पहिला आलो हे कळलं तो क्षण मी कधीच विसरू शकत नाही. सध्या मी लक्ष्मी कुमारन अॅण्ड श्रीधरन लिगल फर्ममध्ये कायदेशीर सल्लागार आणि वकील म्हणून काम करत आहे.

गणेश आचवल

 
</text>
</doc>
