<doc>
<docno>982850.cms.txt</docno>
<text>
 
लेख: जाता जाता
संमेलनाची तयारी!
[ Thursday, January 06, 2005  09:32:35 pm]


सकाळी बेल वाजल्यावर चकोरला आश्चर्य वाटलं. दार उघडायला कोण पुढे जातं याचा ज्यु. कंपनीने अंदाज घेतला. ज्यु. चकोरने आपण बेल ऐकलीच नाही अशा थाटात म. टा. मध्ये डोकं घातलं. नाईलाजाने ज्यु. चकोरी उठली.

' बाबा, बाहेर कोणीतरी आलं आहे. म्हणतात की पावती फाडायची आहे. ' मुलीनं आत येत माहिती दिली.

चकोर दचकला. हा काहीतरी भलताच मामला आहे असा त्याला संशय आला.

चकोरने पाहिलं तर दारात एक बऱ्यापैकी वय झालेले गृहस्थ उभे होते.

' मी विनायकराव. येऊ का आत ?' त्यांनी नम्रपणे विचारलं.

आपण त्यांना आधीच आत बोलवायला हवं होतं हे लक्षात येऊन चकोर शरमला.

' नाशिकला साहित्य संमेलन आहे. आपण थोडीफार वर्गणी द्यावी अशी विनंती आहे. ' त्यांच्या बोलण्यात विलक्षण आर्जव होतं.

' पण मी कधी संमेलनाला जातही नाही. यंदा कोण आहे अध्यक्ष ?' चकोरने कुतुहलाने विचारलं.

' ते सांगतो. आमचा प्रयत्न आहे मासेसकडून संमेलनाचा खर्च उभा करायचा. ' झुपकेदार मिशांवरून हात फिरवत त्यांनी भूमिका स्पष्ट केली.

अचानक चकोरला आठवलं की हे आपण म. टा. मध्ये वाचलं आहे. शिवाय साहित्यिकांचे चोचले, मानपानावरून होणारे वादंग, भोजनावळी अशा बाबी दरवषीर् संमेलन आलं की गाजतात हेही त्याच्या लक्षात आलं.

' पण तुम्ही लेखकांना का नाही सांगत की आपल्या घरचं कार्य आहे असं समजून या. म्हणजे बरेच पैसे वाचतील. ' तेथे आलेल्या चकोरीने पटकन सांगून टाकलं.

एका बाजूला उभे राहून ज्यु. कंपनी हा काय मामला आहे अशा थाटात बघत होते.

' ही एकच कविता दरवषीर् वाचणारे कवी कोण हो! आणि दरवषीर् त्यांना मानधन देता तुम्ही! ' चकोरीने अचानक आणखी एक बाँब टाकला.

दरम्यान कन्येने विनायकरावांसाठी चहा आणला.

' बरं, किती देऊ वर्गणी ?' चकोरने विचारलं.

' कितीही! आपल्या सोसायटीच्या गेटवर नंतर आम्ही खर्चाचा तपशील लावू. ' विनायकरावांनी सांगून टाकलं.

' पण हा राष्ट्रवादीचा काय मामला आहे! ' चकोरीने आता गुगली टाकला.

' आपण सगळे राष्ट्रवादीच नाही का! या देशावर प्रेम असणारे सगळे राष्ट्रवादी. ' विनायकरावांनी खुलासा केला आणि ते पटकन जायला उठले.

' बाबा, वर्गणी न घेताच ते गेले. ' अचानक मुलगा म्हणाला.

चकोर

 
</text>
</doc>
