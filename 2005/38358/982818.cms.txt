<doc>
<docno>982818.cms.txt</docno>
<text>
 
अर्थव्यवहार
10 लाख कार भारतीय रस्त्यांवर!
[ Thursday, January 06, 2005  09:05:59 pm]


म. टा. वाहन प्रतिनिधी

मुंबई : भारतातील वाहन उद्योगांनी गेल्या वर्षभरात कार उत्पादन व विक्रीचा 10 लाखांचा टप्पा ओलांडला आहे. गतवर्षाच्या तुलनेत ही वाढ 23 टक्के एवढी असून हे देशातील वाहन उद्योगांचे मोठे यश समजले जाते. ठराविक शहरांचा अपवाद वगळता देशात सर्वत्र चांगल्या रस्त्यांची बोंब, कार पाकिर्ंगची समस्या सर्वत्र भेडसावत असताना आणि इंधनाच्या दरात दिवसेंदिवस होणारी वाढ एवढ्या कारणांवरूनही कारच्या मागणीत वाढ होते हे जीवनमान उंचावल्याचे लक्षण मानायचे काय, असाही प्रश्ान् यामुळे उपस्थित होत आहे.

कार उत्पादनातील मारूती उद्योगाने ' लिडर ' बिरूद कायम ठेवून 4.8 लाख गाड्यांची विक्री केली. 2003 वर्षाची तुलना करता मारूती कार विक्रीत 22 टक्के वाढ झाली आहे. टाटा मोटर्सने दुसऱ्या क्रमांकाचे स्थान पटकावून 1.7 लाख गाड्या रस्त्यावर आणल्या. हुंदाईने जोरदार मुसंडी मारून 1.4 लाख गाड्यांना ' नवे मालक ' मिळवून दिले. ग्राहकांचे वाढते आथिर्क उत्पन्न, कारप्रेमींच्या मागणीनुसार गाड्यांत नियमितपणे होणारे बदल व बाजारात दररोज येणाऱ्या नवीन मॉडेल्स, सहजपणे मिळणारे ' कार लोन ' या शिवाय सर्वांना आकर्षक करणारी ' फॅमिली कार ' ची संकल्पना यामुळे कारच्या विक्रीत वाढ होत आहे, अशी चर्चा आहे. तरीही एका बाजूला मुंबई सारख्या मोठ्या शहरात गाड्यांची गदीर् वाढत असून रस्त्यांतून मार्ग दिवसेंदिवस काढणेही कठीण होत आहे अशी परिस्थिती असताना दुसरीकडे वैयक्तिक कारसाठी मागणी वाढत आहे, हा विरोधाभास वाहन उद्योग जगतालाही धक्का देणार आहे.

 
</text>
</doc>
