<doc>
<docno>982933.cms.txt</docno>
<text>
 
महाराष्ट्र
जिल्हा शिक्षणसंस्था चालक संघटनेची स्थापना
[ Thursday, January 06, 2005  11:37:48 pm]


म. टा. वृत्तसेवा

जळगाव : सरकार करत असलेली अडवणूक, अधिकाऱ्यांकडून होणारा त्रास यांमुळे शिक्षणसंस्था चालकांत प्रचंड नाराजी होती. या नाराजीची परिणती अखेर येथील आर. आर. विद्यालयात झालेल्या संस्थाचालकांच्या सभेत संघटना स्थापन करण्यात झाली. सभेच्या अध्यक्षस्थानी नामवंत कायदेतज्ज्ञ अॅड. अच्युतराव अत्रे होते.

जळगाव जिल्ह्यातील शिक्षणसंस्था संचालकांत त्यांना येणाऱ्या अडचणी, सरकारकडून होणारी अडवणूक व अधिकाऱ्यांकडून होणारा त्रास यामुळे प्रचंड नाराजी होती. यातूनच 7 नोव्हेंबरला शिक्षणसंस्था अध्यक्ष व चिटणीस यांची एक सभा अॅड. अच्युतराव अत्रे, अरविंद लाठी, प्रा. जीवन खिवसरा यांच्या पुढाकाराने घेण्यात आली.

त्यात संघटना स्थापन करण्याचा निर्णय घेतला गेला व एका सुकाणू समितीची स्थापना केली गेली.

या समितीने घटना तयार केली. रविवारी संस्थाचालकांची सर्वसाधारण सभा होऊन त्यात घटना मंजूर करण्यात आली. तसेच संस्था रजिस्टर करण्याचा निर्णय घेण्यात आला.

 
</text>
</doc>
