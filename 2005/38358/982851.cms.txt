<doc>
<docno>982851.cms.txt</docno>
<text>
 
लेख
जमेची बाजू
[ Thursday, January 06, 2005  09:33:37 pm]


वेगवेगळ्या बिन-सरकारी आणि स्वयंसेवी संस्थांच्या प्रतिनिधींशी बोलताना जाणवलं की लोकांना बऱ्यापैकी मदत मिळत आहे. आता आवश्यकता आहे त्यांना धीर देण्याची तसंच मानसिक धक्क्यातून बाहेर काढण्याची.

अेमजीआरथिट्टू नावाचं तामिळनाडूच्या कडलूर जिल्ह्यातलं एक लहानसं बेट. या लहानशा गावातील वस्ती 860 होती. त्सूनामीच्या लाटेत गावातील 70 जण मृत्युमुखी पडले. बहुसंख्य स्त्रिया व मुलं.
बेटाच्या समोर आलेल्या मुलुकलुराई गावातील परिस्थितीही तशीच. जवळपासच्या दोन इतर बेटांवरही तसंच घडलं. त्सूनामीची झळ तामिळनाडू, पाँडिचेरी व केरळच्या जवळपास सगळ्या समुदकिनाऱ्याला पोचली. परंतु तामिळनाडूच्या कडलूर व नागापट्टीनम जिल्ह्यांत सगळ्यात जास्त फटका बसला. या जिल्ह्यांत अजूनही मृतदेह सापडत आहेत.

नववर्षाच्या पहिल्या दिवशी कडलूर जिल्ह्यातील आपद्ग्रस्त गावांचा फेरफटका मारताना बघायला मिळालेलं चित्र भयानक होतं. मुलुकतुराई येथील मदत शिबिरात कसलंच नियोजन नव्हतं. लहानलहान मुलं आपल्या आईला घट्ट चिकटून चूपचाप बसलेली होती. त्यांच्या चेहऱ्यावर कुठलेही भाव नव्हते. मात्र त्यांच्या डोळ्यातली भीती स्पष्ट जाणवत होती. या शिबिरात तसेच चेन्नई व पाँडिचेरी येथे अनेक ठिकाणी कपड्यांचे ढीग पडलेले दिसत होते. त्सूनामीत सर्वस्व गमावलेल्या लोकांनाही इतरांनी वापरलेले जुने कपडे घालणं आवडणार नाही, याचा विचार जुने, वापरलेले कपडे पाठविणाऱ्यांनी केला पाहिजे. वापरलेले जुने कपडे कोणीच सहजासहजी स्वीकारायला तयार होत नाही.

अमेरिकेतल्या अनिवासी भारतीयांनी काही वर्षांपूवीर् सुरू केलेल्या ' अेईड ' ( असोसिऐशन फॉर इन्डियाज डेव्हलपमेन्ट) या चेन्नईच्या कार्यालयात कार्यर्कत्यांची सतत वर्दळ असते. ट्रक भरून सतत मदत येत असते. लोक उत्स्फूर्तपणे पैसे व इतर वस्तू घेऊन येत असतात. आलेली मदत आपद्ग्रस्तांमध्ये नीट पोहोचते हे पाहण्याची काळजी घेतली जात असते. पण येणाऱ्या कपड्यांचं काय करायचं, हा मोठा प्रश्ान् मदतकार्यात गुंतलेल्या कार्यर्कत्यांपुढे आहे. वापरलेले कपडे घालणं कोणालाच आवडत नाही आणि दुसरं कारण म्हणजे स्थानिक लोकांची संस्कृती. या भागातील लोकांचा पोषाख पूर्णपणे वेगळा आहे. मृत्युमुखी पडलेल्यांपैकी जवळपास 90 टक्के लोक मच्छिमार जमातीतील आहेत. मच्छिमारीसाठी समुदात जाणारे लोक जीन्स किंवा पँन्ट घालत नाहीत. या भागातील महिलाही सलवार-कमीझ घालत नाहीत.

त्सूनामीच्या लाटांनी एमजीआरथिट्टूतील जवळपास सगळी घरं उद्ध्वस्त केली. अनेक लोक वाहून गेले. किनाऱ्यावरील लहानलहान बोटी फेकल्या गेल्या. तडाखा बसला, तेव्हा गावातील बरीच पुरुषमंडळी खोल समुदात मासे पकडायला गेली होती. त्यातले बरेच वाचले ; कारण खोल समुदात लाटांचा जोर कमी असतो. किनारा जवळ येतो तसा लाटांचा जोर वाढत जातो. नागापट्टीनम येथील समुदात गेलेल्या लोकांच्या बाबतीत मात्र वेगळंच घडलं समुदात काही वेगळ्या हालचाली होत असल्याचं लक्षात येताच, त्या लोकांनी किनाऱ्याच्या दिशेने परत यायचं ठरवलं. पण नियतीनं त्यांचा हा निर्णय चुकीचा ठरवला. किनाऱ्याकडे येत असतानाच नागापट्टीनम भागातील काही बोटींना प्रचंड लाटांनी फेकून दिलं.

समुदकिनाऱ्यावरील काही घरांचं नुकसान झालं आहे, काही घरं वाहून गेली आहेत, तर काही घरं संपूर्णपणे दबली गेली आहेत. कुठलं घर कशा स्वरूपाचं आहे व लाटेचा तडाखा त्यांना कोणत्या दिशेनं बसला यावर नुकसान अवलंबून होतं, असं दिसतं. सिमेंट काँक्रीटची काही घरं जमीनदोस्त झाली, तर त्या लगतची मातीची बांधकामं मात्र वाचली.

एमजीआरथिट्टू वा मुलुकतुराई, या गावांत रात्री कोणी राहत नाही. दिवसा लहान बोटीतून लोक एमजीआरथिट्टूला जातात. आपल्या काही चीजवस्तू मिळतात का ते शोधत राहतात. आपल्या बेपत्ता नातेवाईकाचा शोध घेण्यासाठी देखील लोक येतात. मात्र संध्याकाळ होऊ लागते, तसे सगळेजण एक तर मदत शिबिरात किंवा नातेवाईकांकडे परत जातात. हे लहानसं बेट तसं समृद्ध होतं. बऱ्याच कुटुंबातील मुलं गल्फमध्ये नोकरीधंदा करतात. खरंतर अशा बेटात राहणं, हे लोकांचं स्वप्न असतं. चोहोबाजूंनी नारळाची झाडं व लहानलहान पक्की घरं, असं हे संपन्न गांव होतं. त्सूनामीच्या कल्पनेने लोक आजही घाबरलेल्या अवस्थेत आहेत. परंतु आम्हाला गावी परत येण्याशिवाय दुसरा पर्याय नाही, असं ते सांगतात.

या भागातील मच्छिमार संघटित आहेत. नॅशनल फिशवर्कर्स फोरमच्या एम. सुब्बू यांनी नागापट्टीनम भागातील आपद्ग्रस्त भागाची पाहणी केली. ते सांगतात की, अकराईपट्टी भागात दोन-अडीच हजार लोक मृत्युमुखी पडले. यांत्रिक बोटींचं मोठं नुकसान झालं. त्या दुरुस्त करणं सोपं नाही.

वेगवेगळ्या बिन- सरकारी संस्था व सरकार मदतकार्यात गुंतलं आहे. हे काम काही दिवसांत पूर्ण होईल. त्यानंतर काय, हा महत्त्वाचा प्रश्ान् सगळ्यांसमोर आहे. आज सुरू असलेली मदतशिबिरं समुदापासून जरा लांबवर व प्रामुख्याने शाळा, समाजमंदिरांत चालतात. आपद्ग्रस्तांचं पुनर्वसन कुठे, कसं व केव्हा करायचं हे स्पष्ट नाही. या बाबतीत सरकारला लौकरच निर्णय घ्यावा लागेल. ही दिसते एवढी सोपी गोष्ट नाही. सरकारला बिगर- सरकारी संस्थांना व स्थानिक लोकांना त्याकरता विश्वासात घ्यावं लागणार आहे. नॅशनल फिशवर्कर्स फोरमचं म्हणणं आहे की लोकांचं त्यांच्या मूळ जागीच पुनर्वसन केलं पाहिजे. मच्छिमार आणि समुद यांचं एक अतूट नातं आहे. मच्छिमारांना किनाऱ्यापासून दूर नेलं, तर त्या परिसरात नवनवीन रिझॉर्ट येतील व टुरिझम इंडस्ट्री वाढेल. स्थानिक मच्छिमारांना हटविण्यासाठी मासेमारी करणाऱ्या मोठ्या कंपन्या मग आपलं बस्तान बसवतील आणि शेवटी मच्छिमाराला रोजंदारीची कामं करावी लागतील.

वेगवेगळ्या बिन- सरकारी आणि स्वयंसेवी संस्थांच्या प्रतिनिधींशी बोलताना जाणवलं की लोकांना बऱ्यापैकी मदत मिळत आहे. आता आवश्यकता आहे, त्यांना धीर देण्याची तसंच मानसिक धक्क्यातून बाहेर काढण्याची. यासाठी प्रशिक्षित काऊन्सेलर मोठ्या प्रमाणावर लागतील.

आपद्ग्रस्तांचं आथिर्क पुनर्वसन हा सगळ्यात मोठा प्रश्ान् आहे. बळी पडलेले लोक मुख्यत्वे मच्छिमारीचा व्यवसाय करत असल्यामुळे त्यांच्या बोटी किंवा कॅटॅमरान कशा दुरुस्त करता येतील किंवा नवीन उपलब्ध होतील, हे बघावं लागणार आहे. केन्द सरकार काही योजना जाहीर करणार आहे. बोटी व जाळी (नेट) याकरिता व्याजमुक्त कर्ज तसंच अनुदान देण्यात आलं पाहिजे. मासे पकडण्याच्या जाळ्याही सीझन प्रमाणे तीन-चार प्रकारच्या असतात. सगळ्या जाळ्याही गेल्या असल्यामुळे लोकांना त्याही नवीनच घ्याव्या लागणार आहेत.

घरातले पुरुष मासे पकडायला समुदात जातात आणि स्त्रिया ते विकण्याचं काम करतात. आता ज्या स्त्रियांनी आपला पती गमावला आहे, त्यांच्या पुनर्वसनाचं वेगळंच आव्हान आहे. सामान्यत: अशा स्त्रिया भाजी विकायला लागतात. त्सूनामीत पती गमावलेल्या स्त्रियांची संख्या जास्त असल्याने त्यांच्या पुनर्वसनाचा वेगळ्या पद्धतीनं विचार करण्याची आवश्यकता आहे. माशांचं लोणचं किंवा तत्सम स्वरूपाच्या उद्योगाचा विचार करता येऊ शकतो.

मुंबईतल्या वेगवेगळ्या बिन-सरकारी संस्थांनी एकत्र येऊन आपद्ग्रस्तांच्या पुनर्वसनासाठी उभ्या केलेल्या ' सॉलिडॅरिटी नेटवर्क ' च्या वतीनं काय करता येईल, याचा अभ्यास करण्यासाठी काही पत्रकार व कार्यकतेर् तामिळनाडू, पाँडिचेरीत, अंदमान- निकोबारला गेले होते. अंदमान- निकोबारची परिस्थिती जरा वेगळी आहे. अंदमान-निकोबारमध्ये भारतीय व विदेशी बिन-सरकारी संस्थांना काम करण्याची सवलत सरकारने देण्याची गरज आहे.

सुरुवातीला स्थानिक प्रशासन उदासीन होते. परंतु आता इन्टिग्रेटेड रिलिफ काऊन्सिल स्थापन झाल्यानंतर कामाला गती व निश्चित दिशा मिळाली आहे. लष्कराने 48 तासांत आठ किलोमीटर लांबीचा रस्ता बनविल्याने कामाला गती मिळाली आहे. अंदमान-निकोबार समूहातील लहान-मोठ्या बेटांवरील जवळजवळ सगळ्या जेटी तुटून गेल्या आहेत. त्यामुळे मदत साहाय्य लोकांपर्यंत पोचविणं अधिकच कठीण झालं आहे. 40-42 वर्षांपूवीर् बाहेरच्या, प्रामुख्याने बिहार, बंगाल व पंजाब या राज्यातून आलेले हे लोक आता अंदमान- निकोबारमध्ये राहू इच्छित नाहीत. ते आपआपल्या राज्यांत परत जाऊ इच्छितात. आपण आतापर्यंत अंदमान- निकोबारकडे दुर्लक्ष केलं ; परंतु आता या द्विपसमूहाला महत्त्व देऊन युद्धस्तरावर केवळ मदतीचंच नव्हे, तर पुनर्वसनाचं काम केलं पाहिजे.

दक्षिणपूर्व आशियात आलेल्या या संकटाच्या वेळेस सबंध जग त्यांच्या बाजूने उभं राहिलं आहे व सगळीकडून मदत येत आहे. जात, धर्म व प्रादेशिकतेचा विचार न करता संपूर्ण देशातून लोक तामिळनाडू, पाँडिचेरी, केरळ, आंध्र प्रदेश व अंदमान- निकोबारच्या आपद्ग्रस्तांच्या मदतीला धावून येतात, ही जमेची बाजू आहे.

जतीन देसाई

 
</text>
</doc>
