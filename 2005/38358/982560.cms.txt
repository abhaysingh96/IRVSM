<doc>
<docno>982560.cms.txt</docno>
<text>
 
महाराष्ट्र
प्राथमिक आरोग्य केंद हस्तांतरणाचा मार्ग मोकळा
[ Thursday, January 06, 2005  04:41:48 pm]


टाइम्स टीम

भाईंदर : गेल्या अनेक वर्षांपासून रखडलेला प्राथमिक आरोग्य केंद हस्तांतरणाचा प्रश्न आता मागीर् लागला आहे. या केंदासोबतच तिथं पालिकेचं सुसज्ज रुग्णालय उभे राहण्याच्या दृष्टीने आवश्यक असलेली सूचना पालकमंत्री गणेश नाईक यांनी केली. ती आरोग्य विभागाच्या सचिवांना मान्य केली आहे.

भाईंदर पश्चिमेकडील टेंभा आणि उत्तन इथल्या प्राथमिक आरोग्य केंदं तसंच नवी मंुबईतील बेलापूर इथले प्राथमिक आरोग्य केंद संबंधित महापालिकांना हस्तांतरित करून त्या जागेवर पालिकेने सुसज्ज रुग्णालयं उभारण्याच्या प्रस्तावावर चर्चा करण्यासाठी नाईक यांनी मंत्रालयात बैठकीचं आयोजन केलं होतं. सार्वजनिक आरोग्य विभागाचे सचिव नवीनकुमार, ग्रामविकास खात्याचे सचिव एस.एस. हुसेन, आरोग्य महासंचालक डॉ. सुभाष साळुंके, नगरविकास विभागाचे सचिव नानासाहेब पाटील, ठाणे जिल्हा परिषदेचे मुख्य कार्यकारी अधिकारी, दोन्ही महापालिकांचे आयुक्त आणि महापौर या बैठकीत उपस्थित होते. सध्याची आरोग्य केंदे पालिकेकडे हस्तांतरित करण्याचं ठराव ठाणे जिल्हा परिषदेने मंजूर केलं असून संबंधित महापालिकांनीही ती ताब्यात घेऊन त्या जागेवर रुग्णालयं बांधण्याचं ठराव केलं आहे. मात्र केंदाच्या जागेची किंमत अदा करण्याबाबत मतभेद असल्याने हे हस्तांतरण पूवीर् होऊ शकलं नव्हतं.

बुधवारी झालेल्या बैठकीत ही आरोग्य केंदंच कायम राहावं, पालिकेनेच उलट ती अद्ययावत करून द्यावीत आणि रुग्णालयं अन्यत्र बांधावीत, अशी भूमिका सचिव नवीनकुमार यांनी घेतली. यावर पालकमंत्री नाईक यांनी रहिवाशांच्या इच्छेचे पालन झालं पाहिजे आणि आरोग्य केंदांची सध्याची दुरवस्था पाहता ती रहिवाशांना आरोग्य सेवा देऊ शकत नाहीत, हे स्पष्ट झाल्याचे ठामपणे म्हटलं. यावर नंतर सखोल चर्चा झाली आणि मग पुन्हा वादाच्या भोक्यात हा विषय सापडू नये. म्हणून आरोग्य विभागाच्या इच्छेनुसार केंदाच्या जागेवर संबंधित महापालिकांनी नवीन केंदांची इमारत बांधून द्यावी आणि उर्वरीत जागांवर सुसज्ज रुग्णालयं बांधावीत, अशी सूचना नाईक यांनी नवीनकुमार यांना केली. ती त्यांनी आणि नानासाहेब पाटील यांनी त्वरीत मान्य केली. अशा प्रकारची मंत्रीमंडळ बैठकीसमोर सादर करण्यास पालकमंत्र्यांनी सचिवांना सांगितलं. यामुळे गेली अनेक वषेर् सर्वसामान्यांसाठी पालिकेचे रुग्णालय होण्याचं रखडलेलं स्वप्न भाईंदर पश्चिमेला टेंभा आरोग्य केंद इथे होण्याचा मार्ग आता मोकळा झाला आहे.

 
</text>
</doc>
