<doc>
<docno>1002933.cms.txt</docno>
<text>
 
धावते जग
संशोधकांची करामत
[ Thursday, January 27, 2005  11:34:01 pm]


तामिळनाडूच्या किनाऱ्याला त्सुनामी लाटांनी तडाखा दिला, त्याला महिना उलटून गेला आहे.

येणाऱ्या अरिष्टाचा इशारा देण्यात आपली विज्ञान व तंत्रज्ञान संशोधन यंत्रणा अपयशी ठरली असली, तरी आपत्तिग्रस्तांना प्राथमिक सोई-सुविधा पुरवण्याच्या आव्हानाला मात्र ती कार्यक्षमपणे सामोरी गेलेली दिसते.

त्सुनामी लाटांनी हजारोंचा केवळ निवारा काढून घेतला नाही, तर त्याबरोबर अन्न, वस्त्र, औषधे अशा जगण्यासाठी आवश्यक त्या प्राथमिक गरजांपासूनही त्यांना वंचित केले.

सर्वात मोठा प्रश्न होता, तो पिण्याच्या शुद्ध पाण्याचा. कारण समुदाच्या खाऱ्या पाण्याने या परिसरातील पिण्याच्या पाण्याचे साठे निरुपयोगी केले होते. विज्ञान आणि तंत्रज्ञान विभागाशी संबंधित देशभरातील केंदीय वैज्ञानिक औद्योगिक संशोधन केंदाच्या प्रयोगशाळा, संरक्षण संशोधन संस्था यांनी यात महत्त्वाची भूमिका पार पाडली.

म्हैसूरच्या ' केंदीय अन्न तंत्रज्ञान संशोधन संस्था ' आणि ' संरक्षण अन्न संशोधन संस्था ' यांनी प्रारंभीच्या काळात टिकावू आणि पोषणमूल्य असलेले खाद्यपदार्थ आपत्तिग्रस्त भागात पुरवणे आणि त्यांचे वाटप करणे हे अवघड आव्हान कार्यक्षमपणे पेलले. यांत तयार तसेच आवश्यक तेव्हा अल्पावधीत बनवता येतील, अशा पदार्थांचा समावेश होता.

पिण्याचे अशुद्ध पाणी, हा रोगराई पसरवणारा सर्वात मोठा घटक. पाण्याची उपलब्धता असूनही, पिण्या- साठी योग्य अशा पाण्याचा मात्र थेंबही नाही, अशी अवस्था या भागात असताना,

' रिव्हर्स ऑस्मॉसिस ' व ' इलेक्ट्रोडायालिसिस ' या तंत्रांनी कोणत्याही पाण्याचे पिण्याच्या पाण्यात रूपांतर करण्याच्या संस्थेने विकसित केलेल्या क्षमतेचा भावनगरच्या ' संेंट्रल सॉल्ट अँड मरीन केमिकल्स रिसर्च इन्स्टिट्यूट ' ने प्रत्यय दिला.

संस्थेच्या 20 कार्यर्कत्यांनी तामिळनाडू तसेच अंदमान येथे धाव घेऊन, खाऱ्या वा अशुद्ध पाण्याचे तासाला 400 ते 2500 लिटर या वेगाने शुद्ध पाण्यात रूपांतर करणारे प्लँट तामिळनाडू तसेच कार निकोबार येथे उभे केले.

मोठ्या प्रमाणावर घरबांधणीच्या आखणी आणि नियोजनात रूरकी येथील ' सेंट्रल बिल्डिंग रिसर्च इन्स्टिट्यूट ' वाटा उचलीत असून, मृतदेहांची ओळख पटवण्याच्या कामात हैदराबादच्या ' सेंटर फॉर डीएनए फिंगरपिंटिंग अँड डायग्नोस्टिक्स ' ने मदतीची तयारी दर्शवली आहे.

आपत्तिग्रस्तांच्या तातडीच्या पुनर्वसनाच्या कामात मोलाची भूमिका निभावून, आपत्तींत बुवा-बापूंपेक्षा विज्ञान-तंत्रज्ञान हेच अधिक समर्थपणे आधार देऊ शकते, याची प्रचीती या संस्थांनी दिली आहे.

 
</text>
</doc>
