<doc>
<docno>1002929.cms.txt</docno>
<text>
 
बहुतांची अंतरे
लोकन्यायालयाला अधिकार का नसावा?
[ Thursday, January 27, 2005  11:30:12 pm]


सुरेश केरकर यांचा '' म्हाडा कर्मचारी पेन्शन '' बाबतचा लेख (म. टा. 20 जानेवारी) वाचला. माझ्या माहितीप्रमाणे म्हाडाचे निवृत्त कर्मचारी श्ाी. ठाकूर यांनी '' प्री लिटिगेशन '' अर्ज लोकन्यायालयासमोर दाखल केला होता. त्यावर लोकन्यायालयाने त्यांच्या व इतर कर्मचाऱ्यांच्या बाजूने निकाल दिला. या निकालास ' म्हाडाने ' रिट अर्ज दाखल करून हायकोर्टात आव्हान दिले. न्या. रिबेलो यांनी , ' म्हाडा ' च्या बाजूने निकाल देत, असा निकाल देण्याचा अधिकार लोकन्यायालयास नसल्याचे म्हटले.

परंतु हा निकाल देण्यापूवीर् ' म्हाडा ' चे एक निवृत्त कर्मचारी श्ाी. मधुकर वि. भागवत, यांनी पेन्शनबाबत रिट अर्ज क्रमांक 3415/2004 दाखल केला होता. तो रिट अर्ज न्या. राधाकृष्णन व न्या. बोबडे यांच्यासमोर 4.10.2004 रोजी आला. न्यायमूतीर्ंनी लोक-न्यायालयाचा निकाल उचलून धरून त्याच्या झेरॉक्स कॉपीज रेकॉर्डवर घेतल्या व मला '' रिट पिटिशन '' काढून घेण्याची परवानगी दिली. हे असे असताना न्या. रिबेलो यांनी दिलेला निकाल कितपत योग्य ठरतो, हे मुंबई हायकोर्टाने अथवा लोकन्यायालयाने ठरवावयाचे आहे. तसेच पेन्शन, ग्रॅच्युइटी हे भूलभूत हक्क असल्याचे सुप्रीम कोर्टाने आपल्या अनेक निकालांत म्हटले आहे. असे असताना ' मूलभूत हक्कांवर ' भाष्य करण्याचे अधिकार लोकन्यायालयास नाहीत हे म्हणणे योग्य नाही ; कारण मग भारतीय संविधानास काहीच अर्थ उरणार नाही. भारतीय संविधान हा देशाचा सवोर्च्च कायदा आहे.

सोमनाथ शं. वैद्य, दादर, मुंबई.

 
</text>
</doc>
