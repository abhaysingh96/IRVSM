<doc>
<docno>1002907.cms.txt</docno>
<text>
 
महामुंबई: मुंबई टाइम्स
रोबोंचा फूटबॉल आणि मसिर्डिजची एफवन
[ Thursday, January 27, 2005  10:54:26 pm]


प्रवीण मुळ्ये

फूटबॉल स्टार रूनी, थिएरी ऑनरी, रोनाल्डो किंवा बेकहॅम यांच्याइतकेच ते लोकप्रिय आहेत. त्यांची झलक पाहायलाही लोक प्रचंड गदीर् करतात. खेळातलं त्यांचं कौशल्यही माणसांइतकंच आहे. फरक एवढाच, की रूनी, बेकहॅम आणि रोनाल्डो हे माणसाच्या दुनियेतले स्टार आहेत. तर हे आहेत रोबोंच्या दुनियेतले स्टार! जगभर धुमाकूळ घालणारे हे रोबो सध्या मुंबईभेटीवर आलेत. कॅनडाहून आलेल्या या रोबोंची आयआयटी कॅम्पसमध्ये शनिवारी संध्याकाळी होणारी मॅच, ही सध्या मुंबईकरांसाठी आकर्षणाचा विषय ठरतेय.

कोणत्याही कण्ट्रोलशिवाय उड्या मारत धावणारे रोबो. त्यांच्यात एक मीटरवरून उडी मारण्याची स्पर्धा. कमाण्डवर अचूक मार्गक्रमण करणारे रोबो. अशा या भन्नाट रोबोंची अनोखी दुनिया तीन दिवस आयआयटीच्या कॅम्पसमध्ये अवतरणार असल्यानं माणसांऐवजी कॅम्पसमध्ये रोबोच धावताना दिसणार आहेत.

टेकफेस्टच्या रुपानं रोबोटिक्स तंत्रज्ञानातलं कौशल्य सिद्ध करण्यासाठी देश-विदेशातून विद्याथीर् आयआयटी कॅम्पसमध्ये आले आहेत. यांत्रिकीच्या बॅनरखाली होणाऱ्या विविध रोबोटिक स्पर्धांबरोबरच ' ह्युमनाइज्झ रोबों ' ची फूटबॉल मॅच, हे टेकफेस्टचं आकर्षण ठरणार आहे. सहा फूटबॉल स्टार रोबोंसह त्यांचे जन्मदाते प्रोफेसर बालथेजही प्रथमच मुंबईत येत आहेत. दोन वर्षापूवीर् आयबो (कुत्र्याच्या आकाराचे) रोबोही मुंबईत आपली कमाल दाखवून गेले होते. सायटेक क्वीझ, लेझर शो, लास्ट स्ट्रॉ, ग्लायडर या बरोबरच ' दृष्टी ' हा इव्हेण्ट यंदा प्रथमच टेकफेस्टमध्ये समाविष्ट करण्यात आला आहे. परदेशात प्रत्येक नवे प्रोडक्ट हे अंध व्यक्तींच्या गरजा लक्षात घेऊन बनवण्यात येतं. याच धतीर्वर आयआयटीनं ' नॅशनल असोसिएशन फॉर ब्लाइण्ड ' च्या मदतीनं प्रोडक्ट डिझाइन करण्याची नवी स्पर्धा ठेवली आहे.

राष्ट्रपती एपीजे अब्दुल कलाम यांच्यासह देशविदेशातील शास्त्रज्ञांनी गौरवलेल्या मुंबई आयआयटीच्या ' टेकफेस्ट ' ची शुक्रवारपासून सुरुवात होत आहे. ' टेक्नॉलॉजी फॉर ऑल ' हे ब्रीदवाक्य असलेला टेकफेस्ट हा केवळ फेस्टिवल न राहता टेक्नॉलॉजी चळवळ बनते आहे. रोबोंच्या कसरती, नव्या संशोधनांची माहिती आणि विद्यार्थ्यांच्या ' टेक्नो माइण्ड ' ची परीक्षा घेणाऱ्या स्पर्धा, यांचं मीलन असलेला टेकफेस्ट गेल्या आठ वर्षांत देशातल्या उभरत्या शास्त्रज्ञांचा मेळाच बनतोय.

यंदा देशभरातल्या 250 कॉलेजांमधून 15 हजार विद्याथीर् या फेस्टिवलमध्ये सहभागी होत आहेत. टेकफेस्टच्या जादूनं परदेशातले शास्त्रज्ञ आणि विद्यार्थ्यांनाही झपाटलं आहे. यंदा अमेरिका, श्रीलंका, इस्त्रायल, पाकिस्तान, इराण इथल्या इंजिनीअरिंग कॉलेजेसमधील टीम भारतीय विद्यार्थ्यांशी स्पर्धा करण्यासाठी टेकफेस्टमध्ये सहभागी होत आहे.

टेकफेस्टमध्ये यंदा पहिल्यांदाच शाळकरी विद्यार्थ्यांनाही ' टेक्नो माइण्ड ' ची कमाल दाखवता येणार आहे. रोबो तंत्रज्ञानातील कौशल्याची चुणूक शालेय विद्यार्थ्यांनाही दाखवता यावी, यासाठी ' ज्युनिअर्स ' ही स्पर्धा ठेवण्यात आली आहे. एक छोटं मशीन बनवून त्याद्वारे सॉफ्ट ड्रिंक्सची मोठी भरलेली बाटली दिलेल्या टागेर्टपर्यंत घेऊन जाण्याचं कसब ' ज्युनिअर्स ' मध्ये विद्यार्थ्यांना दाखवावं लागणार आहे. टेकफेस्टची टेक्नो चळवळ शाळकरी विद्यार्थ्यांपर्यंत घेऊन जाण्याच्या आयआयटीच्या प्रयत्नाला शाळांनीही भरभरून प्रतिसाद दिला आहे.

 
</text>
</doc>
