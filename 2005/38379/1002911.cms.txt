<doc>
<docno>1002911.cms.txt</docno>
<text>
 
अर्थव्यवहार
कमी किमतीत नोटबुक पीसी आणण्याची एलजीची घोषणा
[ Thursday, January 27, 2005  10:57:26 pm]


म. टा. व्यापार प्रतिनिधी

मुंबई : घरगुती उपकरणांच्या निमिर्तीमध्ये अग्रगण्य असलेल्या एलजी इलेक्ट्रॉनिक्सने नोटबुक कम्प्युटर कमी किंमतीत बाजारात आणण्याचे ठरविले आहे. पण त्यासाठी 2005-06 वर्षाच्या बजेटसाठी आयात शुल्क कमी करण्याची अपेक्षा ठेवली आहे.

यासंदर्भात कंपनीचे जनरल मॅनेजर आर. मानिकांदन म्हणाले की, भारतीय बाजारपेठेमध्ये आकर्षक किंमतीत नोटबुक पीसी आणणार आहोत. पण किंमतीसाठी अंतिम निर्णय पुढील महिन्यात होणाऱ्या बजेटनंतरच घेतला जाईल.

या बजेटमध्ये आयात शुल्क पाच टक्क्यांनी कमी होण्याची अपेक्षा ठेवली आहे. कंपनीने गेल्या वर्षात माहिती तंत्रज्ञान क्षेत्रात 741 कोटींची उलाढाल केली होती. त्यानुसार या वर्षात जोरदार मुसंडी मारण्याची योजना आखली आहे.

कम्प्युटरच्या विक्रीमध्ये एचपी 14.2 टक्के आणि एचसीएल 13.7 टक्के हे अनुक्रमे पहिल्या आणि दुसऱ्या क्रमांकावर आहेत. यात एलजीच वाटा 6.4 टक्के एवढा असून तिसऱ्या क्रमांकावर आहे.

 
</text>
</doc>
