<doc>
<docno>1002901.cms.txt</docno>
<text>
 
प्रगती फास्ट
पूर्वतयारी आमीर्तील ट्रेनिंगची
[ Thursday, January 27, 2005  10:48:07 pm]


भारतीय आमीर्त करिअर करण्याचा निर्णय पक्का असेल, तर विद्यार्थ्यांना त्याची पूर्वतयारी मिलिटरी स्कूलमध्ये करता येते. त्यासाठी अठरा मिलिटरी स्कूलचे पर्याय तुमच्यासमोर आहेत. परीक्षेचा टप्पा पार केला, की देशप्रेम, शिस्त, जिद्दीने भारलेल्या जगात तुम्हाला निश्चित प्रवेश मिळतो.

विद्यार्थ्यांचा सर्वांगीण विकास होण्यासाठी निव्वळ पाठ्यपुस्तकी अभ्यास पुरेसा नसतो. हेच लक्षात घेऊन मिलिटरी स्कूलच्या ट्रेनिंग आणि सिलॅबसची रचना केलेली असते. विद्यार्थ्यांमध्ये उच्च विचार, देशप्रेम, निष्ठा, शिस्तप्रियता आणि नेतृत्व या गुणांचा विकास करणं, हे प्रत्येक मिलिटरी स्कूलचं प्रमुख ध्येय असतं. त्यांना शारीरिक आणि मानसिक पातळीवर दृढ करण्यासाठी इथे विविध उपक्रम राबवले जातात. मिलिटरी स्कूलमधली प्रवेश प्रक्रिया इतकी व्यापक आहे, की केवळ ही परीक्षा देऊन सहावीत प्रवेश मिळवणाऱ्या विद्यार्थ्यांचा इतरांच्या तुलनेत दृष्टिकोन, ध्येयं फार वेगळी असतात.

मिलिटरी स्कूल अमरावतीनगर

तामिळनाडूतील निसर्गरम्य अन्नामलाई डोंगराच्या पायथ्याशी हे स्कूल वसलेलं आहे. 1962 मध्ये या स्कूलची स्थापना करण्यात आली. या स्कूलचं मॅनेजमेण्ट मिलिटरी स्कूल सोसायटीच्या नियंत्रणात आहे. या स्कूलमध्ये विद्यार्थ्यांना सहावीला प्रवेश घेता येतो. इथे प्रवेश मिळवण्यासाठी तामिळनाडूचे स्थानिक रहिवासी असण्याची अट नाही. लेखी परीक्षा, इण्टरव्ह्यू आणि मेडिकल टेस्ट अशा तीन स्तरांवर प्रवेश परीक्षा घेतली जाते.

मिलिटरी स्कूल बिजापूर

विजया कॉलेजच्या आवारात 1963 साली या स्कूलची स्थापना करण्यात आली. 1966 मध्ये स्कूलला स्वतंत्र कॅम्पस देण्यात आला. हे स्कूल सीबीएसई बोर्डाशी संलग्न आहे. तसंच इतर मिलिटरी स्कूलसारखं बिजापूरच्या मिलिटरी स्कूलमध्ये विद्यार्थ्यांना एनडीएच्या प्रवेशपरीक्षेसाठी ट्रेनिंग दिलं जातं. पाचवी तसंच आठवी पास झालेल्या विद्यार्थ्यांना या स्कूलमध्ये प्रवेश मिळतो. सहाव्या इयत्तेसाठी तीन लेखी पेपर आणि नवव्या इयत्तेसाठी चार लेखी पेपर असतात. दोन्ही स्तरांवर लेखी परीक्षा पास झालेल्या विद्यार्थ्यांना मुलाखत आणि मेडिकल टेस्टला सामोरं जावं लागतं. या मिलिटरी स्कूलमध्ये प्रवेशासाठी तुम्ही त्याच राज्याचे रहिवासी असण्याची आवश्यकता नाही. शिवाय सैनिक आणि माजी सैनिकांच्या पाल्यांसाठी 25 टक्के आरक्षण आहे.

पत्ता : सोलापूरपासून 98 किमी दक्षिणेस, राष्ट्रीय महामार्ग 13 वर बिजापूरची सैनिक शाळा आहे. टेलिफोन नंबर : 08352-251338

मिलिटरी स्कूल चितोडगढ

या स्कूलमध्ये प्रवेशासाठी विद्यार्थ्यांना राष्ट्रीय स्तरावर होणारी प्रवेश परीक्षा द्यावी लागते. परीक्षेतील उत्तीर्ण उमेदवारांना इयत्ता सहावीसाठी प्रवेश दिला जातो. राज्याचे रहिवासी असणं बंधनकारक नसल्यामुळे प्रत्येक विद्यार्थ्याला गुणवत्तेच्या आधारे प्रवेश मिळतो.

पत्ता : मिलिटरी स्कूल, चितोडगढ, राजस्थान 312001. टेलिफोन नंबर : 01472-240217/241658.

मिलिटरी स्कूल गोलपारा, आसाम

आसाममधील या मिलिटरी स्कूलची स्थापना 1964 साली करण्यात आली. शाळेत सहावी ते बारावीपर्यंतचं शिक्षण सीबीएसई बोर्डाच्या सिलॅबसप्रमाणे दिलं जातं. प्रवेशपरीक्षा आसाम, मेघालय आणि सिक्किम या तीन सेण्टर्समध्ये घेतली जाते. गुणवत्तेव्यतिरिक्त कोणतीही अट नाही.

मिलिटरी स्कूल हजारीबाग, बिहार

एनडीए परीक्षेबरोबर विद्यार्थ्यांकडून एनटीएसई परीक्षेचीही तयारी करून घेतली जाते, हे स्कूलचं वैशिष्ट्य आहे. विद्यार्थ्यांना सात जूनमध्ये घेतल्या जाणाऱ्या प्रवेशपरीक्षेनंतर प्रवेश दिला जातो.

पत्ता : सैनिक शाळा, हजारीबाग, बिहार

मिलिटरी स्कूल रेवा, मध्य प्रदेश

रेवा इथल्या या मिलिटरी स्कूलची स्थापना 1962 साली करण्यात आली. या शाळेत सहावी आणि नववी अशा दोन स्तरांवर प्रवेश दिला जातो. लेखी परीक्षा, इण्टरव्ह्यू आणि मेडिकल टेस्ट असं प्रवेशप्रक्रियेचं स्वरूप असतं. तीनशे एकर जागेत असलेल्या या स्कूलच्या कॅम्पसला ' युवराज इस्टेट ' असं म्हणतात. मिलिटरी स्कूलसाठी होणारी अखिल भारतीय स्तरावरील प्रवेशपरीक्षा दरवषीर् फेब्रुवारी महिन्यात घेतली जाते.

पत्ता : मिलिटरी स्कूल, रेवा, मध्य प्रदेश 486001. टेलिफोन नंबर : 07662- 223483/ 223484.

वैशाली पाटील

एक्झिक्युटिव डायरेक्टर, स्टडी सर्कल

 
</text>
</doc>
