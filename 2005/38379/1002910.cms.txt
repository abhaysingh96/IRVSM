<doc>
<docno>1002910.cms.txt</docno>
<text>
 
अर्थव्यवहार
फुकस ल्युब्रिकंट्सची भारतात गुंतवणुकीची घोषणा
[ Thursday, January 27, 2005  10:56:50 pm]


म. टा. व्यापार प्रतिनिधी

मुंबई : जगातील महत्वपूर्ण तेल कंपन्यांमध्ये आठव्या क्रमांकावर असणाऱ्या फुकस पेट्रोल्यूब एजीची अंगीभूत कंपनी असलेल्या फुकस ल्युब्रिकंट्स (इंडिया)ने भारतात मोठ्या प्रमाणावर गुंतवणूक करण्याची योजना जाहीर केली आहे. कंपनीने गेल्या काही वर्षांमध्ये भारतात काही दशलक्ष डॉलरची गंुंतवणूक केली आहे. 2004 मध्येच कंपनीने अंदाजे दोन दशलक्ष डॉलरच्या आसपास गुंतवणूक केली होती.

यासंदर्भात कंपनीचे मुख्य उपाध्यक्ष अल्फ अंटरस्टेलर म्हणाले की, उच्चस्तरीय औद्योगिक घडामोडींवर लक्ष केंदित करून त्यानुसार भारतीय बाजारपेठेची पुर्नरचना करणे हा कंपनीचा मुख्य उद्देश आहे. कंपनीचे लक्ष सर्वसाधारणपणे उच्चस्तरीय तंत्रज्ञानावर तर विशेषत: धातूकामात वापरल्या जाणाऱ्या दवरुप पदार्थावर केंदित झाले आहे. पुढील तीन वर्षांमध्ये विस्तार दुप्पट करावयाचा आहे. तसेच जगभरातील कंपनीच्या 8500 उत्पादनांतून अनेक विशेष उत्पादने भारतात आणत आहोत. सध्या भारतीय बाजारपेठेतील 300 उत्पादनांची संख्या वाढून 400 झाली आहे.

 
</text>
</doc>
