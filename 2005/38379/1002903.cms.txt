<doc>
<docno>1002903.cms.txt</docno>
<text>
 
प्रगती फास्ट
तुमचा अनुभव पाठवताय ना?
[ Thursday, January 27, 2005  10:51:21 pm]


चांगल्या-वाईट अनुभवांची शिदोरी प्रत्येक व्यक्तीजवळ असते. माझ्या आयुष्यातील असाच एक संस्मरणीय अनुभव.

शिक्षण माणसाच्या आयुष्यात अत्यंत गरजेचं आहे. त्यातूनच माणसाची प्रगती होत असते. आज या गोष्टीला साडेचार वर्षं पूर्ण झाली. मी त्या वेळेला रूपारेलमधून पदवीचं शिक्षण पूर्ण करत होते. आर्ट्सला टीवायसाठी मराठी वाङमय या विषयाची निवड केली होती. डिग्री मिळवणं वाटतं तितकं सोपंही नाही आणि प्रयत्न केले तर कठीणही नाही. यात र्फस्ट क्लास मिळवण्याची जिद्द म्हणजे अविरत प्रयत्न करावे लागतात. यापूवीर् मला र्फस्ट क्लास मिळवणं जमलं नव्हतं. त्यामुळे काहीही करून बीएला र्फस्ट क्लास मिळवायचाच, असा मी निश्चय केला होता.

संपूर्ण वर्षभर मी खूप मेहनत केली. रूपारेलच्या मराठी विभागप्रमुख पणशीकर मॅडमचा मला इथे आवर्जून उल्लेख करावासा वाटतो. त्यांचा माझ्या यशात सिंहाचा वाटा आहे. अभ्यासात माझी प्रगती साधारणच होती. शिवाय टीवायला मला एसवायच्या दोन केटी विषयात पास व्हायचं होतं. त्यामुळे अभ्यासाचं दडपण साहजिकच आलं.

डिसेंबर महिना संपला आणि अभ्यासाचा वेगही वाढला. केटी परीक्षा लागोपाठच्या महिन्यात होत्या. केटीचं टेन्शन काय असतं, ते कॉलेजमधले विद्याथीर्च सांगू शकतील. केटीचे दोन्ही पेपर्स साधारण गेले. फक्त एकच महिना टीवायच्या परीक्षेला उरला होता. संपूर्ण महिना प्रचंड मेहनत घेतली. टीवायच्या परीक्षेचे पेपरसुद्धा ठीक गेले होते.

केटीचा रिझल्ट लागला. माझी केटीतून सुटका झाली खरी, पण टीवायच्या रिझल्टचं टेन्शन डोक्यावर कायम होतं. 1 ऑगस्टला रिझल्ट लागणारं, असं कळलं. दोन दिवस आधीपासून सारखी रुखरुख लागली होती. शेवटी रिझल्टचं सस्पेन्स संपलं. सकाळी साडेनऊ दहाच्या सुमाराला फोन खणखणला. माझ्या जिवलग मैत्रिणीने इण्टरनेटवरून रिझल्ट मिळवला होता.

' तू 62 टक्के मिळवून आपल्या कॉलेजच्या मराठी डिपार्टमेण्टमधून दुसरी आलीस आहे. सकाळीच मी रिझल्ट इण्टरनेटवर पाहिला. ' तिचे शब्द मला कधीच विसरता येणार नाही. आधी मला वाटलं की ती माझी थट्टा करतेय. परंतु नंतर लक्षात आलं, की इण्टरनेटवरून रिझल्ट आधीच कळणं शक्य आहे.

खरंच नेटमुळे आज जगभरातील माणसांच्या मनाचं जाळ विणलं गेलं आहे. काही क्षणातच नेटची जादू तुमच्या मनाचा ताबा घेते. काही चांगले अनुभव देऊन जाते.

समता बिडू

मी मंुबईतील एका कॉल सेण्टरमध्ये ' मायक्रोसॉफ्ट सपोर्ट प्रोफेशनल ' म्हणून काम करत आहे. मायक्रोसॉफ्टच्या ' विंडोज अपडेट ' या वेबसाइटवरून अपडेट्स डाऊनलोड आणि इन्स्टॉल करण्यात जर एखाद्या कस्टमरला अडचण येत असेल, तर तो कस्टमरआपली अडचण एक इमेल पाठवून मायक्रोसॉफ्टला कळवतो. नंतर आम्ही ती समस्या दूर करण्यासाठी इमेलच्या माध्यमातून त्या कस्टमरला काही सूचना आणि प्रक्रिया करायला सांगतो. त्यामुळे कस्टमरचा कम्प्युटर ' अप टू डेट ' राहतो.

अशाच एका संस्मरणीय इमेलचा हा किस्सा आहे. जॅकच्या इमेलप्रमाणे ' विंडोज अपडेट ' या वेबसाइटवर प्रवेश करताना त्याला '0x80072 श्वश्वष्ठ ' हा एरर येत होता. आमचा अनुभव आणि माहितीनुसार अशा प्रकारचा एरर येण्यामागे अनेक कारणं असू शकतात. म्हणूनच त्याने पुरवलेल्या टेक्निकल माहितीच्या आधारे मी जॅकला एका नवीन इमेलने तीन वेगवेगळ्या सूचना दिल्या.

प्रत्येक सूचनेमध्ये ठराविक प्रक्रिया करायला जॅकला सांगितलं होतं. प्रत्येक सूचनेनंतर '0x80072 श्वश्वष्ठ ' हा एरर दूर झाला आहे का, हे तपासायला सांगितलं. माझ्या या इमेलला जॅकने अगदी दुसऱ्याच दिवशी उत्तर पाठवलं.

जॅकने लिहिलं होते, की माझ्या तीन सूचनांपैकी पहिल्या दोन सूचना तंतोतंत पार पाडल्यानंतरही '0x80072 श्वश्वष्ठ ' हा एरर काही दूर होईना. पण त्याने पुढे जे काही लिहिलं होतं, ते वाचून मी अवाक झालो. त्याने लिहिलं होतं, की त्याचा ' मायक्रोसॉफ्ट ' आणि ' बिल गेट्स ' यांच्यावर काडीचाही विश्वास नाही आहे. त्यापेक्षा ' ओसामा बिन लादेन ' व ' सद्दाम हुसैन ' हे त्याला जास्त विश्वसनीय वाटतात. त्यामुळे तो यापुढे ' मायक्रोसॉफ्ट ' चं कोणतही सॉफ्टवेअर वापरणार नाही.

मायक्रोसॉफ्टवर अतिशय रागवलेल्या जॅकला आता काय उत्तर देऊ, हा यक्षप्रश्न माझ्यासमोर उभा राहिला. तरीही जॅकला उत्तर देण्याचं आव्हान मी स्वीकारलं. त्याला अतिशय काळजीपूर्वक उत्तर देण्याचं मी ठरवलं. प्रथम माझ्या इमेलला उत्तर दिल्याबद्दल मी जॅकचे आभार मानले. तसंच मी सांगितलेल्या तीनपैकी दोन अयशस्वी सूचना करण्यासाठी वाया गेलेली मेहनत आणि वेळेबद्दल मनापासून माफी मागितली. त्याच्याविषयी थोडी सहनुभूती दर्शवली. तरीही मला पूर्ण खात्री होती की माझ्या तिसऱ्या सूचनेनंतर जॅकला सतावणारा '0x80072 श्वश्वष्ठ ' हा एरर नक्कीच नाहिसा होईल. म्हणूनच जॅकला ही तिसरी सूचना पूर्ण करायला सांगितलं.

त्याप्रमाणे मी जॅकला हा एरर कोणकोणत्या कारणांमुळे घडू शकतो, याची सविस्तर माहिती दिली. माझी तिसरी सूचना पूर्ण करायला नम्रपणे विनंती केली. शेवटी पुन्हा देवाचं नाव घेऊन मी इमेल जॅकला पाठवला.

जॅकचं उत्तर आलं. ते वाचून मी अचंबित झालो. कारण उत्तराची सुरुवातच जॅकने मायक्रोसॉफ्ट आणि माझी माफी मागून केली होती. मागील इमेलमधले आपले शब्द त्याने बिनशर्त घेतले होते. कारण माझी तिसरी सूचना '0x80072 श्वश्वष्ठ ' हा एरर दूर करण्यात यशस्वी ठरली होती. मायक्रोसॉफ्ट आणि माझे मन:पूर्वक भार मानून माझ्या कामाची पोहोचपावती देण्यासही तो विसरला नव्हता. जॅकची मी इमेल वाचून त्याचा विश्वासच नव्हे तर जणू काही सारं जगच जिंकल्याचा आनंद माझ्या चेहऱ्यावर उमटला. या अनुभवाने मला दिलेली शिकवण म्हणजे संयम आणि नम्रता या गुणांचा योग्य प्रकारे वापर केला तर कितीही रागवलेल्या व्यक्तीला आपलं मत पटवून देता येतं.

विशाल अक्रे

 
</text>
</doc>
