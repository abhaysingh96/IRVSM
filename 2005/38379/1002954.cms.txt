<doc>
<docno>1002954.cms.txt</docno>
<text>
 
देश-विदेश
आणखी एक विद्यार्थी बिहारमध्ये बेपत्ता
[ Thursday, January 27, 2005  11:55:13 pm]


वृत्तसंस्था

पाटणा : बिहारमधील तीन विद्यार्थ्यांच्या अपहरणाबाबत काहीही धागेदोरे हाती लागले नसताना आणखी एक विद्याथीर् बेपत्ता असल्याचे वृत्त आहे.

सुमीत कुमार हा सेंट पॉल शाळेचा सातवीतील विद्याथीर् बेपत्ता असून त्याचा शोध सुरू आहे. 25 जानेवारीला शाळेला गेलेला सुमीत अद्याप परत आलेला नाही. त्याच्या पालकांनी गुरुवारी सकाळी याबाबतची तक्रार दाखल केली, असे मेहंदीगंज पोलिस ठाण्याचे अधिकारी उदयप्रताप सिंग यांनी सांगितले.

तर या प्रकरणाची चौकशी करण्याचा आदेश उपअधीक्षकांना देण्यात आला असून मुलाला शोधण्यासाठी मोहीम हाती घेण्यात आली आहे, असे पोलिस अधीक्षक एन. एच. खान यांनी सांगितले.

सामूहिक प्रार्थना

बिहारशरीफ, भागलपूर व पाटण्यातील शालेय विद्यार्थ्यांच्या अपहरणाच्या निषेधार्थ खासगी शाळेतील विद्यार्थ्यांनी केलेल्या आवाहनाला प्रतिसाद देत गुरुवारी शेकडो महिला त्यात सामील झाल्या. या महिलांनी सामूहिक प्रार्थना करून या मुलांच्या सुटकेसाठी आवाहन केले.

विद्यार्थ्यांनी प्रजासत्ताक दिनानिमित्तच्या सांस्कृतिक कार्यक्रमाऐवजी मानवी साखळी तयार करून निषेध व्यक्त केला. बिहारशरीफमधील रविकांत, पाटण्यातील किसले व भागलपूरच्या दीपा अशा तीन विद्यार्थ्यांचे गेल्या काही दिवसांत अपहरण झाल्याने बिहारमध्ये खळबळ माजली आहे.

 
</text>
</doc>
