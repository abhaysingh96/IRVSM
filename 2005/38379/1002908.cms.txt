<doc>
<docno>1002908.cms.txt</docno>
<text>
 
महामुंबई: मुंबई टाइम्स
एका तासात चार लाख कॉल्स
[ Thursday, January 27, 2005  10:55:01 pm]


मुंबई टाइम्स टीम

निवडणुका, पुरस्कार आणि अनेक उपक्रमांच्या निमित्तानं घेतल्या जाणाऱ्या विविध स्पर्धांसाठी टेलिफोनवरून जनमताचा कौल घेण्याच्या अनेक योजना घोषित होत असतात. अशा उपक्रमांमध्ये हजारो लोक सहभागी होत असतात. अशा उपक्रमांचा वाढता प्रसार लक्षात घेऊन भारत संचालन निगम लिमिटेड (बीएसएनएल)ने ' टेलिव्होटिंग सविर्स ' सुरू केली आहे. तासाला चार लाख कॉल घेण्याची क्षमता या सेवेत असून ही क्षमता 12 लाखांपर्यंत वाढवता येऊ शकते.

हल्ली स्पर्धांपासून ते ओपिनिअन पोलपर्यंत अनेक उपक्रमांमध्ये टेलिफोनचा वापर करून लोकांचा कौल घेतला जातो. साधारणत: सध्याची राजकीय परिस्थिती आणि चालू घडामोडींबद्दल अशा स्पर्धा घेतल्या जातात. अनेक माकेर्टिंग कंपन्याही या सेवांचा वापर करतात. विविध टीव्ही चॅनल्सवर सुरू असलेल्या मालिका आणि कार्यक्रमांची लोकप्रियता आजमवण्यासाठी आणि वाढवण्यासाठीही फोनचा वापर होतो. हा प्रसार जाणूनच बीएसएनएलने नवी सेवा सुरू केली आहे. त्यात जी व्यक्ती किंवा कंपनी सवेर्क्षण किंवा स्पर्धा घेते, त्यांना विशिष्ट क्रमांक दिला जातो. टेलिव्होटिंगद्वारे त्यावर लोक आपलं मत नोंदवू शकतात. कोणत्याही वेळी किती कॉल आले आणि त्यावरून पर्याय काय होते, ते या सवेमुळे समजू शकतं.

एसएमएसद्वारे अशा स्पर्धांमध्ये लोकांना सहभागी करून घेण्याच्या योजनाही असतात. मात्र त्यात स्पर्धकांना दूर ठेवणारे काही अडसर असतात. मोबाइलवर आपलं मत टाइप करणं प्रत्येकाला जमत नाही. खासकरून मालिका पाहणाऱ्या मध्यमवयीन गृहिणी आणि दिसण्याचा त्रास असणाऱ्यांना हा कंटाळा वाटतो. अनेक मोबाइल वापरणारे अशा स्पर्धांमध्ये सहभागी होत नाहीत. मोबाइलवरून एखाद्याने मत नोंदवल्यावर त्याला ते मत पोहोचल्याची कोणतीच पावती मिळत नाही. सर्वात महत्त्वाचं म्हणजे अशा कॉल्सना तीन ते पाच रुपये इतका महाग दर पडतो. याउलट टेलिसविर्सद्वारे फोन करणाऱ्यास मोफत कॉल ठेवण्याचाही पर्याय उपलब्ध असतो. त्यामुळे स्पधेर्त भाग घेणाऱ्यावर भुर्दंड पडत नाही.

 
</text>
</doc>
