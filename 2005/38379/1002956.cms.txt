<doc>
<docno>1002956.cms.txt</docno>
<text>
 
देश-विदेश
स्वातंत्र्यसैनिकांच्या मुलींना दीड हजार रुपये निर्वाहवेतन
[ Thursday, January 27, 2005  11:55:59 pm]


वृत्तसंस्था

नवी दिल्ली : स्वातंत्र्यसैनिकांच्या अविवाहित व बेरोजगार मुलींच्या निर्वाहवेतनाची रक्कम सरसकट दीड हजार रुपये दरमहा करण्याचा निर्णय केंदीय मंत्रिमंडळाने घेतला.

केंद सरकारच्या या निर्णयाचा लाभ एक हजार 100 जणींना मिळणार आहे. यापूवीर् स्वातंत्र्यसैनिकांच्या थोरल्या मुलीला 600 रु. दरमहा ; तरधाकट्या मुलींना 350 रु. मिळत असत.

केंदीय प्रशासकीय लवादाला (' कॅट ' ला) असलेले, अवमान कारवाईचे अधिकार काढून घेण्यावरही मंत्रिमंडळाच्या बैठकीत शिक्कामोर्तब झाल्याची माहिती व प्रसारणमंत्री एस. जयपाल रेड्डी यांनी दिली. मंत्रिमंडळाच्या बैठकीत वयाच्या ज्येष्ठतेनुसार निर्वाह वेतन देण्याऐवजी स्वातंत्र्यसैनिकांच्या या निराधार मुलींना दरमहा सरसकट दीड हजार रुपये निवृत्तीवेतन देण्याचा निर्णय घेण्यात आला.

जलाशयांची डागडुजी

देशभरातील सिंचनप्रकल्पांच्या जलाशयांची डागडुजी करण्यासाठी राष्ट्रीय पातळीवरील प्रकल्प हाती घेण्याचे केंदीय मंत्रिमंडळाने गुरुवारी ठरविले.

या कामासाठी एकूण 300 कोटी रुपये खर्च येणार असून पंतप्रधान मनमोहनसिंग यांच्या अध्यक्षतेखाली पार पडलेल्या या बैठकीत 225 कोटी रुपयांचा खर्च मंजूर करण्यात आला. बाकीचा खर्च राज्यसरकारांकडून घेण्यात येईल.

देशात एकूण पन्नास लाख लहानमोठे सिंचनप्रकल्प आहेत. या प्रकल्पांची डागडुजी सात ते दहा वर्षांत पूर्ण होईल, असे बैठकीनंतर सांगण्यात आले.

 
</text>
</doc>
