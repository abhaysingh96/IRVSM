<doc>
<docno>1002951.cms.txt</docno>
<text>
 
देश-विदेश
महिला उमेदवार नवऱ्याच्या हातचे 'पपेट'
[ Thursday, January 27, 2005  11:53:32 pm]


वृत्तसंस्था

झुनझुनु : राजस्थानमधील हे एक गाव... 19 लाख लोकसंख्या... येथे होणाऱ्या ग्रामपंचायतीच्या निवडणुकीसाठी, खुर्द गावात 33 टक्के महिला आरक्षणातून 42 वर्षांच्या मायावती देवींना भाजपचे तिकीट मिळते... मायावतीदेवींचे काम येथेच संपते आणि पुढचे काम त्यांच्या नवऱ्याचे असते.

मायावतींना सात मुले आहेत. त्यांना सांभाळण्यातच त्यांचा एवढा वेळ जातो की प्रचाराला त्यांना जायला वेळच मिळत नाही. गावातील समस्येबाबत त्यांना प्रश्ान् विचारले असता त्या नवऱ्याकडे अंगूली निदेर्श करतात. मग त्यांचा नवरा सभेत भाषण दिल्याप्रमाणे ' मायावती देवी तरुणांना रोजगार उपलब्ध करून देणार, रस्त्यांची स्वच्छता करणार आणि वीजेची समस्या सोडवणार .... ' असे न थांबता बोलत राहतो. पण मायावती मात्र काहीही न बोलता शांत बसून!

मायावतींच्या दोन मजली घरावर सगळीकडे भाजपचे झेंडे, पोस्टर लावले आहेत. पण त्यांना मात्र आपण ' भाजप ' या पक्षातफेर् निवडणुकीला उभ्या आहोत हेच माहित नाही. ' आम्ही पक्षातफेर् नाही तर एकटेच लढतो आहोत ', त्या बोलतात. पण त्यांचे बोलणे तोडून नवरा मध्येच त्यांना सावरू पाहतो.

33 टक्के आरक्षणांतर्गत निवडणुकीला अशा अनेक महिला उभ्या राहिल्या आहेत. पण त्यांना निवडणुकीला उभे राहिले आहोत म्हणजे काय हेच कळत नाही.

त्यांची सर्व सूत्रे सर्वस्वी त्यांच्या नवऱ्याच्या हातात आहेत. त्या एखाद्या पपेटप्रमाणे किंवा बाहुल्याप्रमाणे नवऱ्याच्या होकाराला संमती दर्शवतात. सरपंच म्हणून निवडून आल्यावर नवरा किंवा कुटुंब सदस्यच सर्व निर्णय घेतील, असे मायावती निविर्कारपणे सांगतात.

30 वर्षांच्या शिकोरी देवीची गोष्टही मायावतीपेक्षा वेगळी नाही. सरपंचाची निवडणूक लढवणाऱ्या या शिकोरीचा चेहरा नेहमी ' पदराआड ' असतो. माझा नवरा आणि नातेवाईक पुढचे निर्णय घेतील असे ती सांगते.

गावच्या समस्या तर तिच्या गावीच नासल्याप्रमाणे ती नवऱ्याकडे बघते. 53 वर्षांची विमला त्यातल्या त्यात थोडी अनुभवी उमेदवार. मागच्या निवडणुकीत ती सरपंच म्हणून निवडून आली होती. पण तिला गेल्या वर्षांत तिने सरपंच म्हणून काय केले असे विचारले असता, तिला काहीच बोलता येत नाही.

यामागचे प्रमुख कारण म्हणजे या महिला त्यांच्या नवऱ्यावर पूर्णत: अवलंबून आहेत. आथिर्क, सामाजिक स्वातंत्र्य त्यांच्याकडे नाही. त्यांचे पुरेसे शिक्षण झालेेले नाही. त्यांच्यामध्ये निवडणुकीबद्दल, राजकारणाबद्दल जागरुकता नाही. फक्त शासनाचा नियम पूर्ण करण्यासाठी या महिलांना उभे केले जाते.

पण या भागात आता काही स्वयंसेवी संघटना उमेदवार महिलांना परिस्थितीची जाणीव करून देण्याचे काम करीत आहेत.

काही कार्यकतेर् त्यांना मिळालेल्या संधीचा कसा योग्य उपयोग करता येईल याची जाणीव करून देत आहेत. निवडणूक आयोगातफेर्ही या महिलांना प्रशिक्षण देण्याचे काम चालू आहे. त्यासाठी मतदान करणाऱ्या सामान्य जनतेलाही शिक्षण दिले जात आहे.

या शिक्षणामुळे, जाणीवेमुळे तरी महिलांमध्ये बदल होईल. त्यांना आपल्या अधिकाराची हक्काची जाणीव होईल आणि त्या नवरा किंवा कुटुंबाच्या हातातले पपेट न बनता स्वतंत्रपणे काम पाहू शकतील, असा आत्मविश्वास स्वयंसेवी संघटनेच्या कार्यर्कत्यांती व्यक्त केला आहे.

 
</text>
</doc>
