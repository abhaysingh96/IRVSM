<doc>
<docno>1062965.cms.txt</docno>
<text>
 
विज्ञान-तंत्रज्ञान
शनीच्या चंदावर वातावरण!
[ Saturday, March 26, 2005  10:34:55 pm]


अनादी अनंत अशा अंतराळात कुठेतरी पृथ्वीसारखे वातावरण असेल, असा विश्वास (किंवा परग्रहवासीयांचे भय म्हणूया हवे तर) माणसाला कायमच वाटत आला आहे. या विश्वासातूनच असे वातावरण असणारे अवकाशीय घटक शोधण्याचा, निरंतर प्रयत्न माणूस गेली कित्येक शतके करीत आहे. या प्रयत्नांमधूनच अनेकदा असे वातावरण सापडल्याचे संकेत या आधीही सापडले असले तरी, प्रत्यक्षात वातावरणाचे हे वरदान पृथ्वीच्याच ललाटी असल्याचे आतापर्यंत स्पष्ट झाले आहे. पण नासाच्या कॅसिनी या अवकाशयानाला नुकतेच मिळालेले संकेत यापेक्षा काहीसे वेगळे आहेत, व शनीच्या एनसेलेडस या चंदावर वातावरण आहे असा दावा नासाच्या शास्त्रज्ञांनी केला आहे.

फक्त 500 किलोमीटर लांबीचा परीघ असणाऱ्या या इवल्याशा उपग्रहाकडे वातावरणाला बांधून ठेवण्याचे गुरुत्वीय सार्मथ्य नाही, असा आतापर्यंत शास्त्रज्ञांचा समज होता. पण मार्च महिन्यातच कॅसिनी यान एनसेलेडसच्या जवळून गेले असता, या उपग्रहावर काही महत्त्वाचे वायू, भूस्तर व ज्वालामुखीसदृष रचना सापडल्या. त्यामुळेच या नव्या संशोधनांती कदाचित या उपग्रहावर वातावरण असू शकते, असा वैज्ञानिकांचा कयास आहे.

नासाचेच व्हॉएजर हे अवकाशयान 1981 मध्ये एनसेलेडसच्या जवळून गेले होते. त्यावेळी त्याने पाठविलेल्या माहितीमध्ये अशा प्रकारे वातावरणाचे कोणतेच संकेत मिळाले नव्हते. कदाचित त्यावेळी व्हॉएजरमध्ये अशा प्रकारची निरीक्षणे नोंदविण्याचे सार्मथ्य नसावे, असे मत लंडनच्या इम्पिरिअल कॉलेजचे प्राध्यापक व नासाच्या कॅसिनी प्रकल्पाचे प्रमुख मायकल डॉटीर् यांनी व्यक्त केले आहे. पण नव्या कॅसिनी अवकाशयानात असणाऱ्या चुंबकीय क्षेत्राचा वेध घेण्याच्या क्षमतेमुळे हे संकेत आपल्याला मिळणे शक्य झाले, असे डाटीर् यांनी स्पष्ट केले.

सर्वात चकचकीत

कॅसिनीनेच नोंदविलेल्या आणखी एका निरीक्षणानुसार, एनसेलेडसच्या सभोवती बर्फाचे कण आढळून आले आहेत. कॅसिनीच्या मॅग्नटोमीटरने या उपग्रहावरून परावतीर्त होणाऱ्या प्रकाशाचा अभ्यास केल्यानंतर ही धक्कादायक बाब समजण्यास मदत झाली असे, या टीममधील मॅग्नटोमीटर विभागाचे प्राध्यापक स्टॅन कॉवले यांनी सांगितले. या बर्फाच्या कणांमुळेच एनसेलेडस त्यावर पडणाऱ्या एकूण सूर्यप्रकाशाच्या 90 टक्के सूर्यप्रकाश परावतिर्त करतोेे. या परावर्तनाचा परिणाम म्हणून एनसेलेडस हा सूर्यमालेतील सर्वात चकचकाणारा उपग्रह ठरला आहे.

नेटवतीर्य

 
</text>
</doc>
