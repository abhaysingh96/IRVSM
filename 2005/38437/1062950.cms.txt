<doc>
<docno>1062950.cms.txt</docno>
<text>
 
महामुंबई
 पुनर्वसन कायद्यासाठी देवदासींचे उपोषण
[ Saturday, March 26, 2005  09:48:28 pm]


म. टा. प्रतिनिधी

मुंबई : देवदासींच्या पुनर्वसनासंबंधीचा कायदा त्वरित मंजूर केला जावा, आवाडे आयोगाच्या शिफारशी दुरुस्तीसह अमलात आणाव्या, देवदासींचे पेन्शन तीन हजार रुपयांवर न्यावे या व अन्य मागण्यांसाठी येत्या 29 मार्चपासून राज्यभरातील हजारो देवदासी आझाद मैदानात बेमुदत उपोषणास बसणार आहेत.

महाराष्ट्रात गेली 25 हून अधिक वषेर् विविध स्वयंसेवी संघटनांच्या, तसेच राज्य सरकारच्या माध्यमातून देवदासी पुनर्वसनाचे उपक्रम राबविण्यात येत आहेत. मात्र या समस्येची तीव्रता व व्याप्ती याबाबत काही बाबींचा पुनविर्चार, तसेच काही नव्या मुद्द्यांचा विचार व कृतीकार्यक्रम आखला जावा या उद्देशाने राज्यातील स्वयंसेवी संघटनांनी हे उपोषण आंदोलन सुरू करण्याचा निर्णय घेतला आहे. यावेळी देवदासी पुनर्वसन कायदा त्यातील विधेयक क्र. 51 च्या फेरविचारासह मंजूर केले जावे, आवाडे आयोगाच्या शिफारशींत सुधारणा करून त्या अमलात आणणे, राज्यभरातील देवदासी-दलित-आदिवासी-भटक्या व विमुक्त तसेच निराधार महिलांवर होणारे अत्याचार रोखले जावेत, देवदासींचे पेन्शन दरमहा 3 हजार रुपयांवर न्यावे आणि पश्चिम महाराष्ट्र विकास महामंडळाच्या देवदासी उद्योग केंदाची सक्षम पुनर्बांधणी करण्यात यावी अशा मागण्या यावेळी मांडण्यात येणार आहेत. मुंबई तसेच महाराष्ट्रातील देवदासी पुनर्वसन चळवळीतील सर्व कार्यकतेर्-संघटनांनी तसेच महिला संघटनांनी या कार्यक्रमात सहभागी होण्याचे तसेच अधिक माहितीसाठी 2300 6878 या दूरध्वनीवर संपर्क साधण्याचेआवाहन महाराष्ट्र राज्य देवदासी मुक्ती संघटनेचे राज्य संघटक बळवंत कांबळे यांनी केले आहे.

 
</text>
</doc>
