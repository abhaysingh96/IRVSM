<doc>
<docno>1062884.cms.txt</docno>
<text>
 
संवाद
हॅलो...क्रांती?
[ Saturday, March 26, 2005  06:09:55 pm]


दहा वर्षांपूवीर्पर्यंत मॅगी नूडल्सची गरज कुठे होती ? त्याशिवायही जीवन सुरळीत सुरू होतंच ना! पण एफएमसीजी कंपन्यांनी ही गरज निर्माण केली. आणि आता पोरं मॅगीशिवाय राहात नाहीत, हा सार्वत्रिक अनुभव आहे. असंच काहीसं आता फोन्सचं होऊ घातलंय. 1992 मध्ये आपली टेलिडेंझिटी होती, फक्त 0.8 टक्के. आज मात्र आपण बराच मोठा टप्पा गाठलाय. आज देशातल्या प्रत्येक शंभर माणसांमागे आपल्याकडे जवळपास 10 फोन्स आहेत! पूवीर् वर्षानुवषेर् लोकांच्या घरी तोच टेलिफोनचा काळा डब्बा असायचा. आता घरचा फोनसुद्धा वर्ष/ सहा महिन्यांत बदलला जातोय. आणि मोबाइल फोनचे हँडसेट तर दर सहा महिन्यांनीच बदलायला लावायचा चंग या फोन्सचं उत्पादन करणाऱ्या उद्योगांनी बांधलाय. रिंगटोन्स आणि एसएमएसचा सुळसुळाट आता कुठे सुरू झालाय... शांतपणे होत असलेल्या एका मोठ्या परिवर्तनाविषयी...

संपूर्ण देशभरात, गेल्या एक-दोन वर्षांपासून एक फार मोठं परिवर्तन घडतंय. हे तसं अगदी शांतपणे होत असलेलं परिवर्तन आहे ; पण याची व्यापकता फार मोठी आहे.

सुमारे दोन वर्षांआधीपर्यंत या देशात उद्योग क्षेत्रात एफएमसीजी (फास्ट मूव्हींग कन्झ्युमर गुड्स) हा सेगमेंट सर्वात मोठा होता. म्हणजे खाद्यपदार्थ, सौंदर्यप्रसाधनं वगैरे क्षेत्रात काम करणाऱ्या उद्योगांचा वाटा हा सर्वात जास्त होता. त्यांची फार मोठी उलाढाल होती. ही मंडळी एखाद्या गोष्टीची अक्षरश: गरज निर्माण करायची आणि नंतर ती गरज भागविण्यासाठी वाढीव उत्पादन करायची. सुमारे दहा वर्षांआधीपर्यंत ' मॅगी नूडल्स ' ची गरज कुठे होती ? त्यांच्याशिवाय जीवन सुरळीत सुरू होतं. मुलं मोठी होतच होती ; पण मॅगीने मुलांमध्ये त्याची गरज निर्माण केली. आज लहान मुलं मॅगीशिवाय राहत नाहीत, हा अनुभव आहे! तीच गत ' अंकल चिप्स ' ची आणि कोक/ पॅप्सीबाबतही तेच.

एकूणात काय, तर एखाद्या वस्तूची प्रचंड आक्रमक जाहिरात तयार करायची. तिचं काही वैशिष्ट्य शोधायचं. ते सतत हॅमर करायचं. त्याची वितरण साखळी मजबूत करायची. मग बाजारात त्या वस्तूची ' स्पेस ' ( गरज) निर्माण होते. अशी गरज निर्माण झाली की, मग त्या गरजेला सतत ' एनकॅश ' करत राहायचं! बाजाराचं चक्र हे असं फिरत असतं.

फक्त खाण्याच्या पदार्थांबाबतच नाही, तर सौंदर्यपदार्थांच्या बाबतीतही हेच. ' गोरेपणाची क्रीम ' अशी जाहिरात करत राहायचं. त्या जाहिरातीत नाविन्य आणायचं. वस्तूची उपलब्धता नीट ठेवायची आणि मग त्या वस्तूचं बाजारात स्थान निर्माण करायचं.

पूर्ण एफएमसीजी सेगमेंट याच पद्धतीनं ग्राहकांच्या खिशातून पैसा काढत होतं. आता मात्र तसं नाही. अर्थात अजूनही चक्र तसंच आहे. तशाच पण नवनवीन युक्त्या वापरल्या जाताहेत ; पण पूवीर् ग्राहकाच्या खिशातून जितक्या सहजतेने पैसे निघायचे, तितक्या सहजतेने आता निघत नाहीत आणि म्हणूनच आख्खं एफएमसीजी सेगमेंट हादरलं आहे. दीड महिन्यांपूवीर् सिंगापूरला जाताना शेजारचा प्रवासी हा बंगलोरच्या जॉन्सन अँड जॉन्सन कंपनीच्या संशोधन विभागात काम करणारा एक मोठा अधिकारी निघाला. मी दूरसंचार क्षेत्रात काम करणारा आहे, असं कळल्यावर तो एकदम भरभरून बोलू लागला. त्याच्या म्हणण्याप्रमाणे त्यांच्यासारख्या या क्षेत्रात काम करणाऱ्या अनेक कंपन्यांनी आपापल्या संशोधन बजेटवर कात्री चालवलीय. त्यांची वाढ ही अपेक्षेइतकी नाही. काही कंपन्यांची तर वाढच खुंटल्यासारखी झालीय आणि त्या साऱ्याला जबाबादार कोण, तर आमच्यासारखे, म्हणजे दूरसंचार क्षेत्रात काम करणारे सर्व!

मुद्धा स्पष्ट होता आणि बरोबरही होता. ग्राहकांच्या खिशाला आता बऱ्याच वाटा फुटल्या आहेत. पूवीर् त्यावर बऱ्याच प्रमाणात एफएमसीजी कंपन्यांचा एकाधिकार होता. आता मात्र तसे नाही. आता ते स्थान घेतलंय दूरसंचार क्षेत्रानं! आणि म्हणूनच यापुढे देशाच्या अर्थव्यवस्थेवर याचा फार मोठा परिणाम होणार आहे.

दूरसंचारची मोठी बाजारपेठ

कोणत्याही देशाच्या प्रगतीचे जे काही मानदंड असतात, त्यात ' टेलिडेंझिटी '

( ह्लद्गद्यद्गस्त्रद्गठ्ठह्यद्बह्ल 4) हे मानक जोडले गेले नव्वदच्या दशकाच्या सुरुवातीला. टेलिडेंझिटी म्हणजे त्या देशातील प्रत्येक शंभर माणसांमागे किती टेलिफोन्स आहेत याचे मानक. 1992 मध्ये आपल्या देशाची परिस्थिती त्या आघाडीवर फारच वाईट होती. आपली टेलिडेंझिटी होती, फक्त 0.8 टक्के. याचवेळेस अमेरिकेमध्ये मात्र प्रत्येक 100 माणसांमागे 55 फोन्स होते. स्वीडनमध्ये हे प्रमाण 68 होतं तर जागतिक सरासरी 11 टक्के होती. थोडक्यात आपण जगाच्या खूपच मागे होतो.

आज मात्र आपण बराच मोठा टप्पा गाठला आहे. लँड लाइन्सची आपली टक्केवारी आहे 4.8 टक्के तर जगाची टक्केवारी 19 आहे. मोबाइल फोन्सची आपली टक्केवारी 4.5 पेक्षा थोडी जास्त आहे. अर्थात, दोन्ही मिळून आज देशातल्या प्रत्येक शंभर माणसांमागे आपल्याकडे जवळपास 10 फोन्स आहेत!

प्रगत देशांच्या मानानं ही टक्केवारी तशी कमी दिसत असली तरी भारताचा विचार करता ही संख्या प्रचंड आहे. महत्त्वाचं म्हणजे या टेलिडेंझिटीचा वाढीचा वेग जबरदस्त आहे.

गेल्या काही दिवसांत मोबाइल फोन्सच्या वाढीचा वेग हा लँड लाइन्सपेक्षा जास्त आहे. त्यामुळे येत्या काही महिन्यांत मोबाइल फोन्सची संख्या ही लँड लाइन्सपेक्षा जास्त होणार आहे.

मोबाइल फोन्सचे उत्पादन करणाऱ्या उद्योगांच्या एका संघटनेने काही दिवसांपूवीर् भारताच्या मोबाइल फोनधारकांचे एक सवेर्क्षण केले. त्यात त्यांचा निष्कर्ष निघाला की, भारतीय मोबाइल फोनधारक हा सरासरी 16-17 महिन्यांत आपला हँडसेट बदलतो.

आता या मोबाइल फोन्सचे उत्पादन करणाऱ्या उद्योगांनी आपले लक्ष्य निर्धारित केले आहे की, येत्या दोन वर्षांत भारतीय मोबाइल फोनधारकांना दर सहा महिन्यांनी हँडसेट बदलायला लावू!

मोबाइल फोनधारक आपला हँडसेट उगाचच का बदलतील ? आतापर्यंत मोबाइल हँडसेट्स आकाराने लहान, लहान होत गेले. त्यामुळे लोकांनी ते बदलले. मात्र एका मर्यादेबाहेर हँडसेट लहान करणे योग्य नाही. मग इतर बाबतींवर त्या ग्राहकाला आणून ठेवायचं. मोबाइल रंगीत करायचे. सध्या सर्व मोबाइल कंपन्या 2 त्न (सेकंड जनरेशन) तंत्रज्ञान वापरतात, ते 3 त्न ( थर्ड जनरेशन) आणायचं. ब्रॉडबँड, इंटरनेट, व्हिडियो कॉन्फरेन्सिंग, इत्यादी गोष्टी जास्त सुलभतेने द्यायच्या. अशा अनेक सोयी. यामुळे होईल काय, उपलब्ध तंत्रज्ञान फार लवकर टाकाऊ होईल. त्याची जागा नवीन तंत्रज्ञान/ नवीन सोयी घेतील. मग साहजिकच त्या तंत्रज्ञानासाठी ग्राहक हँडसेट बदलेल!

दर सहा महिन्यांत हँडसेट बदलणं या सरासरीपर्यंत यायला जरी भारतीय ग्राहकाला वेळ लागला तरी येत्या पाच-सहा महिन्यांत तो, बारा महिन्यात एकदा फोन बदलण्याच्या श्रेणीत येणार हे नक्की! कारण रंगीत मोबाइल स्वस्त होतील आणि त्यांची संख्या झपाट्याने वाढेल.

म्हणजे असं म्हणूया की , 1 जुलै 2005 ते 30 जून 2006 या बारा महिन्यांच्या कालावधीत भारतातील पाच कोटी मोबाइल ग्राहक नवीन हँडसेट विकत घेणार. सरासरी एक हँडसेट चार हजार रुपयांचा धरला, तर या एका वर्षाच्या कालावधीत, फक्त मोबाइल हँडसेटच्या क्षेत्रातील उलाढाल असेल, सुमारे वीस हजार कोटी रुपये! याशिवाय त्या मोबाइलचे सेवा शुल्क, सिम कार्ड, एसएमएस, एक्सेसरीज... हे सर्व तर वेगळंच!

प्रत्येक मोबाइलधारक हा दर महिन्याला सरासरी 500 रुपये बिल भरतो असा अगदी ' कंझव्हेर्टिव्ह ' अंदाज जरी केला, तरी या देशाचा, दर महिन्याचा, मोबाइल फोन्समधून येणारा महसूल आहे - दोन हजार पाचशे कोटींपेक्षाही जास्त!

ही आकडेवारी डोळे दिपवणारी आहे. बाजाराचा खूप मोठा भाग व्यापणारी आहे. पूवीर् असं नव्हतं. वर्षानुवषेर् लोकांच्या घरी तोच टेलिफोनचा काळा डब्बा असायचा. आता घरचा फोनसुद्धा वर्ष/ सहा महिन्यांत बदलला जातोय. कॉर्डलेसचा लाइफस्पॅन हा वर्षभरापेक्षा जास्त नाही.

मग याला लागणारा पैसा कुठून येतोय ? माणसांचं उत्पन्न फारसं वाढलेलं नाही. मात्र पूवीर् एफएमसीजी सेगमेंटला जो पैसा जायचा, त्यातला मोठा हिस्सा सध्या संचार साधनांकडे वळलाय.

आणि हे अशा परिस्थितीत, जेव्हा दूरसंचार कंपन्यांनी आपली ' गरज ' निर्माण करायला नुकतीच कुठे सुरुवात केलीय. रिंगटोन्स आणि एसएमएस ही उदाहरणं आहेत. पुढे येणाऱ्या दिवसात कॉलिंग कार्ड्स, ब्रॉडबँड, इंटरनेट इत्यादी सोयी तालुका पातळीपर्यंत पोहोचल्यावर काय होईल, याची आपण कल्पना करू शकतो.

येत्या किमान दोन ते तीन वर्षांपर्यंत हा ट्रेंड राहील असं स्पष्ट दिसतंय.

दूरसंचारच्या पायाभूत सुविधांच्या क्षेत्रात जगात झपाट्यानं वाढणारा देश असा आपला लौकिक होतोय. दूरसंचारच्या क्षेत्रातील रथी/महारथी भारतावर आपलं लक्ष अधिकाधिक केंदित करताहेत. अशा परिस्थितीत पुढील दोन-तीन वर्षं तरी ग्राहकांच्या खिाशातून पैसे काढण्यात दूरसंचारचे क्षेत्र एफएमसीजीच्या पुढे राहील, असं आजचं चित्र आहे!

प्रशांत पोळ

( लेखक दूरसंचार क्षेत्रातील वरिष्ठ सल्लागार आहेत.)

 
</text>
</doc>
