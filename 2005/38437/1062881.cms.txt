<doc>
<docno>1062881.cms.txt</docno>
<text>
 
संवाद
हाडांबद्दलचा ठिसूळ समज
[ Saturday, March 26, 2005  06:06:35 pm]


' अहो डॉक्टर आमची राणी किंवा आमचा राजू दूधच पीत नाही. दूध प्यावं म्हणून सर्व उपाय योजले. बोर्नव्हिटा, मायलो, हॉलिर्क्स आणि काय काय घालून दूध दिले. पण नाहीच. तुम्हीच सांगा आता काहीतरी... ' अशी तक्रार घेऊन एखादी आई डॉक्टरकडे गेली आणि डॉक्टरने ' त्याला दूध आवडत नाही ना, मग देता कशाला ', असा प्रश्न आईलाच विचारला तर तिची काय अवस्था होईल, याचा विचार करा. दूध किंवा दुग्धजन्य पदार्थ दिल्यावर मुलाच्या शरीरातील हाडांना बळकटी येते, हा समज ' हॅलिफॅक्स न्यूज ' या जर्नलने खोटा ठरविला आहे. त्यांच्या म्हणण्याप्रमाणे दूध किंवा दुग्धजन्य पदार्थ आणि हाडांची बळकटी यांचा काहीही संबंध नाही. या विषयावर आतापर्यंत 58 शोधनिबंध प्रकाशित झाले आहेत. त्याचा अभ्यास करता हीच गोष्ट सिद्ध होते, असे त्यांचे म्हणणे आहे. या विषयावरील अन्य शोधनिबंध पाहिले तर दूध व हाडे बळकटी यांच्यात नाममात्र संबंध आहे. मग हाडे बळकट कशाने होणार ? हॅलिफॅक्सच्या मते योग्य व्यायाम, भरपूर सूर्यप्रकाश अंगावर घेणे आणि फळे व पालेभाज्या भरपूर खाणे हे त्यावरचे उपाय आहेत. त्यातून चांगल्या प्रमाणात कॅल्शियम मिळते. थोडक्यात, दूध घेतल्याने त्यातून कॅल्शियम मिळते आणि त्यामुळे हाडे मजबूत होतात, हा समज खूपच ठिसूळ आहे, असे ' हॅलिफॅक्स न्यूज ' चे म्हणणे आहे. तुम्हाला काय वाटतं..

अशोक पानवलकर

 
</text>
</doc>
