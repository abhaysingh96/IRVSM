<doc>
<docno>1062979.cms.txt</docno>
<text>
 
महाराष्ट्र
भाविकांच्या श्रद्धेची शिर्डीत लूट
[ Saturday, March 26, 2005  11:36:45 pm]


म. टा. वृत्तसेवा

शिर्डी : होळीच्या सणाला जोडून सुट्या आल्याने शिर्डीत भाविकांनी केलेल्या प्रचंड गदीर्चा फायदा करून घेताना दुप्पट-तिप्पट नव्हे तर तब्बल आठ-दहा पट भाव वाढवून लॉजिंग, हॉटेल्स इथपासून ते फुल-प्रसाद आणि फोटो नॉव्हेल्टीजपर्यंतच्या सर्वच व्यावसायिकांनी अक्षरश: लाखोंची कमाई करून भाविकांच्या श्रद्धेेची अक्षरश: लूट करून आपली जणू धुळवडच साजरी केली.

लागोपाठ सुट्या आल्या की शिर्डीत गर्दी उसळतेच. याही वेळी सुट्या जोडून आल्याने तीनही दिवस शिडीर्त भाविकांची रेलचेल आहे. शनिवारी तर तीन लाखांहून अधिक भाविकांची गदीर् झाल्याने शिडीर्तील संपूर्ण व्यवस्थाच कोडमडली. साई संस्थानाकडील भक्त निवासस्थानातील खोल्या हाऊसफुल झाल्यानंतर खाजगी हॉटेल्स व लॉजिंगवाल्यांनी मग भाविकांना अक्षरश: लुटलेच. एरवी 150- 200 रु. ना मिळणारी लॉजची खोली दर वाढवून 1500 ते 2000 रुपयांना भाड्याने देण्यात आल्या. तरीही गदीर्मुळे गेल्या दोन दिवसांपासून शिडीर्त राहण्याची वानवाच आहे. बरेचजण दर्शन घेऊन मुक्कामासाठी नाशिक, नगरला गेले. मुंबईकरांनी शिडीर्त न राहता थेट मुंबईलाच जाणे पसंत केले.

शिर्डीत हॉटेल्सची संख्या 250 च्या आसपास आहे. त्यातील स्टार दर्जाचे हॉटेल्स वगळता सर्वांनीच अव्वाच्या सव्वा भाव वाढवून भाविकांचे खिसे रिकामे करून घेतले. हाच प्रकार फूल व प्रसाद, साई प्रतिमा फोटो, लॉकेट विक्रीच्या व्यावसायिकांनी केला. एरवी रु. 51 चे फूल-प्रसादाचे ताट यावेळी 500 ते 1101 रुपयांपर्यंत विकले गेले.

शनिवारी गदीर्ने उच्चांक गाठल्याने काही मंदिरात दर्शनासाठी पहाटेपासून लागलेल्या भाविकांच्या रांगा सायंकाळी 5 वाजेपर्यंत कायम होत्या. साधारणत: 7 ते 8 तास दर्शन घेण्यास लागले. लहान मुले व वृद्धांंची त्यामुळे चांगलीच हेळसांड झाली. शिडीर्त व्ही. आय. पी. पास घेऊन दर्शन घेणाऱ्यांची संख्याही कमी नव्हती. खाजगी व्यावसायिकांच्या उत्पन्नात जशी वाढ झाली तशीच वाढ साई संस्थानच्या लाडू विक्रीत झाली. सुमारे 6.5 लाख रु. ची लाडू विक्री झाली. 45 हजारांचा चहा विकला गेला.

आजच्या गदीर्त मुंबईकरांप्रमाणेच आंध्र आणि गुजरात राज्यांतील भाविकांची संख्या मोठी होती. मुंबई-नाशिक-शिडीर्, नगर-मनमाड या रस्त्यावरील वाहतूक दिवसभर खचाखच वाहनांनी भरून वाहत होती. आजच्या गदीर्त किमान 500 जणांचे मोबाईल चोरीस गेल्याचा अंदाज आहे. महिलांचे मंगळसूत्र तसेच पर्स, पुरुषांचे खिसे कापण्याचे प्रकारही मोठ्या प्रमाणात घडले.

 
</text>
</doc>
