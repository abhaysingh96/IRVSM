<doc>
<docno>1062945.cms.txt</docno>
<text>
 
महामुंबई
'गीतांजली' शेगाव येथे थांबणार!
[ Saturday, March 26, 2005  09:19:16 pm]


म. टा. प्रतिनिधी

मुंबई : विदर्भातील शेगावच्या गजानन महाराजांच्या दर्शनासाठी जाणाऱ्या भाविकांच्या सोयीसाठी मध्य रेल्वेने मुंबई हावडा गीतांजली एक्सप्रेस व पुणे हावडा आझाद हिंद एक्सप्रेसला दोन्ही दिशांच्या प्रवासात, शेगाव स्टेशनमध्ये एक एप्रिलपासून दोन मिनिटांचा थांबा देण्यात आला आहे.

प्रारंभी हा निर्णय सहा महिन्यांसाठी अमलात येईल. नवीन निर्णयानुसार सीएसटी मुंबई हावडा गीतांजली एक्सप्रेस 2859 डाऊन ही गाडी शेगावला दुपारी 14.25 वाजता तर हावडा सीएसटी मुंबई गीतांजली एक्सप्रेस 2860 अप ही गाडी दुपारी 11.55 वाजता शेगाव स्टेशनातून रवाना होईल.

पुणे हावडा आझाद हिंद एक्सप्रेस 2129 डाऊन ही गाडी शेगाव स्टेशनातून पहाटे 04.50 वाजता रवाना होईल तर हावडा पुणे आझाद हिंद एक्सप्रेस 2130 अप ही गाडी शेगाव स्टेशनातून 20.05 वाजता रवाना होईल, असे मध्य रेल्वेच्या जनसंपर्क अधिकाऱ्याने सांगितले.

 
</text>
</doc>
