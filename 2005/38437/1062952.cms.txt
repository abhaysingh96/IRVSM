<doc>
<docno>1062952.cms.txt</docno>
<text>
 
महामुंबई
संवादलेखिकेने दिली 'तुलसी'ला मारण्याची धमकी
[ Saturday, March 26, 2005  09:49:42 pm]


म. टा. प्रतिनिधी

मंुबई : अभिनेत्री स्मृती इराणी यांना जिवे मारण्याची धमकी दिल्याप्रकरणी पोलिसांनी शुक्रवारी रात्री ओशिवारा येथून दोघांना अटक केली. त्यात एका महिलेचा समावेश आहे.

रेखा मोदी आणि लक्ष्मीकांत मोरारजी कपाडिया अशी या दोघांची नावे आहेत. अटक करण्यात आलेली रेखा मोदी ही टीव्ही मालिकांची संवादलेखिका आहे. मालिकांच्या संवादलेखनासंदर्भात तिचा आणि टीव्ही मालिकांत ' तुलसी ' या गाजलेल्या भूमिकेसह अन्य भूमिका साकारणाऱ्या इराणी यांचा मध्यंतरी वाद झाला होता. त्यामुळे मोदी चिडल्या होत्या. त्यांच्या सांगण्यावरून कपाडिया इराणी यांना धमक्या देत होता. पोलिसांनी या दोघांनाही अटक केली. दोघांना कोर्टापुढे हजर करण्यात आले असता कोर्टाने प्रत्येकी दोन हजार रुपयांच्या जामिनावर त्यांची मुक्तता केली.

इराणी यांना काही दिवसांपासून, जिवाच्या धमक्या फोनवरून दिल्या जात. त्यांनी सुरुवातीला याकडे दुर्लक्ष केले ; पण धमक्यांचे प्रमाण वाढल्यानंतर पोलिसांकडे तक्रार केली.

 
</text>
</doc>
