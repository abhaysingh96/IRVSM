<doc>
<docno>1062963.cms.txt</docno>
<text>
 
विज्ञान-तंत्रज्ञान
साधी हातसफाईची गोष्ट!
[ Saturday, March 26, 2005  10:33:42 pm]


निव्वळ हात स्वच्छ धुतल्याने आपल्या देशात होणारे लाखो मृत्यू टळू शकतात हे विधान अनेकांना फुल टाइमपास वाटू शकते. हात धुण्याचा आणि मरण टाळण्याचा संबंध काय असा प्रश्ान्ही कोणी उपस्थित करू मागेल. पण ती वस्तुस्थिती आहे.

लंडन स्कूल ऑफ हायजीन अँड ट्रॉपिकल मेडिसिनच्या डॉ. वाल कटीर्स यांच्या मते कोणतेही काम करण्याअगोदर आणि नंतरही साबण लावून हात स्वच्छ धुणे खूप महत्वाचे आहे. डायरिया म्हणजेच अतिसार होण्याच्या अनेक कारणांत अस्वच्छ हातांचाही समावेश आहे. भारतात दरवषीर् सरासरी 6 लाख मुले अतिसारामुळे मृत्यूमुखी पडतात. दुसऱ्या शब्दांत मांडायचे तर दर 30 सेकंदाला म्हणजे अर्ध्या मिनीटाला अतिसारामुळे एक बालक मृत्यूमुखी पडते. मृत्यूमुखी पडणाऱ्या मुलांत 5 वर्षांखालील मुलांचे प्रमाण अधिक आहे.

या 6 लाख मृत्यूंमध्ये 47 टक्के मृत्यू अस्वच्छ सवयींमुळे, मुख्यत: अस्वच्छ हातांमुळे ओढवतात असे एक निरीक्षण आहे. याचाच अर्थ वेळच्या वेळी हात स्वच्छ करण्याची सवय ठेवली तर हे 47 टक्के मृत्यू टाळता येऊ शकतील. डॉ. कटीर्स म्हणतात की, बाहेर जाऊन आल्यानंतर, जेवण्याआधी व नंतर, जेवण बनवण्याआधी व नंतर, शौचाला जाऊन आल्यानंतर, माती अथवा चिकट पदार्थांत काम केल्यानंतर हात स्वच्छ धुणे अतिशय आवश्यक आहे. ही किमान स्वच्छता आहे, आणि त्यासाठी फारसे कष्ट पडत नाहीत. आरोग्यविषयक जाणीव मात्र असावी लागते. लहान मुलांना तर या सवयी लावल्या पाहिजेतच, पण मोठ्यांनीही या सवयी अंगी बाणवल्या पाहिजेत.

प्रतिनिधी

 
</text>
</doc>
