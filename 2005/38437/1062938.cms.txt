<doc>
<docno>1062938.cms.txt</docno>
<text>
 
देश-विदेश
एड्स नियंत्रक उपचारात होमिओपथीची साथ?
[ Saturday, March 26, 2005  08:57:54 pm]


वृत्तसंस्था

नवी दिल्ली : एचआयव्ही पॉझिटिव्ह रुग्णांना होऊ शकणारा संसर्ग रोखण्यात होमिओपथीला यश आल्याचा दावा ज्येष्ठ होमिओपथी तज्ज्ञांनी केला आहे.

एड्सची लागण झालेल्या 100 रुग्णांवर होमिओपथी उपचारांद्वारे विविध प्रयोग करण्यात आले. या उपचारांमुळे 50 टक्के रुग्णांची विषाणूसंसर्ग प्रतिकारक शक्तीचे संवर्धन झाल्याचे दिसून आले. केंदीय आरोग्य मंत्रालयाच्या होमिओपथी विभागीय संशोधन संस्थेतील अधिकारी निरुपमा मिश्रा यांनी ही माहिती दिली.

या उपचारांमुळे एड्स रुग्णांमधील एन्फ्लुएन्झा, कांजिण्या आदी रोगांच्या फैलावावर नियंत्रण साधत असल्याचा संशोधकांचा दावा आहे. अर्थात हे उपचार एड्स बरा करीत नाहीत, असेही श्रीमती मिश्रा यांनी स्पष्ट केले.

100 रुग्णांवरील उपचारात 37 रुग्णांची प्रकृती सुधारली , 12 रुग्णांची प्रकृती जैसे थे राहिली तर 51 रुग्णांच्या प्रकृतीत सुधारणा झाली नाही.

 
</text>
</doc>
