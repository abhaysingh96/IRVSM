<doc>
<docno>1062888.cms.txt</docno>
<text>
 
संवाद
गदीर्तील एकाकी बेटे!
[ Saturday, March 26, 2005  06:17:55 pm]


... मोठे रस्ते, पूल, उंची हॉटेले आणि अवाढव्य मॉल्स यामुळे महानगरांचे वैभव दिसू लागते. पण हे वैभव म्हणजे प्राण नव्हे. हा सारा ऐहिक विकास होत असूनही मुंबई मरते आहे, असे म्हणण्याचे कारण महानगराचा जीव तिथल्या सामाजिक, सांस्कृतिक जीवनावर अवलंबून असतो. मुंबईत त्याचाच अभाव आहे...

' बॉम्बे डाईंग ' या शीर्षकाचा ' दृष्टिकोन ' प्रसिद्ध झाल्यानंतर अनेकांनी पत्रे पाठवून व फोन करून वेगवेगळ्या प्रतिक्रिया व्यक्त केल्या आणि नवे मुद्देही मांडले. मुंबईच्या भवितव्याबद्दल मुंबईकर अद्याप जागृत आहेत, ही भावना सुखावणारी होती. ही मुंबई कुणाची, हा प्रश्न जेव्हा मनाला सतावू लागतो, तेव्हा मुंबईला आपली म्हणणारा एक समाज मुंबईत आहे, याची जाणीव आशेच्या जळू पाहणाऱ्या अंकुराला पुन्हा जीवदान देते. मुंबईचे शांघाय करू पाहणारे राज्यकतेर् आणि अरुण गवळींना संरक्षण मिळत नाही, म्हणून सभागृह सोडणारे विधानसभाध्यक्ष, अशा अवस्थेत मुंबईकर सापडला असताना शहराच्या जीवन-मरणाचा विचार राजकारणातली मंडळी नव्हे, तर सामान्य लोक करतात, ही बाब स्वागतार्ह खरीच.

मोठे रस्ते, पूल, उंची हॉटेले आणि अवाढव्य मॉल्स यामुळे महानगरांचे वैभव दिसू लागते. पण हे वैभव म्हणजे प्राण नव्हे. हा सारा ऐहिक विकास होत असूनही मुंबई मरते आहे, असे म्हणण्याचे कारण महानगराचा जीव तिथल्या सामाजिक, सांस्कृतिक जीवनावर अवलंबून असतो. मुंबईत त्याचाच अभाव आहे. माणसे त्यांना त्यांच्या आई-वडिलांनी ठेवलेल्या नावांनी नव्हे, तर त्यांनी विकत घेतलेल्या फ्लॅट्सच्या नंबराने ओळखली जाऊ लागली. शेजार आहे, पण सोबत नाही, अशी अवस्था. घरांची खुराडी बनली आणि त्या खुराड्यांच्या गदीर्तही लोक एकमेकांशी न बोलता टीव्हीकडे टक लावून पाहात राहिली. सख्ख्या बायको- बहिणीपेक्षा तुलसी जवळची वाटू लागली. टीव्हीमुळे शांतता नांदते. जेव्हा आवाज ऐकू येतात, तेव्हा सारे मोबाईलवर बोलत असतात.

न्यूयॉर्क, लंडन, दुबई, टोकियो हीसुद्धा मुंबईसारखीच किंवा त्याहून अधिक श्रीमंत महानगरे. तिथली जीवनपद्धती मुंबईहूनही अधिक धावपळीची व यंत्रवत. तिथेही सामाजिक आयुष्य शिल्लक आहे. राजकीय सभा किंवा सिनेमे यांच्याखेरीज अन्य कारणांनी तिथे लोक एकत्र जमतात, हसतात, बोलतात, नाचतात आणि आपले दु:ख व आनंद वाटून घेतात. असे सामाजिक अभिसरण असले की, नागरी वातावरणातील तणाव कमी होतात. मुंबईत या परस्पर संवादाचा कमालीचा अभाव असल्याने विचारांचे अभिसरण नाही. प्रत्येक जण बोलतो, पण ऐकायला कुणी नाही. त्यामुळे केवळ कोलाहल वाढला. या कोलाहलाला शब्द नसतात आणि अर्थही नसतो. असतो केवळ कर्णकर्कश्श गोंगाट. या गोंगाटाने मती गुंग होते आणि मन दुबळे बनते. हे क्षीण व अशक्त मन कोणत्याही हिंसेला प्रवृत्त होते वा हिंसेची शिकार बनते. अशा अशक्त मनांना काहीच ' आपले ' वाटत नाही. त्यालाच शून्यतावाद- ' सिनिसिझम ' म्हणतात. मुंबईकरांचे असेच होऊ लागले आहे.

रोज सकाळी चर्चगेट आणि व्हीटी स्टेशनकडून मॅरॅथॉनच्या वेगाने आपापल्या कार्यालयांकडे धावत निघालेली माणसे पाहा. जंगी मिरवणूक निघावी, तशी ही माणसे दाटीवाटीने चालत असतात. हे सारे एकाच स्टेशनातून निघालेले व जवळपासच्या कार्यालयांमध्ये पोहोचणारे. गेली अनेक वषेर् ते असेच अगदी ठरावीक वेळी एकमेकांना बिलगून चालतात. तरीही त्यांच्यात संवाद सोडाच, एकमेकांकडे पाहून नित्य ओळखीचे साधे स्मितही नाही. 19 व्या शतकातील निबंधकार व लेखक एच.डी. थरो यांनी म्हटले की, च्ष्टद्बह्ल 4 द्यद्बद्घद्ग. रूद्बद्यद्यद्बश्ाठ्ठह्य श्ाद्घ श्चद्गश्ाश्चद्यद्ग ड्ढद्गद्बठ्ठद्द द्यश्ाठ्ठद्गह्यश्ाद्वद्ग ह्लश्ाद्दद्गह्लद्धद्गह्मज्. सकाळी कार्यालयात जाणारे कर्मचारी पाहिले की, थरो मुंबईत राहात होते की, काय असा प्रश्न पडतो. ही माणसे एकमेकांपासून प्रयत्नपूर्वक अलिप्त का राहतात ? सुरेश भट यांनी म्हटल्याप्रमाणे , '... गुंतुनि गुंत्यात साऱ्या पाय माझा मोकळा ', अशी भावना असतेच. पण त्याहीपेक्षा चिंतेची बाब ही की, आपल्या शेजारून दररोज अर्धा-एक किलोमीटर चालणाऱ्या आपल्याच आथिर्क, सामाजिक गटातील माणसाबद्दलही पुरेसा विश्वास नसतो. संशयाचे धुके इतके दाट की त्यातून शेजारच्याचा चेहराही नीट दिसत नाही. म्हणून आपण भले की आपले काम बरे, ही भावना. गदीर्तली ही एकाकी बेटे ' महानगर ' या संकल्पनेचाही पराभव करतात.

या साऱ्या निराशावादाला छेद देणाऱ्याची घटना घडतच असतात.

गेल्या आठवड्यात मुंबईतील आझाद मैदानात माणसांचा महापूर उसळला होता. एका वेळी अनेक मोचेर्. काही शहरी, तर बरेच ग्रामीण भागांतून आलेल्या आंदोलकांचे. बऱ्याच दिवसांनी आझाद मैदान मोचेर्कऱ्यांनी गजबजलेले दिसले. भर दुपारच्या उन्हात ताटकळणारे ते श्रमजीवी. ते शिरा ताणून आणि हात उंचावून घोषणा देत होते. मैदानातील धूळ इतकी उडत होती की, वारंवार डोळे चुरचुरत होते. तरीही हातातले झेंडे नाचतच होते. प्रत्येक गटाच्या मागण्या वेगळ्या, संघटना वेगळ्या, बॅनर्स वेगळे, नेते वेगळे ... सारे काही वेगवेगळे. त्यांच्यातला आवेश आणि मनातली उद्विग्नता मात्र सारखीच भासत होती. तोच त्यांच्यातील समान दुवा. गरिबांचे आणि श्रमजीवींचे हे मोचेर् त्यांना कष्टप्रद असले, तरी ते दृश्य ' सुखावह ' होते. कारण आंदोलन हे ही समाजाच्या जिवंतपणाचे लक्षण. मुंबईच्या एका टोकाला वसलेल्या आझाद मैदानात वेगवेगळ्या कारणांनी चाळीस-पन्नास हजार माणसे एकत्र येतात, ही या शहराच्या जिवंतपणाची साक्ष देणारी घटना.

पंधरा वर्षांपूवीर्चा काळ असा होता की, विधिमंडळाचे अधिवेशन सुरू झाले की, आझाद मैदानातून मोचेर् निघायचे. ते मिरवत मिरवत काळ्या घोड्यापर्यंत जायचे. तिथे भाषणे, घोषणा, शिष्टमंडळे वगैरे सारे काही रीतसर चालायचे. यामुळे ट्रॅफिक अडायचा आणि लोकांना अतोनात त्रास व्हायचा. यामुळे कोर्टाचा आदेश आला आणि मोचेर्च थांबले. यामुळे नागरी जीवन सुरळीत झाले, तरी चळवळीतील जान गेली. हे शहर सामाजिकदृष्ट्या ' कोल्ड ' होण्याचे हे ही एक कारण. गिरण्या बंद झाल्या, कामगारांचे कंबरडे पिचले. परळच्या कामगार मैदानात आणि नरे पार्कमध्ये लाल बावट्याच्या सभा नव्हे, आंब्याची आणि साड्यांची प्रदर्शने भरू लागली. दत्ता सामंतांची सभा हा एकेकाळी ' उत्सव ' असे. आता कामगारांची सभा हा शब्दच ऐतिहासिक बनला. चळवळींचा असा ऱ्हास ज्या शहरात होतो. त्या शहराच्या सामाजिक जीवनाचीही तीच गत होते. अशा शहराच्या संवेदना आधी सौम्य मग बोथट आणि नंतर नाहीशा होतात. यालाच ' डाईंग ' संस्कृती म्हणतात.

मोर्च्यांच्या निमित्ताने या शहरात अद्याप जान आहे, याचे दर्शन घडले. म्हणून या मोर्च्यांमध्ये भर दुपारी घामाने चिंब भिजूनही ऊर फुटेस्तोवर घोषणा देणाऱ्या सर्व आंदोलकांना मानाचा लाल सलाम!

भारतकुमार राऊत

 
</text>
</doc>
