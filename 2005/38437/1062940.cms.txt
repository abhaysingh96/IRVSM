<doc>
<docno>1062940.cms.txt</docno>
<text>
 
देश-विदेश
'अत्यावश्यक औषधांची भाववाढ करणार नाही'
[ Saturday, March 26, 2005  08:59:34 pm]


वृत्तसंस्था

चेन्नई : पेटंट कायद्यात सुधारणा झाली तरी अत्यावश्यक औषधांच्या किमती त्यामुळे वाढणार नाहीत, असे आश्वासन केंदीय आरोग्यमंत्री अंबुमणी रामदास यांनी येथे दिले. शनिवारी ते येथील विमानतळावर उतरताच पत्रकारांनी त्यांना पेटंट कायद्यातीव सुधारणेमुळे होणाऱ्या परिणामांविषयी विचारले. त्यावर, संसदेच्या दोन्ही सभागृहांत पेटंट कायद्यात तिसरी सुधारणा संमत करण्यात आली असली तरी त्याचा परिणाम अत्यावश्यक औषधांच्या किमतीवर होणार नाही, असे ते म्हणाले.

जीवनावश्यक औषधांच्या किमती यापुढे वाढतील आणि नवा कायदा ' आरोग्य सर्वांना ' या घोषणेचा बोजवारा उडवेल, असे भाजप नेते व्यंकय्या नायडू यांनी शुक्रवारी म्हटले होते. यासंदर्भात उत्तर देताना रामदास म्हणाले की, जीवनरक्षक औषधांपैकी 95 ते 97 टक्के औषधे पेटंट कायद्यामध्ये बसणारी नाहीत. त्यामुळे सर्वसमान्यांना त्रास होण्याची शक्यता नाही.

कंपल्सरी लायन्ससिंग पद्धतीद्वारे औषधांच्या किमती नियंत्रणाखाली ठेवण्याची सोय आहे ; त्याचा उचित उपयोग केला जाईल, असे रामदास यांनी सांगितले. विविध स्तरांवर विरोध झालेल्या या पेटंट कायद्यातील सुधारणांमुळे औषधांच्या किमती वाढण्याची भीती माकप सरचिटणीस ए. बी. वर्धन यांनीही व्यक्त केली होती.

 
</text>
</doc>
