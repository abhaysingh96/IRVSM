<doc>
<docno>1062967.cms.txt</docno>
<text>
 
विज्ञान-तंत्रज्ञान
रक्तगटांचे स्वभाव विभाव
[ Saturday, March 26, 2005  10:36:12 pm]


विज्ञानकथा या कल्पनाविलास असल्या तरी अनेकदा त्या बुद्धीला चालना देणाऱ्या असतात. अशीच एक विज्ञानकथा लक्षात राहण्याजोगी आहे. यात वाढत्या प्रदूषणावर उपाय शोधताना संशोधक मानवाच्या लाल रक्तातलं हिमोग्लोबिन आणि वनस्पतीच्या हिरव्या पानातले हरितदव्य यांचा संयोग करतात. याद्वारे क्लोरोबिनयुक्त हिरवं रक्त निर्माण होतं.

या वनरक्ताचं वैशिष्ट्य असं की, ते मानवी शरीरातील पेशींनी निर्माण केलेला कार्बन डायऑक्साइड वापरून शरीरपेशीत काबोर्हायड्रेड (अन्न) तयार करतं. या क्रियेत ऑक्सिजन निर्माण होतो आणि तो शरीरपेशीतील ज्वलनासाठी वापरता येतो. यातून पुन्हा ऊर्जानिमिर्ती होते!

ही झाली रक्ताविषयीची विज्ञानकथा. ती कधी प्रत्यक्षात उतरेल तेव्हा उतरो ; पण सध्या माणसाच्या धमन्यांमधून सळसळणाऱ्या रक्ताचं महत्त्व अनन्यसाधारण आहे. अशा या जीवरसाविषयी रंजक माहिती उपलब्ध आहे.

रक्ताचे रक्तगट फार महत्त्वाचे ठरतात, हे सर्वांनाच माहीत आहे. अलीकडच्या संशोधनामुळे या रक्तगटांचं अंतरंग अधिक उकललं आहे.

या अभ्यासात आढळल्यानुसार, सर्व रक्तगटांशी मिळतेजुळते घेणारा गट न्क्च+ फक्त 3 टक्के लोकांतच आढळून येतो. तर एक टक्का लोकांमध्ये सापडणारा न्क्च- हा रक्तगट फक्त ह्र-, क्च-, न्+ आणि न्- रक्तगटांशी जुळते घेत असतो. तसेच ओ निगेटिव (ह्र-), ओ पॉझिटिव ( ह्र+), ए पॉझिटिव (न्+) आणि ए निगेटिव (न्-) रक्तगटांना समर्पक ठरणारा ए पॉझिटिव ( न्+) हा रक्तगट 34 टक्के लोकांत दिसून आला आहे. ए निगेटिव (न्-) हा केवळ ओ निगेटिव (ह्र-) आणि स्वत:च्या गटाशी जुळणारा असतो व तो सहा टक्के लोकांत वावरतो.

त्याचप्रमाणे बी पॉझिटिव (क्च+) रक्तगट ओ निगेटिव (ह्र-), ओ पॉझिटिव (ह्र+), बी निगेटिव (क्च-) आणि बी पॉझिटिव ( क्च+) रक्तगटाशी संयुक्तिक ठरतो व त्याचे प्रमाण 8 टक्के लोकांत असते.

पण केवळ एक टक्का लोकांत आढळणारा बी निगेटिव (क्च-) रक्तगट ओ निगेटिव (ह्र-) व स्वत:च्याच गटाला उपयोगी पडू शकतो. आता ओ पॉझिटिव 3 टक्के लोकांत असतो व तो फक्त ओ पॉझिटिव आणि निगेटिव रक्तगटांसाठी कामास येतो. मात्र 7 टक्के लोकांत आढळलेला ओ निगेटिव (ह्र-) रक्तगट स्वत:खेरीज अन्य कुणाशी जुळवून घेत नसतो.

स्वभावाचे नमुने

जपानमधील एका संशोधनसंस्थेने मानवी रक्त व स्वभाववैशिष्ट्यांचा कसून अभ्यास करून काही महत्त्वपूर्ण निष्कर्ष काढले आहेत.

ओ रक्तगटांची मंडळी सतत नेतृत्वासाठी धडपडत असतात. ध्येयप्राप्तीसाठी त्यांची सतत धडपड चालूू असते. त्यांच्यात आत्मविश्वास असतो व त्यामुळे ते पथप्रदर्शक बनतात. मनस्वी स्वभावामुळे त्याची निष्ठा प्रखर असते. परंतु, वरचढपणाचा हव्यास आणि फुशारक्या मारणे, ही या लोकांची वैगुण्ये असतात.

संघटीत वृत्ती, शांती व समानता यांची आवड ए रक्तगटाच्या लोकांत असते. इतरांशी मिळते जुळते घेऊन, धीराने वागून व त्यांना प्रेमळपणाने वागवण्याची वृत्ती त्यांच्यात असते. परंतु, मागे मागे राहणे व सतत अस्वस्थ होणे हे अवगुणदेखील त्यांच्या ठायी वास करतात.

बी रक्तगटाची माणसं स्वकेंदित असतात. सगळे काही आपल्या मनानुसार ते घडवून आणत असतात. क्रयशील वृत्ती व बदल स्वीकारण्याची तयारी यामुळे ही मंडळी कोणत्याही परिस्थितीशी जुळवून घेणारी असतात. मात्र, स्वावलंबनाचा अतिहव्यास त्यांना महाग पडू शकतो.

एबी रक्तगटाची माणसे थंड डोक्याची असतात व त्यांचा स्वत:वर ताबा असतो. ते लोकप्रिय होतात. कारण इतरेजनांचे मनोरंजन करण्याची कला त्यांना अवगत असते. तसेच, इतरांना नीटपणे हाताळण्याची कलादेखील ते जाणत असतात. परंतु, अचूक निर्णय घेण्यात ते कमी पडतात. काहीसा उध्दट स्वभाव व अलिप्त वृत्ती ही त्यास कारणीभूत असावा.

जोसेफ तुस्कानो

 
</text>
</doc>
