<doc>
<docno>1062953.cms.txt</docno>
<text>
 
महामुंबई
वीज मंडळात मेमध्ये बेमुदत संप?
[ Saturday, March 26, 2005  09:50:16 pm]


म. टा. प्रतिनिधी

मुंबई : वीज मंडळाच्या विभाजनाला अखेरचा विरोध करणाऱ्या कामगार संघटनांनी एक दिवसांचा संप आणि सध्या सुरू असलेले ' असहकार आंदोलन ' यांवर न थांबता आता, तीन मेपासून बेमुदत संपाची नोटीस दिली आहे. तर, कर्मचाऱ्यांच्या मागण्या संदर्भात येत्या पाच एप्रिलरोजी राज्य सरकारने कर्मचारी संघटनांना चचेर्स बोलावले आहे.

नव्या वीज कायद्यानुसार वीज मंडळाचे अवतारकार्य येत्या दहा जूनपासून संपुष्टात येणार असून वीज मंडळाचे विभाजन सहा कंपन्यांत केले जाणार आहे. विभाजनाला विरोध करण्यासाठी तीन मेपासून बेमुदत संप पुकारण्याची नोटिस ' सबऑडिर्नेट इंजिनीअर्स असोसिएशन ' व अन्य पाच कर्मचारी संघटनांनी दिली आहे.

आठवड्यापूर्वी , 17 मार्च रोजी विभाजनाच्या विरोधात एक दिवसाचा लाक्षणिक संप पुकारण्यात आला होता. त्याला कर्मचारी संघटनांच्या मते चांगला प्रतिसाद मिळाल्यामुळे आता, तीन मेपासूनच्या बेमुदत संपाचे पाऊल सबऑडिर्नेट इंजिनीअर्स असोसिएशन व अन्य संघटना उचलणार आहे. संभाव्य संपात वर्कर्स फेडरेशन, कामगार महासंघ, मागासवगीर्य कामगार संघटना, तांत्रिक कामगार युनियन व गॅज्युएट इंजिनीअर्स असोसिएशन या संघटना सहभागी होणार आहेत.

' असहकार ' आणि वसुली

कर्मचारी संघटनांनी मंडळात असहकार आंदोलन सुरू केले आहे. याचा परिणाम राज्य वीज मंडळाच्या वीज बिलाच्या वसुलीवर होण्याची चिन्हे आहेत. नियमानुसार काम आंदोलन राज्यभर सुरू करण्यात आले आहे. तसेच यापुढील महिनाभर, प्रस्तावित बेमुदत संप कशासाठी हे जनतेला समजून सांगण्यासाठी राज्यभर जनजागृतीचे अभियान राबविले जाईल, असे सबॉडीर्नेट इंजिनिअर्स असोसिएशनचे सरचिटणीस सुनील जगताप व उपाध्यक्ष सूर्यकांत पवार यांनी सांगितले.

विभाजन सोडून बोला...

राज्य सरकारने कर्मचारी संघटनांना येत्या पाच एप्रिलरोजी चचेर्स बोलाविले आहे. पण विभाजनाच्या निर्णयावर राज्य सरकार ठाम असल्याने त्यात समझोता न होण्याची चिन्हे आहेत.वेतन वाढ व मंडळातील कर्मचाऱ्यांना पेन्शन लागू करण्यात यावे या मागण्यांवर चर्चा होण्याची शक्यता व्यक्त केली जात आहे.

 
</text>
</doc>
