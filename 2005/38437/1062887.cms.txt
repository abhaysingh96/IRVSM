<doc>
<docno>1062887.cms.txt</docno>
<text>
 
संवाद
पंचतंत्र
[ Saturday, March 26, 2005  06:16:41 pm]


... विश्वचषक क्रिकेट स्पधेर्च्या चार अंतिम लढतींचा मान बकनर यांनी मिळवलाय. कसोटी सामन्यांचे शतक शिवाय 131 झटपट क्रिकेट सामने असा पंचगिरीचा समृद्ध अनुभव बकनर यांच्याकडे आहे. पंचतंत्रात ते कुशल आहेत. पण भारतीय क्रिकेटरसिकांना मात्र ते मान्य नाही...!

स्टीव बकनर हे सध्या तमाम भारतीयांच्या दृष्टीने व्हिलन ठरले आहेत. भारतद्वेष्टे असा शिक्का त्यांच्यावर बसलाय अन् दुदैर्वाची बाब म्हणजे आपल्या शतकी कसोटीत त्यांना मानहानीला सामोरं जावं लागलंय. आयसीसीने ' गोल्डन बेल्स ' देऊन पंच बकनर यांचा गौरव केला पण ईडन गार्डनवर प्रक्षुब्ध कोलकातावासी क्रिकेटप्रेमींच्या रोषालाही त्यांना तोंड द्यावं लागलं. अन् या साऱ्याला कारणीभूत ठरला तो बकनर यांचा सचिनला झेलबाद देण्याचा चुकीचा निर्णय. प्रकाश अंधुक असताना खेळ चालू ठेवण्याचा हेका त्यांना नडला. रझाकच्या गोलंदाजीवर सचिनचा झेल टिपल्याचे अपील पंच बकनर यांनी उचलून धरले व सहसा राग व्यक्त न करणारा सचिनही वैतागला. हेल्मेटधारी सचिनचा चेहराच बोलका होता. त्याचे चाहते विक्रमी पस्तिसाव्या शतकाची चातकासारखी वाट पाहताहेत, पण शतक मात्र हुलकावणी देतंय. लाडक्या सच्चूला ढापल्यामुळे त्यांचा राग अनावर झालाय. बकनर यांच्यावर ' हेट मेल्स ' चा वर्षाव झाला. सचिनला बाद देण्याची चूक झाल्याबद्दल बकनर यांनी नंतर खंत व्यक्त केली.

एकंदरीतच सचिन आणि बकनर यांचं काही जमत नाही असंच दिसतं. दोन वर्षांपूवीर् ब्रिस्बेन कसोटीत सचिन पायचीत असल्याचा निर्णय त्यांनी दिला, तेव्हाही हल्लाबोल झाला. पण बकनर यांच्या मते चुका या होणारच. सारेच चुका करतात अन् मीदेखील अपवाद नाही असं ते सांगतात. प्रसारमाध्यम त्यांच्यावर तुटून पडली, पण बकनर बधले नाहीत. फलंदाज बाद असल्याचा निर्णय ते झटकन् देत नाहीत. त्यांची निर्णय देण्याची लकब औरच. निर्णय देण्यापूवीर् ते काही वेळ घेतात, चेंडू कसा पडला याचा ते विचार करून निर्णय देतात. इंग्लंडचे नामवंत पंच फ्रँक चेस्टर यांचीही खासियत होती, ती विचार करून काही वेळाने निर्णय देण्याची.

पंच बकनर हे मूळचे जमैकन, माँटेगो बेचे रहिवासी. पंचगिरीकडे ते वळले तो किस्साही मनोरंजक आहे. माँटेगो बे येथे क्रिकेट सामन्यात पंचांच्या निर्णयावरून नेहमी वादंग होत. बकनर यांना ही बाब खटकत असे. मग त्यांनीच पंच बनण्याचा निर्णय घेतला पण सध्या जो तो त्यांच्या नावाने शिमगा चाललाय ते बघता मन व्यथित होतं. वेळेच्या बाबतीत ते कमालीचे काटेकोर. सामना सुरू होण्याआधी ते स्टेडियममध्ये हजर असतात. तसेच, फीटनेसबाबतही काळजी घेतात. सव्वासहा फूट उंचीचे बकनर सकाळी लवकर उठून व्यायाम करतात. नित्यनेमाने बायबलचं पठण करतात, तसेच वृत्तपत्रंही नजरेखालून घालतात.

कोलकाता कसोटीपूर्वी दक्षिण आफ्रिका व इंग्लंड यांच्यातील सेंच्युरीयनवरील कसोटी दरम्यान बकनर आणि त्यांचे सहकारी पाकिस्तानचे अलीम दार यांना फोनवरून जीवे मारण्याच्या धमक्या आल्या होत्या. ' गोळ्या घालू ' असा फोन बकनर यांना आला. पंचांना शिवीगाळ करण्यात येते. ती त्यांच्या अंगवळणी पडली आहे, पण जीवे मारण्याच्या धमकीमुळे ते हबकले. त्यांच्या मनात तात्काळ विचार आले ते मायदेशी परतण्याचे. मग नंतर त्यांनी निर्धार केला तो रणांगणातून पळ न काढता लढत राहण्याचा. अशा गोष्टींना जर पंचांनी भीक घातली तर अशा धमक्यांचा मग पूरच येईल, अशी त्यांची धारणा आहे. कदाचित, धमकीचा हा प्रकार म्हणजे निव्वळ थट्टा असावी, असे त्यांना वाटते. शिवाय, ज्या जमैकात बकनर लहानाचे मोठे झाले तेथे तर मारामाऱ्या, हिंसाचार हे नित्याचेच. या मालिकेत इंग्लंडचा कर्णधार मायकेल वॉनने बकनर यांच्यावर सडकून टीका केली.

पंच बकनर यांची हृद्य आठवण माझ्याकडे आहे. इंग्लंडमधील चॅम्पियन्स करंडक स्पधेर्दरम्यान ओव्हलवर बकनर यांची गाठ पडली. मी मंुबईकर असल्याचे त्यांना सांगितले. लंडनच्या ट्यूब रेल्वेत संध्याकाळच्या ' पीक अवर ' मध्ये आम्ही शेजारी बसून बातचीत केली. तेव्हा चॅम्पियन्स स्पधेर्त कोण बाजी मारेल, असे मी विचारल्यावर काहीसे गंभीर होत बकनर म्हणाले की, विंडीजचा संघ ही स्पर्धा ज्ंाकिू शकेल. अखेर लाराच्या संघाने ओव्हलवर इंग्लंडला नमवून चॅम्पियन्स करंडक पटकावल्यावर मला आठवण आली ती पंच बकनर यांची. त्यांचा अंदाज अचूक ठरला होता...

पंचांचा पेशा हा थँकलेस जॉब. सध्याच्या युगात तर टेलिव्हिजनवर पंचांच्या बारीकसारीक चुकाही स्पष्ट दिसतात. टेलिव्हिजनवर क्रिकेट सामन्यांच्या प्रक्षेपणास सुरु वात झाल्यावर, अॅक्शन रिप्लेच्या सोयीमुळे अन् स्टम्पव्हिजन कॅमेऱ्यामुळे मैदानातील साऱ्याच गोष्टी घरात दिवाणखान्यात बसून अगदी स्पष्ट दिसतात. त्यामुळे आबालवृद्ध प्रेक्षक, गृहिणीही पंचांच्या निर्णयावर तोंडसुख घेतात. पण ही सोय मैदानात पंचांना नसते. तशी ती बकनर यांनाही नव्हती. सचिनच्या बॅटची कड चेंडूने घेतली आहे की नाही हे अंधुक प्रकाशामुळे त्यांना नीट दिसले नसावे. शंभर सामन्यांचा अनुभव गाठीशी असूनही बकनर यांच्या हातून चूक झाली व त्याचा फटका सचिन तेंडुलकरला बसला. याचे दु:ख साऱ्यांना झाले. त्यातून मिडीयाही सुटला नाही.

विश्वचषक क्रिकेट स्पधेर्च्या चार अंतिम लढतींचा मान बकनर यांनी मिळवलाय. याबाबत ते सुदैवीच म्हणायला हवेत. विंडीजचा क्रिकेट संघ कमकुवत झाल्यामुळे तसेच आयसीसीच्या त्रयस्थ पंचांच्या नेमणुकीच्या धोरणामुळे बकनर यांना हा मान लाभलाय. 1992 च्या विश्वचषक स्पधेर्त त्यांना प्रथम संधी मिळाली तेव्हा केवळ चार कसोटी आणि किरकोळ झटपट क्रिकेट सामन्यांचा अनुभवच त्यांच्या गाठीशी होता. आता मात्र कसोटी सामन्यांचे शतक शिवाय 131 झटपट क्रिकेट सामने असा पंचगिरीचा समृद्ध अनुभव बकनर यांच्याकडे आहे. पंचतंत्रात ते कुशल आहेत. पण भारतीय क्रिकेटरसिकांना मात्र ते मान्य नाही!

शरद कदेकर

 
</text>
</doc>
