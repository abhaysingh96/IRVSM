<doc>
<docno>1062966.cms.txt</docno>
<text>
 
विज्ञान-तंत्रज्ञान
'सबसे तेज' कम्प्युटर!
[ Saturday, March 26, 2005  10:35:29 pm]


हार्ड डिस्कचं परिवलन न करता कंपन करून तिचा वेग वाढवता येऊ शकतो, असा ब्रिटनमधल्या तज्ज्ञांचा दावा आहे. चार्ल्स बार्न्स यांनी ही अभिनव संकल्पना मांडली आहे.

आपल्या डोक्यातले विचार वाऱ्याच्या वेगाने दौडत असताना आपला कम्प्युटर मात्र कासवाच्या गतीने चालू लागला, तर निव्वळ जळफळाट होण्याखेरीज आपण काहीच करू शकत नाही. पण भविष्यातदेखील हीच परिस्थिती कायम राहील, असं नाही. आपल्याला लवकरच कम्प्युटरमध्येही ' सबसे तेज ' प्रकार पाहावयास मिळेल, अशा घडामोडी सुरू आहेत.

कम्प्युटरची ' हार्ड डिस्क ' किती वेगाने फिरते, यावर त्याचाही वेग अवलंबून असतो. साहजिकच हार्ड डिस्क जितकी ' फास्ट ' तितकाच डेटा सापडण्याचा किंवा ' ट्रान्समिट ' होण्याचा कालावधी कमी, असं हे गणित आहे.

सध्याच्या हार्ड डिस्क मिनिटाला 5400 ते 15000 या गतीने परिवलन ( ह्मद्ग 1 श्ाद्यह्वह्लद्बश्ाठ्ठ) पूर्ण करतात. यापेक्षा जास्त वेग गाठल्यास हार्ड डिस्क खराब होऊ शकते. त्यामुळे इच्छा असूनही ' फास्ट ' होता येत नाही, अशी खंत जगभरातले तज्ज्ञ वर्षानुवर्षांपासून बाळगून आहेत.

ब्रिटनमधल्या तज्ज्ञांनी या समस्येवर एक उपाय सुचवला आहे. हार्ड डिस्कचं परिवलन न करता कंपन ( 1 द्बड्ढह्मड्डह्लद्बश्ाठ्ठ) करून तिचा वेग वाढवता येऊ शकतो, असा त्यांचा दावा आहे.

चार्ल्स बार्न्स यांनी ही अभिनव संकल्पना मांडली आहे. त्यांनी मॅग्नेटिक पदार्थांचा थर असलेली चौकोनी प्लेट तयार केली आहे. या प्लेटवर आणखी एक प्लेट ठेवण्यात येते. खालच्या प्लेटवरच्या दवपदार्थाच्या बिंदंूचा (श्चद्ब 3 द्गद्य) वरची प्लेट ड्डह्मह्मड्ड 4 तयार करते. टिटॅनियम सिलिकेट काचेपासून तयार केलेल्या या प्लेट अतिशय मजबूत आहेत. त्याच्यावरील हलक्या हिऱ्यांचा थर वंगणाचं काम करतो. या तंत्रज्ञानामुळं खालच्या प्लेटचं परिवलन न होता ती दोन्ही बाजूंनी कंप पावू लागते आणि तेही सेकंदाला 600 ( मिनिटाला 36000) इतक्या प्रचंड वेगाने. त्यामुळे खालच्या प्लेटवरील एक बिटचा डेटा वाचण्यासाठी 417 नॅनोसेकंद लागतात. (एक नॅनोसेकंद म्हणजे सेकंदाचा एक अब्जावा भाग). मिनिटाला 15000 रोटेशन करणाऱ्या हार्ड डिस्कपेक्षा हा वेग तब्बल 15 पट जास्त आहे.

बार्न्स यांच्या मते ही तर केवळ सुरुवात आहे. सध्या उपलब्ध असलेल्या अत्याधुनिक सामग्रीचा वापर करून प्लेटच्या कंपनाचा वेग प्रतिसेकंद एक लाख इतका करणं शक्य आहे, असा दावा त्यांनी केला आहे. त्यांचं हे संशोधन प्रॅक्टिकल वापरासाठी उपयुक्त ठरलं, तर कम्प्युटर विश्वात क्रांती घडून येईल, यात शंकाच नाही.

किरण तारे

 
</text>
</doc>
