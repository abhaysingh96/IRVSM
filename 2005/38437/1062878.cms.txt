<doc>
<docno>1062878.cms.txt</docno>
<text>
 
संवाद
पाचूंच बेट
[ Saturday, March 26, 2005  06:03:16 pm]


भ्रमरछंदी पहिल्यांदा या अनोख्या बेटावर गेला, तो काळ सत्तरच्या दशकातला. गावात जेमतेम दोन-अडीच हजाराची वस्ती. त्यातले जवळपास निम्मे किरिस्ताव. मासेमारी हाच मुख्य उद्योग असला, तरी गावात नारळांची आणि सुपारीची बाग ठेवणारे आणि भातशेती, पालेभाज्या पिकवणारे शेतकरीही होते. एकच चर्च होतं आणि चर्चच्या मागे शाळा. मुंबईच्या वैभवाची आणि आधुनिकतेची गंधवार्ताही गोराईला नव्हती. कुणी एक क्रॅस्ट्रो बॅगेतून व्हीसीपी आणायचा आणि दोन दोन रुपये घेऊन रात्रभरात तीन सिनेमे दाखवायचा, तीच काय ती मनोरंजनाची क्रांती...

बोरिवलीचं डम्पिंग ग्राऊंड ओलांडून किनाऱ्यावरच्या धक्क्यावर पोहोचलात की, अवघ्या अर्ध्या-पाऊण किलोमीटर अंतरावर हिरवंगार बेट दिसायला लागतं. समुदाच्या लाटा पलीकडच्या किनाऱ्यावरच्या चंदेरी वाळूत पसरताना स्पष्ट दिसतात आणि लाटेबरोबर सूर मारणाऱ्या समुदपक्ष्यांचा खेळही दिसतो. हे गोराई बेट. मुंबईत असून नसल्यासारखं. अळूच्या पानावरच्या पाण्याच्या थेंबासारखं स्वत:चं वेगळं अस्तित्व जपणारं.

भ्रमरछंदी पहिल्यांदा या अनोख्या बेटावर गेला, तो काळ सत्तरच्या दशकातला. बोरिवलीचाही पुरता विकास झालेला नव्हता. त्यामुळे गोराई नावाच्या बेटाची कुणाला काळजी! किनाऱ्यावर उकिरड्याचा आणि सुकलेल्या, कुजलेल्या मासळीचा उग्र दर्प आणि चिखलात घोंगावणाऱ्या डासांचा उपसर्ग... दोन्ही बाजूंनी फुटलेला आणि अरुंद होत जाणारा समुदात तीस-चाळीस फूट आत घुसलेला धक्का आणि त्याला बिलगून उभ्या राहिलेल्या कुणा तांडेलाच्या लाँचेस. गोराई बेटावर राहणाऱ्या ग्रामस्थांना मुंबईशी संपर्क ठेवण्याचा या लाँचेस हाच एकमेव दुवा. खुष्कीच्या मार्गानं यायचं, तर वीस- पंचवीस किलोमीटर्सचा फेरा घालून भायंदरमागेर् यायचं. त्यापेक्षा तांडेलाला एक रुपया देणं परवडणारं होतं. तांडेलांची मोनोपोली. त्यामुळे अरेरावीसुद्धा.

गावात जेमतेम दोन-अडीच हजाराची वस्ती. त्यातले जवळपास निम्मे किरिस्ताव. मासेमारी हाच मुख्य उद्योग असला, तरी गावात नारळांची आणि सुपारीची बाग ठेवणारे आणि भातशेती, पालेभाज्या पिकवणारे शेतकरीही होते. एकच चर्च होतं आणि चर्चच्या मागे शाळा. मुंबईच्या वैभवाची आणि आधुनिकतेची गंधवार्ताही गोराईला नव्हती. कुणी एक क्रॅस्ट्रो बॅगेतून व्हीसीपी आणायचा आणि दोन दोन रुपये घेऊन रात्रभरात तीन सिनेमे दाखवायचा, तीच काय ती मनोरंजनाची क्रांती या छोट्याशा बेटावर येऊन पोहोचली होती. गोराईला ख्रिसमसच्या रात्री भ्रमरछंदी पोहोचला, तर गावभर दिवाळीसारख्या पणत्या उजळल्या होत्या आणि मिणमिणते कंदील आणि कागदाच्या चांदण्या दाराबाहेर आणि खिडक्यांवर लटकत होत्या. नाक्यानाक्यावरच्या क्रॉससमोर मेणबत्यांची रोषणाई आणि रांगोळ्यांची कलाकुसर होती. हे बेट हटके आहे, याची जाणीव पदोपदी होत राहिली.

नंतर भ्रमरछंदी गोराईला पोहोचला, तेव्हा नव्वदचं दशक उजाडलं होतं. एस्सेलर्वल्ड नावाचं मनोरंजनाचं नवं जग क्षितिजावर अवतरलं होतं. आता बोरिवलीच्या समुद किनाऱ्यावरच्या धक्क्याचं रुप पालटलं होतं. घाण होती, पण सुकलेल्या माश्यांचा उग्र दर्प कमी झाला. त्यातच किनाऱ्यालगतच ' कॉटेज ' नावाची संस्कृती आली. तिथं तरुण जोडपी चेहरे चुकवत फिरताना दिसू लागली. धक्क्याला आता तांडेलांच्या बोटी नव्हत्या. एस्सेलर्वल्डच्या रंगीत लाँचेस प्रवाशांचं स्वागत करत होत्या. शिवाय ' बेस्ट ' च्या लाँचेस होत्याच. समोर पाहिलं, तर बेटावर उंचच उंच पाळणे होते. दररोज रात्री तिथं दिव्यांची दिवाळी होत होती. गोराई आता बदललं होतं.

गावात आता टांग्यांबरोबर रिक्षा आणि सायकलींखेरीज मोटरसायकलींची धावपळ दिसू लागली. जुन्या कौलारू घरांबरोबरच एक-दोन मजली बंगले आले. ' रिसॉर्ट ' चे बोर्ड टांगले गेले आणि मुख्य म्हणजे पाच- सहा घागरींचा मनोरा डोक्यावर घेऊन रोज कसरत करणाऱ्या बायका दिसेनाश्या झाल्या. रस्त्याच्या पलीकडे सार्वजनिक नळ दिसायला लागले. थोडक्यात गावात नळानं पाणी मिळण्याची व्यवस्था झाली. ही किमया राम नाईकांची. 1978 साली ते पहिल्यांदा आमदार बनले, तेव्हा त्यांना बोरिवलीत प्रचंड बहुमत मिळालं होतं, पण याच मतदारसंघाचा भाग असलेल्या मनोरीत त्यांना केवळ एक मत आणि गोराईत अकरा मतं मिळाली. म्हणून नाईकांनी या भागातल्या जनसंपर्कावर भर दिला. बेस्टचा पाठपुरवठा करून लाँचसेवा सुरू केली आणि समुदातून पाईपलाईन टाकून गोराईकरांना पिण्याचं पाणी मिळवून दिलं.

पुढे एस्सेलवर्ड हा मंुबईतला मनोरंजनाचा पत्ता बनला. मुंबई बघायला येणारे पूवीर् गेटवे ऑफ इंडिया, राणीचा बाग, मरीन ड्राइव्ह आणि म्युझियम बघायचे आता त्यात फिल्मसिटी आणि एस्सेलर्वल्डची भर पडली. दररोज शेकडो बसेस, टॅक्सी, रिक्षा आणि खाजगी गाड्या बोरिवलीच्या किनाऱ्यावर येऊन थांबायला लागल्या. एस्सेलर्वल्डच्या जोडीला वॉटर किंग्डम आलं. गदीर् वाढली. आता तिथं विपश्यनेचा सोनेरी कळसाचा पॅगोडाही उभा राहिला.

गोराई बदलत चाललं. 1956 साली ते खेडं होतं. पण मुंबईचा व्याप अंधेरीच्या पुढे दहिसरपर्यंत वाढला आणि केवळ तांत्रिक चुकीमुळे ठाणे जिल्ह््यातलं हे गावठाण मुंबईला जोडलं गेलं खरं, पण ते मुंबईशी एकरुप मात्र झालं नाही.

आज गोराईला येणाऱ्यांची संख्या शेकडो पटींनी वाढली असली, तरी गावाच्या आतल्या भागात त्याचा फारसा परिणाम नाही. गावातले काही तरुण एस्सेल र्वल्डमध्ये नोकरीला लागले. काहींनी स्टॉल्स टाकले, काही रिक्षा चालवू लागले. पण बाकी काही फरक पडला नाही. गावातली मुलं आजही बोरिवली आणि भाईंदरलाच शाळेला येतात आणि मच्छिमारांना मावेर् किंवा बोरिवलीहूनच मुंबईच्या बाजारात यावं लागतं. आजही गोराईत सोयरिक करण्यास कुलाबा, वसोर्व्याची मच्छिमार कुटुंबं फारशी राजी नसतात.

आता गोराईचा पर्यटनस्थळ म्हणून विकास होणार. इथला समुदकिनारा आणखी मागे हटणार आणि कॉटेजेसच्या जागी तारांकित हॉटेले येणार. कदाचित बोरिवली आणि गोराईला जोडणारा समुदसेतूही होईल. विदेशी गोऱ्या मडमा गोराईच्या किनाऱ्यावर पहुडलेल्या दिसू लागतील. पण ' शांत ' गोराईचं काय होईल ? तिथं लाटांबरोबर पाण्यात सूर मारणारे समुदपक्षी कुठे जातील आणि पुळणीवर माथा टेकणाऱ्या लाटांना कोणाचा आधार राहील ?

भ्रमरछंदी

 
</text>
</doc>
