<doc>
<docno>1062949.cms.txt</docno>
<text>
 
महामुंबई
विलासरावही जगले दांडीयात्रेचा इतिहास!
[ Saturday, March 26, 2005  09:47:24 pm]


म. टा. प्रतिनिधी

मुंबई : नव्या पिढीला भारतीय स्वातंत्र्याची ओळख करुन देणे गरजेचे असून, दांडीयात्रेचा हा उपक्रम या दिशेने टाकलेले महत्त्वाचे पाऊल ठरेल, असा आत्मविश्वास मुख्यमंत्री विलासराव देशमुख यांनी व्यक्त केला. 75 वर्षार्पूवीर् महात्मा गांधी ज्या मार्गाने गेले त्याच मार्गावरून मला जायला मिळत आहे, हे मी माझे भाग्य समजतो, असे उद्गार यावेळी मुख्यमंत्र्यांनी काढले.

दांडीयात्रेच्या अमृतमहोत्सवी वर्षानिमित्त 13 मार्चपासून सुरु झालेली दांडीयात्रा गुजरातमधील बडोदा शहरानजीक 55 कि.मी. अंतरावरील सामणी या गावी शुक्रवारी पोहोचली. त्यात मुख्यमंत्री देशमुख सकाळी सव्वा सहाच्या सुमारास सहभागी झाले. प्रारंभी प्रदेश काँग्रेसच्या अध्यक्ष प्रभा राव यांच्या हस्ते ध्वजारोहण झाले.

सामणीहून निघालेल्या या यात्रेत देशविदेशातील तसेच पाकिस्तानातून आलेल्या 83 यात्रेकरूंचा समावेश आहे. महात्मा गांधी यांचे खापरपणतू तुषार गांधी व अन्य यात्रेकरू यांच्यासमवेत मुख्यमंत्री आठ किमीपर्यंत चालले. तर शनिवारी एकूण 16 कि.मी. अंतर मुख्यमंत्री देशमुख चालले. या पथकाचे नेतृत्व सरहद्द गांधी यांचे नातेवाईक अब्दुल हमीद खान करीत आहेत.

यावेळी दुग्धविकास मंत्री अनीस अहमद, गुजरातमधील विरोधी पक्षनेते अर्जुन मोढवाडिया, आमदार रशिदाबेन पटेल, रामराव आदिक, एन. एम. कांबळे, शरद अहेर, अनिल त्रिपाठी, निलेश पावेर्कर, चरणसिंग सप्रा आदी उपस्थित होते.

 
</text>
</doc>
