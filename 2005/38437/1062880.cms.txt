<doc>
<docno>1062880.cms.txt</docno>
<text>
 
संवाद
महिला दिनाच्या 'क्युबन शिट्ट्या'
[ Saturday, March 26, 2005  06:05:22 pm]


नुकताच महिला दिन साजरा झाला. प्रत्येक देशात त्यांच्या त्यांच्या पद्धतीने तो साजरा झाला. असा एकच दिवस महिलावर्गाचा गौरव करून काय होणार आहे, असा सवाल या निमित्ताने विचारण्यात येतो. त्यात तथ्य असले तरी या दिवशी महिलांना केवळ फुले आणि गोड गोड शुभेच्छांऐवजी खरोखरच कामी येईल, अशी भेट किती जणांनी दिली असेल, शंकाच आहे. क्युबाचे अध्यक्ष फिडेल कॅस्ट्रो यांनाही हा विचार आवडला असावा. (क्युबा म्हटला की फक्त कॅस्ट्रो यांचेच नाव डोळ्यापुढे येते. तेथे अन्य कोणी राहत असेल, का हा प्रश्न नंतरचा.) 78 वर्षांच्या या नेत्याने त्या दिवशी महिलांसमोर तब्बल पावणेसहा तास भाषण केले. शेवटी महिलांना आनंददायी अशी घोषणा केली. ती म्हणजे एक लाख प्रेशर कुकर व राइस कुकर दर महिन्याला अत्यंत स्वस्तात देण्याची. ' ज्यांना हे कुकर हवे आहेत, त्यांनी हात वर करा ' असे कॅस्ट्रोंनी सांगितल्यावर जवळपास सर्व महिलांनी हात वर केले, यात काहीच नवल नाही. या महिला केवळ कुकरसाठीच तेथे जमल्या होत्या का, असा प्रश्न तुम्हाला पडला असेल. म्हणून या प्रश्नाची पार्श्वभूमी आपल्याला समजून घ्यायला हवी. ज्या देशात ब्लॅक बीन्स आणि भात हाच मूलभूत आहार आहे आणि जेथे विजेवर चालणारे राइस कुकर वापरायला कायद्याने बंदी आहे, तिथे हे कुकर म्हणजे दुमिर्ळच वस्तू म्हणायला हवी. या देशावर अमेरिकेची वक्रदृष्टी आहे हे सर्वांनाच माहीत आहे. साधारण दशकभरापूवीर् सोव्हिएत महासंघातील राज्यांकडूनही तेल आणि पैसा याचा ओघ आटल्यावर क्युबात विजेचा तीव्र तुटवडा निर्माण झाला. त्यामुळे विजेवर चालणाऱ्या बहुतेक वस्तूंवर बंदी घालण्यात आली. गॅसही अपुरा असल्याने अधिकच त्रास. पुरुष समानता वगैरे नारे त्या देशातही दिले जात असले तरी प्रत्यक्षात घरी सर्व कामे महिलांना करावी लागतात. विजेवरचा कुकर वापरता येत नाही व गॅससारखे अन्य इंधन उपलब्ध नाही, यामुळे त्यांचे हाल अधिकच होत असत. गेल्या वषीर् देशातला सर्वात मोठा वीज प्रकल्प बंद पडल्यावर तर त्यांचे अधिकच हाल होऊ लागले. त्यामुळे त्यांना महिला दिनी दिलासा देणारी सर्वात मोठी बातमी हे कुकर परत वापरायला परवानगी दिल्याचीच ठरली. ऊर्जाक्षेत्रातली परिस्थिती आता सुधारते आहे. त्यामुळे कुकर वापरायला हरकत नाही, असे कॅस्ट्रोंनी सांगताच प्रचंड जल्लोष झाला तो याच कारणासाठी. आता या कुकरमधून अमेरिकेविरुद्धच्या असंतोषाच्या शिट्ट्या जोरात घुमणार यात शंका नाही...

अशोक पानवलकर

 
</text>
</doc>
