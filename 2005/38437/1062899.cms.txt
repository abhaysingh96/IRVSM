<doc>
<docno>1062899.cms.txt</docno>
<text>
 
महामुंबई
श्रीमंत पश्चिम उपनगरे
[ Saturday, March 26, 2005  06:52:49 pm]


मुंबईच्या पश्चि गेल्या काही वर्षांत झपाट्याने विकास होत गेल्याने नागरी सुुविधांवर कमालीचा ताण पडत गेला. पिण्याच्या पाण्यापासून स्वच्छता, रस्ते, सांडपाणी अशा सर्वच सुविधा अपुऱ्या पडू लागल्या. रस्त्यांची कामे ' एमएमआरडीए ' मार्फत सुरू असली, तरी वांद्यापासून थेट दहिसरपर्यंतच्या रस्त्यांची अवस्था अतिशय वाईट आहे. रस्ते आहेत पण फुटपाथ नाही, अशी परिस्थिती सर्वत्रच आहे.

फुटपाथ पादचाऱ्यांसाठी आहेत, याचा पश्चिम उपनगरवासीयांना विसर पडला आहे. वांद्याला (पू) रेल्वे स्टेशनाबाहेरील अनंत काणेकर मार्गावरील फुटपाथ खोदून ठेवण्यात आले आहेत. चेकर्स टाइल्स निघाल्या आहेत. खाचखळगे, मातीचे ढिगारे, कचरा यांतून मार्ग काढताना पादचाऱ्यांची मात्र ' वाट ' लागते. खारच्या लिंकिंग रोडपासून दहिसर-पर्यंत अनेक फुटपाथ शोधावे लागतात.

लिंकिंग रोडवरील नॅशनल कॉलेजच्या बाहेर असलेल्या फुटपाथवर ' फॅशन स्ट्रीट ' अवतरले आहे. मुलांच्या कपड्यांपासून चपला, बूट, सौंदर्यप्रसाधने असे असंख्य स्टॉल तेथे उभे राहिले आहेत. खारचा धुरंधर मार्ग ते एस. व्ही. रोडपर्यंतचा रस्त्यावरील दोन्ही बाजूंच्या फुटपाथवर फेरीवाल्यांनी अतिक्रमण केले आहे. त्यामुळे अनेकांना रस्त्याच्या मधोमध चालावे लागते. त्यातून कधी रिक्षा, तर कधी मोटारसायकलचा धक्का लागून मारामारीचे प्रसंग उद्भवतात.

सांताक्रुझचा नेहरू रोड ते वाकोला पुलापर्यंतचा फुटपाथ खाचखळग्यांनी भरला आहे. याच भागातील नानालाल मेहता मार्ग फेरीवाल्यांनी व्यापून टाकला आहे. गुलमोहर रोड, इर्ला रोडवरचे फुटपाथ फेरीवाल्यांच्या कचाट्यात सापडले आहेत.

विलेपालेर् ( पू) येथील नेहरू रोड, वि. स. खांडेकर मार्ग, हनुमान रोड या रस्त्यांवर तर फुटपाथच नसल्याने पादचाऱ्यांना रस्त्याच्या मधोमध चालावे लागते. मोंगीभाई माकेर्टच्या परिसरात भाजीविक्रेत्यांच्या अतिक्रमणापुढे महापालिकाही हतबल आहे. पालेर्श्वर मंदिर ते शिवसागर हॉटेल या भागातील फुटपाथ फेरीवाल्यांबरोबरच दुकानदारांनीही ताब्यात घेतले आहेत. बजाज रोडची अवस्थाही फारशी वेगळी नाही.

अंधेरी स्टेशनाबाहेर असलेल्या के-पूर्व विभाग ऑफिसलाच फेरीवाल्यांनी गराडा घातला आहे. फेरीवाले आणि पालिकेच्या अतिक्रमणविरोधी पथकाच्या कर्मचाऱ्यांत लपंडावाचा खेळ सुरू असतो. स्टेशनापासून चार बंगल्यापर्यंतच्या जयप्रकाश मार्गाच्या भागात फुटपाथ शोधावे लागतात. अंधेरी स्टेशन भागात फुटपाथ कधीही तयार नव्हते. वसोर्व्यापर्यंतच्या सुमारे सहा किलोमीटर पट्ट्यापैकी निम्म्या भागात फुटपाथच नाही. चार बंगला भागात फुटपाथचे दर्शन होते. पण सात बंगल्यापर्यंतच्या भागात तो गायब होतो. डी. एन. नगरच्या भागात फुटपाथ निदान आहेत. पण गेल्या काही वर्षांत विकसित झालेल्या लिंक रोडवरील (रिलिफ रोड) फन रिपब्लिक, फेम अॅडलॅब या मल्टीफ्लेक्सच्या परिसरात फुटपाथ म्हणजे काय, कुणाला माहीतच नाही.

चारकोपमध्ये फुटपाथच नाहीत. चारकोप माकेर्ट परिसर ते मालाड आलेर्म चर्चपर्यंतच्या भागात फुटपाथ नसल्याने रहिवाशांना भर रस्त्यातूनच चालावे लागते. मालाडच्या मिलाप थिएटरजवळील फुटपाथवर सायंकाळी मोटारीच उभ्या असतात. कांदिवली स्टेशनाबाहेरील मुख्य सिग्नलवरच्या वळणावर एका ज्युस विक्रेत्याने बस्तान मांडले आहे.

कांदिवलीच्या (प) मथुरादास रोडवरील फुटपाथवर इतकी गदीर् आहे की, त्यावरूच चालताच येत नाही. बोरिवली (प) स्टेशनच्या बाहेरची इंदप्रस्थ शॉपिंग सेंटरबाहेरच्या फुटपाथची जागा हॉटेलचालकांनी बळकावली आहे. पालिकेचे विभाग ऑफिस या भागात असले, तरी फेरीवाल्यांनी फुटपाथ ताब्यात घेतले आहेत. पूवेर्लाही अशीच स्थिती आहे.

चंदावरकर लेनवरील फुटपाथ जणू आपल्यासाठीच आहे, अशा थाटात सिगारेट, फळ-फुल विक्रेत्यांनी व्यवसाय मांडले आहेत. कस्तुरबा मार्ग पोलिस चौकी, एम. जी. रोडवरील फेरीवाल्यांमुळे पादचाऱ्यांना रस्त्यावरूनच चालावे लागते.

राजेश चुरी

 
</text>
</doc>
