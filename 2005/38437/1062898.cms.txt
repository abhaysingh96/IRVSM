<doc>
<docno>1062898.cms.txt</docno>
<text>
 
महामुंबई
नियोजनातही गोंधळच!
[ Saturday, March 26, 2005  06:51:47 pm]


सा र्वजनिक व्यवस्थेतील बस, रेल्वे, टॅक्सी, रिक्षा आणि खासगी वाहनांच्या सुरळीत वाहतुकीचा विचार होतो. पण सार्वजनिक व्यवस्थेच्या वापरानंतर जवळपास प्रत्येकालाच काही अंतर पायी कापावे लागते, याकडे नियोजनर्कत्यांचे दुर्लक्ष झाल्याचेच दिसून येते. त्यामुळेच रस्त्याच्या दोन्ही बाजूंना फुटपाथ आवश्यक आहे, याकडे शहराच्या नियोजनर्कत्यांचे अक्षम्य दुर्लक्ष होते.

पादचाऱ्यांच्या सुरक्षिततेसाठी ' इंडियन रोड्स काँग्रेस ' ने काही नियम निश्चित केले आहेत. त्यानुसार रस्त्याच्या दोन्ही बाजंना किमान दीड मीटर रुंदीचे फुटपाथ आवश्यक आहेत. बसस्टॅाप, रेल्वे स्टेशन, शॉपिंग सेंटर, बाजारपेठ, करमणुक केंदे अशा गदीर्च्या ठिकाणी फुटपाथची रुंदी अधिक हवी. ज्या भागात दोन्ही बाजूंच्या दिशेच्या पादचाऱ्यांची संख्या आठशे आहे. अशा प्रत्येक रस्त्यावरील फुटपाथच्या वाढीव आठशे पादचाऱ्यांच्या संख्येसाठी त्या- त्या रस्त्यांवर प्रमाणित फुटपाथपेक्षा त्याची रुंदी अर्ध्या मीटरने अधिक असावी. फुटपाथचे गार्ड रेल्स काढून टाकले असतील अशा ठिकाणी फुटपाथची रुंदी अधिक असावी.

पादचाऱ्यांच्या सुरक्षिततेसाठी असलेली फुटपाथची संकल्पना मोडीत काढण्याचा पालिका प्रशासन, वाहतूक विभाग, फेरीवाले आणि काही दुकानदारांचा इरादा असल्याचे दिसते. पादचाऱ्यांच्या हक्कासाठी गेल्या काही वर्षार्पासून ' कंझ्युमर गायडन्स सोसायटी ऑफ इंडिया ' या संस्थेच्या पेडीस्ट्रियन विंगचे कॅप्टन बी. सी. बात्रा, नरेंद वागळे, डॉ. ए. आर. शेणॉय, गीता माथूर, राजेश रामनाथकर, ए. व्ही. शेणॉय ही मंडळी सातत्याने विविध पातळ्यांवर लढत आहेत.

फुटपाथ अबाधित राहावे, यासाठी कंझ्युमर गायडन्स सोसायटीची मंडळी पालिका प्रशासन, वाहतूक विभाग, नगरविकास खाते आणि वेळप्रसंगी कोर्टाचीही पायरी चढत आहे. यासंदर्भात पालिका प्रशासनाचा या मंडळीना आलेला अनुभव फारसा उत्साहवर्धक नाही. ' फुटपाथवर अतिक्रमण होणार नाही, याची आपण हमी देणार का ? तशी हमी देणार नसाल तर मुंबईत एकही नवा फुटपाथ बांधण्याचा विचार नाही ' असे तत्कालीन आयुक्त के. सी. श्ाीवास्तव यांनी या सोसायटीच्या पदाधिकाऱ्यांना सांगितले होते.

तत्कालीन आयुक्तांची भूमिका पुढे रेटण्यातच प्रशासन स्वत:ला धन्य मानते. शहर व उपनगरांत छोट्या, मोठ्या सार्वजनिक रस्त्यांवर सध्या किती फुटपाथ अस्तित्वात आहेत, त्यांची संख्या व लांबी किती, त्यांच्या डागडुजीसाठी वर्षाकाठी प्रशासनाला किती खर्च करावा लागतो, याची साधी आकडेवारी पालिकेच्या चीफ इंजिनीअरकडे (रोड्स) उपलब्ध नाही. प्रत्येक वॉर्ड ऑफिसमध्ये विचारून ती घ्यावी लागेल, असे उत्तर या खात्याकडून मिळाले.

सुमारे सव्वा कोटी लोकसंख्येच्या मुंबईत शहर भागात 572.6, पश्चिम उपनगरांत 708.80, पूर्व उपनगरांत 528.6 किलोमीटर लांबीचे रस्ते आहेत. पालिकेने चालू वर्षात 33 कि. मी.च्या 58 रस्त्यांच्या काँक्रिटीकरणाचे काम हाती घेतले असून, त्यात फुटपाथवर ' पेव्हर ब्लॉक्स ' बसवण्याचा कामाचा समावेश आहे. यावरून या प्रश्ानचे प्रशासनाला गांभीर्य वाटत नाही, असेच दिसते.

फुटपाथच्या प्रश्ानवर कंझ्युमर गायडन्स सोसायटीने सुमारे सहा वर्षांपूवीर् मुंबई हायकोर्टात धाव घेतली होती. तेव्हा नागरिकांचा रस्त्याने सुरक्षित चालण्याच्या अधिकारासाठी फुटपाथ आवश्यक असून, त्यासाठी योग्य उपाययोजना करण्याचे आदेश हायकोर्टाने दिले होते. मात्र, त्याची अजून अमलबजावणी होत नसल्याचे सोसायटीचे नरेंद वागळे यांनी खेदाने नमूद केले. मुंबईत माणसे आणि वाहनांची वाढती लोकसंख्या लक्षात घेता फुटपाथ वाढवणार कसे, असे पालिकेचे म्हणणे आहे.

अनेक वार्डातील फुटपाथचे अस्तित्व हे वॉर्ड ऑफिसरच्या मजीर्वर अवलंबून असते. सुशोभिकरण व रस्ता रुंदीकरणाच्या नावाखाली अनेक फुटपाथ गेले आहेत. तर काही फुटपाथ व्यापाऱ्यांच्या संगनमतांनी उडवण्यात आले आहेत. मुंबईतील वाहतूक व्यवस्थेत आमुलाग्र सुधारणा करण्यासाठी शहरात 55 उड्डाणपूल बांधण्यात आले. पण या सर्व उड्डाणपुलांखालून पादचाऱ्यांना एका दिशेने दुसऱ्या दुसऱ्या दिशेकडे जाण्यासाठी तजवीज करण्यात आलेली नाही.

पादचाऱ्यांसाठी फुटपाथची तरतूद न करता, नुसते फ्लायओव्हर अथवा फ्रीवे बांधून वाहतुकीची कोंडी व प्रदुषणाची समस्या निकालात काढता येत नाही. इटलीतील प्रमुख बाजारपेठा, व्यापारी व सरकारी केंदे असलेल्या सुमारे 30 शहरांमध्ये कार, स्कूटरच्या प्रवेशावर गेल्या फेब्रुवारीपासून बंदी घालण्यात आली आहे. इतक्या टोकाची भूमिका घेणे शक्य नसले तरी नागरिकांना किमान सुरक्षित चालण्यासाठी फूटपाथच्या तरतूद करण्याची काळजी नव्या युगातील नगररचनाकार नियोजनकतेर् घेणार की नाही, हा प्रश्ान् आहे.

समीर मणियार

 
</text>
</doc>
