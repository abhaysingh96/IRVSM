<doc>
<docno>1062964.cms.txt</docno>
<text>
 
विज्ञान-तंत्रज्ञान
टायटन आणि पृथ्वी: सेम टू सेम
[ Saturday, March 26, 2005  10:34:19 pm]


शनीचा गूढ उपग्रह टायटन आणि आपली पृथ्वी अगदी सेम टू सेम असल्याचं ताज्या संशोधनातून समोर आलं आहे.

टायटनवर 1500 किलोमीटर लांबीची नदी आढळली आहे. तिथे वारे चंदाच्या गतीपेक्षाही जास्त वेगाने वाहतात. दवरूप मिथेनवरच तेथील सर्व वातावरण अवलंबून आहे. टायटनचा पृष्ठभागही अगदी पृथ्वीसारखाच आहे. भूपृष्ठाची रचना, पूर, वारे आणि कदाचित ज्वालामुखीही पृथ्वीप्रमाणेच आहे.

टायटन पृथ्वीप्रमाणेच कोट्यवधी वर्ष गपगार होता. पृथ्वीवर ज्याप्रमाणे पाणी गोठलेल्या स्थितीत होतं तसंच तिथे दवरूपातला मिथेन गोठलेल्या स्थितीत होता. तिथली नदी आणि वाऱ्यांबाबत आजवर निव्वळ अंदाज व्यक्त करण्यात येत होते. पण आता त्या अंदाजांना बळकट पुष्टी मिळाली आहे.

पृष्ठभागाची जडणघडण होताना सातत्याने चढउतार झाल्याने टायटनला वेगळा चेहरा मिळाला आहे. तिथंही कोट्यवधी वर्षांपूवीर् पूर येऊन गेल्याचे पुरावे मिळाले आहेत. पृष्ठभाग आणि पुरानंतर उरणाऱ्या खाणाखुणा अगदी पृथ्वीप्रमाणेच आहेत.

हायगेन या यानानं टिपलेल्या टायटनच्या फोटोंत या सर्व बाबी स्पष्ट दिसून आल्या. काही किलोमीटर लांबीचे चर या यानानं उघड केले होते. ते मिथेनचे असल्याचा अंदाज आहे.

टायटनवरील बहुतांश ढग दक्षिणेकडे आढळले आहेत. या ठिकाणी मिथेनचा पाऊस होत असावा, असा शास्त्रज्ञांचा तर्क आहे. या ढगांचा अभ्यास केल्यानंतरच टायटनवरील वारे आपल्या चंदाच्या गतीपेक्षाही वेगाने वाहतात, असं अनुमान शास्त्रज्ञांनी काढलंय. या प्रक्रियेला सुपर रोटेशन असं म्हणतात. याउलट पृथ्वीवरचे वारे चंदाच्या गतीपेक्षा कमी वेगाने वाहतात. टायटनवर ढग दुमिर्ळ आहेेत. जे काही थोडेफार आहेत ते इतके अंधूक आहेत की पृथ्वीवरून त्यांचे दर्शन होणं दुरापास्तच आहे.

कॅसिनी यानानं टायटनवर दहा ढग शोधून काढले. त्यांच्या अभ्यासावरून तिथल्या वाऱ्यांचा वेग प्रति सेकंद 34 मीटर ( ताशी 75 मैल) असल्याचं समोर आलं आहे. या शोधानंतर कमी वेगाने स्वत:भोवती फिरणाऱ्या ग्रहांवरील हवामान कसं कसू शकतं, याबाबत ठोस पुरावा मिळाला आहे.

' नासा ' तील संशोधक डॉ. टोनी डेलगिनियो यांनी दहा वर्षांपूवीर् टायटनवरील वाऱ्यांचा अंदाज बांधणारं मॉडेल कम्प्युटरवर विकसित केलं होतं. टायटनचं वातावरण गुरुच्या वातावरणासारखं असल्याचं त्यांचे भाकित आहे. पण अद्याप त्याला पुष्टी मिळालेली नाही.

 
</text>
</doc>
