<doc>
<docno>1062948.cms.txt</docno>
<text>
 
क्रीडा
'बुवा'बाजी आणखी किती वर्षे?
[ Saturday, March 26, 2005  09:34:00 pm]


संजय परब

महाराष्ट्र कबड्डी असोसिएशनची निवडणुक आज- रविवारी होत असून परंपरेप्रमाणे, कबड्डी महषीर् शंकरराव उर्फ बुवा साळवी यांनी ठरवलेल्या कार्यकारिणीवर अधिकृतपणे शिक्कामोर्तब करण्याचे नाटक पूर्ण होईल. महाराष्ट्राने रुजवलेल्या या खेळात प्रगतीऐवजी अधोगती करणारी ही निवड आहे, असा निराश सूर कार्यर्कत्यांमध्ये घुमत आहे.

कबड्डीसाठी मेहनत घेणाऱ्या कार्यर्कत्यांची एक फळी तयार व्हायला हवी, अशी इच्छा बुवा बोलून दाखवत. ' पूवीर्सारखी प्रामाणिकपणे काम करणारी माणसं आता नाहीत. सर्वांना चमकायला हवंय ', असं सांगणाऱ्या बुवांनी पिढी घडवण्याऐवजी, स्वत:च्या पदाला धोका पोहचणार नाही, याची काळजी घेतली हे दु:ख या निमित्ताने कार्यकतेर् बोलून दाखवत आहेत.

जाणकार नजरेने कार्यकतेर् घडवायला लागतात. एम. एन. रॉय यांच्या विचारांशी जवळीक सांगणाऱ्या बुवांना नेमके तेच जमलेले नाही. गेली चाळीस वर्ष कबड्डीला वाहून घेणारे बुवा आता पंच्याहत्तरीच्या घरात पोहचले आहेत. प्रकृती साथ देत नसतानाही त्यांची धडपड पाहून कौतुक वाटते खरे, पण पदासाठी आपल्या माणसांची वणीर् लावण्याची त्यांच्या धावपळीची किवही वाटते...

मोहन भावसार, फिदा कुरेशी, मीनानाथ धानजी अशा जाणकार कार्यर्कत्यांची आणि शांताराम जाधव, रमेश भेंडिगिरी व तारक राऊळ यांच्यासारख्या कबड्डीच्या तंत्राची चांगली माहिती असणाऱ्या तज्ज्ञांऐवजी बुवांना हवेत आहेत संभाजी पाटील, रघुनाथ माने, एल.के.जाधव, उत्तम इंगळे व सदानंद मांजलकर अशी कबड्डीच्या विकासाची फारसा संबंध नसलेली माणसं. सोलापूरातील एल.के.जाधव यांचा कबड्डीच्या सांगोपांगी काही संबंध नाही. व्याजाने पैसे देण्याचे काम करणाऱ्या जाधव आपल्यामागे आथिर्क ताकद लावतील अशी बुवांना खात्री आहे, असे कार्र्यकतेर् सांगतात. तर रघुनाथ माने यांनी बॅगा उचलण्यापलिकडे काय केले ? असा सवाल कार्यकतेर् करत आहेत. वडाळ्यात झालेल्या निमंत्रितांच्या ( विश्वचषक ?) स्पधेर्त भारतीय संघाच्या व्यवस्थापदकपदी याच रघुनाथ माने यांची वणीर् लावण्यासाठी बुवांनी राज्यातील गुणी खेळाडू पंकज शिरसाटचा पत्ता कापला होता. यामुळे पंकज आज पाच लाख रूपयांना तर मुकलाच शिवाय महिन्याला चार हजार रूपयांच्या शिष्यवृत्तीवरही त्याला पाणी सोडावे लागले.

ही निवडणुक बिनविरोध व्हावी, यासाठी फिदा कुरेशी, मीनानाथ धानजी यांना कार्यकारिणीवर घेण्याचं आश्वासन देत बुवांनी 23 मार्चला संध्याकाळी त्यांना अर्ज मागे घ्यायला लावले आणि मग स्वत:ची माणसे आणली, याच्या वेदना सर्वच कार्यर्कत्यांना जाचत आहेत.

ही ' बुवा ' बाजी आणखी किती वर्ष चालणार ? असा प्रश्ान् आता कार्यर्कत्यांनी थेट कबड्डीप्रेमी कृषीमंत्री शरद पवार यांना विचारण्याचा निर्णय घेतला आहे. त्यांनी मनावर घेतले नाही तर महाराष्ट्राची घसरण सुरू राहील, असा इशारा सच्च्या कार्यर्कत्यांनी दिला आहे.

बुवांचे पुढील भक्त कार्यकारिणीवर असण्याची शक्यता आहे:

अध्यक्ष : अजितदादा पाटील ( बारामती). कार्याध्यक्ष : दत्ता पात्रीकर ( जालना). सरचिटणीस : बुवा साळवी ( सिंधुदुर्ग). खजिनदार : रघुनाथ माने ( परभणी). संयुक्त चिटणीस : केशव जाधव (नाशिक), राजेंद देशमुख (पुणे) व उत्तम इंगळे (हिंगोली) व रमेश देवाडिकर (ठाणे). उपाध्यक्ष : किशोर पाटील (औरंगाबाद), संभाजी पाटील ( कोल्हापूर), भाई जगताप (मुंबई) व मदन पाटील (औरंगाबाद). कार्यकारिणी : सदानंद मांजलकर (मुंबई उपनगर, आजिव सदस्य), एल.के.जाधव ( सोलापूर), विलास रांगणेकर (सिंधुदुर्ग) व गणेश शेट्टी (सांगली).

 
</text>
</doc>
