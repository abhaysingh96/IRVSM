<doc>
<docno>1062937.cms.txt</docno>
<text>
 
खास बात
मुलांची आवड लक्षात घ्या!
[ Saturday, March 26, 2005  08:28:06 pm]


मार्च, एप्रिल महिना उजाडला की, कोचिंग क्लासेस, उन्हाळी शिबीर आणि टूरिस्ट कंपन्याच्या जाहिरातींनी वर्तमानपत्राच्या चौकटी सजू लागतात. विविध वयोगटातील मुलांसाठी, विविध प्रकारची शिबिरे, अनेक संस्था ग्रुप्स अथवा व्यक्ती स्वतंत्ररीत्या आयोजित करत असतात. पूवीर् क्रिकेट, बॅडमिंटन, टेबल टेनिस, गिर्यारोहण अशा क्रीडा प्रकारातील अथवा नृत्य, नाटक, संगीत अशा कला प्रकारातील शिबीर भरवली जात ; पण आता मात्र त्यात इतक्या प्रकारची विविधता आली आहे की, त्यांची नावे व माहिती वाचण्यातही गंमत वाटते. हल्लीच्या काळात अनेकविध शिबिरांचे पेवच फुटले आहे. वाचन, लेखन, वक्तृत्व, नेतृत्व, पदभ्रमण, प्रस्तरारोहण, अश्वारोहण, उंची वाढविण्याचे शिबीर, योग शिबीर, एअरगन शुटिंग, खगोलशास्त्र ( आकाशदर्शन) वीणकाम, शिवणकाम, वाद्य वाजविणे, हस्तकला, मृदा-कागद शिल्प बनविणे. अशीच अनेक इतर शिबिरे कुणासाठीही कुठेही आयोजित केली जातात. अपंगांसाठी आणि अंधांसाठी खास प्रकारची शिबिरे असतात. थोडक्यात काय तर क्रीडा, साहित्य, विज्ञान, कला, भाषा यातील सबकुछ शिकविले जाईल असा या आयोजकांचा दावा असतो. अशा या शिबिरांची नावे वाचून इतक्या कमी कालावधीत हे सारे प्रकार कसे काय शिकवत असतील, हा एक अभ्यासाचाच विषय आहे, असे मला वाटते.

दहा-बारा वर्षांपूर्वी आमच्या मुलीला शिबिराला पाठविल्यावर आम्हाला असं वाटू लागले की, आपणच आपल्या मुलीला असे बरेच काही अधिक चांगल्या प्रकारे शिकवू शकू. कॉलेजात असतानाच आम्हा दोघांना गिर्यारोहणाची आवड निर्माण झाली होती अन् तेव्हापासूनच आम्ही गिर्यारोहणाच्या निमित्ताने सह्यादी पालथा घातला होता. हिमालयातील बेसिक आणि अॅडव्हान्स माऊंटेनिअरिंग कोसेर्सपण मी पूर्ण केले होते. आमच्या मुलीला सतलजला घेऊन आम्ही बरेच भटकलो होतो.

ती पाचवीत असताना आम्ही म्हणजे जिज्ञासा संस्थेने या वयोगटासाठी धमाल शिबीर सुरू केले. या शिबिरात मुलांनी घरापासून वेगळे राहून फक्त धमाल आणि मजा करायची, हाच आमचा हेतू आहे. इ. पाचवी, सहावीतील मुलांना या वयात आईवडील (घर) आणि शाळा यापलीकडे जग माहीत नसते. ठाण्याजवळच्या एखाद्या फार्म हाऊसवर, नदीशेजारी आम्ही हे चार दिवसांचे शिबीर घेतो. निसर्गाच्या सहवासात मुलांना मोकळा श्वास घेता यावा, त्यांना निसर्गाची ओळख करून देणे, निसर्गातील विज्ञान प्रयोग, मैदानी खेळ, हस्तकला, निसर्ग चित्र रंगविणे, झाडा- फुलांची माहिती करून देणे, नाट्याभिनय शिकवणे, जादूचे प्रयोग करून दाखविणे अशा अनेक मजेशीर गोष्टी या चार दिवसांत मुलांसाठी ठरवितो. संध्याकाळच्या वेळेत नदीत डुंबणे, मग प्रार्थना, असं सर्व काही मुलांना आवडते. या वयातील मुलांना त्यांच्या खाण्या- पिण्याच्या, झोपण्याच्या, टॉयलेटच्या सवयी बदलणे कठीण असते. त्यासाठी घरच्या सारखेच साधेच, पण रुचकर जेवण, झोपताना मुलांजवळच आम्ही मोठी माणसे झोपतो. आईला सोडून कधीही न राहिलेली मुले चार दिवस इथे छान रमतात.

इ. सहावी व सातवीतल्या मुलांसाठी आम्ही साहस शिबीर घेतो. या वयातील मुले धाडसी असतात. भीती त्यांना फारशी माहीत नसते. अंगातली रग जिरवण्यासाठी त्यांना धावणे, चढणे अशा प्रकारचे व्यायाम आवडतात. या शिबिरात आम्ही रॉक-क्लायबिंग, रॅपलिंग, रिव्हर क्रॉसिंग असे साहसी क्रीडा प्रकार शिकवतो. या शिबिरात मुलांना आपण काहीतरी नवीन वेगळं शिकल्याचा आनंद होतो. आत्मविश्वास दुणावतो. शाळेच्या अभ्यासक्रमात मागे असलेला मुलगा इथे आत्मविश्वासाने पुढे जातो.

साहजी वृत्तीच्या मुलांना नवनवीन साहसाला सामोरे जाण्यात आनंद वाटतो. पावसाळ्यात आम्ही या सर्वांसाठी पावसाळी हाईकसना चंदेरी, माहुली, पेप- माथेरान, पळसदरी, अशा ठिकाणी एखाद्या रविवारी घेऊन जातो. जुलै, ऑगस्ट या महिन्यांत अशा ठिकाणी जाऊन संबंध दिवस पावसात भिजत, धुक्यात हरविण्यातील मजा काही औरच असते.

दिवाळीच्या सुटीत भाऊबीजेच्या दुसऱ्या दिवशी आम्ही गड- किल्ल्यावर गिरीभ्रमण करायला जातो.

मुलांना इतिहासाची माहिती व्हावी, गड आणि किल्ल्यांचे महत्त्व कळावे यासाठी गेली 8-10 वषेर् आम्ही राजगड, तोरणा, पुरंदर, लिंगाणा, रोहिडा, रायरेश्वराचे पठार, भीमाशंकरचे पठार, हरिश्चंदगड, रायगड, राजमाची अशा अनेक ठिकाणी नेले आहे. शिवाजीच्या काळातील भरभक्कम, योजनापूर्वक बांधलेले हे किल्ले बघून मुले स्तिमित होतात. गड, किल्ल्यांचा हा इतिहास, हे धन आपण जपले पाहिजे, याची थोडीशी तरी जाणीव त्यांना होते. इ. सातवी ते आठवीतल्या मुलांना हिमालयात मनाली येथे अॅडव्हेंचर कोर्ससाठी नेण्यात आमचा वेगळाच हेतू असतो आणि खूपशा प्रमाणात तो सफलही झाला आहे. इ. आठवीतील मुलांची मे महिन्याची सुटी संपली की, दहावीच्या बोर्डाची परीक्षा होईपर्यंत दोन वषेर् मुले त्यात अडकून पडतात. परीक्षा, क्लास, शाळा, होमवर्क यांचे त्यांना फारच ताण येतात. या सगळ्या आव्हानांना, स्पर्धांना सामोर जाण्यासाठी त्यांना ताकद हवी असते. हिमालयात मनाली, भारमौर, धरमसाला, सांगला अशा अनेक ठिकाणी आम्ही आतापर्यंत मुलांना घेऊन गेलो आहोत. हिमालय प्रदेशातील मनालीच्या शासकीय माऊंटेनिअरिंग संस्थेत 14 दिवसांचे हे कोसेर्स असतात. घरापासून, शाळेपासून या स्पर्धात्मक जगापासून खूप दूर 15-20 दिवस ही मुले अगदी बिनधास राहतात. हिमालयातले रौद भीषण, सौंदर्य अनुभवताना बर्फाच्छादित शिखरांच्या सहवासात हे सगळे ताण विसरले जातात. साहस शिबिरात साहसाबरोबरच निसर्गाचा अविस्मयरीत्या अनुभव घेतात. 18-20 दिवस समवयस्क मुलांबरोबर, स्वातंत्र्य अनुभवताना शिस्तही पाळतात आणि मजाही करतात. शिबिरातून परत आल्यावर या मुलांत बराच चांगला बदल झालेला असतो. निसर्गाची विविध रूपे बघून ती अचंबित झालेली असतात. त्याचबरोबर तिथल्या शिक्षकांनी शिकवलेले साहसी प्रकार करण्यात रोमांचकारी क्षण अनुभवतात.

दहावीतल्या मुलांसाठी व कॉलेजातील मुलांसाठी खास बेसिक स्नो स्किईंग कोर्ससाठी आम्ही मुलांना घेऊन जातो. दहावीची परीक्षा झाली की, आठ-दहा दिवसांतच आम्ही मनालीला जातो. हे शिबीरदेखील 14 दिवसांचे असते. 10 हजार फुटांवर तंबूत राहण्याचा हा अनुभव मुले कधीच विसरू शकत नाहीत. सलग दहा दिवस बर्फाच्या सान्निध्यात, बर्फावर राहण्याची मजा काही औरच असते. निसर्गाचा लहरीपणा सांभाळत ही मुले निसर्गातील क्षणोक्षणी होणाऱ्या बदलांना यशस्वीपणे सामोरी जातात आणि या दहा दिवसांत दोन वर्षांचा परीक्षेचा ताण पूर्णपणे विसरतात.

जिज्ञासा संस्थेची सुरुवात लहान मुलांसाठी आयोजित केलेल्या धमाल शिबिरापासूनच झाली. साहस शिबीर, निसर्ग शिबीर, हसत-खेळत विज्ञान, विज्ञानातील गंमतीजमती, हिमालयातील शिबिरे आणि इतर अनेक शिबिरे आम्ही या गेल्या 10-12 वर्षांत घेतली. मुलांना नवीन तंत्रज्ञानाची व माध्यमाची ओळख व्हावी यासाठी ' आकाशनंदां ' च्या मार्गदर्शनाखाली कार्यशाळा घेतो. जिज्ञासाच्या या 12-13 वर्षांच्या वाटचालीत मुलांनीच आम्हाला खूप काही शिकवले आणि त्याच अनुभवातून आम्ही नवनवीन प्रकारची शिबिरे कार्यशाळा घेत आहोत. धमाल शिबिरासाठी आलेला दहा वर्षांचा मुलगा 20 वषेर् वयापर्यंत आमच्या शिबिरात सहभागी होऊ शकतो. कॉलेजच्या मुलांसाठी जिज्ञासाने आता समाजाशी निगडित विज्ञान प्रकल्प चालू केले आहेत. राष्ट्रीय बाल विज्ञान परिषदेसाठी महाराष्ट्रातील अनेक शाळांतील मुलांना जिज्ञासासंस्था मार्गदर्शन करत असते. साहसाची आवड असणाऱ्या मुलांसाठी गेले दहा वर्षं आमचे सैनिकी शिक्षण वर्ग चालू आहेत. जिद्द, ज्ञान आणि साहस या त्रिसूत्रावर आधारलेली जिज्ञासा संस्था विद्यार्थ्यांच्या सर्वांगीण विकासासाठी सतत गेली 12-13 वषेर् अनेक उपक्रम चालवत आहे.

शिबिरात पाठवू इच्छिणाऱ्या पालकांना मला असे सांगावेसे वाटते की, शिबीर आयोजकांचा हेतू व आपले उद्दिष्ट यात साम्य असावे. त्यासाठी संस्थेची अथवा शिबीर आयोजकांची पूर्ण माहिती घेणे आवश्यक आहे. संस्थेचे वय, संस्था चालकांची गुणवत्ता, त्या संस्थेचे समाजातील स्थान, शिबिरे आयोजित करण्याचा पूर्वानुभव जरूर बघावा किंवा माहिती करून घ्यावा. वर्षभर सतत उपक्रम चालविणाऱ्या संस्थेतच शक्यतो शिबिराला पाठवावे. शिवाजी पार्कवरील इतके वर्ष सातत्याने उपक्रम चालविणारी समर्थ व्यायाम शाळा आणि ठाण्यातील श्ाीकांत वाड चालविणारे बॅडमिंटनचे वर्ग अशा संस्थाचा पूर्वानुभव आणि गुणवत्ता वादातीत असते. फक्त सुटीच्या काळात ग्रुप्सतफेर् अथवा व्यक्तींतफेर् चालविणाऱ्या शिबिरात आणि अनेक वषेर् समाजोपयोगी उपक्रम चालविणाऱ्या संस्थेच्या शिबिरात बऱ्याच बाबतीत तफावत असते. गुणवत्ता आणि पूर्वानुभव हा निकष ठेवल्यास अशा संस्थाच वरचढ ठरतात.

आपल्या मुलाचा स्वभाव, त्याची आवड, त्याची इच्छा याचा विचार करूनच मुलाला शिबिराला पाठवावे. शक्यतो एकाच वयोगटातील मुले असणाऱ्या शिबिरातच नाव नोंदवावे. वय वषेर् पाच ते 50 असा वयोगट असणाऱ्या शिबिरात कुठलीच मुले स्वातंत्र्य मजा करू शकत नाहीत अथवा शिकूही शकत नाहीत.

हल्लीची पिढी खूप स्मार्ट आहे, हुशार आहे. बदलत्या जगाची त्यांना जाणीव आहे. संगणक युगातील ही पिढी कुठल्याही बदलांना, नावीन्याला सामोरी जाण्यास समर्थ आहे. स्पर्धा हेच त्यांच जीवन आहे ; परंतु निकोप आनंद मिळविणे व तो इतरांना देणे हे या मुलांना शिकवावे लागते. स्व-केंदित असलेली ही पिढी आपल्या परिसरातील घडामोडींबद्दल संवेदनशील राहावीत यासाठी जाणीवपूर्वक प्रयत्न करावे लागतील.

सुमिता दिघे

विश्वस्त : जिज्ञासा ट्रस्ट, ठाणे.

दूरध्वनी : 25403857.

 
</text>
</doc>
