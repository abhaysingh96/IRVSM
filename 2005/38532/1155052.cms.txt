<doc>
<docno>1155052.cms.txt</docno>
<text>
 
अर्थव्यवहार
महाराष्ट्राची होणार 'ग्लोबल डायमंड हब'
[ Wednesday, June 29, 2005  02:42:22 am]


लॉस एंजेलिस : महाराष्ट्रात विकसित होत असलेल्या 'ग्लोबल डायमंड हब'मध्ये 'रत्ने आणि आभूषणे' उद्योगात गंुतवणूकदारांनी अधिकाधिक गुंतवणूक करावी, असे आवाहन मुख्यमंत्री देशमुख यांनी 'इंडियन डायमंड अँड कलरस्टोन असोसिएशन'च्या बैठकीत केले.

गेल्या पाच वर्षांत भारताने हिरे निर्यातीत आघाडी कायम ठेवून जागतिक बाजारपेठेत हिस्साही वाढवला. आज जगात विकल्या जाणाऱ्या 100 हिऱ्यांच्या तुकड्यांपैकी 92 भारतीय असतात, याकडे देशमुख यांनी लक्ष वेधले. मुंबई हे देशातील हिरे व्यापार केंद म्हणून ओळखले जाते. शिवाय जगातील एकमेव 'भारत डायमंड बोअर्स' हा हिऱ्यांचा प्रकल्प बांदा-कुर्ला कॉम्प्लेक्समध्ये उभारला जात आहे, अशी माहितीही मुख्यमंत्र्यांनी उपस्थितांना दिली.

मुंबईत हिरे आणि आभूषणे उद्योगासाठी 56 गाळे असलेल्या चार लाख 25 हजार चौरस फूट क्षेत्रफळाच्या इमारतीचे काम जुलै 2006 मध्ये पूर्ण होईल, अशी माहिती सतीश गवई यांनी दिली.

बोईंगसाठी महाराष्ट्रात 'रेड कापेर्ट'

सिएटल : बोईंग विमान कंपनीने महाराष्ट्रात विमान देखभाल प्रकल्प उभारल्यास त्यांना उच्च दर्जाच्या पायाभूत सुविधा आणि आवश्यक असणाऱ्या इतर सर्व मान्यता तातडीने दिल्या जातील, असे आश्वासन महाराष्ट्राचे मुख्यमंत्री विलासराव देशमुख यांनी बोईंगच्या व्यवस्थापनाला दिले.

यावेळी कंपनीचे सिनिअर व्हाइस प्रेसिडेंट डॉ. दिनेश केसकर यांनी बोईंगला भारतात सुट्या भागांच्या निमिर्तीसाठी प्रकल्प सुरू करायचा असून त्यासाठी योग्य ठिकाणाचा शोध घेत असल्याचे सांगितले.

बोईंगचा अत्याधुनिक प्रकल्प पाहिल्यानंतर देशमुख यांनी अखंडित वीजपुरवठा करण्यासाठी आवश्यकता भासल्यास राज्यात बोईंगसाठी स्वतंत्र वीज प्रकल्प उभारू, असे आश्वासन दिले. तसेच नागपूरला उभारण्यात येत असलेल्या आंतरराष्ट्रीय कागोर् हबवर बोईंगला सर्व सुविधा उपलब्ध करून देण्यात येतील असे उद्योग सचिव जयरथ यांनी सांगितले.

राज्यातील 'एमआयडीसी'च्या विमानतळांचा प्रशिक्षणासाठी उपयोग करता येईल. त्यासाठी बोईंगच्या सहकार्याने प्रशिक्षण संस्थेची स्थापना करता येईल, याकडे 'एमआयडीसी'चे मुख्य कार्यकारी अधिकारी सतीश गवई यांनी लक्ष वेधले.

देशाचा लौकिक वाढवला

कॅलिफोनिर्या : अत्यंत प्रतिकुल परिस्थितीत भारतीय उद्योजक, व्यावसायिक तसेच तंत्रज्ञांनी अमेरिकेत पाय रोवले आणि देशाचा नावलौकिक वाढवला, असे कौतुकोद्गार देशमुख यांनी 'इंडस आंत्रप्रिनर्स'च्या सदस्यांसमावेत झालेल्या बैठकीत काढले.

अत्यंत भावपूर्ण वातावरणात झालेल्या या बैठकीत देशमुख यांनी मुंबईच्या विकासासाठी सरकार करत असलेल्या प्रयत्नांची माहिती देऊन येत्या पाच वर्षांत मुंबईचा चेहरा बदलेल, असे सांगितले. मुंबईतील उड्डाणपूलांमुळे वाहतुकीची समस्या बऱ्याच अंशी संपली असून 'एक्सप्रेस वे'मुळे पुणे हे मुंबईचे उपनगर बनले आहे, असे देशमुख यांनी सांगितले.

 
</text>
</doc>
