<doc>
<docno>1154987.cms.txt</docno>
<text>
 
धावते जग
धोकादायक घरांचा तिढा
[ Wednesday, June 29, 2005  01:52:51 am]


मुंबईतील पहिल्याच पावसाच्या तडाख्यात खार येथील 'पुष्पांजली' इमारत कोसळून सहा जणांचा बळी गेल्यानंतर अखेर मुंबई महापालिकेला जाग आली आहे. आता पालिका प्रशासनाने महानगरातील जुन्या-पुराण्या आणि मोडकळीस आल्याने धोकादायक बनलेल्या सर्वच इमारतींच्या सवेर्क्षणाचा निर्णय घेतला आहे. महापालिकेकडे उपलब्ध असलेल्या माहितीनुसार सध्या शहरात 108 इमारती अत्यंत धोकादायक अवस्थेत असून त्यापैकी 20 इमारती खासगी आहेत. यापैकी खासगी मालकांचे कोडकौतुक यापुढे पुरविले जाणार नाही आणि त्यांनी या इमारतींची दुरुस्ती आणि देखभाल न केल्यास त्यांना कारवाईला सामोरे जावे लागणार आहे.

अर्थात हा प्रश्ान् वाटतो तितका सोपा नाही आणि त्याचे मूळ भाडे नियंत्रण कायद्यातील जाचक तरतुदींमध्ये आहे. या 20 खासगी इमारतींच्या मालकांविरोधात महापालिकेने गुन्हेगारी खटले भरण्याचा निर्णय घेतला असला, त्यांच्यावर होणाऱ्या संभाव्य कारवाईने हा प्रश्ान् सुटणार नाही. महाराष्ट्र भाडे नियंत्रण कायद्यातील तरतुदींनुसार इमारतींची दुरुस्ती आणि देखभाल करून ती राहण्याजोग्या परिस्थितीत ठेवणे ही घरमालकांची जबाबदारी आहे.

घरमालक ती जबाबदारी पार पाडू शकत नसल्यास भाडेकरू त्यास नोटीस देऊ शकतात. त्यानंतरही त्याने दुरुस्ती न केल्यास भाडेकरू एकत्र येऊन दुरुस्त्या करून घेऊ शकतात आणि ती रक्कम घरभाड्यातून वळती करून घेण्याचा त्यांना हक्क आहे, असे या क्षेत्रातील जाणकार सांगतात. पण या प्रश्ानला आणखी एक बाजू आहे आणि ती म्हणजे याच कायद्यातील आणखी एका तरतुदीनुसार जुन्या भाडेकरूंची भाडीही वाढविण्यावर बंधने घालण्यात आली आहेत. त्यामुळेच दहा-पंधरा आणि पाच-पंचवीस रुपयांच्या भाड्यात अनेक भाडेकरू सुखाने आपल्या जागांत राहत आहेत.

या भाड्यातून किमान घरपट्टीही देणे अनेक ठिकाणी कठीण होत असते. इमारतींच्या देखभालीचा आणि दुरुस्तीचा प्रश्ान् हा त्यापुढचा आहे. अर्थात हे तर्कशास्त्र मालकांनाही किमान भाडेकरूंइतकेच हक्क आहेत, हे मान्य करणाऱ्यांसाठी आहे. अर्थात इमारत धोकादायक अवस्थेत पोचल्यानंतरही भाडेकरू तेथेच राहतात याचे कारण म्हणजे त्यांच्यापुढे दुसरा पर्याय नसतो. या साऱ्या त्रांगड्यातून निर्माण झालेला हा प्रश्ान् सोडविण्याचे आजवर अनेक प्रयत्न झाले असले, तरी त्यातून कायमस्वरूपी तोडगा मात्र निघू शकलेला नाही.

केवळ खासगी इमारतींच्या मालकांना नोटिसा देऊन हा प्रश्ान् सुटणारा नाही, हे उघड आहे. कारण महापालिकेकडे असलेल्या धोकादायक इमारतींच्या यादीत 42 इमारती म्हाडाच्या तर 46 पालिकेच्याच मालकीच्या आहेत. या इमारती उपकरप्राप्त असल्याने त्यांच्या दुरुस्तीची रक्कम तर जमाच आहे. तरीही त्यांची दुरुस्ती न होणे, हे अधिक गंभीर आहे.

 
</text>
</doc>
