<doc>
<docno>1154995.cms.txt</docno>
<text>
 
लेख
जयललिता यांना झटका
[ Wednesday, June 29, 2005  01:55:47 am]


तामिळनाडूच्या मुख्यमंत्री जयललिता यांनी किरकोळ राजकीय स्वार्थ साधून घेण्यासाठी इंजिनीयरिंग आणि मेडिकलच्या प्रवेशासाठी अनिवार्य असणारी यंदाच्या वषीर्ची सीईटी परीक्षाच रद्द करून टाकली असल्याने राज्यात मोठी खळबळ उडाली होती. गमतीचा भाग असा की, यंदाच्या सीईटीचा निकाल जाहीर झाला आहे आणि प्रवेश प्रक्रिया सुरू होणार असतानाच जयललिता यांनी हा निर्णय घोषित करून स्वत:चे हसे करून घेतले आहे. तेवढे पुरले नाही म्हणून आता मदास हायकोर्टाने त्यांचा निर्णय रद्दबातल ठरवला असल्याने जयललिता यांना हा एक प्रकारे झटकाच आहे.

सीईटीची परीक्षा घेतल्याने शहरी आणि ग्रामीण विद्यार्थ्यांतला भेद अधिकच जाणवतो आणि सीईटीचा लाभ शहरी विद्यार्थ्यांनाच अधिक होतो, असा आरोप करीत राज्यातील काँग्रेस आणि पीएमओने आंदोलन सुरू करण्याचा इशारा काही दिवसांपूवीर् दिला होता. विरोधकांचे दडपण वाढले, तर ग्रामीण भागातील मतदार आपल्यापासून दूर जातील असा हिशेब करून जयललिता यांनी विद्यार्थ्यांचे नुकसान करणारा सीईटी परीक्षा रद्द करण्याचा निर्णय घेतला.

मुख्यमंत्र्यांच्या निर्णयाविरुद्ध राज्यात गदारोळ उडाला असला तरी आपल्या निर्णयावर जयललिता नेहमीप्रमाणे ठाम राहिल्या. निर्णयाच्या समर्थनार्थ त्यांनी निवेदनही जाहीर केले. त्यात त्यांनी म्हटले की, विद्याथीर् आणि पालकांसाठी सीईटीच्या परीक्षेचा अनुभव अतिशय त्रासदायक असल्याचे आपले स्वत:चे मत आहे. आपले सारे भविष्य पणाला लावून विद्याथीर् सीईटीची परीक्षा देतात. रात्रंदिवस अभ्यास करतात. ज्यांना यश मिळत नाही, ते निराश होतात. त्यांच्या घरातील वातावरण बिघडून जाते. काही वेळा विपरीत परिणाम होतात. अशा प्रवेश परीक्षांमधून शहरी आणि ग्रामीण विद्यार्थ्यांमधील भेद अधिक गहिरा असल्याचे दिसून येते. ग्रामीण विद्यार्थ्यांना अशा अभ्यासक्रमांना प्रवेश मिळणे कठीणच जाते. त्यांना कोचिंगची सुविधाही दजेर्दार मिळत नाही. मग ग्रामीण विद्यार्थ्यांवर अन्याय करणारी ही प्रवेश परीक्षा हवीच कशाला? त्यापेक्षा ग्रामीण विद्यार्थ्यांच्या प्रवेशासाठी पाच टक्के जागा आरक्षित ठेवण्यासाठी सरकार प्रयत्न करीत आहे. पण कोर्टाने ते मान्य केले नाही. 'आरक्षणाचा निर्णयच भेदभाव निर्माण करील' असे कोर्टाने स्पष्ट केले असले, तरी जयललिता मात्र 'आपला निर्णय कोर्टाने मान्य केला नाही' असे सांगत फिरत होत्या.

परंतु पालकांंचे म्हणणे होते की, हा निर्णय घेण्यासाठी यंदाच्या सीईटीचा निकाल जाहीर होण्याची सरकारने वाट का पाहिली? निकालाआधी वा परीक्षेपूवीर् त्यांना हा निर्णय घेता आला नसता का? निकाल जाहीर झाल्यानंतरच शहरी आणि ग्रामीण विद्यार्थ्यांत भेद असल्याची जाणीव झाली का? पाच टक्के आरक्षण ठेवता येणार नाही असे हायकोर्टाने सांगितले होतेच; मग राज्य सरकार आणखी एक वर्ष थांबले असते तर काही बिघडले असते का? त्यामुळे हा निर्णय घेण्यामागे ग्रामीण विद्यार्थ्यांचा पुळका नसून राजकीय हितसंबंधच त्यात अधिक आहेत हे स्पष्टच झाले.

काँग्रेस आणि पीएमके यांनी सीईटी रद्द करण्याची मागणी केली होती व आंदोलन सुरू करण्याचा इशारा दिला होता. त्यांच्या आंदोलनातील हवा काढण्यासाठी व विरोधकांना श्रेय मिळू नये म्हणून जयललिता यांनी घाईघाईने हा निर्णय घेतला असावा, असा तर्क करता येऊ शकतो. जयललिता यांनी परीक्षा रद्द करण्याचा निर्णय घेताच विरोधकांनी आपले आंदोलन मागे घेतले आणि 'आंदोलनाला घाबरून हा निर्णय घेण्यात आला', हा आपला विजय समजून त्यांनी आनंद व्यक्त केला. पण गोंधळात अडकलेल्या विद्यार्थ्यांच्या मनात यावेळी काय खदखदत असेल याची पर्वा होती कोणाला? सीईटी परीक्षा रद्द करण्याचा निर्णय राज्य सरकारने 9 जून रोजी घेतला आणि त्याच्या विरोधात 400 विद्यार्थ्यांनी मदास हायकोर्टात याचिका सादर केली. त्यावरच हायकोर्टाने सरकारवर ताशेरे ओढून त्यांचा निर्णय रद्दबातल केला आहे.

सीईटीच्या प्रक्रियेतून राज्य सरकारला बाहेर पडायचे आहे, असा खुलासा हायकोर्टात सरकारच्यावतीने केला गेला होता. मात्र त्यावर हायकोर्टाने सुचविले आहे की, राज्य सरकारने अध्यादेश काढून राष्ट्रपतींची मंजुरी घ्यायला हवी होती. हायकोर्टाने शहरी आणि ग्रामीण विद्यार्थ्यांमधील भेद मात्र मान्य केला आणि ग्रामीण विद्यार्थ्यांना दजेर्दार कोचिंग सुविधा कशा मिळतील याची व्यवस्था करावी, अशाही सूचना केल्या आहेत. परंतु पुढल्या वषीर् सीईटीच्या परीक्षा नेहमीसाठी रद्द करण्याचा निर्णय घेण्याची वेळ येईल, त्यावेळी तामिळनाडू विधानसभेच्या निवडणुका जाहीर झालेल्या असतील. आचार संहितेचे कारण दाखवून तेव्हा कोणताच राजकीय पक्ष निर्णय घेण्याच्या मन:स्थितीत नसणार. मात्र ग्रामीण भागाचा मतांसाठी पुळका येणाऱ्या जयललिता यांना आता झटका बसला हे चांगलेच झाले.

अनिल डोंगरे

 
</text>
</doc>
