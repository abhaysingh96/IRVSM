<doc>
<docno>1155989.cms.txt</docno>
<text>
 
अग्रलेख
फीवाढीचे विघ्न!
[ Wednesday, June 29, 2005  11:30:13 pm]


राज्यातील विना अनुदान तत्त्वावरील मेडिकल आणि इंजिनीअरिंग कॉलेजांच्या फीमध्ये झालेली वाढ प्रचंडच म्हणायला हवी. या वाढीमुळे आपल्या मुलांना हे शिक्षण कसे द्यायचे, असा प्रश्ान् मध्यमवगीर्य पालकांना पडल्याशिवाय राहणार नाही. किंबहुना हे शिक्षण मध्यमवगीर्यांनी घेऊच नये, असे प्रयत्न चालू आहेत की काय, अशीच शंका न्या. पंडित समितीच्या मेडिकल फीबाबतच्या शिफारशी पाहून कोणालाही येईल. मेडिकलला प्रवेश मिळालेल्या विद्यार्थ्यांना आता दरवषीर् सव्वा ते दोन लाख रुपये फी भरावी लागणार आहे. इंजिनीअरिंगच्या विद्यार्थ्यांची फीही वाढविण्यात आली असून, ती कॉलेजच्या गुणवत्तेनुसार 17 ते 54 हजार रुपयांच्या दरम्यान असेल.

इंजिनीअरिंगला दोन वर्षांपूवीर् प्रवेश घेतलेल्या विद्यार्थ्यांकडून तर पूर्वलक्षी प्रभावाने ही फी आकारली जाणार आहे. म्हणजेच यंदा वाढविण्यात आलेली फी गेल्या दोन वर्षांपासून लागू केली जाणार आहे. मेडिकलच्या शिक्षणासाठी संबंधित कॉलेजांना किती खर्च येतो, याचाच विचार करून न्या. पंडित समितीने फी निश्चित केली आहे. पण इतकी फी भरणे सर्वसामान्यांना शक्य आहे का, याचा विचार मात्र समितीने केलेला दिसत नाही.

कॉलेजांचा खर्च पाहून फी ठरविणे हेच या समितीचे काम होते. पण या कॉलेजांमध्ये प्रवेश घेऊ इच्छिणाऱ्या विद्यार्थ्यांचा विचार कोण करणार? की एवढी फी भरण्याची ऐपत ज्या पालकांकडे नाही, त्यांनी मेडिकल वा इंजिनीअरिंग शिक्षणाच्या फंदातच पडू नये, असा प्रयत्न आहे? उच्च व तंत्रशिक्षण सर्वसामान्यांपर्यंत, अगदी खेडेगावातील लोकांपर्यंत पोहोचावे, यासाठी विना अनुदान तत्त्वावरील शिक्षणसंस्थांना राज्य सरकारने मंजुरी दिली. पण याच शिक्षणाची फी इतकी प्रचंड असेल, तर ते सामान्यांपर्यंत कसे पोहोचणार? शेती विका, कजेर् काढा आणि मगच हे शिक्षण घ्या, असेच तर राज्य सरकार सांगू इच्छित नाही ना? आता या शिक्षणासाठी थेट विद्यार्थ्यांनाच कर्ज मिळू शकते. पण डॉक्टर वा इंजिनीअर झाल्यावर लगेचच सगळ्यांना चांगल्या नोकऱ्या मिळून किंवा त्यांचे व्यवसाय भरभराटीला येऊन त्यांना कर्ज फेडता येतील, याची काय खात्री? अनेक डॉक्टर्स इथे शिक्षण घेतात आणि परदेशात जाऊन पैसा कमावतात. त्यामुळे त्यांच्यावरील सरकारचा खर्च फुकटच जातो, असे अनेकदा बोलून दाखविले जाते. त्यात अजिबातच तथ्य नाही, असे नव्हे.

तसे होऊ नये, यासाठी सरकारने खंबीर पावले उचलायलाच हवीत. त्याऐवजी या शिक्षणावरील खर्च कमी करत जाऊन, विद्यार्थ्यांना महागात शिक्षण विकणाऱ्या विना अनुदान तत्त्वावरील संस्थांच्या ताब्यात देऊन टाकण्याचा सरकारचा प्रयत्न दिसत आहे. संबंधित मेडिकल कॉलेजांकडे शिक्षणाच्या काय सोयी-सवलती आहेत, शिक्षकवर्ग पुरेसा आहे का, लॅबमध्ये सर्व सुविधा आहेत, का, सोबतचे हॉस्पिटल नीट आहे का, या सर्व बाबींवर संबंधित संस्थेला किती खर्च येतो, हे पाहून न्या. जहागीरदार समितीने मेडिकल कॉलेजांची 2006 सालपर्यंतची फी निश्चित केली होती.

ती जास्त असली तरी त्याबद्दल पालकांच्या वा विद्यार्थ्यांच्या फारशा तक्रारी नव्हत्या. पण संस्थाचालकांनीच त्या फीला हायकोर्टात आव्हान दिले. दरम्यान न्या. जहागीरदार यांनी समितीचे काम पुढे पाहण्यास नकार दिल्याने कोर्टाच्या सूचनेनुसार सरकारने न्या. पंडित यांची समिती नेमली. तीच कॉलेजे, त्याच सोयी-सवलती. समिती फक्त वेगळी. त्यामुळे मेडिकलच्या फीमध्ये थेट दीडपट वाढ होते, हे धक्कादायकच म्हणायला हवे.

याआधी सरकारी कोटा (मेरिट सीट) आणि मॅनेजमेंट कोटा (पेमेंट सीट) अशी पद्धत असताना किमान सरकारी कोट्यातील विद्यार्थ्यांकडून कमी फी आकारली जात असे आणि मॅनेजमेंट कोट्यातील विद्यार्थ्यांनाच जादा फी भरावी लागे. त्यामुळे हुशार पण गरीब विद्यार्थ्यांनाही हे शिक्षण मिळणे शक्य असे. पण मॅनेजमेंट कोट्यातून कमी गुण मिळालेल्या विद्यार्थ्यांना केवळ त्यांच्याकडे पैसा असल्याने अॅडमिशन मिळू लागल्याने आणि पैसा नसलेले गुणवान विद्याथीर् बाजूला पडू लागल्याने ती पद्धत बंद करण्यात आली. आताच्या पद्धतीमध्ये मात्र सीईटीच्या माध्यमातून प्रवेश मिळालेल्या सर्व विद्यार्थ्यांना सारखीच फी भरावी लागणार असल्याने इंजिनीअरिंग, मेडिकल आणि डेंटल अभ्यासक्रमाला यंदा प्रवेश घेऊ इच्छिणाऱ्या एक लाखाहून अधिक विद्यार्थ्यांच्या आणि पालकांच्यासमोर मोठेच संकट उभे राहिले आहे. या फीवाढीला कोर्टात दाद मागायची तरी कुठे? कारण कोर्टाच्या सूचनेनुसार आणि सरकारनेच नेमलेल्या समितीने हा 'न्याय' दिला आहे!

 
</text>
</doc>
