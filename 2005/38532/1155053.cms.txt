<doc>
<docno>1155053.cms.txt</docno>
<text>
 
अर्थव्यवहार
शेतीचे उत्पन आणि आयकर
[ Wednesday, June 29, 2005  02:42:50 am]


भारतीय संविधानुसार शेतीच्या उत्पनावर आयकर आकारणे ही बाब राज्य सरकारच्या अखत्यारीतील आहे. त्यामुळे जर केंद सरकारला शेतीच्या उत्पनावर आयकर लावायचा असेल, तर भारतीय संविधानामध्ये बदल करावा लागेल व अशा बदलाला राज्य सरकारांची मंजुरी घ्यावी लागेल. तसेच अशा आयकरापासून मिळालेल्या उत्पन्नाचा केंद सरकार व राज्य सरकार यांच्यातील वाटपाचा निकष ठरवावा लागेल.

आता आपण शेतीच्या उत्पन्नामुळे आयकर आकारणी कशी होते, ते पाहू.

1) जर करदात्याचे उत्पन्न हे फक्त शेतीपासून असेल, तर त्याचे सर्व शेतीचे उत्पन्न करमाफीस पात्र ठरते.

2) जर करदात्याचे बिगरशेतीचे उत्पन्न हे करपात्र मर्यादेपेक्षा कमी असेल, तरीदेखील करदात्याला एकूण उत्पन्नावर म्हणजे शेतीचे उत्पन्न व बिगरशेतीचे उत्पन्न यावर आयकर लागणार नाही.

3) जर करदात्याचे बिगरशेतीचे उत्पन्न हे करपात्र मर्यादेपेक्षा जास्त असेल व शेतीचे उत्पन्न जर पाच हजार रुपयांपेक्षा कमी असेल, तरीदेखील शेतीच्या उत्पन्नावर आयकर लागणार नाही.

4) जर करदात्याचे बिगरशेतीचे उत्पन्न हे करपात्र मर्यादेपेक्षा जास्त असेल व शेतीचे उत्पन्न जर 5000 रुपयांपेक्षा जास्त असेल, तर खालीलप्रमाणे आयकर आकारला जातो.

अॅसेसमेंट वर्ष आहे : 2005-2006

बिगरशेतीचे करपात्र उत्पन्न रु. 1,40,000

अधिक शेतीचे उत्पन्न रु. 30,000

एकूण उत्पन्न : रु. 1,70,000

एकूण उत्पन्नावर आयकर :

रु. 50,000 ते रु. 60,000 : 10त्न = रु. 1,000

रु. 60,000 ते रु. 1,50,000 : 20त्न = रु. 18,000

उरलेल्या उत्पन्नावर रु. 20,000 : 30त्न = रु. 6,000

एकूण आयकर : रु. 25,000

वजा शेतीच्या उत्पन्नावरील आयकर :

म्हणजे रु. 50,000 मर्यादा + रु. 30,000 = रु. 80,000

आयकर वरीलप्रमाणे रु. 5,000

देय आयकर : शैक्षणिक कराच्या अगोदर रु. 20,000

हेच जर करदात्याचे उत्पन्न फक्त बिगरशेतीचे रु. 1,40,000 असते, तर त्यावर आयकर रुपये 17,000 लागले असता म्हणजे शेतीच्या उत्पन्नामुळे बिगरशेतीच्या उत्पन्नावरील आयकर हा रु. 3,000 ने वाढला.

शेतीचे उत्पन्न म्हणजे काय?

आयकर कायद्याच्या कलम 2 (1 ए) नुसार शेतीच्या उत्पन्नामध्ये खालील उत्पन्नाचा अंतर्भाव होतो :

1) जर भारतात असलेली शेतीच्या वापरातली जमीन भाड्याने दिली, तर त्या बदल्यात मिळालेले भाडे अथवा महसूल किंवा

2) जर शेतजमिनीच्या मालकाने स्वत: शेती केली, तर त्या जमिनीपासून मिळालेले उत्पन्न अथवा शेतीच्या उत्पादनाची विक्री करून मिळालेले उत्पन्न किंवा

3) शेतीच्या उत्पादनाकरिता वापरलेल्या जमिनीपासून अथवा शेतामधील घर किंवा इमारतीपासून मिळालेले उत्पन्न. जर खालील बाबींची पूर्तता होत असेल तर

अ) जर सदर जमिनीचा शेतसारा अथवा तत्सम कर भरला असेल व ती जमीन महापालिकेच्या हद्दीत नसेल अथवा महापालिकेच्या सीमेच्या आठ किमी.च्या आतमध्ये स्थित नसेल आणि

ब) सदर जमीन अथवा इमारत शेतजमिनीलगत असेल व सदर इमारतीचा वापर राहते घर अथवा कोठार म्हणून होत असेल.

असेसमेंट वर्ष : 2001-2002 पासून एक कलम 2 (1 ए) चा आयकर कायद्यामध्ये समावेश केला आहे. त्यानुसार जर शेतजमिनीचा अथवा इमारतीचा वापर शेती करण्याकरिता होत नसेल, तर त्यापासून मिळालेले उत्पन्न करपात्र ठरेल.

( पूर्वार्ध)

दीपक टिकेकर

( लेखक मुंबईतील प्रोफेशनल चार्टर्ड अकाउंटंट आहेत)

 
</text>
</doc>
