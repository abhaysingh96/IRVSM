<doc>
<docno>1155985.cms.txt</docno>
<text>
 
लेख
मोबाइलधारकांना संरक्षण!
[ Wednesday, June 29, 2005  11:27:38 pm]


भारतीय दूरसंचार नियामक प्राधिकरणाने मोबाइलधारकांच्या हक्क अबाधित राहावे, यासाठी काही मार्गदर्शक नियम बनविले आहेत. त्याचा फायदा पोस्टपेड ग्राहकांना मिळणार आहे. यापुढे कोणत्याही मोबाइल फोन ऑपरेटरला आपल्या 'पोस्टपेड' ग्राहकाची सेवा कोणतीही पूर्वसूचना न देता खंडीत करता येणार नाही. पैसे भरण्यासाठी ठराविक मुदत देऊन, बिलाबाबत ग्राहकांना पूर्वसूचना देण्याचे बंधन आता मोबाईल ऑपरेटरवर टाकण्यात आले आहे.

पोस्टपेड मोबाईलधारकांना त्यांच्या वापराच्या गरजेनुसार दरमहा ठराविक रकमेइतकी मोबा-इल सेवा पुरविली जाते. त्यात मोबाइल सेवेच्या बिलाची रक्कम अदा करण्याच्या पद्धतीचा उल्लेख असतो. काही कंपन्या केडीट मर्यादाही ग्राहका-कडून निश्चित करून घेत असतात. सर्वच मोबाइल ऑपरेटर ही प्रथा पाळत नाहीत. काही ग्राहकांकडून मोबाइलचा वापर अपेक्षेपेक्षा अधिक झाल्यास व दरमहा बिलाच्या रकमेची मर्यादा ओलांडली गेल्यास काही मोबाइल ऑपरेटर अशा ग्राहकाची आऊटगोईर्ंग कॉलची सुविधा ताबडतोब बंद करून टाकतात.

परंतु एखाद्या ग्राहकाची केडीट लिमिट व त्या तुलनेत मोबाइल सेवेच्या वापरापोटीची रक्कम दरमहा बिलाच्या 80 टक्के झाल्यास त्या ऑपरेटरने अशा ग्राहकास पूर्वसूचना द्यायलाच हवी. सिक्युरिटी डिपॉझिटच्या तुलनेत बिलाची देय रक्कम कमी असल्यास ऑपरेटरला त्या ग्राहकाची सेवा बंद करता येणार नाही, असे निदेर्श आहेत. ग्राहकास बिल भरण्यास पुरेशी मुदत दिलीच पाहिजे, अशी अटही लागू करण्यात आली आहे.

' सर्व पोस्ट पेड मोबाइलधारकांना त्याची क्रेडीट लिमिटची माहिती संबंधित कंपन्यांनी दिलीच पाहिजे. यासंदर्भात अहवाल 15 दिवसांच्या आत सर्व मोबाइल ऑपरेटर कंपन्यांनी प्राधिकरणाकडे सादर करावा, असे निदेर्शही गेल्या सोमवारी देण्यात आले आहेत. एखादी मोबाइल कंपनी प्राधिकरणाच्या नियमांचे पालन करीत नसेल, तर अशा कंपनीच्या विरोधात संबंधित ग्राहक कंझ्युमर कोर्टात जाऊ शकतो. त्याशिवाय ग्राहक संघटनांच्या माध्यमातून हे प्रकरण दूरसंचार प्राधिकरणाकडेही दाद मागण्यासाठी आणले जाऊ शकते.

अनेक मोबाइल ऑपरेटर ग्राहकांचे मोबाइल क्रमांक परस्पर काही वित्तीय व पर्यटन कंपन्यांना पुरवितात. नंतर या वित्तीय कंपन्या ठराविक ग्राहकांना एसएमएस पाठवून तुमची ठराविक पॅकेजसाठी निवड झाल्याचे कळवितात. यात प्रसिद्ध पर्यटनस्थळांची फुकट सहल घडविण्याची ऑफर असते. त्यास अनेक ग्राहक बळी पडतात. त्यानंतर संबंधित वित्तीय कंपनी व ट्रॅव्हल एजंट त्या ग्राहकाची संपूर्ण वैयक्तिक माहिती घेतो. त्यानंतर पुन्हा मोबाइलद्वारे ग्राहकाशी संपर्क साधून आपण कंपनीच्या कार्यालयात सपत्नीक आल्यास आपणास अमुक एक शो दाखविण्यात येईल. त्यानंतर आपणास गिफ्ट व्हाऊचर देण्यात येईल, असे सांगितले जाते.

मुळात कोणत्याही मोबाइलधारकाची वैयक्तिक माहिती परस्पर अन्य कंपन्यांना देण्याची कृती अक्षम्य आहे. 'तुम्ही भाग्यवान आहात. अमुक एका प्राईझसाठी तुमची निवड झाली. अधिक माहितीसाठी या क्रमांकावर संपर्क करा'. असा मोबाइलवर एसएमएस संदेश आल्यास आपण फसविले जाण्याची दाट शक्यता आहे, असे ग्राहकांनी समजायला हरकत नाही.

समीर मणियार

 
</text>
</doc>
