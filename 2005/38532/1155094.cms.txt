<doc>
<docno>1155094.cms.txt</docno>
<text>
 
महामुंबई
पेट्रोलदरवाढीविरोधात डाव्यांची निदर्शने
[ Wednesday, June 29, 2005  03:16:40 am]


मुंबई (म. टा. प्रतिनिधी) : मनमोहन सिंग सरकारकी तानाशाही नही चलेगी, पेट्रोल, डिझेल दरवृद्धी वापस लो... अशा घोषणा देत भर पावसात मार्क्सवादी कम्युुनिस्ट पक्ष व त्यांच्या मित्र पक्षांच्या कार्यर्कत्यांनी मंगळवारी सायंकाळी चर्चगेट रेल्वेस्टेशनाबाहेर जोरदार निदर्शने केली.

माकपचे सचिव महेंदसिंह, भारतीय कम्युनिस्ट पक्षाचे सचिव प्रकाश रेड्डी आदींनी केंद सरकारच्या मनमानी कारभारावर टीका करून सामान्य जनतेनेही या लढ्याला पाठिंबा द्यावा, असे आवाहन केले. वयोवृद्ध नेत्या अहिल्याताई रांगणेकरसुद्धा घोषणा देण्यात सहभागी झाल्या होत्या.

पावसाने अचानक सुरुवात केल्याने अनेकांना छत्र्यांचा आधार घ्यावा लागला. तब्बल दोन ते सव्वा दोन तास ही निदर्शने सुरु होती. बुधवारपासून अंधेरी, भांडुप, मालाड, गोरेगाव, चेंबूर, कांदिवली, लोअर परळ आदी रेल्वेस्टेशने, नागपाडा जंक्शन, परळ नाका आदी ठिकाणीही अशीच निदर्शने करण्यात येणार आहेत.

पेट्रोल व डिझेलच्या दरात केंदाने जी वाढ केली आहे त्यामुळे जीवनावश्यक वस्तूंच्या किमती वाढतील आणि देशातील बाजारपेठेला त्याचा जबर फटका बसून बेरोजगारीत भर पडेल व सामान्य जनतेच्या समस्या अधिकच वाढतील, असे नमूद करून या नेत्यांनी दरवाढ रद्द करण्याची मागणी यावेळी केली. माजी केंदीय पेट्रोलियम मंत्री राम नाईक यांच्यावरही यावेळी टीका करण्यात येऊन अगोदरच्या भाजपप्रणीत केंद सरकारनेसुद्धा पेट्रोलियम किंमती वाढण्याला हातभारच लावला, असा आरोप केला.

दरवाढ टाळण्यासाठी माकप आणि डाव्या पक्षांनी सादर केलेल्या पर्यायी योजनेबद्दल केंद सरकार उत्सुक नसून देशातील व परदेशातील श्रीमंताच्या हितासाठी मनमोहन सिंग यांचे सरकार डाव्यांच्या उपाययोजना अमलात आणत नसल्याचे प्रतिपादन यावेळी करण्यात आले.

आंतरराष्ट्रीय बाजारपेठेत पेट्रोलियमच्या दरात वाढ झाल्यानंतर त्याचवेळी देशातही पेट्रोलियम तेलाच्या किंमती वाढविण्याचे सूत्र चुकीचे असून किमती स्थिर ठेवण्यासाठी किंमत स्थिरीकरण निधी उभारण्यात यावा, अशी सूचना डाव्याकडून केंद सरकारला करण्यात आली आहे. केंदाला उपकरातून वर्षाला जो 5400 कोटी रुपये महसूल मिळतो त्याचा किमती स्थिर ठेवण्याच्या निधीसाठी वापर करण्यात यावा, असा मुद्दा डाव्या पक्षांनी सूचवला असताना केंद सरकार त्याची दखलच घेत नसल्याचे त्यांचे म्हणणे आहे.

माकपचे डॉ. अशोक ढवळे, के. एल. बजाज, सईद अहमद, अशोक बॅनजीर्, हेमकांत सामंत, भाकपचे सुकुमार दामले, शेकापचे प्रा. एस. व्ही. जाधव आदींनी निदर्शनांत भाग घेतला.

 
</text>
</doc>
