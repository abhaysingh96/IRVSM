<doc>
<docno>1155082.cms.txt</docno>
<text>
 
महाराष्ट्र
 सोनिया सांगतील ती जबाबदारी स्वीकारेन
[ Wednesday, June 29, 2005  03:05:07 am]


शिर्डी (म. टा. वृत्तसेवा) : काँग्रेस अध्यक्षा सोनिया गांधी या आपल्या नेत्या असून महाराष्ट्राचे मुख्यमंत्रीपद आणि आंध्रप्रदेशचे राज्यपालपद आपण त्यांच्याच निर्णयानुसार स्वीकारले, असे म्हणत माजी मुख्यमंत्री सुशीलकुमार शिंदे यांनी यापुढेही गांधी यांच्याच आदेशानुसार जबाबदारी स्वीकारण्याची तयारी दाखविली आहे.

' यापुढेही त्यांनी कोणती वेगळी जबाबदारी दिली तर तीही मी स्वीकारीन कारण मी हायकमांडचा निर्णय मानणारा आहे', हे त्यांचे उद्गार असून केंदीय मंत्रीमंडळ व काँग्रेसच्या पक्षसंघटनेतील फेरबदलाच्या पार्श्वभूमीवर ते सूचक मानले जात आहेत.

शिंदे येथे शुक्रवारी साईदर्शनाकरिता सपत्निक आले होते.आंध्रप्रदेशातील भाविकांसाठी हैदराबाद येथील एका ट्रस्टच्या वतीने बांधण्यात येणाऱ्या धर्मशाळेचे भूमीपूजन त्यांच्या हस्ते करण्यात आले. त्यानंतर त्यांनी पत्रकारांशी संवाद साधला.

यावेळी त्यांनी आंध्रप्रदेशाचे तोंड भरून कौतुक केले. आपण आता आंध्रप्रदेशचे झालो असून शिडीर्वासियांनी 'अतिथी देवो भव' या महाराष्ट्राच्या परंपरेला जागून आंध्रच्या भाविकांचे स्वागत करावे, असेही ते म्हणाले.

केंदीय मंत्रिमंडळ व काँग्रेस पक्षसंघटनेत लवकरच फेरबदल करण्यासाठी पंतप्रधान डॉ. मनमोहन सिंग यांनी सोनिया गांधी यांच्याबरोबर आतापर्यंत तीन वेळा चर्चा झाली आहे. पंतप्रधानांनी अमेठी भेटीतही या बदलाची इच्छा व्यक्त केल्याने त्याविषयी राज्यपाल सुशीलकुमार शिंदे यांचे उद्गार सूचक मानले जातात.

काही राज्यपालांना मंत्रिमंडळात तसेच पक्षसंघटनेत स्थान देऊन काही नेत्यांना नवे राज्यपाल म्हणून नेमणूक करावयाची अशा फेरबदलाची चर्चा काँग्रेस वर्तुळात आहे. सुनील दत्त यांच्या निधनामुळे महाराष्ट्रातून विशेषत: मुंबईतून एकाची वणीर् केंदीय मंत्रीमंडळात लागणार आहे.

खासदार गुरुदास कामत यांनी गुरूवारी रात्रीच 10 वाजता शिडीर्त येऊन साईबाबांचे दर्शन घेतले होते. त्यामुळे काँग्रेसचे नेते साईबाबांना साकडे घालण्यासाठी येथे येत आहेत, अशी चर्चा आता होऊ लागली आहे.

 
</text>
</doc>
