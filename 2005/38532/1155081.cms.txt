<doc>
<docno>1155081.cms.txt</docno>
<text>
 
महाराष्ट्र
कराडमध्ये वर्चस्व राष्ट्रवादीकडे
[ Wednesday, June 29, 2005  03:04:44 am]


कराड (म. टा. वृत्तसेवा) : ग्रामपंचायत निवडणुकांत पहिल्या टप्प्यात कराडमधील 464 ग्रामपंचायतींची मतमोजणी करण्यात आली. त्यावेळी येथे राष्ट्रवादीचेच वर्चस्व असल्याचे दिसून आले.

अनेक ठिकाणी निवडणुका बिनविरोध झाल्याने तेथे राष्ट्रवादीनेच आपला दावा सांगितला. पण वाई, माण, खटाव व पाटणमध्ये अनेक ठिकाणी त्याला सत्ता गमवावी लागली. या सर्व तालुक्यांत सेना-भाजपने सत्तांतर घडविण्यात येश मिळविले. जिल्ह्यात मात्र राष्ट्रवादीपाठोपाठ काँग्रेसने जागा पटकावल्या आहेत.

कराड दक्षिण मतदारसंघात आमदार विलासराव पाटील उंडाळकर गटाने वर्चस्व कायम ठेवले. येथील बदलत्या राजकीय समीकरणात कृष्णा कारखान्याचे माजी अध्यक्ष मदनराव मोहिते, जयंतराव भोसले, व जिल्हा पक्षाचे शेती सभापती भीमरावदादा पाटील गटानेही आपला प्रभाव दाखवला.

तालुक्यात मोठ्या मानल्या जाणाऱ्या मलकापूर येथे काँग्रेसच्या मनोहर शिंदे गटाने वर्चस्व राखले.

काले ग्रामपंचायतीची निवडणूक एकतफीर् होऊन जिल्हा परिषदेचे शेती सभापती भीमरावदादा पाटील यांच्या पॅनेलचे सर्व उमेदवार विजयी झाले. पाटण तालुक्यात विधानसभेतील विजयानंतर शिवसेनेला बळ आले.

12 ग्रामपंचायती जादा घेऊन सेनेने येथे राष्ट्रवादीला धक्का दिला. जावली तालुक्यात महत्त्वपूर्ण असलेली कुडाळची ग्रामपंचायत प्रतापगड कारखान्याचे अध्यक्ष राजेंद शिंदे यांच्या गटाकडे कायम राहिली.

 
</text>
</doc>
