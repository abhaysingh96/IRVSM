<doc>
<docno>1155928.cms.txt</docno>
<text>
 
प्रगती फास्ट
कौशल्यातून मिळेल यश
[ Wednesday, June 29, 2005  10:58:12 pm]


दहावीत कमी टक्के मिळाले की निराश होणं साहजिक आहे. पण याचा अर्थ इथे तुमच्या करिअरचा शेवट होत नाही. तुम्हाला काही वेगळ्या पर्यायांचा विचार करावा लागेल. इण्टरेस्ट आणि अॅप्टिट्यूड यांचा समन्वय साधणाऱ्या दोन ते तीन वर्षांच्या डिप्लोमाची योग्य निवड करूनही करिअर करता येतं.

दहावीचा निकाल आणि मग अॅडमिशनची जीवघेणी धडपड हे काही आता नवीन नाही. अगदी एक-दोन मार्कांसाठी जिवाचं रान करावं लागतं. त्यांनी ते करावं, अशी आईवडिलांचीही अपेक्षा असते. त्यानंतरही 'अॅडमिशन क्लोज' हे शब्द ऐकावे लागले, तर निराशा आणि मनस्ताप होणार, हे ठरलेलं असतं.

हा मनस्ताप टाळता येऊ शकतो. कारण मुळात प्रत्येक विद्यार्थ्याची मार्क मिळवण्याची क्षमता ठरलेली असते. शिवाय मार्क मिळवणं हे बुद्धिमत्ता, मेहनत, अभ्यासातलं सातत्य आणि इतर अनेक गोष्टींवर अवलंबून असतं. काही अपवाद वगळता विद्यार्थ्यांना नेहमीप्रमाणेच मार्क्स मिळतात. मार्क्स मिळाले नाहीत म्हणून पुढे काहीच करता येणार नाही, हे मानणं चुकीचं आहे. प्रवेशासाठी थोडी अडचण येऊ शकते. त्यासाठी कमी टक्के मिळणाऱ्या मुलांनी /पालकांनी जास्तीत जास्त माहिती मिळवून करिअर करण्यावर भर दिला पाहिजे.

कधीकधी टक्के चांगले असूनही मनाजोगतं करिअर निवडता येत नाही. आथिर्क परिस्थिती हे त्यामागचं प्रमुख कारण आहे. ही परिस्थिती लक्षात घेऊन करिअरची निवड करावी लागते. तुमच्या निवडीवर मर्यादा घालणाऱ्या या परिस्थितीवर काळजीपूर्वक मात केली पाहिजे. कमी कालावधीचे डिप्लोमा किंवा कोर्स हा एक पर्याय आहे. यातून आथिर्क स्वावलंबन मिळवणं शक्य होतं. खालील विषयात विद्यार्थ्यांना डिप्लोमा करता येईल.

इण्टिरिअर डेकोरेशन

डेस डिझायनिंग

पॅटर्न मेकिंग

फॅ शन डिझायनिंग

गारमेण्ट

अकाउण्टिंग

ऑप्थॅल्मॉलॉजी

ब्युटी

हेल्थ

या विषयात दहावीनंतरच डिप्लोमा केला, तर जॉब किंवा स्वतंत्र उद्योग सुरू करता येऊ शकतो. बिझनेस म्हणजे मोठं ऑफिस, अद्ययावत सोयी, मनुष्यबळ असं अवास्तव चित्र रंगवू नका. सुरुवात छोटीशी करावी लागेल. अर्थातच त्यातून मिळणारं यश तुमच्या बिझनेसचा विस्तार टप्प्याटप्प्याने वाढवेल.

इंजिनीअरिंग आणि मेडिकलची आवड असणाऱ्यांना टेक्निकल इन्स्टिट्यूटमध्ये खालील पर्याय उपलब्ध आहेत.

डिजिटल इलेक्ट्रॉनिक

रेडिओ

टेलिव्हिजन

एक्स-रे टेक्निशिअन

कम्प्युटर अकाउण्टिंग

डिप्लोमा इन नसिर्ंग

हॉस्पिटल अॅडमिनिस्ट्रेशन

डेण्टल मेकॅनिक

डाएटिशिअन (आहारशास्त्र)

लॅब टेक्नॉलॉजी (डीएमएलटी)

वेब डिझायनिंग

कमी टक्के मिळालेले विद्याथीर् होम सायन्सला प्रवेश घेतात, असाही एक गैरसमज आहे. पण सायन्स, कॉमर्स आणि आर्ट्स या तिन्ही शाखेतील महत्त्वाचे विषय तुम्हाला होमसायन्समध्ये अभ्यासाला असतात. होमसायन्स बीएस्सी किंवा होमसायन्स आर्ट्स करता येईल. होमसायन्समध्ये फूड सायन्स अॅण्ड न्युट्रिशिअन, ह्यूमन डेव्हलपमेण्ट, फॅमिली रिसोर्स मॅनेजमेण्ट, अकाऊण्ट, फाऊण्डेशन ऑफ आर्ट्स अॅण्ड डिझाइन, इण्ट्रोडक्शन टू टेक्स्टाइल अॅण्ड क्लोदिंग आदी विषय आहेत. शिवाय नर्सरी ट्रेनिंग, अलीर् चाइल्डहूड ट्रेनिंग कोर्स करता येतो.

रिझल्ट मनासारखा लागला नाही म्हणून निराश होऊ नका. पालकांनी या वेळेत विद्यार्थ्यांना प्रोत्साहन द्यायला हवं. खूप शिकल्यानंतरही नोकऱ्या मिळत नाहीत, असा संकुचित दृष्टिकोन यामागे नाही. त्याउलट प्रत्येक कामासाठी ठराविक प्रकारच्या कौशल्याची आवश्यकता असते. तुम्हाला ते क्षेत्र निश्चित करायचं असतं. उदा. जेमोलॉजी, डायमण्ड कटिंग, पॉलिशिंगला तुम्ही बीए आहात की बीकॉम हे महत्त्वाचं नाही. इथे तुम्हाला ते कौशल्य अवगत असावं लागतं. त्यासाठी डिप्लोमा कोर्स करणं, अपरिहार्य आहे.

डिप्लोमामध्ये अशा प्रॅक्टिकल ट्रेनिंगवर प्रचंड भर दिला जातो. हल्ली सेल्फ एम्प्लॉयमेण्ट, बिझनेसच्या दृष्टिकोनातून काही इन्स्टिट्यूटमध्ये माकेर्टिंग, मॅनेजमेण्ट स्किल्स शिकवली जातात. त्याचा उपयोग बिझनेसच्या विस्तारासाठी होतो. तुम्हाला त्या क्षेत्रात अनुभव मिळाला की त्यानंतर काही अॅडव्हान्स्ड कोर्सही करता येतात. त्यामुळे अमुक टक्के मिळाले नाहीत म्हणून निराश न होता योग्य पर्यायाचा शोध घ्या.

वृषाली आठले

 
</text>
</doc>
