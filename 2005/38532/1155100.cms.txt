<doc>
<docno>1155100.cms.txt</docno>
<text>
 
महामुंबई
सिंधुदुर्गात 'शक्तिप्रदर्शन' कशासाठी?
[ Wednesday, June 29, 2005  03:20:14 am]


मुंबई (म. टा. प्रतिनिधी) : विरोधी पक्षनेते नारायण राणे सिंधुदुर्गाच्या चार दिवसांच्या दौऱ्यासाठी नेहमीप्रमाणेच गोव्यातील दाभोळी विमानतळावर उतरले असता मंगळवारी त्यांच्या समर्थकांनी एकदम अडीचशे-तीनशे गाड्यांचा ताफा घेऊन त्यांच्या स्वागताचा जंगी बार उडवून दिल्याने जोरदार उलटसुलट चर्चा चालू झाली आहे.

राणे हे मुख्यमंत्री झाल्यानंतर जेव्हा प्रथम सिंधुदुर्गाच्या दौऱ्यावर गेले होते, तेव्हा त्यांचे असे स्वागत झाले होते. तेव्हा ते तसे स्वाभाविकही होते. पण, आता तसे काही कारण नसताना या 'शक्तिप्रदर्शना'चे कारण काय होते, याबद्दल चविर्तचर्वण सुरू आहे. राणे यांचे शिवसेनेच्या श्ाेष्ठींबरोबर शीतयुद्ध चालू असताना हे घडले आहे, हेही विशेष. सिंधुदुर्ग जिल्ह्यातील शिवसेनेचे सर्व पदाधिकारी, जिल्हा परिषद आणि पंचायत समित्यांचे पदाधिकारी तसेच लहानमोठे कार्यकतेर् भगवे झेंडे घेऊन मोठ्या संख्येने विमानतळावर उपस्थित होते. दोनअडीचशे गाड्यांच्या ताफ्यासह राणे सायंकाळी सिंधुदुर्गात गेले, तेव्हाही ठिकाठिकाणी त्यांचे जंगी स्वागत करण्यात आले.

सावंतवाडीत खुद्द राणे यांना वार्ताहरांनी, राजीनामा दिलात काय, असे विचारले असता, तसे काही नाही, इतकेच उत्तर देऊन ते गाडीत बसून निघून गेल्याचे कळते. बुधवारी कणकवलीत गेल्यावर ते वार्ताहरांशी बोलणार आहेत. आता त्या वार्ताहर बैठकीकडे राजकीय निरीक्षकांचे लक्ष लागले आहे.

 
</text>
</doc>
