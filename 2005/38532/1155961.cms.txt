<doc>
<docno>1155961.cms.txt</docno>
<text>
 
विज्ञान-तंत्रज्ञान
'शनी'चा चंदही डागाळलेलाच!
[ Wednesday, June 29, 2005  11:13:53 pm]


न्यूयॉर्क (वृत्तसंस्था) : शनीचा सर्वात मोठा चंद 'टायटन'वरील संशोधकांसाठी गूढ ठरलेला काळा पट्टा हा प्रत्यक्षात एखादा तलाव असावा, असा शास्त्रज्ञांचा होरा आहे.

युरोप-अमेरिकेच्या संयुक्त मोहिमेतील कॅसिनी या यानाने टायटनचे ताजे चित्र टिपले असून त्यात हा काळा पट्टा अधिकच प्रकर्षाने दिसत आहे. टायटनवर मिथेन वायूचे भरपूर साठे असल्याचा संशोधकांचा अंदाज असून, हा काळा पट्टा म्हणजे या मिथेन वायूचाच एखादा तलाव असावा, अशीही शक्यता शास्त्रज्ञ व्यक्त करत आहेत.

मात्र, याबाबत शास्त्रज्ञ अद्याप काही छातीठोकपणे सांगण्याच्या मनस्थितीत नाहीत. टायटनच्या आतापर्यंतच्या संशोधनातील हीच सगळ्यात वैशिष्ट्यपूर्ण बाब आहे, असे कॅसिनीच्या इमेजिंग पथकाचे सदस्य डॉ. एलिझाबेथ टर्टल यांनी अॅरिझोना विद्यापीठात सांगितले. या काळ्या डागाच्या ज्या कडा आहेत, त्या बऱ्याचशा पृथ्वीवरील तलावाच्या किनाऱ्यासारख्याच आहेत, असे त्या म्हणाल्या.

टायटनच्या दक्षिण ध्रुवाकडील सर्वाधिक ढगाळ प्रदेशात हा काळा डाग आढळून आला आहे. मिथेनचा पाऊस पडण्याची सर्वाधिक शक्यता असलेला प्रदेश म्हणून हा भाग ओळखला जातो.

दुसरी शक्यता म्हणून, हा काळा डाग म्हणजे एकेकाळचा तलाव होता, पण सध्या तो कोरडा पडला आहे, असाही सिद्धांत मांडला जात आहे.

 
</text>
</doc>
