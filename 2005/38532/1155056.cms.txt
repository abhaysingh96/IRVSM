<doc>
<docno>1155056.cms.txt</docno>
<text>
 
अर्थव्यवहार
'ई-गव्हर्नन्स'मध्ये महाराष्ट्र आघाडीवर
[ Wednesday, June 29, 2005  02:44:48 am]


म. टा. विशेष प्रतिनिधी (नवी दिल्ली) : 'ई-गव्हर्नन्स'मध्ये देशात महाराष्ट्र आघाडीवर असून, महसुली उत्पन्नात वाढ, प्रशासनातील पारदर्शकता, राज्यातील रहिवाशांना दजेर्दार सेवा तत्परतेने देण्याच्या उद्देशाने महाराष्ट्राने 'ई-गव्हर्नन्स' संकल्पनेची विशेष गांंभीर्याने अमलबजावणी सुरू केली आहे, असे प्रतिपादन उपमुख्यमंत्री आर.आर.पाटील यांनी मंगळवारी केले. ते विज्ञान भवनात झालेल्या 9व्या आंतरराज्य परिषदेत बोलत होते.

' ई-गव्हर्नन्स' अंतर्गत राज्यातल्या मोठ्या शहरांमध्ये 'ई-सेतु' केंदे सुरू करण्याचा राज्याचा प्रस्ताव असून, त्याव्दारे जनतेला रेल्वे व बससेवेचे आरक्षण, दूरध्वनी, वीज आणि महापालिकेच्या विविध देयकांचा भरणा करण्याची सोय, जन्म-मृत्यूच्या नोंदीची प्रमाणपत्रे, इत्यादी गोेष्टी तात्काळ व सुलभतेने प्राप्त होऊ शकतील.

सरकारने 25 जिल्ह्यातील 273 तालुक्यात नागरिक सुविधा केंदे स्थापन केली असून, जनतेला नेहमी लागणारी 73 प्रकारचे प्रमाणपत्रे येथून देण्यात येतात. 'ई-गव्हर्नन्स' धोरण राबवण्यासाठी राज्य सरकारला राष्ट्रीय पुरस्कार प्राप्त झाल्याचा उल्लेखही पाटील यांनी केला.

मंत्रालयातील आपत्ती निवारणाचे केंद अद्ययावत करण्याबरोबरच सरकारने विभागीय मुख्यालये व जिल्ह्याच्या ठिकाणी नियंत्रण कक्षांची स्थापना केली आहे. 'व्हीसॅट'व्दारे ही केंदे परस्परांना जोडलेली असून, राज्यातील सात महानगरांतही आपत्ती निवारणासाठी कृती केंदे स्थापन करण्याचा सरकारचा प्रस्ताव असल्याचे, पाटील यांनी सांगितले.

1993 च्या भूकंपानंतर लातूर व उस्मानाबाद जिल्ह्यात जागतिक बँकेच्या सहाय्याने पुनर्वसनाची मोहीम राबवण्यात आली. 1999 साली ओरिसाला बसलेल्या चक्रीवादळाच्या तडाख्यात आणि 2001च्या गुजरातमधील कच्छ भागात बसलेल्या भूकंपाच्या तीव्र धक्क्याच्यावेळी महाराष्ट्राने दोन्ही राज्यांना केवळ सढळ हाताने मदतच केली नाही, तर पुनर्वसनाचीही जबाबदारी घेतली.

आपत्ती व्यवस्थापनात महाराष्ट्राने प्राप्त केलेल्या कौशल्याची चुणूक गेल्यावषीर् त्सुनामीनंतरही दिसून आली. महाराष्ट्राने तात्काळ मोठ्या प्रमाणावर मदतकार्यासाठी लागणारे मनुष्यबळ आणि साधनसामुग्री उपलब्ध करून दिल्याचे, पाटील यांनी सांगितले.

 
</text>
</doc>
