<doc>
<docno>1155019.cms.txt</docno>
<text>
 
क्रीडा
शारापोवा, डॅव्हनपोर्ट, उपांत्य फेरीत
[ Wednesday, June 29, 2005  02:18:11 am]


विम्बल्डन (वृत्तसंस्था) : गतवेळच्या विजेत्या दुसऱ्या सीडेड मारिया शारापोवाने रशियाच्याच नादिया पेत्रोवाचा 7-6(8-6), 6-3 असा पराभव करून विम्बल्डन टेनिस स्पधेर्च्या उपांत्य फेरीत प्रवेश केला. फ्रान्सच्या अॅमेली मॉरेस्मोने रशियाच्या मिस्कीनाचा 6-3, 6-4 असा सहज पराभव करून उपांत्य फेरी गाठली. अव्वल सीडेड अमेरिकेच्या लिंडसी डॅव्हनपोर्टने रशियाच्या पाचव्या सीडेड स्वेतलाना कुत्झनेसोवाचा 7-6 (7-1), 6-3 असा पराभव केला तर माजी विजेत्या व्हीनस विल्यम्सने फ्रान्सच्या मेरी पिअर्सचा 6-0, 7-6 (12-10) असा पराभव करुन उपांत्य फेरीत धडक मारली.

शारापोवाला छान सूर गवसलाय, तिने चार फेऱ्यांमध्ये आतापर्यंत केवळ 17 गेम गमावले आहेत. रशियाच्याच आठव्या सीडेड पेट्रोवाने शारापोवाला पहिल्या सेटमध्ये चांगली झुंज देत टायब्रेकरमध्ये नेला पण शारापोवाने टायब्रेकरमध्ये 8-6 अशी जिंकली. दुसरा सेट तिने 6-3 असा खिशात घालत बाजी मारली. ग्रासकोर्टवरील तिचा हा सलग 22 वा विजय.

सेंटर कोर्टवरील लढतीत तिसऱ्या सीडेड मॉरेस्मोने नवव्या सीडेड रशियाच्या मिस्कीनाचा पराभव केला. पाच फेऱ्यांमध्ये तिने एकही सेट गमावलेला नाही. उपांत्यपूर्व फेरीत तिने नेटजवळून छान खेळ करत गुण वसूल केले.

भारताच्या लिअँडर पेसने झिमोनजिकच्या साथीने खेळताना बेक आणि लेवन्सेकी या जोडीचा 7-5, 6-3, 6-4 असा पराभव करून आगेकूच कायम राखली.

 
</text>
</doc>
