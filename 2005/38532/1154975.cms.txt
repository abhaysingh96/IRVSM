<doc>
<docno>1154975.cms.txt</docno>
<text>
 
प्रगती फास्ट
नेटवर्किंगमध्ये 50 टक्क्यांनी जॉब्सची वाढ
[ Wednesday, June 29, 2005  01:30:38 am]


बीपीओ, आयटी बँका, मीडिया...इण्डस्ट्री कोणतीही असो प्रत्येक ठिकाणी कामाच्या वेगाला प्रचंड महत्त्व दिलं जातं. काम एका ठराविक वेळेत पूर्ण करण्याची गरज ओळखून इथे टेक्नॉलॉजीचा वापर केला जातो. यात कम्प्युटर ही अपरिहार्य गोष्ट आहे. त्यामुळेच सॉफ्टवेअरबरोबर हार्डवेअर आणि नेटवकिर्ंग इंजिनीअर्सना प्रचंड मागणी निर्माण होणार आहे, विद्याथीर् आणि पालकांना या क्षेत्रातील वाढत्या संधीची जाणीव 'महाराष्ट्र टाइम्स'च्या प्रगती फास्ट आणि जेटकिंग हार्डवेअर अॅण्ड नेटवर्किंग इन्स्टिट्यूट यांच्या संयुक्त विद्यमाने आयोजित करण्यात आलेल्या 'नवी दिशा 05' करिअर फेअरमध्ये करून देण्यात आली.

विद्याथीर् आणि पालकांचा प्रचंड प्रतिसाद या करिअर फेअरला मिळाला. आज कोणत्याही क्षेत्रात प्रवेश करायचा तर कम्प्युटरचं ज्ञान असणं आवश्यक आहे. कारण प्रत्येक क्षेत्रात कम्प्युटरची गरज वाढत आहे. व्हाइट कॉलर जॉबमुळे सॉफ्टवेअरकडे वळणाऱ्यांची संख्या जास्त आहे. हे विद्याथीर् हार्डवेअर आणि नेटवकिर्ंगमधल्या करिअरचा विचारच करत नाही. सॉफ्टवेअरमधल्या स्पधेर्त तुम्हाला काही तडजोडी स्वीकाराव्या लागतील. पण हार्डवेअरमध्ये इंजिनीअर्सना मोठ्या प्रमाणात मागणी असल्यामुळे इथे तुम्हाला वाव देणाऱ्या मनाजोगत्या संधी स्वीकारता येतील. हार्डवेअर आणि नेटवकिर्ंग सेक्टरचं वाढतं महत्त्व लक्षात घेता आतापासूनच विद्यार्थ्यांनी या क्षेत्रात करिअरची सुरुवात करावी, असा सल्ला जेटकिंगचे विनोद पाटील यांनी दिला.

जेटकिंग इन्फोट्रेनचे जॉइण्ट मॅनेजर नंदू भरवानी, सिस्को सिस्टमचे क्लॉड मेण्डोन्सा, विप्रोचे प्रिन्सिपल कन्सल्टण्ट स्वानंदेश खरे आणि 'टाइम्स ऑफ इंडिया'चे डेप्युटी चीफ मॅनेजर नितीन रूईकर हे कार्यक्रमाला हजर होते.

कम्प्युटर हार्डवेअर क्षेत्रातील कन्सल्टण्ट स्वानंदेश खरे आणि सिस्को सिस्टमचे क्लॉड मेण्डोन्सा यांच्या मते, येत्या काही वर्षांत नेटवकिर्ंग क्षेत्राचा विस्तार 50 टक्क्याने वाढणार आहे. शिवाय कम्प्युटर, मोबाइल यांच्या नेटवकिर्ंगसाठी वायरलेस टेक्नॉलॉजीचा होणारा वापरही वाढेल. टेक्नॉलॉजीचा वाढता व्याप सांभाळण्यासाठी इथे प्रोफेशनल्सची गरज निर्माण करेल. त्यामुळे कम्प्युटरमध्ये करिअर करण्याची इच्छा असणाऱ्यांनी हार्डवेअर, नेटवकिर्ंग या क्षेत्रांना कमी न लेखता, संधीचा योग्य वापर केला पाहिजे.

लेक्चर्स, प्रॅक्टिकल, स्मार्टट्रेन आणि योग यांच्या माध्यमातून जेटकिंगमध्ये विद्यार्थ्यांना ट्रेनिंग दिलं जातं. विद्यार्थ्यांना कम्प्युटर ट्रेनिंग देण्याबरोबरच पर्सनॅलिटी डेव्हलपमेण्ट होण्यासाठी स्मार्टट्रेन ट्रेनिंग पद्धतीचा वापर केला जातो, हे जेटकिंग कोर्सचं वेगळेपण क्रिसिला यांनी सांगितलं.

कम्प्युटर नेटवकिर्ंग कोर्स केल्यानंतर ट्रेनी इंजिनीअर ते नेटवर्क अॅनालिस्टपर्यंतच्या करिअरचा मार्ग, वेगवेगळ्या प्रकारच्या अप्लायन्सेसमध्ये वापरण्यात येणारी टेक्नॉलॉजी, वायरलेस टेक्नॉलॉजी तसंच रेडिओ फ्रिक्वन्सी आयडेण्टिफाय या नवीन टेक्नॉलॉजीमुळे करिअरच्या निर्माण झालेल्या संधींशी सिस्को सिस्टीमचे क्लॉड मेन्डोन्सा यांनी परिचय करून दिला. बीपीओ, आयटी, बँका आणि मीडिया यांचं बदलतं स्वरूप, इथे वापरण्यात येणारी नेटवकिर्ंग टेक्नॉलॉजीविषयी 'टाइम्स ऑफ इंडिया'चे डेप्युटी चीफ मॅनेजर नितीन रूईकर यांनी माहिती दिली.

प्रगती फास्ट टीम

श्चह्मड्डद्दड्डह्लद्बद्घड्डह्यह्लञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
