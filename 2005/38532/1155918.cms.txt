<doc>
<docno>1155918.cms.txt</docno>
<text>
 
प्रगती फास्ट
एक्स्ट्रा करिक्युलर...
[ Wednesday, June 29, 2005  10:53:44 pm]


कॉलेजात आर्ट््सला असल्यामुळे 'फावल्या वेळात अभ्यास आणि मुख्य कार्य म्हणून अॅक्टिविटीज' असं आमचं समीकरण ठरून गेलं होतं. त्यामुळे कोणत्याही नव्या अॅक्टिविटीचा बोर्ड कॉलेजात लागला, की तिथे जाऊन डोकावायचं, हे पक्कं झालेलं असायचं. एकदा कॉलेजात एक इन हाऊस पेपर काढण्यासाठी एक सोसायटी स्थापन होत असल्याचा बोर्ड झळकला आणि आमचा मोर्चा तिथे वळला. आम्ही जाईपर्यंत या उपक्रमाचं जर्नलिस्टिक सोसायटी असं बारसं झालेलं होतं. सोसायटीतफेर् एक दहा पानी पेपर काढायचं ठरलं.

आमच्या मराठी बाण्यामुळे शेवटची दोन पानं मराठी सेक्शनसाठी आम्हाला मिळाली. पण पेपर काढण्यापूवीर् पहिलं काम होतं, सोसायटीच्या मेम्बरशिपसाठी कॅम्पेन करायचं. त्या वेळी त्यांना मर्रराठी ख्राऊडची अॅठवण झॅली. मग मराठीत पोस्टर लिहिण्याचं काम आमच्याकडे आलं. पहिलाच प्रश्न पडला, की जरनॅलिस्टिक लिहायचं की जर्नलिस्टिक...? यावरून वाद सुरू झाला. हे मराठी लोक भांडतातच खूप, असा टोलाही काहींनी मारला. मग त्यावर मात करून आम्ही शब्द ठरवला. मेम्बरशिप पाच रुपये ठरली. पेपरची किंमत दोन रुपये आणि सदस्यांना एक रुपया असं पॅकेज ठरलं. एकीकडे पेपर काढण्यासाठी बैठका सुरू झाल्या.

नवनवे मेम्बर जमवण्याचं कामही सुरू होतं. त्यात चित्रविचित्र अनुभव येत होते. 'तुम्ही पेपर काढणार, मग त्यात काय काय असणार? कॉलेजातली अफेअर्स, कॅण्टीनमधल्या गप्पा-गॉसिप हे सगळं तुम्ही देणार का, तर आम्ही पेपर घेऊ,' हा पोरांमधला अगदी कॉमन प्रश्न असायचा. हे आपले पोटेन्शिअल मेम्बर्स नव्हेत, हे जाणून आम्ही नवे मेम्बर शोधायला लागायचो. काही सेन्सिबल मेम्बर भेटायचे, त्यांना प्रत्येकाला लिखाणाची हौस भागवायची असायची. अशा लेखांचा गठ्ठा आमच्याकडे जमा होऊ लागला होता. काहींना पेपर काढण्याच्या प्रक्रियेत इण्टरेस्ट होता. त्यामुळे रुटिन बैठकांना ते लोक हक्काने उपस्थित राहू लागले.

पण बैठकीत पेपर कसा काढायचा, यापेक्षा पेपरसाठी पेपर कुठून आणायचा, छपाई स्वस्तात (किंवा फुकटात) कुठून करून मिळेल, यावरच अधिक चर्चा व्हायची. त्यामुळे उपस्थितांची संख्या हळूहळू कमी होऊ लागली. दुसरीकडे अनेक लोकांनी आमच्यामार्फत मेंबरशिप घेतली होती आणि 'पाचच रुपये आहेत ना, देतो नंतर' असं म्हणून आमचे शे-दीडशे रुपये थकवले होते. आम्ही दिसलो की, हे लोक पळ काढायचे.

शेवटी खूप खिचा-तानीनंतर एकदाचा पेपर निघाला. त्यात पेपर आणि छपाईसाठी स्पॉन्सरशिप आणणाऱ्या मुलांचे लेख पहिल्या सहा पानांमध्ये होते. उरलेले लेख पुढच्या इश्यूमध्ये घेण्याचं आश्वासन आम्हाला देण्यात आलं. तेच आम्ही इतरांना दिलं. पण ती वेळ आली नाही, कारण पुढचे इश्यू निघालेच नाहीत. आम्हाला मात्र इतरांच्या मेम्बरशिपपोटी भरलेले पाच-पाच रुपये वसूल करण्याचं काम नंतर करावं लागलं. एक्स्ट्रा-करिक्युलर अॅक्टिविटीजमधून असं शिक्षणही मिळतं, कधी-कधी!

सॅम कार्व्हर

 
</text>
</doc>
