<doc>
<docno>1155092.cms.txt</docno>
<text>
 
महामुंबई
'मुंबई मिरर'तर्फे आगळीवेगळी मेजवानी
[ Wednesday, June 29, 2005  03:15:28 am]


मुंबई (म. टा. प्रतिनिधी) : 'मुंबई मिरर'तर्फे आगळीवेगळी मेजवानी उपनगरांतील लोकांना या आठवड्यात मिळाली. त्यात विविध कार्यक्रम, खेळ आणि करमणुकीचा खजिनाच होता. तसेच गायिका व अभिनेत्री वसुंधरा दास हिने 'रब्बा मेरे रब्बा' आणि 'इट्स द टाइम टू डिस्को' या लोकप्रिय धूनसह अनेक धून पेश केल्या. त्याला तर प्रचंड दाद मिळवली.

इन ऑरबिट मॉल, मालाड, आर मॉल, मुलुंड आणि रघुलीला मॉल, कांदिवली या ठिकाणी हे कार्यक्रम आयोजित करण्यात आले होते.

या स्टोअरमध्ये बक्षिसे, गाणी व नृत्य यांच्या स्पर्धाही ठेवण्यात आल्या होत्या. त्यात निवेदक आरजे हर्ष याने तर आपल्या 'वन लाइन' विनोदाने रंजकता आणली, तर 'क्लाऊड नाइन' या डान्स गुप्रच्या नृत्याने सायंकाळ अधिकच रंगली.

रुणवाल गुपचे संचालक संदीप रुणवाल यांनी 'आर मॉल'ने मुलुंडचा चेहराच बदलून टाकल्याचे सांगून आबालवृद्धांच्या करमणुकीचे हे एक ठिकाणच झाल्याचे प्रतिपादन केले.

' मुंबई मिरर'च्या कार्यक्रमांनी 'आर मॉल'ची लोकप्रियताही वाढली असल्याचा दावा त्यांनी केला. 'मुंबई मिरर'ने काय उत्सुकता निर्माण केलीय, तेच या वाक्यातून प्रतिबिंबित होत आहे.

 
</text>
</doc>
