<doc>
<docno>1155099.cms.txt</docno>
<text>
 
महामुंबई
रेल्वे पोलिसाची लोकलमध्ये आत्महत्या
[ Wednesday, June 29, 2005  03:19:37 am]


मुंबई (म. टा. प्रतिनिधी) : महिलांच्या डब्यात नेमणुकीस असलेल्या राजेंद मराठे या रेल्वे सुरक्षा बलाच्या शिपायाने हार्बर लाइनवरून वांद्याहून सीएसटीला निघालेल्या लोकलमध्ये मंगळवारी पहाटे रायफलने गोळी झाडून घेऊन आत्महत्या केली. या आत्महत्येमागचे कारण समजू शकले नसून पोलिस अधिक चौकशी करीत आहेत.

पंतनगर येथील रेल्वे वसाहतीमध्ये राहणारा राजेंद बाजीराव मराठे वाशी रेल्वे पोलिस स्टेशनात नेमणुकीस होता. रात्रपाळीसाठी कामावर हजर झालेल्या मराठेची ड्युटी सकाळी आठ वाजता संपणार होती. महिलांच्या सेकंड क्लासच्या डब्यामध्ये मराठे नेमणुकीस होता. चालत्या गाडीतच त्याने रायफलमधून स्वत:वर गोळी झाडून घेऊन आत्महत्या केली.

गाडी सीएसटीला पोहोचल्यावर इतर पोलिस गाडीतून उतरले, तेव्हा त्यांना मराठे रक्ताच्या थारोळ्यात पडलेला दिसला. त्याला ताबडतोब सेंट जॉजेर्स रुग्णालयात दाखल करण्यात आले. डॉक्टरांनी त्याला मृत घोषित केले.

 
</text>
</doc>
