<doc>
<docno>1155913.cms.txt</docno>
<text>
 
प्रगती फास्ट
गुरु'राज'
[ Wednesday, June 29, 2005  10:52:06 pm]


एक कथा साधीच. त्यात एक हुशार, तल्लख बुद्धिमत्तेचा, स्वतंत्र प्रज्ञा आणि देदीप्यमान कर्तृत्व असलेला तरुण असतो. सवोर्त्कृष्ट शिक्षण घेण्याची त्याची वृत्ती, वाटचाल अर्थातच यशस्वी जीवनाकडे नेणारी असते. हा प्रवास घेऊन जातो अमेरिकेच्या वाटेवर. तिथे जाऊनही यश पदरात पडलेलं असतं. पण, जगावेगळं काहीतरी करण्याची ऊमीर् त्याला काही गप्प बसू देत नाही. मग व्यवसाय सुरू करण्याची खुमखुमी येते. सुरुवातीला आलेल्या अपयशाने सावरत जात ती व्यक्ती जगातील सर्वाधिक श्ाीमंताच्या यादीत जाऊन पोहोचते आणि कथेच्या नव्या अध्यायाला सुुरुवात होते. अर्थात, ही कथा जेव्हा खरंच असल्याचं लक्षात येतं तेव्हा आश्चर्य वाटेल ना! सर्वात महत्त्वाचं म्हणजे ही व्यक्ती भारतीय असेल तर नक्की ऊर भरून येईल नाही का!

ही कहाणी आहे धारवाड प्रांतातून जग पादाक्रांत करण्याची दुर्दम्य इच्छाशक्ती असणारे गुरुराज देश देशपांडे यांची. आज त्यांची नोंद जगातील श्ाीमंत व्यक्तींमध्ये केली जात आहे. नव्या युगातील तंत्राप्रमाणे स्वनिमिर्त असणारी त्यांची संपत्ती तब्बल चार अब्ज डॉलर्सवर पोहोचली आहे. 'सिकामोअर नेटर्वक्स' कंपनीचे चेअरमन असणाऱ्या देशपांडे यांना आजही नवनवी आव्हानं आकषिर्त करत आहेत. त्यांचं आयुष्य वळणंवळणं घेत आज निराळ्या टप्प्यावर पोहोचलंय. 30 नोव्हेंबर 1950 साली जन्मलेल्या गुरुराज देशपांडे यांनी मदास आयआयटीतून बीएस इलेक्ट्रिकल इंजिनीअरिंगची डिग्री घेतली. त्यानंतर अजून शिकण्याची इच्छा स्वस्थ बसू देईना, मग त्यांनी एमईसाठी कॅनडातील युनिव्हसिर्टी ऑफ न्यू ब्रन्सविक गाठली, नंतर क्वीन्स युनिव्हसिर्टीतून डाटा कम्युनिकेशन्समध्ये पीएचडी मिळवली. याच ठिकाणी त्यांची बेस्ट प्रोफेसर म्हणून निवड झाली.

यानंतरच्या काळात व्यवसाय करण्याची जिद्द गप्प बसू देईना. गुरुराज देशपांडे यांना पहिल्याच प्रयत्नात फक्त 26.95 डॉलरचा नफा झाला होता. आजही हा चेक सिकोमोअरच्या ऑफिसमध्ये फ्रेम करून ठेवलेला दिसेल. अपयश स्वीकारतानाच त्यांनी प्रोफेसर, सॉफ्टवेअर इंजिनीअरकडे न परतण्याचा निर्णय घेतला. यातूनच प्रयत्नांना सुरुवात झाली, त्यात यश लाभलं ते 1987 साली कोरल नेटर्वक्समधून. ती कंपनी विकून 1990 साली कॅस्केड कम्युनिकेशन्स सुरू केली, ती 1997 साली अॅसेण्ड कम्युनिकेशन्सला तब्बल 3.7 अब्ज डॉलर्सला विकली. तोपर्यंत 72 टक्के इण्टरनेट ट्रॅफिक कॅस्केडच्या माध्यमातून होत असे. खरंतर कंपन्या उभारायच्या आपल्या आवडतात, असं ते आवर्जून सांगतात. त्यानंतर ऑप्टिकल नेटर्वक्स बूमचा फायदा घेण्यासाठी सिकामोअर सुरू केली आणि त्याने घडवलेला इतिहास आता सर्वांनाच ठाऊक झालाय.

हेमंत साटम

 
</text>
</doc>
