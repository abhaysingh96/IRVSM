<doc>
<docno>1155104.cms.txt</docno>
<text>
 
महामुंबई
मेडिकलची फी दीडपट
[ Wednesday, June 29, 2005  03:25:31 am]


मुंबई (म. टा. प्रतिनिधी) : खासगी मेडिकल आणि डेंटल कॉलेजांच्या फीमध्ये भरमसाठ वाढ झाल्याने माजी न्या. राघवेंद जहागीरदार यांच्या शुल्कनियंत्रण समितीवर विसंबून खासगी कॉलेजांमध्ये प्रवेश घेतलेल्या विद्यार्थ्यांना आणि पालकांना मोठा फटका बसणार आहे. मेडिकल प्रवेशप्रक्रियेला अवघे काही तास उरले असताना जवळपास 122 खासगी कॉलेजांची 'सुधारित फी' जाहीर करण्यात आली. मात्र, वाढीव फीच्या सहा आकडी रकमेने विद्यार्थी आणि पालकांच्या तोंडचे पाणी पळाले आहे.

फी माहिती असल्याने नव्या विद्यार्थ्यांना किमान या कॉलेजांमध्ये प्रवेश घेण्याचे टाळता तरी येऊ शकेल. पण, जहागीरदारांच्या फीवर विसंबून खासगी कॉलेजांमध्ये प्रवेश घेणाऱ्या विद्यार्थ्यांची पुरती पंचाईत झाली आहे.

नव्या फी-रचनेनुसार एमबीबीएसच्या 13 कॉलेजांच्या फीमध्ये किमान 10 हजार ते 60 हजार रुपयांची वाढ करण्यात आली आहे. ही फी एका वर्षासाठी असल्याने या विद्यार्थ्यांच्या मेडिकलच्या खर्चाचे गणितच कोसळून पडणार आहे. वरीलप्रमाणे खर्च गृहीत धरता मेडिकलचा एकूण खर्च जवळपास 50 हजार ते तीन लाखांनी वाढणार आहे. त्यामुळे दरवषीर् सुमारे 60 ते 80 हजार रुपये आणायचे कुठून या विवंचनेत मध्यमवगीर्य पालक सापडले आहेत.

खासगी कॉलेजांसाठी न्या. जहागीरदारांच्या अध्यक्षतेखालील समितीने 2003 ते 06 या शैक्षणिक वर्षासाठी फी निश्चित केली होती. मात्र, समितीने निश्चित केलेली फी खासगी कॉलेजांना मान्य नसल्याने काही कॉलेजांनी या रचनेला उच्च न्यायालयात आव्हान दिले.

गेल्या वषीर् उच्च न्यायालयाच्या आदेशाप्रमाणे र्वध्याचे जवाहरलाल नेहरू मेडिकल, कऱ्हाडचे कृष्णा मेडिकल, सोमय्या मेडिकल आणि कोल्हापूरचे तात्यासाहेब कोरे डेंटल या चार कॉलेजांची फी गेल्या वषीर् वाढवून देण्यात आली होती. तसेच, आधीची फी हंगामी म्हणून ग्राह्य धरण्यात आली.

नवीन फीरचनेत होमिओपथी, आयुवेर्द कॉलेजांच्या फीमध्ये झालेले बदल नगण्य आहेत. मात्र, एमबीबीएस व डेंटल अभ्यासक्रमांच्या फीमध्ये भरघोस वाढ करण्यात आली आहे. त्यानंतर सर्वच खासगी मेडिकल कॉलेजांनी शुल्कनियंत्रण समितीकडे फी वाढीसाठी दावे केले. याचा परिणाम म्हणजे आताची भरमसाठ फीवाढ!

( इंजीनियरिंगचीही फीवाढ...3)

 
</text>
</doc>
