<doc>
<docno>1154982.cms.txt</docno>
<text>
 
प्रगती फास्ट
डॉक्टर व्हायचंय?
[ Wednesday, June 29, 2005  01:49:31 am]


मेडिकलच्या अॅडमिशनसाठी प्रेफरन्स भरून घेण्याच्या प्रक्रियेला सुरुवात झाली आहे. अॅडमिशनविषयी विद्यार्थी - पालकांच्या मनात शेवटच्या घटकेपर्यंत शंका उरतात. विद्याथीर्-पालकांनी पाठवलेल्या प्रश्नांची मेडिकल शिक्षण संचालनालयातील विशेष कार्य अधिकारी डॉ. एस.डी. गंगणे उत्तरं देत आहेत.

माझ्या बहिणीला सीईटीमध्ये 158 मार्क्स मिळाले असून तिचं रँकिंग महाराष्ट्रात 5317 तर मुंबईत 3052 आहे. तिला नावाजलेल्या मेडिकल कॉलेजमध्ये प्रवेश घ्यायचा आहे, मुंबईतील मेडिकलसाठी प्रसिद्ध कॉलेज कोणती आणि तिला कोणत्या शाखेला प्रवेश मिळू शकेल?

हितेश

स्टेट मेरिट लिस्टमध्ये असणारं तुमचं रँकिंग महत्त्वाचं आहे. तुम्ही जर ओपन कॅटगेरीत असाल तर तुम्हाला स्कोअरप्रमाणे बीडीएस, एमबीबीएसला प्रवेश मिळणार नाही. पण तुम्हाला बीएएमएसला प्रवेश मिळू शकेल. जी.एस. मेडिकल कॉलेज, लोकमान्य टिळक मेडिकल कॉलेज (सायन), ग्रॅण्ट मेडिकल कॉलेज (मुंबई), टी.एन. मेडिकल कॉलेज (बॉम्बे सेण्ट्रल) ही मुंबईतील काही नावाजलेली मेडिकल कॉलेजेस आहेत.

माझा स्टेट मेरिट लिस्ट 3915, रिजन कॅटेगरी मेरिट नंबर 74 तर स्टेट कॅटेगरी मेरिट नंबर 196 असून आम्ही एससी कॅटेगरीत येतो. कोणत्या शाखेला प्रवेश मिळेल? मला मुंबई किंवा मुंबईजवळील मेडिकल कॉलेजमध्ये प्रवेश घ्यायचा आहे, कॉलेजची लिस्ट कुठे मिळेल?

अमित पालकर

कॉलेजची नावं प्रेफरन्स फॉर्मबरोबर मिळालेल्या माहितीपत्रकातून मिळू शकेल. एमबीबीएस किंवा बीडीएसला तुम्हाला प्रवेेश मिळेल पण कोणत्या कॉलेजमध्ये मिळेल, हे नक्की सांगता येणार नाही.

मला सीईटीमध्ये 179 मार्क्स असून एसएमएल नंबर 972 असून एमबीबीएसला प्रवेश मिळेल का? माझा रिजन मेरिट लिस्ट नंबर 555 आणि हिली एरिआ नंबर 48 आहे. मी शहापूरमध्ये राहते, मला मुंबईतील कॉलेजमध्ये प्रवेश मिळेल का? मुलगी असल्याचं रिझव्हेर्शनमध्ये काही फायदा मिळू शकतो का?

तन्वी गांधी

तुमचा एसएमएल नंबर चांगला आहे. प्रेफरन्स फॉर्म भरताना तुम्हाला चांगल्या कॉलेजपासून सुरूवात करता येईल. तुम्हाला आवडीप्रमाणे मेडिकल कोर्ससाठी अर्ज करता येईल. पण मुंबईतील कॉलेजमध्ये प्रवेश मिळेलच, असं निश्चित सांगता येणार नाही. तुम्हाला हिली एरिआ रँकिंगचा फायदा मिळेलच असं नाही, कारण हिली एरिआसाठी तीन टक्केच रिझव्हेर्शन आहे. मुलींसाठी प्रत्येक ठिकाणी रिझव्हेर्शन असलं, तरी आता प्रवेश घेणाऱ्या मुलींची संख्याही जास्त आहे. त्यामुळे या रिझव्हेर्शन कॅटेगरीचा फायदा होईलच असं नाही.

प्रेफरन्स फॉर्ममध्ये नमूद केलेल्या कॉलेजमध्ये प्रवेश मिळाला नाही तर काय करावं?

एक वाचक

तुमच्या सीईटी स्कोअरप्रमाणे कोणत्या ना कोणत्या कॉलेजमध्ये तुमचा नंबर लागेल. पण तरीही कोणत्याही कॉलेजमध्ये तुम्हाला प्रवेश मिळाला नाही तर प्रायवेट कॉलेजच्या पर्यायांचा विचार करता येईल, नाही तर पुढच्या वषीर्ची तयारी करावी लागेल.

मला सीईटीमध्ये 166 मार्क्स असून मला डेण्टिस्ट्री कोर्सला प्रवेश घ्यायचा आहे. पहिल्या राऊण्डमध्ये मुंबईतील कॉलेजमध्ये माझा नंबर लागला नाही तर दुसऱ्या राऊण्डमध्ये लागू शकेल का? दुसरी निवड यादी कशा प्रकारे तयार केली जाते?

सुवर्णा नाईक

तुम्ही एसएमएल नंबर दिलेला नाही, त्यामुळे तुम्हाला नक्की कोणत्या कॉलेजमध्ये प्रवेश मिळेल हे सांगता येत नाही. पण तुम्हाला प्रेफरन्स फॉर्मबरोबर मिळालेल्या माहितीपत्रकातून साधारणपणे याचा अंदाज घेऊ शकतो.

माझा सीईटी रँक 9568 आहे. मी जनरल कॅटेगरीत येतो. मला महाराष्ट्रातील कॉलेजमध्ये बीडीएस कोर्सला प्रवेश मिळू शकेल का?

केतकी

रँकिंग खूप कमी असल्यामुळे बीडीएसला प्रवेश मिळणार नाही. पण तुम्हाला बीएचएमएस कोर्सला प्रवेश मिळू शकेल.

मेडिकलचं मुंबईतील कटऑफ काय असू शकतं?

प्रत्येक कॅटेगरीप्रमाणे कटऑफ लिस्टिंग वेगवेगळं असतं. प्रेफरन्स फॉर्मबरोबर मिळालेल्या माहितीपत्रकातून तुम्हाला साधारणपणे याचा अंदाज घेता येईल.

बीडीएस कोर्स केल्यावर करिअरच्या काय संधी आहेत?

बीडीएस केल्यानंतर एमडीएस, कॉस्मेटिक इण्डस्ट्रीतील पर्यायांचा विचार करता येईल. तसंच स्वत:ची कन्सल्टन्सी सुरू करता येईल.

मला सीईटीमध्ये 134 मार्क्स असून एसएमएल नंबर 13978, स्टेट कॅटेगरी मेरिट नंबर 3174 आहे. मी ओबीसी कॅटेगरीत येते. मला फिजिओथेरपीला प्रवेश मिळेल का? फिजिओथेरपी कोर्ससाठी मुंबई आणि नवी मुंबईतील कॉलेज आणि उपलब्ध जागा यांची माहिती द्या. तसंच फिजिओथेरपी कोर्सला प्रवेश मिळाला नाही तर ऑडिओलॉजी कोर्सला प्रवेश मिळेल का?

पणिर्का म्हादळकर

मुंबई आणि नवी मुंबईतील फिजिओथेरपी कोर्ससाठी उपलब्ध असणारी कॉलेज आणि जागा यांची माहिती प्रेफरन्स फॉर्ममधील माहितीपत्रकातून मिळू शकेल. फिजिओथेरपी कोर्ससाठी प्रवेश मिळाला नाही तरी ऑडिओलॉजी कोर्ससाठी प्रवेेश मिळू शकेल.

 
</text>
</doc>
