<doc>
<docno>1155920.cms.txt</docno>
<text>
 
प्रगती फास्ट
टीचर्स ऑन द टॉप
[ Wednesday, June 29, 2005  10:54:40 pm]


गेल्या काही वर्षांत सेट-नेट, क्लॉक अवर बेस्ड पगार, निवडीचे बदलणारे निकष यांनी टीचिंग प्रोफेशनला करिअरच्या दृष्टिकोनातून घरघर लावली होती. जनरल अॅग्रिमेण्ट ऑन ट्रेड इन सविर्सेस यामुळे हे चित्र बदलायला मदत होईल. परदेशी युनिव्हसिर्टीच्या भारतातील प्रवेशामुळे शिक्षणक्षेत्रात स्पर्धा तर वाढणारच आहे, शिवाय करिअरसाठी असंख्य संधी निर्माण होतील.

क्षेत्र कोणतंही असो, रोज काहीना काही नवीन ट्रेण्ड आणि तिथल्या टेक्नॉलॉजीमध्ये बदल होत असतात. हे बदल प्रत्येक क्षेत्राला स्वीकारावे लागतात. यात एज्युकेशन सेक्टरही अपवाद नाही. एज्युकेशन सेक्टरचा 'जनरल अॅग्रिमेण्ट ऑन ट्रेड इन सविर्सेस' (गॅट्स) अंतर्गत होणाऱ्या समावेशामुळे असंख्य नवीन संधी निर्माण होतील. त्यामुळे गेल्या काही वर्षांपासून काहीसं लोप्रोफाइल कॅटेगरीत गणलं जाणाऱ्या एज्युकेशन सेक्टरला सुगीचे दिवस येणार हे निश्चित.

गॅट्समुळे एज्युकेशन सेक्टरला चालना मिळेल. परदेशातील युनिव्हसिर्टींचा भारतातील प्रवेश आणि भारतीय युनिव्हसिर्टींचे परदेशी युनिव्हसिर्टींबरोबरचे टायअप यांचं प्रमाण वाढेल. उच्च शिक्षणासाठी अनेक विद्याथीर् परदेशात जातात. इ-लनिर्ंग, डिस्टन्स एज्युकेशन, ब्रांच कॅम्पसेस, फ्रँचायझींच्या माध्यमातून अनेक युनिव्हसिर्टीज दुसऱ्या देशात प्रवेश करतात. लिबरलायझेशनच्या या ट्रेण्डमुळे शिक्षण क्षेत्राची दारं सर्वांसाठी खुली होत आहेत. यामुळेच आता तरुणांना करिअर करण्यासाठी एज्युकेशन सेक्टरचा विचार करायला काही हरकत नाही.

शिक्षण क्षेत्राला देशांच्या सीमा बंधनात अडकवून न ठेवणं आणि या क्षेत्रात आंतरराष्ट्रीय स्तरावरील ट्रेण्ड्स आणणं, हा गॅट्समागचा प्रमुख उद्देश आहे. गॅट्सद्वारे क्रॉस बॉर्डर सप्लाय, कन्झम्पशन अब्रॉड, कमशिर्अल प्रेझेन्स आणि प्रेझेन्स ऑफ नॅचरल पर्सन्स या चार ट्रेण्ड्सचा शिक्षण क्षेत्रात समावेश करणं शक्य होईल.

क्रॉस बॉर्डर सप्लाय म्हणजे एका देशातील शिक्षण सेवा दुसऱ्या देशातील विद्यार्थ्यांना उपलब्ध करून देणं. पण हे केवळ शिक्षकांच्या माध्यमातून नाही तर इ-लनिर्ंग, डिस्टन्स एज्युकेशनच्या साहाय्याने करता येतं. कन्झम्पशन अब्रॉडमध्ये विद्याथीर् संपूर्ण कोर्सचा किंवा कोर्समधील काही सेमिस्टरचा अभ्यास दुसऱ्या देशात करतात. कमशिर्अल प्रेझेन्समध्ये एखादी शिक्षण संस्था फ्रँचायझी किंवा ब्रांच कॅम्पसच्या माध्यमातून विद्यार्थ्यांना आपली सविर्स उपलब्ध करून देते. प्रेझेन्स ऑफ नॅचरल पर्सन्समध्ये काही काळापुरता प्रोफसर्स किंवा रिसर्चर्स यांना दुसऱ्या देशात सविर्स देण्यासाठी पाठवण्यात येतं.

एज्युकेशन सेक्टरमध्ये येणाऱ्या या नवीन ट्रेण्ड्समुळे विद्यार्थ्यांना करिअर करण्याच्या अनेक संधी निर्माण होत आहेत. सध्या भारतात उपलब्ध असलेल्या संधी काहीशा मर्यादित स्वरूपाच्या असल्या तरी गॅट्समुळे या संधी आणखी वाढतील. या क्षेत्रात होणारे बदल जाणून घेण्यासाठी भारत सरकारने माहिती देवाणघेवाणीचं काम हाती घेतलं आहे. यासाठी गॅट्सच्या योग्य अंमलबजावणीसाठी सरकारने एका समितीची नेमणूक केली आहे.

वेगवेगळ्या राज्यांमध्ये नव्याने सिटी प्लानिंग किंवा टाऊन डेव्हलपमेण्टचं काम सुरू आहे. अशा ठिकाणी काही जागांवर एज्युकेशन इन्स्टिट्यूटशन्सची निमिर्ती करता येईल. चांगल्या दर्जाचं शिक्षण आणि सहज मिळणारं एज्युकेशनल लोन यांनी बहुतांश विद्याथीर् परदेशात जाणं, पसंत करतात. आज साधारण 18 कोटी विद्याथीर् शिक्षणासाठी परदेशी जात आहेत आणि यापैकी 45 टक्के विद्याथीर् आशियातील आहेत. दजेर्दार शिक्षण देणाऱ्या संस्था इथेच उपलब्ध झाल्या तर परदेशी जाणाऱ्या या विद्यार्थ्यांचं प्रमाण कमी होईल. यामुळे नॉलेज सिटींच्या निमिर्तीमुळे ब्रेन ड्रेन थांबेल. शिवाय परदेशी विद्याथीर् इथे अधिक प्रमाणावर येऊ शकतात. भारतात येणाऱ्या परदेशी विद्यार्थ्यांचं प्रमाण वाढलं, तर फॉरेन एक्स्चेंजमध्ये निश्चितच वाढ होऊ शकेल.

दजेर्दार परदेशी युनिव्हसिर्टींबरोबर टायअप करून आणि शिक्षण संस्थांमध्ये कोणत्याही प्रकारचा सरकारी हस्तक्षेप न करता दजेर्दार शिक्षण उपलब्ध करून देणं शक्य आहे. जागतिक स्तरावर असलेल्या स्पधेर्मुळे भारतीय शिक्षण क्षेत्रालाही तेवढीच चांगली कामगिरी करून दाखवणं आवश्यक आहे. या सगळ्याचा समन्वय सिंगापूर आणि दुबईतील एज्युकेशनल इन्स्टिट्यूटमध्ये आढळून येतो. या दोन्ही देशातील शिक्षण संस्था म्हणजे ग्लोबल स्कूल हाऊस म्हणता येईल. भारतातील मुंबई आणि पुणे या शहरांचं नॉलेज पॉवर सिटीजमध्ये रूपांतर करणं सहज शक्य आहे.

शिक्षण क्षेत्राचा दर्जा सुधारण्यासाठी काही बदल सुचवण्यात आले असले, तरी हे बदल प्रत्यक्षात अमलात आणताना अनेक आव्हानांना तोंड द्यावं लागेल. ही आव्हानं खालील प्रमाणे असू शकतात.

दजेर्दार शिक्षण घेणं आथिर्कदृष्ट्या काही जणांनाच शक्य होतं. याचा परिणाम सर्वांना चांगली नोकरी मिळत नाही आणि त्यामुळे आथिर्क असमानता वाढते.

प्रायवेट इन्स्टिट्यूटमधील वाढती गुंतवणूक पब्लिक सेक्टरमध्येही होईल. याचा परिणाम म्हणजे पब्लिक सेक्टरमधील शिक्षण संस्थांमधील सरकारचा हस्तक्षेप कमी होईल.

विद्यार्थ्यांना पुरवण्यात येणाऱ्या सोयी-सुविधांचा दर्जा सुधारणं आवश्यक आहे.

इण्डस्ट्रीच्या मागण्या लक्षात घेऊन कोर्स डिझाइन करणं.

योग्य ते ट्रेनिंग घेतलेल्या व्यक्तींची शिक्षण म्हणून नेमणूक करायला पाहिजे.

इन्स्टिट्यूट आणि कोर्सना योग्य ती मान्यता असणं महत्त्वाचं आहे.

या समस्यांव्यतिरिक्त विद्यार्थ्यांना परदेशात जाताना व्हिसा, आथिर्क आणि परदेशात काम करण्याची परवानगी मिळवताना त्रास होऊ शकतो. त्यामुळे गॅट्समधील प्रत्येक मुद्दयाचा सखोल अभ्यास व्हायला हवा. यातून समोर येणारी आव्हानं पेलण्याची क्षमता निर्माण केली तर टिचिंग प्रोफेशन आणि एकूणच एज्युकेशन सेक्टरचा सुवर्णकाळ जवळ येत आहे, असं म्हणायला हरकत नाही.

प्रो. जी. एस. पन्नीकर

एन.जी. आचार्य अॅण्ड

डी. के. मराठे कॉलेज, चेंबूर

 
</text>
</doc>
