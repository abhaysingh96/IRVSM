<doc>
<docno>1155916.cms.txt</docno>
<text>
 
प्रगती फास्ट
गावातल्या मातीत फुलली टेक्नॉलॉजी
[ Wednesday, June 29, 2005  10:52:58 pm]


सायन्स, इंजिनीअरिंग, टेक्नॉलॉजीशी संबंधित कोर्सचे असंख्य पर्याय देणाऱ्या आयआयटीत मराठी मुलं अभावानेच आढळतात. पण गावात शालेय शिक्षण पूर्ण करून इण्डस्ट्रिअल डिझायनिंग सेण्टरमध्ये प्रवेश घेतलेल्या मराठी मुलांच्या प्रयोगांनी मात्र सगळ्यांनाच आश्यर्चचकित केलं. त्यांचे प्रयत्न इथल्या संधींचा गांभीर्याने विचार करायला भाग पाडतात.

गावाकडे शाळेत तासन्तास जमिनीवर बसून अभ्यास करताना कंबर मोडून यायची. त्यामुळेच टेबल आणि बॅग असा दुहेरी वापर करता येईल, अशी एखादी निमिर्ती करण्याची कल्पना गेलं वर्षभर माझ्या डोक्यात होती. त्यातूनही ही टेबल प्लस बॅग तयार केली आहे. ज्याचा विद्यार्थ्यांना शाळेत किंवा घरीही उपयोग होऊ शकतो, अनिकेत तेंडुलकर सांगत होता... मुंबई आयआयटीतील इण्डस्ट्रिअल डिझायनिंग सेण्टर (आयडीसी)मध्ये विद्यार्थ्यांनी साकारलेल्या 30 हून अधिक डिझाइन्समध्ये ही बॅग अनेकांच्या आकर्षणाचं केंद बनली होती.

पुण्यातील साळुंब्रे गावात शालेय शिक्षण पूर्ण केलेल्या अनिकेत तेंडुलकरने हे अनोखं डिझाइन तयार केलं आहे. डिझायनिंग सेण्टरच्या यंदाच्या प्रदर्शनासाठी 'गाव' ही थीम घेण्यात आली होती. विशेष म्हणजे गावातील लोकांच्या दैनंदिन जीवनात टेक्नॉलॉजीची साथ देणासाठी तयार करण्यात आलेली डिझाइन्स ही गावातच बालपण गेलेल्या आयडीसीच्या विद्यार्थ्यार्ंनी तयार केली आहेत.

डोक्यावर हंडा, कळशी घेऊन मैलोन्् मैल पाण्यासाठी वणवण करणाऱ्यांना कमी कष्टात हंड्यापेक्षा कितीतरी लिटर अधिक पाणी घेऊन येता यावं, यासाठी आयडीसीच्या मार्क डिसुझा या विद्यार्थ्याने मॉडर्न हंडा तयार केला आहे. हंडा किंवा कळशी डोक्यावर घेऊन मानेला किंवा डोक्याला होणाऱ्या त्रासातून हा मॉडर्न हंडा मुक्तता करू शकेल, असं मार्कचं म्हणणं आहे.

डीवीडी, एलसीडी अशा टेक्नॉलॉजीच्या मदतीने शिक्षणाच्या हायटेक संधी गावागावात घेऊन जाणारी बाइकवरची शाळा, पाणी भरण्यासाठी टँकर भोवती होणाऱ्या गदीर्त आणि त्यातून होणाऱ्या भांडणावर संतोष कावले या उस्मानाबादच्या विद्यार्थ्यांने शोधलेला अनोखा उपाय, गावागावात फिरणारी मोबाइल बँक, मोबाइल युनिट फॉर प्रायमरी हेल्थ सेण्टर, संकेत मगरकरने चुलीच्या हिटवर चालणारं फ्रिज अशी अनेक डिझाइन्स ही टेक्नॉलॉजीचा प्रवास आता गावांच्या दिशेने सुरू झाल्याचे संकेत देत होती.

प्रदर्शनात सहभागी झालेल्या आयडीसीच्या विद्यार्थ्यांच्या बोलण्यातूनही गावांविषयीची त्यांची कळकळ स्पष्ट दिसून येत होती. गावांकडील हायटेक लूकबरोबरच महिलांना स्वयंरोजगाराचे पर्याय उपलब्ध करून देणाऱ्या वस्तू, ऑटोमोबाइल इण्डस्ट्रीचं लक्ष वेधून घेणारी कार, बाइक्सची अनोखी डिझाइन्सही प्रदर्शनाला भेट देणाऱ्यांचं लक्ष वेधून घेत आहेत. इण्डस्ट्रिअल डिझायनिंगच्या विद्यार्थ्यांबरोबरच व्हिज्युअल कम्युनिकेशच्या विद्यार्थ्यांचा डिझाइन डिग्री शोमधील सहभाग लक्षवेधी ठरत आहे. इन्फमेर्शन आणि नेटिव सिस्टम फॉर मुंबई, वेब ब्राउजर फॉर किड््समधून व्हिज्युअल कम्युनिकेशन क्षेत्रातील भारताच्या भविष्यातील गरुडभरारीची झलक पाहायला मिळत आहे. विद्यार्थ्यांनी तयार केलेली ही डिझाइन्स म्हणजे निव्वळ कल्पना नसून यातील अनेक डिझाइन्स ही व्यवहारात आणणं सहज शक्य आहे. त्यासाठी इण्डस्ट्रीकडून सहयोग मिळणं आवश्यक असल्याकडे आयडीसीचे प्रमुख प्रोफेसर विजय बापट यांनी लक्ष वेधलं.

प्रगती फास्ट टीम

श्चह्मड्डद्दड्डह्लद्बद्घड्डह्यह्लञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
