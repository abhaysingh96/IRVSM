<doc>
<docno>1155949.cms.txt</docno>
<text>
 
टॉप गिअर
कसोटी अॅव्हरेजची
[ Wednesday, June 29, 2005  11:08:49 pm]


कोणतीही नवीन बाइक किंवा कार घेताना चोखंदळ भारतीय ग्राहक प्राधान्य देतो, ते अॅव्हेरजला. यशस्वी ठरलेली मॉडेल्स पाहता चांगलं अॅव्हरेज हा त्यातील समान धागा असल्याचं आढळून येतं. ऑटोमोबाइल क्षेत्रात अॅव्हरेजच्या कसोटीवर बऱ्याच गोष्टी अवलंबून आहेत.

अॅव्हरेज म्हणजे साधारणत: एक लिटर इंधन वापरून जास्तीत जास्त अंतर जाण्याची गाडीची क्षमता. अॅव्हरेज हे सहसा किमी/लिटर प्रमाण वापरून मांडतात. याला मायलेज असंही म्हटलं जातं. पूवीर् हे अंतर मैल/लिटर असं मोजत असत. कंपनीने जाहिरातीत सांगितलेला अॅव्हरेजचा आकडा आणि आपला वापर यात असलेली तफावत हा सर्वांचा कॉमन अनुभव. जाहिरातीत 95 किमी/लिटर सांगितलेली बाइक जेव्हा जेमतेम 55-60चा अॅव्हरेज देते, तेव्हा वाईट वाटणारच. पण यामागील मेख वेगळीच आहे. जाहिरातीत दर्शवलेलं अॅव्हरेज म्हणजे उत्तम रोडवर गाडी आणि इतर सर्व उत्कृष्ट टेस्ट कण्डिशनमध्ये असताना काढलेला निष्कर्ष असतो. तो आपल्या खड्डे आणि ट्रॅफिकने खच्चून भरलेल्या रोडवरील अॅव्हरेजशी मेळ कसा साधेल? तरीही काही गोष्टी अंगवळणी पाडल्या, तर कार किंवा बाइकची इंधन भरण्याची तारीख आपण नक्कीच लांबवू शकतो.

काहींना गाडी स्टार्ट करताना, कुणाशी बोलताना किंवा ट्रॅफिकमध्ये अडकलं असताना विनाकारण गाडी सुरू ठेवण्याची खोड असते. अशा गोष्टींत इंधनाची बरीच नासाडी होते. गरज नसताना अॅक्सेलरेटरला वाढवणं, ब्रेकचा अतिवापर करणं इत्यादी गोष्टीतदेखील वाहनाचं इंधन आणि पॉवर वाया जाते. तेव्हा या गोष्टीही टाळणंच योग्य.

वाहनाचा स्पार्क प्लग नेहमी तपासणी करून स्वच्छ ठेवावा. त्यामुळे ट्रान्समिशन चांगलं राहतं. उत्तम प्रतीचं इंजिन ऑइल आणि अॅडिटिव्हजदेखील इंधनाच्या काटकसरीस सहायक ठरतात. लवकर गिअर बदलणं आणि नियमित सविर्सिंग करणं या सवयीदेखील चांगलं अॅव्हरेज जपण्यास मदत करतात.

एक महत्त्वाचा मुद्दा म्हणजे, गाडीच्या टायरमधील हवेचं प्रेशर. टायरची नियमित तपासणी करावी. अपेक्षित परिणामांसाठी हे प्रेशर आदर्श युनिटपेक्षा थोडं जास्तच असावं. जिथे स्पीडब्रेकर, गदीर् किंवा इतर कारणांमुळे ब्रेकचा वापर जास्त होतो, असे मार्ग टाळण्याचा प्रयत्न करावा.

तुमच्याकडे बाइक असो किंवा कार, वरील बाबी कटाक्षाने अवलंबल्या, तर अॅव्हरेजमधील वाढ तुम्हाला नक्कीच जाणवेल.

प्रसाद संखे

 
</text>
</doc>
