<doc>
<docno>1155074.cms.txt</docno>
<text>
 
महाराष्ट्र
नांदेड :दिवसाआड पाणीपुरवठा
[ Wednesday, June 29, 2005  02:57:26 am]


नांदेड (म. टा. वृत्तसेवा) : गोदावरी नदीवर विष्णूपुरी येथे बांधलेल्या धरणातील जिवंत पाणीसाठा 30 जून पर्यंतच पुरेल एवढा राहिल्याने सोमवारपासून एकदिवसाआड पाणीपुरवठा होत आहे. तर हिंगोली शहरात दोन-तीन दिवसांआड दुषित पाणी पुरवठा होत आहे.

नांदेड शहर आणि जिल्ह्यात पावसाने हजेरी लावली असली तरी पेरण्यायोग्य पाऊस झालेला नाही. तसेच शंकरराव चव्हाण जलाशयाच्या वरच्या भागातही चांगला पाऊस न झाल्याने शहरात एकवेळ होणारा पाणीपुरवठा आता एकदिवसाआड होत आहे.

सिद्धेश्वर धरणातून हिंगाली शहराला पाणीपुरवठा होतो त्या डिग्रस कन्हाळे येथील जलशुद्धीकरण प्रकल्पात बिघाड होतो त्या डिग्रस कन्हाळे येथील जलशुद्धीकरण प्रकल्पात बिघाड झाल्याने आणि गाळ साचून फिल्टरेशन सयंत्रातील वाळूचा थर कमी झाल्याने हिंगोली शहरात दूषित पाणी पुरवठा होत आहे. आठ दिवसांपासून गढूळ पाणी येत आहे. तक्रारी करूनही हिंगोली पालिलका प्रशासन दुर्लक्ष करीत आहे.

लेखाधिकाऱ्याची जीप चोरली

नांदेड जिल्हा परिषदेतील लेखाधिकारी (कॅफो) यांच्या मार्शल जीपची चोरी जिल्हापरिषदेच्या आवारातून झाल्याने खळबळ उडाली आहे. रखवालदार असताना ही घटना घडली. वजिराबाद पोलिसांनी याबाबत गुन्हा नोंदविला आहे.

 
</text>
</doc>
