<doc>
<docno>1155091.cms.txt</docno>
<text>
 
महामुंबई
इंजिनीअरींगचीही फीवाढ!
[ Wednesday, June 29, 2005  03:14:16 am]


मुंबई (म. टा. प्रतिनिधी) : मेडिकलपाठोपाठ जाहीर झालेल्या खासगी इंजिनीअरिंगच्या कॉलेजांच्या फीमध्येही पाच ते 25 हजार रुपयांची वाढ करण्यात आली आहे.

राज्यातील 110 इंजिनीअरिंग कॉलेजांची फी मंगळवारी जाहीर करण्यात आली. पुण्याच्या काशीबाई नवाले कॉलेजच्या फीमध्ये 25 हजार रुपयांची वाढ करण्यात आली आहे. सुधारित रचनेप्रमाणे ती 54 हजार रुपये इतकी आहे.

इंजिनीअरिंगची सुधारित फी 2003 ते 06 या शैक्षणिक वर्षासाठी लागू राहणार आहे. न्या. राघवेंद जहागीरदार यांच्या अध्यक्षतेखालील फीनियंत्रण समितीने ठरवलेली फी खासगी इंजिनीअरिंग कॉलेजांना मान्य नव्हती. यात बदल करण्यात यावे, यासाठी खासगी कॉलेजे हायकोर्टात गेली होते. त्यावर, कॉलेजांचे म्हणणे पुन्हा एकदा ऐकण्यात यावे, असे आदेश कोर्टाने बजावले.

त्यानुसार समितीसमोर सुनावणी झाली असता, फी बदलण्यात आली. ज्या कॉलेजांच्या फीमध्ये वाढ आहे, त्या विद्यार्थ्यांना ही गेल्या दोन वर्षांची वाढीव फीदेखील भरावी लागणार असल्याने काही विद्यार्थ्यांना याचा फटका बसण्याची शक्यता आहे. सुधारित फीरचना द्धह्लह्लश्चऱ्//222.स्त्रह्लद्ग.श्ाह्मद्द.द्बठ्ठ या वेबसाइटवर पाहता येईल.

 
</text>
</doc>
