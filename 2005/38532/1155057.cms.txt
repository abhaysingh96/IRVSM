<doc>
<docno>1155057.cms.txt</docno>
<text>
 
अर्थव्यवहार
तेजीला 102 अंशांची ओहोटी
[ Wednesday, June 29, 2005  02:45:45 am]


मुंबई (म. टा. बाजार प्रतिनिधी) : आंतरराष्ट्रीय बाजारात खनिज तेलाची किंमत 60.42 डॉलर प्रति बॅरल झाल्यामुळे तसेच दलालांनी आणि परकीय गुंतवणूकदारांनी 'नफेखोरी' केल्यामुळे मंगळवारी मुंंबई शेअर बाजाराचा 'सेन्सेक्स' 102 अंशांनी खाली घसरला.

गेले काही दिवस 'सेन्सेक्स'चे नवे नवे उच्चांक करणाऱ्या शेअर बाजारात मंगळवारीची घसरण अपेक्षित नव्हती. मात्र विक्रीचा जोर वाढल्यामुळे त्यामुळे रिलायन्स इंडस्ट्रीज, रिलायन्स इन्फोसिस, आयटीसी आणि इतर काही ब्ल्यूचिप कंपन्यांच्या शेअर्सचे भाव खाली आले.

मंगळवारी शेअर बाजार सुरू झाल्यानंतर तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा 'सेन्सेक्स' प्रारंभी 7158.66 अंशांवर होता. त्या अगोदर म्हणजे सोमवारी निदेर्शांक 7151.08 अंशांवर बंद झाला होता. त्यानंतर निदेर्शांकाने दिवसातील निचांक म्हणजे 7.36.06 आणि उच्चांक 7175.15 अंशांमध्ये रेंगाळत 102 अंशांनी माघार घेतली आणि शेवटी तो 7049 अंशांवर बंद झाला. सोमवारी निदेर्शांक 2.46 अंशांनी वधारला होता.

एसीसी, टीसीएस, एचडीएफसी या कंपन्यांच्या समभागांचे भाव वधारले तर टाटा स्टील, गुजरात अंबुजा, टाटा मोटर्स, लार्सन, भेल, विप्रो यांच्या शेअर्सचे भाव उतरले.

 
</text>
</doc>
