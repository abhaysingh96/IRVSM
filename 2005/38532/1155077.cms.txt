<doc>
<docno>1155077.cms.txt</docno>
<text>
 
महाराष्ट्र
गावांना समुदाचा धोका
[ Wednesday, June 29, 2005  03:02:41 am]


चिपळूण (म. टा. वृत्तसेवा) : मुसळधार पावसामुळे अशांत झालेल्या समुदाच्या वाढीव पातळीचा धोका दाभोळ गावातील भंडारवाड्याला निर्माण झाला आहे. समुदाच्या लाटा थेट घरांना येऊन भिडत आहेत. गावकऱ्यांच्या नारळीपोफळीच्या बागांवरही सुमदाने केवळ अतिक्रमण केले आहे. नारळाची काही झाडे पडून 15 हजारांचे नुकसान झाल्याचे गावकऱ्यांनी सांगितले. संरक्षक बांधही या तडाख्यात बऱ्याच आधी वाहून गेला आहे.

मंडणगड तालुक्यातील तुळशी लघु पाटबंधाऱ्यांच्या कालव्यांचे पाणी शेतीत घुसून शेतीचेही नुकसान झाले. कालव्यातील पाणी नदीनाल्यात न सोडता शेतजमिनीन सोडल्याची तक्रार शेतकरी करीत आहेत.

लांजा तालुक्यात काही ठिकाणी गॅस्ट्रोची लागण झाली असून पावसाळ्यात या साथीपासून बचावण्याकरिता योग्य काळजी घेण्याचे आवाहन करण्यात आले

पावसामुळे होणारे हे नुकसान सहन करीत असतानाच कोकण रेल्वे मार्गावर संगमेश्वर आरवडीदरम्यान दरड कोसळून वाहतूक खोळंबली होती. मात्र हा अडथळा लगेचच दूर करण्यात आला.

 
</text>
</doc>
