<doc>
<docno>1155986.cms.txt</docno>
<text>
 
लेख
आयुवेर्द परिपूर्ण, कायदा अपूर्ण!
[ Wednesday, June 29, 2005  11:28:00 pm]


आयुवेर्दिक औषध विक्रीसाठी प्रमाणित, शिक्षित वैद्याच्या चिठीची (प्रिस्क्रिप्शन) आवश्यकता नसल्याने सामान्य मनुष्य मासिक-वर्तमानपत्र, दूरदर्शन वा आकाशवाणीवरील जाहिरातीला बळी पडून ही औषधे स्वत:च घेत रहातो. तपासणी न झालेल्या असल्या औषधांच्या अतिसेवनाने दुष्परिणाम झाल्यास तो आयुवेर्दाचा दोष नाही तर कायद्याच्या अंमलबजावणीचा आहे.

आयुवेर्द हे परिपूर्ण शास्त्र आहे, याबद्दल संशय असूच शकत नाही. जोपर्यंत आयुवेर्द वैद्यांच्या घरांपर्यंत मर्यादित होता; तोपर्यंत वैद्य आपआपली औषधे स्वत: तयार करीत होते; औषधे कधी, कशी व किती घ्यावयाची; त्याचे पान-अनुपान, पथ्य -पाणी रोग्याला समजावून सांगत होते, तसेच औषधे ग्रंथोक्त पाठाप्रमाणे बनवीत होते, तोपर्यंत आयुवेर्दाचा योग्य वापर होत होता. काही वैद्य आढळलेल्या त्रुटी भरून काढण्याचा प्रयत्न करीत होते, नवीन संशोधन करीत होते, तोपर्यंत आयुवेर्दाचे शास्त्र विकसित होत गेले.

पण जसजशी लोकसंख्या वाढली, आयुवेर्दोपचाराचा वापर वाढला तसतसा आयुवेर्द वैद्यांच्या कार्यशाळेतून कार-खान्यात गेला. हे अपरिहार्य होते आणि इतर औषध पद्धतीत (पॅथी) हेच घडले; पण फरक एव्हढाच होता की, आधुनिक औषध पद्धतीत (अॅलोपथी) औषध निमिर्ती, वापर व प्रचारावर कायदेशीर बंधने आली. तयार औषधांच्या परीक्षा-तपासण्या मान्य करून त्या अमलात आल्या. अमेरिकेसारख्या विकसित देशात निर्यात सुरू झाली; पण त्याकरता औषध निर्मात्यांना अमेरिकी अन्नऔषध प्रशासनाचे (एफ. डी. ए.) प्रमाणिकरण घ्यावे लागले.

अॅलोपथिक औषधांची तपासणी शक्य आहे; कारण त्याची परिमाणे ठरलेली आहेत. आयुवेर्दामध्ये तपासणी परिमाणे अमलात आणण्यास विरोध आहे. कदाचित मूळ पाठाप्रमाणे उत्पादित केलेल्या औषधांना तपासणीची आवश्यकताही नसेल; पण ती तशी बनविली नसतील तर घातक ठरणार नाहीत काय? आज बहुसंख्य आयुवेर्दिक औषधे पाठाप्रमाणे बनविली जात नाहीत. शिवाय अॅलॉपथिक औषधांचे दुष्परिणाम जाहीर करूनही प्रत्यक्ष वापरात आणखी काही दुष्परिणाम सापडतात काय हे पाहण्यासाठी 'अॅडव्हर्स ड्रग रिअॅक्शन मॉनिटरिंग'ची योजना आहे. अशा अभ्यासातून हानिकारक आढळलेली औषधे बाद केली जातात. खुद्द भारतात 85 औषधे व औषध मिश्रणांच्या निमिर्ती-विक्रीवर बंदी घातली आहे.

औषधांचा गैरवापर होतो हा त्या औषधाचा दोष नाही. पॅरासिटमॉल जास्त प्रमाणात व जास्त काळ घेतल्यास मूत्रपिंडावर अनिष्ट परिणाम होतो हे अॅलॉपथीने जाहीर केले आहे आणि तरीही त्याचा गैरवापर होत असेल तर तो कायद्याच्या अंमलबजावणीचा दोष आहे, औषधाचा नाही.

आयुवेर्दिक औषधाचे दुष्परिणाम नाहीत, असे वरचेवर सांगितले जाते. त्यात चूक नाही; कारण मूळ ग्रंथोक्त पाठाप्रमाणे औषधे बनविली तर त्यांचे दुष्परिणाम आढळणार नाहीत. धातू असो वा वनस्पती असो, त्याच्या शुद्धीकरण प्रक्रिया शास्त्राधाराप्रमाणे करणे आवश्यक आहे. अशा पद्धतीने केलेल्या औषधी दव्याच्या योग्यायोग्यतेसाठी परीक्षाही शास्त्रात सांगितल्या आहेत; पण आज बाजारात उपलब्ध असलेल्या आयुवेर्दिक औषधांची परीक्षा-चांचणी खुद्द आयुवेर्दिक औषध निर्माते तरी करतात काय?

सरकारी अन्न-औषध नियंत्रक आयुवेर्दिक औषधांत घातक दव्ये आहेत किंवा नाहीत याची तपासणी करीत नाहीत; कारण तपासणीची परिमाणेच नक्की केलेली नाहीत. सध्या फक्त दव औषध घट्ट झाले नाही ना, त्यावर बुरशी आली नाही ना, गोळी तुटली वा रंग फिका झाला नाही ना अशा प्रकारच्या चाचण्या केल्या जातात. प्रमाणापेक्षा जास्त मद्य (अल्कोहॉल) नसल्याचे तपासले जाते. अशा स्थितीत सदोष आयुवेर्दिक औषधे बाजारात उपलब्ध असल्यास तो दोष कुणाचा? आयुवेर्दिक औषधांचे दुष्परिणाम (असले तरच!) नोंदण्याची काही सोय नसल्याने कोणती औषधे घेऊ नयेत, हेही सामान्य माणसास समजत नाही.

भारतीय ड्रग अॅक्ट सेक्शन 3 (अ) प्रमाणे प्रथम परिशिष्टात (र्फस्ट शेड्युल) 56 आयुवेर्दिक ग्रंथांची यादी दिली आहे. या ग्रंथांतील पाठांप्रमाणे (फॉर्म्युला) आयुवेर्दिक औषध निमिर्तीस परवानगी आहे; पण प्रत्यक्षात तसे होत नाही. या ग्रंथात ज्या वनस्पती वा धातूंचा नामनिदेर्श आहे. त्यांचे मिश्रण करून नवीन औषध बनविण्यास परवानगी दिली जाते. अशी औषधे निदोर्ष कशी असतील? उदाहरणार्थ व्हिक्स व्हेपोरब हे औषध नसतानाही त्यावरील अबकारी, विक्री व जकात कर वाचविण्यासाठी त्यातील मेंथॉल हे आयुवेर्दिक ग्रंथात नमूद असल्याने व्हिक्स व्हेपोरब आयुवेर्दिक म्हणून घोषित करण्यात आले.

दुसरे उदाहरण घेता येईल ते उपलब्ध असलेल्या अनेक 'लिव्हर रेमेडीज'चे. आयुवेर्दात 'आरोग्य-वधिर्नी' हे औषध यकृत विकारांवर सुचविले आहे, ते गुणकारीही आहे; पण त्याऐवजी 'लिव्ह 52' व तत्सम औषधांचा खप मोठा आहे. आरोग्य वधिर्नीत गंधक-पारा यांची कज्जली व लोह, ताम्र व अभ्रक भस्म व इतर वनस्पती आहेत. कज्जलीमुळे औषध प्रवाही बनून ते शरीरातील व्याधिग्रस्त भागांकडे सहज पोचते; पण यापैकी कोणताही धातू आरोग्यवधिर्नीत सापडला नाही; कारण ते मूळ पाठाप्रमाणे बनविले जाते; पण आज उपलब्ध असलेल्या शेकडो लिव्हर रेमिडीजबाबत हमी देता येणार नाही.

वैद्यनाथ, सांडू, धूतपापेश्वर, आयुवेर्द रसशाळा, झंडू इत्यादी औषध कारखाने फक्त आयुवेर्दिक औषधे पाठाप्रमाणे तयार करीत होते; पण बाजारातील मागणी बघून आता त्यानीही आपले फॉर्म्युले बनवून विकण्यास सुरवात केली आहे. धातू वा धातुजन्य पदार्थावर आयुवेर्दिक प्रक्रिया करण्यासाठी गोमुत्र आवश्यक असते. आज एवढ्या मोठ्या प्रमाणावर गोमुत्र मिळण्याचे ठिकाण म्हणजे डेअरी अगर दुग्धशाळा. अशा डेअरीमध्ये गाय लवकर माजावर येण्यासाठी वा जास्त दूध येण्यासाठी हमोर्न व इतर औषधे दिली जातात. या औषधांचे काही प्रमाण गोमुत्रात येणार व ते आयुवेर्दिक औषधात येणार. शिवाय डेअरीमध्ये गोमुत्र कसे गोळा केले जाते, हा प्रश्ान्च आहे. या साऱ्या गोष्टींचा आयुवेर्दाने अभ्यास केला आहे व पर्याय सुचविले आहेत; पण बाजारी चढाओढीला परवडणारेच निवडले जाणार.

आयुवेर्दिक औषध विक्रीसाठी प्रमाणित, शिक्षित वैद्याच्या चिठीची (प्रिस्क्रिप्शन) आवश्यकता नसल्याने सामान्य मनुष्य मासिक-वर्तमानपत्र, दूरदर्शन वा आकाशवाणीवरील जाहिरातीला बळी पडून ही औषधे स्वत:च घेत रहातो. तपासणी न झालेल्या असल्या औषधांच्या अतिसेवनांने दुष्परिणाम झाल्यास तो आयुवेर्दाचा दोष नाही तर कायद्याच्या अंमलबजावणीचा आहे.

जाणते वा अजाणतेपणे आज आयुवेर्दाची अवहेलना केली जात आहे. ती थांबविण्यासाठी ड्रग अॅक्ट जास्त बंधनकारक बनवून त्याची काटेकोर अंमलबाजवणी व्हावयास हवी. आयुवेर्दिक जाणकारांची समिती नेमून 1) नवीन औषधांना परवानगी, 2) तयार औषधांच्या तपासणीची परिमाणे ठरविणे, 3) दुष्परिणामांच्या नोंदणी करणे इत्यादीची ड्रग अॅक्टमध्ये तरतूद करावयास हवी. आयुवेर्द जुना आहे, म्हणून आजची आयुवेर्दिक औषधे निदोर्ष आहेत, असे समजू नये. अशानेच आयुवेर्दाची अवहेलना थांबेल व त्याला योग्य तो दर्जा प्राप्त होईल.

डॉ. विश्वास राणे

 
</text>
</doc>
