<doc>
<docno>1155096.cms.txt</docno>
<text>
 
महामुंबई
सलून कायद्याच्या 'कात्री'त?
[ Wednesday, June 29, 2005  03:17:24 am]


मंुबई (म. टा. प्रतिनिधी) : दाढी करून झाल्यावर तोंड पुसण्यासाठी अनेकांसाठी एकच टॉवेल...हौसेने तोंडावर थापावी आणि ती ती हलक्या दर्जाची असेल तर अॅलजीर्चा सामना करा...दाढीचे ब्लेड निर्जंतुक आहेत की नाही याकडेही लक्ष! कारण एड्सची भीती...सलून, ब्युटी पार्लरचा दर्जा, दरपत्रक या सगळ्याच बाबतीत असलेली अनिश्चितता दूर करण्यासाठी हा उद्योग आता मंुबई महापालिकेच्या कायद्याच्या 'कात्री'त येईल.

मंुबईत सलून, ब्युटी पार्लर, मसाज सेंटरची संख्या प्रचंड आहे. पण या ठिकाणची स्वच्छता, उपलब्ध सुविधा, प्रशिक्षित कारागिर, दरपत्रक याबाबत फारशी समाधानकारक स्थिती नाही. त्यामुळेे या उद्योगाला महापालिकेच्या आरोग्य खात्याच्या कक्षेत आणावा, असा प्रस्ताव मंगळवारी पालिका सभागृहाच्या बैठकीत मंजूर झाला. शिवसेनेचे सुनील प्रभू यांनी मांडलेल्या या प्रस्तावाला सर्व सदस्यांनी सहमती दर्शविली.

काही सलून, ब्युटी पार्लरमध्ये वापरली जाणारी कमी दर्जाची प्रसाधने, अस्वच्छता आदी मुद्दे ऐरणीवर आले.

हलक्या दर्जाची प्रसाधने वापरल्याने अॅलजीर्, त्वचेचे गंभीर विकार उद्भवल्याच्या अनेक तक्रारी कानावर पडतात. या सर्व आस्थापनांना पालिकेच्या आरोग्य विभागाच्या कक्षेत आणवे, तसेच त्यांना एक ते चार अशा पद्धतीने श्रेणी द्याव्यात, आरोग्य खात्याने अधूनमधून पाहणीही करावी, असा या प्रस्तावाचा आशय आहे. यासंदर्भात कार्यवाही करण्याची ग्वाही अतिरक्त आयुक्त विजयसिंह पाटणकर यांनी दिली.

 
</text>
</doc>
