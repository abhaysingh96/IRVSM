<doc>
<docno>1155078.cms.txt</docno>
<text>
 
महाराष्ट्र
कोपरगाव साखर कारखान्याला यश
[ Wednesday, June 29, 2005  03:03:15 am]


शिर्डी (म. टा. वृत्तसेवा) : ऊस व कच्ची साखर उपलब्ध असतांना कोपरगांव सहकारी साखर कारखान्याला दुसऱ्या टप्प्यातील गळीत हंगाम सुरू करता येऊ नये म्हणून राज्य सरकारमार्फत अडथळे आणणारे जिल्ह्यातील काही साखर कारखाने व त्यास खतपाणी घालणाऱ्या दैनिक आणि त्याच्या वार्ताहराविरुद्ध साखर कारखान्याचे अध्यक्ष आणि काँग्रेसचे माजी खासदार शंकरराव काळे यांनी उघड टीका केली.

कोळपेवाडी येथील कोपरगाव साखर कारखान्याने यावषीर् गळीत हंगामाचा वेगळाच प्रयोग केला. दोन टप्यात कारखान्याचे गळीत हंगाम करण्याचे नियोजन केले. त्यासाठी नेहमीच्या गळीत हंगामासाठी लागणाऱ्या उसाबरोबर एकसाली ऊसलागवडीचा प्रयोगही कारखान्याने कार्यक्षेत्रात राबविला. 1 लाख 64 हजार क्विंटल साखर पोत्याची निमिर्ती करून कारखान्याने पहिल्या टप्प्यातील नियमित गळीत हंगाम पूर्ण केला. दोन महिने कारखाना बंद ठेवला. एकसाली ऊस लागवडीतून गळीतास पक्व झालेला 543 हेक्टर ऊस आणि परदेशातून आयात केलेली 80 हजार टन कच्ची साखर यांच्या मदतीने दुसऱ्या टप्यातील गळीत हंगाम एक एप्रिलला सूरू करण्याचे नियोजन केले. साखर उद्योगाचा राज्यातील हा पहिलाच व चांगला प्रयोग, असे बोलले जाते.

असे असले तरी दुसऱ्या टप्प्याचा गळीत हंगाम सुरू करताना कारखान्याला अनेक अडचणींना तोंड द्यावे लागले. पण त्यातून हायकोर्टाच्या निर्णयाने वाट निघाली आणि कारखाना सूरू झाला. महिनाभर चालून 80 हजार साखर पोती निर्माण करून दुसऱ्या हंगामाचा समारोप बुधवारी सायंकाळी शंकरराव काळे यांच्या उपस्थितीत करण्यात आला.

दुसऱ्या टप्प्यात मोलॅसेस 1300 टन व 80 हजार साखरपोती मिळाली. त्यामुळे आथिर्क स्थिती सुधारली, असे संागत शंकरराव काळे यांनी या गळीत हंगामाच्या परवानगीला अडथळे आणणाऱ्या नगर जिल्ह्यातील काही साखर सम्राटांवर जोरदार टीका केली. काळे यांनी कुणाचे नाव घेतले नसले तरी त्यांचा रोख संजीवनी साखर कारखान्याचे अध्यक्ष शंकरराव कोल्हे, राज्य साखर संघाचे अध्यक्ष आणि राहुरी साखर कारखान्याचे चेअरमन प्रसाद तनपुरे यांच्यावरच प्रामुख्याने होता. काळे म्हणाले, राज्यातील सहकारी चळवळीत अप्रामाणिक लोक घुसले आहेत. कारखान्यापेक्षा स्वतऱ्च्या उत्कर्षाचे त्यांना पडले आहे. अप्रामाणिक पणाची ही लागलेली 'घूस' साखर कारखानदारीला मारक ठरली आहे. अशी टीकाही त्यांनी केली.

 
</text>
</doc>
