<doc>
<docno>1158087.cms.txt</docno>
<text>
 
महामुंबई
वायव्य मुंबईतून प्रिया दत्तच!
[ Saturday, July 02, 2005  12:39:46 am]


नवी दिल्ली (वृत्तसंस्था) : दिवंगत केंदीय क्रीडामंत्री आणि काँगेस नेते सुनील दत्त यांच्या कन्या प्रिया दत्त याच वायव्य मुंबई लोकसभा मतदारसंघात त्यांच्या वारस ठरल्या आहेत. काँगेसने शुक्रवारी अपेक्षेप्रमाणे प्रिया दत्त यांची उमेदवारी जाहीर करून त्याबाबतच प्रश्ान् निकाली काढला.

लोकसभेची पोटनिवडणूक कधीही होवो, प्रिया दत्त याच वायव्य मुंबईतून काँग्रेसच्या उमेदवार असतील, अशी घोषणा काँगेसचे प्रवक्ते अभिषेक सिंघवी यांनी केली. प्रिया आणि तिचा भाऊ प्रसिद्ध अभिनेता संजय दत्त या दोघांनी काँगेस अध्यक्ष सोनिया गांधी यांची भेट घेतली होती, असे त्यांनी सांगितले.

लवकरच होणाऱ्या राज्यसभा निवडणुकीतील काँगेस उमेदवारांची घोषणाही यावेळी सिंघवी यांनी केली. गोव्यातून माजी केंदीय मंत्री एदुआर्द फालेरो यांना उमेदवारी नाकारून गोव्याचे माजी प्रदेशाध्यक्ष शांताराम नाईक यांना काँगेसने राज्यसभेची उमेदवारी दिली आहे. गुजरातमधून अपेक्षेप्रमाणेच सोनिया गांधींचे राजकीय सल्लागार अहमद पटेल काँगेसचे राज्यसभेचे उमेदवार असतील. तर पश्चिम बंगालमध्ये काँगेसने डावे पुरस्कृत अपक्ष उमेदवार अर्जुन सेनगुप्ता यांना पाठिंबा जाहीर केला आहे.

 
</text>
</doc>
