<doc>
<docno>1158067.cms.txt</docno>
<text>
 
महामुंबई
डान्स बार बंदी मुख्यमंत्री परतल्यानंतरच
[ Saturday, July 02, 2005  12:23:49 am]


मुंबई (म. टा. प्रतिनिधी) : राज्यातील डान्स बार बंदीच्या घोळाला राज्यपाल एस. एम कृष्णा यांचे निकटचे सहकारी आणि कर्नाटकचे माजी मंत्री डी. के. शिवकुमार यांच्याबरोबरच केंदातील काँग्रेसचे काही नेतेही प्रत्यक्षाप्रत्यक्षपणे जबाबदार असल्याचे स्पष्ट आल्यानंतर उपमुख्यमंत्री आर. आर. पाटील काहीसे निराश झाले असून विधिमंडळाच्या हिवाळी अधिवेशनात यासंबंधीचे विधेयक मांडायचे की नाही, याचा निर्णय मुख्यमंत्री विलासराव देशमुख परदेशातून आल्यानंतर घेतला जाईल, अशी भूमिका त्यांनी घेतली आहे. तर डान्स बार मालकांची दिल्लीत काँग्रेस नेत्यांशी 'अर्थ'पूर्ण चर्चा झाल्यानंतर दोन्ही काँग्रेसची भाषा बदलल्याचा आरोप भारतीय जनता पक्षाचे प्रदेशाध्यक्ष नितीन गडकरी यांनी शुक्रवारी केला.

डान्स बार बंदीचा वटहुकूम राज्यपालांनी परत पाठविल्यानंतर पाटील पुरते अडचणीत आले असून आता या प्रश्ानवर काहीच बोलायचे नाही, अशी भूमिका त्यांनी घेतली आहे. त्यामुळेच याबाबत विचारलेल्या एकाही प्रश्ानला त्यांनी उत्तर देण्यास नकार दिला. अधिवेशनात यासंबंधीचे विधेयक आणणार काय, असे विचारल्यावर मुख्यमंत्र्यांशी चर्चा करुन निर्णय घेतला जाईल, असे त्यांनी स्पष्ट केले. बंदीला कोलदांडा घालण्यात कर्नाटकचे माजी मंत्री डी. के. शिवकुमार यांचा संबंध असल्याचे वृत्त असले तरी त्याबाबत आपणाला काहीच माहित नाही. ते कोण आहेत, याची आपल्याला कल्पना नाही आणि आपण त्यांना बघितलेलेही नाही, असे उत्तर त्यांनी दिले.

नितीन गडकरी यांनी या प्रश्ानवरून आघाडी सरकारला धारेवर धरले. दिल्लीत बार मालकांची काँग्रेस नेत्यांशी 'अर्थ'पूर्ण चर्चा झाल्यानंंतर अचानक नेत्यांची भाषा बदलली आहे. प्रदेश काँग्रेसच्या अध्यक्ष प्रभा राव यांना याबाबत पक्षाचे धोरण माहित नाही. तर राष्ट्रवादी काँग्रेसचे अध्यक्ष शरद पवार यांनी आर. आर. पाटलांना आस्ते कदम जाण्याचा सल्ला दिला, यावरून काय समजायचे, असा सवाल त्यांनी केला. अधिवेशनात हे विधेयक आले तर विरोधी पक्षांचा त्याला पाठिंबाच असेल, असेही त्यांना स्पष्ट केले. 'आधी हा विषय कॅबिनेट बैठकीपुढे यायला पाहिजे आणि समजा आला तर मंत्र्यांनी प्रभा राव यांचे ऐकायचे की विलासरावांचे आणि राष्ट्रवादीच्या मंत्र्यांनी पवारांचा सल्ला मानायचा की आबांचा हा महत्त्वाचा प्रश्ान् आहे,' असा टोलाही त्यांनी हाणला.

राज्यातील महत्त्वाच्या प्रश्ानवरून लोकांचे लक्ष वळविण्यासाठीच डान्स बारचा विषय चघळला जात आहे, असा आरोप करून गडकरी म्हणाले की, या सरकारने विधानसभा निवडणुकीत मोफत वीज, कापसाला 2700 रुपयांचा भाव आणि शतकऱ्यांच्या कर्जावरील व्याज दरात माफी देण्याचे आश्वासन जाहीरनाम्यात दिले होते. मात्र त्यातील एकाही आश्वासनाची पूर्तता झालेली नसून आगामी अधिवेशनात त्याविरोधात सरकारला धारेवर धरण्यात येईल.

 
</text>
</doc>
