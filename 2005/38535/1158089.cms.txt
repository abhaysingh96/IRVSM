<doc>
<docno>1158089.cms.txt</docno>
<text>
 
महामुंबई
विरोधी पक्षनेतेपदीनारायण राणेच!
[ Saturday, July 02, 2005  12:40:44 am]


मुंबई : विरोधी पक्षनेते नारायण राणे तसेच शिवसेनेतील तीन खासदार हे राजीनामा देणार असल्याच्या बातम्या, राणे यांचा आकस्मिक कोकणदौरा यांतून शिवसेनेत निर्माण झालेले गोंधळाचे वातावरण दूर करण्यासाठी शुक्रवारी सेनानेत्यांनी युद्धपातळीवर प्रयत्न चालू केले. या प्रयत्नांचा एक भाग म्हणून, राणे हेच विरोधी पक्षनेतेपदी राहतील, असा विश्वास कार्याध्यक्ष उद्धव ठाकरे यांनी दिला. तर जे काही प्रश्ान् आहेत ते सेनेच्या संघटनेअंतर्गत प्रश्ान् आहेत, असा पवित्रा राणे यांनी घेतला. मात्र, 'मी अद्याप राजीनामा दिलेला नाही,' असे विधान त्यांनी केल्याने गोंधळ अद्याप निवळला नसून तो रविवारपर्यंत चालेल, असे दिसते.

आपण राजीनामा देणार असल्याच्या बातम्या पक्षातील 'आप्त'च पसरवत असल्याचा आरोप राणे यांनी केल्या-पासून शिवसेनेत संभ्रमाचे वातावरण निर्माण झाले आहे. तशातच राणे सिंधुदुर्गाच्या दौऱ्यावर गेले आणि तिथे त्यांच्या समर्थकांनी जोरदार स्वागत केले, तेव्हा ते सेनेतून बाहेर पडणारच, असे वातावरण निर्माण झाले होते.

या पार्श्वभूमीवर सिंधुदुर्गातील सर्व तालुकाप्रमुख व जिल्हाप्रमुख अशा सात-आठ पदाधिकाऱ्यांना शुक्रवारी 'मातोश्ाी'वर बोलावून घेण्यात आले होते. यावेळी उद्धव ठाकरे यांनी प्रत्येकाशी स्वतंत्रपणे चर्चा केली. नंतर त्यांनी मनोहर जोशी यांच्यासोबतही या पदाधिकाऱ्यांशी चर्चा केली. आपल्याला राणेंविषयी राग नाही, त्यांच्याशी मतभेद नाहीत, जे छापून येतेय त्यावर विश्वास ठेवू नका, असे आवाहन करून, यापुढेही तेच विरोधी पक्षनेतेपदी राहतील, असा विश्वास उद्धव यांनी दिला. शिवाय, राणे यांच्याविषयी स्थानिक शिवसैनिकांत काही गैरसमज असले तर ते दूर करा. हा सगळा मिडियाने केलेला खेळ असून सेनेला खच्ची करण्याचा डाव आहे, असे उद्धव यांनी सिंधुदुर्ग जिल्हाप्रमुख संजय पडते व अन्य सात पदाधिकाऱ्यांना सांगितले.

या पदाधिकाऱ्यांनीही, 'शिवसेनाप्रमुख हे आमचे दैवत आहेत आणि राणे आमचे नेते आहेत,' या शब्दांत भावना व्यक्त केली.

राणे यांचे सायंकाळी सांताक्रूझ विमानतळावर आगमन झाले, तेव्हा मोठ्या संख्येने शिवसैनिक स्वागताला आले होते. त्यांत, मुंबई-ठाणे परिसरातील नगरसेवकांबरोबरच 'मातोश्ाी'वर हजेरी लावणारे कोकणातील पदाधिकारीही होते. आमदारांपैकी केवळ कालिदास कोळंबकर उपस्थित होते.

विमानतळावर वार्ताहरांना राणे म्हणाले, मी अद्याप राजीनामा दिलेला नाही. जे काही प्रश्ान् आहेत ते शिवसेनेतील अंतर्गत आहेत. आपल्या राजीनाम्याच्या बातम्या पक्षातील लोकांनीच पसरवल्याचा त्यांनी पुनरुच्चार केला. कोकणातील शिवसैनिकांना 'मातोश्ाी'वर बोलावल्याबद्दल विचारता ते म्हणाले की, शिवसेना-प्रमुखांचा तो हक्कच आहे. यात काही कारस्थान आहे, असे आपल्याला वाटते काय, असे विचारले असता या प्रश्ानचे उत्तर इथे कसे देऊ, असा सवाल त्यांनी केला. रविवारी रंगशारदेत बोलाविलेल्या बैठकीला आपण हजर राहणार असल्याचे त्यांनी सांगितले.

 
</text>
</doc>
