<doc>
<docno>1158546.cms.txt</docno>
<text>
 
संवाद
हजारों ख्वाइशें ऐसी...
[ Saturday, July 02, 2005  10:03:46 pm]


त्याची 'भोपाल एक्सप्रेस' यशाच्या शिखरावर जाण्याचे 'सिलसिले' आता सुरू झालेत. पण त्याचे पाय नकळत वळतात ते लोखंडवालाच्या ऋषीकुंजमधल्या दहाव्या मजल्यावर! घरच्या 'सरकार'ची त्याला काळजी असते... इथली 'दिवार' त्याच्या परिचयाची असते आणि इथेच त्याच्या मनात 'गुलाल' उधळला जात असतो तो आठवणींचा...

घरात पाऊल टाकलं की, क्षितिज दिसायला हवं... असं लहानपणापासून मला वाटायचं. मला त्या आभाळाचं विलक्षण आकर्षण... अगदी घराच्या खिडकीतून का होईना, आभाळ दिसायला हवं, असं वाटायचं. उगाचच त्या आभाळाकडे एकटक बघत राहायला मनापासून आवडतं. अनेक विचार मनात तरंगत राहतात. देवांची नगरी मानल्या जाणाऱ्या केरळमध्ये नाळ पुरली असली तरी कर्मभूमी म्हणून या मंुबईकडे एका अनामिक ओढीने आलो. तत्पूवीर् पुणे, नागपूर अशा ठिकठिकाणी कामानिमित्ताने राहणं झालं होतं.

पुण्यात शिक्षणासाठी बराच काळ होतो. त्याचवेळी खरं तर स्वत:चं घर डोळ्यासमोर तरळू लागलं होतं. पेईंगगेस्ट अथवा भाड्यानं राहण्यामधील परक्या भावनेची जाणीव त्या घरात एखाद्या फ्रेमसाठी खिळा ठोकताना बोचत राहायची. खरं तर ज्यावेळी मंुबईत नाव कमावण्यासाठी यायचं ठरलं तेव्हा इथे पाऊल ठेवल्यावर इंच इंच जागेसाठी कशी लढाई असते, याचं अनोखं दर्शन आलं. त्यापूवीर् बीएससी आणि एमबीए अशी अक्षरं माझ्या नावापुढे कागदावर उमटली होती. कॉलेजमधील विविध स्पर्धांमधून अभिनयाची चुणूक दाखवत होतो. मंुबईत आल्यावर दादरला गलेलठ्ठ पगाराची नोकरी पत्करली. मॅनेजरच्या खुचीर्तून अनेक समीकरणं हलवत होतो, पण दररोज घरी परतताना स्वत:च्या मालकीचं घर घेण्याची इच्छा होती. इतक्यात मनाने उचल खाल्ली आणि लौकिकार्थाने 'सेटल्ड' असणाऱ्या या नोकरीपेक्षा अनिश्चित असणाऱ्या अभिनयाच्या क्षेत्रात उडी घेतली. त्यावेळी आपल्याला या मायानगरीत स्वत:चं हक्काचं घर घेता येईल का, असा प्रश्न डोकावला होताच...

अंधेरीतील लोखंडवाला कॉम्प्लेक्समधील ऋषीकुंजमध्ये दहाव्या मजल्यावरील दाराच्या पाटीवर चक्क पूर्ण नाव तुमच्या नजरेस पडेल. इथे शॉर्टफॉर्म नसतो. 'केके मेनन' असं नाव लख्खं दिसतं. घराचा दरवाजा उघडतो तो टेेरेसवर! इथलं सगळं फनिर्चर हे खास करून वुडन टचचं ठेवलेलं आहे. टू बीएचके असलेल्या या घराचं नेटकेपण ठेवण्यात पत्नी निवेदिताचा मोठा हात आहे. तिच्या 'पारखी' नजरेमुळे खरं तर त्यातील कलर कॉम्बिनेशन वेगळं राखण्याचा प्रयत्न आम्ही केलाय. यामुळे लाल-पांढरा आणि पिवळा-पांढरा अशा दोन वेगवेगळ्या रंगांनी घराच्या भिंती सजल्या आहेत. यासोबत एखाद्या कलाकाराकडे आवश्यक असणारी फिल्म्स आणि वेगवेगळ्या गोष्टी पाहण्यासाठी आवश्यक असणारी इलेक्ट्रॉनिक गॅझेट्सही आहेत. कारण पत्नी निवेदिताही याच क्षेत्रात आहे. हिंदी टीव्ही मालिकांच्या क्षेत्रात तिने स्वत:चं अस्तित्व निर्माण केलंय. अद्ययावत सुखसोयींनीयुक्त घर करताना त्यामध्ये श्रद्धास्थानाला विशेष महत्त्व दिलंय. कारण आज जो कुणी आहे तो त्या ईश्वरी शक्तीच्या प्रेरणेमुळे आहे, अशी माझी श्रद्धा आहे. त्यामुळे घरी देव्हाऱ्याला विशेष स्थान आहे. सकाळचा शूटिंगला निघण्यापूवीर् काही वेळ निश्चितच या मंदिरासमोर हात जोडून करुणा भाकतो.

दोघंही शूटिंगच्या निमित्ताने घराबाहेर असतो, पण गणपतीच्या दिवसांमध्ये आवर्जून घरी राहण्याकडे आमचा कल असतो. तब्बल दहा दिवस गणपतीची आराधना करताना या वास्तूत एक आगळावेगळा माहौल असतो.

अंधेरी भागातून पाय निघता निघत नाही. इथून बहुतांशी शूटिंग लोकेशन्स जवळ असल्यामुळे स्ट्रगलर असतानाही या भागातच जाणीवपूर्वक राहणं झालं. आज या भागात स्वत:चं हक्काचं घर आहे. हे घर घेताना क्रेडिट कार्डांसाठी आपल्याभोवती घुटमळणाऱ्या या इंटरनॅशनल बँक्स मात्र आता आपल्या पाठीशी खंबीरपणे उभ्या राहत नाहीत. कारण 'अभिनेता' हे त्यांच्यादृष्टीने शाश्वतमूल्य नसलेलं क्षेत्र त्यामुळे कर्जाच्या नावानं बोंब असते आणि म्हणूनच हे घर घेताना पै पैची किंमत मोजावी लागली...

हे घर म्हटलं की, डोळ्यासमोर गालिब उभा राहतो... हजारों

ख्वाइशें ऐसी...के हर ख्वाइश पे दम निकेलें... हजारों अरमाँ मनात आहेत... अन् ते प्रत्यक्षात अवतरावे, यासाठीच खरं तर धडपड सुरू आहे...

 
</text>
</doc>
