<doc>
<docno>1158554.cms.txt</docno>
<text>
 
संवाद
सिनियर अॅनिमल्समध्येही वाढ
[ Saturday, July 02, 2005  10:16:33 pm]


जगात जसजशी वैज्ञानिक व वैद्यकीय प्रगती होत आहे, तसतशी माणसाच्या जगण्यातही वाढ होत आहे. अजून त्याने मरणावर विजय मिळवला नसला तरी माणसाचे आयुष्यमान वाढत आहे, हे उघडच आहे. साठाव्या वषीर् निवृत्त झाल्यावर पुढे तीस वर्षे जगणे ही आता नवलाई राहिलेली नाही. निवृत्तीसाठी म्हणून जे पैसे जमा केले असतील ते पुढे किती काळ पुरवायचे असा प्रश्न येतो. काही देशांमध्ये निवृत्तांना निर्वाहभत्ता देण्यात त्या त्या सरकारांचे कोट्यवधी रुपये खर्च होत असतील.

त्यामुळे काही वर्षांनी जगात वृद्धांची संख्या जास्त आणि आताच्या 'हम दो हमारी किंवा हमारा एक' या कुटुंबव्यवस्थेमुळे तरुणांची संख्या कमी अशी स्थिती होणार आहे. पण मला आता बातमी सांगायची आहे ती प्राण्यांविषयीची. वैद्यकीय प्रगतीचा फायदा त्यांनाही मिळत आहे. त्यामुळे कुत्ना आणि मांजरीसारखे पाळीव प्राणी नेहमीपेक्षा जास्त जगत आहेत. एका विमा कंपनीने केलेल्या पाहणीत हे सिद्ध झाले आहे. या प्राण्यांची काळजी घेण्याबाबत त्यांच्या मालकांमध्ये झालेली जास्तीची जाणीव आणि सुमारे दहा वर्षांपूवीर् ज्या आजारांवर औषध नव्हते त्यांच्यावर सापडलेली औषधे ही वाढीव आयुष्याची रहस्ये आहेत.

वैद्यकीय प्रगतीमुळे प्राण्यांमधले कर्करोग, सांधेदुखी, मूत्नपिंड किंवा ह्रदयाचे आजार यांचे लवकर निदान करता येते व त्यावर आधीपेक्षा प्रगत अशी औषधे उपलब्ध आहेत. पाळीव प्राण्यांचे 2500 मालक आणि शंभर व्हेट्स यांच्याकडून माहिती मिळवून हा अहवाल तयार केला गेला आहे. अर्थात, हे प्राण्यांचे वाढीव आयुष्य त्यांच्या मालकाचा खिसा रिकामा करण्याचे कामही करते. प्राण्याला सांधेदुखीचा आजार असला तर वर्षाला किमान 40 हजार रुपये खर्च करावे लागतात. हार्ट ट्रबल असेल तर त्याच्या दुप्पट पैसे खर्च करावे लागतात. कर्करोग झालेल्या प्राण्याचे आयुष्य केमोथेरपीमुळे वाढवता येते. थोडक्यात, सीनियर अॅनिमल्सची संख्याही वाढणार आहे. ...आणखी 25 वर्षांनी आपल्याला कसे जग बघायला मिळेल याची कल्पनाच करवत नाही...

अशोक पानवलकर

 
</text>
</doc>
