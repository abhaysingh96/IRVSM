<doc>
<docno>1158090.cms.txt</docno>
<text>
 
महामुंबई
जय्यत तयारीनिशीच आव्हान पेलावे...
[ Saturday, July 02, 2005  12:41:35 am]


ठाणे (म. टा. प्रतिनिधी) : दहावीच्या वर्षात कुठलाही धडा ऑप्शनला टाकण्याची रिस्क घेताच येत नाही, ऑप्शनला टाकून टेन्शन घेत परीक्षा देण्यापेक्षा जय्यत तयारीनिशीच हे आव्हान पेलणे केव्हाही चांगले.... पुढच्या करिअरमध्येही हाच मंत्र आम्हाला महत्त्वाचा वाटतो, अशा शब्दांत दहावीच्या मेरिट लिस्टमध्ये झळकलेल्या गुणवंतांनी यशाचा फॉर्म्युला विद्यार्थ्यांना दिला. अभ्यास एके अभ्यास करून काहीच भागणार नाही, उलट खेळ, स्पर्धा यांनी तुम्हाला अधिक ताजेपणा आणि हुलूप येतो, असा सल्लाही त्यांनी पुढच्या वर्षी दहावीची परीक्षा देणाऱ्या मित्रमैत्रिणींना 'महाराष्ट्र टाइम्स' आणि 'विद्यालंकार' यांच्या संयुक्त विद्यमाने आणि 'टिप टॉप प्लाझा'च्या सहकार्याने ठाण्यात आयोजित केलेल्या कार्यक्रमात दिला.

दहावीच्या विद्यार्थ्यांकरिता मटातर्फे तीन वर्षे 'मटा दहावी' हा उपक्रम चालवला जातो. या उपक्रमाचाच एक भाग म्हणून यंदा दहावीच्या परीक्षेत गुणवत्ता यादीत झळकलेल्या विद्यार्थ्यांचा सत्कार 'मेरिटचा फॉर्म्युला' या कार्यक्रमात करण्यात आला. अभिनेता प्रशांत दामले आणि अभिनेत्री सोनाली खरे यांनी या गुणवंतांना खुसखुशीत शैलीत बोलते केले. यावेळी सर्व गुणवंतांनी यशाच्या टिप्स दिल्या. हुशार विद्यार्थ्यांचे अनुभव ऐकण्यासाठी शेकडो विद्याथीर् आणि पालकांनी 'टिप टॉप प्लाझा'मध्ये गदीर् केली होती.

अभ्यासाबरोबरच छंद जोपासल्याने नवी उमेद मिळते आणि अभ्यासाच शीण येत नाही, हे सर्वच विद्यार्थ्यांनी ठासून सांगितले. करिअरला दिशा देण्यासाठी अशा अॅक्टिव्हिटी उपयोगी ठरतात, हे त्यांनी आवर्जून नमूद केले. टीना चौधरी, गणेश बनये, नंदन सावंत, अनिरुद्ध मोकाशी, प्रियांका मराठे, मागेर्श वाव्हळ, अमेय पाटील, पूजा प्रभू, मेधा शानभाग, निखिल माने आणि चिन्मय कामत या गुणवंतांचा सत्कार करण्यात आला. यावेळी 'महाराष्ट्र टाइम्स'चे संपादक भारतकुमार राऊत, विद्यालंकार क्लासेसचे प्रा. अविनाश चाटोरीकर, टिपटॉप प्लाझाचे रोहितभाई शाह आणि 'मटा दहावी'चे मार्गदर्शन करणारे शिक्षक उपस्थित होते.

.......................................

ध्येय सिद्ध केलेत... एवढ्यावरच थांबू नका

जिद्द असेल तर कोणतेही ध्येय साध्य करणे अवघड नाही, हे तुम्ही आता सिद्ध केले आहेच, पण एवढ्यावर थांबू नका. तुमचे काही मित्र दहावीचा उंबरठा पार करू शकलेले नाहीत, त्यांना ऑक्टोबरमध्ये हा टप्पा पार करण्यासाठी मदत करा, त्यातून तुमचा पाया अधिक पक्का होईल, असा अत्यंत महत्त्वाचा सल्ला अभिनेता प्रशांत दामले यांनी दहावीच्या परीक्षेतील गुणवंतांना 'मेरिटचा फॉर्म्युला' या कार्यक्रमात दिला.

' महाराष्ट्र टाइम्स' आणि 'विद्यालंकार'तफेर् ठाण्याच्या 'टिप टॉप प्लाझा' येथे आयोजित करण्यात आलेल्या या कार्यक्रमात प्रमुख पाहुणे म्हणून बोलताना प्रशांत दामले यांनी वरील उद््गार काढले. ते पुढे म्हणाले की, एखादी गोष्ट मनावर घेतली तर निश्चितच यश मिळवता येते. जे काम हातात घ्याल ते मनापासून करा.

प्रशांत दामले आणि सोनाली खरे यांनी आपल्या खुमासदार शैलीत दहावीच्या गुणवत्ता यादीत झळकलेल्या विद्यार्थ्यांना बोलते केले. आयुष्यात आपण जे काही शिकतो, ते मनापासून शिकलो, तर ते कधीच वाया जात नाही, असे सोनाली खरेने आपल्या अनुभवांचा दाखला देत सांगितले.

यशाची ही पायरी म्हणजे अंतिम ध्येय नव्हे, ही तर तुमच्या करिअरची सुरुवात आहे, असे प्रा. अविनाश चाटोरीकर यांनी ठासून सांगितले. ते म्हणाले की, आज हे सर्व विद्याथीर् गुणवत्ता यादीत झळकले, याचा मला आनंद आहेच. पण हे विद्याथीर् आजपासून सहा वर्षांनी जेव्हा इंजिनीअरिंग, मॅनेजमेण्ट किंवा आयआयटीसारख्या ठिकाणी सुवर्णपदकाचे मानकरी ठरतील, तेव्हा मला अधिक आनंद होईल. आज आपण आपल्या विद्यार्थ्यांना अशी मोठी स्वप्ने दाखवण्यात कमी पडतो आहोत, असे वाटते. विद्यार्थ्यांनी अशी स्वप्ने बघावीत आणि ती आपल्या मुठीत घेण्यासाठी परिश्रम करावेत, असे मला मनोमन वाटते.

' महाराष्ट्र टाइम्स'चे संपादक भारतकुमार राऊत यांनी मटा दहावी उपक्रमाची संकल्पना स्पष्ट केली. विद्यार्थ्यांना त्यांच्या वाटचालीमध्ये आपलीही थोडीशी मदत व्हावी या हेतूने मेरिटचा फॉर्म्युला हा उपक्रम सुरू करण्यात आला आहे. 'मटा दहावी'च्या यशात या सदरात लिखाण आणि मार्गदर्शन करणाऱ्या शिक्षकांचा महत्त्वाचा वाटा आहे, असे उद्गार त्यांनी या शिक्षकांचा गौरव करताना काढले.

वाचन, पाठांतर, लेखन सराव आणि त्याचबरोबर अवांतर वाचन यांचा परीक्षेत यश मिळवण्यासाठी निश्चितच उपयोग झाल्याचे गुणवत्ता यादीतील विद्यार्थ्यांनी यावेळी सांगितले. परीक्षेत यश मिळवायचे तर अभ्यासाबरोबरच नियमित लेखन, पेपर सोडवण्याचा सराव महत्त्वाचा आहे. परीक्षेसाठी जय्यत तयारी जरूर करा, पण एक्स्ट्रा करिक्युलर अॅक्टिविटीज, व्यायाम आणि मनोरंजन यांचीही जोड अभ्यासाला द्या. अभ्यासाच्या वेळी प्रामाणिकपणे अभ्यास करा. अवांतर वाचनाचा फायदा निबंध आणि दीघोर्त्तरी प्रश्न सोडवताना होतो, अशा टिप्सही यावेळी विद्यार्थ्यांनी दिल्या.

सांगा कसं जगायचं...या कविवर्य मंगेश पाडगावकर यांच्या हलक्याफुलक्या गीताने प्रशांत दामले यांनी कायक्रमाची सांगता केली. यंदा दहावीत प्रवेश घेतलेले विद्याथीर् आणि त्यांच्या पालकांनी या कार्यक्रमाला मोठी गदीर् केली होती.

फुटबॉलची मॅच

मला फुटबॉल खेळायला आणि बघायला खूप आवडतं, त्यामुळे दहावीचे वर्ष असूनही फुटबॉलच्या मॅचेस मी कधी चुकविल्या नाहीत, असे चिन्मय कामत याने सांगितले. या गोष्टी कायक्रमात सांगू नकोस, हा बाबांचा सल्ला बाजूला ठेवून चिन्मयने मनमोकळेपणाने आपल्या छंदाविषयी सर्वांशी दिलखुलास गप्पा मारल्या. अभ्यासासाठी मी कधी पहाटे लवकर उठलो नाही किंवा जागरणही केले नाही, पण फुटबॉलच्या मॅच बघण्यासाठी मात्र मी रात्री दहा ते एक या वेळेत अभ्यास करायचो आणि नंतर बाबा झोपी गेले की, फुटबॉलच्या मॅचसाठी टीव्ही ऑन करायचो...हे गुपित चिन्मयने सांगताच एकच हंशा पिकला.

 
</text>
</doc>
