<doc>
<docno>1158073.cms.txt</docno>
<text>
 
महामुंबई
मटका, लॉटरी नियंत्रणातून मोकळे करा
[ Saturday, July 02, 2005  12:27:35 am]


मुंबई (म. टा. प्रतिनिधी) : मटका, दारू, लॉटरी व वाहतुकीवर नियंत्रण ठेवणे ही पोलिसांची कामे नसल्याने त्यांना यातून मुक्त करावे, अशी विनंती वरिष्ठ पोलिस अधिकाऱ्यांनी केली असून याकडे गंभीरपणे लक्ष देण्याचे आपण मान्य केल्याचे उपमुख्यमंत्री आर. आर. पाटील यांनी शुक्रवारी सांगितले.

वरिष्ठ पोलिस अधिकाऱ्यांशी झालेल्या चचेर्नंतर मंत्रालयात वार्ताहरांशी बोलताना ते म्हणाले की, पोलिसांना आपणही महत्त्वाच्या काही सूचना केल्या असून ठाण्यात गंुडांचा वावर तातडीने बंद झाला पाहिजे, तसेच सामान्य जनतेला न्याय देण्यासाठी अधिकाऱ्यांनी आपल्या कामाची पद्धत बदलावी, असे स्पष्ट आदेश त्यांना दिले आहेत. कायदा आणि सुव्यवस्था राखणे हे पोलिसांचे मुख्य काम असल्याने हातभट्ट्यांवर छापे घालणे, मटक्यांचे अड्डे बंद करणे, तसेच वाहतुकीचे नियंत्रण करणे ही कामे पोलिसांना करावी लागतात. संबंधित विभागाने ही जबाबदारी सांभाळावी, अशी अधिकाऱ्यांची अपेक्षा आहे.

राज्यात पाोलिसांचे बळ अपुरे आहे. गेल्या कित्येक वर्षांपासून 1270 पोलिस उपनिरिक्षक आणि 11 हजार शिपायांची भरती झालेली नाही. त्यामुळे त्यांच्यावर अतिरिक्त ताण पडत असल्याचे पाटील यांनी मान्य केले. गेल्या वर्षाच्या तुलनेत यंदा तपासाच्या कामात लक्षणीय सुधारणा झाली असली तरी शिक्षा होण्याच्या प्रमाणात मात्र घटच दिसून येते, असे कबूल करून ते म्हणाले की, लाखो खटले तंुबून पडलेले असतात. जेव्हा बोर्डावर लागतात तेव्हा त्याला अनेक वषेर् उलटून गेली असतात, साक्षीपुरावे नाहीसे होता आणि या सर्वांचा एकत्रित परिणाम शिक्षा न होण्यात होतो.

 
</text>
</doc>
