<doc>
<docno>1158069.cms.txt</docno>
<text>
 
महामुंबई
इंजिनीअरिंगच्या आणखी 780 जागांना मान्यता
[ Saturday, July 02, 2005  12:24:44 am]


मुंबई (म. टा. प्रतिनिधी) : राज्यातील चार इंजिनीअरिंग कॉलेजातील 780 जागांना अखिल भारतीय तंत्रशिक्षण परिषदेने (एआयसीटीई) मान्यता दिली असून 5 जुलैपासून सुरू होणाऱ्या प्रवेश प्रक्रियेत त्यांचा समावेश करण्यात येणार आहे.

फार्मसी (300) व एमबीएच्या (60) जागांनाही मान्यता देण्यात आली आहे. मुंबईतील वांद्याच्या सरदार पटेल कॉलेजातील (विनाअनुदानित) इलेक्ट्रॉनिक टेलिकम्युनिकेशनच्या (ईटीसी) 60 जागा वाढल्या आहेत.

तसेच, नेरळचे जाधवराव तासगाव इंजिनीअरिंग कॉलेज, पुण्याचे सिंहगड एज्युकेशन सोसायटी, देहूचे सिद्धांत कॉलेज यांच्या प्रत्येकी 240 जागा वाढल्या आहेत. वाढलेल्या जागांत मेकॅनिकल, ईटीसी, कम्प्युटर, आयटी या इंजिनीअरिंगच्या विद्याशाखांच्या समावेश आहे. मलकापूरचे इंदिरा बहुद्देशीय संस्था, पुण्याचे काशिबाई नवले, सिंहगड एज्युकेशन फार्मसी सोसायटी, जळगावचे मेडिसिन डिलर, जामनेरचे सुरेशदादा एज्युकेशन कॉलेजमधील फार्मसीच्या प्रत्येकी 60 जागांना मान्यता मिळाली आहे. तसेच, नागपूरच्या एका एमबीए कॉलेजच्या 60 जागांना मान्यता देण्यात आली आहे.

 
</text>
</doc>
