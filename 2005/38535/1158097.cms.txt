<doc>
<docno>1158097.cms.txt</docno>
<text>
 
देश-विदेश
अजित जोगींच्या मुलाला अटक
[ Saturday, July 02, 2005  12:47:27 am]


नवी दिल्ली (वृत्तसंस्था) : छत्तीसगडमधील राष्ट्रवादी काँग्रेसचे नेते राम अवतार जग्गी यांच्या खून प्रकरणी माजी मुख्यमंत्री अजित जोगी यांचा मुलगा अमित जोगी याला शुक्रवारी अटक करण्यात आली.

दोन वर्षांपूवीर् झालेल्या जग्गी यांच्या खुनात अमितचा हात असल्याचा संशय असून त्या प्रकरणी शुक्रवारी तो येथे केंदीय अन्वेषण विभागासमोर (सीबीआय) हजर झाला. विशेष गुन्हे शाखेने प्रश्नांची सरबत्ती केली असता त्याची अनेकदा भंबेरी उडाली. त्यानंतर अमितला अटक करण्यात आली. त्याला शनिवारी कोर्टापुढे हजर केले जाणार आहे. या खूनप्रकरणी अमितविरुद्ध पुरेसे पुरावे असल्याचा दावा सीबीआय करीत असून अधिक चौकशीसाठी त्याच्या कोठडीची मागणी केली जाईल, असे सांगण्यात आले.

 
</text>
</doc>
