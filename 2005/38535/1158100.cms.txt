<doc>
<docno>1158100.cms.txt</docno>
<text>
 
देश-विदेश
सोनियांची डाव्यांशी चर्चा, मतभेद कायम!
[ Saturday, July 02, 2005  12:48:25 am]


नवी दिल्ली (म. टा. विशेष प्रतिनिधी) : भारत हेवी इलेक्ट्रिकल्स लिमिटेडच्या (भेल) 10 टक्के निर्गुंतवणुकीला विरोध करणाऱ्या डाव्या पक्षाच्या नेत्यांशी यूपीए अध्यक्ष सोनिया गांधी यांची बहुचचिर्त भेट शुक्रवारी झाली, मात्र या भेटीतून समाधानकारक तोडगा अद्याप दृष्टिपथात आलेला नाही. सरकारला यापुढेही डाव्या पक्षांचा पाठिंबा कायम राहील, मात्र अनेक विषयांवर आमचे मतभेद कायम आहेत, असे माकपचे सरचिटणीस प्रकाश करात म्हणाले.

हिमाचल प्रदेशाच्या पूरग्रस्त भागाचा दौरा करून राजधानीत परतलेल्या सोनिया यांच्याशी करात आणि भाकपचे डी. राजा यांनी शुक्रवारी सकाळी चर्चा केली. या भेटीनंतर करात म्हणाले, 'भेल'सह 'नवरत्न' कंपन्यांच्या निर्गुंतवणुकीबाबत लवकरात लवकर धोरणात्मक निर्णय व्हायला हवा. या प्रश्ान्ी चचेर्तून नक्कीच मार्ग निघू शकतो. सोनिया गांधींचे राजकीय सचिव अहमद पटेल म्हणाले की, बहुदा सोमवारी अथवा मंगळवारी आणखी एक बैठक होईल. दमुकनेही डाव्या पक्षांप्रमाणेच निर्गुंतवणुकीबाबत नाराजी व्यक्त केल्याच्या वृत्ताचा काँग्रेसने इन्कार केला आहे. किमान समान कार्यक्रमाचे निष्ठेने पालन करा, इतकेच करुणानिधी म्हणाले आहेत, आणि आम्ही त्यांच्याशी सहमत आहोत, असे पक्षाच्या मिडिया सेलच्या प्रमुख अंबिका सोनी यांनी सांगितले. चेन्नईत एका समारंभात सोनिया आणि करुणानिधी शनिवारी भेटणार आहेत, आवश्यकता भासल्यास उभयतांची या विषयावर चर्चा होऊ शकेल, असेही त्या म्हणाल्या.

 
</text>
</doc>
