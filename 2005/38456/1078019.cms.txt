<doc>
<docno>1078019.cms.txt</docno>
<text>
 
लेख
आणि 'नीम' वाचवला!
[ Thursday, April 14, 2005  08:55:49 pm]


त्यांनी स्वामित्वहक्क सांगितल्यानंतर जागे होऊन पुरावे गोळा करायला लागण्याऐवजी आतापासूनच आपल्या या पूर्वापार चालत आलेल्या उपचार पद्धती, त्यांसाठी वापरात आणल्या जाणाऱ्या अनेक वनस्पती आणि त्यांचे गुणधर्म, उपयोग, वापरण्याची रीत वगैरे माहिती राष्ट्रीय स्तरावर अग्रक्रमाने जमा करून सुरक्षित ठेवायला हवी. ' कृषीज्ञानकोश ' सारख्या प्रकल्पांना यासाठीच शक्य तेवढे जास्त सहाय्य करायला हवे ; कारण त्यांतील नोंदींच्या आधारेच हे आपले ' पारंपरिक धन ' कसे आहे हे सिद्ध करण्यास मोलाची मदत होणार आहे.

सुमारे पाच वर्षांपूवीर्ची गोष्ट. 11 मे 2000 ची. जागरुक कार्यर्कत्यांचा एक गट अगदी आतुरतेने वाट बघत होता. एका मुजोर आक्रमणाविरुद्ध त्यांचा लढा होता. ' माझं ते माझं आणि तुझं तेही ( माझा फायदा होत असेल तर) माझंच! ' अशा इरसाल मनोवृत्तीच्या बहुराष्ट्रीय कंपनीशी त्यांचा लढा होता. हजारो वषेर्, पिढ्यान् पिढ्या ज्या कडुनिंबाला अमृतवृक्ष मानले गेले आहे, त्या कडुनिंबाच्या अनेकविध औषधी आणि कीड-कीटक विरोधक, बुरशीनाशक अशा उपयोगांपैकी केवळ बुरशीनाशक म्हणून त्याचे महत्त्व अधोरेखित करून अमेरिकन शेती खाते आणि डब्ल्यू. आर. ग्रेस अॅन्ड कं. यांनी कडुनिंबाचा हा गुणधर्म आपणच जगात प्रथम शोधून काढल्याचा दावा करून त्याच्या स्वामित्वहक्कासाठी प्रयत्न सुरू केले होते. त्यात त्यांना यश आल्यावर मात्र त्याविरुद्ध भारतातील स्वयंसेवी संघटनांनी आवाज उठविला. त्यांच्या दाव्याला आव्हान दिले. युरोपमधील काही संस्था आणि व्यक्तींनीही यासाठी भारताला बहुमोल सहाय्य केले. पाठिंबा दिला. अमेरिकेच्या दादागिरीविरुद्ध सर्वजण एक झाले. त्यांचे म्हणजे अमेरिकन कंपनीचे खोटेपण उघड दिसत होते, तरी योग्य पुरावे सादर करून ते निखालस खोटे ठरविणे जरूरीचे होते. नेमके हेच काम अवघड होते.

पिढ्यान् पिढ्या हे ज्ञान चालत आले खरे, पण सध्याच्या प्रमाणीकरण इ.साठी आवश्यक नोंदी, आकडेवारी, खुलासेवार टिपणे कुठे होती ? भारतातल्या कोणत्याही गावातल्या अशिक्षित महिलाही हे सारे गुणधर्म सांगू शकल्या असत्या. पण त्याला जगाची- खरे तर स्वत:च्या सोयीने पेटंट- स्वामित्वहक्कविषयक नियम तयार करणाऱ्यांची मान्यता कशी मिळणार, हा प्रश्ान्च होता. अवघड प्रश्ान्. स्वामित्वहक्काचा दावा करणाऱ्यांना आणि त्यांना निर्लज्जपणे पाठिंबा देणाऱ्यांना समजेल अशा भाषेत उत्तर देणे भाग होते. ते कसे द्यायचे हा प्रश्ान् होता. मोठा अवघड प्रश्ान्. पण त्याला उत्तर मिळाले! होय. काही औषधी उपयोगांच्या प्रयोगांच्या अगदी शास्त्रीय नोंदी उपलब्ध झाल्या. पुण्यातील एक शास्त्रज्ञ उद्योजक अभय फडके यांच्याकडे अशा नोंदी असतील ; कारण 1980 च्या दशकाच्या मध्याला त्यांनी आपल्या ' अजय बायोटेक पुणे ' मध्ये काम केल्याचे ' नीम मिशन ' चे संस्थापक आणि अलीकडील काळात कडुनिंब त्याच्या साऱ्या गुणवत्तेनुसार जगापुढे आणून त्याबाबतच्या संशोधनाला उत्तेजन देणारे चं. म. केतकर यांना त्यांच्याकडील नोंदींमध्ये आढळले. लगेच त्यांनी संपर्क साधला. अभय फडके यांच्याकडे खरोखरच सारी जंत्री अगदी जन्मकुंडलीपासून होती. त्यांनी केलेल्या प्रयोगांचे स्वरूप, वापरलेले प्रमाण आणि मिळालेले निष्कर्ष आदि सारेकाही अगदी व्यवस्थित उपलब्ध होते. ज्याने स्वत:च हे काम केले आहे तोच आवश्यकता भासल्यास खुलासेवार सारे स्पष्ट करून सांगून शकेल, म्हणून भारताची बाजू मांडण्याची विनंती फडके यांना करण्यात आली. त्यांचीच साक्ष-आणि उलट तपासणी-युरोपियन पेटंट ऑफिसमध्ये होणार होती. त्यानंतर या दाव्याचा निकाल होता. म्हणूनच उत्सुकता.

आणि दुपारी ' ई-मेल ' वर प्रथम ही बातमी -खुशखबर- अभय फडके यांनी जर्मनीहून कळविली. मुजोर अमेरिकनांचा दावा पूर्णपणे फेटाळला गेला होता. नीम- कडुनिंब बळकावण्याचा त्यांचा बेत फसला होता फडके यांच्या साक्षीमुळे. अमेरिकनांनी 1990 च्या सुमारास प्रथम याबाबतचे आपले ' शोध ' जाहीर करण्याआधी कितीतरी वषेर् ' अभय बायोटेक ' ने आपले प्रयोग निष्कर्षाप्रत आणले होते. 1985-86 मध्ये त्यांनी तयार केलेल्या नीमयुक्त बुरशीनाशकाच्या चाचण्याही पार पडल्या होत्या. कडुनिंब तेलाच्या अर्कातील बुरशीनाशक गुणांचा विचार केला, तर केवळ 0.25 टक्के अर्क 81 टक्के रोग नियंत्रित करू शकतो- असा अर्जदारांचा दावा होता. फडके यांनी 0.4 टक्के ते 0.8 टक्के अर्काच्या वापराने 60 ते 80 टक्के रोगाचे-बुरशीचे नियंत्रण होऊ शकते, असा आपल्या प्रयोगांचा निष्कर्ष सांगितला होता. त्यांचे संशोधन कंपनीच्या आधीचे असल्याने अमेरिकन कंपनी आणि शेती खात्याचा संशोधन ' नावीन्यपूर्ण ' असल्याच्या दाव्याला नकार दिला. आणि पेटंट ऑफिसच्या अध्यक्षांनी कंपनीच्या पेटंटची मान्यता काढून कामकाज संपल्याचे जाहीर केले होते. भारत आणि त्याच्या मित्रदेशांच्या संघटनांत एकच जल्लोष झाला. त्यावेळी ' म. टा. ' ने ही बातमी लगेच प्रसिद्ध केली होती. सर्वांनी सुटकेचा नि:श्वास टाकला होता.

पण संकट पूर्णपणे टळले नव्हते. ' पडलो तरी नाक वर ' म्हणत अमेरिकन दावेदारांनी कडुनिंब तेलाच्या अर्काचा प्रमाणाच्या आकडेवारीबाबत खुसपट काढले. वरवर पाहता हे अगदी हास्यास्पद होते हे खरे. पण पैशाच्या आणि दडपेगिरीच्या जोरावर आपण काहीही करू शकतो या भावनेने पछाडलेल्या अमेरिकनांना हे भान उरले नाही. विजय आमचाच या भावनेने त्यांनी पुन्हा या निर्णयावर अपील केले. सरकारी सहाय्य क्वचितच लाभणाऱ्या स्वयंसेवी संस्थांना आपण अशा प्रकारे वारंवार खर्चात पाडून शरण यायला भाग पाडू या गुमीर्त अमेरिकन कंपनी व शेती खाते होते. त्यांचे काही चूक नव्हते. आधीच्या विजयासाठी झालेल्या लढ्यात भारत सरकारचे काही म्हणता काहीही सहाय्य झाले नव्हते. नंतर मात्र ' आम्ही नीम वाचवला ' म्हणून मिरविण्यास मात्र ते विसरले नाहीत. पण सुदैवाने त्या अमेरिकनांचा अंदाज चुकला. भारतातील विविध नीम संशोधन-विकास स्वयंसेवी संस्थांना एकत्र आणण्यात डॉ. वंदना शिवा यांनी पुढाकार घेऊन त्यांची एक भक्कम मध्यवतीर् संस्थाही उभारली आहे- नीम फौंडेशन. नीमच्या सर्व हक्क रक्षणासाठी ही संस्था सिद्ध आहे. परदेशातील अशाच, निरपेक्ष भावनेने जनहितासाठी काम करणाऱ्या संस्था, स्वयंसेवी संघटनांचा नीम फौंडेशनला सक्रिय पाठिंबा आहे व त्यामुळेच अमेरिकन कंपनी व शेतीखात्याचा अपील करण्याचा डावही यशस्वी झाला नाही. नीम अर्काचे आणि त्याने होणाऱ्या परिणामांच्या-बाबतची आकडेवारी हा त्यांचा आधार होता. पण असे आकड्यांचे खेळ शास्त्रीय संशोधनात चालत नाहीत, हे त्यांना उशिरा उमगले. पुन्हा एकदा त्यांचा दावा अमान्य करून युरोपियन पेटंट ऑफिसने त्यांचे अपील फेटाळून लावले. भारताचा पुन्हा एकदा विजय झाला.

पण अशा पराभवांनी ' ते ' हार मान्य करणार नाहीत. त्यांची मुजोरी अशी आहे की, आपला पराभव होत आहे, ही कल्पनादेखील त्यांना असह्य होते. त्यामुळे काही ना काही बदल दाखवून, तो ' नवा ' मुद्दा, नवे संशोधन असल्याचा दावा ते करतच राहणार हे निश्चित. आणि यापुढे हे हल्ले बासमती, कडुनिंब, हळद एवढ्यापुरते मर्यादित असणार नाहीत. भारतातील वनस्पतीसृष्टी आणि तिचे विविधांगी उपयोग यावर दिवसेंदिवस जास्त प्रकाश पडत आहे. पारंपरिक काढे, औषधे, पोषक आहार इत्यादी बाबींचे महत्त्व आता सर्वांना पटू लागले आहे. सहज उपलब्धता आणि कोणतेही अनिष्ट परिणाम नसणारी अशी ही उपाययोजना अधिकाधिक वापरात येऊ लागली आहे, अनेक वनस्पतींच्या उपयोगांबाबत नवनवीन संशोधनही होत आहे. त्यामुळे आता त्यांचे मोल अधिकच वाढणार आहे आणि त्याची किंमत म्हणून त्यावर दावा करण्याचे प्रकारही ' प्रगत ' म्हणविणाऱ्या देशांतील कंपन्या करण्याची शक्यता आहे. त्यांनी स्वामित्वहक्क सांगितल्यानंतर जागे होऊन पुरावे गोळा करायला लागण्याऐवजी आतापासूनच आपल्या या पूर्वापार चालत आलेल्या उपचार पद्धती, त्यांसाठी वापरात आणल्या जाणाऱ्या अनेक वनस्पती आणि त्यांचे गुणधर्म, उपयोग, वापरण्याची रीत वगैरे माहिती राष्ट्रीय स्तरावर अग्रक्रमाने जमा करून सुरक्षित ठेवायला हवी. ' कृषीज्ञानकोश ' सारख्या प्रकल्पांना यासाठीच शक्य तेवढे जास्त सहाय्य करायला हवे ; कारण त्यांतील नोंदींच्या आधारेच हे आपले ' पारंपरिक धन ' कसे आहे हे सिद्ध करण्यास मोलाची मदत होणार आहे. कडुनिंबाची ' लढाई ' आधी जिंकली होती, आता ' युद्ध ' ही जिंकले आहे.

पण हा विजयच एका सर्वंकष युद्धाची नांदी ठरण्याची शक्यता आहे. सावधान!

आ. श्री. केतकर

 
</text>
</doc>
