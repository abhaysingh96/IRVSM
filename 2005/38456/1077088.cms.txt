<doc>
<docno>1077088.cms.txt</docno>
<text>
 
क्रीडा
महिला क्रिकेट संघाचे क्षेत्ररक्षण सुधारण्याची गरज
[ Thursday, April 14, 2005  12:21:45 am]


म.टा. क्रीडा प्रतिनिधी

मुंबई : भारतीय महिला क्रिकेट संघाचे क्षेत्ररक्षण सुधारण्याची गरज असल्याची, प्रतिक्रिया कर्णधार मिताली राज हिने व्यक्त केली. दरबान येथे नुकत्याच झालेल्या महिलांच्या विश्वचषक स्पधेर्त भारतीय संघाला उपविजेतेपदावर समाधान मानावे लागले. बलाढ्य ऑस्ट्रेलियाने मोठ्या फरकाने विजय मिळवत पाचव्यांदा ही स्पर्धा जिंकली.

दरबानवरून भारतीय संघ मायदेशी परतल्यानंतर मिताली राजने आपल्या संघाच्या कामगिरीवर प्रकाशझोत टाकला. ती म्हणाली , ' अंतिम फेरीत प्रवेश करण्याचे आमचे स्वप्न साकार झाले खरे पण प्रत्यक्षात विश्वचषकावर नाव कोरता आले असते तर आमचा आनंद द्विगुणित झाला असता. आम्हाला फक्त उपांत्य फेरीपर्यंत मजल मारता येईल, असे बऱ्यांचजणांना वाटत होते, पण आम्ही त्यापेक्षा एक पाऊल पुढे टाकले '.

महिला संघाच्या सत्कारानिमित्त येथे आयोजित करण्यात आलेल्या एका खास समारंभात मिताली पुढे म्हणाली , ' ऑस्ट्रेलियाला यापूवीर् चार विश्वचषक स्पर्धांच्या अंतिम फेरीत खेळण्याचा अनुभव असल्यामुळे ते आमच्यापेक्षा सरस खेळ करण्यात यशस्वी ठरले '.

' आमच्या फिरकी गोलंदाजांनी तेज गोलंदाजांना साथ देणाऱ्या खेळपट्टीवरही सरस कामगिरी केली. सर्वाधिक विकेट घेणऱ्या पहिल्या पाच गोलंदाजांमध्ये आमच्या तीन फिरकी गोलंदाजांचा समावेश होता. मात्र क्षेत्ररक्षणात सुधारणा होणे गरजेचे आहे. आम्ही त्या दृष्टीने प्रयत्न करत आहोत, पण हवी तशी सुधारणा अद्याप झालेली नाही ', असे मिताली म्हणाली.

ती पुढे सांगते , ' बहुतेक सामन्यांमध्ये आम्ही छोट्या लक्ष्याचा यशस्वी पाठलाग केला. पण अंतिम फेरीत आम्हाला दोनशेचे उद्दीष्ट्य गाठण्यात अपयश आले. पहिल्या तीस षटकांमध्ये आम्ही त्यांना रोखले खरे पण नंतर कांगारूंच्या फलंदाजांना लगाम घालण्यात आम्हाला यश आले नाही '.

महिला क्रिकेट असोसिएशनची चिटणीस शुभांगी कुलकणीर् यांनी भारतीय संघाच्या कामगिरीबाबत समाधान व्यक्त केले. विश्वचषकाच्या अंतिम फेरीत प्रवेश करणारा पहिला आशिया खंडातील पहिला संघ ठरल्यामुळे आम्हाला खचितच अभिमान वाटतो, असे शुभांगी म्हणाली.

भारतीय संघाची कामगिरी अधिकाधिक उंचवावी यासाठी भारताला ऑस्ट्रेलिया, इंग्लंड व न्यूझीलंडचे दौरे करण्याची गरज असल्याचेही कुलकणीर् यांनी सांगितले.

भारतीय महिला क्रिकेट असोसिएशन ही आमची संघटना भारतीय क्रिकेट मंडळात विलिन होणार असून त्यासाठी आणखी एक वर्षांची मुदत देण्यात आली आहे.

यासंदर्भात मिताली पुढे म्हणाली , ' आम्ही दोन वर्षांपूवीर् विलिनीकरणासाठी भारतीय क्रिकेट मंडळाशी संपर्क साधला होता. पण आम्हाला प्रतिसाद लाभला नाही. विश्वचषक स्पधेर्वेळी मी आयसीसीचे अध्यक्ष एहसान मणी यांची भेट घेतली आणि त्यांना आमच्या संघटनेची सध्याची परिस्थिती सांगितली आणि विलिनीकरणाला किमान एक वर्ष लागेल, अशी विनंती केली. त्यांनी आमची विनंती मान्य केली.

 
</text>
</doc>
