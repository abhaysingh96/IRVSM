<doc>
<docno>1078183.cms.txt</docno>
<text>
 
क्रीडा
नियमांची अंमलबजावणी व्हायला हवी
[ Thursday, April 14, 2005  11:58:43 pm]


जेफ बॉयकॉट

कॅलिफोनिर्यात असे म्हटले जाते की, तीनदा तुम्ही नियम तोडलात तर तुमच्यावर कडक कारवाई केली जाते. पहिल्यांदा नियम तोडला तर ताकीद दिली जाते. दुसऱ्यांदा नियम तोडलात तर तुम्हाला थोडी शिक्षा दिली जाते आणि तिसऱ्यांदा तुम्ही नियम तोडलात तर अटक केली जाते.

सौरभ गांगुली आता जणू '' अटकेत '' आहे ; परंतु त्यातून तो पुन्हा एकदा बाहेर येईल का या प्रश्ानची चर्चा सुरू आहे. सौरव बरेचदा नियम तोडतो हे दिसून आले आहे. क्लाईव्ह लॉईड यांनी सौरववर दोन कसोटी सामन्यांसाठी बंदी टाकली होती ; परंतु त्यातून तो सहीसलामत निसटला होता. जमशेदपूरला त्याच्या मॅच फीमधून 70 टक्के रक्कम कापून घेण्यात आली होती. मात्र अहमदाबाद येथे त्याने पुन्हा तीच चूक केली. नियम थोडेसे जाचक वाटतात असे म्हटले जाते ; पण ज्यावेळी नियम केले जातात त्यावेळी पाळवेच लागतात. नाहीतर नियमांना अर्थच काय उरतो.

पुन्हा पुन्हा नियम तोडणाऱ्या सौरव गांगुलीच्या वागण्याचा फटका त्याला स्वत:ला तसेच संघालाही बसत आहे. तो असेच करत राहिला तर संघावरची त्याची पकड ढीली पडेल. आता त्याने आत्मपरीक्षण करावे. तो हा सामना फारसा गांभीर्याने घेणार नाही. त्याची फलंदाजी खराब होत आहे. अहमदाबादमध्ये तो धावचीत झाला. धाव होण्याची शक्यता नसतानाही त्याने प्रयत्न केला आणि तो प्रयत्न अंगलट आला. त्याआधीच तो यष्टीचितही होऊ शकला असता. मुरलधरन आणि शेन वॉर्न यासारख्या विश्वविक्रमी फिरकी गोलंदाजांचा समाचार घेणारा सौरव गांगुली तो हाच काय असा प्रश्ान् सर्वांना पडला होता.

तो थाटात पुनरागमन करेल, याविषयी माझ्या मनात तिळमात्रही शंका नाही. त्याची संघाला अजूनही गरज आहे. तो चांगला फलंदाज आहे, आणि चांगला कर्णधारही आहे.

इंझमामचे कौतुक करावे तेवढे थोडेच आहे. त्याच्या झकास फलंदाजी केली. स्वत:वर अजिबात दडपण येऊ दिले नाही. पाकिस्तानने धावांचा पाटलांग छानच केला.

भारताच्या क्षेत्ररक्षणात मोठी सुधारणा होणे आवश्यक आहे. गचाळ क्षेत्ररक्षणाचे प्रात्यक्षिकच जणू त्यांनी गेल्या सामन्यात दाखविले. युवराजने फलंदाजी छान केली. त्याला बढती द्यायला हवी.

भारतीय वातावरणात तीन जलदगती गोलंदाज खेळवावेत, असे मला वाटत नाही. भारतीय गोलंदाजांनी स्वैर मारा केला आणि त्याचा फटका त्यांना बसला. दोन्ही संघ जिद्दीने खेळत आहेत. 2-2 अशी बरोबरी झाली आहे. आता मालिकेच्या निकालाविषयी भविष्य वर्तविणे हा मूर्खपणा ठरेल.

( कॅफे क्रिकेट)

 
</text>
</doc>
