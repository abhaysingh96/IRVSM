<doc>
<docno>1077996.cms.txt</docno>
<text>
 
बहुतांची अंतरे
 शहरी भागांवरही निर्बंधाची गरज
[ Thursday, April 14, 2005  08:38:38 pm]


महाराष्ट्र सरकारने पाणी वाचविण्यासाठी ठिबक सिंचन कायदा अमलात आणण्याचे धाडसी व क्रांतिकारक पाऊल उचलले आहे. याबद्दल सरकारचे अभिनंदन.

पाण्याबाबत हा कायदा करीत असताना, विशेषत: ऊसकरी शेतकरी यांना लक्ष्य केले आहे ; पण याचवेळी शहरवासीय ज्या पद्धतीने पाण्याचा वापर करतात, त्यांच्यावर निर्बंध नाहीत. शेतकरी पाटाने पाणी घेतो. आता त्याला ठिबक सिंचन पद्धत चालू करावी लागणार. शहरवासीय नळांवाटे पाण्याचा बेसुमार वापर करतात. यात पाणी खूपच वाया जाते.

आता शहरातसुद्धा ठिबक पद्धतीच्या चाव्या वापरणे (रेल्वेमध्ये पुशकॉक असतात तशा) कायद्याने बंधनकारक करावे. यामुळे वापर कमी होईलच, शिवाय वाया जाणारे पाणी पूर्णपणे वाचेल.

शिवाजी ओऊळकर, सांगली.

 
</text>
</doc>
