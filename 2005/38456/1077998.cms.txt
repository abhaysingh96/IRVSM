<doc>
<docno>1077998.cms.txt</docno>
<text>
 
बहुतांची अंतरे
पाणी वाचवण्यास लोकांचा हातभार आवश्यक
[ Thursday, April 14, 2005  08:39:38 pm]


नुकताच 21 मार्च हा जागतिक वनदिन व 22 मार्च हा जागतिक जलदिन सर्वत्र साजरा करण्यात आला. तसेच गुढीपाडव्याच्या स्वागतयात्रेतून वृक्षदिंडी काढून अनेक सामाजिक संस्थांनी वृक्षलागवडीचा प्रचार केला. अशी व्यापक मोहीम सातत्याने राबवून, नवीन उपक्रमही हाती घेतले तर पर्यावरणाचा समतोल राखणे शक्य होईल.

सध्या तीव्र पाणीटंचाई आणि कडक उन्हाळा सर्वत्र जाणवत आहे. त्यासाठी आपण काही घरगुती उपाय करू शकतो. उदा. गळके नळ त्वरित दुरुस्त करणे, कपडे विसळलेल्या पाण्याने शौचालय साफ करणे, शिळे पाणी फुलझाडांना टाकणे इ. उपायांनी पाण्याची काटकसर करू शकतो. नुकत्याच प्रसिद्ध झालेल्या एका अहवालानुसार पाण्याचा सर्वात जास्त वापर कपडे धुण्यासाठी ( 82 टक्के), स्नानासाठी ( 56 टक्के), भांडी धुण्यासाठी (49 टक्के) केला जातो. ही आकडेवारी पाण्याची होत असलेली उधळण दर्शविते.

तसेच गावाशेजारी पावसाच्या पाण्याचे जलसाठे निर्माण करून मे महिन्यापर्यंत ते साठविणे आवश्यक आहे. त्यामुळे पाणीटंचाई काही प्रमाणात दूर करण्यास आपण हातभार लावू शकतो.

गोविंद वागे, कल्याण.

 
</text>
</doc>
