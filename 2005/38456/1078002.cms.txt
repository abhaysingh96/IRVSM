<doc>
<docno>1078002.cms.txt</docno>
<text>
 
बहुतांची अंतरे
संध्याकाळी 5 ते 11 या काळात केबलसेवा बंद ठेवल्यास विजेची बचत!
[ Thursday, April 14, 2005  08:40:34 pm]


महाराष्ट्र सरकारचा लोडशेडिंग वाढवण्याचा निर्णय व तपशील वाचला. सर्व दुकाने लवकर बंद करणे, जाहिराती बंद करणे, हे उपाय योग्यच आहेत. त्याचबरोबर सायंकाळी 5 ते 11 या वेळात सर्व टीव्ही संच व केबल सेवा बंद ठेवल्यास खूपच वीज वाचेल ; कारण याच काळात सर्वात जास्त संच चालू असतात. सासू-सून कलह, कुटुंब कलह, उत्तान गाणी आणि हिंसक घटना न बघितल्याने फारसे बिघडणार नाही. झाला तर फायदाच होईल.

शिवाय संध्याकाळी मुलेही मैदानावर खेळायला जातील. घरातील रात्रीची जेवणे सुखाने व कोणत्याही ताणतणावाशिवाय होतील. रात्रीची दुकाने रोज बंद ठेवण्याऐवजी एक दिवसाआड बंद ठेवावीत. त्यामुळे दुकानदारांचेही फारसे नुकसान होणार नाही आणि ग्राहकांचीही सोय होईल. कारण कित्येकांना कामावरून घरी यावयास उशीर होतो. सर्वच दुकाने रोजच बंद केल्यास त्यांची पंचाईत होईल.

शशिकांत काळे, डहाणू.

 
</text>
</doc>
