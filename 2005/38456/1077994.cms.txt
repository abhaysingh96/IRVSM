<doc>
<docno>1077994.cms.txt</docno>
<text>
 
बहुतांची अंतरे
 स्मारकाजवळ पक्ष वा व्यक्तींची जाहिरातबाजी गैर
[ Thursday, April 14, 2005  08:37:49 pm]


घटनाकार डॉ. बाबासाहेब आंबेडकर हे सर्व भारतीयांना अभिमान वाटावा असे व्यक्तिमत्त्व आहे. महाराष्ट्रीय जनतेचे ते प्रेरणास्थान व मार्गदर्शक आहेत. म्हणूनच महाराष्ट्रातील त्यांची स्मारके, पुतळे ही सदैव नीटनेटकी, स्वच्छ राहावीत अशी मराठी जनतेची इच्छा असते.

ठाणे कोर्टनाक्यावरील डॉ. बाबासाहेब आंबेडकरांचा पूर्णाकृती पुतळा ठाण्यातील एक पवित्र स्थान आहे. या ठिकाणी नेहमी वैयक्तिक, पक्षांचे, समाजाचे कापडी फलक लागलेले दिसतात. अनेक तथाकथित पुढाऱ्यांसह राजकीय व्यक्तींच्या छायाचित्रांसह लावलेल्या रंगीबेरंगी कापडी फलकांच्या माध्यमातून हे नेते डॉ. आंबेडकरांशी बरोबरी करण्याचा प्रयत्न करतात काय ? तो प्रयत्न त्यांनी करू नये आणि तसा प्रयत्न नसेल तर त्यांनी त्या पवित्र स्थळाच्या सौंदर्यात बाधा आणण्याचा उद्योग थांबवावा.

ते आदर्शवत स्मारक सर्व ठाणेकरांच्या मालकीचे आहे. त्यांच्या प्रयत्नातून, श्ाद्धेतून ते उभारले, तरी त्या ठिकाणी अशी व्यक्तीची, पक्षांची जाहिरातबाजी करून ठाणेकरांच्या भावनांचा अनादर केला जाऊ नये.

नंदकुमार प्रधान, ठाणे.

 
</text>
</doc>
