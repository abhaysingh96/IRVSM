<doc>
<docno>1077090.cms.txt</docno>
<text>
 
क्रीडा
'ईशाला इतक्या लवकर किताब मिळेल अशी आशा नव्हती'
[ Thursday, April 14, 2005  12:23:20 am]


सुधीर साबळे

पुणे : एका ओळखीच्या घरात बुद्धिबळाची स्पर्धा सुरू होती. तिथल्या प्रशिक्षकांनी बुद्धिबळाच्या पटाची, त्यावर आपापल्या चालीने चालणाऱ्या हत्ती, उंट आणि घोडा यांची ओळख तिला करून दिली. पटावरच्या या सवंगड्यांची तिला आपसूक गोडी लागली आणि तिथूनच महिला ग्रँडमास्टर किताब मिळवलेल्या ईशाच्या बुद्धिबळ कारकीदिर्ची सुरुवात झाली. लहानपणापासूनच दर रविवारी न चुकता ती बुद्धिबळाचा एक डाव खेळू लागली. सांगलीत 1995 मध्ये झालेल्या स्पधेर्त या सरावामुळेच ती सहज सहभागी झाली आणि तिथूनच तिच्या स्पर्धात्मक खेळाचा गणेशा झाला.

डोंबिवलीत 1997 मध्ये झालेल्या स्पधेर्त 10 वर्षांखालील मुलांच्या गटात ईशाने अजिंक्यपद पटकावले. त्याच वषीर् सांगलीत झालेल्या बुद्धिबळ स्पधेर्त 12 वर्षाखालील गटात ती अजिंक्य ठरली. या दोन स्पर्धांमधील तिच्या उल्लेखनीय कामगिरीमुळे राज्य बुद्धिबळ स्पधेर्चे दरवाजे तिला खुले झाले. त्याच वषीर् औरंगाबाद येथे झालेल्या स्पधेर्त मुलींच्या गटात ती अजिंक्य ठरली. तिच्या या घवघवीत यशानंतर बुद्धिबळामध्येच करियर करण्याचा विचार सुरू झाला आणि मृणालिनी कुंटे यांच्याकडे तिचे बुद्धिबळाचे शास्त्रशुद्ध प्रशिक्षण सुरू झाले. तिचा आवाका पाहून मृणालिनी कुंटे यांनी तिला उदय सहस्त्रबुद्धे यांचे मार्गदर्शन घेण्याचा सल्ला दिला आणि आठवड्यातले तीन दिवस त्यांच्याकडे प्रशिक्षण घेण्यास सुरुवात झाली.

अहमदाबादेत मे 1998 मध्ये झालेल्या राष्ट्रीय बुद्धिबळ स्पधेर्त ईशाने 12 वर्षाखालील मुलींच्या गटात दुसरे स्थान पटकावले. या स्पधेर्त अंतिम सामन्यात तिची गाठ दिल्लीच्या तानिया सचदेवशी गाठ पडली होती. कोलकात्यात 1999 मध्ये झालेल्या राष्ट्रीय बुद्धिबळ स्पधेर्त तिने अजिंक्यपद पटकावले. त्याच वषीर् कालिकत येथे झालेल्या राष्ट्रीय रॅपिड बुद्धिबळ स्पधेर्तही ती अजिंक्य ठरली. 1999 मध्ये झालेल्या अशियाई अजिंक्यपद स्पधेर्त भारताचे प्रतिनिधित्व करताना तिने रौप्यपदक पटकावले आणि त्याच वषीर् स्पेनमध्ये झालेल्या जागतिक अजिंक्यपद स्पधेर्त तिने पाचव्या स्थानापर्यंत मजल मारली.

मुंबईत 2000 मध्ये झालेल्या राष्ट्रीय स्पधेर्त 16 वर्षाखालील गटात ती प्रथमच खेळली आणि तिने दुसऱ्या स्थानापर्यंत मजल मारली. त्याचवषीर् इराणमध्ये झालेल्या अशियाई अजिंक्यपद स्पधेर्त ती चौथ्या स्थानावर पोचली. 2000 सालातल्या काळ्यापांढऱ्या रणागंणावर तिच्या या घोडदौडीचा दिमाखदार समारोप झाला तो ब्रिटिश अजिंक्यपद स्पधेर्त तिने मिळवलेल्या दुहेरी अजिंक्यपदाने. बंगलोरच्या राष्ट्रीय बुद्धिबळ स्पधेर्त अजिंक्यपद पटकावून ईशाने 2001 सालाचा शुभारंभ केला होता.

इतक्या लवकर ईशाला महिला ग्रँडमास्टरचा किताब मिळेल अशी आशा नव्हती, अशी प्रतिक्रिया तिचे वडील डॉ. संजय करवडे यांनी दिली. पण हा किताब मिळाल्याने आम्ही सर्वजण आनंदी झालो आहोत, असेही त्यांनी सांगितले.

 
</text>
</doc>
