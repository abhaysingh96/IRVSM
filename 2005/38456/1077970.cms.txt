<doc>
<docno>1077970.cms.txt</docno>
<text>
 
क्रीडा
डायल 123 से... प्ले टू विन!
[ Thursday, April 14, 2005  08:05:26 pm]


सौरव गांगुलीवरची बंदी उठवण्यात आली. मात्र, त्यामुळे भविष्यातील कप्तान कोण असेल याबाबत भारतीय क्रिकेट रसिकांनी जणू आपला कौल दिलेलाच आहेच!

आम्हाला डायल 123 से राहुल असं म्हटल्यावर तू आमच्याशी बोलतोस... असं वाचून आम्हाला खूप बरं वाटलं. तुझ्यासोबत डेटवर जाण्यासाठी म्हणून अनेक तरुणींनी मोबाइल सव्हिर्स बदलली असेल. पण तू आमच्याशी संवाद साधण्यापूवीर् आम्हाला तुला एकच सांगावसं वाटतं की आम्हाला जिंकायचंय आणि तुला यशस्वी कर्णधार म्हणून पाहायचंय. नंतर तू काहीही म्हण वाट्टेल ते ऐकण्याच्या मनस्थितीत सगळे आहेत.

दादाला घाल घाल शिव्या घातल्या आणि त्याला हटवण्यासाठी फिल्डिंग अॅडजस्ट करेपर्यंत आयसीसीने त्याचं एन्काऊण्टर केलं आणि आपसूक त्याच्याकडे कर्णधारपद चालून आलं. आयतं! असं म्हणून भागणार नाही. सर्वांनाच आनंद झाला पण आसीसीने त्याला खेळण्याची परवानगी देऊन आमच्या जखमेवर मीठच चोळलं. खरंतर उद्याची गोष्ट आज झाली इतकंच असं वाटतं होतं.. पण जाऊ देत आज ना उद्या ही गोष्ट व्हायचीच आहे. राहुलच्या पथ्यावर पडणारी गोष्ट होती ती म्हणजे त्याच्या संघात परफॉर्म न करणारा दादामुनी गांगुली नव्हता याची! त्याच्याऐवजी संघात एखादा उपयुक्त फलंदाज खेळवणं श्रेयस्कर ठरेल, इतका साधासोप्पा कार्यकारणभाव घेऊन संघाची आखणी करण्यात आली असती. पण हा एक काटेरी शिरपेच असून निर्णायक क्षणी तो राहुलच्या माथी चढवण्याचा विचार भारतीय निवड समितीने केलाय. फॉर्मात असलेल्या दविडला त्याची कर्णधारपदाची गुणवत्ता सिद्ध करण्यासाठीचं हे आव्हान निश्चितच मोठं ठरेल.

फलंदाजीचा दर्जा आणि प्रोफेशनॅलिझम यांचा मिलाफ राहुलच्या खेळात दिसतो, पण कर्णधाराचं ओझं पेलताना या गोष्टींमधला तोल ढळू न देणं, हे कसब महत्त्वाचं असतं. कारण सचिन कर्णधार झाला तेव्हाही आपण त्याला डोक्यावर घेतलं होतं. त्याचा परफॉर्मन्सही अगदी तसाच होता, ऐन भरात होतं. आता सुरुवात आहे, त्याच्या परफॉर्मन्सवर त्याच्या जबाबदारीचे पडसाद उमटू नये यासाठी कीप फिंगर क्रॉस्ड इतकंच म्हणू शकतो.

वन डाऊन येणारा राहुल तिसऱ्या क्रमांकावर सुमारे 60 धावांच्या सरासरीने फलंदाजी करतो, ही बाब महत्त्वाची आहे. सुरुंग पेरणाऱ्या प्रतिर्स्पध्यांच्या माऱ्यासमोर भिंतीसारखा उभा राहतो. तंत्रशुद्ध फलंदाजी करताना आता धावफलक सतत हलता ठेवण्याचं कसब त्याने राखलंय. त्याने स्वत:ला आजच्या युगातील क्रिकेटच्या साच्यात स्वत:ला मोल्ड करण्याचे कष्ट घेतले आहेत. सातत्याने धावांची जोड देत हा फॉर्म्युला त्याने सिद्धही केलाय.

स्टीव वॉला अर्धचंद मिळाल्यावर रिकी पाँटिंगला रातोरात कर्णधारपदाचा किताब बहाल करण्यात आला होता. त्या काटेरी शिरपेचाची जाणीव ठेवून काटे टोचू न देता प्रसंगी किंमत मोजत विजयी घोडदौड सुरू ठेवण्याचं कसब त्याने दाखवलं. स्टीव वॉला डच्चू देण्यापूवीर् ऑस्ट्रेलिया फॉर्मातच होता... पण भारताचं तसं नाही. जिंकतोय असं वाटण्याचं फिलिंग येई-येेईपर्यंत नांगी टाकून आपली टीम मोकळी होते आणि हरतोय हरतोय असं वाटेपर्यंत अध्येमध्ये सामना जिंकतोही! या अनियमित-विजयी मेजवानीने संघ अजीर्ण झाल्यासारख्या अवस्थेत होता आणि आहे... या भारताला आता त्या परफॉर्म करणाऱ्या राहुलची गरज आहे, याची पुरती जाणीव त्याला असणार. पण बॅट आणि क्षेत्ररक्षणाच्या व्यूहरचनेत प्रसंगी करावा लागणारा बदल याची सवय आतापर्यंत कर्नाटकचं प्रतिनिधित्व करताना दविडला होती. पण आज ना उद्या काटेरी शिरपेच सांभाळायचं असल्याची जाणीव असण्याइतपत दविड मॅच्युअर्ड प्लेअर आहे.

एम टीव्हीचा आयकॉन होतो... वेट लुकमधला मोबाइल कंपनीची जाहिरात करतो... एड्सला आळा घालावा, यासाठी संयमाची भाषा करतो... हे सगळं बेलाशकपणे करण्यात आम्हाला काही नाही. दणकावून परफॉर्म करताना पाहायचंय आणि हो एकट्याने परफॉर्म करताना काही होत नसतं, हे तुलाही एव्हाना त्याला चांगलंच उमगलं असणार.

सांघिक कामगिरीची वेळ येऊन ठेपलीय. निदान आता सचिनला मनमोकळं खेळता येईल... निदान वन डे मध्ये डाव घोषित करण्याची प्रथा नाही म्हणून बरं आहे. त्यामुळे सचिनाला शतक, द्विशतक झळकावण्याची पूर्ण मुभा आहे, त्याला कोणीही माघारी बोलवणार नाही. हवं तसं खेेळायला मैदान मोकळं आहे... प्रतिस्पधीर् सोडले तर! कप्तानपद नसलं तरी चांगलं क्रिकेटचा मजा लुटायला द्यायची जबाबदारी दविडकडे आहे. आता आम्ही सारे एकदिलाने 123 डायल करून म्हणतोय... राहुल... प्ले टू विन!

अमित

 
</text>
</doc>
