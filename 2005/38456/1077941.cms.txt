<doc>
<docno>1077941.cms.txt</docno>
<text>
 
प्रगती फास्ट
नेटस्कोप
[ Thursday, April 14, 2005  07:38:40 pm]


मी नाशिकमधल्या नांदगाव तालुक्यात होते. त्या वेळी बारावीत असताना आयटी विषयाच्या निमित्ताने इण्टरनेटशी ओळख झाली. घरी इण्टरनेट कनेक्शन घेतल्यामुळे अमेरिकेतल्या मावशीला इमेल पाठवणं शक्य झालं. सुरुवातीला चॅट रूम्स वगैरे प्रकाराबद्दल मनात अढी होती. पेपरमध्ये वाचून, ऐकून जे काही कानावर आलं होतं. त्यामुुळे त्या वाटेला न गेलेलंच बरं असं ठरवलं. पण मनात कुठेतरी उत्सुकता होतीच. शेवटी नेमका काय प्रकार आहे हे बघण्याचं ठरवलं.

रात्री उशिरा सगळे झोपल्यानंतर चॅट रूममध्ये एण्ट्री केली. इकडून तिकडून धडाधड मेसेज येऊन धडकत होते. निकनेम्स हा प्रकार इतका भयानक होता की मला काहीच सूचेना. त्यातल्या त्यात एका सोप्या वाटणाऱ्या शब्दावर बिचकतच क्लिक केलं. स्वतंत्र विंडो उघडली गेली. मी, हाउ आर यू ? असं काहीतरी लिहून पाठवलं. थोडा वेळ झाला पण काहीच उत्तर नाही मी स्वत:शीच म्हटलं जाऊ दे, आपल्याला काही जमणार नाही.

पण तेवढ्यात तिकडून रिप्लाय आला. माझी जरा भीड चेपली. मग अशाच इकडच्या तिकडच्या गोष्टी करता करता मला त्याची जुजबी ओळख झाली. तो पाकिस्तानात पेशावर शहरात राहणारा मुलगा होता. माझ्यापेक्षा साधारण एक वर्षाने मोठा. सुरुवातीलाच पाकिस्तान ऐकून मी जरा दचकलेच. मी त्याला माझी खरी ओळख सांगितली नाही, मी अमेरिकेतील वगैरे बऱ्याच थापा मारल्या. त्यानंतर मला चॅटिंगची सवयच लागली. जवळजळ रोज, कधी दिवसाआड आमची इण्टरनेट भेट सुरू झाली.

त्याने दिलेला फोन नंबर नक्की पाकिस्तानचाच असल्याची खात्रीही करून घेतली. त्यानंतर मी खरी ओळख सांगितली. मला वाटलं तो चिडेल. पण तसं काहीच झालं नाही. आम्ही विविध विषयांवर गप्पा मारायचो. अगदी सणांपासून भारत-पाकिस्तान संबंधाबद्दल.

त्यानंतर तो मेडिकलमधल्या उच्चशिक्षणासाठी अमेरिकेत जाण्याच्या तयारीत गर्क झाला. आमच्या इण्टरनेट गप्पा कमी झाल्या. त्यादरम्यान मीही इंजिनीअरिंगला प्रवेश घेऊन मुंबईत आले. मंुबईत स्थिरस्थावर झाल्यानंतर मी त्याला इमेल करायला गेले. तर त्याच्या इमेलवरून अमेरिकेतील एका कॉलेजमध्ये त्याला प्रवेश मिळाल्याचं कळलं. मीही इंजिनीअरिंग अॅडमिशन आणि मुंबईबद्दल सांगितलं. त्यानंतर मात्र इमेल किंवा चॅटिंगचा प्रश्नच आला नाही. त्याला कधी पाहिलंय ना त्याने मला. कदाचित आम्ही एकमेकांना भेटणार नाही. तरीही मला विश्वास आहे, की आमची मैत्री खरी आहे. इण्टरनेटमुळे मला निरपेक्ष मैत्रीचा अर्थ कळला.

क्षितिजा कदम

डिलिट केलेली प्रत्येक फाइल रिसायकल बिनमध्ये जाते, असा अनेकांचा गैरसमज असतो. परंतु तो दूर करणारा माझा अनुभव आहे. आमच्या कंपनीचं ऑडिट सुरू होतं. मात्र मी रजेवर जाणार होतो. त्यामुळे अकाउण्ट्सच्या मॅनेजरने सट्टीवर जाण्यापूवीर् अकाउण्ट्स पॅकेजचा बॅकअप घ्यायला सांगितलं. प्रथम हार्ड डिस्कवर बॅकअप फाइल तयार करून नंतर ती फ्लॉपीजवर ट्रान्सफर करणं, ही त्या पॅकेजच्या बॅकअपची पद्धत होती. त्याला साधारण पंधरा मिनिटं लागायची.

मात्र अनेक वेळा प्रयत्न करूनही बॅकअप येत नव्हता. हार्ड डिस्कवर स्पेस कमी असल्यामुळे कदाचित बॅकअप होत नसावा, असं मला वाटलं. अनावश्यक फाइल्स डिलिट करून बॅकअप घेणं, हाच पर्याय दिसत होता. त्याप्रमाणे काही फाइल्स निवडून, त्या डिलिट करून बॅकअप घेण्याचा प्रयत्न करू लागलो. पण छे! बॅकअप काही होत नव्हता. त्यामुळे एखादी मोठी फाइल डिलिट करायला मिळते, का ते पाहू लागलो. तसा एक फोल्डर मिळाला. तो जुन्या बॅकअपचा फोल्डर असावा, असा माझा समज झाला. मात्र तो पूर्णपणे काढून टाकण्यापूवीर् डिलिट करून रिसायकल बिनमध्ये गेल्यावर अकाउण्ट्सचे पॅकेज सुरू होतं, का ते पाहवं आणि नाही झालं तर पुन्हा तो कॉपी करावा, असं ठरवलं.

परंतु डिलिट केल्यावर तो फोल्डर रिसायकल बिनमध्ये गेलाच नाही. नंतर जी भीती होती तेच झालं. पॅकेज सुरू करून कंपनीचं नाव टाकल्यावर ' ष्टश्ाद्वश्चड्डठ्ठ 4 ष्ठश्ाद्गह्य ठ्ठश्ाह्ल द्ग 3 द्बह्यह्ल ' असा मेसेज येत होता. काळजात धस्स झालं. फ्लॉपी खराब असल्याने तर बॅकअप होत नव्हता ना, हे पाहण्यासाठी सगळ्या फ्लॉपीज चेक केल्या. तेव्हा कळलं की, एक फ्लॉपी खराब होती. हे अगोदरच बघितलं असतं, तर एवढं रामायण घडलं नसतं. परंतु आता काहीतरी त्वरित करणं गरजेचं होतं. कारण रात्रीचे साडेनऊ वाजत आले होते. शेवटचा प्रयत्न म्हणून शक्कल लढवली.

पॅकेज सुरू करून कंपनीचं नाव टाकण्यापूवीर् एक डमी कंपनी तयार केली. त्यामुळे त्या कंपनीच्या नावाने फोल्डर तयार झाला. रिनेम करून त्या फोल्डरला मूळ कंपनीचे नाव दिलं. आता मूळ कंपनीच्या नावाने पॅकेज सुरू होत होतं. मात्र सगळ्या अकाउण्ट्सचे बॅलन्स झीरो दिसत होते. कालचा बॅकअप रिस्टोअर केला. आता नव्याण्णव टक्के काम झालं. फक्त आज दिवसभरात जे चेंजेस झाले होते. तेवढे पुन्हा केले. त्यानंतर खराब फ्लॉपी बदलून बॅकअप घेतला. दुसऱ्या दिवसापासून निश्चितपणे एका महिन्याच्या रजेवर गेलो.

संदीप गावडे

कम्प्युटर आणि इण्टरनेटचे किस्से, काही तज्ज्ञांचं मार्गदर्शन आणि बक्षिसांची लूट...शुक्रवारी ठाण्याला होणारा नेटस्कोपचा इव्हेण्ट असाच काहीसा आहे. चला तर मग! नक्कीच भेटू या. हो, शिवाय नेटस्कोपमध्ये कम्प्युटरबद्दलचे तुमचे इण्टरेस्टिंग अनुभव पाठवायला विसरू नका. आमचा पत्ता : मुंबई टाइम्स, नेटस्कोप, द टाइम्स ऑफ इंडिया बिल्डिंग, दुसरा मजला, मुंबई - 400001. फॅक्स नंबर : 22731175. पत्रात तुमचा कॉण्टॅक्ट नंबर मस्ट.

 
</text>
</doc>
