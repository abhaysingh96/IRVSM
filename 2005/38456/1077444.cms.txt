<doc>
<docno>1077444.cms.txt</docno>
<text>
 
देश-विदेश
पंतप्रधानांना 17पूर्वी भेट नाही: हुर्रियत
[ Thursday, April 14, 2005  02:19:41 pm]


वृत्तसंस्था

श्रीनगर : पाकिस्तानचे अध्यक्ष परवेझ मुशर्रफ यांच्या भेटी अगोदर पंतप्रधान मनमोहन सिंग यांना भेटण्यास हुरिर्यत कॉन्फरन्सने असमर्थता दर्शविली आहे. कॉन्फरन्सचे अध्यक्ष मिरवाईज उमर फारूख यांनी पत्रकारांना ही माहिती दिली.

दिल्ली येथील एकदिवसीय सामना पाहण्यासाठी परवेझ मुशर्रफ येत्या 16 ला भारतात येणार आहेत. त्यावेळी हुरिर्यत कॉन्फरन्सचे चार सदस्यीय शिष्टमंडळ मुशर्रफ यांना भेटणार आहे. परंतु या भेटी अगोदर 14 किंवा 15 तारखेला पंतप्रधान मनमोहन सिंग यांची भेट घेण्यासाठी हुरिर्यत नेत्यांकडे वेळ मागविण्यात आली होती.

हुरिर्यत नेत्यांनी गुरुवारी आपल्या संभाव्य कार्यक्रमासंबंधी माहिती देताना 17 तारखेनंतर पंतप्रधानांबरोबर भेट घेणे शक्य असल्याचे सांगितले आहे. हुरिर्यत नेते 16 तारखेला दिल्लीत येत असल्याने त्याअगोदर भेट घेणे शक्य नसल्याचे स्पष्ट करण्यात आले आहे.

 
</text>
</doc>
