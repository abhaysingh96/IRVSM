<doc>
<docno>1102905.cms.txt</docno>
<text>
 
महामुंबई
सोनियांपासून दडवले गेले...
[ Monday, May 09, 2005  12:02:06 am]


म. टा. प्रतिनिधी

मुंबई : शिवसेनेचे माजी खासदार संजय निरुपम यांना काँग्रेस पक्षात प्रवेश देण्याच्या हायकमांडच्या निर्णयावर केंदीय क्रीडामंत्री सुनील दत्त यांनी उघडपणे टीका केली आहे. निरुपम यांच्याविषयी काँग्रेस अध्यक्ष सोनिया गांधी यांना व्यवस्थित माहिती दिली गेली नसावी, असे मतही त्यांनी व्यक्त केले.

निरुपम यांच्याविषयीचे सत्य सोनिया गांधी यांना कळाले असते, तर त्यांनी अशा वादग्रस्त व्यक्तीला काँग्रेसमध्ये प्रवेश दिलाच नसता. अशा व्यक्तीची माहिती हायकमांडने सोनियांना दिली नसावी, या शब्दात त्यांनी संताप व्यक्त केला.

गेल्या वर्षी झालेल्या लोकसभा निवडणुकीत वायव्य मुंबई लोकसभा मतदारसंघातून सुनील दत्त यांनी शिवसेना-भारतीय जनता पक्ष युतीचे उमेदवारअसलेल्या निरुपम यांचा पराभव केला होता. निरुपम यांनी त्या वेळी बुजुर्ग अभिनेते दिलीपकुमार यांची ' देशदोही ' अशी संभावना केली होती, याकडेही दत्त यांनी लक्ष वेधले आहे.

निरुपम यांना काँग्रेसमध्ये प्रवेश देण्याचा निर्णय चुकीचा असून त्यामुळे काँग्रेसच्या सेक्युलर प्रतिमेवर परिणाम होण्याची भीती दत्त यांनी बोलून दाखविली. उत्तर मुंबई जिल्हा काँग्रेसतफेर् आयोजित सभेत ते बोलत होते. दत्त यांच्या नेतृत्वावर जिल्ह्यातील सर्व कार्यर्कत्यांच्या विश्वास असून काँग्रेसजन त्यांच्या पाठीशी उभे राहतील, असे उत्तर मुंबई जिल्ह्याचे अध्यक्ष कमरुद्दिन मर्चंट यांनी यावेळी सांगितले.

 
</text>
</doc>
