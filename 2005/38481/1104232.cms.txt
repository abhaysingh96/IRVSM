<doc>
<docno>1104232.cms.txt</docno>
<text>
 
महाराष्ट्र
रत्नाकर मतकरींच्या अर्धशतकी लेखन कामगिरीचा गौरव सोहळा शुक्रवारी
[ Monday, May 09, 2005  11:18:44 pm]


म. टा. प्रतिनिधी

पुणे : साहित्य, दूरदर्शन, रंगभूमी आणि चित्रपट अशा विविध माध्यमांमध्ये सलग 50 वषेर् वैविध्यपूर्ण कामगिरी करणारे ज्येष्ठ लेखक रत्नाकर मतकरी यांचा भरत नाट्य संशोधन मंदिरातफेर् येत्या शुक्रवारी सत्कार करण्यात येणार असल्याची माहिती संशोधन मंदिराचे अध्यक्ष प्रभाकर करंदीकर यांनी सोमवारी दिली.

लेखन कारकिदीर्ला 50 वषेर् पूर्ण केलेल्या मतकरी यांचा सत्कार पुणेकरांच्या वतीने भरत नाट्य संशोधन मंदिरातफेर् करण्यात येणार असून मोहन धारिया यांच्याहस्ते आणि बाळ गाडगीळ यांच्या उपस्थितीत हा कार्यक्रम 13 मे ला भरत नाट्य मंदिरात सायंकाळी साडेपाच वाजता होणार असल्याचेही त्यांनी स्पष्ट केले.

सत्कार सोहळ्यामध्ये सुधीर गाडगीळ मतकरी यांची प्रकट मुलाखत घेणार असून त्यांच्या साहित्यावर तयार करण्यात आलेला ' दृक-श्राव्य ' कार्यक्रमही दाखवण्यात येणार आहे. तसेच, त्यांच्याशी संबंधित छायाचित्रांचे मोठे प्रदर्शनही भरतच्या प्रांगणामध्ये बघता येऊ शकेल, असे रवींद खरे यांनी सांगितले. त्यांच्या लेखनावर प्रेम करणाऱ्या सर्वसामान्य वाचकाला मतकरींना प्रश्ान् विचारण्याची संधी मिळणार असून त्यांनी ते लिखित स्वरूपात द्यावेत, असेही खरे यांनी नमूद केले.

वास्तववादी गूढकथेचे जनक म्हणून ओळखल्या जाणाऱ्या मतकरी यांच्या लेखनाची सुरुवात मुंबई आकाशवाणी केंदावर ' वेडी माणसं ' या नभोनाट्याच्या लेखनापासून झाली. गूढकथांप्रमाणेच नाटके, एकांकिका, कथा संग्रह, कादंबऱ्या, बालनाट्ये, बालकथा अशा सर्व प्रकारांत त्यांनी विपुल साहित्य लेखन केले आहे. आजवर त्यांची 89 पुस्तके प्रकाशित झाली आहेत. ' माझं घर माझा संसार ' या चित्रपटाच्या कथेसाठी त्यांना दादासाहेब फाळके पुरस्काराने सन्मानित करण्यात आले आहे.

 
</text>
</doc>
