<doc>
<docno>1104034.cms.txt</docno>
<text>
 
बहुतांची अंतरे
उच्च शिक्षणाच्या बट्ट्याबोळाचे खापर विनाअनुदान संस्थांवर फोडणे गैर
[ Monday, May 09, 2005  08:07:57 pm]


'' शिक्षणाच्या व्यापारीकरणाची पुढची पायरी '' हा सुभाष वारे यांचा लेख (म. टा. 3 मे ) वाचला. खाजगी विद्यापीठे व बहुजनांचे शिक्षण या भोवती गुरफटलेल्या या लेखाचा पायाच चुकीच्या गृहितकांवर आधारीत आहे ; कारण अनेक वर्षांपासून विनाअनुदानित तत्त्वावर अनेक व्यावसायिक व पारंपरिक शिक्षण देणाऱ्या संस्था कार्यरत आहेत ; पण कुठेही शैक्षणिक संस्था पदव्या विकणारी दुकाने बनली नाहीत. उलट पारंपरिक विद्यापीठांमधील अनागोंदी कारभार व सरकारचे अदूरदृष्टीपणाचे धोरण यामुळे उच्च शिक्षणाचा बट्ट्याबोळ झाला आहे.

वारे यांच्या मतानुसार कोणतीही निव्वळ फायदा मिळविणारी ' फर्म ' विद्यापीठ उघडेल. त्यात वावगे काय ? कारण विद्यापीठ उघडण्याचा अधिकार काही मूठभर लोकांनाच नसून ज्यांची तशी ' इच्छाशक्ती ' असेल ते विद्यापीठ सुरू करू शकतात. याचा अर्थ असा नव्हे की, केवळ नफ्यासाठीच विद्यापीठे सुरू केली जातात. खाजगी विद्यापीठांमुळे विद्यार्थ्यांना आपआपल्या ऐपतीनुसार, बुद्धीनुसार शिक्षणक्षेत्र निवडण्याची संधी प्राप्त होत असेल तर त्यात काय वाईट आहे ?

गेल्या 58 वर्षांतील प्राथमिक शिक्षणाबद्दलची माहिती देताना 93 टक्के लोकांना शिक्षणापासून वंचित ठेवले जात आहे, हे वारे यांचे म्हणणे सर्वस्वी अवास्तव असून या देशात कुणी कुणालाही शिक्षणापासून वंचित ठेवत नाही. केवळ 7 टक्के विद्याथीर् उच्च शिक्षणाकडे जातात, असे गृहीत धरले तरी त्यांनाही महाविद्यालयात/ विद्यापीठात कोणत्या प्रकारचे शिक्षण दिले जाते, याची जाणीव सर्वांनाच आहे.

वारे यांनी खाजगी विद्यापीठांबद्दल मत व्यक्त करीत असताना ' विलायती दारू पिण्यापेक्षा हातभट्टीची दारूच प्या म्हणजे पैसा देशातच राहील ', असे विसंगत विधान केले आहे. विलायती विद्यापीठांनी विलायती हिसका दाखविला तर चालतो ; पण देशी खाजगी विद्यापीठांनी दजेर्दार शिक्षण देऊन जागतिक स्तरावर ठसा उमटविला तर ती केवळ हातभट्टीची दारू! तक्षशिला व नालंदा विद्यापीठांचा सर्वश्रुत इतिहास पाठीशी असताना ' जर... तर ' ची भाषा करणे अताकिर्क वाटते.

महागडे शिक्षण सर्वसामान्यांना मिळवून देण्यासाठी महाराष्ट्रासारख्या कल्याणकारी राज्याने योगदान द्यावयास हवे. स्पधेर्च्या या जगात केवळ शिक्षणामुळेच योग्य ते बदल घडवून आणता येऊ शकतात, भाषणबाजीद्वारे नव्हे! समाजाला ' जागतिक दर्जा ' चे उत्कृष्ट शिक्षण घेण्याचा अधिकार आहे. अशा प्रकारचे शिक्षण खाजगी विद्यापीठे किंवा पारंपारिक विद्यापीठे देत असतील तर उत्तमच. अन्यथा वारेंच्या भाषेत ' विलायती दारू ' आहेच.

प्रा. एम. एस. कुऱ्हाडे, मालाड, मुंबई.

 
</text>
</doc>
