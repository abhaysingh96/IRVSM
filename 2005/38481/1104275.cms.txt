<doc>
<docno>1104275.cms.txt</docno>
<text>
 
महामुंबई
मुंबई विभागीय काँग्रेस समितीचा नवा अध्यक्ष सोनियाच ठरवणार
[ Monday, May 09, 2005  11:46:43 pm]


म. टा. प्रतिनिधी

मुंबई : मुंबई विभागीय काँग्रेस समितीचा नवीन अध्यक्ष ठरविण्याचे अधिकार पक्षाध्यक्ष सोनिया गांधी यांच्याकडे देण्याचा निर्णय संघटनेतंर्गत निवडणुकांमध्ये निवडून आलेल्या विविध पातळ्यांवरील पदाधिकाऱ्यांनी ठरावाद्वारे केला असून, त्यांच्या भावना श्ाीमती गांधी यांनी कळविण्यात आल्या आहेत, असे मुंबई काँग्रेसचे अध्यक्ष खासदार गुरुदास कामत यांनी सोमवारी सांगितले.

नुकत्याच झालेल्या संघटनातंर्गत निवडणुकांमध्ये निवडून आलेल्या जिल्हाध्यक्ष, ब्लॉक अध्यक्ष, जिल्हा प्रतिनिधी व प्रदेश प्रतिनिधी यांनी मुंबई काँग्रेसच्या अध्यक्षाचे निवडीचे अधिकार सोनिया गांधी यांच्याकडे सुपूर्द केले आहेत. या पदासाठी जो निर्णय आपण द्याल त्याचा सर्व पक्ष कार्यकतेर् संपूर्ण आदराने स्वीकार करतील, असे मत नवनिर्वाचित पदाधिकाऱ्यांनी व्यक्त केल्याचे कामत यांनी सांगितले.

दरम्यान, राज्यात वीज टंचाईच्या समस्येवर मात करण्यासाठी मुख्यमंत्री विलासराव देशमुख केंद सरकारच्या मदतीने प्रयत्न करीत आहेत. मात्र या संकटाचा मुकाबला करण्यासाठी राज्यातील जनतेने सहकार्य करून कमीत कमी विजेचा वापर करावा, असे आवाहन खा. कामत यांनी केले. चांदिवली कुर्ला येथील नगरसेवक भूषण सामंत यांच्या विभागामध्ये खासदार निधीच्या कामांच्या उद्घाटन प्रसंगी ते बोलत होते.

 
</text>
</doc>
