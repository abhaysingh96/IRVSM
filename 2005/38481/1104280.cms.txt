<doc>
<docno>1104280.cms.txt</docno>
<text>
 
महामुंबई
भालजी पेंढारकर सांस्कृतिक केंदाचे उद्घाटन 15 मे रोजी
[ Monday, May 09, 2005  11:48:45 pm]


म. टा. प्रतिनिधी

मुंबई : कोल्हापूर येथील भालजी पेंढारकर सांस्कृतिक केंदाचे पहिल्या टप्प्यातले काम पूर्ण झाले असून 15 मे रोजी केंदीय कृषीमंत्री शरद पवार यांच्या हस्ते त्याचे उद्घाटन होणार आहे. या सांस्कृतिक केंदाची उभारणी मुख्यत: अभिनयाचे प्रशिक्षण देण्यासाठी केली असून त्यात इतरही कला शिकवल्या जातील, असे सांस्कृतिक केंदाच्या अध्यक्षा आणि ज्येष्ठ अभिनेत्री सुलोचना यांनी सांगितले. या कार्यक्रमाचे प्रमुख अतिथी म्हणून अर्थमंत्री जयंत पाटील, तर विशेष अतिथी म्हणून कला दिग्दर्शक नितीन देसाई उपस्थित रहातील.

या केंदाची माहिती देताना सुलोचना दीदी म्हणाल्या की, भालजी पेंढारकरांच्या स्मृतींना उजाळा देणाऱ्या या कें दाच्या पहिल्या मजल्यावर भालजी पेंढारकर यांच्या विविध वस्तुंचे कलादालन उभारण्यात आले आहे. त्यांच्या जुन्या व दुमिर्ळ चित्रफिती, त्यांच्या चित्रपटात वापरलेल्या काही आठवणी व त्यांच्या संदर्भातले इतर साहित्य, अशा असंख्य गोष्टी तिथे ठेवण्यात आल्या आहेत. एखाद्या विद्यार्थ्याला अथवा अभ्यासकाला भालजी पेंढारकर अथवा त्या विषयाच्या संदर्भात काही संशोधन किंवा अभ्यास करावयाचा असल्यास या सांस्कृतिक केंदात ती सुविधाही उपलब्ध करून दिली जाईल.

या केंदाच्या तळमजल्यावर एक प्रशस्त सभागृह बांधण्यात आले असून त्या सभागृहात विविध कलाविषयक उपक्रम राबविण्यात येणार आहेत. कला क्षेत्रात करिअर करू इच्छिणाऱ्यांना अभिनयाप्रमाणेच इतर तांत्रिक अंगांचेही शिक्षण मिळावे हे या केंदाचे मूळ उद्दीष्ट आहे.

अनेक आघाडीच्या कलावंतांचे माहेरघर असलेल्या कोल्हापुरात भालजींच्या नावाने कलादालन उभारण्यात आल्याने शहरासोबतच गावागावात असणाऱ्या कलावंतांनाही कला शिक्षणाची संधी मिळेल, असा विश्वासही त्यांनी व्यक्त केला. कोल्हापुरात तीन टप्प्यात बांधण्यात येणाऱ्या या प्रकल्प उभारणीला अंदाजे दोन कोटी रुपये खर्च येणार असून आतापर्यंत 44 लाख रुपये खर्च झाला आहे.

 
</text>
</doc>
