<doc>
<docno>1103990.cms.txt</docno>
<text>
 
महाराष्ट्र
'राजकारणात यशस्वी होण्यासाठी महिलांनी गुणवत्ता सिद्ध करावी'
[ Monday, May 09, 2005  07:07:38 pm]


म. टा. वृत्तसेवा

जळगाव : महिलांना राजकीय क्षेत्रात यशस्वी व्हायचे असेल तर आरक्षणावर अवलंबून न राहता गुणवत्तेचा विकास करून त्यांनी ती सिद्ध करावी, असे प्रतिपादन भाजपाचे प्रदेशाध्यक्ष आ. नितीन गडकरी यांनी येथील भैय्यासाहेब गंधे सभागृहात झालेल्या भारतीय जनता पक्षाच्या महाराष्ट्र प्रदेश महिला कार्यकारिणीच्या बैठकीच्या उद्घाटनावेळी केले.

पक्षाची भूमिका, पक्ष व समाजासाठी कार्यर्कत्यांनी काम करतांना आपल्यातील गुणांचा विकास कसा करावा यावर नितीन गडकरी यांनी कार्यर्कत्यांना मार्गदर्शन केले. समाजात आज सामाजिक, आथिर्क विषमता आहे, ती दूर करून विषमतारहित समाज निर्माण करण्याचे पक्षाचे ध्येय आहे. समाजातील प्रत्येक घटकाला त्याच्या गुणवत्तेच्या आधारे समान अधिकार आणि सुखसुविधा मिळेणे गरजेचे आहे. विषमता दूर करून जगात सार्मथ्यशाली भारत उभा करायचा विचार आपल्या पक्षाचा आहे, असे नमूद करून पक्षाच्या या ध्येयपूतीर्साठी महिलांनी प्रयत्न करावेत, असे आवाहन त्यांनी केले.

महिलांनी आपल्यातील गुणवत्तेचा विकास करावा, वक्तृत्व कला, समूहात काम करण्याची पद्धत आत्मसात करावी. महिलांना आरक्षण मिळालेच पाहिजे, मात्र त्यांनी केवळ आरक्षणावर अवलंबून न राहता गुणवत्तेच्या आधारावर नेतृत्व करावे, अशी अपेक्षा त्यांनी व्यक्त केली.

राज्यात कायदा सुव्यवस्था ढासळली असून राज्यावर विजेचे प्रचंड संकट निर्माण झाले आहे. या सर्व प्रकाराला राज्य सरकार जबाबदार असून सरकारने या प्रश्नावर विशेष अधिवेशन बोलवावे, अशी मागणी त्यांनी केली. यावेळी प्रदेश सरचिटणीस आमदार एकनाथ खडसे, महिला मोर्चाच्या प्रदेशाध्यक्ष किरण महल्ले, राष्ट्रीय उपाध्यक्ष प्रा. मोहिनी पत्की, आमदार संजीवनी रायकर, जिल्हाध्यक्ष स्मिता वाघ आदींची प्रमुख उपस्थिती या कार्यक्रमास होती.

 
</text>
</doc>
