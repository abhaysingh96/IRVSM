<doc>
<docno>1103970.cms.txt</docno>
<text>
 
महामुंबई: मुंबई टाइम्स
ठकसेन महिलेला सक्तमजुरी
[ Monday, May 09, 2005  06:07:41 pm]


प्रसाद नेरुरकर

मुंबई महापालिकेमध्ये नोकरी देते असे सांगून लाखो रुपये उकळणाऱ्या तीन ठकसेन महिलांसहित पाच जणांना विक्रोळी कोर्टानं नुकतीच सक्तमुजरीची शिक्षा ठोठावली आहे. गरजूंकडून उकळलेली सुमारे 25 लाख रुपयांची रक्कमही पीडितांना नुकसानभरपाई म्हणून देण्याचे आदेश कोर्टानं दिले आहेत.

सुरेखा गाडेकर, गीता कांबळे, कविता खानविलकर नारायण वारे, प्रवीण शेलेर्कर अशी आरोपींची नावं आहेत. बोरिवली भगवती रुग्णालयात नोकरीस असणाऱ्या आशा लगाडे या महिलेने आपला मुलगा सुनील याला बीएमसीमध्ये नोकरीस लावण्यासाठी गाडेकर या महिलेला 50 हजार रुपये दिले होते. कांबळे ही महिला लगाडे यांच्याबरोबरच भगवती रुग्णालयात काम करते.

कांबळे आणि गाडेकर या महिलांनी लगाडे यांच्या मुलाला बीएमसीमध्ये नोकरीचे खोटे नियुक्तीपत्र दिलं. आपली फसवणूक झाल्याचं कळताच लगाडे ही गाडेकर हिच्या घरी गेली. मात्र गाडेकर तिथून फरार झाली होती. या प्रकरणी 20 जुलै 2000 मध्ये नेहरूनगर पोलिस ठाण्यात तक्रार नोंद झाली होती.

सुमारे दोन वर्षं मंुबईतून फरार असलेली सुरेखा गाडेकर नजीकच्या ठाणे जिल्ह्यात वास्तव्यास होती. तिथेही तिने अशाच प्रकारे नोकरीचं अमिष दाखवून अनेक बेरोजगारांना लाखो रुपयांना गंडा घातला होता. डिसेंबर 2002 मध्ये डोंबिवली मानपाडा पोलिसांनी तिला अटक केल्यानंतर जानेवारी मानपाडा पोलिसांनी तिला अटक केल्यानंतर जानेवारी 2003 मध्ये नेहरूनगर पोलिसांनी तिचा ताबा घेतला.

इन्स्पेक्टर सजेर्राव जगताप, सब इन्स्पेक्टर साठे, हवालदार चव्हाण आणि अलदर यांनी या प्रकरणी सुरेखा गाडेकर हिची सखोल चौकशी करून तिच्या सहकाऱ्यांसहित पाच जणांवर न्यायालयात आरोपपत्र दाखल केलं.

सुरेखा गाडेकर हीने डीएडचं शिक्षण पूर्ण केलं, असून विक्रोळी विकास हायस्कूलमध्ये ती शिक्षिका होती. 1997 मध्ये ती मंुबई महापालिकेच्या निवडणुकीत 165 नंबरच्या वॉर्डातून निवडणुकीच्या रिंगणात उभी होती. पराभूत झाल्यानंतर गाडेकर कर्जबाजारी झाली होती.

प्रवीण शेलेर्कर हा बीएमसीमध्ये मुदण विभागात काम करतो. त्याच्याशी ओळख झाल्यानंतर सुरेखा, गीता, कविता या तिघी जणी गरजू मुलांना शोधायच्या. त्यांच्याकडून 50 हजार रुपये घ्यायच्या. अशा प्रकारे त्यांनी 27 मुलांना फसवल्याचं इन्स्पेक्टर सजेर्राव जगताप यांनी सांगितलं.

या प्रकरणात 17 साक्षीदार तपासण्यात आले. त्यापैकी 16 साक्षीदारांनी आरोपींविरुद्ध सबळ पुरावे आणि साक्ष दिल्या. त्यानंतर विक्रोळीच्या 34 व्या न्यायालयाचे न्या. ए.व्ही. कुलकणीर् यांनी सुरेखा गाडेकर हिला सहा वर्षं सक्तमजुरी तसंच 18 लाख 50 हजार रुपये नुकसानभरपाई देण्याचे आदेश दिले. शेलेर्कर याला एक वर्षाची सक्तमजुरी तर इतरांना साडेपाच लाख रुपये नुकसानभरपाईची शिक्षा ठोठावली.

 
</text>
</doc>
