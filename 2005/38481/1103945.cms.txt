<doc>
<docno>1103945.cms.txt</docno>
<text>
 
प्रगती फास्ट
सीएसआरनंतर पुढे काय?
[ Monday, May 09, 2005  05:31:45 pm]


टीमलीडर्सना कॉल बार्ज करणं हेही एक महत्त्वाचं काम असतं. सीएसआरचा कॉल त्याला न कळता ऐकणं याला बाजिर्ंग म्हणतात. यात टीमलीडर त्यांच्या चुका नोट करतो. सीएसआरला प्रोडक्टबद्दल संपूर्ण माहिती आहे का, सॉफ्टस्किलमध्ये सुधारणा हवी आहे का, हे सर्व ध्यानात घेऊन टीमलीडरला त्याचा रिपोर्ट सुपरवायझरला द्यावा लागतो. सीएसआरला पुन्हा ट्रेनिंग द्यावं लागणार असेल, तर त्या प्रक्रियेच्या कॉस्टमध्ये ते कसं बसवता येईल, हे पाहतात आणि त्याप्रमाणे पुन्हा आवश्यक ते ट्रेनिंग दिलं जातं.

कस्टमर केअर रिप्रेझेण्टेटिव ( सीएसआर) म्हणून कामाचा अनुभव घेतल्यावर पुढे कॉल सेण्टरमध्ये अनेक संधी आहेत. सीएसआर ही पहिली पायरी आहे. त्या पुढील पायऱ्या या वेगवेगळ्या दिशेनेे आणि वर जाणाऱ्या आहेत. बीपीओ / कॉल सेण्टरच्या ऑर्गनायझेशनल स्ट्रक्चरमध्ये ऑपरेशन्स, क्वालिटी, ट्रेनिंग, एचआर, अकाऊण्ट्स, अॅडमिनिस्ट्रेशन असे विविध विभाग असतात.

सीएसआरनंतर साधारणपणे पहिल्या तीन विभागांमध्ये काम करता येतं. कोणत्याही विभागात जाण्यासाठी त्या त्या क्षेत्राचं ट्रेनिंग आणि अनुभव असावा लागतो. सर्वसाधारणपणे सीएसआरचा ग्रोथपाथ पुढीलप्रमाणे दाखवता येऊ शकतो.

साधारणपणे सर्व बीपीओ/कॉलसेण्टरमध्ये वरीलप्रमाणे अथवा थोड्याफार फरकाने सारखीच रचना असते. सर्वात वर त्या विभागाचे प्रमुख आणि त्यांच्यावर उपाध्यक्ष, अध्यक्ष आणि सीओओ अशी रचना असते.

सीएसआर म्हणून काम सुरू केल्यावर कोणत्या दिशेला जायचं हे तुमच्यातील गुणदोषांवर, स्वभावावरून ठरतं वा ठरवता येतं. जर तुम्ही स्वत: लवकर शिकत असाल आणि ती गोष्ट तुम्हाला बाकीच्यांना नीट समजावता येत असेल, भाषेवर प्रभुत्व असेल, शिकवण्याचं कौशल्य असेल, दुसऱ्यांचं कुठे चुकतंय आणि काय केलं तर ती चूक सुधारता येईल हे ज्यांना जमतं ते ट्रेनिंग डिव्हिजनकडे वळू शकतात.

सीएसआर म्हणून तुमचा कल प्रत्येक कॉल सिस्टिमॅटिक करण्यावर असेल, प्रत्येक कॉलचा विचार करून काय चुकतंय, काय चांगलं जमतंय, कशात सुधारणा करायला हवी हे सांगता येऊ शकेल, अशांना क्वालिटी डिपार्टमेण्टमध्ये संधी आहेत. यात पुढे जाऊन सीओपीसी सटिर्फिकेशन, आयएसओ स्टॅण्डर्डायझेशन, सिक्स सिग्मा इम्प्लिमेण्टेशन वगैरेचा समावेश होतो. या सर्वांचा बीपीओ ऑपरेशनशी खूप जवळचा संबंध असतो.

पुढची पायरी सीएसआरसाठी असते ती म्हणजे ऑपरेशनमध्ये ध्येय साध्य करणं. हे ध्येय दुसऱ्याकडून साध्य करून घेण्याचं महत्त्वाचं काम आहे. सविर्स लेवल अॅग्रिमेण्ट साध्य करणं हे ऑपरेशन डिपार्टमेण्टचं काम आणि कर्तव्य असतं.

ट्रेनिंग आणि क्वालिटी डिपार्टमेण्ट ही ऑपरेशनला सपोर्ट फंक्शन म्हणून चालतात. त्यामुळे कामाचा सर्वात मोठा व्याप ऑपरेशनमध्ये असतो. सर्वसाधारणपणे 15 /20 सीएसआरना एक टीम लीडर, पाच सात टीम लीडर्सच्या वर एक सुपरवायझर, पाच सुपरवायझरच्या वरती असिस्टण्ट मॅनेजर, तीन / चार असिस्टण्ट मॅनेजरवर एक मॅनेजर ऑपरेशन अशी साखळी असते.

ट्रेनिंग आणि क्वालिटी डिपार्टमेण्टनंतर ऑपरेशन डिपार्टमेण्टकडे पाहिलं जातं. प्रामुख्याने इथे सविर्स लेवल अॅग्रिमेण्ट साध्य करण्यावर भर दिला जातो. आऊटसोर्स करणाऱ्या क्लायण्टला आपलं काम कमीतकमी वेळेत पूर्ण करून हवं असतं. त्यासाठी करण्यात येणाऱ्या अॅग्रिमेण्टनुसार सीएसआरला आपलं ध्येय पूर्ण करता यायला हवं. उदाहरणार्थ प्रत्येक सीआरएसने दिवसाला पाच सेल करणं, त्यांचा फोनवर कस्टमरशी बोलण्याचा वेळ तीन ते पाच मिनिटांपेक्षा जास्त नसावा, बोलताना प्रोडक्टबद्दलची सर्व माहिती देणं इत्यादी. अशा प्रकारचे नियम हा सविर्स लेवल अॅग्रिमेण्टचा एक भाग असतो. त्याशिवाय कॉस्ट वगैरे गोष्टी येतात. जर हे सविर्स लेवल अॅग्रिमेण्ट साध्य नाही झालं तर बीपीओजना मोठ्या प्रमाणात पेनल्टी द्यावी लागते.

सविर्स लेवल अॅग्रिमेण्टप्रमाणे सीएसआरचं काम होतंय का नाही, ठरवलेलं ध्येय कसं साध्य करायचं हे पाहण्यासाठी वेगवेगळ्या पातळीवर वेगवेगळे लोक नेमले जातात. सीएसआरवर टीमलीडर असतो. त्याचं सर्वात महत्त्वाचं काम असतं टीममधल्या प्रत्येकाकडून ध्येय साध्य करून घेणं. यासाठी त्याला पीपल मॅनेजमेण्ट स्किलचा फायदा होऊ शकतो. टीमला प्रोत्साहन देणं, त्यातल्या प्रत्येक सीएसआरचा विश्वास संपादन करून त्यांच्या कामात काय सुधारणा करावी लागणार, हे त्यांना पटवून देता यावं लागतं. एखादा कस्टमर जर रागवला असेल आणि सीएसआरचं बोलणं ऐकायला तयार नसेल तर अशा वेळेस सीएसआर टीमलीडरला बोलवतात. या परिस्थितीमध्ये सीएसआरसमोर टीमलीडर्सची एक प्रकारे परीक्षाच असते. टीमलीडर्सना अशा वेळेस अवघड कॉल कसा घ्यायचा याचं प्रात्यक्षिक द्यावं लागत, यावरून सीएसआरला प्रत्यक्ष ट्रेनिंग मिळतं. सीएसआरच्या ध्येयाची नोंद ठेवणं, त्यांच्या उपस्थितीबद्दल काळजीपूर्ण राहणं या सर्व गोष्टींचा रिपोर्ट बनवणं इत्यादी बाकी कामंही टीमलीडर्सना करावी लागतात. अशा पाच सात टीमलीडर्सवर एक सुपरवायझर असतो. या सुपरवायझर्सना टीमलीडरचं काम नीट चाललंय का, त्यांचं प्रत्येक सीएसआरशी नीट जमतंय का, कुठे काही समस्या आहे का, टीमलीडरकडून आलेल्या रिपोर्टवरून स्ट्रॅटेजीज तयार करून रिझल्ट कसा वाढवता येईल हे पाहणं हे सुपरवायझरचं महत्त्वाचं काम असतं.

टीमलीडर्सना कॉल बार्ज करणं हेही एक महत्त्वाचं काम असतं. सीएसआरचा कॉल त्याला न कळता ऐकणं याला बाजिर्ंग म्हणतात. यात टीमलीडर त्यांच्या चुका नोट करतो. सीएसआरला प्रोडक्टबद्दल संपूर्ण माहिती आहे का, सॉफ्टस्किलमध्ये सुधारणा हवी आहे का, हे सर्व ध्यानात घेऊन टीमलीडरला त्याचा रिपोर्ट सुपरवायझरला द्यावा लागतो.

ज्या गोष्टी टीमलीडरला हॅण्डल करता येत नाहीत त्या सुपरवायझर्सकडे जातात. सीएसआरला पुन्हा ट्रेनिंग द्यावं लागणार असेल तर त्या प्रक्रियेच्या कॉस्टमध्ये ते कसं बसवता येईल हे पाहतात आणि त्याप्रमाणे पुन्हा आवश्यक ते ट्रेनिंग दिलं जातं.

असिस्टण्ट मॅनेजर आणि मॅनेजर ऑपरेशन्स यांच्यावर पूर्ण कॉलसेण्टर व्यवस्थित आणि फायद्यामध्ये चालवण्याची जबाबदारी असते. सर्व सीएसआरच्या कामगिरीची जबाबदारी असिस्टण्ट मॅनेजर आणि मॅनेजर ऑपरेशन्स यांच्यावर असते. त्याचबरोबर क्लायण्टशी सविर्स लेवल अॅग्रिमेण्ट ठरवण्यात त्यांचा खूप मोठा वाटा असतो.

सुकन्या

 
</text>
</doc>
