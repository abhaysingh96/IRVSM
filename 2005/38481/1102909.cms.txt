<doc>
<docno>1102909.cms.txt</docno>
<text>
 
महामुंबई
'महानंद'च्या तळेकरांचा 'सशर्त' राजीनामा
[ Monday, May 09, 2005  12:03:48 am]


प्रभाकर नारकर

मुंबई : ' महानंद ' दुग्धशाळेचे वादग्रस्त आणि निलंबित कार्यकारी संचालक शिवाजी तळेकर यांच्यावर 100 कोटी रुपयांच्या अफरातफरीचा गुन्हा नोंदविण्यात आला असतानाच त्यांनी पदाचा राजीनामा दिला आहे. मात्र, राजीनाम्याचे पत्र सशर्त असल्याने संस्थेने अद्याप कोणताही निर्णय घेतला नसल्याचे समजते.

तळेकर यांचा पोलिसांच्या आथिर्क गुन्हे विभागाकडून तपास सुरू आहे. त्यांनी ' महानंद ' चे व्यवस्थापकीय संचालक आर. ए. राजीव यांना एक पत्र पाठवून काही प्रश्ान् उपस्थित केले आहेत. त्याचबरोबर हे पत्र म्हणजेच आपला राजीनामा समजण्यात यावा, असेही म्हटले असल्याचे समजते.

तळेकरांनी निलंबन कारवाईला आक्षेप घेतला असून ती नियमानुसार झाली नसल्याचा दावा केला आहे. महानंदच्या संचालक मंडळाच्या 29 जानेवारी रोजी झालेल्या बैठकीत तळेकरांना निलंबित करण्याचा ठराव करण्यात आला होता. मात्र, संचालक मंडळाच्या बैठकीसाठी सात दिवसांची नोटिस देण्यात आली नव्हती, बैठकीचे परिपत्रक काढण्यात आले नव्हते, बैठकीला मंडळाचे अध्यक्ष व उपाध्यक्ष (दुग्धव्यवसाय विकास मंत्री व राज्यमंत्री) उपस्थित नव्हते, बैठकीत आवश्यक गणसंख्या नव्हती, असे आक्षेप घेत ही बैठक झाली की नाही असाच प्रश्ान् तळेकर यांनी उपस्थित केला असल्याचे समजते.

 
</text>
</doc>
