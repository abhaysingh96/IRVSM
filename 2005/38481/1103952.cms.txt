<doc>
<docno>1103952.cms.txt</docno>
<text>
 
महामुंबई
उद्घाटनाअभावी बंद केलेली बाग सर्वांसाठी खुली
[ Monday, May 09, 2005  05:36:58 pm]


मंुबई टाइम्स टीम

भाईंदर : महापालिकेने विकसित केलेले नवघर इथल्या तलाव उद्यान उद्घाटनाअभावी रखडल्याने शिवसेनेने जनतेच्या साहाय्याने ते सर्वांसाठी खुले केलं आहे.

भाईंदर पूवेर्कडील नवघर, शिडीर्नगर इथल्या तलावाच्या सभोवताली 50 लाख रुपये खर्चुन महापालिकेने उद्यान विकसित केलं होतं. मात्र राजकीय वादामुळे गेल्या सात महिन्यांपासून ते जनतेसाठी उद्घाटन अभावी खुलं होत नव्हतं. सध्या शाळांच्या परीक्षा संपून सुट्टीत लागल्यानंतरही मुलांना खेळण्यासाठी हे उद्यान उपलब्ध न झाल्याने शिवसेनेचे उपशहर प्रमुख धनेश पाटील यांनी त्याचं टाळं तोडण्याचा इशारा दिला होता. तरीही महापालिकेने त्याकडे दुर्लक्ष केलं. अखेर नवघर गावातील स्वातंत्र्यसैनिक हरिश्चंद गजानन पाटील यांच्या हस्ते आणि शिवसेनेचे संपर्क प्रमुख विनोद घोसाळकर यांच्या उपस्थितीत या उद्यानाचं टाळं तोडण्यात आलं. सुट्टीच्या दिवसांमुळे सध्या हे उद्यान तुडुंब भरलेलं दिसून येत आहे.

बिल्डर्सना सूचना

बांधकाम सुरू असलेल्या इमारतींच्या दर्शनी भागात संबंधित बांधकामाच्या परवानगीचे फलक लावण्याचा नियम आहे. पण बिल्डर तसं करत नसल्याने अनधिकृत बांधकामांचं प्रमाण वाढण्याची शक्यता आहे, असा आरोप भाजप नगरसेवक ओमप्रकाश अग्रवाल यांनी केला आहे.

राज्य सरकारच्या निदेर्शानुसार परवानगी पत्रांचे क्रमांक बांधकाम सुरू असलेल्या इमारतीच्या दर्शनीभागी न लावल्यास असे बांधकाम अनधिकृत समजून कारवाई करण्यात येईल असं म्हटलं आहे. शहरातील अनेक इमारतींवर असे फलक दिसून येत नाहीत, असे फलक लावणं पालिकेने बंधनकारक करावं अन्यथा त्या बांधकामांवर कारवाई करावी, अशी मागणी भाजप नगरसेवक ओमप्रकाश अग्रवाल यांनी आयुक्तांकडे केली आहे. त्याचबरोबर यासंबंधीचा प्रस्ताव आमसभेत चचेर्ला घेण्याची विनंतीही त्यांनी महापौरांना केली आहे.

महापालिकेत गोंधळ

पालिका आमसभेच्या विषयसूचीवर असणारे विरोधी पक्ष सदस्यांचे प्रस्ताव चचेर्विनाच फेटाळण्याचा ठराव मंजूर झाल्याचा निर्णय महापौरांनी जाहीर केल्याने सभागृहात अभूतपूर्व गोंधळ झाला. महापौरांना विरोधकांनी रोखून धरल्याने पोलिस आणि पालिका सुरक्षारक्षकांना सभागृहात पाचारण करावं लागलं.

ओमप्रकाश अग्रवाल यांचा समान घरपट्टी आकारण्याच्या ठरावाची अमलबजावणी, इमारतींवर फलक लावणे, मिलन म्हात्रे यांचा डॉ. बाबासाहेब आंबेडकर पुतळा व सुशोभिकरण प्रस्ताव, रिटा शहा यांचा संत गाडगेबाबा स्वच्छता योजनेतील साफसफाई संबंधित अहवालावरील चचेर्चा प्रस्ताव आदी विषय यात समाविष्ट होते. भाजप, जनता दल आणि काँग्रेसच्या या सदस्यांचे हे सर्व प्रस्ताव फेटाळण्याचा ठराव राष्ट्रवादीचे गटनेते रवींद माळी यांनी मांडला आणि काँग्रेस सदस्यांच्या अनुमोदनानंतर महापौरांनी तो मंजूर झाल्याचे जाहीर करून सभा संपल्याचं घोषित केले. यावर संतप्त झालेल्या विरोधकांनी आसने सोडून महापौरांसमोर घोषणाबाजी सुरू केली. त्याच गोंधळात राष्ट्रगीत पार पडले. विरोधक आणखी चिडल्याने त्यांनी व्यासपीठावरून महापौरांना खाली उतरण्यास मज्जाव केला. सुमारे अर्धा तास महापौरांना रोखून धरल्यावर सभागृहात पालिकेच्या खासगी सुरक्षारक्षकांना बंदुकीसह पाचारण केले, दुसरीकडे पोलिसही सभागृहात तैनात झाले. अखेर राष्ट्रवादीच्या सदस्यांनी महिला नगरसेविकांसह महपौरांना व्यासपीठावरून खाली आणलं. संतप्त विरोधकांनी सायंकाळी उशिरापर्यंत सभागृहातच ठाण मांडलं. सत्तारूढ पक्षाच्या या लोकशाहीविरोधी कृतिविरोधात नगरविकास सचिवांकडे दाद मागण्याचा निर्णय विरोधकांनी जाहीर केला आहे.

 
</text>
</doc>
