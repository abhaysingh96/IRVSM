<doc>
<docno>1104005.cms.txt</docno>
<text>
 
अर्थव्यवहार
रिटेल बूमची दखल घेतली रिटेल जायंटने..
[ Monday, May 09, 2005  07:33:31 pm]


साबरीनाथ एम./ लिजी फिलिप

मुंबई : देशातील रिटेल क्षेत्र परदेशी गुंतवणूकदारांसाठी खुले करण्याचा सरकारचा निर्णय क्रांतिकारी होता. आता या निर्णयाची दखल घेऊन ' वॉल मार्ट ' या जगातल्या सर्वांत मोठ्या रिटेल स्टोअर कंपनीने भारतात येण्याची तयारी सुरू केली आहे.

अमेरिकेच्या दक्षिणेकडील आरकॅन्सास या मागास राज्यात एका लहानशा स्टोअरपासून वॉल मार्टचा प्रवास सुरू झाला होता. आज अमेरिकेतील तसेच जगातील सर्वांत मोठी रिटेल चेन म्हणून वॉल मार्टचे नाव झाले आहे. भारतातील प्रवेशाविषयी वॉल मार्टची काही बड्या उद्योगसमूहांशी चर्चा सुरू असल्याचे वृत्त आहे. यात महिंदा उद्योगसमूह अग्रणी असल्याचे समजते. त्यांनी काही महिन्यांपूवीर्च चर्चा केली होती. मात्र, त्या समूहाच्या काही वरिष्ठ अधिकाऱ्यांनी या वृत्ताचा इन्कार केला आहे.

आणखी एका वृत्तानुसार, रिलायन्स समूहाचे उपाध्यक्ष आणि मॅनेजिंग डायरेक्टर अनिल अंबानी यांनीही वॉल मार्टकडे ' चाचपणी ' केली होती. गोदरेज समूहाचे नावही मागे नाही.

वॉल मार्टचे इंटरनॅशनल प्रेसिडेंट जॉन बी. मेन्झर मेच्या मध्यात भारतात येण्याची शक्यता आहे. त्यामुळे तर सगळ्या चर्चा/ अफवांचे वॉल मार्ट जणू केंद बनला आहे. या कंपनीला भारतीय सहकारी शोधावाच लागेल. कारण रिटेल क्षेत्रात 26 टक्के किंवा 49 टक्के परकीय थेट गुंतवणुकीलाच परवानगी मिळण्याची शक्यता आहे.

 
</text>
</doc>
