<doc>
<docno>1103944.cms.txt</docno>
<text>
 
प्रगती फास्ट
करिअरचं क्षेत्र बदलणं अवघड आहे...
[ Monday, May 09, 2005  05:30:46 pm]


सुधीरने डॉक्टर बनावं ही त्याच्या आईवडिलांची इच्छा होती. बुद्धीने तीक्ष्ण असणारा सुधीर पुढे डॉक्टरच झाला आणि एका हॉस्पिटलमध्ये चाइल्ड स्पेशालिस्ट म्हणून काम करू लागला. मुलांबरोबर काम करताना त्याला जाणवलं, की त्यांच्या मानसिकतेवर काम करणं आपल्याला अधिक आवडतंय आणि सहज जमतंय. त्याने हॉस्पिटलमधील नोकरी सोडली. कौन्सिलिंग कोर्स करून त्याच हॉस्पिटलमध्ये तो चाइल्ड सायकॉलॉजिस्ट म्हणून काम करतोय.

स्वत:च्या व्यवसायात समाधान मिळत नसताना तुम्ही असा बदल कराल का, या प्रश्नावर अनेक प्रतिक्रिया मिळाल्या. सुधीरसारख्या अनेक लोकांना आपल्या कामातून समाधान, आनंद मिळत नसतो. च्च्रूश्ाह्यह्ल क्कद्गश्ाश्चद्यद्ग स्ह्लह्वद्वड्ढद्यद्ग द्बठ्ठह्लश्ा ह्लद्धद्गद्बह्म ष्टड्डह्मद्गद्गह्मह्यज्ज् असं बऱ्याच तज्ज्ञांचं मत आहे. आपली आवड, अॅप्टिट्यूड, गुण माहीत नसल्यामुळे आपण कधीकधी आपल्यासाठी योग्य नसणाऱ्या व्यवसायात शिरतो. अनेक वेळा विचारपूर्वक निर्णय न घेतल्याने किंवा काही पूर्वग्रहामुळे अथवा घरच्यांच्या दबावामुळे आपण एखाद्या क्षेत्राची निवड करतो. मग एक दिवस जाणवतं, की या कामातून आपल्याला समाधान मिळत नाही. ही जाणीव झाल्यावर असमाधानतेच्या याच अवस्थेत सर्व आयुष्य घालवायचं की व्यवसाय बदलायचा, अशा संभ्रमात पडलेले लोक सहज पाहायला मिळतात.

सव्हेर्त सहभागी होणाऱ्या 81 टक्के लोकांनी सांगितलं, की व्यवसाय बदलणं वाटतं तेवढं सोपं नाही. शिक्षण घेऊन नोकरी लागेपर्यंत कुटुंबाची आणि आथिर्क अशा अनेक जबाबदाऱ्या आलेल्या असतात. एका राष्ट्रीय बँकेतील चीफ मॅनेजर कणिर्क म्हणतात , ' मला चित्रकलेची आवड होती. पण इकॉनॉमिक्समध्ये एमए करून एका बँकेत ऑफिसर म्हणून रुजू झालो. तेव्हापासून आजपर्यंत गेली 28 वर्षं या क्षेत्रात काम करतोय. पण या कामातून खरोखर आनंद मिळाला नाही. नोकरी सोडून पूर्ण वेळ कलेला द्यावा, असं वाटलं, तरी बँकेचा सिक्युअर जॉब सोडवत नाही. कणिर्कांसारख्या अनेक प्रतिक्रिया मिळाल्या. वर्षानुवर्षं न आवडणाऱ्या प्रोफेशनमध्येच राहण्याची कारणं खालीलप्रमाणे दिसतील :

* आथिर्क अडचणी : अनेकदा नोकरी सोडणं आथिर्क कारणामुळे शक्य नसतं. इच्छा असूनही व्यवसाय बदलता येत नाही.

* मानसिकता : अनेकदा मनाची तयारी नसते. पस्तिशी उलटल्यावर नोकरी सोडून परत शिकायचं म्हटलं, तर चार लोकांमध्ये थट्टा होईल, असा समज असतो.

* आत्मविश्वास : शिक्षणाची सवय गेल्यावर आपल्याला पुन्हा हे सर्व करणं जमेल का, अशी भीती अनेकांना वाटते. काहींना कौटुंबिक जबाबदाऱ्या आणि नवीन अभ्यास असं दोन्ही सांभाळणं शक्य नसतं.

* एवढा मोठा निर्णय घेतल्यावर तो चुकीचा ठरला तर आपल्याला किती त्रास होईल, अशी भीती गीताने व्यक्तकेली. आईवडील दोघे वकील असल्यामुळे आकिर्टेक्ट व्हायचं असूनही गीताने लॉचं शिक्षण घेतलं. पण हे क्षेत्रं आपल्या मूल्यांना अनुसरून नाही याची जाणीव तिला आठ वर्षांनंतर झाली. आज गीताला तीन वर्षांची एक मुलगी आहे. एकत्रित कुटुंबात ती राहते. आकिर्टेक्चरचा अभ्यास म्हणजे चार वर्षं शिक्षण, मग प्रॅक्टिस! यात अपयश आलं, तर किती मनस्ताप होईल या विचाराने ती हे पाऊल उचलायला घाबरते.

पण ही झाली नाण्याची एक बाजू. सवेर्तील 19 टक्के लोकांनी सांगितलं की त्यांनी करिअरमध्ये बदल करून नव्या क्षेत्राचा पर्याय स्वीकारला. सुधीरप्रमाणेच आनंदने आयटी क्षेत्रातील यशस्वी नोकरी करतानाच जर्नलिझमची पदवी घेतली. आज तो एक फुलटाईम जर्नालिस्ट आहे. तो म्हणतो , ' कामाचा आनंद मला आता कुठे जाणवायला लागला आहे. मधूनच करिअरमध्ये बदल करणं सोपं नाही. काही गोष्टींचा विचार केला तर निर्णय घेणं सोपं जातं, यावर मात्र सर्वांचं एकमत दिसून येतं.

* असा निर्णय घेण्यापूर्वी खूप विचार करा. खरोखरच आपण पूर्ण करिअरमध्ये असमाधानी आहोत की फक्त सध्याच्या नोकरीमध्ये, हा विचार करा. तुमच्या आवडी निवडी, अॅप्टिट्यूड पडताळून मगच निर्णय घ्या.

* शक्य असल्यास अॅप्टिट्यूड टेस्ट आणि कौन्सिलरचा सल्ला घ्या. मर्चण्ट नेव्हीमध्ये असलेले भोसले यांना एवढी चांगली नोकरी सोडून अॅनिमेशनमध्ये जायचं होतं. घरच्यांचा पाठिंबा नव्हता. कौन्सिलरची मदत घेतल्यावर त्यांना निर्णय घेणं सोपं झालं.

* एकदा ठरवल्यावर ठामपणे ध्येय मांडा. तुमचा करिअर चार्ट तयार करा. तुम्हाला नवीन क्षेत्रामध्ये शिरण्यासाठी काय करावं लागणार याचा विचार करा.

* त्नश्ा न्द्धद्गड्डस्त्र ड्डठ्ठस्त्र स्त्रश्ा ढ्ढह्ल! नवीन क्षेत्रात सुरुवातीला संघर्ष, तडजोड करावी लागेल पण आपल्याला जे करायचं आहे तेच आपण करतोय यातून जे आंतरिक समाधान आणि आनंद मिळेल त्याची तुलना कोणत्याही गोष्टीशी करता येणार नाही.

समिंदरा सावंत

दिशा कौन्सिलिंग सेण्टर

 
</text>
</doc>
