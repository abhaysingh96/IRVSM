<doc>
<docno>1104095.cms.txt</docno>
<text>
 
लेख: जाता जाता
लढाया का होतात?
[ Monday, May 09, 2005  08:57:31 pm]


' डॅड, महायुद्ध फार टेरिबल असतं काय ?' ज्यु. चकोरीच्या या प्रश्नावर चकोरच नव्हे, तर चकोरीही दचकली.

' युद्धही वाईट असतं. महायुद्धाची तर बातच सोड. कारगिलची लढाई झाली तेव्हा तू तशी लहानच होतीस. ' चकोरने तिला समजावलं.

' त्यापेक्षा सेकंड र्वल्डवॉरवरची पुस्तकं वाच. बाबा किती वेळ तुला समजावून सांगत बसणार! ' चकोरीने तिला समजावलं.

' पण रूलर्स लढाई करतातच कशाला! ' आता ज्यु. चकोर चचेर्त उतरला.

' आपण देशासाठी, लोकांसाठी काहीतरी करायला हवं असं त्यांना वाटतं. शिवाय आमीर् ऑफिसर्स, शस्त्रसामुग्री तयार करणारे यांनाही लढाई होणं फायद्याचं असतं. ' चकोरने स्पष्टीकरण दिलं. ' पण लोकांचे प्राण जातात ! ' कन्येच्या स्वरात विलक्षण कीव होती.

' कोणीतरी पायाचे दगड झाल्याशिवाय नेत्याच्या महानतेची इमारत कशी उभी राहील ?' चकोरने विचारलं.

' शहाणेच आहेत! म्हणजे मरायचं कोणीतरी यांच्यासाठी आणि हे मस्त बंगल्यात बसून ऑर्डर सोडणार. ' मुलाने कॉमेंट केली.

' इतकं ते सरळ सोप्पं नसतं. लढाया का होतात याचं नीटसं उत्तर अद्यापतरी कोणाला सापडलेलं नाही. जो तो आपापल्या परीने, आपापल्या दृष्टिकोनातून आपली मतं मांडत असतो. ' चकोरने त्याची समजूत काढली.

' सगळ्यांनी ठरवलं की लढायचं नाही तर.... ' मुलीने पुन्हा भाबडा प्रश्ान् केला.

' असं कधीच होणार नाही. कोणाला तरी आपली शक्ती दाखवावीशी वाटणार. दुसऱ्यावर मात करावीशी वाटणार. खरं म्हणजे हे टाळायचं कसं या प्रश्ानचं उत्तर अद्याप कोणालाच सापडलेलं नाही. ' चकोरचं म्हणणं कळल्याचं ज्यु. कंपनीच्या चेहऱ्यावरून वाटलं नाही.

' यांच्याशी वाद घालण्यापेक्षा भगवद्गीतेतील महाभारत युद्धाचे भीषण परिणाम आणि युद्धाची अपरिहार्यता याबाबत अर्जुन आणि श्रीकृष्ण यांच्यातील संवाद वाचा. ते बहुधा पहिलं महायुद्ध असावं. ' चकोरीने मुलांना सुचवलं.

' बोअर! संस्कृत कोणाला कळतं! ' मुलीने तीव्र प्रतिक्रिया दिली.

' मराठीतही ते मिळतं. महत्त्वाचा तितका भाग वाचा. बाकीची भगवद्गीता तुम्हाला कळणं अशक्य आहे. ' चकोरीने सांगितलं.

ज्यु. कंपनीने चकोरकडे अपेक्षेने पाहिलं.

' आईचं म्हणणं खरं आहे. महाभारत खरोखर घडलं का हा वादाचा मुद्दा आहे. पण ते इंटरेस्ंटिग आहे. फॉर दॅट मॅटर, वॉर स्टोरीज वाचायला सुरुवात केली की पुस्तक ठेवावंसं वाटत नाही. ' चकोरने पुस्ती जोडली.

' इन शॉर्ट, लढाया थांबणार नाहीत. ' मुलीने निष्कर्ष काढला.

' माणूस माणुसकीचं भान ठेवत नाही तोपर्यंत तरी नाही. ' चकोरने भरतवाक्य म्हटलं.

चकोर

 
</text>
</doc>
