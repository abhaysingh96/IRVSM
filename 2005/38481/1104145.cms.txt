<doc>
<docno>1104145.cms.txt</docno>
<text>
 
क्रीडा
एमआरएफ सुपरक्रॉस; विजयकुमार विजेता
[ Monday, May 09, 2005  09:29:20 pm]


म. टा. प्रतिनिधी

पणजी : राष्ट्रीय विजेता टीव्हीएस रेसिंगच्या सी विजयकुमारने एमआरएफ राष्ट्रीय सुपरक्रॉस स्पधेर्च्या गोव्यातील पहिल्या फेरीचे विजेतेपद पटकावले. स्पोर्ट्सट्रेकने ऑटो स्पोर्ट्स असोसिएशन ऑफ गोवाच्या साह्याने आयोजित केलेल्या या स्पधेर्त सांघिक गटातील सहापैकी पाच स्पर्धांमध्ये टीव्हीएस बंगलोरच्या संघाने पहिले स्थान संपादले, तर यामाहाला केवळ एक गट जिंकता आला.

वेग, एकाग्रता तसेच नियंत्रणाचे सुरेख प्रदर्शन घडवणाऱ्या विजयकुमारने सवोर्त्तम स्पर्धक हा मानही प्राप्त केला. इंडियन एक्सपर्ट्स 250-400 सी या सर्वात महत्त्वाच्या गटात त्याने अप्रतिम रायडिंगचे प्रदर्शन घडवत एकूण 40 गुण पटकावले. यामाहाचा योगेश बारगुजे ( पुणे) आणि टीव्हीएसचा सी. एस. संतोष (बंगलोर) यांनी अनुक्रमे 34 व 30 गुणांसह दुसरे व तिसरे स्थान पटकावले. विजयकुमारने हे विजेतेपद आपल्या आईला अर्पण केले. पहिल्या फेरीतील मिळालेले यश उर्वरित फेऱ्यांतही कायम राखण्याचा निर्धार त्याने व्यक्त केला.

 
</text>
</doc>
