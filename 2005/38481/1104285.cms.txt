<doc>
<docno>1104285.cms.txt</docno>
<text>
 
महामुंबई
'मोफत वीज' निर्णयाचा मंत्रिमंडळ बैठकीत आज फेरविचार
[ Monday, May 09, 2005  11:49:56 pm]


म. टा. विशेष प्रतिनिधी

मुंबई : सर्व शेतकऱ्यांना सरसकट मोफत वीज देण्याबाबत घेतलेल्या निर्णयाचा मंगळवारच्या मंत्रिमंडळाच्या बैठकीत फेरविचार करण्यात येणार असून ती केवळ अल्पभूधारकांना द्यावी, की एकाच पिकाला द्यावी, की कोणालाच मोफत वीज देऊ नये, याबाबत उद्या, मंगळवारी होणाऱ्या राज्य मंत्रिमंडळाच्या बैठकीत निर्णय होण्याची शक्यता आहे. मात्र, विजेबाबत कोणालाही सवलती दिल्या तरी, यापुढे मीटरनेच विजेचा पुरवठा करायचा, असा निर्णय या बैठकीत होण्याची शक्यता आहे.

सरकार मोफत विजेचा फेरविचार करीत असनाना त्यांच्यापुढे तीनचार पर्याय ठेवण्यात आले आहत. राज्यातील शेतकऱ्यांना सरसकट मोफत वीज न देता अल्पभूधारकांनाचा मोफत वीज द्यावी, असा पहिला प्रस्ताव आहे. यानंतर केवळ तीन अश्वशक्तीपर्यांतच मोफत सवलत द्यावी, असा दुसरा पर्याय आहे. तिसरा पर्याय म्हणजे जे शेतकरी नगदी पिके घेतात आणि जे बारमाही पिके घेतात, त्यांना मोफत वीज देऊ नये, असे विविध पर्याय मंत्रिमंडळापुढे ठेवण्यात येणार असल्याचे समजते.

याबाबत मंत्रिमंडळ बैठकीत विचार होणार असला तरी, आता शेतकऱ्यांना मीटर बसवण्याची सक्ती करावी, असा ऊर्जा खात्याचा प्रस्ताव आहे. यामुळे सवलतीच्या दरात वीज दिली तरी कोण किती वीज वापरतो, हे कळू शकणार आहे. बऱ्याचदा अश्वशक्तीला निश्चित बिल आकारले असले तरी, पंप किती वेळ चालवावा यावर बंधन नाही. यातून विजेची अतोनात नासाडी होत असल्यामुळे याला आळा घालण्यासाठी मीटनेच वीज द्यावी, असा प्रस्ताव आहे.

विदर्भ मराठवाड्यातील शेतीपंपांना प्रति अश्वशक्ती 1800 रु. आणि पश्चिम महाराष्ट्रातील शेतकऱ्यांना प्रनि अश्वशक्ती 2100 रु. इतके बिल असताना त्यांना केवळ 700 रुपये आकारून उरलेले बिल सरकारतफेर् दिले जात होते.

 
</text>
</doc>
