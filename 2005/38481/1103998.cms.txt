<doc>
<docno>1103998.cms.txt</docno>
<text>
 
महाराष्ट्र
परभणीत 6 दिवस पाणी नाही
[ Monday, May 09, 2005  07:19:39 pm]


म. टा. वृत्तसेवा

परभणी : चुकीचे नियोजन आणि अनागोंदी कारभारामुळे, पुरेसे पाणी उपलब्ध असूनही परभणीकरांना सहा दिवसांपासून पिण्यासाठी थेंबभरही पाणी मिळालेले नाही. पर्यायी पाणीपुरवठ्याची कोणतीही सोय न केल्याने लोकांना पाण्यासाठी भटकंती करावी लागत असून येथील रहिवाशांत संतापाची लाट उसळली आहे.

पूर्णा नदीच्या पात्रातून परभणी शहराला पाणीपुरवठा होतो. येलदरी, सिद्धेश्वर प्रकल्पातील पाणी पूर्णा नदीच्या पात्रात सोडून रहाटी येथून ते पंपाद्वारे खेचून शहरात आणले जाते. यावषीर् येलदरी प्रकल्पात कमी पाणी असल्याने, तसेच आधीच्या पाण्याचे बिलही वेळेवर न दिले गेल्याने पूर्णेच्या पात्रात तेथून पाणी सोडण्यात आलेले नाही. त्यातच, पूर्णेच्या पात्रात रहाटी येथे दुसरा बंधारा बांधण्याचे काम आता सुरू झाले आहे. या कामाला आठ ते दहा दिवस लागणार असल्याने पंपाचा उपसा बंद आहे. ' ही तात्पुरती गैरसोय ' असे नगरपालिका आणि जिल्हा परिषद सांगते, परंतु आम्हाला प्यायला पाणी कुठले, हा लोकांचा सवाल आहे. कोणतीही पर्यायी व्यवस्था न करता प्रशासनाने परभणीकरांना वाऱ्यावर सोडले आहे.

पर्यायी बंधारा का बांधावा लागला, याची कथा तर आणखीच संतापजनक आहे. रहाटी येथे लाखो रुपये खर्चून कोल्हापूर पद्धतीचा बंधारा बांधण्यात आला ; परंतु त्याचे बांधकाम गैरव्यवहार आणि भ्रष्टाचारामुळेच निकृष्ट दर्जाचे झाले आहे, हे या बंधाऱ्याला पडलेल्या भगदाडामुळे उघड झाले! परीक्षण होण्यापूवीर्च बंधारा फुटल्याने खळबळ उडाली, तेव्हा प्रशासनाने संबंधित कंत्राटदारावर गुन्हा दाखल केला. चौकशी समिती नेमली, परंतु हे प्रकरण नंतर मागेच पडले आहे. नवा बंधारा तरी टिकेल की पावसाळ्यात तोही वाहून जाईल, अशी चर्चा लोक उघडपणे करू लागले आहेत.

 
</text>
</doc>
