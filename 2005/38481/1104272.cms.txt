<doc>
<docno>1104272.cms.txt</docno>
<text>
 
देश-विदेश
लालू आपल्या भूमिकेवर ठामच
[ Monday, May 09, 2005  11:43:40 pm]


वृत्तसंस्था

नवी दिल्ली : भाजप आणि आरएसएसच्या कलेने वागून छपरा मतदारसंघातील मतदान रद्द करण्याचा निर्णय घेणाऱ्या दोघा निवडणूक आयुक्तांना बडतर्फ केलेच पाहिजे, असे रेल्वेमंत्री लालूप्रसाद यादव यांनी सोमवारी पुन्हा एकदा निक्षून सांगितले. निवडणूक आयुक्तांच्या या वर्तणुकीबाबत खास चर्चा घडवून आणण्यासाठी लोकसभा सचिवालयास राजदतफेर् नोटीस देण्यात आली आहे. निवडणूक आयोगाचे पावित्र्य आणि त्याची एकात्मता कायम टिकली पाहिजे, असे प्रातिपादनही त्यांनी यावेळी केले.

लालूप्रसाद यादव यांनी काँग्रेस अध्यक्ष सोनिया गांधी यांची संसद भवनात सुमारे 15 मिनिटे भेट घेतली. त्यांनी पत्रकारांना या भेटीचा तपशील न देता सांगितले की, ज्येष्ठ सनदी अधिकारी सप्तषीर् यांनी निवडणूक आयुक्त टंडन आणि एन. गोपालस्वामी यांच्याविरुद्ध केलेल्या तक्रारीवर सरकारने कारवाई करणे आवश्यक आहे. खरे पाहता, आरोपांची दखल घेऊन दोघा निवडणूक स्वत:हून राजीनामे द्यायला हवेत. निवडणूक आयोग ही घटनात्मक संस्था असून व्यक्तीपेक्षा ती मोठी आहे.

जेटली यांची टीका

निवडणूक आयोगावर लालूप्रसादांनी चढवलेल्या हल्ल्याबाबत बोलतांना जेटली म्हणाले, बिहारमध्ये दीर्घकाळ मनमानी कारभार करणारे लालूप्रसाद, राज्यात नि:पक्षपाती निवडणुकांचे संचलन करणाऱ्या आयोगाविरूद्ध, प्रहार करण्याची संधीच शोधत होते. मंत्रिपदावर असलेल्या व्यक्तिने घटनात्मक पदावरील अधिकाऱ्यांना बडतर्फ करण्याची मागणी अक्षरश: धक्कादायक आहे.ज्या अधिकाऱ्याच्या पत्राचा हवाला देत लालूप्रसाद आयोगावर आरोप करीत आहेत, त्या अधिकाऱ्याचा वाषिर्क गोपनीय अहवाल, रेल्वे मंत्रालयामार्फत प्रसारमाध्यमांकडे कसा पोहोचू शकतो ? या साध्या प्रश्ानतच हा अधिकारी कितपत प्रामाणिक आहे, याचा पुरावा मिळतो.

सप्तर्षींना आयोगाच्या विरोधात लिहिलेल्या पत्राच्या बक्षिसापोटी, सेवानिवृत्तीनंतर अडीच वर्षांसाठी कापार्टच्या महानिदेशकपदी नियुक्तीचे आश्वासन, राजदचे मंत्री रघुवंशप्रसाद यांनी दिल्याचा आरोपही जेटलींनी याप्रसंगी केला.

 
</text>
</doc>
