<doc>
<docno>1104006.cms.txt</docno>
<text>
 
अर्थव्यवहार
नोकियाची टक्कर अॅपल नि कॅननशी!
[ Monday, May 09, 2005  07:33:59 pm]


म. टा. टेलिकॉम प्रतिनिधी

मुंबई : अॅपलचे आय पॉड आणि कॅननचा डिजिटल कॅमेरा यांना लवकरच आव्हान मिळेल, एका सेलफोनकडून! नोकियाने त्यांच्या नेक्स्ट जनरेशन मोबाइल फोन्समध्ये एमपी थ्री म्युझिक प्लेअर आणि डिजिटल कॅमेरा अशी अत्याधुनिक फीचर्स असतील, या दिशेने पावले उचलण्यास सुरुवात केली आहे.

अॅपल कंपनीचा आय पॉड सध्या जगातले सर्वाधिक लोकप्रिय एमपीथ्री प्लेअर आहे. त्याच्यापेक्षा अधिक विक्री आमच्या एमपीथ्री एम्बेडेड सेलफोनची होईल, असा नोकियाला विश्वास वाटतो. नोकियाच्या एन सिरीज हँडसेट्समध्ये असाच एमपीथ्री प्लेअर आहे. त्याचबरोबर त्यांच्यात उच्च दर्जाच्या कॅमेरा लेन्सेसही आहेत.

2005 मध्ये असे 4 कोटी सेलफोन्स विकण्याचे नोकियाचे उद्दिष्ट आहे. अॅपलने या वर्षाच्या पहिल्या तीन महिन्यांत 53 लाख आय पॉड्स विकले, तर कॅननने गेल्या वषीर् 7 कोटी 40 लाख डिजिकॅम विकले.

सॅमसंगनेही हाय रिझोल्युशन आणि एमपीथ्री म्युझिक फोन आणला आहे, तर सोनी एरिकसन उन्हाळा संपल्यानंतर वॉकमन फोन आणणार आहे.

 
</text>
</doc>
