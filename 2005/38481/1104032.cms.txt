<doc>
<docno>1104032.cms.txt</docno>
<text>
 
बहुतांची अंतरे
पदवीनंतरच्या प्रमाणपत्रासाठी यातायात टळेल?
[ Monday, May 09, 2005  08:07:05 pm]


'50 कोटी खर्चून विद्यापीठ टाकणार कात ' या बातमीतून (म. टा. 30 एप्रिल) खासगी व परदेशी विद्यापीठांकडून निर्माण झालेल्या स्पधेर्ला टक्कर देण्यासाठी मुंबई विद्यापीठ टेली एज्युकेशन, आयटी पार्क, क्रीडा संकुल इ. उपक्रम राबवणार असल्याचे कळले. हे निश्चितच स्वागतार्ह आहे. मात्र या बरोबरच या निधीतून पदवी परीक्षा पास झालेल्यांसाठी काही आधुनिक सोयी विद्यापीठामार्फत सुरू होणे अत्यावश्यक आहे.

आज विद्यार्थ्यांना पदवीचे प्रमाणपत्र विद्यापीठाकडून मिळवण्यासाठी अनेक दाविडी प्राणायाम करावे लागतात. पदवी परीक्षेच्या निकालानंतर प्रमाणपत्रासाठी अर्ज जमा करण्याचा कालावधी मुंबई विद्यापीठ कोणत्याही प्रसार-माध्यमातून जाहीर करत नाही. अर्ज घेण्यासाठी व ते भरून पुन्हा विद्यापीठाकडे जमा करण्यासाठी पदवीधारकांना तासन्तास रांगेत तिष्ठत उभे राहावे लागते. यात अर्जदारांचा व विद्यापीठाच्या वेळेचा नाहक अपव्यय होतो. आधुनिकतेच्या युगातही अशी पारंपरिक पद्धत चालू असणे अनाकलनीय आहे. 50 कोटी खर्चून मुंबई विद्यापीठ आता आधुनिकीकरणाचे अनेक उपक्रम राबवणार असल्याने, त्याबरोबर प्रमाणपत्राचे अर्ज व त्याचे शुल्क ' ऑन लाईन ' भरण्याची सुविधा चालू करावी.

संदीप गावडे, दहिसर, मुंबई.

 
</text>
</doc>
