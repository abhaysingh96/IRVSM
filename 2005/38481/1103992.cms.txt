<doc>
<docno>1103992.cms.txt</docno>
<text>
 
महाराष्ट्र
लोडशेडिंग विरोधकांमुळे मुख्यमंत्र्यांचा 'आडमार्ग'
[ Monday, May 09, 2005  07:09:15 pm]


म. टा. वृत्तसेवा

अमरावती : लोडशेडिंगच्या विरोधात मुख्यमंत्र्यांना निवेदन देण्यासाठी रास्ता रोको करणाऱ्या भाजपच्या कार्यर्कत्यांना टाळून मुख्यमंत्री विलासराव देशमुख आडमार्गाने विभागीय कार्यालयात पोहोचले. त्याचवेळी पोलिसांनी, आंदोलन हाणून पाडण्यासाठी बळाचा वापर केला.

खरीप हंगामाच्या आढावा बैठकीसाठी मुख्यमंत्री नवीन हायवेने वडाळीपर्यंत आणि तेथून जुन्या हायवेने विभागीय आयुक्त कार्यालयापर्यंत पोहोचणार होते. त्यांच्या हा दौरा लक्षात घेऊन भाजप कार्यर्कत्यांनी वडाळी येथे मुख्यमंत्र्यांची गाडी अडवून त्यांना निवेदन देण्याची तयारी केली होती. पण याचा सुगावा लागताच मुख्यमंत्र्यांनी दौऱ्याचा नियोजित मार्ग बदलला. वडाळीमागेर् न येता ते सर्व ताफ्यासह रहाटगाव मागेर् शहरात पोहचून विभागीय आयुक्त कार्यालयात दाखल झाले.

पोलिसांना उपायुक्त रवींदकुमार केदारी यांच्या नेतृत्त्वाखाली आंदोलन उधळून लावण्याचा प्रयत्न केला. पण कार्यर्कत्यांनी आक्रमक पवित्रा घेतल्यामुळे पोलिसांनी बळाचा वापर केला. त्यात अनेक कार्यकतेर् जखमी झाले. यावेळी वादावादी होऊन काही काळ तणावही निर्माण झाला. अखेर पोलिसांनी कार्यर्कत्यांना अटक केली.

भाजपकडून निषेध

आंदोलनाची माहिती मिळताच मुख्यमंत्र्यांनी मार्ग बदलून आंदोलकांना पाठ दाखवल्याचा शहर भाजपने तीव्र शद्बांत निषेध केला आहे.

 
</text>
</doc>
