<doc>
<docno>1103854.cms.txt</docno>
<text>
 
सदर
त्यागी नव्हे, भोगी
[ Monday, May 09, 2005  04:46:29 pm]


सकाळी उठल्यावर वर्तमानपत्र वाचणं हा माझ्या आयुष्यातील एक फार मोठा आनंद असतो. केवळ त्यामुळेच मी लवकर उठतो आणि इंग्रजी-मराठी अशा डझनभर वर्तमानपत्रांतील बातम्यांपासून ते जाहिरातींपर्यंत सर्व नजरेखालून घालतो. त्यातल्या त्यात माझा लेख असल्यास इतर कोणीच वाचत नसल्याने मी तो दोनदा वाचतो आणि स्वत:वरच खुश होतो. स्वत:वर खुश होणं हीदेखील माणसाची एक आनंदयात्रा असते. तिला काळ-वेळ लागत नाही, खर्च येत नाही, कोणी अटकावदेखील करू शकत नाही आणि विशेष म्हणजे सरकारने अद्यापि या आनंदयात्रेवर यात्राकर बसवला नाही. पण कधी कधी या सर्व आनंदावर पाणी ओतणारी आणि संतापाचा उदेक करणारी बातमी समोर येते.

अशीच एक तापदायक बातमी रविवारच्या वर्तमानपत्रात नजरेत खुपली. मरिन ड्राइव्हवरील पोलिस चौकीत झालेल्या दुदैर्वी घटनेबाबत गेल्या मंगळवारीच ' मटा ' त ' लाभाथीर् ' या शीर्षकाखाली लेख लिहून त्या प्रकरणाचा स्वत:च्या प्रसिद्धीसाठी फायदा घेणाऱ्या आंदोलकांवर आसूड ओढले होते. दुदैर्वी घटना विसरण्याऐवजी ती पुन्हा खरवडणे ही एक विकृती आहे. तसं करताना त्या अभागी मुलीला किंवा कुटुंबाला काय वेदना होत असतील याचा सुशिक्षित माणसंदेखील विचार करत नाहीत. ते ' प्रसिद्धी विनायक ' विवेक पायदळी तुडवून फक्त प्रसिद्धीच्या मागे धावत असतात. आपल्या घरात असा एखादा प्रसंग घडला तरीदेखील आपण असंच वागलो असतो काय, असा साधा विचारदेखील कोणी करत नाही.

अशाच एका सुबोध त्यागी नावाच्या विकृत माणसाने ' मरिन ड्राइव्ह पोलिस चौकी ' या नावाने चित्रपट काढण्याचं जाहीर केलं. त्याने आतापर्यंत कोणता त्याग केला आहे हे माहीत नाही. ही माणसं नावाची ' त्यागी ' असतात ; पण प्रत्यक्षात ती ' भोगी ' असतात. अशा भोगींची समाजात गदीर् वाढतेय, म्हणूनच ती अभागी मुलगी राहिली बाजूला आणि आपले भोग शमवण्यासाठी त्या चौकीभोवती लोकं पिंगा घालत असतात.

सध्या सेन्सॉरच्या नाकतेर्पणामुळे स्वैराचारी स्वातंत्र्य उपभोगणाऱ्या निर्मात्यांना वेसण घालण्यासाठी लोकांनीच पुढाकार घेण्याची वेळ आली आहे. आपल्याला ज्या चित्रपटसृष्टीने मोठं केलं, त्या चित्रपटसृष्टीचे धिंडवडे निघत असताना जया बच्चनपासून ते शबाना आझमीपर्यंत आणि अनुपम खेरपासून ते ओम पुरीपर्यंत दिग्गज कलावंत झोपेचं ढोंग घेऊन का बसले आहेत ? ' षंढ ' हा शब्द वाईट असला तरी कधी कधी वापरण्यासाठी त्यासारखा दुसरा शब्द आढळत नाही. त्यामुळे थंड बसणाऱ्या लोकांना उद्देशून ' षंढ ' हा शब्द ओठातून बाहेर पडतो. बायपास शस्त्रक्रिया करताना हाताची किंवा पायाची एक शीर भूल देऊन नकळत काढली जाते. त्याप्रमाणे प्रतिक्रियेचं रक्त सळसळणारी सर्वच समाजधुरीणींची शीर कोणीतरी काढून टाकली असावी अशी परिस्थिती आहे. त्यामुळे कोणाला अन्यायाची चीड येत नाही किंवा त्याची प्रतिक्रिया उमटत नाही.

कोठे काहीही घडो, संवेदनाक्षम सुशिक्षित समाज घराला कडी लावून बसतो नंतर त्या घटनेबाबत डायनिंग टेबलवर बसून चर्चा करतो. सारा समाज निदिस्त झाल्याने समाजकंटकांपासून ते राज्यर्कत्यांपर्यंत सर्वांचंच फावलं आहे. अशा या निविर्कार समाजापेक्षा विकारी कैदी परवडले, असं कधीकधी वाटतं. पण आता तेही फक्त वाटत नाही. मरिन ड्राइव्हचा बलात्कारी सुरक्षितपणे बाहेर पडला, जमलेल्या लोकांकडे पाहून हसत हसत पोलिसांच्या गाडीत बसला. पोलिस स्टेशनवरदेखील ' मला माझ्या कृत्याचा पश्चात्ताप होत नाही ', असं सांगून मोकळा झाला. पण लक्षणीय घटना म्हणजे या मोरेला आर्थर रोड तुरुंगात ठेवताच तेथील कैदी त्याच्यावर तुटून पडले आणि त्यांनी मोरेला लाथाबुक्यांनी एवढं बदडून काढलं की, शेवटी त्यासाठी स्वतंत्र कोठडीचा आसरा घ्यावा लागला.

प्रेताच्या टाळूवरील लोणी खाणाऱ्यांची एक मोठी रांग चित्रपटसृष्टीत दिसते. त्या विकृत निर्मात्यांना फक्त पैसा दिसतो. त्यासाठी वाट्टेल ते करायची त्यांची तयारी असते. पारशी लोकांच्या स्मशानभूमीवर प्रेताची वाट पाहणाऱ्या घिरट्या गिधाडाच्या जातीची ही माणसं असतात. ते फक्त त्यांना भावणारं कथानक शोधत असतात. त्या मोरेने त्यांची भूक भागवली आणि तो ' त्यागी ' नव्हे ' भोगी ' नावाचा माणूस आता मरिन ड्राइव्हच्या घटनेवर चित्रपट काढणार आहे. आपल्या चित्रपटाद्वारे एका सामाजिक, मानसिक समस्येवर प्रकाश टाकत असल्याचा दावा त्याने केला आहे. वास्तविक ही घोषणा करताच पोलिसांनी अशा माणसाला बेड्या घालून प्रतिबंध केला पाहिजे. महिलांनी घेराव घालून त्याला असा बाजार मांडण्यापासून परावृत्त केलं पाहिजे. असा एखादा विकृत, समाजविघातक चित्रपट काढल्यास त्याच्यावर बहिष्कार टाकण्याची घोषणा सर्वच राष्ट्रीय पक्षांनी आणि महिला मंडळांनी करायला हवी. पण ते झालं नाही, होत नाही आणि होणार नाही. कारण ' ती ' प्रतिकाराची शीर शरीरातून काढून टाकल्याने सारा समाज संवेदनाशून्य बनला आहे.

आज मला एका गोष्टीचं स्मरण होतं. पुण्यामधील अभ्यंकर कुंटुंबाचं हत्याकांड झालं होतं. बंडगार्डन पोलिसांनी शिताफीने हत्याकांड करणारी जक्कल टोळी पकडली. साऱ्या महाराष्ट्रात हाहा:कार उडाला. हृदय पिंजून काढणारा तो प्रकार होता ; पण एका हृदयशून्य निर्मात्याने लगेच त्याची स्टोरी करून त्यावर चित्रपट बेतला. तो ' माफीचा साक्षीदार ' पाहण्यासाठी मी कुतूहलाने गेलो. त्यात काल्पनिक प्रसंग रंगवले असून, अभ्यंकरांच्या तरुण मुलीचा खुनापूवीर् झालेला विनयभंग दाखवला होता. असे अनेक प्रसंग की, ज्यामुळे संतापाची लाही-लाही होईल. योगायोगाने त्याच निमंत्रित प्रयोगाला त्याच खटल्यातील एक वरिष्ठ पोलिस अधिकारी होते. चित्रपट संपताच थरथर कापत त्यांनी निर्मात्याला शिव्या घातल्या. एखाद्या कुटुंबावर आपत्ती आली असताना त्यावर चित्रपट काढून गल्ला जमवताना तुम्हाला शरम नाही वाटत असं म्हणून त्यांनी तिथेच निर्मात्याची हजेरी घेतली. सारे प्रेक्षक अवाक झाले, त्याचवेळी माझ्यासहित सर्वांना एक वेगळा दृष्टिकोन मिळाला.

एखाद्या कालबाह्य प्रसंगावर चित्रपट काढणं वेगळं आणि जी माणसं हयात आहेत, त्यांच्या भावनांशी खेळणं वेगळं. मरिन ड्राइव्ह घटनेवर चित्रपट आल्यास तो शहरात येण्यापूवीर्च तिथेच समुदात बुडवणं योग्य ठरेल.

प्रमोद नवलकर

 
</text>
</doc>
