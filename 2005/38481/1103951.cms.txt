<doc>
<docno>1103951.cms.txt</docno>
<text>
 
महामुंबई
नामवंत कलावंताच्या उपस्थितीत रंगणार 'वसंतोत्सव'
[ Monday, May 09, 2005  05:36:16 pm]


मुंबई टाइम्स टीम

डोंबिवली : इथल्या टिळकनगर गणशोत्सव मंडळाच्या वतीने दरवषीर् वसंतोत्सवाचं आयोजन केलं जातं. यंदा बारा मेपासून या कार्यक्रमाला सुरूवात असून त्यात अभिनेते अरुण नलावडे, गिरीश ओक यासारखे कलाकारही सहभागी होणार आहेत.

टिळकनगर गणेशोत्सव मंडळाच्या वतीने गणेशोत्सवाचं आयोजन होतं. यंदा या मंडळाने 54 वा गणेशोत्सव साजरा केला. याशिवाय मंडळ विविध शिबीरं, स्कॉलरशीप मार्गदर्शन, सराव परीक्षा, किल्ले बांधणी स्पर्धा, शैक्षणिक किल्ले दर्शन सहल, चित्रकला स्पर्धा, मेंहदी स्पर्धा, पाककला स्पर्धा आयोजित करते. या 1995 पासून मंडळाने एप्रिल किंवा मे महिन्यात वसंत व्याख्यानमाला आयोजित करण्यास सुरुवात केली. 2000 पासून गणेशोत्सवानिमित्त आयोजित करण्यात येणारे करमणुकीचे कार्यक्रम वसंत व्याख्यानमालेला जोडून ' वसंतोत्सव ' या नावाने आयोजित करण्यास सुरुवात केली.

वसंत व्याख्यानमालेत गो.रा. खैरनार, मुझफ्फर हुसेन, शंकर अभ्यंकर, सु.ग. शेवडे, बाबासाहेब पुरंदरे, मोहन आपटे, प्रवीण दवणे, सुधीर गाडगीळ, संजय उपाध्ये, मंगेश पाडगावकर, वि.वि. करमरकर, श्रीकांत मोघे यांचे विविध विषयांवर कार्यक्रम सादर झाले आहेत. त्याचप्रमाणे करमणुकीच्या कार्यक्रमात ' चित्रगंगा ' हा जगदीश खेबुडकरांवरील कार्यक्रम , ' कुसुमाग्रज- एक अक्षय प्रेमयोग ', वसंत कानेटकरांवरील ' वसंत वैभव ', नाट्यसंगीत रजनी, श्रीनिवास खळे रजनी यासारखे अनेक कार्यक्रम सिने-नाट्यसृष्टीतील दिग्गज कलाकारांच्या उपस्थितीत सादर झालं आहे.

दजेर्दार कार्यक्रमांमुळे डोंबिवलीकर वसंतोत्सवाची आतुरतेने वाट पाहत असतात. यंदा 12 ते 15 मे या कालावधीत साजरा होणाऱ्या ' वसंतोत्सव 2005' मध्ये विविध कार्यक्रम सादर होणार आहेत.

12 मे रोजी ' भाऊचा धक्का '- सादरकतेर् प्रसिद्ध निवेदक - भाऊ मराठे , 13 मे रोजी ' गोल गप्पा '- सादरकतेर् गिरीश दाबके तर सहभागी होणार आहेत गिरीश ओक, अरुण नलावडे , 14 मे रोजी ' सासू नंबर वन ' या जिव्हाळानिमिर्त विनोदी नाटकात नयनतारा, आशा साठे आणि नंदू गाडगीळ हे प्रमुख भूमिका करतील. 15 मे रोजी होणाऱ्या ' सुधीर फडके यांचं भावसंगीत- एक रसास्वाद ' या कार्यक्रमात वसंत आजगांवकर, निनाद आजगांवकर आदी सहभागी होतील. कार्यक्रम टिळकनगर शाळेच्या पटांगणावर होणार असून विनामूल्य आहेत.

 
</text>
</doc>
