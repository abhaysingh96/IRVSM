<doc>
<docno>1104224.cms.txt</docno>
<text>
 
क्रीडा
मैदानांच्या निर्णयाविरोधात शुक्रवारी होणार निदर्शने
[ Monday, May 09, 2005  10:40:54 pm]


म.टा. क्रीडा प्रतिनिधी

मुंबई : मैदाने व क्लबबाबत राज्य सरकारने घेतलेल्या निर्णयाला विरोध करण्यासाठी निषेध म्हणून क्रीडांगण बचाव समितीच्या वतीने शुक्रवारी सायंकाळी 6 ते 7 या वेळेते दादर रेल्वे स्थानकाजवळ मुक निदर्शने करण्यात येणार आहे. मुंबईतील मैदाने बाराही महिने लग्न तसेच विविध समारंभांना उपलब्ध करून देण्याच्या सरकारच्या निर्णयामुळे खेळ व खेळाडूंना मोठा फटका बसणार असून यामुळे हाताच्या बोटावर शिल्लक राहिलेली मैदाने खेळांनी गजबजण्याऐवजी लग्न समारंभाचे हॉल होण्याची भीती क्रीडा वर्तुळात व्यक्त होत असून त्याला संघटनात्मक रूप आणण्यासाठी सर्व खेळाडू व क्रीडा कार्यकतेर् निदशेर्ने करणार आहेत. मुंबईतील मैदानांची संख्या आधीच कमी असताना आता आहे त्या मैदान व क्लबवरही बारा महिने कबजा करण्याचा हा डाव हाणून पाडण्याचा निर्धार क्रीडा कार्यर्कत्यांनी केला आहे.

निदर्शनावेळी दादर मध्य रेल्वे व पश्चिम रेल्वे सभोतालचा परिसर खेळाडूंची मानवी साखळी करून जोडला जाईल. दादर पूर्व येथील पुल ते पश्चिमेकडील सेनापती बापट मार्ग तसेच पूवेर्कडील मारूती मंदीरापासून फाळके रोडपर्यंतचा परिसर मानवी साखळीने जोडला जाईल. मुंबईतील विविध खेळांच्या संघटनांनी, क्रीडा संघटक, कायेर्कतेर् आणि खेळाडूंनी मैदान बचाव चळवळीच्या या आंदोलनात सहभागी व्हावे, असे आवाहन मंगेश भालेकर व भास्कर सावंत यांनी केले आहे.

 
</text>
</doc>
