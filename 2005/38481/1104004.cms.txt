<doc>
<docno>1104004.cms.txt</docno>
<text>
 
अर्थव्यवहार
सेन्सेक्समध्ये मोठी वाढ
[ Monday, May 09, 2005  07:33:03 pm]


म. टा. बाजार प्रतिनिधी

मुंबई : स्थानिक म्युच्युअल फंड आणि शेअर दलालांनी केलेल्या तुफान खरेदीच्या पाठिंब्यावर मुंबई शेअर बाजाराचा सेन्सेक्स सोमवारी 92.87 अंशांनी उसळला. सलग सहाव्या दिवशी बाजारात तेजी अनुभवायला मिळाली.

आयटी, ऑटो, कॅपिटल गुड्स आदि विविध क्षेत्रांतील स्टॉक्सना मागणी होती. सेन्सेक्स सुरुवातीसच चांगला वर म्हणजे 6391.80 वर खुलला. दिवसभर त्यात वाढ होत जाऊन अखेरीस तो 6388.48 वर बंद झाला. गेल्या सोमवारपासून सेन्सेक्समध्ये 326.91 अंशांनी किंवा 5.31 टक्क्यांनी वाढ झाली आहे. इन्फोसिस, रिलायन्स इंडस्ट्रीज, विप्रो, सत्यम काँप्युटर, टाटा मोटर्स, मारुती उद्योग, हिरो होंडा, बजाज ऑटो, भेल, डॉ. रेड्डीज लॅबोरेटरी, आयटीसी, आयसीआयसीआय बँक, ओएनजीसी अशा सर्व बड्या शेअरची कामगिरी चांगली झाली.

स्थानिक म्युच्युअल फंडांनी सर्वाधिक खरेदी केली, तर परकीय गुंतवणूकदारांनी मात्र विक्रीला पसंती दिली.

 
</text>
</doc>
