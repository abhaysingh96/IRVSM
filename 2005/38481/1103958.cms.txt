<doc>
<docno>1103958.cms.txt</docno>
<text>
 
महामुंबई
सूर्या प्रकल्पाचं पाणी 31 मेपर्यंत मिळणार
[ Monday, May 09, 2005  05:40:04 pm]


मुंबई टाइम्स टीम

वसई : सूर्या पाणीपुरवठा योजनेतील 100 एमएलडी पाणी येत्या 31 मेपर्यंत चारही पालिका हद्दीत येईल, अशी महत्त्वपूर्ण माहिती महाराष्ट्र जीवन प्राधिकरणाचे सुपरिटेण्डण्ट इंजिनीअर कल्याणकर यांनी विरार इथे दिली.

सूर्या प्रकल्पाच्या नियोजित कामाच्या आढावा समितीची बैठक विरार पालिकेच्या सभागृहात आमदार हितेंद ठाकूर यांच्या उपस्थितीत पार पडली. या वेळी चारही पालिकांचे नगराध्यक्ष, मुख्याधिकारी, ग्रामपंचायतींचे सरपंच, पंचायत समितीचे सभापती, पाणीपुरवठा समितीचे सभापती यांच्यासह संबंधित ठेकेदार उपस्थित होते.

डिसेंबर 2006 पर्यंत सूर्या पाणीपुरवठा योजनेचं काम पूर्ण होईल. पण येत्या 31 मेपूवीर्च या योजनेतून मिळणारा 100 एमएलडी पाणीपुरवठा सुरळीतपणेे सुरू होईल. त्यानंतर आणखी 100 एमएलडी पाणीपुरवठा करणाऱ्या दुसऱ्या टप्प्याच्या कामाला सुरुवात केली जाईल, अशीही माहिती कल्याणकर यांनी दिली.

64 गावांना स्वतंत्रपणे पाणीपुरवठा करण्यासाठी 85 कोटी रुपयांच्या योजनेचं सवेर्क्षण पूर्ण झालं असून ते सरकारला सादर करण्यात येणार आहे. पुढील 15 वर्षांपर्यंत वाढणाऱ्या लोकसंख्येला लागणारं पाणी लक्षात घेऊन या योजनेचं नियोजन करण्यात येईल, अशी माहितीही कल्याणकर यांनी दिली.

 
</text>
</doc>
