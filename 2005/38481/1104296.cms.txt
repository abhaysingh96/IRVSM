<doc>
<docno>1104296.cms.txt</docno>
<text>
 
महामुंबई
पालिका भाजपमधील गटबाजीही चव्हाट्यावर
[ Monday, May 09, 2005  11:53:57 pm]


म. टा. प्रतिनिधी

मंुबई : मंुबई महापालिकेतील भाजपमधील अंतर्गत गटबाजी, धुसफूस आता उघड दिसू लागली आहे. त्याचे प्रत्यंतर सोमवारी महापालिका सभागृहाच्या बैठकीत आले. लायसन्स फी मुद्यावरून पक्षाचे ज्येष्ठ सदस्य आमदार गोपाळ शेट्टी यांनी प्रशासनाच्या निषेधार्थ सभात्याग केला. पण पक्षाच्या इतर सदस्यांनी मात्र सभागृहात बसणे पसंत केले.

परवाना फीमध्ये वाढ करण्याचा सात कोटी रुपयांचा प्रस्तव प्रशासनाने सभागृहात मांडला. त्यास शेट्टी यांनी आक्षेप घेतला. 10 लाख रुपयांपेक्षा जास्त रकमेचे प्रस्ताव नियमानुसार प्रथम स्थायी समितीत येणे आवश्यक आहे. असे असताना प्रशासन थेट सभागृहात प्रस्ताव कसे मांडते, असा सवाल त्यांनी केला. असे प्रस्ताव मांडल्याने तो दप्तरीच दाखल करावा, अशी मागणी त्यांनी केली. प्रशासनानेही चूक कबूल केली. त्यानंतर प्रस्तावाचा फेरविचार व्हावा, अशी उपसूचना रवींद पवार यांनी मांडली. ती मंजूर करण्यात आली. पण असा प्रस्ताव मांडणेच चुकीचे, तो दप्तरी दाखलच केला पाहिजे, असा आग्रह शेट्टी यांनी धरला. पण पाठींबा न मिळाल्यामुळे त्यांनी सभात्याग केला.

 
</text>
</doc>
