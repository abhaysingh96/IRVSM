<doc>
<docno>1104235.cms.txt</docno>
<text>
 
महाराष्ट्र
पिंपरी पालिका शाळेतील विद्यार्थ्यांना बिस्किटेही दिली जाणार
[ Monday, May 09, 2005  11:21:23 pm]


म. टा. प्रतिनिधी

पुणे : पिंपरी-चिंचवड महापालिकेच्या शाळेतील विद्यार्थ्यांची आथिर्क परिस्थिती लक्षात घेऊन पालिकेच्या शिक्षणमंडळाने प्राथमिक तसेच बालवाडीच्या विद्यार्थ्यांना सात्विक खिचडीबरोबरच ग्लुकोज बिस्किटे पुरवण्याचाही निर्णय घेतला आहे. त्यासाठी सुमारे एक कोटी रुपयांची तरतूद करण्यात आली असल्याचे, शिक्षण मंडळ प्रशासकीय अधिकारी सुधाकर तांबे यांनी सांगितले.

गेल्यावर्षी वादाच्या भोवऱ्यात अडकलेली बिस्किट खरेदी योजना या शैक्षणिक वर्षात पूर्णत्वास येत असून, खिचडीवर त्याचा कोणताही परिणाम होणार नसल्याचे, तांबे यांनी स्पष्ट केले. मात्र, शिक्षण मंडळ सदस्यांची बिस्किट खरेदीबाबत आग्रही भूमिका असल्याने, पालिका वर्तुळात संशयाचे वातावरण निर्माण झाले आहे.

चार बिस्किटे असलेला 25 ग्रॅम वजनाचा एक पुडा असे 35 हजार पुड्यांचे वाटप दरदिवशी करण्यात येणार आहे. निविदाप्रक्रियेला प्रत्यक्ष सुरुवात झाली असून मागीलवषीर्प्रमाणेच यावषीर्ही ही प्रक्रिया रखडण्याची शक्यता व्यक्त केली जात आहे.

महापालिका विद्यार्थ्यांना लाकडी फूटपट्टी, दुहेरीवही, नकाशावही, प्रयोगवही, कंपासपेटी देण्याचा महत्त्वपूर्ण निर्णय शिक्षण मंडळाने घेतला आहे. त्यासाठी 40 लाख रुपयांची तरतूद अंदाजपत्रकात करण्यात आली आहे. पहिली ते सातवीच्या विद्यार्थ्यांना शैक्षणिक साहित्य पुरवण्यात येणार आहे.

 
</text>
</doc>
