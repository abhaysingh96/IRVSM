<doc>
<docno>1104033.cms.txt</docno>
<text>
 
बहुतांची अंतरे
लोकसभा अध्यक्षांची भूमिका पक्षपाती?
[ Monday, May 09, 2005  08:07:31 pm]


' न भूतो न भविष्यति ' अशा पवित्र्यात विरोधी रालोआ गटाने सुरुवातीला तीन दिवस आणि त्यानंतर अनिश्चित काळापर्यंत लोकसभेच्या कामकाजावर बहिष्कार टाकला असून आता सत्ताधारी गट पहिल्यांदाच लोकसभा आमची कर्मभूमी, अशी शेखी मिरवीत तेथे विराजमान झाल्याचे दृश्य दिसत आहे.

रालोआच्या बहिष्काराने लोकसभेचे अध्यक्ष कोठेही हादरले नाहीत की चलबिचलही झाले नाहीत. विरोधी पक्षांनी कामकाजात भाग घेणे अतिशय महत्त्वाचे आणि जरूरीचे असा सूर मात्र त्यांनी लावलेला दिसला. तथापि रेल्वेमंत्री लालू प्रसाद यादव यांच्याविरुद्ध जोपर्यंत कठोर कारवाई होत नाही, तोपर्यंत आमचा बहिष्कार चालूच राहणार, असा खणखणीत इशारा पंतप्रधानापासून ते अध्यक्षांपर्यंत देऊनही या दोघांवर त्याचा कोणताही परिणाम झालेला नाही, हे अतिशय दुदैर्वी नव्हे का ?

सत्ताधारी पक्षाच्या समवेत लोकसभेचे अध्यक्ष अजून किती दिवस लोकसभा चालविणार आहेत, हे त्यांचे त्यांनाच माहीत. अध्यक्ष म्हणून निवड झाल्यानंतर अध्यक्षांना सर्व पक्ष आणि त्यांचे घटक समसमान असतात. तरीही हे अध्यक्ष सत्ताधारी पक्षाला काहीसे झुकते माप देत असल्याचे विलक्षण चित्र सध्या दिसत आहे. भाजपबरोबर वैर बाळगणाऱ्या अध्यक्षांकडे, खासदार जेव्हा हजर होतील तेव्हाच मी लोकसभेत आसन ग्रहण करीन, असा स्वाभिमान कसा दिसेल ?

रंगनाथ हुकेरी, मुलुंड, मुंबई.

 
</text>
</doc>
