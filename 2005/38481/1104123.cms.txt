<doc>
<docno>1104123.cms.txt</docno>
<text>
 
देश-विदेश
श्रीकुमार यांच्या याचिकेवरील सुनावणी पुढे ढकलली
[ Monday, May 09, 2005  09:17:42 pm]


वृत्तसंस्था

अहमदाबाद : गोध्रा कांडानंतर उसळलेल्या दंगलीतील मोदी सरकारच्या भूमिकेवर गंभीर आक्षेप घेणारे अतिरिक्त पोलिस महासंचालक आर. बी. श्रीकुमार यांच्या याचिकेला उत्तर देण्यासाठी सरकारने अधिक वेळ मागितल्याने याबाबतची सुनावणी 21 जूनपर्यंत पुढे ढकलण्यात आली आहे.

मोदी सरकारच्या विरोधात आवाज उठवल्याने आपल्याला डावलण्यात आल्याचा आक्षेप घेत श्रीकुमार यांनी केंदीय प्रशासकीय लवादाकडे (कॅट) याचिका दाखल केली आहे. त्यावर मुख्यमंत्री नरेंद मोदी व पाच ज्येष्ठ सरकारी अधिकाऱ्यांना नोटिसा जारी करण्यात आल्या होत्या. त्यांना उत्तरे देण्यासाठी 9 मे पर्यंतची मुदत देण्यात आली होती. ही मुदत संपण्याच्या दिवशी, सोमवारी ' कॅट ' च्या येथील खंडपीठाकडे या याचिकेवर सुनावणी झाली. अॅड. बी. एन. डॉक्टर यांनी गुजरात सरकारची बाजू मांडताना नोटिसांना उत्तरे देण्यासाठी अधिक कालावधी मिळावा, अशी विनंती केली. ही विनंती मान्य करीत खंडपीठाने या प्रकरणीची सुनावणी 21 जून रोजी होईल, असे जाहीर केले. या मुदतीतही गुजरात सरकारने त्यांचे म्हणणे मांडले नाही, तर त्याशिवायच या प्रकरणाची सुनावणी केली जावी, अशी विनंती आम्ही ' कॅट ' ला करू, असे श्रीकुमार यांच्या वकिलाने सांगितले.

 
</text>
</doc>
