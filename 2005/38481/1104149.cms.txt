<doc>
<docno>1104149.cms.txt</docno>
<text>
 
क्रीडा
आयसीसी विश्व संघाच्या प्राथमिक यादीमधून गांगुलीला वगळले
[ Monday, May 09, 2005  09:32:53 pm]


म. टा. क्रीडा प्रतिनिधी

मुंबई : ऑस्ट्रेलियाविरुद्ध खेळणाऱ्या आयसीसी विश्व संघाची प्राथमिक यादी सोमवारी येथे सुनील गावस्कर यांनी जाहीर केली असून यात दविड, तेंडुलकर, सेहवाग, लक्ष्मण, कुंबळे, हरभजन, पठाण या सात भारतीयांचा समावेश आहे. सध्या फॉर्मात नसणाऱ्या सौरव गांगुलीचा यात समावेश नाही.

कसोटी आणि झटपट सामन्यांसाठीच्या तीस-तीस खेळाडूंची नावे निवड समितीचे अध्यक्ष सुनील गावस्कर यांनी जाहीर केली. आता जुलैमध्ये त्यातून वीस आणि नंतर चौदा खेळाडू निवडले जातील. आपली या प्राथमिक चमूमध्ये निवड झाल्याबद्दल इरफान पठाण आणि इंग्लंडचा कर्णधार मायकल वॉन यांनी आनंद व्यक्त केला. आता आगामी ' अॅशेस ' मालिकेत अधिक चांगली कामगिरी करून दाखवण्याचा निर्धारही वॉनने व्यक्त केला आहे.

आयसीसी विश्व संघ विरुद्ध ऑस्ट्रेलिया यांच्यात जॉनी वॉकर सुपर सीरीजमध्ये तीन झटपट सामने मेलबर्नमध्ये 5, 7, 9 ऑक्टोबरला होतील. तर सहा दिवसांचा कसोटी सामना सिडनीत 14 ते 19 ऑक्टोबर दरम्यान रंगणार आहे. हे सामने अधिकृत मानले जातील.

प्राथमिक यादी

कसोटीसाठी : राहुल दविड, सचिन तेंडुलकर, विरेंदर सेहवाग, हरभजन सिंग, इरफान पठाण, अनिल कुंबळे, व्ही. व्ही. एस. लक्ष्मण (भारत), अँड्र्यू फ्लिंटॉफ, स्टिव्ह हामिर्सन, अँड्र्यू स्ट्राउस, मायकल वॉन (इंग्लंड), ब्रेंडन मॅकुलम, डॅनियल व्हेटोरी (न्यूझीलंड), शोएब अख्तर, इंझमाम उल हक, नावेद उल हसन राणा, दानिश कनेरीया, युनूस खान (पाकिस्तान), मार्क बाऊचर, हर्षल गिब्स, जॅक कॅलिस, आंदे नेल, ग्रॅम स्मिथ, शॉन पोलॉक, मखाया एन्टीनी ( दक्षिण आफ्रिका), मुथय्या मुरलीधरन, कुमार संगकार, चमिंडा वास (श्रीलंका), ब्रायन लारा, रामनरेश सरवान (वेस्ट इंडिज).

झटपट सामन्यांसाठी : राहुल दविड, सचिन तेंडुलकर, विरेंदर सेहवाग, हरभजन सिंग, इरफान पठाण ( भारत), अँड्र्यू फ्लिंटॉफ, डॅरन गॉफ, केवीन पिटर्सन, मार्कस ट्रेसकॉथिक ( इंग्लंड), ब्रेंडन मॅकुलम, डॅनियल व्हेटोरी ( न्यूझीलंड), शोएब अख्तर, इंजमाम उल हक, नावेद उल हसन राणा, शाहिद आफ्रिदी, शोएब मलीक, अब्दुल रझाक, युसूफ योहाना (पाकिस्तान), मार्क बाऊचर, हर्षल गिब्स, जॅक कॅलीस, शॉन पोलॉक, मखाया एन्टीनी (दक्षिण आफ्रिका), मुथय्या मुरलीधरन, कुमार संगकार, चमिंडा वास, सनथ जयसूर्य ( श्रीलंका), ब्रायन लारा, रामनरेश सरवान, क्रिस गेल (वेस्ट इंडिज).

 
</text>
</doc>
