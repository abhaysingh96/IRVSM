<doc>
<docno>1104124.cms.txt</docno>
<text>
 
देश-विदेश
मॅकडोनाल्डची देशव्यापी विस्ताराची योजना
[ Monday, May 09, 2005  09:18:17 pm]


वृत्तसंस्था

कसौली : सुमारे नऊ वर्षांपूवीर् भारतात पहिले पाऊल टाकणाऱ्या ' मॅकडोनाल्ड ' चा देशभरात चांगलाच जम बसला असून येत्या साधारण दीड वर्षांत 400 कोटी रुपयांची गुंतवणूक करून नव्या शहरांत विस्ताराची महत्वाकांक्षी योजना कंपनीने जाहीर केली आहे.

' मॅकडोनाल्ड ' ने भारतातील आपले पहिले स्टोअर सुरु केले ते 1996 मध्ये. नंतर गेल्या सुमारे नऊ वर्षांत कंपनीने व्यवसायात उत्तम तऱ्हेने पाय रोवले असून यंदा कंपनी निव्वळ नफा मिळवण्याच्या मार्गावर आहे, अशी माहिती ' मॅकडोनाल्ड इंडिया ' चे व्यवस्थापकीय संचालक विक्रम बक्षी यांनी सोमवारी येथे दिली. एक ब्रँड म्हणून ' मॅकडोनाल्ड ' आता भारतात चांगल्या रितीने प्रस्थापित झाला असून त्याच्या देशव्यापी प्रसारासाठी महत्वाकांक्षी योजना आखण्यात आली आहे. त्यासाठी सुमारे 400 कोटी खर्च अपेक्षित आहे. 2006 च्या अखेरपर्यंत देशभरात 100 रेस्टॉरंट , 15 एक्स्प्रेस स्टोअर्स उभारण्याची आमची योजना आहे. ही नवी रेस्टॉरंट उत्तर प्रदेश, उत्तरांचल, पंजाब आणि हिमाचल प्रदेश येथे उभारली जातील, अशी माहिती बक्षी यांनी दिली. या नव्या योजनेत आग्रा, अलाहाबाद, कानपूर, देहरादून, चंदीगढ आणि सिमला या शहरांवर लक्ष केंदित केले जाणार आहे.

भारतातील हॉटेलची बाजारपेठ इतर ठिकाणांशी तुलना करता काहीशी वेगळी आहे. बिफलेस आणि पॉर्कलेस खाद्यपदार्थ पुरवण्याचा प्रयोग आम्हाला येथे करता आला आणि तो यशस्वीही झाला आहे, असे ते म्हणाले.

 
</text>
</doc>
