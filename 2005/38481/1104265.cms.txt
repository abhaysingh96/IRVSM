<doc>
<docno>1104265.cms.txt</docno>
<text>
 
महामुंबई
महापौर व उपमहापौरपद राष्ट्रवादी काँग्रेसकडेच!
[ Monday, May 09, 2005  11:39:45 pm]


म. टा. वृत्तसेवा

नवी मुंबई : नवी मुंबई महानगरपालिकेचे महापौर आणि उपमहापौर राष्ट्रवादी पक्षाने स्वत:कडे राखत प्रतिस्पधीर् काँग्रेसवर जोरदार मात केली आहे. सोमवारी झालेल्या निवडणुकीत महापौरपदी मनिषा भोईर आणि उपमहापौरपदीसाठी भरत नखाते यांची निवड झाली. दोन्ही उमेदवारांनी काँग्रेसच्या संगीत सुतार आणि आनंद काळे यांच्यावर दोन्ही पदांसाठी प्रत्येकी 39 मतांनी मात केली.

मनिषा भोईर व भरत नखाते यांना प्रत्येकी 52 मते मिळाली तर दोन्ही प्रतिस्पधीर् उमेदवारांना प्रत्येकी 15 मते पडली. यावेळी अपक्ष उमेदवार शिवराम पाटील, अनिता पाटील यांच्यासह शिवसेना-भाजपच्या 15 सदस्य निवडणुकीपासून दूर होते. स्वीकृत सदस्यपदी राष्ट्रवादीचे अर्जुन सिंघवी, अब्दुल जब्बार खान, साबू डॅनियल, शिवसेनेचे हरिभाऊ म्हात्रे, काँग्रेसचे सुदाम हिवरकर निवडून आले आहेत.

यानंतर स्थायी समितीच्या 16 सदस्यांची बिनविरोध निवड झाली. यात राष्ट्रवादीचे हुरश कुलकणीर्, डॉ.जयाजी नाथ, महादेव थोरात, संदिप नाईक, अशोक पाटील, संजय पाटील, स्नेहा पालकर, रमेश शिंदे, रमेश गोविंद शिंदे, शिवसेनेचे अनंत सुतार, न्हानू तेली, काँग्रेसचे दत्ता जाधव, प्रकाश माटे, विलास भोईर आणि दोन अपक्षांत सुधाकर सोनवणे व शिवराम पाटील यांचा समावेश आहे.

महापौर झाल्यानंतर प्रतिक्रिया व्यक्त करताना मनिषा भोईर यांनी नवी मुंबईला राष्ट्रीय, आंतरराष्ट्रीय स्तरावर नावारूपाला आणण्यासाठी प्रयत्नशील राहणार असल्याचे स्पष्ट केले.

 
</text>
</doc>
