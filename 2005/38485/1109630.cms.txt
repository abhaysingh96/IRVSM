<doc>
<docno>1109630.cms.txt</docno>
<text>
 
देश-विदेश
महाराष्ट्रात 524 शेतकऱ्यांची वर्षभरात आत्महत्या
[ Friday, May 13, 2005  08:58:51 pm]


वृत्तसंस्था

नवी दिल्ली : दुष्काळाचा फटका बसलेल्या महाराष्ट्र, आंध्र प्रदेशात तसेच कर्नाटकात आत्महत्या करणाऱ्या शेतकऱ्यांच्या संख्येत वाढ झाली असून, गेल्या वषीर्च्या तुलनेत यंदा ही संख्या दुपटीपेक्षा अधिक असल्याची माहिती सरकारतफेर् देण्यात आली.

केंदीय कृषी राज्यमंत्री कांतीलाल भुुरिया यांनी शुक्रवारी राज्यसभेत एका लेखी उत्तराद्वारे ही माहिती दिली. 2002- 2003 या आथिर्क वर्षात महाराष्ट्रात 131 शेतकऱ्यांच्या आत्महत्यांची नोंद झाली. 2003-2004 या वर्षात हा आकडा 180 वर पोचला आणि 2004-2005 मध्ये तो 524 पर्यंत गेला, अशी माहिती त्यांनी दिली.

आंध्र प्रदेशात 2002-2003 या वर्षात 280 शेतकऱ्यांनी मृत्यूला कवटाळले. त्याच्या पुढल्या वषीर् तो आकडा 258 पर्यंत खाली आला होता. मात्र , 2004 सालातील एप्रिल ते डिसेंबर या अवघ्या नऊ महिन्यांतच तब्बल 758 शेतकऱ्यांच्या आत्महत्यांची नोंद झाली, अशी धक्कादायक आकडेवारी भुरिया यांनी सादर केली.

कर्नाटकातही अशीच परिस्थिती असून , 2003-2004 या वर्षात 708 शेतकऱ्यांनी आत्महत्या केल्याची अधिकृत नोंद आहे. एप्रिल 2004 ते जानेवारी 2005 या काळात राज्यातील 216 शेतकऱ्यांनी मृत्यूला जवळ केल्याचे त्यांनी सांगितले. केरळमध्ये 2000 ते 2004 या चार वर्षांत 218 शेतकऱ्यांच्या आत्महत्येची नोंद आहे, तर गेल्या वषीर् सहा महिन्यांत 31 शेतकऱ्यांनी तोच मार्ग अवलंबल्याचे आकडेवारीवरून दिसते आहे.

 
</text>
</doc>
