<doc>
<docno>1108376.cms.txt</docno>
<text>
 
महामुंबई
आरोपीला अशी उपरती...!
[ Friday, May 13, 2005  12:28:25 am]


म. टा. प्रतिनिधी

मुंबई : ज्या मुलीवर बलात्कार केल्याचा आरोप होता, त्या आरोपातून सुटका झालेल्या मंगेश महाडिक याने त्याच मुलीशी लग्न करण्याची आणि तिच्या मुलाची जबाबदारी घेण्याची तयारी दर्शविल्याने एका खटल्याचा आनंददायी शेवट झाला.

खटल्यातील आरोपी महाडिक व संबंधित मुलगी हे रायगड जिल्ह्यातील डोंग्रोळी गावाचे रहिवासी. मुंबईत ही मुलगी तिच्या चुलत्यांकडे राहायला आली असता तिचे व महाडिक यांचे प्रेम जुळले. सप्टेंबरमध्ये दोघेही पुण्याला जाऊन 15 दिवस राहिले. महाडिक याने तिच्याशी वारंवार लैंगिक संबंध ठेवले. त्यातून ही मुलगी गरोदर राहिली. मुलीच्या चुलत्याने महाडिकविरुद्ध पोलिसात बलात्काराचा गुन्हा दाखल केला व आरोपीला अटक झाली. डीएनए चाचणीतही तोच मुलाचा पिता असल्याचे सिद्ध झाले.

मात्र न्या. आर. बी. वासेकर यांनी मुलगी 18 वर्षांची व सज्ञान असल्याचे नमूद करीत ती स्वेच्छेनेच पुण्याला राहिल्याचे निकालात म्हटले. तसेच बऱ्याच उशीरा गुन्हा दाखल केल्याचेही स्पष्ट करून आरोपीची बलात्काराच्या खटल्यातून सुटका केली.

 
</text>
</doc>
