<doc>
<docno>1108410.cms.txt</docno>
<text>
 
महामुंबई
आयएएसमध्ये मराठी शायनिंग!
[ Friday, May 13, 2005  12:58:39 am]


म. टा. प्रतिनिधी

मुंबई : हाती असलेल्या अधिकारांचा वापर करून सर्वसामान्यांसाठी आम्हाला काहीतरी करायचे आहे. आमच्या प्रयत्नातून त्यांच्या चेहऱ्यावर उमटणारे समाधान हे पैसा आणि प्रतिष्ठेपेक्षा खूप वरचे असेल, त्यामुळेच खासगी कंपन्यांमधील तगड्या पगारापेक्षा प्रशासकीय सेवेचे आव्हान स्वीकारणे आम्ही पसंत केले, अशी प्रतिक्रिया सनदी सेवेच्या परीक्षेत अव्वल यश मिळविलेले मनीष कुमार आणि श्रावण हडीर्कर यांनी व्यक्त केली. केंदीय लोकसेवा आयोगाच्या (आयएएस) परीक्षेत उत्तीर्ण झाल्यानंतर ते बोलत होते. राज्यातून निवड झालेल्या विद्यार्थ्यांमध्ये बहुसंख्य विद्याथीर् मराठी आहेत. ठाणे, पुणे, नागपूर, बीड, कोल्हापूर या जिल्ह्यातील विद्यार्थ्यांची संख्या त्यात जास्त आहे. शिवाय, नॅशनल रँकिंगमध्ये पहिल्या 100 नंबरात आलेल्या महाराष्ट्रातील विद्यार्थ्यांच्या संख्येत यंदा वाढ झाली आहे.

ठाण्याच्या मनीष कुमार याने देशात पाचवा आणि राज्यातून पहिला येण्याचा मान मिळवला आहे. तर राज्यातून दुसरा आलेला डोंबिवलीचा श्ाावण हडीर्कर हा नॅशनल रॅकिंगमध्ये सातवा आला आहे. लखनौच्या मनीष कुमार हा इंडियन इन्स्टिटयूट ऑफ मॅनेजमेंटचा विद्याथीर् असून सध्या तो मुंबई विद्यापीठातून अर्थशास्त्रात पीएचडी करीत आहे. बीई इन्स्ट्रुमेन्टेशनची पदवी घेतलेला श्ाावण हडीर्कर हा सध्या दिल्लीत कस्टम आणि केंदीय अबकारी खात्यात सहायक आयुक्त पदावर आहे. मराठी साहित्य आणि लोक-प्रशासन हे विषय घेऊन त्याने ही परीक्षा दिली . एकाग्रता, मेहनत, आई-वडिलांचा पाठिंबा याला मनीष आणि श्ाावण यांनी यशाचे श्ाेय दिले आहे.

या परीक्षांचे कडवे आव्हान समर्थपणे पेलण्यात यंदा राज्यातील 26 विद्याथीर् यशस्वी झाले आहेत. गेल्या वषीर् राज्यातील 40 विद्यार्थ्यांनी ही परीक्षा यशस्वीपणे दिली होती. यंदा पास होणाऱ्या विद्यार्थ्यांची संख्या तुलनेत कमी असली, तरी नॅशनल रँकिंगमध्ये पहिल्या 100 नंबरात आलेल्या विद्यार्थ्यांच्या संख्येत यंदा वाढ झाली आहे.

पाचव्या आणि सातव्या क्रमांकावर आलेल्या मनीष आणि श्ाावण यांच्याबरोबरच विशाल सोळंकी, अमित तेलंग, तुकाराम मुंढे, किरण गिते आणि राजेश पाटील या विद्यार्थ्यांनी देशभरातून निवड झालेल्या 422 उमेदवारांमध्ये अनुक्रमे आठवा, अकरावा, विसावा , 89 आणि 91 क्रमांक पटकावला आहे.

 
</text>
</doc>
