<doc>
<docno>1108380.cms.txt</docno>
<text>
 
महामुंबई
पावसाळ्यापूर्वी 500 रस्त्यांची डागडुजी पूर्ण होणार?
[ Friday, May 13, 2005  12:31:05 am]


म. टा. प्रतिनिधी

मंुबई : पावसाळ्यापूर्वी रस्त्यांवरील खड्डे बुजविणे, तसेच इतर डागडुजीच्या कामे पूर्ण होण्याबाबत सांकता व्यक्त होत आहे. या प्रश्ानवरून महापालिका आणि एमएमआरडीए यांच्यात जुंपण्याची शक्यता आहे. यात भर म्हणून किमान 17 कंपन्यांनी विविध कामांसाठी केलेली खोदकामे अद्याप बुजवलेली नाहीत. खोदकामे बुजविण्यासाठी पालिकेने 10 मे ची ' डेडलाइन ' दिली होती. या खोदकामांव्यतिरिक्त मंुबईतील 500 रस्त्यांची पावसाळ्यापूवीर् डागडुजी करण्याचे आव्हान पालिकेच्या रस्ते आणि वाहतूक विभागापुढे आहे.

रस्त्यांवरील खड्डे बुजविण्यासाठी 30 कोटी रुपयांचा प्रस्ताव स्थायी समितीत मंजूर व्हायला विलंब झाल्यामुळे पालिकेच्या या विभागाकडे अवघा एक महिना कामे पूर्ण करण्यासाठी शिल्लक आहे. या अवधीत कामे पूर्ण होतील की नाही याविषयी साशंकता व्यक्त होत आहे. स्थायी समितीने एक महिना आधी प्रस्ताव मंजूर केला असता, तर आता धावाधाव करण्याची पाळी आली नसती, असा एकूण सूर उमटू लागला आहे. पालिकेच्या ' रस्ते व वाहतूक ' विभागाचे चिफ इंजिनिअर जे. टी. बारभाया यांनी मात्र कामे पावसाळ्यापूवीर् पूर्ण करू, असा विश्वास व्यक्त केला आहे. विविध विभागांत 17 कंत्राटदरांचकडे रस्ते दुरुस्तीची कामे सोपविली असून कुठल्या परिस्थितीत ठराविक मुदतीत कामे पूर्ण झालीच पाहिजेत, अशा सक्त सूचना त्यांना दिल्या असून त्या दृष्टीने आमचा पाठपुरावा सुरू आहे, असे त्यांनी सांगितले. पूर्व आणि पश्चिम उपनगरांमध्ये 200 तर, शहर भागातील 100 रस्त्यांवर पावसाळापूर्व डागडुजी करण्याचे आव्हान आहे.

मंुबई महानगर क्षेत्र विकास प्राधिकरण ( एमएमआरडीए) मे मांडलेला रस्त्यांच्या कामांचा पसाराही सध्या डोकेदुखी बनली आहे. ही कामे 31 मे पूवीर् पूर्ण करू, अशी ग्वाही एमएमआरडीएचे अध्यक्ष टी. चंदशेखर यांनी दिली असली, तरी त्याविषयीही साशंकता व्यक्त होत आहे. पालिका आणि एमएमआरडीए यांनी रस्त्यांची संयुक्त पाहणी सुरू केली आहे.

दरम्यान, रस्ते दुरुस्तीच्या कामास विलंब झाला तर, मंुबईकरांचा दोषाचे धनी व्हावे लागेल या धास्तीने सर्वच यंत्रणा धास्तावल्या आहेत. विशेष करून महापालिकेतील सत्ताधारी शिवसेना-भाजप युतीत अस्वस्थता आहे. या प्रश्ानवरून काँग्रेस आणि सत्ताधाऱ्यांमध्ये येत्या काही दिवसात आरोप प्रत्यारोपांच्या फैरी झडण्याची चिन्हे आहेत. कामे वेळेत पूर्ण झाली नाहीत, तर काँग्रेस सत्ताधाऱ्यांना लक्ष करणार हे उघड आहे. एमएमआरडीएच्या कार्यालयावर शिवसेना नेते सुभाष देसाई यांनी काढलेला मोर्च्याला प्रत्युत्तर देताना काँग्रसेचे मंुबई अध्यक्ष गुरुदास कामत यांनी ' हे म्हणजे चोराच्या उलट्या बोंबा ', अशा शब्दांत केलेली टीका पाहता मंुबईतील रस्ते हा विषय येत्या काही दिवसातील राजकीय कलगीतुऱ्याचा विषय ठरेल, असे जाणकारांचे म्हणणे आहे.

 
</text>
</doc>
