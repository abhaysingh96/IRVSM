<doc>
<docno>1108367.cms.txt</docno>
<text>
 
महामुंबई
निवृत्त नौदल अधिकाऱ्यासह चौघे गजाआड
[ Friday, May 13, 2005  12:14:53 am]


म. टा. प्रतिनिधी

मुंबई : बनावट कागदपत्रांद्वारे नौदलाच्या अखत्यारीतील जागा विकण्याचा प्रयत्न करणाऱ्या एका निवृत्त नौदल अधिकाऱ्यासह चौघांना अटक करण्यात आली आहे.

कुलाबा परिसरात आयएनएस ट्रॅटाच्या बाजूलाच असलेली जागा विकत घेण्यासाठी बिल्डर मोहन बबानी उत्सूक होते. यासाठी इस्टेट एजंट गुरूपाल सच्चर आणि विनोद तेजवानी या दोघांनी त्याला मदत केली. मात्र ही जागा नौदलाच्या अखत्यारीत असल्याने नौदलाच्या परवानगीशिवाय विक्रीचा व्यवहार शक्य नव्हता. त्यांनी परवानगी घेण्याचा प्रयत्न केला असता त्यांना परवानगी नाकारण्यात आली. त्यामुळे या दोघांनी नौदलाचे निवृत्त अधिकारी मेथीचंद सिंग यांच्याशी संपर्क साधला. त्यावर सिंग यांनी एक कोटी रुपयांच्या बदल्याते त्यांनी बनावट कागदपत्रांच्या साह्याने परवानगी मिळवून दिली. हे प्रकरण उघडकीस आल्याने या चौघांनाही अटक करण्यात आली आहे.

 
</text>
</doc>
