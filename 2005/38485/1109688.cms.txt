<doc>
<docno>1109688.cms.txt</docno>
<text>
 
बहुतांची अंतरे
पुन:प्रत्ययाचा अनुभव नाही
[ Friday, May 13, 2005  09:39:08 pm]


' झी ' मराठीवर गीतरामायणाचा कार्यक्रम पाहिला. गीतरामायणातील अवीट गोडीची गाणी ऐकायला आनंद वाटत होता. पण एकाही गाण्यातून सुधीर फडके यांच्या गायकीचा पुन:प्रत्यय लाभला नाही. बाबूजींच्या गळ्यातून उतरलेले प्रत्येक गाणे ऐकताना रामायण डोळ्यापुढे उभे राहते. गाणे ऐकताना आपण जागेवर खिळून राहतो. भावनांचे द्वार खुले करून बाबूजींनी एकेक गाणे गायिले आहे.

बाबूजींच्या धाटणीचा आवाज असलेले उदयकुमार उपाध्ये यांचे गाणे मी ऐकले आहे. मला आठवते काही वर्षांपूवीर् उदयकुमार उपाध्ये या गायकाच्या तोंडून मी एका कार्यक्रमात सुधीर फडके यांची गाणी ऐकली होती. त्यातून बाबूजींच्या गायकीच्या पुन:प्रत्ययाचा आनंद मिळाला होता. अप्रतिमपणे त्यांनी रामायणातील भाव उलगडून दाखविले होते. त्या गायकाची हजेरी या कार्यक्रमात असती तर... की त्यांनी गाणे सोडले ?

सीमा परांजपे, विलेपार्ले, मुंबइ

 
</text>
</doc>
