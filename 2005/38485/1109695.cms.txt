<doc>
<docno>1109695.cms.txt</docno>
<text>
 
बहुतांची अंतरे
इंग्रजी ही 'भाषा' नाही, तर केवळ शब्दसंग्रह!
[ Friday, May 13, 2005  09:41:40 pm]


महाराष्ट्रात सध्या शालेय शिक्षण घेणाऱ्या विद्यार्थ्यांपैकी सुमारे 30 टक्के इंग्रजी माध्यमातून तर 70 टक्के मराठी माध्यमातून घेतात. या दोन माध्यमांचा विचार करता मराठी एक भाषा आहे, पूर्ण विकसित आहे. मराठी भाषेत शब्दावरून अर्थ सूचित होणारे शब्द आहेत. इंग्रजीत असे अर्थवाही शब्दच नाहीत. त्यामुळे इंग्रजीतून जे ज्ञान घ्यायला दररोज आठ तास शाळा चालवावी लागते, तेच ज्ञान मराठी माध्यमाच्या शाळा पाच तासांत मिळवतात.

याचे कारण इंग्रजी ही भाषाच नाही, तर तो केवळ एक शब्दसंग्रह आहे. हा संग्रह मूळ जहाजचोर चाच्यांनी निर्माण केला. आपल्या मूळ चोरीच्या प्रवृत्तीनुसार त्यांनी व त्यांच्या वंशजांनी सुमारे 200 विविध भाषांतून शब्द चोरून संग्रह वाढविला.

गणितात समभुज, समद्विभुज, विषमभुज हे शब्द त्रिकोणाच्या तीन प्रकारांचा अर्थ सूचित करतात. यांचे इंग्रजी प्रतिशब्द ' इक्विलॅटरल ' अर्थ सूचित करणारा असला, तरी ' आयसोसिलस ' व ' स्केलिन ' अर्थ सूचित करत नाहीत. फोरेंगम, क्रिप्टोगम हे वनस्पतींच्या प्रकारांसाठीचे शब्द अर्थ स्पष्ट करत नाहीत. मात्र त्यांचे मराठी प्रतिशब्द सपुष्प, अपुष्प वनस्पती अर्थ सूचित करतात. गणितात व विज्ञानात अशी हजारो उदाहरणे सापडतात.

तेव्हा गणित व विज्ञान हे विषय नीट समजावे म्हणून मराठी माध्यमाच्या विद्यार्थ्यांनी इ. 8 वीपासून हे विषय इंग्रजीत शिकण्याच्या घातक, अशास्त्रीय प्रथेला बळी पडू नये, तसेच इंग्रजी माध्यमात शिकणाऱ्या विद्यार्थ्यांनी गणित व विज्ञान हे दोन विषय मराठी माध्यमातून शिकावेत व सुज्ञ अशा इंग्रजी माध्यम शाळाचालकांनी हे दोन विषय मराठी माध्यमातून शिकवण्याची व्यवस्था करून दजेर्दार शिक्षण द्यावे.

प्रा. अनिल गोरे, पुणे.

 
</text>
</doc>
