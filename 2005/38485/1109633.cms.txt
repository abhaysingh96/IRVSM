<doc>
<docno>1109633.cms.txt</docno>
<text>
 
देश-विदेश
दहशतवादी हल्ल्यांचा विकासावर परिणाम नाही!
[ Friday, May 13, 2005  09:00:26 pm]


श्रीनगर : भारत-पाकिस्तान दरम्यान शांतता प्रक्रिया सुरू असतानाच लागोपाठ दोन दिवस श्रीनगरमध्ये झालेले दहशदवादी हल्ले दुदैर्वी असले तरी राज्याच्या विकासात ते अडथळे ठरणार नाहीत, असा दावा जम्मू आणि काश्मीरचे मुख्यमंत्री मुफ्ती महंमद सईद यांनी शुक्रवारी केला. महाराष्ट्रातील पत्रकारांशी बोलताना त्यांनी या अतिरेक्यांना जनतेचा पाठिंबा राहिला नसल्याचा पुनरुच्चार केला.

श्रीनगरमध्ये बुधवारी केदींय राखीव पोलिस दलाच्या ताफ्यावर, तर गुरुवारी लाल चौकात शाळकरी मुलांच्या बसवर दहशतवाद्यांनी हल्ला केला. हल्ल्यांचा निषेध करून अशा घटना तुरळक झाल्या असून, काश्मीर खोऱ्यात आता शांतता प्रस्थापित होत आहे, असे सईद म्हणाले.

राज्यात मुलभूत सोईसुविधा वाढाव्यात आणि उद्योगधद्यांची भरभराट व्हावी, यासाठी सरकार प्रयत्नशील आहे, असे सईद म्हणाले. राज्यासाठी केंद सरकारने 18 हजार कोटी रुपयांची ऊर्जाप्रकल्प योजना मंजूर केली असून, या अंतर्गत किशनगंगा, बागलिहार सारखे प्रकल्प उभे रहात असल्याची माहिती त्यांनी दिली. काश्मीर खोऱ्याला देशाशी जोडण्यासाठी जम्मू ते बारामुल्ला या 5000 कोटी रुपयांच्या रेल्वे प्रकल्पाची आखणी झाली असून 2008 पर्यंत तो पूर्ण होईल, असे सईद यांनी सांगितले.श्रीनगरमध्ये दुबईच्या धतीर्वर आंतरराष्ट्रीय विमानतळ उभारण्याचे काम सुरू आहे. पुढील वषीर् मार्चअखेरीस त्याचे उद्घाटन होईल, असे सईद यांनी सांगितले.

राज्याबाहेरून 3000 कोटी रुपयांची गुंतवणूक उद्योगधंद्यांमध्ये होत आहे. त्यात काश्मीरींनाच काम मिळाले पाहिजे, अशी अट ठेवण्यात आली असल्यामुळे येथील बेकारी कमी होईल, असा दावा त्यांनी केला.

काश्मिरी पंडितांनी पुन्हा खोऱ्यात स्थायिक व्हावे, यासाठी सरकारने विशेष योजना आखली असून पुढील वर्षापर्यंत ती प्रक्रिया सुरू होईल, अशी माहिती सईद यांनी यावेळी दिली.

 
</text>
</doc>
