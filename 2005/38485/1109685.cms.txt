<doc>
<docno>1109685.cms.txt</docno>
<text>
 
बहुतांची अंतरे
स्वेच्छामरणाचा हक्क देणे धोक्याचे
[ Friday, May 13, 2005  09:37:50 pm]


' दयामरण ' आणि ' स्वेच्छामरणाचा हक्क ' या दोन वेगळ्या गोष्टी आहेत. रोग्याची ' खरी ' इच्छा काय आहे, हे ठरवण्याची पद्धत काय ? ' सोडव रे देवा एकदाचा ' असे उद्गार अनेकदा वृद्ध काढताना दिसतात. पण याचा अर्थ त्यांना मरण हवे असते असे नव्हे.

शिवाय मृत्यू अपरिवर्तनीय आहे. डॉक्टर रोग्याला जिवंत ठेवण्याचा प्रयत्न करतात ; कारण दरम्यानच्या काळात एखादा रामबाण उपचार संशोधनाने उपलब्ध होऊ शकतो आणि रोगी बरा होऊ शकतो. मृत्यूने या शक्यतांवर पडदा पडतो. शिवाय जे रोगी निर्णय घेण्याच्या स्थितीत नाहीत, त्यांच्याबाबतीत या तरतुदीचा दुरुपयोग होऊ शकतो. तेव्हा स्वेच्छामरणाचा हक्क देणे इष्ट नाही.

 
</text>
</doc>
