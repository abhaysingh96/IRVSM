<doc>
<docno>1108475.cms.txt</docno>
<text>
 
महाराष्ट्र
कृषी खात्यातील संचालकास लाच घेताना अटक
[ Friday, May 13, 2005  01:27:58 am]


म. टा. प्रतिनिधी

पुणे : राज्यातील कृषी विभागाचे गुणनियंत्रण संचालक प्रकाश महिंदे यांना सेंट्रल बिल्डिंगमधील कार्यालयात 50 हजारांची लाच घेताना लाचलुचपत विभागाने गुुरुवारी रंगेहाथ पकडले.

राजकुमार भानुदास धुरगुडे (वय 40, रघुस्मिता अपार्टमेंट, सहकारनगर, पुणे) यांनी दिलेल्या तक्रारीवरून ही कारवाई करण्यात आली. धुरगुडे यांचे कृषीसंबंधित उत्पादनांचे छोटे-मोठे कारखाने आहेत.

परवाने नूतनीकरणाची कामे महिंदे यांच्या कार्यालयात प्रलंबित होती. ती करण्यासाठी महिंदे यांनी सात लाख रुपयांची मागणी केली. धरगुडे यांनी लाचलुचपत विभागाला त्याची कल्पना दिल्यानंतर सापळा रचण्यात आला.

 
</text>
</doc>
