<doc>
<docno>1109782.cms.txt</docno>
<text>
 
क्रीडा
ओंकार, समीर आघाडीवर
[ Friday, May 13, 2005  11:47:27 pm]


सांगली : नूतन बुद्धिबळ मंडळाच्या वतीने आयोजित करण्यात आलेल्या कै. आबासाहेब गानू स्मृती 12 वर्षांखालील बुद्धिबळ स्पधेर्च्या चौथ्या फेरीत विशाल ठाकरेने पद्मिनी राऊतला, दिपमेंश रेड्डीने अनुराग महाबलला, ओंकार बांदलने सृृष्टी शेट्टीला, एच. एम. सोमनाथने विवेक पाटीलला बरोबरीत रोखले.

ओंकार केलापुरे, समीर कठमाळे, विनीत पारीख, डी. यशस, प्रणव शेट्टी, नंदिनी सारीपल्ली यांनी आपल्या प्रतिर्स्पध्यावर विजय मिळवून आघाडी घेतली. पाचव्या फेरीत पहिल्या पटावर गोव्याचा अनुराग महामल व महाराष्ट्राचा ओंकार केलापुरे यांच्यातील लढतीत उभयतांनी जशास तसे प्रत्युत्तर देऊन डावावर समान वर्चस्व राखले. अखेर 24 व्या चालीला दोघांनाही विजयाची संधी नसल्याने डाव बरोबरीत सोडवून अर्ध्या गुणासह आघाडी घेतली.

दुसऱ्या पटावर सांगलीचा मानांकित समीर कठमाळे व औरंगाबादच्या विशाल ठाकरे यांच्यातील डावाची सुरुवात उंटाच्या प्याद्याने झाली. डावाच्या सुरुवातीला दोघांनी कॅसल करून राजाकडील बाजू मजबूत करून घेतली. डावाच्या मध्यात दोघांनी काही बलिदाने देऊ केली. डावाच्या मध्यानंतर विशालला वजिराची मिळालेली आघाडीचे विजयात रूपांतर करण्यात अपयश आल्याने 45 व्या चालीला विशालने मांडलेला बरोबरीचा प्रस्ताव समीरने मान्य करून अर्ध्या गुणासह आघाडी घेतली.

तिसऱ्या पटावर पांढरी मोहरी घेऊन खेळणारी महाराष्ट्राची पद्मिनी राऊत व आंध्र प्रदेशला दिपमेंश रेड्डी यांच्यातील डावाची सुरुवात राजाच्या प्याद्याने झाली. पद्मिनीने रचलेल्या वजीर व घोड्याच्या चालींना दिपमेंशने काही प्रमाणात वजिराच्या चालीने प्रत्युत्तर दिले. मात्र अवघ्या 30 व्या चालीला पद्मिनीने दिपमेंशचा पराभव करून 1 गुणासह आघाडी घेतली.

चौथ्या पटावर मुंबईची अपूर्वा धात्रकरस व मुंबईची विनीत पारीख यांच्यातील डावाची सुरुवात राणीच्या प्याद्याने झाली. डावाच्या सुरुवातीपासूनच दोघांनी काही शह देऊन डावावर समान वर्चस्व राखले. विनीतने 13 व्या चालीपासूनच अपूर्वाला शह देण्यास सुरुवात केली. डावाच्या अखेरीस विनीतने हत्तीच्या साह्याने दिलेले शह अपूर्वा परतवून लावण्यात अपयशी ठरली. अखेर 37 व्या चालीला विनीतने अपूर्वाचा पराभव केला.

पाचव्या पटावर कर्नाटकच्या डी. यशस व नील मुनोत यांच्यातील डावाची सुरुवात राजाच्या प्याद्याने झाली. यशसने रचलेल्या वजीर व घोड्याच्या चालींना राणीच्या चालीने प्रत्युत्तर देऊन डावावर वर्चस्व राखण्याचा प्रयत्न केला.

 
</text>
</doc>
