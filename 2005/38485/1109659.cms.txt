<doc>
<docno>1109659.cms.txt</docno>
<text>
 
महाराष्ट्र
राज्य सरकारच्या धोरणाचा फटका मेडिकल पदव्युत्तर विद्यार्थ्यांना?
[ Friday, May 13, 2005  09:10:52 pm]


रवीन्द दप्तरदार

सांगली : मेडिकल पदव्युत्तर अभ्यासक्रमांची पात्रता परीक्षा गेल्यावषीर् झालीच नसल्याने यंदा पदव्युत्तर प्रवेशांच्या जागा तेवढ्याच ; पण पात्र विद्याथीर्संख्या मात्र दुप्पट असा प्रकार होणार असून राज्य सरकारच्या चुकीच्या धोरणाचा फटका मेडिकल शाखेच्या पदव्युत्तर शिक्षण घेऊ इच्छिणाऱ्या विद्यार्थ्यांना बसला आहे. आता जागा तरी वाढवा, अशी या विद्यार्थ्यांची व पालकांची मागणी आहे.

या शाखेच्या विद्यार्थ्यांनी मध्यंतरी याबाबत उपमुख्यमंत्री आर.आर.पाटील यांना एक सविस्तर निवेदनही सादर केले होते ; पण प्रत्यक्षात काहीच घडले नाही. या विद्यार्थ्यांचे म्हणणे असे आहे की, राज्य सरकारच्या या चुकीच्या धोरणामुळे मेडिकल शाखेची पदवी घेतलेल्या राज्यातील अनेक हुशार व गुणवंत विद्यार्थ्यांना पदव्युत्तर शिक्षणापासून वंचित रहावे लागत आहे. वास्तविक एम.बी.बी.एस. परीक्षा उत्तीर्ण झाल्यावर पदव्युत्तर अभ्यासक्रमासाठी राज्य सरकारची परीक्षा द्यावी लागते. पण गेल्या वषीर्, म्हणजे 2004 मध्ये राज्य सरकारने ही परीक्षा घेतलीच नाही. डिसेंबर अखेर विद्याथीर् परीक्षेच्या प्रतीक्षेत होते, मात्र सरकारने ती परीक्षा घेतलीच नसल्यामुळे हे विद्याथीर् 2005 मध्ये घेतलेल्या परीक्षेला बसले. 2004 मधील हे विद्याथीर् आणि 2005 मधील उत्तीर्ण झालेले विद्याथीर् हे सर्वच एकाचवेळी परीक्षेस बसल्याने एकूण 589 जागांसाठी विद्याथीर् संख्या दुप्पट झाली.

त्यातच या वर्षी महाराष्ट्रात अखिल भारतीय (परराज्यांचा) कोटा 25 टक्क्यांवरून 50 टक्क्यापर्यंत करण्यात आला आहे. 50 टक्के जागा आधीच राखीव झाल्या असल्याने खुल्या प्रवर्गातील विद्यार्थ्यांना प्रवेश मिळणे अशक्य बनले आहे. प्रवेश परीक्षा उत्तीर्ण झालेल्या विद्यार्थ्यांची संख्या उपलब्ध जागांपेक्षा दुप्पट झाल्याने हा पेच निर्माण झाला आहे.

मुंबई हायकोर्टाने चालू वर्षात उत्तीर्ण झालेल्या विद्यार्थ्यांना पदव्युत्तर अभ्यासक्रमास प्रवेश देताना प्राधान्य दिले जावे असे म्हटले आहे. या निर्णयाला विद्यार्थ्यांनी सुप्रीम कोर्टात आव्हान दिले आहे. राज्य सरकारने गेल्या वषीर् प्रवेश परीक्षा घेतली असती तर राज्यातील या विद्यार्थ्यांवर हा अन्याय झालाच नसता. त्यामुळे आता आणखी 589 जागा वाढवून मिळाव्यात, ही त्यांची मागणी आहे.

महाराष्ट्रात यापूवीर् 1977 साली 12 वी आणि विज्ञान शाखेची प्रथम वर्ष पदवी परीक्षा अशा दोन प्रवाहांतून एम.बी.बी.एस. प्रवेशासाठी विद्याथीर् पात्र ठरले होते. त्यावेळी तत्कालीन मुख्यमंत्री वसंतदादा पाटील यांनी -विद्यार्थ्यांचे हित लक्षात घेऊन- जागांची संख्या दुप्पटीने वाढवून दिली होती. तसेच 1982 मध्ये याच विद्यार्थ्यांसाठी पदव्युत्तर जागांची संख्याही दुप्पट केली होती.

आसाम राज्यात 2001 ते 2004 सलग चार वर्षांमध्ये मेडिकल शाखेच्या प्रवेश परीक्षा झाल्याच नव्हत्या. त्यावेळी आसाम सरकारने जागा वाढवून तीन वर्षात पात्र ठरलेल्या सर्व विद्यार्थ्यांना पदव्युत्तर शिक्षणाची सोय करून दिली.

तसे पाहता, अ.भा.कोटा 25 टक्क्यावरून 50 टक्के केला असल्याने महाराष्ट्रातील विद्यार्थ्यांवर आधीच अन्याय झाला आहे. त्यातच राज्य सरकार जागा वाढवून देण्याच्या कामी उदासीन दिसत आहे. यामागे राजकीय सूडबुध्दी असल्याची चर्चा आहे. नाशिक येथे महाराष्ट्र आरोग्य विज्ञान विद्यापीठाची स्थापना युती सरकारच्या काळात झाली होती. या विद्यापीठाला प्रवेश परीक्षेचे अधिकार देण्यास सध्याच्या आघाडी सरकारचा विरोध आहे. यातच गेल्या वषीर्ची प्रवेश परीक्षा रद्द झाली होती. या सर्व राजकीय घोळात विद्यार्थ्यांचे नुकसान का ? असा या विद्यार्थ्यांचा सवाल आहे. त्यामुळे विद्याथीर् व त्यांचे पालक यांच्यामध्ये कमालीचे नैराश्य आल्याचे दिसून येते.

 
</text>
</doc>
