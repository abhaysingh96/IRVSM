<doc>
<docno>1109655.cms.txt</docno>
<text>
 
महाराष्ट्र
ईशा, प्रियांका शेट्टीला 'व्हीव्हीआयपी' सुरक्षा!
[ Friday, May 13, 2005  09:08:58 pm]


म. टा. वृत्तसेवा

सांगली : उपमुख्यमंत्री व गृहमंत्री मंत्री आर.आर.पाटील यांच्या सांगली या ' होम डिस्ट्रिक्ट ' मध्ये पोलिस कल्याण निधीसाठी ' खल्लास ' फेम ईशा कोप्पीकर या फि ल्मस्टारला नाचविले जाणार असल्याने हा शो आम्ही बंद पाडू असा इशारा बारबालांच्या एका संघटनेने मुंबईत दिल्याने तो येथे एक चचेर्चा विषय होऊन राहिला आहे. तर पोलिस यंत्रणेनेही ईशा व अन्य कलाकारांना अतिमहत्वाच्या व्यक्तींसारखी सुरक्षा व्यवस्था देण्याची तयारी केली आहे.

बारबालांच्या संघटनेने कार्यक्रमाच्या ठिकाणी निदर्शने करण्याचा, कार्यक्रम उधळून लावण्याचा इशारा दिला असल्याने सांगलीची पोलिस यंत्रणा दक्ष झाली असून सावधगिरीच्या सर्व उपाययोजना केल्या जातील, असे वरिष्ठ पोलिस अधिकाऱ्यांनी सांगितले. कदाचित बारबालांना सांगलीच्या सीमेवरच रोखले जाण्याची शक्यता आहे.

प्रत्येक पोलिस स्टेशनला या कार्यक्रमाच्या तिकीट विक्रीचे लक्ष्य ठरवून देण्यात आल्याचे बोलले जाते. या कार्यक्रमाबाबत बाजू मांडताना जिल्हा पोलिस अधीक्षक मिलिंद भारंबे यांनी सांगितले की, हा एक सांस्कृतिक कार्यक्रम आहे, त्यामुळे तो चांगल्याप्रकारेच सादर केला जाईल. हा कार्यक्रम पोलिस कल्याण निधीसाठी आहे, त्यामुळे त्यात वावगे काही असणार नाही. कार्यक्रम सुरळीतपणे पार पडेल याचा सर्व खबरदार घेतली जाईल. सांगलीकरांना कुणी संस्कृती व कायदा शिकवण्याची गरज नाही, असेही ते म्हणाले.

किमान 500 बारबाला या कार्यक्रमाला ' शांततामय विरोध ' करण्यासाठी सांगलीत येणार आहेत, अशी माहिती विटा येथे पोहोचलेल्या बारबाला संघटनेच्या अध्यक्ष वर्षा काळे यांनी दिली.

तर, या बारबालांचे आंदोलन झाले तर दलित महासंघाचे कार्यकतेर्च ते उधळून लावतील असा इशारा दलित महासंघाचे अध्यक्ष प्रा. मधुकर वायदंडे यांनी दिला आहे.

 
</text>
</doc>
