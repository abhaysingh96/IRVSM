<doc>
<docno>1109719.cms.txt</docno>
<text>
 
लेख: नोंद
विवेक बसरूर
[ Friday, May 13, 2005  09:55:57 pm]


मराठी माणूस व्यवसायात फारसा नसल्यामुळे माकेर्टिंग वगैरे संकल्पनांशी त्याचा खूप संबंध येत नाही. अशा वेळी विवेक बसरूर या युवकाने वीस वर्षांपूर्वी डायरेक्ट माकेर्टिंग ही कल्पना रुजवली. ग्राहकापर्यंत आपली वस्तू किंवा सेवा याची माहिती थेट पोहोचवायची ही मोहीम सोप्पी नव्हे. पण सतत नवनवीन कल्पना मांडून, त्या अमलात आणण्यासाठी झपाटल्यासारखे काम करायचे हे, आयआयएम कोलकातामधून व्यवस्थापनाची पदवी घेतलेल्या विवेकचे वैशिष्ट्य.

इंदिरा गांधींच्या हत्येनंतर झालेल्या निवडणुकीत, राजीव गांधींच्या नेतृत्वाखालील काँग्रेस पक्षाच्या जाहिरातींनी प्रचंड खळबळ उडविली. विरोधकांना थेट डिवचणारी ही कँपेन राबवण्यात विवेकचाही वाटा होता. आणि माकेर्टिंग आणि अॅडव्हर्टायझिंग या विषयांत मान्यता पावलेल्या विवेकला कान्स फेस्टिव्हलमध्ये ज्युरी म्हणून गेल्या वषीर् आमंत्रण येणे, ही एक प्रकारे त्याच्या या क्षेत्रातील कामगिरीला आंतरराष्ट्रीय पातळीवर मिळालेली दाद होती.

दक्षिण आफ्रिकेतील झेड कार्ड पॉकेट मीडिया या नामवंत कंपनीशी विवेकच्या डायरेम कंपनीशी केलेला करार ही देखील या क्षेत्रात कौतुकास्पद कामगिरी ठरली. कस्टमर रिलेशनशिप बिल्डिंग या विषयात त्याने केलेली कामगिरीही बुजूर्गार्ंकडून दाद घेऊन गेली. आयआयएमच्या सिलेक्शन बोर्डावर त्याची नियुक्ती झाली ती त्याच्या ज्ञानामुळेच. कामाच्या झपाट्यात, देशपरदेशात फिरतानाही त्याचा विविध संगीतातील रस कायम होता. त्यामुळे संगीतात होणाऱ्या बदलांची त्याला कायम माहिती असे.

त्यावर तो अधिकारवाणीने बोलतही असे. फक्त तो फारसा बोलत नसे हे सोडा. अनेक प्रकारची पुस्तके, विशिष्ट विषयांना वाहिलेली नियतकालिके तो सतत वाचत असे. किंबहुना हे करण्यासाठी तो वेळ कसा काढतो, हे त्याच्या अगदी जवळच्या मित्रांनाही गूढ असे. तरुण पिढी काय विचार करते, त्यांच्या आवडीनिवडी काय आहेत यातही तो कायम रस घेत राहिला आणि हे तो करत असे ते केवळ व्यवसायाचा एक भाग म्हणून नव्हे, तर त्याला कायम नाविन्यामध्ये रस वाटत असे म्हणून.

तो माकेर्टिंगमध्ये तज्ज्ञ असूनही या विषयातील सेमिनार्स आणि वर्कशॉप्स यात कधी रमला नाही. तिथे त्याने कधी तथाकथित विद्वत्तापूर्ण भाषणे केली नाहीत. या क्षेत्रात असूनही ' पेज थ्री ' संस्कृतीपासून तो दूर राहिला. दुदैर्वाने, वयाची पन्नाशी व्हायच्या आत कॅन्सरचा जीवघेणा विळखा त्याच्याभोवती पडला. त्याला ओळखणाऱ्यांना खंत वाटत राहील, ती त्याने लेखणी हाती न धरल्यामुळे पुढची पिढी त्याच्या ज्ञानापासून वंचित राहिली याची.

 
</text>
</doc>
