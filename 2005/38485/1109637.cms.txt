<doc>
<docno>1109637.cms.txt</docno>
<text>
 
देश-विदेश
काश्मीरवर तोडग्यासाठी संयुक्त समिती हवी
[ Friday, May 13, 2005  09:01:11 pm]


गौरी कानेटकर

श्रीनगर : काश्मीर तोडग्यावर चर्चा करण्यासाठी सत्तारुढ आघाडी सरकारमधील सर्व पक्षांसह विरोधी पक्ष आणि अन्य महत्त्वाच्या नेत्यांची संयुक्त काश्मीर समिती स्थापन करावी, अशी मागणी जम्मू काश्मीर डेमॉक्रॅटिक पक्षाचे अध्यक्ष शब्बीर शहा यांनी केली आहे.

काश्मीर दौऱ्यावर असणाऱ्या मराठी पत्रकारांशी बोलताना शहा यांनी काश्मीर प्रश्ानबाबतची त्यांची भूमिका मांडली. ' सरहद ' स्वयंसेवी संस्थेन हा दौरा आयोजित केला होता.

भारत- पाक दरम्यान शांतता प्रक्रिया सुरू झाल्याने तोडगा काढण्यासाठी सध्या सर्वाधिक चांगली परिस्थिती असल्याचे प्रतिपादन करून शब्बीर शहा पुढे म्हणाले, काश्मीरी जनतेला स्वतंत्र रहायचे की, भारत वा पाकमध्ये रहायचे आहे हे ठरविण्यासाठी सार्वमत घ्यावे. त्यासाठी सर्वपक्षीय समिती स्थापन करून तोडगा काढण्यासाठी प्रयत्न व्हावेत. माजी पंतप्रधान वाजपेयी यांच्या काळात काश्मीर प्रश्ान् युद्धाकडून चचेर्कडे वळल्याने या समितीचे अध्यक्षपद त्यांना द्यावे, अशी सूचनाही त्यांनी केली.

खोऱ्यात शांतता प्रस्थापित होण्याची गरज असून, लहान मुले व सामान्य नागरिकांवर झालेले हल्ले निषेधार्हच आहेत, असेही त्यांनी मान्य केले. त्याचवेळी काश्मीर प्रश्ानवर तोडगा काढण्यासाठी कोणत्याही तटस्थ देशाची मध्यस्थी स्वीकारण्यास आही तयार आहोत, मात्र भारत आणि पाक यांनी समजुतीने हा वाद सोडवावा, एवढीच आपली इच्छा असल्याचे त्यांनी स्पष्ट केले. काश्मीरी पंडितांनी पुन्हा खोऱ्यात परतावे यासाठी पुढील महिन्यापासून राज्यभर दौरा काढणार आहोत, अशी प्रतिक्रिया त्यांनी व्यक्त केली.

 
</text>
</doc>
