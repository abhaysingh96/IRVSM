<doc>
<docno>1108426.cms.txt</docno>
<text>
 
देश-विदेश
बॉम्बहल्ला; 2 ठार 46 जखमी
[ Friday, May 13, 2005  01:08:08 am]


वृत्तसंस्था

श्रीनगर : लाल चौकाजवळील बिस्कोई स्कूल आणि मुलींच्या मलिंनसन शाळेतील विद्याथीर् बाहेर पडत असतानाच अतिरेक्यांनी गुरुवारी दुपारी पावणेतीन वाजता घडवलेल्या हातबॉम्बच्या स्फोटात दोन ठार तर 46 जखमी झाले. जखमींत 11 विद्याथीर् असून त्यातील पाच अत्यवस्थ आहेत. सलग दुसऱ्या दिवशी श्रीनगरमध्ये बॉम्बस्फोटाची घटना घडली आहे.

जखमींमध्ये पालकांचाही समावेश आहे. जखमींना ' शेर-ए-काश्मीर ' रुग्णालयात दाखल करण्यात आले. अत्यवस्थ पाच विद्यार्थ्यांना सौर रुग्णालयात दाखल करण्यात आले. हल्ल्याच्या वेळी तेथूनच जाणाऱ्या सीमा सुरक्षा दलाच्या गाड्यांतील काही जवानही जखमी झाले आहेत.

जम्मू आणि काश्मीरचे माजी मुख्यमंत्री फारुख अब्दुल्ला यांनी हल्ल्याबद्दल चिंता व्यक्त केली. जम्मू अँड काश्मीर लिबरेशन फ्रंटचे प्रमुख जावेद अहमद मिर यांनी ' हे कृत्य पशूंचेच असू शकते ', अशी प्रतिक्रिया व्यक्त केली आहेे.

 
</text>
</doc>
