<doc>
<docno>1108395.cms.txt</docno>
<text>
 
देश-विदेश
काँग्रेसने मुस्लिम मुख्यमंत्री दिल्यास लालूंशी समेट
[ Friday, May 13, 2005  12:51:45 am]


वृत्तसंस्था

नवी दिल्ली : बिहार विधानसभा निवडणुकीत आणि नंतरही लालूप्रसाद यादव यांच्यावर अथक दुगाण्या झाडणारे लोक जनशक्ती पक्षाचे अध्यक्ष रामविलास पासवान यांनी घूमजाव करून बिहारमध्ये सरकार अस्तित्वात यावे, यासाठी राजदला असलेला विरोध सोडून देण्याची तयारी दर्शवली आहे.

' काँग्रेसने मुख्यमंत्रीपदासाठी मुस्लिम उमेदवार दिला तरच राजदला असलेला विरोध सोडून देण्याची आपली तयारी आहे ,' अशी मेखही त्यांनी मारून ठेवली आहे. त्याचवेळी , ' संयुक्त जनता दल भाजपच्या कळपातून बाहेर पडल्यास त्यांच्यासह सरकार स्थापण्याचीही आपली तयारी आहे ,' असे म्हणत अजूनही आपण दोन दगडांवर पाय ठेवून आहेत, असेच पासवान यांनी दाखवून दिले.

 
</text>
</doc>
