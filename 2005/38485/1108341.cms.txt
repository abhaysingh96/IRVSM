<doc>
<docno>1108341.cms.txt</docno>
<text>
 
महामुंबई
... त्या घटनेवर चित्रपट काढणाऱ्यांना नोटिस
[ Friday, May 13, 2005  12:00:33 am]


म. टा. प्रतिनिधी

मुंबई : मरीन ड्राइव्ह पोलिस चौकीत अल्पवयीन मुलीवर पोलिसाने केलेल्या बलात्काराच्या घटनेवर चित्रपट बनवण्याच्या प्रकाराला मुंबई प्रदेश युवक काँग्रेसने विरोध केला असून चित्रपट निर्माता व दिग्दर्शक यांना नोटीस पाठविली आहे.

युवक काँग्रेस अध्यक्ष चरणसिंग साप्रा यांनी निर्माता व दिग्दर्शका यांना नोटिसा पाठविल्या आहेत. चित्रपटाचे छायाचित्रण सुरू केले, तर तिथे युवक काँग्रेस कार्यकतेर् निदर्शने करतील, असा इशारा त्यांनी दिला आहे.

घटनेतील मुलगी अल्पवयीन असून तिचे कुटुंबिय अत्यंत तणावाखाली असल्याचे राष्ट्रीय महिला आयोगाला आढळले आहे. अशा घटनेवर चित्रपट काढल्याने त्यांच्या दु:खात भर पडेल. या घटनेशी संबंधितांना धीर देऊन त्यांना दु:ख विसरण्यासाठी सहकार्य न करता केवळ पैशासाठी चित्रपट काढण्याचा विचार अत्यंत निंदनीय आहे.

दिग्दर्शक या घटनेच्या मानसिक बाजूवर या चित्रपटात अधिक भर देण्यात असल्याचे म्हणणे केवळ एक ढांंेग असल्याची टीका साप्रा यांनी केली आहे. याप्रकरणी आम्ही लवकरच हायकोर्टात जनहित याचिका दाखल करणार असल्याचे साप्रा यांनी स्पष्ट केले आहे.

 
</text>
</doc>
