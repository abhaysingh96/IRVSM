<doc>
<docno>1109642.cms.txt</docno>
<text>
 
महाराष्ट्र
विनाअनुदान शाळा रत्नागिरीत वाढणार?
[ Friday, May 13, 2005  09:03:12 pm]


म. टा. वृत्तसेवा

रत्नागिरी : अनुदानित शाळांनी येत्या शैक्षणिक वर्षात नव्या तुकड्यांची मागणी करू नये ; त्याऐवजी नव्या विनाअनुदान शाळा काढून त्यांच्यासाठी सरकारमान्यता मागावी, असा पवित्रा जिल्हा परिषदेच्या शिक्षण विभागाने घेतला असल्याचे खात्रीलायकरीत्या समजते.

शैक्षणिक घसरण रोखण्यासाठीच हे पाऊल उचलण्यात आले आहे, असे जिल्हा परिषदेतील माहितगारांनी सांगितले. वाढीव तुकड्या मंजूर करवून घेण्याच्या फंदात पडू नकाच ; पण प्रत्येक तुकडीतील विद्याथीर्संख्याही नियमाप्रमाणे 50 पर्यंतच मर्यादित ठेवा, असेही शाळाचालकांना सांगण्यात आले असल्याचे समजते. जादा तुकड्यांऐवजी नवी विनाअनुदानित शाळा स्थापन केल्यास तिला मान्यता मिळेल, अशी ग्वाहीदेखील काही शाळाचालकांना मिळाली आहे.

नव्या धोरणामुळे पालक मात्र, फीवाढीच्या चिंतेत पडतील. शिवाय नव्या विनाअनुदानित शाळेसाठी इमारतीपासून सर्वच पायाभूत सोयी संस्थाचालकांनी कमी वेळात कशा करायच्या, असा प्रश्ान् उभा राहून एकाच इमारतीत दोन शाळा, असाही प्रकार होण्याची शक्यता आहे.

 
</text>
</doc>
