<doc>
<docno>1109644.cms.txt</docno>
<text>
 
महाराष्ट्र
रत्नागिरी 'पुल'कित होणार!
[ Friday, May 13, 2005  09:03:57 pm]


म. टा. वृत्तसेवा

रत्नागिरी : रेवस-रेड्डी सागरी महामार्गावरील दोन मोठ्या पुलांना मंजुरी मिळाली असून त्यासाठी साडेतीन कोटी रुपयांची तरतूद यावषीर् करण्यात आली आहे. या दोन्ही पुलांसाठी सुमारे 10 कोटी 75 लाख रुपये एकूण खर्च होणार आहे, अशी माहिती सार्वजनिक बांधकाम विभागाचे एग्झिक्युटिव्ह इंजिनीअर बी. एन. बहीर यांनी दिली.

या मार्गावरील काजिरभाटी (नेवरे) येथील दोन कोटी 60 लाख रुपये अंदाजित खर्चाचा पूल, तसेच राजापूर तालुक्यातील आठ कोटी 15 लाख रुपये अंदाजित खर्चाच्या दांडे पुलाला मंजुरी मिळाली आहे. त्यापैकी काजिरभाटी पुलासाठी एक कोटी रु. तर दांडे पुलासाठी दोन कोटी 50 लाख रुपये अशी तरतूद यंदा करण्यात आली आहे. या मार्गावरील आरेवारे पूल ते भंडारपुळे रस्ता जोडल्यानंतर रत्नागिरी ते गणपतीपुळे हे अंतर सुमारे 21 किलोमीटरने कमी होणार आहे.

नाटे- जैतापूर पुलाचीही निविदा प्रक्रिया पूर्ण झाली असून 16 कोटी 30 लाख रुपये खर्चाच्या या पुलाचे काम आता सुरू होईल. दोन नवीन पूल झाल्यानंतर दांडे पुलाचे काम पूर्ण होईल. त्यामुळे तिलोट आंबेरे, सागवे, नाटे, जैतापूर हे अंतर 15 किलोमीटरने कमी होणार आहे. या पुलाचे, तसेच उक्षी- वांदी आणि मालगुंड पुलांचे उद्घाटन लवकरच करण्याचा विचार असून त्याबद्दल मंत्र्यांशी बोलणी सुरू आहेत, असे बहीर यांनी सांगितले.

सागरी महामार्गावरील पूर्णगड पुलावर बसवलेल्या टोलनाक्यावरून 27 लाख रुपयांची टोलवसुली आतापर्यंत झाली आहे. ही टोलवसुली तीनच वषेर् करण्याची अनुमती सरकारने दिली होती ; त्यानुसार गेल्या महिन्यात ही वसुली थांबवण्यात आली. जेमतेम पुलाचा खर्च निघेल एवढीच वसुली येथून करण्यात आली.

 
</text>
</doc>
