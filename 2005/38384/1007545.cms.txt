<doc>
<docno>1007545.cms.txt</docno>
<text>
 
महामुंबई: मुंबई टाइम्स
शिवाजी पार्कला फूटपाथ आहेच कुठे?
[ Tuesday, February 01, 2005  05:07:45 pm]


वैष्णवी कानविंदे

शिवाजी पार्कच्या सबवेमुळे फूटपाथ अडवले जाणार, असा मुद्दा समोर येत असला, तरी प्रत्यक्षात मात्र संध्याकाळी गदीर्च्या वेळी या भागात फेरफटका मारल्यास सबवे नसतानाही हे फूटपाथ चालण्यासाठी उपलब्धच नसल्याचं दिसून येतं. तुफान गदीर् खेचणारी हॉटेल्स आणि त्यांनी फूटपाथवरच मांडलेल्या खुर्च्या, फ्रँकी-फास्ट फूडचे स्टॉल्स, पानवाल्यांचे ठेले, कुल्फीचे स्टॉल्स, दाबेली-बर्फाचा गोळा आणि उग्र वासाचा भपके येणाऱ्या चायनीज खाद्यपदार्थांच्या गाड्या, यापासून विविध वस्तूंच्या विक्रेत्यांनी हे फूटपाथ प्रचंड गजबजलेले असतात. मग शाळकरी मुलं आणि वृद्धांना सोयीच्या ठरणाऱ्या सबवेलाच विरोध कशासाठी, असा प्रश्न विचारला जात आहे.

दादरच्या सबवेमुळे फूटपाथवर अतिक्रमण होईल, असा मुद्दा सध्या चचेर्त आहे. मात्र गेली कित्येक वर्षं फूटपाथवरची अतिक्रमणं पचवून हेच रहिवासी याच लोकांकडून खरेदी करतात आणि रस्त्यांवरून चालतात. रस्त्यांवरच गप्पा छाटत अनेक जण रेंगाळत असतात. गजरेवाले, भाजीवाले, लॉटरीची तिकीट विक णारे असे असंख्य स्टॉल्स या भागात असतात. त्यामुळे सबवेमुळे गडप होणारं फूटपाथ नक्की कोणतं, असा खोचक प्रश्न दादरकर विचारत आहेत. सेनाभवनकडून चालताना तर कशीबशी वाट काढावी लागते. सबवेला विरोध करणाऱ्यांमध्ये काही स्टॉलवालेही आहेत. सबवेमुळे आमचा धंदा बसेल, अशी त्यांची तक्रार आहे. पण आपली सबवेमध्ये सोय केली, तर मात्र सबवेला विरोध नसेल, असही ते म्हणतात.

 
</text>
</doc>
