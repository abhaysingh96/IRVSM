<doc>
<docno>1007939.cms.txt</docno>
<text>
 
महाराष्ट्र
बंदुकीतून गोळी सुटून पोलिस शिपायाचा मृत्यू
[ Tuesday, February 01, 2005  10:36:53 pm]


म. टा. वृत्तसेवा

परभणी : कार्बन गनची साफसफाई करताना चाप ओढला गेल्याने गोळी लागून राजेश विश्वनाथ मुंडे ( 26) या पोलिस शिपायाचा परभणीत मृत्यू झाला.

येथील जिल्हा कारागृहातील बारा आरोपींना गंगाखेडच्या न्यायालयात घेऊन जाण्यासाठी मुंडे यांची नियुक्ती झालेली होती. शनिवारी कामावर जाण्यापूवीर् राजेशने गनमध्ये तीस गोळ्या भरल्या आणि साफसफाई चालू केली. याच कामात असताना चुकून चाप ओढला गेला आणि गोळी थेट छातीत लागून पाठीतून बाहेर पडली. जखमी अवस्थेत त्याला रुग्णालयात दाखल करण्यात आले, परंतु त्यापूवीर्च त्याचे प्राणोत्क्रमण झाले.

 
</text>
</doc>
