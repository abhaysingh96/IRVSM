<doc>
<docno>1007908.cms.txt</docno>
<text>
 
महाराष्ट्र
सेवा म्हणून स्वीकारले तरच शिक्षण व्यवस्थेत परिवर्तन
[ Tuesday, February 01, 2005  09:32:49 pm]


म. टा. वृत्तसेवा

कराड : जागतिकीकरण, यांत्रिकीकरणामुळे शिक्षणात आमूलाग्र बदल होत असल्याने येथून पुढे शिक्षक, प्राध्यापकांनी शिक्षणप्रणाली ही सेवा म्हणून स्वीकारली पाहिजे, तरच शिक्षण व्यवस्थेत परिवर्तन होईल, असे प्रतिपादन शिवाजी विद्यापीठाचे कुलगुरू डॉ. माणिकराव साळुंखे यांनी केले.

येथील शिक्षण महषीर् डॉ. बापूजी साळुंखे महाविद्यालयाच्या विद्याथीर् मंडळाच्या वाषिर्क पारितोषिक वितरण समारंभात प्रमुख पाहुणे म्हणून ते बोलत होते. अध्यक्षस्थानी सोलापूर विद्यापीठाचे पहिले कुलगुरू डॉ. इरेश स्वामी हे होते.

डॉ. साळुंखे म्हणाले, विद्यार्थ्यांनी कल्पकतेच्या जोरावर नवीन गोष्टी स्वीकारण्यासाठी निसर्गाकडे डोळे उघडे ठेवून पाहिल्यानंतर नवीन गोष्टी सुचतील. शिक्षकांनी विद्यार्थ्यांमधील सुप्त गुणांचा शोध घेऊन मार्गदर्शन केल्यास विद्यार्थ्यांचा सर्वांगीण विकास होईल. सुप्त शक्तीच्या जोरावर विद्याथीर् जीवनामध्ये उत्तुंग यश मिळवतील.

कुलगुरू डॉ. इरेश स्वामी म्हणाले, डॉ. बापूजी साळुंखे यांनी शिक्षणसंस्था स्थापन करतेवेळी बहुजनांपर्यंत ज्ञानगंगा पोचविण्यासाठी अहोरात्र परिश्रम घेतले. त्याचे भान ठेवून विद्यार्थ्यांनी बापूजींच्या साधेपणाच्या शिकवणुकीतून देशसेवेला वाहून घ्यावे.

संस्थेचे सचिव आमदार जी. एल. ऐनापुरे यांनी स्वामी विवेकानंद शिक्षणसंस्थेने आतापर्यंत महाराष्ट्राला चार कुलगुरू दिल्याचे सांगितले. डॉ. माणिकराव साळुंखे हे याच संस्थेचे माजी विद्याथीर् व प्राध्यापक आहेत. डॉ. इरेश स्वामी हेही याच संस्थेचे प्राध्यापक होते, असे सांगून कुलगुरुंचा आदर्श सर्व प्राध्यापक व विद्यार्थ्यांनी घ्यावा, असे आवाहन केले.

महाविद्यालयाचे प्राचार्य बी. ए. मिस्त्री यांनी स्वागत व प्रास्ताविक केले. प्रारंभी डॉ. बापूजी साळुंखे यांच्या पुतळ्याचे पूजन पाहुण्यांच्या हस्ते झाले. आमदार ऐनापुरे यांनी कुलगुरुंचा सत्कार केला. वर्षभरातील गुणी विद्यार्थ्यांचाही सत्कार करण्यात आला.

 
</text>
</doc>
