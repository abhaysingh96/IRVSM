<doc>
<docno>1007793.cms.txt</docno>
<text>
 
देश-विदेश
नवा बिहार घडवण्याचे सोनियांचे आवाहन
[ Tuesday, February 01, 2005  07:56:46 pm]


वृत्तसंस्था

भागलपूर : अवघ्या दोन दिवसांवर आलेल्या बिहार विधानसभा निवडणुकीच्या प्रचारात सोनिया गांधी यांनी मंगळवारी बिहारी जनतेला नवा बिहार बनवण्यासाठी काँग्रेसलाच मते देण्याचे आवाहन केले.

राज्यात बेकारी वाढल्याने नोकरी व आथिर्क विकासाची गरज आहे. राज्यातील गरीब व उपेक्षित लोकांकडे प्रामुख्याने लक्ष पुरवले पाहिजे. तरुण मुलांसाठी विशेष उपक्रम राबवले पाहिजेत, असे गांधी म्हणाल्या. यावेळी त्यांनी काँग्रेस उमेदवारांबरोबरच विधानसभेचे सभापती सदानंद सिंग यांच्यासाठीही विशेष प्रचार केला. पण राज्यातील सध्याच्या कायदा आणि सुव्यवस्थेबद्दल मात्र त्यांनी कोणतीच प्रतिक्रिया दिली नाही.

राज्यात दळणवळणाच्या सुविधा, नवीन कारखाने, उद्योगधंदे सुरू व्हावेत ज्यामुळे तरुणांमधील बेकारी कमी होईल आणि आथिर्क स्थिती सुधारेल, असा विश्वास त्यांनी व्यक्त केला.

भागलपूरातील हँडलूम व सिल्क उद्योगांच्या वाढीसाठी केंद सरकार योग्य ती मदत करेल, असे सांगून त्या म्हणाल्या की यावषीर् आलेल्या पुरामुळे राज्याचे झालेले नुकसान भरून काढण्यासाठी केंद प्रयत्नशील राहील आणि पुढेही असा धोका संभवू नये म्हणून काळजी घेण्यात येईल.

शेतकऱ्यांचे प्रश्ानवरही त्या म्हणाल्या की शेतकऱ्यांना सोप्या हप्त्यात कर्ज उपलब्ध करून देण्याचा सरकार प्रयत्न करेल. तसेच गरीब कुटुंबातील एका व्यक्तीला रोजगार उपलब्ध करून देण्याविषयी चर्चा केंदाशी चालू असल्याचेही त्यांनी सांगितले.

 
</text>
</doc>
