<doc>
<docno>1006829.cms.txt</docno>
<text>
 
महाराष्ट्र
पूर्ववैमनस्यातून फुले पेठेत एकाचा निर्घृण खून
[ Tuesday, February 01, 2005  12:38:20 am]


म. टा. प्रतिनिधी

पुणे : पूर्ववैमनस्यातून महात्मा फुले पेठेत सोनमर्ग चित्रपटगृहासमोर चौघांनी तलवार आणि कोयत्याने वार करून एकाचा खून केल्याची घटना रविवारी घडली.

भवानी पेठेतील कासेवाडी झोपडपट्टीत राहाणारे अनिल परदेशी हे सोनमर्ग चित्रपटगृहासमोर उभे असताना सादिक महंमद शेख, इम्रान उर्फ इमू सत्तार शेख आणि अन्य दोघांनी त्यांच्या डोके, पाठ आणि हातावर वार केले. त्यात ते मरण पावल्याचे खडक पोलिसांनी सांगितले.

सादिकने 2001 मध्ये अनिलचे भाऊ अजय यांच्यावर दहीहंडीमध्ये नाचण्याच्या कारणावरून वार केले होते. त्यावेळी अनिल यांनी सादिकविरुद्ध तक्रार केली होती. एक महिन्यापूवीर् सादिक आणि अजय यांच्यात पुन्हा बाचाबाची झाली होती. त्यावरून सादिक आणि त्याच्या साथीदारांनी अनिल यांच्यावर वार करून त्यांचा खून केला. मारेकरी फरार झाल्याचे पोलिसांनी स्पष्ट केले.

 
</text>
</doc>
