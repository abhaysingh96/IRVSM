<doc>
<docno>1007799.cms.txt</docno>
<text>
 
देश-विदेश
'चेतन'चे यशस्वी उड्डाण
[ Tuesday, February 01, 2005  07:58:19 pm]


वृत्तसंस्था

बंगलोर : चेतक हेलिकॉप्टरची सुधारित आवृत्ती असलेल्या ' चेतन ' हेलिकॉप्टरचे मंगळवारी पहिले उड्डाण यशस्वीरीत्या झाले.

' धुव ' चे शक्तीशाली इंजिन आणि ' चेतक ' ची कार्यक्षमता असा संगम ' चेतन ' मध्ये साधण्यात आला आहे. विंग कमांडर पी. एस. राव यांनी या हेलिकॉप्टरच्या उड्डाणाची चाचणी घेतली. त्यांना टेस्ट इंजिनियर स्क्वाड्रन लीडर एस. जैन यांचे सहकार्य होते. हिंदुस्तान एरॉनॉटिक्सच्या सहा महिन्यांच्या कामातून चेतन साकारले आहे. या महिन्यात होणाऱ्या ' एरो इंडिया एअर ' या कार्यक्रमात चेतनचे शक्तीप्रदर्शन केले जाईल.

 
</text>
</doc>
