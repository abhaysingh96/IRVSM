<doc>
<docno>1007973.cms.txt</docno>
<text>
 
महाराष्ट्र
औद्योगिक घनकचऱ्यासाठी भूखंड निश्चित
[ Tuesday, February 01, 2005  11:09:49 pm]


म. टा. प्रतिनिधी

नाशिक: नाशिकच्या औद्योगिक परिसरात घनकचऱ्याचे व्यवस्थापन करण्याच्यादृष्टीने अंबड औद्योगिक वसाहतीतील दोन एकर जागेचा भूखंड निश्चित करण्यात आला आहे.

उद्योगमंत्री अशोक चव्हाण यांच्याकडे तशी मागणी महाराष्ट्र चेंबरने केली होती. त्याची दखल घेत चव्हाण यांनी तसा प्रस्ताव तयार करण्याचे आदेश अधिकाऱ्यांना दिले होते. त्यानुसार महाराष्ट्र औद्योगिक विकास महामंडळाचे विभागीय व्यवस्थापक प्रविण शिंदे, महाराष्ट्र प्रदुषण नियंत्रण महामंडळाचे व्यवस्थापक जयसिंग पाटील, यांनी अंबड औद्योगिक वसाहतीमधील विविध भूखंडांची पाहणी केली.

पाहणीअंती एच- 157 व 158 हा भुखंड घनकचरा व्यवस्थापनासाठी निश्चित करण्यात आला. आता या भुखंडाबाबतचा प्रस्ताव तयार करून उद्योगमंत्र्यांकडे पाठविण्यात येईल.

 
</text>
</doc>
