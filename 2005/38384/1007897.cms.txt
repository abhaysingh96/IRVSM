<doc>
<docno>1007897.cms.txt</docno>
<text>
 
अर्थव्यवहार
समाजसेवेतील समाधान
[ Tuesday, February 01, 2005  09:19:14 pm]


डिसेंबर 2000 मध्ये बँक ऑफ इंडियामध्ये स्वेच्छानिवृत्ती योजना आली व मला गुडघ्याचा त्रास असल्यामुळे व फारशी आथिर्क जबाबदारी नसल्यामुळे मी तीस वर्षांच्या नोकरीनंतर बँकेतून स्वेच्छानिवृत्ती घेतली आणि प्रवासाचा व समाजसेवेचा छंद जोपासायचे ठरवले. जानेवारी 2001 पासून मी नाना चौकातील सेवासदन सोसायटी या सेवाभावी संस्थेमध्ये त्यांच्या आश्ामशाळेतील मुलींसाठी काम करावयास सुरूवात केली.

रोज सायंकाळी आश्ामशाळेत जाऊन तेथील मुलींबरोबर वेगवेगळ्या विषयांवर गप्पा मारणे, त्यांना वेगवेगळ्या विषयांची माहिती देणे, त्यांच्या समस्या सोडविण्यास मदत करणे इत्यादी कामे करू लागले.

जुलै 2001 मध्ये मी अमरनाथ यात्रा केली. त्याआधीच मी माझ्या विद्याथिर्नींचा पुढील चाचणी परीक्षेपर्यंतचा अभ्यास पूर्ण करून घेतल्याने त्यांना परीक्षेत कोणत्याही प्रकारे त्रास झाला नाही. त्यांच्या अभ्यासाबरोबरच मी गेल्या चार वर्षांत अमरनाथ, काश्मीर, केरळ, कन्याकुमारी, कर्नाटक, हैदराबाद, श्ाीशैल्य, थायलंड, मलेशिया, सिंगापूर, नैनिताल, मसुरी, जिम काबेर्ट पार्क, हरिद्वार, चंदीगढ, मनाली, लेह, लडाख, जम्मू, वैष्णोदेवी, दुबई वगैरे ठिकाणी प्रवास केला.

लेहजवळ खारदुंगळापास या 18000 फुटांवरील ठिकाणी आपल्या सैनिकांना राख्या बांधल्या, मिठाई वाटली. सेवासदन सोसायटीची मी तहहयात सभासद झाले व त्यांच्या आश्ामशाळा समिती व शैक्षणिक समितीत कार्यकारी सभासद म्हणून काम करू लागले. जायंट ग्रुप ऑफ महालक्ष्मीची मी गेली पाच वषेर् सभासद आहे. त्यांच्या मदतीने मी सेवासदनातील मुलींच्या माध्यमिक शाळेतील 100 विद्याथिर्नीना मोफत चष्मे मिळवून दिले. जायंट ग्रुप ऑफ महालक्ष्मीतफेर् ' वतनकी सैर ' या कार्यक्रमाअंतर्गत आम्ही काश्मीरच्या सरहद्द भागातील 50-60 विद्याथीर्विद्याथिर्नींना मिलिटरीच्या मदतीने गेली 2-3 वषेर् मुंबईत आणून त्यांना वेगवेगळी प्रेक्षणीय स्थळे दाखवितो.

या वषीर् आम्ही पूवेर्कडील सात राज्यांतील 50 विद्याथीर्विद्याथिर्नींना मुंबई दर्शनासाठी लष्कराच्या मदतीने आणले होते. भारतात आलेल्या जपानच्या ' पीस ' या बोटीतील मुलांना भारतीय संस्कृतीची ओळख करून दिली.अनेक समाजोपयोगी कामे करीत असता माझा स्वेच्छानिवृत्तीनंतरचा वेळ कसा जातो ते मला कळतही नाही. नोकरीत असताना जे मानसिक समाधान मला मिळाले नव्हते, त्याचा आता मी आनंद घेत आहे. या सर्व कामात मला माझ्या कुटुंबियांचेही प्रोत्साहन आहे. त्याशिवाय मी माझ्या मनाप्रमाणे प्रवास व समाजसेवा करू शकले नसते.

सौ. वीणा वसंत दामले,

116, शास्त्री हॉल, जावजी दादाजी रोड, मुंबई- 7.

 
</text>
</doc>
