<doc>
<docno>1008013.cms.txt</docno>
<text>
 
क्रीडा
उत्तरेचा पश्चिम विभागावर विजय
[ Tuesday, February 01, 2005  11:33:24 pm]


बडोदे : देवधर करंडक क्रिकेट स्पधेर्त पश्चिम विभागावर उत्तर विभागाने 87 धावांनी विजय संपादला.

युवराजसिंगने 72 चेंडूत दहा चौकारांनिशी 74 धावा फटकावल्या. तोच सामन्यात सवोर्ंत्तम ठरला. दोन सामने जिंकणाऱ्या पश्चिमेचा हा पहिलाच पराभव. दहा गुणांसह उत्तर विभाग अव्वल स्थानावर असून नऊ गुणांसह पश्चिम विभाग दुसऱ्या क्रमांकावर आहे.

धावफलक : उत्तर विभाग 50 षटकांत 9 बाद 288 ( युवराजसिंग 74, अजय जाडेजा 54, गौतम गंभीर 59; झहीर खान 47 धावांत 3 बळी) विजयी वि. पश्चिम विभाग 42.5 षटकांत 202 ( पाथिर्व पटेल 56, विनायक माने 36; हरभजनसिंग 10-0-30-2, दिनेश मोंगिया 10-0-43-3)

पूवेर्चा मध्य विभागावर सनसनाटी विजय

राजकोट : देवधर करंडक क्रिकेट स्पधेर्त गतवेळच्या विजेत्या पूर्व विभागाने मध्य विभागाचे 346 धावांचे आव्हान परतवून लावले व चार गडी आणि सहा चेंडू राखून सनसनाटी विजय संपादला.

भारताचा नवोदित यष्टीरक्षक महेंदसिंग ढोणीने 68 चेंडूत एक षटकार आणि तेरा चौकारांनिशी 87 धावा फटकावल्या, तर बंगालचा माजी कर्णधार रोहन गावस्करने 79 चेंडूत नाबाद 89 धावा फटकावल्या त्या एक षटकार आणि नऊ चौकारांसह. लक्ष्मीरतन शुक्लने 58 चंेडूत 60 धावा फटकावल्या त्या सहा चौकारांनिशी.

मध्य विभागाने त्याआधी 6 बाद 346 धावा फटकावल्या त्या सुरेश रैना व अब्बास अली यांच्या शतकांमुळे. रैनाने 104 चेंडूत 129 धावा तडकावल्या त्या चार षटकार आणि चौदा चौकारांनिशी तर अब्बास अलीने 103 चंेडूत शतक साजरे करताना एक षटकार खेचला तसेच डझनभर चौकारांनिशी. सन्यालने चार मोहरे टिपले.

 
</text>
</doc>
