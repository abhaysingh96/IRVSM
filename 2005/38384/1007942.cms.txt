<doc>
<docno>1007942.cms.txt</docno>
<text>
 
महाराष्ट्र
अलिबागला सैन्य मेळावा
[ Tuesday, February 01, 2005  10:39:46 pm]


अलिबाग : अलिबाग येथे 16 ते 21 फेब्रुवारी रोजी सैन्य भरती मेळावा आयोजित केला आहे.

धावण्याची चाचणी 16 ते 19 फेब्रुवारीपर्यंत अलिबाग पोलिस मैदानावर घेण्यात येईल. या सैन्य भरती मेळाव्यात 16 फेब्रुवारी रोजी शिपाई तांत्रिक आणि शिपाई तांत्रिक (अे. व्ही. एन.) पद, महाराष्ट्रातील सर्व उमेदवारांसाठी चाचणी , 17 फेब्रुवारी रोजी शिपाई लिपिक, मुंबई, नवी मुंबई, ठाणे, नाशिक आणि रायगड जिल्ह्यांतील उमेदवारांसाठी चाचणी , 18 फेब्रुवारी रोजी शिपाई (जीडी) महार जातीतील रायगड आणि नाशिक जिल्ह्यांतील उमेदवारांसाठी चाचणी , 19 फेब्रुवारी रोजी शिपाई (जीडी) महार जातीतील ठाणे आणि मुंबई जिल्ह्यांतील उमेदवारांसाठी चाचणी 20-21 फेब्रुवारी रोजी वैद्यकीय चाचणी व शैक्षणिक वय आदी कागदपत्रांची तपासणी होईल.

इच्छुक उमेदवारांनी बारावी, शालांत परीक्षचे प्रमाणपत्र, गुणपत्रिका, जन्मतारखेचा दाखला, सरपंचाकडून 6 महिन्यांच्या अलीकडील वर्तणुकीचा दाखला, जातीचे प्रमाणपत्र, पासपोर्ट आकाराची छायाचित्रे, दंडाधिकाऱ्याकडून महाराष्ट्रात वास्तव्य करीत असलेला दाखला, तहसीलदाराचा रहिवासी असल्याचा दाखला या कागदपत्रांच्या छायांकित प्रती आणणे आवश्यक आहे.

 
</text>
</doc>
