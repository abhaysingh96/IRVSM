<doc>
<docno>1007899.cms.txt</docno>
<text>
 
देश-विदेश
समतोल ढळला
[ Tuesday, February 01, 2005  09:21:40 pm]


आसाम, प. बंगाल आणि बिहार या तीन राज्यांत बांगलादेशातील नागरिकांची घुसखोरी इतक्या मोठ्या प्रमाणावर होत आहे की, संख्येच्या बळावर ही मंडळी आता विधानसभेच्या मतदानावर प्रभाव टाकू लागली आहेत. निवडून येण्याच्या इराद्याने राजकीय पक्षही स्थानिकांऐवजी त्यांचेच भले करू लागल्याने नाराजी वाढत असून आसामात ती मोठ्या उदेकाचे स्वरूप घेऊ पाहत आहे.

आसाम विधानसभेच्या एकूण 126 जागांपैकी 43 जागांवर कोणाला निवडून द्यायचे याचा निर्णय बांगलादेशी घुसखोर घेतात. पश्चिम बंगाल विधानसभेच्या 294 जागांपैकी 53 मतदारसंघांत कोणाला विजयी करायचे तेही घुसखोर ठरवतात. बांगलादेशी घुसखोरांचा 100 मतदारसंंघांत दबदबा जाणवतो. बिहारच्या किशनगंज, पूणिर्या, कटिहार आणि अरिरिया जिल्ह्यांत घुसखोरांच्या शब्दाला विलक्षण ' मान ' आहे. नवी दिल्लीमधील सत्ता बदलायची असेल, तर ईशान्य भारतातील 13 लाख बांगलादेशी घुसखोरांची संख्या पुरेशी ठरते. त्रिपुराची सत्ता हीच मंडळी ठरवतात. आसामची 85 टक्के जंगल संपत्ती बांगलादेशीयांनी ताब्यात घेतली आहे. बांगलादेशींमुळेच आसामात मूळ आसामी अल्पसंख्य बनले आहेत. प. बंगालच्या अनेक जिल्ह्यांत मूळचे नागरिक स्वत:च्या अस्तित्वाची ओळख विसरत चालले आहेत. कोलकात्यात अलीकडच्या काही वर्षांत गुन्हेगारीत 20 टक्के वाढ झाली असून, त्याचे ' श्रेय ' याच मंडळींचे आहे. शस्त्रे आणि मादक पदार्थांच्या तस्करीवर बांगलादेशीयांचीच मक्तेदारी दिसते. बांगलादेशीयांनी ठरवायचे आणि स्थानिकांनी ते पाळायचे हा नवाच खेळ वरील तीन राज्यांत विशेषत: आसामात सुरू झालेला दिसतो.

ईशान्य भारतात आणि प्रामुख्याने आसामात बांगलादेशातून होणाऱ्या घुसखोरीचे प्रमाण इतके मोठे आहे की, तेथील लोकसंख्येचा समतोल ढळू पाहतो आहे. आसाम, बिहार, प. बंगालच्या राज्यपालांनी यावेळी आणि पूवीर्ही घुसखोरीच्या संदर्भातले इशारा देणारे अहवाल केंद सरकारकडे पाठविले असले तरी हे अहवाल केराच्या टोपलीत गेलेले दिसतात. यात पहिला अपराध दिसतो तो राजकारण्यांचा ; कारण त्यांच्या आशीर्वादानेच घुसखोरीला सर्रास उत्तेजन मिळताना दिसते. राजकारण्यांना एकगठ्ठा मतदान करायचे आणि बिनधास्त राहायचे असाच हा हिशेब दिसतोय. जगण्याच्या इच्छेने भारतात आलेली ही मंडळी पूवीर् खालमानेने राहात. मात्र गेल्या 15 वर्षांत संख्येच्या जोरावर हीच मंडळी मतांसाठी लाचार झालेल्या राजकारण्यांना आणि स्थानिकांना खऱ्या नांग्या दाखवू लागली आहेत. घुसखोरीच्या प्रश्ानवर सुरक्षा विभागाचे म्हणणे आहे की, हा प्रश्ान् देशाच्या अंतर्गत सुरक्षेला धोका निर्माण करतोय. तो गळफास केव्हाही होऊ शकतो. सत्तेच्या खुचीर्वर बसलेले मात्र म्हणत आहेत की, सर्व काही ठीक आहे.

नव्याने सत्तेवर आलेले केंद सरकार अशा घुसखोरांना रहाण्यासाठी स्वतंत्र सरकारी भूखंड देण्याच्या तयारीत आहे, अशा बातम्या प्रसिद्ध होत आहेत. काही प्लॉट अल्पदरानेही दिले जातील. प. बंगाल राज्य सरकार तर रोजगाराची हमीही देत आहे. वाढती घुसखोरी आणि ढळू पाहणारा लोकसंख्येचा समतोल यासंदर्भात ' इमेज इंडिया ' संघटनेने जनहित याचिका दाखल केली असून, घुसखोरीला आळा घालण्याची मागणी केली आहे. जनहित याचिका दाखल झाल्यावर सवोर्च्च न्यायालयाने राज्य सरकारे आणि केंद सरकारला नोटिसा पाठवून घुसखोरी आणि मतदार-याद्यांची सीआयडीमार्फत सखोल चौकशी करण्याचे आदेश दिलेे.

बांगलादेशातून मुस्लिमच येतात असे नाही तर हिंदूही येतात. बांगलादेशची निमिर्ती झाली तेव्हा तेथील हिंदूंच्या संख्येची टक्केवारी 30 होती. ती आता दहा टक्केच आहे. याचाच अर्थ असा की , 20 टक्के हिंदू बांगलातून भारतात आलेले आहेत. बांगलादेशातील मुस्लिमही मोठ्या संख्येने आलेे. प. बंगालचे काही जिल्हे तर असे आहेत की, तेथील सर्वच लोकसंख्या घुसखोर आहे. 40 लाखांचा हा आकडा आता दोन कोटींच्या घरात गेला आणि अंतर्गत सुरक्षेला धोका निर्माण झाला. गेटर बांगलादेश हे बांगलादेश सत्ताधाऱ्यांचे ' स्वप्न ' बहुधा इथलेच राजकारणी पूर्ण करतील असे दिसते. भले मग राष्ट्राच्या एकतेला धोका का निर्माण होईना.

अनिल डोंगरे

 
</text>
</doc>
