<doc>
<docno>1006818.cms.txt</docno>
<text>
 
महामुंबई
आता फुकटात बोला
[ Tuesday, February 01, 2005  12:32:14 am]


वैष्णवी कानविंदे

मुंबई : खाजगी कंपन्यांच्या स्पधेर्त टिकण्यासाठी महानगर टेलफोन निगम लिमिटेड जाहीर करत असलेल्या नवनव्या योजनांपैकी ' कॉसमॉस फॅसिलिटी ' मुळे हाऊसिंग सोसायट्यांत राहणाऱ्या मुंबईकरांना इंटरकॉमद्वारा फुकटात गप्पा हाणायला मिळणार आहेत. चारेक महिन्यांपूवीर्च सुरू झालेल्या या सुविधेमुळे सामाजिक सुरक्षितताही वाढू शकेल, असा दावा एमटीएनएलच्या उच्चपदस्थ अधिकाऱ्यांनी केला आहे.

' कॉसमॉस फॅसिलिटी ' नुसार सोसायटीतल्या लोकांनी एकत्र येऊन एमटीएनएलमध्ये नोंदणी करायची असते. सभासदत्व मिळाले की, त्यानुसार सर्व सभासदांना प्रत्येकी एक क्रमांक मिळतो. हा क्रमांक घरच्याच साध्या फोनवरून डायल करता येतो. हव्या त्या घराचा क्रमांक डायल केला की, अगदी साध्या फोनप्रमाणेच कितीही वेळ पण एकही पैसा खर्च न करता गप्पा मारता येतात. एकावेळी एकाच सोसायटीत रहाणारे कितीहीजण या सुविधेचे सदस्य होऊ शकतात. या योजनेत सोसायटी बाहेरील लोकांना सहभागी होण्याकरिता मात्र दर महिन्याला 50 रुपये भरावे लागतील.

याच योजनेअंतर्गत 3 हजार रुपये अनामत भरून सोसायटीच्या रखवालदाराला एक क्रमांक मोफत मिळतो. त्या नंबरावर देखील सोसायटीअंतर्गत उपलब्ध करून दिलेल्या क्रमांकांपैकी एक क्रमांक रखवालदाराकडे देण्यात आल्याने सोसायटीच्या रखवालदाराशी देखील सहज संपर्क साधता येऊ शकतो. रखवालदाराचा फोन रद्द करायचा झाल्यास संपूर्ण अनामत रक्कम परत मिळू शकते. परिसरातले वाढते गुन्हे, दुपारच्यावेळी घरात एकटे असणारे वयोवृद्ध, लहान मुले आणि स्त्रिया यांच्या दृष्टीने ही सुविधा फारच उपयोगी होऊ शकेल. तसेच, सोसायटीमध्ये मुलांची अभ्यासाबद्दल तासन्तास चालणारी चर्चा, छोटे मोठे निरोप एवढेच काय पण ' गॉसिपिंग ' ही करता येईल. अशा तऱ्हेेची इन्टरकॉम सुविधा मुळातच एमटीएनएलच्या यंत्रात उपलब्ध असल्याने सुविधा घेतल्यावर सध्याच्या चालू यंत्रणेत जास्ती काहीच फरक करावे लागणार नाहीत, अशी माहितीही एका अधिकाऱ्याने दिली.

वाढत्या स्पधेर्च्या युगात ही योजना ग्राहकांसाठी चांगले आकर्षण ठरू शकेल. ग्राहकांशी सामाजिक बांधिलकीही जपणे शक्य होणार असल्याचे एमटीएनएलच्या अधिकाऱ्यांचे म्हणणे आहे. या योजनेत सहभागी व्हायचे असल्यास आपल्या विभागतल्या एमटीएनएल टेलिफोन निगमच्या ग्राहक सेवा संघात आपल्या सोसायटीच्या लेटरहेडवर अर्ज करणे आवश्यक आहे.

 
</text>
</doc>
