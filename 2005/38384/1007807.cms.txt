<doc>
<docno>1007807.cms.txt</docno>
<text>
 
देश-विदेश
'गूगल'ला आव्हान मायक्रोसॉफ्टचे
[ Tuesday, February 01, 2005  08:02:12 pm]


वृत्तसंस्था

सिएटल : इंटरनेट सर्च इंजिन तयार करण्याचा मायक्रोसॉफ्ट कॉपोर्रेशनचा पहिलाच प्रकल्प पूर्ण झाला असून ' गूगल ' च्या सेवेला मागे टाकण्याचे आणि जाहिरातींमधून पैसा मिळविण्याचे उद्दिष्ट त्यामागे आहे.

सॉफ्टवेअर निमिर्तीत जगात पहिल्या क्रमांकावर असणाऱ्या मायक्रोसॉफ्टने गेले 11 आठवडे आपल्या सर्च इंजिनची खुली चाचणी घेतली. ' एमएसएन इंटरनेट सर्च ' ची सेवा उत्तम करण्याच्या दृष्टीने या चाचणीचा उपयोग करण्यात आला. सध्या आघाडीवर असलेल्या ' गूगल ' आणि त्यापाठोपाठ यशस्वी ' याहू ' सर्च सेवेच्या तुलनेत ' एमएसएन ' चे काम कसे आहे, याचा अंदाज यादरम्यान घेण्यात आला. मंगळवारी ही साइट अधिकृतपणे उपलब्ध करण्यात आली. 25 देशांत , 10 भाषांत तिची सेवा मिळणार आहे.

' एमएसएन डॉट कॉम ' या साइटवर उपलब्ध असलेली सेवा तयार करण्यासाठी 18 महिन्यांचा कालावधी लागला, अशी माहिती साइटचे उपाध्यक्ष युसुफ मेहदी यांनी दिली. टीव्ही आणि पिंट अशा दोन्ही माध्यमांतील जाहिरातींसाठी ही साइट वापरता येणार आहे.

स्थानिक उद्योगांसाठी यलो पेजेसची माहिती अधिक व्यापक करण्यासारख्या बाबींवरही एमएसएन लक्ष केंदित करणार आहे. पहिल्या क्रमांकाची सेवा देण्याची महत्त्वाकांक्षा घेऊनच मायक्रोसॉफ्ट या क्षेत्रात उतरल्याचे मेहदी म्हणाले.

 
</text>
</doc>
