<doc>
<docno>1008007.cms.txt</docno>
<text>
 
महाराष्ट्र
रेल्वे अर्थसंकल्पात पुण्यासाठी यंदा अधिक तरतूद व्हावी
[ Tuesday, February 01, 2005  11:30:39 pm]


म. टा. प्रतिनिधी

पुणे : गेल्या काही वर्षांपासून वेगाने विकसित होत असलेल्या पुण्यासाठी यंदाच्या रेल्वे अर्थसंकल्पात अधिक तरतूद करण्यात यावी अशी मागणी मराठा चेंबर ऑफ कॉमर्सतफेर् रेल्वे मंत्रालयाकडे करण्यात आली आहे.

गेल्या पाच वर्षांमध्ये पुणे आणि आजूबाजूच्या परिसरात वाढलेली आयटी कंपन्या आणि शैक्षणिक सुविधांची व्याप्ती यामुळे पुण्याचे नाव जागतिक नकाशावर पोहोचले असल्याचे सांगून मराठा चेंबर ऑफ कॉमर्सचे महासंचालक दिवाकर अभ्यंकर म्हणाले की, सध्या होत असणाऱ्या पुण्याच्या विकासाच्या तुलनेत इथे असणाऱ्या रेल्वे सुविधांमध्ये मात्र कमतरता आहे.

त्यासाठी मराठा चेंबर ऑफ कॉमर्सतफेर् यंदाच्या रेल्वे अर्थसंकल्पात पुण्याचा विकास करण्यावर भर देण्यात यावा अशी मागणी रेल्वे मंत्रालयाकडे करण्यात आली आहे.

पुण्याच्या रेल्वे विकासासाठी रेल्वेमंत्रालयाने पुणे-लोणावळा दरम्यान असणाऱ्या दोन ट्रॅक्सची संख्या चारपर्यंत नेण्यात यावी, या ठिकाणी असणाऱ्या सिग्नलची सिस्टिम बदलावी, उपनगरीय गाड्यांसाठी वेगळे टमिर्नल्स, पुणे- लोणावळा दरम्यान धावणाऱ्या लोकल्सच्या संख्येत वाढ करावी तसेच पुणे-लोणावळा दरम्यान असणाऱ्या मुख्य स्थानकांवरील स्टेशन्सवरील आरक्षणाची सुविधा संपूर्णपणे संगणकीकृत करणे, यासाठी येणाऱ्या अर्थसंकल्पामध्ये तरतूद करावी, अशी मागणी मराठा चेंबर ऑफ कॉमर्सतफेर् करण्यात आली आहे.

रेल्वे मंत्रालयाकडून पुण्यासाठी केलेल्या मागण्यांची पूर्तता केली जावी म्हणून केंदीय कृषिमंत्री शरद पवार आणि खासदार सुरेश कलमाडी यांच्याकडे पाठपुरवा करण्यात येणार असल्याचे अभ्यंकर यांनी स्पष्ट केले.

 
</text>
</doc>
