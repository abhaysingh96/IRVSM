<doc>
<docno>1006858.cms.txt</docno>
<text>
 
महाराष्ट्र
पोलिसांचे सांस्कृतिक भवन झाले तेलगीचे गोदाम!
[ Tuesday, February 01, 2005  12:54:24 am]


सुजित तांबडे

पुणे : पोलिस कर्मचाऱ्यांना मुंजी आणि विवाहपासून ते एकसष्ठी आणि निवृत्तीपर्यंतच्या समारंभांना अत्यल्प दरात सभागृह उपलब्ध होण्यासाठी स्वारगेट पोलिस वसाहतीत बांधण्यात आलेल्या ' सांस्कृतिक भवना ' चे पुणे पोलिसांनी ' गोदामात ' रूपांतर केले आहे. खासदार आणि आमदार निधीतून उभारलेल्या या सभागृहात बनावट मुदांक घोटाळ्यात तेलगीकडून जप्त केलेला ऐवज ठेवल्याने त्याचे गोदाम झाले असून भवन बांधण्यामागील मूळ हेतूू मागे पडला आहे.

शहरात समारंभांसाठी मिळणाऱ्या सभागृहांचे भाडे परवडण्यासारखे नसल्याने खास पोलिस कर्मचाऱ्यांसाठी डिसेंबर 2003 मध्ये सांस्कृतिक भवन बांधण्यात आले आहे. त्यासाठी दिवंगत खासदार विठ्ठलराव गाडगीळ आणि आमदार रामकृष्ण मोरे तसेच खासदार सुरेश कलमाडी यांचा निधी वापरण्यात आला. खासदार आणि आमदार निधीतून हे भवन उभारण्यात आले असले, तरी प्रत्यक्ष भवन बांधण्याचे काम पुणे महापालिकेकडून करण्यात आले. स्वारगेट पोलिस वसाहतीच्या आवारात अडीच हजार चौरस फूट जागेवर हे भवन उभारले आहे. मात्र, सध्या त्याचा वापर पुणे पोलिसांनी तेलगीकडून जप्त केलेले लाखो रुपयांचे बनावट मुदांक आणि ते तयार करण्यासाठी वापरलेली यंत्रसामग्री ठेवण्यासाठी केला जात असल्याने कर्मचाऱ्यांमध्ये नाराजी पसरली आहे.

पुणे पोलिस दलातील कर्मचाऱ्यांना कौटुंबिक समारंभ साजरे करता यावेत, यासाठी शिवाजीनगर पोलिस मुख्यालयातील रिक्रीएशन हॉल आणि सांस्कृतिक भवन ही अवघी दोन सभागृहे आहेत. रिक्रीएशन हॉलचे भाडे जास्त असल्याने कर्मचाऱ्यांचा कल सांस्कृतिक भवन भाड्याने घेण्याकडे असायचा. दिवसाला दोनशे ते अडीचशे रुपये भाड्याने ते कर्मचाऱ्यांना समारंभासाठी दिले जायचे. मात्र, तेलगीकडून जप्त केलेला ऐवज या सभागृहात ठेवल्यापासून त्याचा कौटुंबिक समारंभासाठी होणारा वापर बंद झाला आहे. सध्या तेथे दिवसरात्र पोलिसांचा पहारा असतो. जोपर्यंत बनावट मुदांक घोटाळ्याचा सोक्षमोक्ष लागत नाही, तोपर्यंत भवनाचा उपयोग गोडावून म्हणून होणार असल्याने भवनाऐवजी अन्य ठिकाणी जप्त केलेला माल ठेवण्यासाठी पोलिसांकडून मागणी होत आहे.

दोन वर्षांपूवीर् एका पोलिस उपायुक्ताने घरातील वस्तू ठेवून भवनला कुलूप लावले होते. माजी नगसेवक संजय बालगुडे यांनी पालिका सर्वसाधारण सभेत याबाबत प्रश्ान् उपस्थित केला होता. त्यानंतर भवनच्या मालकीवरून वाद निर्माण झाला होता. भवन पोलिसांसाठी बांधलेले असले, तरी त्याचा ताबा महापालिकेकडे आहे. त्यासाठी सार्वजनिक बांधकाम विभागाने पालिकेकडून ताबा पावती घेणे आवश्यक आहे ; पण अजूनही ती घेण्यात आली नसल्याचे बालगुडे यांनी सांगितले.

 
</text>
</doc>
