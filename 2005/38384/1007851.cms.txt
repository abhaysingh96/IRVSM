<doc>
<docno>1007851.cms.txt</docno>
<text>
 
बहुतांची अंतरे
भारतीय प्रजासत्ताकाच्या यशाचे गमक
[ Tuesday, February 01, 2005  08:21:05 pm]


' प्रजासत्ताक चिरायु होवो ' हा महत्त्वपूर्ण अग्रलेख (म. टा. 26) वाचला. त्यात भारतीय प्रजासत्ताकाचा योग्य अन्वयार्थ लावला आहे.

लाखो लोक जेव्हा ही राजकीय प्रणाली स्वत:च्या फायद्यापेक्षाही जास्त महत्त्वाची आहे असे मानून वागतात, तेव्हाच प्रजासत्ताक राज्यपद्धती टिकून राहते. नुसत्या राजकारणी नेत्यांमुळे ती टिकून राहत नाही ; कारण लोकशाही फक्त राजकीय घटना नसून सामाजिक घटना असते. लोकशाहीत फक्त स्वत:ला हवे ते मिळेल, असे नसून दुसऱ्याला हवे ते त्यालाही मिळेल, ही संकल्पना अनुस्युत असते. यासाठी प्रत्येकाने थोडा फार त्याग करावा, हेही अभिप्रेत असते. लोकशाहीमधील नागरिकांना राजेशाहीमधील नागरिकांपेक्षा जास्त सद्गुणी असावे लागते, असे मॉन्टेस्क्यू म्हणाला होता. अग्रलेखात म्हटल्याप्रमाणे भारतीय जनतेने कमालीची वैचारिक प्रगल्भता दाखवून हा प्रजासत्ताकाचा प्रयोग मोडू दिला नाही, याचे कारण वरील वचनात दडलेले आहे.

डॉ. आनंद जोशी, बोरिवली, मुंबई.

 
</text>
</doc>
