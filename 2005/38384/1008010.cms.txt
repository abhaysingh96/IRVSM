<doc>
<docno>1008010.cms.txt</docno>
<text>
 
महाराष्ट्र
'सीओइपी' हेच नाव कायम ठेवणार
[ Tuesday, February 01, 2005  11:31:52 pm]


म. टा. प्रतिनिधी

राष्ट्रपतींच्या कार्यक्रमात मुख्यमंत्र्यांची घोषणा

पुणे : पुणे इन्स्टिट्यूट ऑफ इंजिनीअरिंग अॅण्ड टेक्नॉलॉजी या संस्थेचे नाव पूवीर्प्रमाणेच ' कॉलेज ऑफ इंजिनीअरिंग, पुणे ' असे करण्यास राज्य सरकारने मान्यता दिल्याची घोषणा मुख्यमंत्री विलासराव देशमुख यांनी मंगळवारी केली.

पुणे इन्स्टिट्यूट ऑफ इंजिनीअरिंग अॅण्ड टेक्नॉलॉजी या संस्थेला 150 वषेर् पूर्ण झाल्याबद्दल राष्ट्रपती ए. पी. जे. अब्दुल कलाम यांंच्या उपस्थितीत कार्यक्रमाचे आयोजन करण्यात आले होते. यावेळी देशमुख यांनी हा निर्णय जाहीर केला. तसेच, या संस्थेला मुलींचे वसतिगृह उभारण्यासाठी अनुदान देण्याचे आश्वासन दिले. संस्थेने त्सुनामीग्रस्तांसाठी दीड लाख रुपयांची मदत मुख्यमंत्री देशमुख यांच्याकडे स्वाधीन केली. यावेळी राष्ट्रपतींच्या हस्ते संस्थेचे विशेष टपाल आणि विशेषांकाचे प्रकाशन झाले. कार्यक्रमाला पुणे विद्यापीठाचे कुलगुरू अशोक कोळस्कर, उच्च व तंत्रशिक्षण मंत्री सुरेश जैन, संस्थेचे संचालक अशोक घाटोळ, डॉ. श्रीनिवास राघवन आणि प्रकाश देसाई उपस्थित होते.

देशाच्या विकासासाठी सतत कष्टाची गरज असल्याचे प्रतिपादन कलाम यांनी केले. शिक्षण आणि आरोग्याकडे लक्ष देऊन महिलांच्या शिक्षणावर भर दिला पाहिजे. तसेच, नद्या जोडल्यास पाण्याचा प्रश्ान् सुटण्यास मदत होईल, असेही ते म्हणाले.

 
</text>
</doc>
