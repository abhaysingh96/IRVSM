<doc>
<docno>1008002.cms.txt</docno>
<text>
 
महाराष्ट्र
अपघातग्रस्तांना मदत करा; पीएमटीचा विध्वंस नको
[ Tuesday, February 01, 2005  11:27:12 pm]


म. टा. प्रतिनिधी

पुणे : अपघात हा जाणीवपूर्वक होत नसतो. अशावेळी अपघातग्रस्त व्यक्तींना मदत करणे आणि तेथील ताणतणाव वाढू न देणे ही रहिवाशांनी भूमिका अभिप्रेत आहे. त्यामुळे रहिवाशांनी संयम ठेवून सार्वजनिक मालमत्तेचे नुकसान होऊ नये याची काळजी घ्यावी, असे आवाहन पीएमटी व्यवस्थापनाने प्रसिद्धीपत्रकाद्वारे केले आहे.

शहरात गेल्या काही दिवसांत अनेक अपघात झाले आहेत. त्यावेळी झालेल्या उदेकात पीएमटीच्या अनेक नव्या बसचे नुकसान झाले आहे. बससेवा रहिवाशांच्या सोयीसाठी असताना त्यांनीच जर संयम सोडून नुकसान केले तर पर्यायाने त्यांचीच गैरसोय होणार आहे, असे या पत्रकात म्हटले आहे.

अशा संतप्त प्रतिक्रियांमुळे चालक आणि वाहक यांच्यामध्ये असुरक्षितता निर्माण झाल्याने त्यांच्या कामकाजावर परिणाम होत आहे. त्यामुळे नागरिकांनी संयम ठेवणे सर्वांसाठीच हितावह असल्याचे, पत्रकात नमूद केले आहे.

 
</text>
</doc>
