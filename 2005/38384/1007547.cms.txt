<doc>
<docno>1007547.cms.txt</docno>
<text>
 
महामुंबई: मुंबई टाइम्स
बदला 'बलबीर पाशा'ची भाषा!
[ Tuesday, February 01, 2005  05:08:17 pm]


प्रवीण मुळ्ये

एका बड्या कंपनीत उच्चपदावर कामाला असलेला रॉकी फर्नांडो हा त्याच्या सहकाऱ्यांमध्ये गेल्या काही दिवसांत चचेर्चा विषय बनतोय. या चचेर्चा विषय अचानक मिळालेलं प्रमोशन किंवा बॉसबरोबर झालेलं भांडण वगैरे अजिबात नाही. पण बस स्टॉपपासून ट्रेनपर्यंत झळकत असलेल्या जाहिरातींमुळे तो सध्या भलताच पॉप्युलर झालाय. या पॉप्युलॅरिटीचा त्याला फायदा काहीच होत नाहीए. मनस्ताप मात्र भरपूर होतोय. ' रॉकी बलबीर पाशा बनेगा क्या ?' या एड्सविषयक अॅड कॅम्पेनमुळे रॉकी फक्त ऑफिसमध्येच नाही, तर मित्रांच्या ग्रुपमध्येही थट्टेचा विषय बनलाय.

ही कहाणी केवळ एकाच रॉकीची नसून मुंबईतील अनेक रॉकी आणि मन्नूंच्या वाट्याला आलेली डोकेदुखी आहे. पॉप्युलर सविर्स इण्टरनॅशनल या एड्सविरोधी प्रचार करणाऱ्या संस्थेनं काही महिन्यांपूवीर् केलेलं ' बलबीर पाशा ' चं कॅम्पेन वादग्रस्त ठरलं होतं. आता पुन्हा एकदा पाशाबरोबर ' रॉकी आणि मन्नू ' या कॅम्पेनमध्ये आले आहेत.

' रॉकी किसी भी गर्लफ्रेण्ड के साथ कॉण्डम नही पहनता... रॉकी बलबीर पाशा बनेगा क्या ?', ' मन्नू और उसकी ' सेटिंग ' बलबीर पाशा बनेंगे क्या ?..' अशा या अॅड कॅम्पेनमधल्या कॅचलाइन्स आहेत. या कॅम्पेनचा उद्देश चांगला असला, तरी रॉकी, मन्नू या नावाची मंडळी या अॅडमुळे भलतीच त्रासली आहेत. ' क्या मन्नू, अच्छी सेटिंग है... ' हे एकच वाक्य रोजरोज मला ऐकावं लागतंय. या मंडळींना मन्नूशिवाय दुसरं कोणतं नाव सापडलं नाही का, अशी संतप्त प्रतिक्रिया मुलुंडमधला एक विद्याथीर् ' मन्नू ' नं व्यक्त केली.

' रॉकीं ' ची प्रतिक्रियाही यापेक्षा फारशी वेगळी नाही. ' क्या रॉकी कितनी गर्लफ्रेण्ड्स है तेरी... कभी बलबीर को कॉलेजमें लेके आ ना!.. ' असे प्रश्न विचारून कित्येक जण मला भंडावून सोडतात. त्यामुळे अशा भडक जाहिराती करताना त्याचा इतरांना त्रास होणार नाही, याची काळजी घेणं गरजेचं असल्याचं एका बँकेत नोकरी करणाऱ्या ' रॉकी ' ला वाटतं. पीएसआयच्या या कॅम्पेनमुळे होणाऱ्या त्रासाविरुद्ध निषेध नोंदवण्याचं त्यांनी ठरवलं आहे.

नोव्हेंबर 2002 ते फेबुवारी 2003 या काळात बलबीर पाशाने धुमाकूळ घातला होता. लहान मुलांपासून वयोवृद्धांपर्यंत सगळ्यांच्या तोंडी ' बलबीर पाशा ' हे नाव फिट बसलं होतं. त्या वेळी बलबीरबरोबरच जाहिरातीमध्ये झळकलेल्या हरिया, मंजुळा या नावांनाही अनेकांनी आक्षेप घेतला होता. राज्य महिला आयोगानंही या जाहिरातींना आक्षेप घेतला होता. मुंबईतील काही मंजुळांनी तर या कॅम्पेनविरुद्ध कोर्टात जायचीही तयारी केली होती. बलबीर पाशाच्या अॅडना आक्षेप घेणाऱ्यांमध्ये शाळा- कॉलेजांमधल्या शिक्षकांचाही सहभाग आहे. एकदा ही साधनं वापरली, की तुम्ही कुणाकडेही जा, असा अर्थ त्यातून शाळा-कॉलेजातल्या मुलांपर्यंत पोहोचेल, अशी भीती या शिक्षकांनी व्यक्त केली.

याबाबत पीएसआयची अधिकृत प्रतिक्रिया मिळू शकली नाही. पण मन्नू, रॉकी नावांसह आलेल्या पीएसआयच्या अॅडवर घेण्यात आलेला आक्षेप हा व्यर्थ आहे. यात कोणाला त्रास देणं, हा उद्देश नसून सर्वसामान्यांपर्यंत एड्स जागृती करण्याचा प्रयत्न असल्याचं पीएसआय संस्थेच्या एका अधिकाऱ्यानं सांगितलं.

 
</text>
</doc>
