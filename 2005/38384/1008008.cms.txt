<doc>
<docno>1008008.cms.txt</docno>
<text>
 
महाराष्ट्र
'यंत्रांवर हवे मानवी मेंदूचे नियंत्रण !'
[ Tuesday, February 01, 2005  11:31:21 pm]


म. टा. प्रतिनिधी

पुणे : तंत्रज्ञान आणि माणसाची विचारशक्ती एकत्रित आल्याने तंत्रज्ञानाच्या क्षेत्रात विधायक प्रगती झाली आहे. यापुढील काळात या यंत्रांवर मानवी मेंदूने मात केली पाहिजे, तशी प्रगती होणे आवश्यक असल्याचे मत राष्ट्रपती डॉ. ए. पी. जे. अब्दुल कलाम यांनी मंगळवारी व्यक्त केले.

आर्मड् फोसेर्स मेडिकल कॉलेजमधील वैद्यकीय आणि नसिर्ंग कोर्सच्या विद्यार्थ्यांना मार्गदर्शन करताना डॉ. कलाम बोलत होते.

दिवसेंदिवस कम्प्युटर हे आव्हान बनत चालले आहेत. हे आव्हान पेलण्याची जबाबदारी केवळ जैवशास्त्रज्ञ आणि जैवशास्त्राचीच नाही, तर ती संपूर्ण तंत्रज्ञानाचीच असल्याचे कलाम म्हणाले. रुग्णांसाठी डॉक्टर आणि नसेर्स हे देवदूत असतात. केवळ शारीरिक वेदनाच नव्हे ; तर त्यांची बिघडलेली मनस्थिती सुधारण्याची क्षमताही स्वत:मध्ये निर्माण केली पाहिजे, असे आवाहन डॉ. कलाम यांनी विद्यार्थ्यांना केले.

तुम्ही चांगले डॉक्टर, चांगले नर्स बनू शकता, मात्र त्याबरोबरच चांगले हृदयही असणे महत्त्वाचे आहे. त्यासाठी तल्लख बुद्धी, रुग्णाचे दु:ख दूर करण्याची क्षमता निर्माण केली, तर खऱ्या अर्थाने रुग्णाला वेदनेपासून मुक्ती देऊन आनंद देऊ शकता, असेही कलाम यांनी सांगितले. ' आम्हा वैद्यकीय आणि नसिर्ंग कोर्सच्या विद्यार्थ्यांना पूर्ण कल्पना आहे की आपण देवाचेच कार्य करत आहोत. आम्ही कायमच स्वत:चा वेळ रुग्णांच्या सेवेत घालवू. त्यामध्ये कोणत्याही प्रकारची कसूर केली जाणार नाही. दरवषीर् ग्रामीण भागातील किमान 20 रुग्णांवर मोफत उपचार करू. दु:ख दूर करून रुग्णाच्या चेहऱ्यावर हसू निर्माण करण्यासाठी ज्ञान खचीर् घालू ', अशी शपथ डॉ. कलाम यांनी विद्यार्थ्यांना घ्यायला लावली.

 
</text>
</doc>
