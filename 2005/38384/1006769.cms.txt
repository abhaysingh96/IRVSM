<doc>
<docno>1006769.cms.txt</docno>
<text>
 
महामुंबई
सरकारच्या विधानामुळे हायकोर्ट गोंधळात
[ Tuesday, February 01, 2005  12:08:06 am]


म. टा.प्रतिनिधी

' विजेच्या टंचाईमुळे मोफत विजेचा निर्णय '

मुंबई : राज्यात विजेची टंचाई असल्याने शेतकऱ्यांना मोफत वीज देण्याचा निर्णय घेण्यात आला असल्याच्या विधानातून सरकारला नेमके काय म्हणायचे आहे, असा सवाल करून मुंबई हायकोर्टाने मुख्य सचिवांना प्रतिज्ञापत्र सादर करण्याचा आदेश दिला आहे.

मुख्य न्या. दलवीर भंडारी व न्या. शरद बोबडे यांच्या खंडपीठापुढे सोमवारी झालेल्या सुनावणीत ऊर्जा खात्याचे उपसचिव आर.एन. अंबरीत यांनी केलेल्या प्रतिज्ञापत्रावर सरकारी वकील प्रदीप पाटील यांनी बाजू मांडली. सरकारने मोफत विजेचा धोरणात्मक निर्णय घेतला असून तसा सरकारला अधिकार आहे. राज्य वीज मंडळ व मुळा, प्रवरा वीज सोसायटी यांना होणारा तोटा भरून काढण्यासाठी आतापर्यंत सरकारने त्यांना 810 कोटी रुपये दिले आहेत व राज्य ऊर्जा नियामक आयोगाच्या ( एमईआरसी) आदेशानुसार अन्य रक्कमही देण्यात येणार आहे, असे सरकारी वकिलांनी स्पष्ट केले.

राज्यात सुमारे 11 हजार मेगावॉट विजेची टंचाई असताना सरकारने निवडणूक डोळ्यासमोर ठेवून हा सवंग लोकप्रियतेचा निर्णय घेतला असल्याचा दावा, यावेळी अर्जदार वीज ग्राहक संघातफेर् करण्यात आला. तसेच, या निर्णयामुळे सामान्य वीज ग्राहकांवरच आथिर्क बोजा पडणार असल्याचे प्रतिपादन करण्यात आले. त्यांच्यासाठी अॅड. अनंत अंतुरकर यांनी युक्तिवाद केला.

 
</text>
</doc>
