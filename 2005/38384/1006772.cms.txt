<doc>
<docno>1006772.cms.txt</docno>
<text>
 
महामुंबई
सिंगल फेजिंगबाबत सुधारित प्रस्ताव
[ Tuesday, February 01, 2005  12:09:09 am]


म. टा. प्रतिनिधी

मुंबई : पाचशे कोटी रुपये खर्चून राज्यात सिंगल फेजिंग यंत्रणा बसविण्यात होत असलेला विरोध लक्षात घेऊन या योजनेत कपात करण्याचा तसेच चार-पाच जिल्ह्यांतच ही यंत्रणा प्रायोगिक तत्त्वावर उभारण्यास राज्य वीज नियामक आयोगाने मंजुरी द्यावी, असा सुधारित प्रस्ताव वीज मंडळाने सादर केला आहे. यासाठी 180 कोटी रुपये खर्च येईल, असा अंदाज आहे. सिंगल फेजिंग यंत्रणेला आव्हान देणाऱ्या याचिकेवरील सुनावणी सोमवारी पूर्ण झाली.

सिंगल फेजिंग यंत्रणेला वीज नियामक आयोगासमोर जनता दलाचे नेते व वीज ग्राहक संघटनेचे अध्यक्ष प्रताप होगाडे , ' प्रयास ' तसेच विदर्भ इंडस्ट्रिअल असोसिएशने आक्षेप घेतला आहे. या बाबतची तांत्रिक सुनावणी सोमवारी पार पडली.

 
</text>
</doc>
