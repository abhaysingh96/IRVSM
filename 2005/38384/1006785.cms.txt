<doc>
<docno>1006785.cms.txt</docno>
<text>
 
देश-विदेश
आमदारांच्या अटकेचा आदेश
[ Tuesday, February 01, 2005  12:17:20 am]


वृत्तसंस्था

पाटणा : विविध गुन्हेगारी प्रकरणांत गुंतलेले राष्ट्रीय जनता दलाचे आमदार सईद नौसादुन नवी ऊर्फ पप्पू खान आणि प्रल्हाद यादव तसेच कम्युनिस्ट पक्ष (मार्क्स- लेनिनवादी) आमदार मेहबूब आलम यांना अटक करण्याचा आदेश पाटणा हायकोर्टाने सोमवारी दिला.

संबंधित जिल्हा अधीक्षकांवर या कारवाईची जबाबदारी टाकण्यात आली असून सात फेब्रुवारीला अहवाल देण्यास त्यांना सांगण्यात आले आहे.

तसेच राजदचे विधानपरिषद सदस्य आणि माजी मंत्री सुरेंद यादव यांना पोलिसांना शरण येण्यास सांगण्यात आले आहे. सध्या फरारी असलेल्या यादव यांनी तीन गुन्ह्यांप्रकरणी अटकपूर्व जामीन मागितला होता.

भाजपची बिहारबाबत तक्रार

नवी दिल्ली : बिहारमध्ये भागलपूर मतदारसंघात गुजरात दंगलीचे संदर्भ देत जातीय द्वेष वाढविणाऱ्या पोस्टर्सबद्दल भारतीय जनता पक्षाने तीव्र आक्षेप घेत सोमवारी निवडणूक आयोगाकडे तक्रार नोंदवली.

जातीय तणावाचे राजकारण या निवडणुकीत कोणालाही करू दिले जाणार नाही, अशी ताकिद आयोगाने दिली होती. तरीही असे प्रकार सुरू असल्याबद्दल भाजपच्या शिष्टमंडळाने नाराजी मांडली. आयोगाने याप्रकरणी चौकशीचे आश्वासन दिल्याचे पक्षातफेर् सांगण्यात आले. शिष्टमंडळाचे नेते मुख्तार अब्बास नक्वी यांनी बिहारमध्ये कायदा व सुव्यवस्था ढासळत असल्याचीही तक्रार केली.

 
</text>
</doc>
