<doc>
<docno>1007541.cms.txt</docno>
<text>
 
महामुंबई: मुंबई टाइम्स
नो टीव्ही, नो फोन... ओन्ली नेचर!
[ Tuesday, February 01, 2005  05:05:19 pm]


सुरेशचंद वैद्य

तिथे ना टीव्हीचा गोंगाट आहे, ना टेलिफोनचं खणखणणं...नीरव शांतता, गर्द झाडी आणि डोंगरभाग. पशुपक्ष्यांच्या किलकिलाटाचाआनंदही घेता यावा, म्हणून म्युझिक आणि साऊंड सिस्टिमलाही बंदी आहे. आधुनिक सोयीसुविधांखेरीजही आपण राहू शकतो, हे ' नेचर ट्रेल ' मुळे आपल्याला कळतं. चिन्मय दिवेकरनं या प्रोजेक्टमधून ते सिद्ध करून दाखवलंय. हा अनुभव घेण्यासाठी दरवषीर् इथे अंदाजे 250 शाळांचे 25 हजार विद्याथीर् व तीन ते चार हजार पर्यटक येतात.

शहराच्या गजबजाटापासून दूर राहून लोकांना असा अनुभव मिळावा, हे चिन्मयच्या वडलांचं स्वप्न. त्यातूनच ठाणे व रायगड जिल्ह्यात दिवेकर कुटुंबाचे तीन प्रकल्प साकार झाले. यात ठाणे जिल्ह्याच्या विक्रमगड तालुक्यातलं ' साजन नेचर क्लब ' आणि ' दिवेकर वाडी ', तसंच खालापूरच्या ' दूरशेत फॉरेस्ट लॉज ' चा समावेेश आहे. आजूबाजूच्या आदिवासींनाच काम देऊन त्यांच्यामार्फत या प्रकल्पांची निगा राखली जाते. आदिवासींना रोजगार देत त्यांच्या कलागुणांनाही प्रोत्साहन दिलं जातं आणि पर्यटकही आदिवासींची नृत्यं आणि त्यांची वारली चित्रकला इत्यादीचा आनंद घेतात.

दिवेकरवाडी व साजन नेचर क्लब हे एकमेकांजवळ असलेले प्रकल्प. साजन इथे चक्क झाडावर राहायची सोय आहे. तसंच इथे तंबूतही राहण्याचा अनुभव घेता येतो. दिवेकरवाडी पाच एकरात पसरली असून तिथं फळं, फुलं, झाडं आणि अन्य वनस्पतींंच्या तब्बल 200 जाती आहेत. इथलं वातावरण ऊबदार असल्यानं पर्यटक केव्हाही येऊन इथे राहू शकतात. साजन इथे यायला सप्टेंबर ते जून हा कालावधी उत्कृष्ट आहे. जवळच असलेल्या मोहोखुर्द धरणाच्या परिसरात पक्षीनिरीक्षण व रॅपलिंगचा आनंद घेता येतो.

दूरशेत फॉरेस्ट लॉजला जायचा उत्तम काळ म्हणजे जुलै ते फेब्रुवारी. इथे ' नेचर ट्रेल ' चं 35 एकरचं खाजगी जंगलच आहे. या जंगलाचा उपयोग मुलांना रॅपलिंग, रॉक क्लायम्बिंग आदी थरारक अनुभव देण्यासाठी केला जातो. अधिक माहितीसाठी सकाळी 10 ते सायंकाळी 7.30 या वेळेत 25423586, 25401601 अथवा 25337003 या टेलिफोन नंबरवर संपर्कसाधावा. वेबसाईट ठ्ठड्डह्लह्वह्मद्गह्लह्मड्डद्बद्यह्यद्बठ्ठस्त्रद्बड्ड.ष्श्ा द्व.

 
</text>
</doc>
