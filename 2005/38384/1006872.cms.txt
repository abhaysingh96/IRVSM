<doc>
<docno>1006872.cms.txt</docno>
<text>
 
देश-विदेश
पर्रीकर यांची तयारी
[ Tuesday, February 01, 2005  12:58:43 am]


वृत्तसंस्था

पणजी : गोव्यात सत्तेच्या आकड्यांचा खेळ '40 नव्हे 36 सदस्य ; त्यापैकी 18 आमचे ' इथवर आणण्यात मुख्यमंत्री मनोहर परीर्कर यांना सोमवारी यश मिळाले आणि गुरुवारी , 3 फेब्रुवारीस विधानसभेत संख्याबळ सिद्ध करण्याचे त्यांनी ठरवले. पण दोन्ही बाजूंना नेमके 50 टक्के सदस्य असल्याने काँग्रेसलाही स्फुरण चढून सत्तास्थापनेचा दावाच या पक्षाने सादर केला.

अशा स्थितीत आपण कोणकोणते घटनात्मक सल्ले घेतले वा घेणार आहोत, याची चर्चा गोव्याचे राज्यपाल एस. सी. जमीर यांनी केंदीय गृहमंत्री शिवराज पाटील यांच्याशी फोनवरून केली. हा फोन आणि तारखेबद्दल राज्यपालांचे मौन यांचे निघायचे ते अर्थ निघून परीर्कर सरकारची बरखास्ती नक्की, अशा चचेर्लाही ऊत आला.

सकाळपासूनच्या भाजप आणि काँग्रेस यांच्या बैठकांतून सत्तानाट्य घडत राहिले. युनायटेड गोवन्स पाटीर्चे एकमेव सदस्य व परीर्कर मंत्रिमंडळातील पर्यटनमंत्री मथानी सालढाणा स्पेन दौऱ्याहून सकाळी परतताच ' महालक्ष्मी ' या मुख्यमंत्र्यांच्या निवासस्थानी कॅबिनेट बैठक सुरू झाली, त्यावेळी भाजपचे सर्व आमदारही तेथे हजर होते. यानंतर ' सालढाणा आमचेच ' हा प्रवेश परीर्कर आणि खुद्द सालढाणा यांनी पत्रकारांपुढे सादर केला. मग पर्यटनमंत्र्यांची बडदास्त भाजपसमर्थकांनी, पर्यटकाप्रमाणेच एका हॉटेलात केली!

' महालक्ष्मी ' बंगल्याला सालढाणा पावले ; पण पांडुरंग मडकईकर दुरावले. त्यांचा राजीनामा विधानसभाध्यक्षांना मंजूर करावा लागला.

काँग्रेस विधिमंडळ पक्षाच्या बैठकीत प्रतापसिंह राणे यांना नेतेपदाची माळ घालून काँग्रेस शिष्टमंडळ राजभवनावर गेले. राज्यपाल जमीर यांच्याकडे काँग्रेसने, सत्तास्थापनेचा दावाच सादर केला. काँग्रेस प्रदेशाध्यक्ष लुइझिन फालेरो यांनी ही माहिती दिली.

गोव्याच्या (रण)भूमीत...

शक्तिपरीक्षा 3 फेब्रुवारीला

आता विधानसभा 36 सदस्यांचीच : परीर्कर यांचे म्हणणे

प्रतापसिंह राणे यांच्या नेतृत्वाखाली सरकार स्थापण्याचा काँग्रेसचा राज्यपालांकडे दावा

' युगोप ' चे मथानी सालढाणा यांची भाजपकडून अज्ञातस्थळी रवानगी

केंदीय गृहमंत्री शिवराज पाटील यांना राज्यपालांचा फोन

भाजप सरकार बरखास्तच होणार असल्याच्या अफवा

 
</text>
</doc>
