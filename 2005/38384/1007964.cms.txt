<doc>
<docno>1007964.cms.txt</docno>
<text>
 
महाराष्ट्र
'वृत्तपत्रांनी तडजोड करू नये'
[ Tuesday, February 01, 2005  11:05:22 pm]


म. टा. वृत्तसेवा

धुळे : ' नवीन तंत्रज्ञान आणि जागतिकीकरण यामुळे देशा-देशांमधील सीमा रेषा धूसर व्हायला लागल्या आहेत. नवीन शोध लागत आहेत. धन संपत्ती ऐवजी ज्ञान संपत्ती या संकल्पनेचा उदय झाला आहे. या सर्व बदलांना समाजाने सामोरे जाण्याची मानसिकता तयार करण्याची जबाबदारी पत्रकारांनी आपल्या लेखणीच्या माध्यमातून पार पाडावी ', अशी अपेक्षा केंदीय कृषी मंत्री शरद पवार यांनी व्यक्त केली. धुळे जिल्हा मराठी पत्रकार संघाच्या हीरक महोत्सवानिमित्त आयोजित समारंभात ते बोलत होते.

समारंभाच्या अध्यक्षस्थानी जिल्ह्याचे पालकमंत्री सुरुपसिंग नाईक होते. केंदीय गृह राज्यमंत्री माणिकराव गावीत, उच्च व तंत्रशिक्षण मंत्री सुरेश जैन, आदिवासी कल्याण मंत्री डॉ. विजयकुमार गावीत, माहिती व जनसंपर्क राज्यमंत्री डॉ. राजेंद शिंगणे, कॉग्रेसचे ज्येष्ठ नेते आमदार रोहिदास पाटील, माजी शिक्षणमंत्री अमरिश पटेल, आमदार राजवर्धन कदमबांडे, आमदार चंदकांत रघुवंशी आणि अन्य मान्यवर याप्रंसगी उपस्थित होते.

इलेक्ट्रॉनिक्स मीडियाच्या आक्रमणाचा नेमक्या शब्दात परार्मश घेतांना शरद पवार म्हणाले पत्रकारिता बदली आहे. एककाळ असा होता की, माहिती जाणून घेण्यासाठी लोकांसमोर फक्त वृत्तपत्र येत असे. अर्थात या दोन्ही माध्यमांमध्ये जमीन अस्मानचा फरक आहे.

इलेक्ट्रॉनिक्स मीडियाच्या बातम्या अल्पजिवी असतात. त्यामुळे एखाद्या घटनेची पार्श्वभूमी जाणून घेण्याची वाचकांची इच्छा पूर्ण होत नाही. ते काम वृत्तपत्राच्या माध्यमातून होत असल्यामुळे आजही वृत्तपत्रांचा महत्व आणि प्रभाव टिकून आहे.

काही मोठ्या वृत्तपत्रांमधून संपादक नियुक्त न करण्याचा पायंडा निर्माण होत असल्याबद्दल चिंता व्यक्त करुन पवार म्हणाले : संपादकांच्या अग्रलेखांच्या माध्यमातून समाजातील अनेक समस्या, प्रश्न, प्रवाह यांचा अभ्यासपूर्ण वेध घेण्यात येत असल्यामुळे राजकीय नेते, राज्यकतेर् यांना मार्गदर्शन मिळत असते.

समाजाला मार्गदर्शन करण्याच्या जबाबदारापासून वृत्तपत्रे बाजूला जात असतील तर त्यांना पत्रकारितेच्या परंपरेचा उल्लेख करण्याचा कवडीचाही अधिकार राहणार नाही. धुळे जिल्हा मराठी पत्रकार संघाने सदस्यांसाठी सुरू केलेल्या विमा योजनेचा आणि सदस्यांच्या पाल्यांसाठी असलेल्या शिष्यवृत्ती योजनेचा शुभारंभ नामदार पवार यांच्या हस्ते करण्यात आला. शेवटी अरविंद जावळे यांनी आभार मानले.

 
</text>
</doc>
