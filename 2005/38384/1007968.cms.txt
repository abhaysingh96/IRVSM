<doc>
<docno>1007968.cms.txt</docno>
<text>
 
महाराष्ट्र
शिवसेना तालुनाप्रमुखास हॉकी स्टिकने मारहाण
[ Tuesday, February 01, 2005  11:07:36 pm]


म. टा. वृत्तसेवा

धुळे : नंदूरबार जिल्ह्यातील अक्कलकुवा येथील भिकमचंद रतनलाल चव्हाण या शिवसेनेच्या तालुकाप्रमुखास हॉकी स्टिकने मारहाण करुन जखमी केल्याच्या आरोपावरुन वाहीद मक्राणी याच्या विरुध्द पोलिसांनी गुन्हा नोंदविला आहे.

कॉलेज तरुणींची छेड काढतो म्हणून वाहीद मक्राणी याच्या विरुध्द भिकमचंद चव्हाण याने त्याच्या घरीजाऊन तक्रार केली होती. त्याचा राग आल्यामुळे वाहीद मक्राणी याने भिकमचंद चव्हाण यांना रस्त्यात गाठून हॉकीस्टीकने मारहाण केली. या घटनेमुळे गावात तणावाचे वातावरण निर्माण झाले असून याबाबत पोलिस तपास सुरू आहे.

 
</text>
</doc>
