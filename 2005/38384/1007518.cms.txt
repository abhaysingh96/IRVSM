<doc>
<docno>1007518.cms.txt</docno>
<text>
 
प्रगती फास्ट
इण्डस्ट्रीतील सहज वावर
[ Tuesday, February 01, 2005  04:59:46 pm]


मोठे उद्योजक आणि कच्चा माल पुरवणाऱ्या कंपन्या यातील व्यवहाराचा दुवा बिझनेस टू बिझनेस माकेर्टिंग प्रोफेशनल्स असतात. एमबीएच्या इण्डस्ट्रिअल माकेर्टिंगचा अभ्यास करून तुम्हाला इथे करिअर करण्यासाठी आवश्यक कौशल्य अवगत करता येतील. एकाच वेळी वेगवेगळ्या कंपन्यांशी व्यवहार करण्याची कला अनुभवातून शिकता येते.

मॅनेजमेण्टमधलं एक आव्हानात्मक क्षेत्र म्हणजे ' बिझनेस टू बिझनेस माकेर्टिंग ' ( बी टू बी माकेर्टिंग) पण गेल्या काही वर्षांत हा प्रकार खूपच मागे पडला. सर्वसाधारण एमबीए होऊ इच्छिणाऱ्या विद्यार्थ्यांना हा प्रकार माहीतही नसतो. तुम्हाला इण्डस्ट्रिअल माकेर्टिंग माहीत आहे का ? यालाच बिझनेस टू बिझनेस माकेर्टिंग असं म्हटलं जातं. गेल्या शतकात ' इण्डस्ट्रिअल माकेर्टिंग ' असं यांत्रिक नाव देऊन एमबीएमध्ये हा विषय फक्त इंजिनीअरिंगच्या विद्यार्थ्यांपुरता आहे, असं भासवण्यात आलं. प्रत्यक्षात या विषयाचा अभ्यास करण्यासाठी कोणत्याही प्रकारच्या टेक्निकल गोष्टींची माहिती आवश्यक नसते.

इण्डस्ट्रीजच्या वाढत्या प्रमाणामुळे बी टू बी माकेर्टिंगचं इण्डस्ट्रिअल माकेर्टिंग म्हणून नामकरण झालं. पण बीपीओच्या ट्रेण्डने हे चित्र थोडंसं बदललं. पुन्हा एकदा बी टू बी माकेर्टिंगला महत्त्व निर्माण होऊ लागलं आहे. माकेर्टिंगमध्ये इण्टरनॅशनल, एफएमसीजी, डायरेक्ट, रिटेलिंग आणि बी टू बी माकेर्टिंग असे स्वतंत्र विषय असतात. प्रत्येक प्रकारात माकेर्टिंगची पद्धत वेगळी असते. बी टू बी माकेर्टिंगमध्ये मोठ्या प्रमाणात प्रोडक्ट किंवा सविर्सेस घेणाऱ्या कंपन्यांशी होणारा व्यवहार बघितला जातो. यात सरकारी, नीम सरकारी, को-ऑपरेटिव संस्था, पब्लिक, प्रायव्हेट लिमिटेड कंपन्या तसंच शैक्षणिक संस्था, सामजिक ट्रस्ट आदींशी व्यवहार केले जातात.

बी टू बी माकेर्टिंगमध्ये खरेदीचे निकष आणि प्रक्रिया वेगळ्या असतात. खरेदीचा निर्णय कोणत्याही एका व्यक्तीच्या हातात नसतो. वेगवेगळी खाती आणि त्यात काम करणारी मंडळी या निर्णयप्रक्रियेत गुंतलेले असतात. या सर्व गुंतागुंतीमुळे बी टू बी माकेर्टिंग प्रोफेशनल्सना थोडं जास्तच काम करावं लागतं. सरकारी कंपन्यांशी व्यवहार करताना कंपनी ब्लॅकलिस्ट होणार नाही ना याची काळजी घ्यावी लागते.

काही कंपन्यांमध्ये बी टू बी माकेर्टिंगला ' ओ.ई.एम ' माकेर्टिंग म्हणजेच ओरिजिनल इक्विपमेण्ट मॅन्युफॅक्चरर्स असंही म्हणतात. बी टू बी किंवा ओ.ई.एम. माकेर्टिंग या विषयावर स्वतंत्र पदवी देणाऱ्या संस्था भारतात नाही. सध्यातरी एमबीए किंवा डिप्लामो कोसेर्समध्ये हा विषय इण्डस्ट्रिअल माकेर्टिंग या नावाने शिकवला जातो.

या क्षेत्रातील डॉक्युमेण्टेशनचं काम खूपच किचकट असतं. छोटीशी चूक तुमच्या हातचं टेण्डर घालवू शकते. त्यामुळे कायदेशीर बाबीं आणि त्यांचे अर्थ कळण्याचं स्कील अनुभवाने विकसित करावं लागतं. कंपन्यांशी पत्र व्यवहार करताना नियम आणि कायद्यांच्या चौकटींचा अभ्यास करावा लागतो. त्याचप्रमाणे जुन्या डॉक्युमेण्ट्सचं जतन करण्याची जबाबदारीही अप्रत्यक्षपणे तुमची असते. थोडक्यात, तुम्हाला डॉक्युमेण्टेशनमध्ये मास्टर व्हावं लागतं. कंपन्यांच्या निर्णय आणि व्यवहार पद्धतींचा अभ्यास करून काम करावं लागतं.

बी टू बी माकेर्टिंगमध्ये काम करताना तुम्हाला टीम वर्क आणि कम्युनिकेशन स्कील्सचा सर्वात जास्त वापर करावा लागतो. सॉफ्टवेअरचं ज्ञान, इंग्रजी आणि परवडण्याजोगी टेक्नॉलॉजीच्या बळावर बीपीओ इण्डस्ट्रीने भारतात हातपाय पसरले आहेत. पण त्यात भारतीय कंपन्यांनी माकेर्टिंगची तितकीशी सुरुवात केलेली नाही. अग्रेसिव माकेर्टिंगचा ट्रेण्ड आला की भारतीय तरुणांना इण्टरनॅशनल माकेर्टमध्ये मोठ्या प्रमाणावर संधी उपलब्ध होतील. रिलायन्ससारख्या मोठ्या कंपन्या त्यांना नियमित लागणाऱ्या कच्च्या मालासाठी ऐनवेळेला टेण्डर काढण्यापेक्षा ' व्हेण्डर रजिस्ट्रेशन ' चा उपयोग करतात. यात पाच ते आठ कच्चा माल पुरवणाऱ्या कंपन्यांच्या नावाची यादी केली जाते. वर्षाच्या सुरुवातीलाच त्यांच्याकडून टेण्डर मागवून माहिती आणि प्रोडक्ट सॅम्पल्स घेतले जातात. वर्षभरात आवश्यकतेप्रमाणे ऑर्डर दिली जाते. या पद्धतीचा वापर करणाऱ्या कंपन्या शोधून त्यात रजिस्ट्रेशन करण्याचं काम बी टू बी माकेर्टिंग प्रोफेशनल्सना पार पाडावं लागतं.

शिवाय वेगवेगळी टेण्डर शोधणं, प्रोडक्ट्सच्या किमती नमूद करण्याआधी स्पधेर्तील इतर कंपन्यांच्या टेण्डरचा अंदाज काढणं, ऑर्डर मिळवण्यासाठी प्रयत्न करणं, ठराविक वेळेत मालाचा पुरवठा करणं, फायनान्शिअल व्यवहारावर लक्ष ठेवणं, डॉक्युमेण्टेशनचं काम पार पाडणं, क्लाएण्टची काही तक्रार असेल, तर त्यासाठी उपाययोजना करणं, जास्तीतजास्त राज्यांमध्ये रेट कॉण्ट्रक्ट मिळवणं, कंपनीला नवीन प्रोडक्ट्स डेव्हलप करता येतील का, याची चाचपणी करणं इत्यादी कामं करावी लागतात. भविष्यात ज्या विद्यार्थ्यांना बिझनेस करायचा आहे, त्यांनी बी टू बी माकेर्टिंगमधल्या कामाचा अनुभव मिळवलाच पाहिजे. एका वेळेला अनेक कंपन्यांशी व्यवहार करण्याचं कौशल्य इथे तुम्हाला सहज अवगत करता येतं.

प्रा. अजित पाटील

आयसीएफएआय बिझनेस स्कूल

 
</text>
</doc>
