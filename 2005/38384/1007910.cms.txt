<doc>
<docno>1007910.cms.txt</docno>
<text>
 
महाराष्ट्र
प्रदूषणाबाबत वादग्रस्त ठरलेला 'आक्झोकेम' वर्षभर बंदच ठेवणार
[ Tuesday, February 01, 2005  09:34:57 pm]


म. टा. वृत्तसेवा

अंतिम निर्णय मात्र ग्रामसभेकडे

कोल्हापूर : प्रदूषणाबाबत वादग्रस्त ठरलेला चिपरी येथील ' आक्झोकेम ' प्रकल्प वर्षभरासाठी बंद ठेवून त्याच्या बरोबरचे ' स्टार ' समूहातील इतर चार प्रकल्प पूर्ववत चालू करण्याचा निर्णय जिल्हाधिकारी कार्यालयात झालेल्या व्यापक बैटकीत घेण्यात आला. बाकीचे चार प्रकल्प लागेचच चालू होत आहेत.

न्यायासाठी झगडणारे चिपरीचे ग्रामस्थ, घोडावत उद्योग समूह व त्यात काम करणारे कामगार अशा त्रिपक्ष बैठकीत हा तोडगा निघाला. सुमारे सव्वादोन तास चाललेल्या या बैठकीत हा संघर्ष समाप्त झाला. जिल्ह्यातील सर्वच नेत्यांनी सामंजस्याने एकत्र येऊन ही तडजोड घडवून आणली आहे.

' आक्झोकेम ' प्रकल्प एक वर्ष बंद ठेवायचा, पावसाळ्यानंतर केमिकल्स वाहून जातील, त्यानंतर प्रदूषित पाण्यामुळे चहा अथवा दूध फुटायला लगले तर प्रकल्प कायमस्वरूपी बंद ठेवायचा की, प्रदूषण होत नाही म्हणून चालू ठेवायचा याबाबतच अंतिम निर्णय ग्रामसभेने घ्यायचा ठरले. तो सर्वांनी मान्य केला. इतर चार उद्योग पूर्ववत चालू करण्याचे ठरल्याने जवळजवळ दोन ते अडीच हजार कामगारांच्या रोजगाराचा प्रश्ान् मागीर् लागला.

जिल्हाधिकारी हणमंतराव पवार यांनी पुढाकार घेऊन ही बैठक बोलावली होती. खासदार सदाशिव मंडलिक, खासदार निवेदिता माने, पारंपरिक ऊर्जामंत्री विनय कोरे, आमदार राजू शेट्टी, आ. महादेवराव महाडिक, सा. रे. पाटील, आवाडे यांनीही याबाबत विविध सूचना केल्या होत्या.

बैठकीतून निर्णय झाला तर ' स्टार ' प्रकल्प संपूर्णपणे गोव्यात हलविण्याचा घोडावत यांचा विचार होता. गावकऱ्यांचे आत्मक्लेश उपोषण आणि बैठकीचा निर्णय यामुळे गेले महिनाभर चालू असलेला हा संघर्ष संपला आहे.

 
</text>
</doc>
