<doc>
<docno>1006768.cms.txt</docno>
<text>
 
महामुंबई
वैद्यकीय क्षेत्रातील बदलत्या आव्हानांबाबत केईएममध्ये आंतरराष्ट्रीय परिषद
[ Tuesday, February 01, 2005  12:07:31 am]


म. टा. प्रतिनिधी

मंुबई : वैद्यक क्षेत्रातील आव्हानांबाबत चर्चा करून त्या आव्हानांवर मात कशी करता येईल, त्याचबरोबर सार्वजनिक आरोग्य सेवेचा दर्जा कसा सुधारता येईल, याविषयी विचारविनिमय करण्याकरिता मंुबई महापालिकेचे के. ई. एम. रुग्णालय आणि सेठ जी. एस. मेडिकल कॉलेजच्या वतीने ' दजेर्दार आरोग्य सेवा : बदलत्या परिस्थितीतील संधी आणि आव्हाने ' या विषयावर चार ते सहा फेब्रुवारी दरम्यान आंतराष्ट्रीय परिषदेचे आयोजन केले जाणार आहे.

या परिषदेसाठी सुमारे 300 डॉक्टर्स, वैद्यकीय शिक्षक, प्रशासक तसेच या क्षेत्रातील नामवंत सहभागी होणार असून महापौर महादेव देवळे यांच्या हस्ते या परिषदेचे उद्घाटन होईल. डॉ. स्नेहलता देशमुख प्रमुख पाहुण्या म्हणून उपस्थित राहणार आहेत, अशी माहिती पालिकेच्या सार्वजनिक आरोग्य समितीचे अध्यक्ष रमेश नाईक यांनी सोमवारी पत्रकार परिषदेत दिली. अतिरिक्त पालिका आयुक्त विजयसिंह पाटणकर, के. ई. एम. रुग्णालयाच्या अधिष्ठात्या डॉ. निलिमा क्षीरसागर, यांच्यासह डॉ. अविनाश सुपे, डॉ. एस. पी. दांडेकर, डॉ. कोठारी, डॉ. के. आर. शिंदे, डॉ. कामाक्षी भाटे, डॉ. प्रिती मेहता प्रभृती यावेळी उपस्थित होते.

वैद्यक क्षेत्रात नवनवे शोध लागत आहेत, प्रगती होत आहे, त्याचबरोबर आरोग्यसेवेकडून रुग्णांच्या अपेक्षाही वाढत आहेत. या सर्वांचा मेळ घालून दजेर्दार आरोग्य सेवा उपलब्ध करवून देण्याच्या दृष्टीने प्रयत्न करणे, हा या परिषदेचा मुख्य उद्देश आहे, अशी माहिती पाटणकर यांनी दिली. टेली-मेडिसीन सारखी अत्याधुनिक उपचार यंत्रणेची उभारणी, दजेर्दार प्रयोगशाळा, आरोग्य वीमा, रुग्णांना उपचारासाठी आथिर्क मदत, व्याधी जडण्यापूवीर्च काळजी कशी घ्यावी आणि उपलब्ध मुनष्यबळाचा योग्य आणि प्रभावी वापर कसा करता येईल, याविषयी परिषदेत चर्चा होईल, असे डॉ. क्षीरसागर यांनी सांगितले.

नफिल्ड इंटरनॅशनल हेल्थ अॅण्ड डेव्हलपमेंट ग्रुप, इंग्लंडची युनिव्हसिर्टी ऑफ लिड्स, मेडिकल कौन्सिल ऑफ इंडिया, महाराष्ट्र आरोग्य विज्ञान विद्यापीठ, ब्रिटिश कौन्सिल, जर्मनीची जी. टी. झेड, सेहत, आकाश व टाटा सामाजिक विज्ञान संस्था आदी संस्था या परिषदेत सहभागी होणार आहेत, अशी माहिती नाईक यांनी दिली.

 
</text>
</doc>
