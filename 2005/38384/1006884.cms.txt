<doc>
<docno>1006884.cms.txt</docno>
<text>
 
महामुंबई
तळेकरांची 'गुंतवणूक'
[ Tuesday, February 01, 2005  01:04:11 am]


म. टा. विशेष प्रतिनिधी

चिकूच्या बागा, शेकडो एकर जमीन, एक बंगला आणि चार फ्लॅट

मुंबई : महानंदचे निलंबित कार्यकारी संचालक शिवाजी तळेकर यांच्याविरोधातील चौकशीची चक्रे वेगाने फिरू लागली असून त्यांच्याकडे ठाणे जिल्ह्यात चिकूच्या बागा, पुणे जिल्ह्यात शेकडो एकर शेतजमीन, मुंबईत एका बंगल्यासह किमान चार फ्लॅट अशी बरीच स्थावर मालमत्ता सापडल्याचे समजते.

तळेकर यांच्याकडे अवाजवी स्थावर आणि जंगम मालमत्ता असल्याची याचिका कोर्टात गुदरण्यात आल्याने जंगम मालमत्ता त्यांनी मोठ्या प्रमाणात अन्यत्र हलविली असावी, असा पोलिसांचा कयास आहे. आठवडाभराच्या चौकशीत त्यांच्याकडे रोकड फारशी मिळालेली नाही, असे कळते. पण ठाणे जिल्ह्यात त्यांच्या मालकीच्या चिकूच्या बागा आहेत ; तसेच पुणे जिल्ह्यात शेकडो एकर शेतजमीन त्यांच्याकडे असल्याचे निष्पन्न झाले आहे. इतक्या मोठ्या प्रमाणात स्थावर मालमत्ता सापडल्याने तपास करणारे पोलिस अधिकारी चक्रावून गेले आहेत. तळेकरांकडे फारशी रोकड सापडलेली नसली तरी त्यांच्या स्वीय सहायकाकडे चार बँकांची क्रेडिट काडेर् सापडली असून त्यावरून लाखो रुपयांचे व्यवहार झाल्याचे उघड झाले आहे. यामुळे तळेकरांच्या विश्वासातील कर्मचाऱ्यांचीही चौकशी सुरू करण्यात आली असल्याचे समजते.

 
</text>
</doc>
