<doc>
<docno>1006807.cms.txt</docno>
<text>
 
महामुंबई
राज्यातील बड्या नेत्यांचा काँग्रेस प्रवेश?
[ Tuesday, February 01, 2005  12:27:54 am]


म. टा. प्रतिनिधी

मुंबई : प्रदेश काँग्रेसमध्ये राज्यातील काही बडे नेते प्रवेश करणार असून त्याबाबत चर्चा करून निर्णय घेण्यासाठी राज्य कार्यकारिणीची बैठक येत्या शुक्रवारी टिळक भवनात भरणार असल्याची माहिती पक्षाच्या राज्य शाखेचे प्रवक्ते अनंत गाडगीळ यांनी दिली.

मराठवाडा विभागातील कार्यर्कत्यांची बैठक 11 फेब्रुवारी रोजी औरंगाबाद येथे होणार आहे. निवडणुकीत पक्षविरोधी कारवाया करणाऱ्यांची चौकशी अनुपालन समितीने केली असून त्याचा अहवाल पक्षाला सादर करण्यात आला आहे. लवकरच त्याबाबत निर्णय घेतला जाईल असे त्यांनी सांगितले.

 
</text>
</doc>
