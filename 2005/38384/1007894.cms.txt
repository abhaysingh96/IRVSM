<doc>
<docno>1007894.cms.txt</docno>
<text>
 
अर्थव्यवहार
नफारुपी विक्री
[ Tuesday, February 01, 2005  09:17:33 pm]


म. टा. बाजार प्रतिनिधी

मुंबई: परकीय अर्थसंस्थांनी मोठ्या प्रमाणावर शेअर बाजारात गुंतवणूक करूनही गुंतवणूकदारांनी केलेल्या नफारुपी विक्रीमुळे मुंबई शेअर बाजार मंगळवारी अत्यल्प प्रमाणात उतरला. हिंदुस्तान लिव्हर, हिंदाल्को, बजाज ऑटो , ' भेल ', रिलायन्स एनजीर्, ओएनजीसी या बड्या कंपन्यांच्या शेअर्सना मागणी येऊन ते वधारले नसते तर बाजार मोठ्या प्रमाणावर घसरला असता.

तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा ' सेन्सेक्स ' निदेर्शांक 6586.66 व 6508.84 अंशांदरम्यान खालीवर फिरून शेवटी 6552.47 अंशांवर स्थिरावला. त्यात सोमवारच्या 6555.94 अंशांच्या तुलनेत 3.47 अंशांची घसरण झाली. दलालांच्या म्हणण्यानुसार, मागील चार दिवसांत ' सेन्सेक्स ' तब्बल सुमारे 450 अंशांनी उंचावला असल्याने थोडी घसरण अपेक्षितच होती, पण आगामी अर्थसंकल्पाकडून मोठ्या अपेक्षा असल्याने बाजार पुन्हा वधारू शकतो.

रिलायन्स इंडस्ट्रीज, भारतीय स्टेट बँक, आयटीसी, इन्फोसिस टेक., विप्रो, टाटा मोटर्स, टाटा स्टील, डॉ. रेड्डीज लॅब, ग्रासिम, एचडीएफसी बँक, रॅनबॅक्सी, लार्सन अॅण्ड टुब्रो, मारुति उद्योग, हीरो होंडा, एचडीएफसी, सिप्ला, गुजरात अंबुजा सिमेंट, भारती टेलिव्हेंचर, एसीसी यांचे समभाग घसरले. मात्र, हिंदुस्तान लिव्हर , ' भेल ', बजाज ऑटो, हिंदाल्को, आयसीआयसीआय बँक, ओएनजीसी, रिलायन्स एनजीर् यांचे शेअर्स वधारले.

 
</text>
</doc>
