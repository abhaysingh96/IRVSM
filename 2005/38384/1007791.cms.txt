<doc>
<docno>1007791.cms.txt</docno>
<text>
 
देश-विदेश
दंतमहाविद्यालयांना कारवाईची ताकीद
[ Tuesday, February 01, 2005  07:56:00 pm]


वृत्तसंस्था

नवी दिल्ली : देशातल्या 11 दंत महाविद्यालयांनी एक महिन्यात योग्य सुविधा उपलब्ध करून न दिल्यास त्यांच्यावर कारवाई केली जाईल, अशी ताकीद भारतीय दंतविज्ञान परिषदेने दिली आहे.

या 11 महाविद्यालयांमध्ये पुरेसे प्राध्यापक व अनेक वैद्यकीय उपकरणे नसल्याचे एका निरीक्षणात आढळून आले. या सुविधा त्वरित उपलब्ध न केल्यास ताबडतोब या महाविद्यालयाचे शैक्षणिक वर्ष बाद ठरवले जाईल. कायद्याप्रमाणे अशा महाविद्यालयांची मान्यताही रद्द करता येत असल्याचे परिषदेने सांगितले.

या संदर्भात 100 प्राध्यापकांनाही नोटीसा देण्यात आल्या आहेत.

 
</text>
</doc>
