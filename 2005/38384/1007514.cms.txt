<doc>
<docno>1007514.cms.txt</docno>
<text>
 
प्रगती फास्ट
बेकॉनचा मदतीचा हात
[ Tuesday, February 01, 2005  04:57:47 pm]


होमिओपथीच्या विद्यार्थ्यांना करिअर गायडन्स, जॉब्सच्या संधी, स्कॉलरशिप्स यासारख्या विविध माध्यमातून बेकॉन फाऊण्डेशन मदत करतं. डॉ. विक्रांत महाजन यांच्या फाऊण्डेशनचा उद्देश होमिओपथीचा प्रसार करण्याचा आहे.

विद्यार्थ्यांना करिअरच्या प्रत्येक टप्प्यावर प्रत्यक्ष वा अप्रत्यक्षपणे कुणाचं तरी मार्गदर्शन हवं असतं. तुमचं क्षेत्र खूपच वेगळं असेल, तर मग प्रत्येक ठिकाणी अशा मदतीची अपेक्षा असते. होमिओपथीमध्ये करिअर करणाऱ्या विद्यार्थ्यांची ही गरज लक्षात घेऊन डॉ. विक्रांत महाजन यांनी ' बेकॉन फाऊण्डेशन ' ची 1991 साली स्थापना केली.

पुण्याला होमिओपथीची प्रॅक्टिस करणाऱ्या डॉ. महाजनांना काही विद्याथीर् त्यांच्या क्लिनिकमध्ये असिस्टन्सशिपसाठी विचारू लागले. त्यांना मार्गदर्शन करताना होमिओपथीच्या प्रॅक्टिससाठी योग्य माध्यम सध्या उपलब्ध नाही, असं त्यांच्या लक्षात आलं.

बेकॉनबद्दल ते सांगतात, की ' बेकॉन ' चा अर्थ दुसऱ्यांना प्रकाश देणारा असा होतो. त्यामुळे आमचा प्रत्येक उपक्रम मार्गदर्शनावर आधारित असतो. होमिओपथी क्षेत्राबद्दल जागरूकता निर्माण करण्यासाठी संस्थेतफेर् अनेक उपक्रम राबवले जातात. आज अनेक विद्यार्थ्यांना मेडिकलमध्ये करिअर करण्याची इच्छा असते, पण होमिओपथी क्षेत्रात करिअर करण्याकडे तेवढंसं लक्ष दिलं जात नाही. कमी मार्क्ससारख्या कारणामुळे नाइलाजास्तव हे विद्याथीर् होमिओपथीला प्रवेश घेतात. त्यामुळे या क्षेत्राबद्दल माहिती देणं आवश्यक आहे. तसंच कोर्स पूर्ण झाल्यानंतर त्यांना प्रत्यक्ष कामाची संधी मिळणं जरुरी असतं. माहिती आणि जॉब्स अशा दोन्ही दृष्टिकोनातून प्रयत्न करण्याचा संस्थेचा उद्देश आहे. फाऊण्डेशनतफेर् होमिओपथीचा प्रसार करण्यासाठी विविध प्रकारचे ट्रेनिंग प्रोग्राम आयोजित केले जातात. होमिओपथीबद्दल अनेक गैरसमज प्रचलित आहेत. ते दूर करण्यासाठी वर्कशॉप आणि सेमिनार्सचं आयोजन केलं जातं. या उपक्रमाचा भाग म्हणून बेकॉन फाऊण्डेशनतफेर् नुकत्याच एका इण्टरकॉलेजिएट डिबेट कॉम्पिटिशिनचं आयोजन करण्यात आलं होतं.

काही वेळा गुणवत्ता असूनही आथिर्क परिस्थितीमुळे विद्यार्थ्यांना उच्च शिक्षण घेता येत नाही. तर काही विद्याथीर् मेडिकल शिक्षणासाठी खर्च करता येणार नाही, म्हणून या क्षेत्रापासून दूर राहतात. आथिर्क परिस्थितीवर मात करण्यासाठी विद्यार्थ्यांना फाऊण्डेशन मदत करतं. विद्यार्थ्यांना प्रोत्साहन देण्याबरोबरच गरीब व्यक्तींना वैद्यकीय मदत पुरवली जाते. होमिओपथीचा प्रसार, विद्यार्थ्यांना प्रॅक्टिसची संधी आणि मोफत उपचार देणं, हे तिन्ही हेतू बेकॉनच्या हेल्थ कॅम्पमध्ये एकाच वेळी पूर्ण होतात.

विद्यार्थ्यांना करिअर गायडन्स आणि समाजकार्य यात कार्यरत राहून काम करणाऱ्या बेकॉन फाऊण्डेशनच्या सदस्यांकडून इतर विद्यार्थ्यांनीही प्रोत्साहित व्हायला हवं. आपलं करिअर घडवतानाच इतरांना मदत करणंही आपल्याला शक्य असून ती जबाबदारी आपल्या खांद्यावर घेणं आता विद्यार्थ्यांचं कर्तव्य आहे.

संपर्क : बेकॉन फाऊण्डेशन , 60/1 त्रिमूतीर्, भारती निवास सोसायटी, एरंडवणे, पुणे - 411004. टेलिफोन नंबर : 020- 25450265.

मिताली तवसाळकर

 
</text>
</doc>
