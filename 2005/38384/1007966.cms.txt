<doc>
<docno>1007966.cms.txt</docno>
<text>
 
महाराष्ट्र
'संस्कृतीशवाय माणुसकीचे संस्कार होणे अशक्य
[ Tuesday, February 01, 2005  11:06:19 pm]


म. टा. वृत्तसेवा

जळगाव : ' आज आम्ही संस्कृती विसरत चाललो आहोत. संस्कृतीशिवाय माणुसकीचे संस्कार येऊ शकत नाही. आज शिक्षणात काय असावे व काय नसावे याचा विचार करायला केंदीय नेत्यांना वेळ नाही. संस्कृती टिकवायची असेल तर धर्म टिकला पाहीजे. त्यासाठी आध्यात्मिक पायाची नितांत गरज असल्याचे प्रतिपादन जेष्ठ विचारवंत संत साहित्याचे अभ्यासक प्रा. सु. का. जोशी यांनी केले. रविवारी जळगाव जिल्ह्याच्या प्रगतीचे आद्य शिल्पकार धर्मभूषण रावसाहेब रुपचंद लाठी यांच्या पुण्यतिथी निमित्ताने आयोजित समारंभात प्रा. सु.का. जोशी बोलत होते. कार्यक्रमाच्या अध्यक्षस्थानी ईस्ट खानदेश एज्युकेशन सोसायटीचे अध्यक्ष अरविंद लाठी होते प्रारंभी एल .डी. लोखंडे यांनी प्रस्ताविक केले.

तासभराच्या भाषणात प्रा. जोशी यांनी मराठी भाषेच्या उपेक्षेबद्दल तीव्र संताप व्यक्त करत ते म्हणाले की, इंग्रजी भाषेचे महत्व आपणास नाकारायचे नाही परंतु त्याच बरोबर मराठीची अस्मिता टिकवून ठेवण्ेा तेवढेच आवश्यक आहे. आज मराठीचे धिंडवडे निघाले आहे. मराठीचे विदुपीकरण होत आहे हे थांबले पाहिजे. जगभराची भाषा शिकण्यासाठी व्याकरणाचा सांगाडा हवा मराठीचे व्याकरण उत्तर महाराष्ट्रविदयापीठातून शिकवले जात नाही, असे म्हणत त्यांनी उत्तर महाराष्ट्र विदयापीठावर टीकेची झोड उठवली. ते म्हणाले की, उत्तर महाराष्ट्र विदयापीठाचा विकास हा इमारतीतून झालेला विकास आहे. हा भौतिक विकास आहे. येथे भारतीय तत्वज्ञान शून्यवत झाले आहे. एकाही महाविदयालयात तत्वज्ञान हा विषय शिकवला जात नाही. येथे तत्वज्ञान विषयाला स्थान नाही मग स्वत:चे जीवन घडवण्याबद्दल कसा विचार करणार ? असा प्रश्न जोशी यांनी विचारला.

येेथे माणुसकीचा घोष होतो आहे. माणुसकी हा धर्म आहे. परंतु माणुसकीच्या जडणघडणीचे कार्य आज शिक्षणातून होत नाही. आज शिक्षणात काय असावे व काय नसावे याचा विचार करायला केंदीय नेत्यांना वेळच नसल्याचे सांगून ते पुढे म्हणाले भारतात मंदिर नावाची संस्कृती आहे. तिने आपल्याला घडविले आहे.या संस्कृती शिवाय माणुसकीचे संस्कार कसे येतील असा सवाल करत आपण धर्मक्षेत्रे, तीर्थक्षेत्रे, वारकरी संप्रदाय विविध संप्रदाय यांचा अभ्यास केला पाहीजे. धर्म टिकला तर संस्कृती टिकेल रावसाहेबांनी ही अध्यात्मिक संस्कृती टिकवण्याचे काम केले म्हणून ते धर्मभूषण झाले, असे ते म्हणाले. या कार्यक्रमास विविध क्षेत्रातील अनेक मान्यवर उपस्थित होते. प्रांजली रस्से यांच्या पसायदानाने कार्यक्रमाची सांगता झाली.

 
</text>
</doc>
