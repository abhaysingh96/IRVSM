<doc>
<docno>1007854.cms.txt</docno>
<text>
 
धावते जग
नेपाळनरेशांचा उठाव
[ Tuesday, February 01, 2005  08:23:15 pm]


नेपाळचे राजे ग्यानेन्द यांनी पंतप्रधान देऊबा यांचे सरकार बरखास्त करून त्या देशातला लोकशाहीचा खेळ संपुष्टात आणला आहे. भूतपूर्व राजे वीरेन्द यांनी बऱ्याच मोठ्या लोकआंदोलनानंतर पंचायत राज व्यवस्थेला तिलांजली देऊन लोकशाही राज्यव्यवस्थेला संमती दिली होती. दुदैर्वाने नेपाळच्या राजकारण्यांना ही लोकशाही राबविता आली नाही. सरकार सत्तेवर आले की ते पाडायचे असा खो- खोचा खेळ तेथील राजकारणात सुरू झाला. त्यामुळे अत्यंत दारिद्यात राहणाऱ्या लोकांचे प्रश्न कधीच सुटले नाहीत आणि देशात माओवादी चळवळ फोफावली.

नेपाळचा जवळजवळ संपूर्ण पश्चिम भाग आज माओवाद्यांच्या ताब्यात आहे व तेथे त्यांचे समांतर सरकार चालू आहे. त्यांना केवळ शस्त्रबळाने दडपता येणार नाही. लोकांचे जीवनमान सुधारण्यासाठी प्रयत्न सुरू करणे हाच त्यावर उपाय आहे. पण संगीत-खुचीर्च्या खेळात रमलेल्या राजकारण्यांना ते कधीच उमगले नाही. असे असले तरी दिवंगत राजे वीरेन्द यांनी या लोकशाहीच्या प्रयोगात हस्तक्षेप करण्याचे टाळले. बाल्यावस्थेत असलेली लोकशाही कधीतरी स्थिर व बळकट होईल, अशी आशा त्यांना वाटत होती. पण त्यांच्या हत्येनंतर गादीवर आलेले राजे ग्यानेन्द हे कधीच लोकशाहीला अनुकूल नव्हते.

सत्तेवर राजघराण्याची पकड हवीच, असे त्यांचे पूवीर्पासून मत होते. गादीवर आल्यानंतर त्यांनी सर्व सरकारे अस्थिर कशी राहतील हेच पाहिले. त्यांनी एकंदर चार सरकारे बरखास्त केली. 2002 सालापासून नेपाळमध्ये संसद अस्तित्वातच नाही. नेपाळी जनतेनेही निवडणुकांसाठी फार आग्रह धरलेला कधी दिसून आला नाही. हे ओळखूनच राजे ग्यानेन्द यांनी पुन्हा राजेशाही स्थापण्याचा डाव टाकला आहे. सध्या ते ही व्यवस्था तीन वर्षांसाठी आहे, असे सांगत असले तरी ते व त्यांचे पुत्र पारस हे आता सत्ता हातची निसटू देतील असे वाटत नाही.

त्यातच दडपशाहीच्या मार्गाने माओवादी चळवळ नष्ट करण्यात राजांना यश मिळाले तर त्यांची प्रतिमा अधिकच उजळ होण्याची शक्यता आहे. पण ग्यानेन्द त्यांचे दिवंगत बंधू वीरेन्द यांच्याइतके लोकप्रिय नाहीत. उलट ते व त्यांचे पुत्र पारस यांच्याविषयी लोकांच्या मनात अनादरच अधिक आहे. पण लोकशाहीची वीट बरी की राजेशाहीचा दगड बरा, असा प्रश्ान् नेपाळी जनतेपुढे आहे. गेल्या महिन्यात ग्यानेन्द भारत दौऱ्यावर आले होते, तेव्हाच त्यांनी भारतीय नेत्यांना आपल्या इराद्यांची कल्पना दिली होती. भारताचा पुन्हा राजेशाही स्थापण्याला विरोध आहे. पण हा विरोध फार ताणता येणार नाही.

कारण नेपाळ भारताच्या दृष्टीने अतिशय महत्त्वाचा व संवेदनशील भाग आहे. पण तेथे राजेशाहीविरुद्ध उठाव झाला, तर राजे ग्यानेन्द यांच्या नाड्या भारताकडून आवळल्या जाण्याची शक्यता नाकारता येत नाही.

 
</text>
</doc>
