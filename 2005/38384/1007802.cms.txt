<doc>
<docno>1007802.cms.txt</docno>
<text>
 
देश-विदेश
करवसुलीत 18 टक्के वाढ
[ Tuesday, February 01, 2005  08:00:17 pm]


वृत्तसंस्था

नवी दिल्ली : केंदीय अर्थसंकल्प मांडण्याची वेळ जवळ येऊ लागली असून त्या पार्श्वभूमीवर आथिर्क क्षेत्रातील काही आशादायक घटनांपैकी एक म्हणजे देशातील करवसुलीत झालेली वाढ.

देशात प्रत्यक्ष कर भरणाऱ्यांमध्ये मोठ्या प्रमाणात वाढ झाल्याने, या आथिर्क वर्षाच्या पहिल्या नऊ महिन्यातच महसुलामध्येे सुमारे 18 टक्क्यांनी म्हणजेच एक कोटी 94 हजार 231 कोटीपर्यंत वाढ झाली आहे.

एप्रिल ते डिसेंबर 2003-04 या काळात स्थानिक कर, प्राप्तीकर आणि सीमाशुल्क करात एक कोटी 64 हजार 170 रुपयांपर्यंत वाढ झाली.

या आथिर्क वर्षामध्ये दोन कोटी 33 हजार 906 रुपये कर वसूल झाल्याचे अधिकृत गोटातून सांगण्यात आले.

फक्त डिसेंबर महिन्यात करवसुलीत गेल्या वषीर्च्या 34,985 कोटी रुपयांच्या तुलनेत 12 टक्क्यांनी वाढ होऊन 39,365 कोटी रुपये जमा झाले आहेत.

स्थानिक करवसुलीही 30 टक्क्यांनी वाढल्याचे दिसून येते. 2003 मध्ये झालेल्या 38,216 कोटी करवसुलीपेक्षा 2004 मध्ये 49,697 कोटी रुपये वसुली झाली. विशेष म्हणजे प्राप्तीकराची वसुली फक्त नऊ महिन्यांतच 31,873 कोटींवर पोहोचल्यामुळे त्यात 21 टक्के वाढ दिसून येते.

अप्रत्यक्ष करांमध्येही 13.5 टक्क्यांनी वाढ होऊन 41,264 कोटींची रक्कम जमा झाली.

अबकारी करातही मोठ्या प्रमाणात वाढ होऊन डिसेंबर महिन्यापर्यंतच 61,837 कोटी रुपये जमा झाले. तसेच इतर करवसुलीतही सुमारे 41.6 टक्क्यांनी वाढ झालेली दिसते.

नैसगिर्क आपत्तींसाठी केंदाकडून वसूल केल्या जाणाऱ्या अधिभारात मात्र गेल्यावषीर्पेक्षा 13.5 टक्क्यांची तूट दिसून येते.

 
</text>
</doc>
