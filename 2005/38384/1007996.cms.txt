<doc>
<docno>1007996.cms.txt</docno>
<text>
 
महाराष्ट्र
जप्तीच्या आदेशानंतर गुटखा कंपन्यांची कसून तपासणी
[ Tuesday, February 01, 2005  11:25:17 pm]


म. टा. प्रतिनिधी

पुणे : सरकारने गुटखा जप्तीचा आदेश दिल्यानंतर अन्न व औषध प्रशासनाच्या ( एफडीए) पुणे विभागाच्या पथकांनी रसिकशेठ धारीवाल यांच्या शिरुरमधील गुटखा कंपनीचे दोन युनिट आणि उरुळीकांचन भागातील इस्ट अॅण्ड वेस्ट या कंपनीत उत्पादन सुरू नाही ना, याची पाहाणी केली.

राज्यात गेल्यावेळी गुटखा बंदी करण्यात आल्यावर गुटखा कंपन्यांचे परवाने रद्द करण्यात आले होते. बंदी उठवल्यानंतर या कंपन्यांनी परवान्यांचे नुतनीकरण केलेले नाही. आता पुन्हा गुटखा जप्तीचा आदेश आल्यानंतर या कंपन्यांमध्ये उत्पादन केले जात आहे का, हे तपासण्यासाठी पथके पाठवण्यात आल्याचे एफडीएचे सहायक आयुक्त ए. टी. सवस्ते यांनी सांगितले.

उरुळीकांचनमधील इस्ट अॅण्ड वेस्ट या कंपनीतील उत्पादन बंद असल्याचा अहवाल पथकाने दिला आहे. शिरुरमध्ये गेलेल्या पथकाचा अहवाल अद्याप आला नसल्याचे सवस्ते यांनी स्पष्ट केले.

दरम्यान, एफडीएने रविवारी माकेर्टयार्डध्ये छापा टाकून ' आरएमडी ' गुटखा आणि रविवारपेठेतून ' गोवा ' या गुटख्याचे सुमारे सव्वाचार लाख रुपयांचे बॉक्स जप्त केले.

 
</text>
</doc>
