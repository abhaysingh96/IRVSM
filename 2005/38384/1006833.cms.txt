<doc>
<docno>1006833.cms.txt</docno>
<text>
 
महाराष्ट्र
मागासवगीर्य विद्यार्थ्यांकडून शुल्क आकारल्यास फौजदारी कारवाई
[ Tuesday, February 01, 2005  12:39:18 am]


म. टा. प्रतिनिधी

पुणे : मागासवगीर्य विद्यार्थ्यांकडून आकारले जात असलेलेे अतिरिक्त शुल्क परत करावे, या मागण्यांसाठी स्टुडंट्स फेडरेशन ऑफ इंडियातफेर् (एसएफआय) सोमवारी शिक्षण संचालकांच्या कार्यालयावर निदर्शने करण्यात आली. त्यानंतर शुल्क आकारणाऱ्या महाविद्यालयांनी विद्यार्थ्यांकडून घेतलेले अतिरिक्त शुल्क परत करावे, अन्यथा त्यांच्यावर फौजदारी कारवाई केली जाईल, असे आदेश शिक्षण संचालक डॉ. एस. एन. पठाण यांनी दिले आहेत.

जहागीरदार समितीने दिलेल्या निदेर्शांनंतर नियुक्त केलेल्या पंडीत समितीने महाविद्यालयांकडून शुल्करचनेबाबतचे प्रस्ताव मागवले होते. अनेक महाविद्यालयांनी दिलेल्या प्रस्तावांनुसार विद्यार्थ्यांकडून जहागीरदार समितीने ठरवून दिलेल्या रचनेपेक्षा वाढीव शुल्क आकारले जात असल्याचे निदर्शनास आले. अतिरिक्त शुल्क आकारणाऱ्या महाविद्यालयांवर कारवाई व्हावी, अशा प्रमुख मागणीसाठी संघटनेच्या कार्यर्कत्यांनी राज्यभरातून आलेल्या बीएडच्या विद्यार्थ्यांसहित शिक्षण संचालकांच्या कार्यालयावर निदर्शने केली.

अनेक महाविद्यालयांत विद्यार्थ्यांना मागासवगीर्यांसाठीच्या शिष्यवृत्तीचा लाभ न देता शुल्क आकारणी केली जाते. मागासवगीर्य विद्यार्थ्यांकडून घेण्यात आलेले हे शुल्क परत करावे, तसेच पंडीत समितीच्या निदेर्शांनुसार महाविद्यालयांकडून आलेल्या शुल्कवाढीच्या प्रस्तावांची चौकशी केली जावी, अशा मागण्याही यावेळी करण्यात आल्या.

त्यानुसार, महाविद्यालयांनी विद्यार्थ्यांकडून घेतलेले अतिरिक्त शुल्क परत करावे, अन्यथा त्यांच्यावर फौजदारी कारवाई केली जाईल, असे आदेश शिक्षण संचालक डॉ. एस. एन. पठाण यांनी दिले आहेत. तसेच, दाखल केलेल्या शुल्कवाढीच्या प्रस्तावांची आणि मागासवगीर्य विद्यार्थ्यांना शिष्यवृत्तीचा लाभ न देणाऱ्या महाविद्यालयांचीही चौकशी केली जाणार असल्याचे आदेश पठाण यांनी दिले.

 
</text>
</doc>
