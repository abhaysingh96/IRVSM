<doc>
<docno>1007913.cms.txt</docno>
<text>
 
महाराष्ट्र
सांगली जिल्ह्यात पिण्याचे पाणी राखून ठेवण्याचे आदेश
[ Tuesday, February 01, 2005  09:39:55 pm]


म. टा. वृत्तसेवा

संभाव्य पाणीटंचाईच्या मुकाबल्यासाठीचा निर्णय

सांगली : संभाव्य पाणीटंचाई लक्षात घेऊन जिल्ह्यातील उपलब्ध पाणीसाठ्यापैकी तीन टी.एम.सी. पाणी ' पिण्यासाठी ' राखीव ठेवण्याचे आदेश पालकमंत्री पतंगराव कदम यांनी दिले. अधिकाऱ्यांच्या बैठकीत ते बोलत होते.

जिल्ह्यातील 70 लघुपाटबंधारे प्रकल्प व 5 मध्यम पाटबंधारे प्रकल्पांत सध्या साडेतीन टी. एम. सी.पाणी उपलब्ध आहे. यापैकी 3 टी. एम. सी. पाणी पिण्यासाठी राखीव ठेवण्यात आल्याचे सांगून कदम पुढे म्हणाले की, सांगली-मिरज-कुपवाड महापालिका क्षेत्रातील विजेची गळती 31 टक्क्यावरून 20 टक्क््यावर आणली गेली आहे. त्यामुळे येथील विजेचे भारनियमन रद्द केले जावे यासाठी आपण प्रयत्न करू.

जिल्ह्यातील मुलींच्या घटत्या संख्येवर नियंत्रण ठेवण्यासाठी (यामध्ये सांगली जिल्हा महाराष्ट्रात प्रथम क्रमांकावर आहे) जिल्ह्यातील-व्यवस्थित नोंदी नसणाऱ्या- 79 सोनोग्राफी केंदांना ' कारणे दाखवा ' नोटिसा बजावण्याचे आदेश देऊन कदम म्हणाले की, जिल्ह्यात मुलींची संख्या घटते आहे हे आम्ही गंभीरतेने घेतले आहे. जिल्ह्यात सोनोग्राफीची 118 केंदे आहेत, नुकत्याच करण्यात आलेल्या पाहणीत त्यातील 11 ठिकाणी गंभीर दोष आढळले. 79 ठिकाणी व्यवस्थित नोंदी नसल्याचे दिसले. यापुढे या केंदांची प्रत्येक महिन्याला कडक तपासणी केली जाईल.

 
</text>
</doc>
