<doc>
<docno>1007990.cms.txt</docno>
<text>
 
महाराष्ट्र
महाराष्ट्रात फिरणार समरसता रथ
[ Tuesday, February 01, 2005  11:22:17 pm]


म. टा. प्रतिनिधी

नाशिक : ' चला! आपण सर्वजण समरसतेची पताका खांद्यावर गेऊन भेदभावरहित व तुच्छतामुक्त समरस समाजजीवन घडवूया ' असा घोष करत नाशिकहून महाराष्ट्राच्या चारही दिशांना समरसता यात्रेचे चार रथ रवाना होणार आहेत. राष्ट्रीय स्वयंसेवक संघप्रणित सामजिक समरसता मंचाने आयोजित केलेल्या या यात्रेद्वारे शाहू-फुले-आंबेडकर- गाडगेमहाराज-हेडगेवार यांचे सामजिक समरसतेचे विचार गावागावात पोहोचविले जाणार आहेत.

पश्चिम महाराष्ट्र, मराठवाडा, विदर्भ आणि कोकण या चार प्रांतामध्ये या यात्रेचे स्वतंत्र रथ मार्गक्रमण करणार आहेत. भगूरचे स्वातंत्र्यवीर सावरकरांचे जन्मस्थान, न्यायमूतीर् रानडे यांचे निफाड, चांदवडचा अहिल्यादेवी होळकरांचा रंगमहाल, मालेगावचा ऐतिहासिक भुईकोट किल्ला, चैत्यभूमी, महात्मा फुले आणि सावित्रिबाईंनी उभी केलेली शैक्षणिक कार्यस्थळे, गाडगे महाराजांची शिकवण सांगणारी अनेक गावे, राजषीर् शाहूंचे कोल्हापूर अशा शंभराहून अधिक ठिकाणांना हे रथ भेटी देणार आहेत.

नाशिकच्या प्रख्यात काळाराम मंदिराच्या पूर्व दरवाजाशी या चारही रथांचे सकाळी 9 ते 11 या वेळेत पूजन होईल. त्यानंतर मराठवाड्याचा रथ नाशिकरोडला, विदर्भाचा रथ गंगापूर रोडला ढेकणेमहाराज यांच्या आश्रमात, कोकणचा रथ त्रिमूतीर् चौकमार्गे पवननगरच्या अहिल्यादेवी स्मारकात तर पश्चिम महाराष्ट्राचा रथ काळाराम मंदिराच्या पूर्व दरवाजावरच थांबेल.

दुपारी दोन वाजता हे चारही रथ लेझिम पथकांसह समरसतेवर आधारलेल्या पथनाट्यांचे सादरीकरण करत बी. डी. भालेकर मैदानावर येतील. या ठिकाणी सायंकाळी सहा वाजता दिंडोरीच्या स्वामी समर्थ केंदाचे आण्णासाहेब मोरे, महापौर दशरथ पाटील यांच्या उपस्थितीत आयोजित केलेल्या कार्यक्रमात राष्ट्रीय स्वयंसेवक संघाचे सरकार्यवाह मोहन भागवत हे मार्गदर्शन करणार आहेत.

 
</text>
</doc>
