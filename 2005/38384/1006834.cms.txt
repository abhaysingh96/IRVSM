<doc>
<docno>1006834.cms.txt</docno>
<text>
 
महाराष्ट्र
गोखले इन्स्टिट्यूटतर्फे लवकरच डॉ. अर्मत्य सेन यांना डी. लिट.
[ Tuesday, February 01, 2005  12:39:49 am]


विवेक सबनीस

पुणे: अर्थशास्त्रातील नोबेल पारितोषिक विजेते डॉ. अर्मत्य सेन यांना 75 व्या वर्षात पदार्पण करणाऱ्या गोखले अर्थशास्त्र आणि राज्यशास्त्र संस्थेतफेर् लवकरच डी. लिट (डॉक्टर ऑफ लेटर) ही प्रतिष्ठेची पदवी देण्यात येणार आहे.

अभिमत विद्यापीठाचा दर्जा मिळालेल्या गोखले इन्स्टिट्यूटमध्ये एक फेब्रुवारी रोजी राष्ट्रपती डॉ. एपीजे अब्दुल कलाम यांच्याहस्ते अकरावा पदवीदान समारंभ होत आहे. डॉ. अर्मत्य सेन यांच्यासाठी मात्र स्वतंत्र पदवीदान समारंभ आयोजित करण्यात येणार असल्याचे संस्थेचे संचालक डॉ. ए. के. सिन्हा यांनी सांगितले. ' महाराष्ट्र टाइम्स ' शी बोलताना ते म्हणाले की, शिक्षणाच्या प्रसारातूनच आथिर्क सुबत्ता वाढते, हा डॉ. सेन यांचा जगप्रसिद्ध सिद्धान्त त्यांनी भारतातील कोलकता, केरळ, तसेच चीन आणि इथिओपिया याठिकाणचा अभ्यास करून सिद्ध केला.

अशा जगविख्यात अर्थशात्रज्ञाला डी. लिट. देण्यात आम्हाला विशेष आनंद मिळतो आहे, असे डॉ. सिन्हा यांनी सांगितले. ते म्हणाले की, डॉ. सेन यांच्या उपस्थितीत एक दिवसाचे चर्चासत्रही आम्ही त्यावेळी आयोजित करत आहोत. गोपाळ कृष्ण गोखले यांच्या नावाने सुरू झालेल्या या संस्थेचा इतिहास अनेक तज्ज्ञांच्या आठवणींमधून संस्थेच्या ' स्मरणिके ' तून व्यक्त होईल. या स्मरणिकेचे प्रकाशन मात्र राष्ट्रपतींच्या हस्ते होणार आहे.

भारतीय अर्थशास्त्राचे आधारस्तंभ डॉ. धनंजयराव गाडगीळ यांच्यासारख्या प्रख्यात व्यक्तींमुळे आमची संस्था ही एव्हाना जगात एक दंतकथा बनली आहे, असे अभिमानाने सांगून डॉ. सिन्हा म्हणाले की, पुणे शहर आणि परिसराचे आथिर्क आणि सामाजिक सवेर्क्षणाचे कामही 1950 ते 60 या काळात करण्यात आले. तसेच शहरातील पानशेत प्रलयातील नुकसान आणि पुनर्वसनाच्या शास्त्रशुद्ध योजनाही आमच्या संस्थेतील अर्थतज्ज्ञांनी तेव्हाच प्रसिद्ध केल्या होत्या.

पुण्यातील आजच्या बदलत्या काळात, विशेषत: जागतिकीकरणामुळे होणाऱ्या परिणामांचा नेमका मागोवा घेण्यासाठी आथिर्क आणि समाजिक पातळीवरील बदल याचे सवेर्क्षणही अर्थशास्त्र आणि राज्यशास्त्र विद्यार्थ्यांच्या मदतीने आम्ही सुरू केले आहे, असे डॉ. सिन्हा म्हणाले.

पुण्यातील अर्थकारणाबरोबरच इतर महत्त्वाच्या विषयांचा सातत्याने मागोवा घेण्यासाठी एक व्यापक पातळीवरचे कायमस्वरूपी संशोधन कक्षही या अमृतमहोत्सवी वर्षातच सुरू करण्यात येणार आहे. त्यासाठी सरकारी तसेच खासगी पातळीवरुन आथिर्क मदत मिळणे आपेक्षित आहे, असे डॉ. सिन्हा यांनी सांगितले. ते म्हणाले की , ' पर्यावरणीय अर्थशास्त्र आणि विकास ' या विषयावर एक तीन दिवसांचे आंतरराष्ट्रीय चर्चासत्रही संस्थेत आयोजित केले आहे. त्यामध्ये भारतासह अमेरिका, जपान आणि हाँगकाँग अशा अनेक देशातील तज्ज्ञ सहभागी होणार आहेत.

कृषी अर्थकारणाचे संशोधन केंद गोखले इन्स्टिट्यूटमध्ये असल्यामुळे त्यावरील एक चर्चासत्रही एप्रिल महिन्यात होणार आहे. महाराष्ट्रातील दुर्गम खेड्यांमध्ये दैनंदिन जीवनातील अथिर्क विषयांवर मराठीत दरमहा व्याख्यानमाला सुरू करणार असल्याचेही डॉ. सिन्हा यांनी सांगितले. संस्थेच्या ग्रंथालयास 100 वषेर् पूर्ण होत असून त्यास जागतिक बँकेचे अनुदान मिळत आहे. सध्या तेथे अडीच लाख पुस्तके आहेत, असे ग्रंथपाल आशा गदे यांनी सांगितले.

 
</text>
</doc>
