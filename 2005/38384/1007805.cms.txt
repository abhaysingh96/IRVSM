<doc>
<docno>1007805.cms.txt</docno>
<text>
 
देश-विदेश
हरयाणातील निवडणूक 'बाहेरच्यां'ची
[ Tuesday, February 01, 2005  08:01:30 pm]


वृत्तसंस्था

नरवाणा : हरयाणामध्ये गुरुवारी विधानसभेसाठी होणारी निवडणूक बहुतेक ' बाहेरच्यां ' साठीच असाव्यात अशी शंका यावी, अशी येथील परिस्थिती आहे. निवडणुकीसाठी गाड्या भरभरून राज्याबाहेरचे लोक गावांमध्ये येत आहेत, असे चित्र कोणालाही सहजपणे पाहायला मिळते.

मतदार जरी हरयाणात राहणारे असले तरी निवडणूकप्रक्रियेसाठी लागणारे मनुष्यबळ राज्याबाहेरून येत आहे. प्रचारकार्यासाठी जनसागर आयात केला जात आहे तसेच सुरक्षा व्यवस्थांचे कर्मचारी, आणि गाड्यांचे चालकही राज्याबाहेरून येत आहेत.

मध्यप्रदेश पोलिस आणि इंडो तिबेटन बॉर्डर पोलिसांच्या तुकड्या मतदानाच्या वेळी राज्याच्या सीमांवर तैनात आहेत. या कामी हरयाणा पोलिस ठेवले तर त्यांना लोक जुमानत नाहीत, असे यामागचे कारण देण्यात आले आहे. राजकीय पक्षांनीही राज्याबाहेरून कुमक मागवण्याची विनंती केली आहे.

प्रचारकार्यासाठी तसेच मतदानाच्या वेळच्या कामांसाठी पक्षांचे कार्यकतेर्ही बाहेरून येत आहेत. भाजपने मध्यप्रदेशातून आणि पंजाबमधून कार्यकतेर् आणले आहेत.

काँग्रेसचे राज्यात चांगले बस्तान असूनही त्यांनी बाहेरून कार्यकतेर् आणले आहेत. पंजाबमधून आलेले कार्यकतेर् स्थानिक कार्यर्कत्यांना मार्गदर्शन करताना दिसतात. आपल्याच राज्यातील वाहनचालकांवरही येथील पक्षनेत्यांचा विश्वास नाही. कामे सुरळीत व्हायची असतील तर पंजाबी चालक बरे, अशीच प्रतिक्रिया उमटते.

या तात्पुरत्या स्थलांतरांमुळे येथील लॉजिंग व्यवसायाची मात्र चांदी झाली असून धर्मशाळाही हाऊसफुल्ल झाल्या आहेत.

 
</text>
</doc>
