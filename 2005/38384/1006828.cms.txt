<doc>
<docno>1006828.cms.txt</docno>
<text>
 
महाराष्ट्र
पिंपरीतील 'घुसखोरां'विरुद्धची कारवाई बारगळण्याची शक्यता
[ Tuesday, February 01, 2005  12:37:48 am]


म. टा. प्रतिनिधी

पुणे : झोपडपट्टी पुनर्वसनासाठी पिंपरी-चिंचवड गाळ्यांमध्ये बेकायदा घुसखोरी करणाऱ्यांविरुद्ध कारवाई करण्याच्या निर्णयावर आयुक्त दिलीप बंड ठाम असले तरी नगरसेवक, आमदार यांच्या हस्तक्षेपातून ही कारवाई बारगळण्याची दाट शक्यता निर्माण झाली आहे.

पालिकेच्या गाळ्यांमध्ये घुसखोरी करणाऱ्यांना 26 फेब्रुवारीपर्यंतची मुदत देऊन त्यानंतर कारवाई करण्याचा इशारा आयुक्तांनी दिला होता. दरम्यान येथील रहिवाशांनी योग्य ती रक्कम घेऊन घरे नावावर करण्याची मागणी केली होती. ती मागणी फेटाळून आयुक्तांनी ठाम भूमिका घेतली होती.

मात्र, सोमवारी प्रकल्पातील शिष्टमंडळाने आयुक्तांशी भेट देऊन अजित पवार यांना भेटण्याची इच्छा प्रदशिर्त केली. त्यानंतर आयुक्तांशी संपर्क साधला असता , 26 फेब्रुवारीदरम्यान सरकारी आदेश आल्यास त्याचे पालन करावे लागेल, अशी भूमिका घेतली.

 
</text>
</doc>
