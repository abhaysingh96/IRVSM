<doc>
<docno>1007812.cms.txt</docno>
<text>
 
अर्थव्यवहार
आयकर वाचविण्यासाठी गृहकर्जाचा पर्याय
[ Tuesday, February 01, 2005  08:04:48 pm]


काही पगारदारांना आयकर वाचविण्यासाठी कराच्या पाचपट रक्कम गुंतवणे, त्यासाठी पैशांची तरतूद करणे, कर वाचविण्यासाठी योग्य त्या कलमान्वये गुंतवणूक करणे या सर्व गोष्टी इतक्या अवघड वाटतात की त्यापेक्षा आयकर दिलेला बरा असे वाटून जाते.

अनेक पगारदार आयकराची सर्व रक्कम सरकारी तिजोरीत भरणे पसंत करतात. काही पगारदारांना आयकर वाचविण्यासाठी कराच्या पाचपट रक्कम गुंतवणे, त्यासाठी पैशांची तरतूद करणे, कर वाचविण्यासाठी योग्य त्या कलमान्वये गुंतवणूक करणे या सर्व गोष्टी इतक्या अवघड वाटतात की त्यापेक्षा आयकर दिलेला बरा असे वाटून जाते. परंतु यातून एक गोष्ट लक्षात घेत नाहीत की प्राप्तीकर वाचविण्यासाठी गुंतवणूक करणे म्हणजे कुटुंबाच्या भविष्यासाठी तरतूद करण्यासारखे आहे. किंबहुना आयकराच्या नावाखाली काही रक्कम भविष्यासाठी वेगळी काढून ठेवली जाते.

गृहकर्ज हे आयकर वाचवण्यासाठी व नंतरची सुरक्षा देण्यासाठी चांगला पर्याय आहे. आयकर देणारा माणूस भाड्याच्या घरात राहत असल्यास त्याच्यापुढे चांगला पर्याय आहे. अशा व्यक्तीने सहज मिळणारे गृहकर्ज घेऊन स्वत:चे घर घ्यावे आणि घराचे भाडे भरण्यापेक्षा गृहकर्जाचे हफ्ते भरावेत. याचे किती फायदे आहेत पहा. पहिला म्हणजे घराची मालकी होते. भाड्याच्या घरात असलेली असुरक्षिता स्वत:च्या घरात राहत नाही आणि भाड्याऐवजी कर्जाचा हफ्ता दिल्यामुळे दीड लाख रुपयांपर्यंतचे व्याज आणि 20 हजार रुपयांपर्यंतच्या मुद्दलावर आयकरात सूट मिळते.

बरे, ज्यांचे वडिलोपाजिर्त घर आहे त्यांनी आयकरात सवलत मिळावी म्हणून स्वत:च्या नावावर घर घ्यायला हरकत नाही. शेवटी ही मालमत्तेतील गंुतवणूक असून भारतासारख्या देशात या गुंतवणुकीला चांगला परतावा आहे. म्हणजे नुकसान कशातच नाही. थेट कर भरण्याचा पर्याय स्वीकारण्याऐवजी अशा गुंतवणुकीच्या माध्यमातून भविष्यासाठी चांगली गुंतवणूक करणे कधीही फायद्याचेच आहे.

मात्र, काही पगारदार गुंतवणूक करताना पीएफ, पीपीएफ, विमा यांसारख्या पारंपरिक गुंतवणुकीच्या माध्यमांना फार महत्व देत नाहीत. उदा. उमेश पवार याला 10 हजार रुपयांचा आयकर भरावा लागणार आहे. कर वाचविण्यासाठी किमान 50 हजार रुपयांची गुंतवणूक करायची की थेट आयकर भरावा असे दोन पर्याय त्याच्यापुढे आहेत.

अशा वेळी दुसरी बाजू अशी की पगारदाराला शेअर बाजार, म्युच्युअल फंड किंवा इतर गुंतवणुकीच्या माध्यमांचा चांगला अभ्यास असेल तर त्याने सरळ 10 हजार रुपयांचा कर भरावा आणि 40 हजार रु. वरील पर्यायांत गुंतवावे. सरकारला आयकर देताना पगारदाराने स्वत:च भले कशात आहे हे पाहण्यात काहीच गैर नाही. म्हणून आयकर वाचविण्यासाठी गुंतवणूक हवी. मात्र जी गुंतवणूक करतो त्यावर मिळणारे उत्पन्न आणि करातील सूट यातील तफावत आथिर्क नुकसान करणारी असेल तर इतर पर्यायांचा विचार करणे योग्य राहील.तरीही काही माणसे पैसे वाचवून काय करणार, असा प्रश्ान् विचारतातच. गुंतवणूक कराच असा कोणाच आग्रह नसला तरी अचानकपणे उद्भवणाऱ्या खर्चांचे काय करावे, हा मोठा प्रश्ान् आहे. शेवटी कितीही काही केले तरी पैशाचे सोंग आणता येत नाही. अपघात झाल्यास किंवा अचानक वैद्यकीय खर्च वाढला तर त्यासाठी उपाययोजना कोणी करावी, अशा साध्या प्रश्नाचे उत्तर अशा प्रश्नर्कत्यांला निरूत्तर करू शकतेे.

अविनाश चंदने

 
</text>
</doc>
