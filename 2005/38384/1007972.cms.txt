<doc>
<docno>1007972.cms.txt</docno>
<text>
 
महाराष्ट्र
गुरूवंदना सोहोळ्यात आरती अंकलीकरांचे गायन
[ Tuesday, February 01, 2005  11:08:35 pm]


म. टा. प्रतिनिधी

नाशिक : लयकारी करत, तबल्याच्या बोलांशी खेळत, त्यांना चुकवत आणि कसदार ताना घेत राग विस्तार करण्याची खास शैली लाभलेल्या आरती अंकलीकर- टिकेकर यांच्या गायनाचा आस्वाद घेण्याची संधी बुधवारी सायंकाळी नाशिककरांना मिळणार आहे. ' गुरूवर्य संगीत सेवा प्रतिष्ठान ' ने परशुराम सायखेडकर नाट्यगृहात संध्याकाळी सहा वाजता हा कार्यक्रम आयोजित केला असून त्यात आरती अंकलीकर गाणार आहेत.

हा सोहोळा ज्यांच्या नावाने होतो ते शंकरराव वैरागकर गेल्या 30 वर्षांपासून संगीत ज्ञानदानाचे कार्य करीत आहेत. त्यामुळे त्यांचा शिष्यपरिवार मोठा आहे. हा सर्व शिष्यपरिवार एकत्र यावा या हेतूने गेल्या पंधरा वर्षांपासून गुरूवंदना संगीत समारोहाचे आयोजन केले जात आहे.

सुरूवातीच्या काळात निफाड तालुक्यात होत आलेला हा समारोह गेल्या चार वर्षांपासून नाशिकमध्ये आयोजित केला जातो आहे.

यंदा या सोहोळ्यात गायन करण्यासाठी येत अंकलीकरांनी सुरवातीला पं. वसंतराव कुलकणीर् यांच्याकडे तर नंतर किशोरी आमोणकर यांच्याकडे गायनाचे धडे गिरवले आहेत.

सध्या त्या पं. दिनकर कैकिणी यांच्याकडून गाण्याचे मार्गदर्शन घेत आहेत. कुठल्याही घराण्याला बांधून न घेता त्यांनी स्वत:ची खास शैली निर्माण केली आहे.

त्याचप्रमाणे या सोहोळ्यात शंकरराव वैरागकर यांचे आणि जगदीश वैरागकर यांचेही गायन होणार आहे. तर पं. सुरेश तळवलकरांचा शिष्य अजिंक्य जोशी हा देखिल तबलावादन सादर करणार आहे.

 
</text>
</doc>
