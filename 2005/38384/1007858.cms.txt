<doc>
<docno>1007858.cms.txt</docno>
<text>
 
लेख
मुंबई कोणाची?
[ Tuesday, February 01, 2005  08:25:17 pm]


मुंबई ही देशातील प्रथम क्रमांकाची बाजारपेठ. येथील जनसंख्येच्या 60 टक्के जनता वळचणीच्या, घाणीच्या प्रत्येक जागी, उंच्यापुऱ्या घरा-महालांच्या पायाशी, फुटपाथवर कंपाऊंडला पाठ लावून राहणारी. त्या जागेवरून उठून दिवसा गायब होऊन निमूट मुंबईतल्या 40 टक्क्यांचे सारे काम गुलामांसारखे निपटणारी. रात्री थकून उघड्यावरच ' कुटुंब ' का काय ते जपणारी. हीच जनता ' मुंबईवर भार ' म्हणून हटवली जात आहे.

एक हाडकुळी कुडी. वय वर्षे अंदाजे 35. ' काय करता ?' माझा प्रश्ान् ऐकून तो पुढे सरकला. काखेतल्या त्याच्यापेक्षाही काटकुळ्या मुलास सावरत. अभिमानाने म्हटल्यागत सांगून गेला- ' छगन भुजबळांच्या ऑफिसच्या दुरुस्ती कामावर आहे सध्या मंत्रालयात. माझ्या ठेकेदार मालकाचा वारंवार निरोप येतो आहे, कामावर हजर राहा म्हणून ; पण संसार असा उघड्यावर. हे पोरगं आजारी. या वस्तीचं पाणीही आता तोडलं गेलंय. रेशन मिळणंही बंदच झालंय. कसा जाऊ कामावर ? एरव्ही दिवसाला 100 रु.ची कमाई नी इथून जायचं, यायचं म्हणजे 20 ते 30 रु. किमान खर्च. यातूनही जेव्हा काम मिळेल तेव्हा भागवत होतो. गेला आठवडाभर तेही बंद. ' शब्बीरभाई सांगतानाच थबकला.

भागाबाई चाळिशीतली. रोज पहाटे उठून भाजी घेत, धडपडत गारोडिया नगर या घाटकोपरमधल्या गुजराती समाजाच्या घरादारापर्यंत पोचणारी. '' रोज सकाळी वेळेवर पोचले नाही तर दुसऱ्या दिवशी बाया विचारतात. माझ्याशिवाय चालत नाही त्यांचं. '' आज तिची चूल, सिमेंटच्या चार टाइल्स लावून केलेला घरातला चौथरा उखडून पडलेला. घर म्हणजे एक 10 बाय 12 फुटांची काळी ताडपत्री. फडफडणारी. चार वेडेवाकडे बांबू. तिच्या ताटात कुठली भाजी नी भाकरी ? तरी केवढा अभिमान, त्या गारोडिया नगरच्या तिची वाट पाहणाऱ्या बायांचा ?

लालसिंगभाई. बिहारच्या मुझफ्फरपूर जिल्ह्यातून 40 वर्षांपूवीर् मुंबईत आलेले. रोजंदारीवर पोट. अगणित घरं या मुंबईतच बांधण्याचे काम करून चुकलेले. मात्र स्वत:साठी एक खोपटं बांधू न शकलेले. बिहारचं नाव घेताच माझ्या डोळ्यापुढे सीतामढीचं, मधुबनीचं, मुझफ्फरपूरचं नी दरभंग्याचं चित्र उभं राहिलं. पाणीच पाणी नी थोडी उघडलेली ती खारावलेली धरती. कोसळलेली घरंच घरं. कुठेही सरकारी वा स्वयंसेवी सेवा अस्तित्वात नाही. त्यामुळे रेल्वेगाड्यांच्या टपावरही गदीर्... जिल्हाच नव्हे तर बिहारच सोडून पलायन करणारी जनता. करणार काय ? जमिनीचा तुकडा व घरदारही बुडाल्यावर हातपायच उरतात, पळून जाऊन उभे राहण्यासाठी व मेहनत मोलाने जगण्यासाठी. या साऱ्या अपरिहार्यतेतूनच तर लालसिंगभाई मुंबईत पोचलेले. स्वत:साठी उभे राहायला, रात्री झोपायला जागा शोधताना 40 वषेर् गेली. दहाच वर्षांपूवीर् या गरीब वस्तीत जागा मिळवली हीच कमाई! बाकी चार दशके मुंबईत उभारलेल्या कोट्यवधी, अब्जावधी रुपयांच्या संपत्तीत लालसिंगभाई या गवंड्याचा वाटा दाखवणारा हिशेब अस्तित्वातच नाही आणि या वा तत्सम असंख्य श्ामकौशल्याच्या व्यवसायांत कुठे ' मेहनती ' च्या भांडवलाच्या ' शेअर्स ' वगैरेचीही व्यवस्था नाही. म्हणूनच ही एवढी एका झोपडीची कमाईसुद्धा त्यांच्या नावावर नाही. उलट त्यांनीच बांधलेल्या इमारतींमध्ये राहणाऱ्यांचे नाक मुरडणे, ती उठवावी म्हणून आग्रह धरणे, यांचा भार पडतो म्हणून मुंबईतून त्यांना हाकलण्यासाठी आक्रोश करणे, या साऱ्या अपमानजनक वातावरणात टिकून राहिले लालसिंगभाई. मुंबई घडवत, मुंबई सजवत!

आज मुंबईतील त्यांच्या त्यांच्या घरातून, वस्तीतून कोण उखडले जात आहेत, या प्रश्ानचे उत्तर आहे शब्बीरभाई, भागाबाई, लालसिंग. वस्तीत कुणी चोरी करणारे नाही. कुणी भीक मागणारे नाही. वस्ती उभी करण्यासाठी सरकारचा, कुणा दात्याचा एक पैसा लागलेला नाही. उलट पाणी साचलेल्या या जागी घमेल्या घमेल्याने मातीची भर टाकूनच केवळ प्रथम भूमी निर्माण केलेली. तिच्यावर मग घरे. प्लास्टिकच्या ताडपत्री, आठ ते बारा बांबूंची. नाही म्हणायला खालच्या ओल्या जमिनीवर पावसात, थंडीत पोराबाळांसह झोपणे अशक्य म्हणून दोन-चार सिमेंटच्या गोणी आणून कुणी कोबा केलेला. वस्तीतल्याच दोन-चार तरुण पोरांनी जरा हुशारीने रस्त्यावरच्या खांबावर चढून, जीव धोक्यात घालून ' लाइन ' घेतलेली. काही फर्लांग दूर असलेल्या बैठ्या चाळीतल्या पुढाऱ्याला गाठून, पैसेबिसे देऊनच पाण्याचा पाइप खेचलेला. थोडीथोडकीच रेशनकाडेर् मिळवण्याची कहाणीही निदान चार-सहा वर्षांच्या संघर्षाची. कुणी संघटनेच्या, कुणी निवडणुकीतल्या प्रचारी पुढाऱ्यांच्या मदतीने काडेर् मिळवलेली. त्यातली काही तर खोटी शाबित झालेली! प्रत्येकाने ' आधुनिकतेचे लक्षण ' म्हणावे असे रेशनकार्डाच्या पाच ते 10 फोटोकॉपीज काढून, प्लास्टिकच्या पिशवीत जपून ठेवणे मात्र मन:पूर्वक केलेले. जगण्याचा अधिकार आहे म्हणावे अशा या वस्तीतल्या साऱ्या 100-150 कुटुंबांच्या बाबतीतल्या या इतक्याच वस्तू.

नाही म्हणायला प्रत्येकाच्या आयुष्यात नियमाने येणारी एक विशेष घटना म्हणजे निवडणूक. तिच्यासाठी मतदारयादीत 18 वर्षांवरील प्रत्येकाचे नाव मात्र नेमाने घातलेले. प्रत्येकाला त्या पुराव्याच्या ताकदीचा निवडणुकीपूवीर् चार-पाच महिन्यांपुरता आलेला अनुभव विलक्षण. पुन:पुन्हा आठवण काढणारे पक्षकार्यकतेर्, खायला घातलेला वडापाव, भेट म्हणून चार पोस्टर्स, दोन झेंडे, एखादा बॅनर. सारेच कागद-कापड घर व लाजही झाकायला कामी आलेले. मत द्यायला जाताना वस्तीतली ही सारी माणसं ' मतदार राजा ' म्हणून ' त्या ' सुसंघटित राजकीय व्यवस्थेची निर्णायक नायक मंडळी. त्यांच्या ' कायदेशीर ', ' लोकशाही ' व ' अधिकृत ' अस्तित्वाची व सत्तेची साक्षीदार व निमिर्कही.

मात्र निवडणूक पार पडून सत्तेवर कुणीही आले की बाकीचे कुत्र्या-मांजरांसारखे पळून गेलेलेे. सत्तेचा सोटा हाती आलेले लांडगे बनलेले आणि मतदार म्हणून मिरवलेली ही सारी माणसं पुन्हा एकदा अनधिकृत, बेघर व विकासविरोधीही ठरलेली. घरादारासह जगणंच तुडवलं जाऊन रस्त्यावर उखडून टाकली गेलेली.

महाराष्ट्राचे भूषण मुंबई ही देशातील प्रथम क्रमांकाची बाजारपेठ. आता जागतिकी-करणामुळे, जगभरचे धनिक, उद्योगपती, बिल गेट्स वा बुशही कधी ना कधी फिरकणारच, अशी मुंबई. येथील जनसंख्येच्या 60 टक्के जनता वळचणीच्या, घाणीच्या प्रत्येक जागी, उंच्यापुऱ्या घरा-महालांच्या पायाशी, प्रत्येक फ्लायओव्हरखाली, फुटपाथवर कंपाऊंडला पाठ लावून राहणारी. त्या जागेवरून उठून दिवसा गायब होऊन निमूट मुंबईतल्या 40 टक्क्यांचे सारे काम गुलामांसारखे निपटणारी. रात्री थकून उघड्यावरच ' कुटुंब ' का काय ते जपणारी. हीच जनता नेमकी ' मुंबईवर भार ' म्हणून हटवण्याचे वारंवार बोलले जात आले आहे. हटवलीही गेली आहे.

शिवसेनेने मराठी वि. मदासी, मुंबई वि. बिहारी अशा कुस्त्या खेळणे जसे केले, तसेच स्वच्छ सुंदर मुंबई वि. झोपडपट्टी असाही खेळ जाहीर केला. यात त्यांची शाखा, शाखाप्रमुख, खंडणी उकळणारे, अॅम्ब्युलन्स पुरवणारे, सोन्याची जाडजूड चेन घालून वा कीचेन घुमवत फिरणारे, बेकार तरुणांना कायम काही कार्यक्रम, काही लेटरहेडस्, काही खाणे-पिणे वा आवाज उठवण्यासाठी कुठे ढोल वा माईक पुरवणारे... आणि या साऱ्यातून उभी राहणारी त्यांची अस्मिता व जनतेशी बांधली जाणारी नव्हे, जनतेलाच त्यांच्याशी बांधून ठेवणारी नाळ त्यांनी जपली. ' मुंबई आमची ' म्हणून जाहीर करून तिचे काय करणार ते जाहीर केले. कुठलाही खरा-खोटा हिशेब न मांडता व मुंबईच्या असंख्य गरिबांना न विचारता, एकदाच फक्त 40 लाख घरांची योजना मांडली. तीही बिल्डरशाहीसाठीच होती. हे कुणाला पटण्या-न पटण्यापूवीर्च ती कोसळली. मुंबईच्या गरिबांना मदतीचा ' हात ' दाखवत कधी कृपाशंकर सिंग, कधी नवाब मलिक, कधी सय्यद अहमद, कधी एकनाथ गायकवाड, कधी गुरुदास कामत आपला पाठिंबा, आपला आवाज, आपला मतदारसंघ मिळवत वा टिकवत राहिले.

निवडणुका सर्व प्रकारच्या हिशेबांसहचा व्यापार बनल्याने, वेळोवेळी आपली भूमिका बदलणे, हे आता अंगवळणी पडले आहे. ' निवडणूक जाहीरनामा ' ही त्यातल्या त्यात काळे- पांढरे करणारी बाब. त्यातही काय लिहिले वा लिहावे हे एखाद्या जाहिरातदाराच्या हुशारी-कौशल्याने तोलूनमापून किंवा गोलमालही जाहीर केले गेले की मिळवले! तसे याही वेळेस झाले. काँग्रेस-राष्ट्रवादी काँग्रेस या पक्षांनी जागतिकीकरणाच्या बळींची ताकद कळल्याने का होईना , ' रोजगारां ' ची कास राष्ट्रीय पातळीवर धरली, तर मुंबईत 2000 पर्यंतच्या सर्व झोपडपट्ट्यांना संरक्षण जाहीर केले. अन्य अधिकारांसह निवारा हक्कही मान्य केला. निवडणुकीत आश्वासनांना- अगदी लेखीही- ऊत येतोच व ते सारे बुडबुडेच ठरतात, हे माहीत असूनही गरिबांनी, अल्पसंख्याकांनी, दलितांनी काँग्रेसला मतं दिली. धर्मांध ताकदींना हरवा म्हणणाऱ्यांनी सुटकेचा निश्वास टाकला. चारदोनच पण स्वच्छ व्यक्ती निवडून आल्या म्हणून आनंद आणि भ्रष्टाचारीही निवडून आले याचे आश्चर्य व्यक्त केले गेले. शोषित-पीडितांच्या संघटनांनी पुढचे कार्य-कार्यक्रम आखणे सुरू केले.

मात्र पडद्यामागे उभ्या काळ्याकभिन्न सावटाकडे पाहणाऱ्यांना माहीत होते, आता नवा प्रवेश सुरू होणार आहे...

मेधा पाटकर

 
</text>
</doc>
