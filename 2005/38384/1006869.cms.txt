<doc>
<docno>1006869.cms.txt</docno>
<text>
 
देश-विदेश
बेरोजगार भत्ता वाढीसाठी 160 कोटींची योजना?
[ Tuesday, February 01, 2005  12:57:35 am]


वृत्तसंस्था

नवी दिल्ली : बेरोजगार भत्त्यात वाढ करण्यासाठी 160 कोटी रुपयांची महत्त्वाकांक्षी योजना आखण्यात आली आहे. या योजनेबाबत निर्णय घेण्यासाठी राज्य कामगार विमा महामंडळांच्या संचालकांची बैठक मंगळवारी होईल.

नोकरी गेल्याने जर कोणी बेरोजगार झाला असेल तर सहा महिने त्याला त्याच्या पगाराच्या 50 टक्के रक्कम या योजनेमुळे लाभणार आहे. सहा महिन्यांआधी दुसरी नोकरी मिळाली तर मात्र नोकरी मिळताच या योजनेचा लाभ थांबेल.

ईएसआय योजनेची व्याप्ती वाढवण्याबाबतही बैठकीत विचार होणार आहे. सध्या किमान दहा कामगार असतील तर ही योजना लागू करण्याचे बंधन मालकांवर आहे. आता किमान पाच कामगार असतील तरीही योजना बंधनकारक करण्याचा विचार आहे. तसेच महापालिका व कन्टोन्मेंट बोर्डांनाही ही योजना लागू करण्याचा विचार आहे.

 
</text>
</doc>
