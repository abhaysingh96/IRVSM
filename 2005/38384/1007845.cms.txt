<doc>
<docno>1007845.cms.txt</docno>
<text>
 
बहुतांची अंतरे
चुकीची माहिती
[ Tuesday, February 01, 2005  08:19:36 pm]


किल्ले राजमाचीबद्दलचे पत्र (म. टा. 18 जानेवारी) वाचले. किल्ल्याच्या माचीवर उढेवाडी ही 21 घरांची वस्ती आहे. तेथे पुणे जिल्हा परिषदेची शाळा चौथीपर्यंत आहे. पुणे महापालिकेचा त्या शाळेशी अजिबात संबंध नाही. बालवयातील सर्व मुले तेथील शाळेत शिकतात. कोणीही निरक्षर राहत नाही.

' राजमाची रुरल एड अँड डेव्हलपमेंट प्रोग्रॅम ' ही एक रिझर्व बँकेच्या कर्मचाऱ्यांनी चालवलेली संस्था. या संस्थेचे श्ाी. मुकुंद गोंधळेकर हे या संस्थेचे कामकाज बघतात. त्यांनी शाळेची इमारत तसेच पिण्याचे पाणी मनोरंजन बालेकिल्यावरून नळाद्वारे वाडीपर्यंत आणले आहे. 24 तास पाण्याची सोय आहे. वीज खांब सूर्यशक्तीपासून चालणारा बसवला जाणार आहे मोबाईल फोन तेथून व्यवस्थित लागतो.

सरकारी कर्मचारी 15 ऑगस्टला व 26 जानेवारीला येतो, पण तो स्वतंत्रपणे बालेकिल्ल्यावर ध्वज लावण्याचे व उतरवण्याचे काम करतो. पावसाळ्यानंतर बैलगाडी व जीप जाऊ शकेल असा रस्ता तयार होतो.

वि. गो. भाटलेकर, ठाणे.

 
</text>
</doc>
