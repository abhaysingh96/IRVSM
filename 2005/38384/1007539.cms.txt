<doc>
<docno>1007539.cms.txt</docno>
<text>
 
महाराष्ट्र
कोणत्याही सामग्रीशिवाय लिंगाणा चढाई
[ Tuesday, February 01, 2005  05:04:21 pm]


मुंबई टाइम्स टीम

पनवेल : सह्यादीच्या कुशीतील अनेक अवघड सुळक्यांच्या यादीत लिंगाण्याचं नाव आवर्जुन घेतलं जातं. अशा सुळक्यावर कोणत्याही उपकरणांशिवाय नैसगिर्क चढाई करणं ही गिर्यारोहक मित्राला श्रद्धांजली अर्पण करण्यासाठी म्हणजे खरोखरच धाडसाचं काम आहे. ही कामागिरी 49 वषीर्य गिर्यारोहक दिलीप झुंजारराव यांनी पार पाडली आहे.

अडीच दशकांपूर्वी म्हणजे 25 डिसेंबर 1978 रोजी पालेर् येथील हॉलिडे हायकर्स क्लबने प्रथमच लिंगाण्याचा सुळका सर केला होता. त्यानंतर वर्षभराने याच संस्थेच्या संतोष परशुराम गुजर याने एकट्याने सुळका चढण्याचं स्वप्न पाहिलं. मात्र रोपच्या सहायाने उतरत असताना खुंट (पेग) निखळल्यामुळे संतोषला प्राण गमवावे लागले होते.

या धाडसी मित्राला श्रद्धांजली अर्पण करण्यासाठी झंुजाररावने एकट्याने आणि केवळ हाताच्या साहाय्याने सुळका सर करण्याचा निश्चय केला. त्यासाठी 15 जानेवारीला ते लिंगाण्याचा गुहेत पोहोचले. दुसऱ्या दिवशी सकाळी आठ वाजता चढाईला सुरुवात केली आणि 900 फुट उंचीचा सुळक्यावरील मोहीम केवळ 45 मिनिटांत फत्ते केली. सुळक्यावर पर्यावरणाचं रक्षण करण्याचं आवाहन करणारं निवेदन लावून परतीचा अवघड मार्ग झुंझारराव यांनी 20 मिनिटांत कापला.

सुळक्याचा अवघड मार्ग, सुटणारे दगड, बोचरी थंडी आणि कोणत्याही साधनांचा वापर नाही अशा परिस्थितीत दिलीप झुंझारराव यांनी केलेल्या धाडसाचे आणि मित्रप्रेमाचे गिर्यारोहक वर्तुळात कौतुक होत आहे.

 
</text>
</doc>
