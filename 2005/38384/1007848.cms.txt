<doc>
<docno>1007848.cms.txt</docno>
<text>
 
बहुतांची अंतरे
'तिसरी मुंबई'चा पुनविर्चार आवश्यक!
[ Tuesday, February 01, 2005  08:20:35 pm]


करंजा, आपटा आणि धरमतर खाडीजवळील व पनवेल शेजारच्या उरण तालुक्यातील खोपटा नगर हे नवे शहर सुमारे साडेआठ हजार हेक्टर जमिनीवर बसविण्याचा विकास आराखडा तयार करण्यासाठी महाराष्ट्र शासनाने सिडकोची विशेष नियोजन प्राधिकरण म्हणून नियुक्ती केली आहे आणि त्यावर काही लाख रुपये खर्च केलेला आहे. बृहन्मुंबई आणि नवी मुंबई या दोन महानगरांना जवळचा पर्याय म्हणून या भागाचा ' तिसरी मुंबई ' असा विकास अपेक्षित आहे. नव्या आथिर्क प्रकल्पातून निर्माण होणाऱ्या रोजगारांची व चाकरमान्यांची निवासी गरज भागवण्यासाठी हे होत असावे.

परंतु ' सर्वच अंडी एका टोपलीत ठेवू नयेत ' अशा अर्थाची एक इंग्रजी म्हण आहे. त्यानुसार मुंबई बंदर आणि शहर व न्हावा-शेवा बंदराच्या परिसरात आणखी किती शहरी वस्ती निर्माण करणार आहोत, याचाही विचार व्हावा ; कारण बृहन्मुंबई, नवी मुंबई, ठाणे, मीरा-भाईंदर, कल्याण-डोंबिवली, विरार, वसई, नवघर-माणिकघर, भिवंडी- निजामपूर, पनवेल, नवे पनवेल आदी मोठी महानगरे एकमेकांच्या जवळ असताना, आणखी ' तिसरी मुंबई ' त्या पंक्तीत बसविणे म्हणजे अतिकाळजीचे होत आहे. पाकिस्तानसारख्या शत्रूपक्षाच्या बॉम्बहल्ल्याच्या टप्प्यात आणि नव्याने त्सुमानी लाटेचा तडाखा बसण्याच्या भीतीने ही ' तिसरी मुंबई ' नकोशी वाटते.

ज्ञानेश्वर भि. गावडे, फोर्ट, मुंबई.

 
</text>
</doc>
