<doc>
<docno>1006760.cms.txt</docno>
<text>
 
महामुंबई
मतदारसंघ पुनर्रचनेत भटक्या विमुक्तांना प्राधान्य हवे
[ Tuesday, February 01, 2005  12:03:50 am]


म. टा. प्रतिनिधी

मुंबई : महाराष्ट्रातील विधानसभा मतदारसंघांची पुनर्रचना करताना भटक्या विमुक्त समाजाला लोकसंख्येच्या प्रमाणात मतदारसंघ मिळायला हवे. आमच्या वाट्याला किमान 55 मतदारसंघ यायला हवेत, अशी मागणी बंजारा क्रांती दलाचे अध्यक्ष, भाजपचे खासदार हरिभाऊ राठोड यांंनी केली आहे.

विधानसभा मतदारसंघाच्या संभाव्य पुनर्रचनेत भटक्या विमुक्तांसाठी 25 मतदारसंघ राखीव होण्याची शक्यता आहे. मात्र, भटक्या विमुक्त जमातीच्या प्रवर्गात काही नव्या जाती समाविष्ट झाल्याने या उपेक्षित समाजाला सर्वांगीण विकासासाठी किमान 55 मतदारसंघ भटक्या विमुक्तांसाठी आरक्षित व्हायला हवेत, असे खा. राठोड आणि बंजारा क्रांती दलाचे महासचिव राकेश जाधव यांचे म्हणणे आहे.

विधानसभा मतदारसंघ निश्चित करताना ज्या मतदारसंघात या प्रवर्गाची लोकसंख्या जास्त आहे, तो मतदारसंघ त्या त्या प्रवर्गाकरिता आरक्षित ठेवावा. तरच सर्वांना न्याय मिळू शकेल. मतदारसंघ आरक्षित करण्यासाठीचे पूवीर्ची पद्धती व निकष सदोष असल्यामुळे भटक्या विमुक्त समाजाला गेली पाच दशके लोकशाही व्यवस्थेचे फायदे मिळू शकले नाहीत, असे जाधव यांनी सांगितले.

 
</text>
</doc>
