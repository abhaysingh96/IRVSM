<doc>
<docno>1008000.cms.txt</docno>
<text>
 
महाराष्ट्र
'कॉस्ट अकाऊंटंट्'सचे पुण्यात राष्ट्रीय अधिवेशन
[ Tuesday, February 01, 2005  11:26:31 pm]


म. टा. प्रतिनिधी

पुणे : जागतिकीकरणामुळे देशातील उद्योग- व्यवसायांवर होणारे परिणाम तसेच त्यादृष्टीने बदलणारी स्थिती यांचा परामर्श घेण्यासाठी ' द इन्स्टिट्यूट ऑफ कॉस्ट अँड र्वक्स अकाऊंटंट्स ऑफ इंडिया ' तफेर् 10 ते 12 फेब्रुवारीदरम्यान 46 व्या राष्ट्रीय परिषदेचे आयोजन पुण्यात करण्यात आले आहे. इन्स्टिट्यूटच्या हीरक महोत्सवानिमित्त आयोजित करण्यात आलेली ही परिषद पहिल्यांदाच पुण्यात होत असल्याची माहिती परिषद समितीचे अध्यक्ष धनंजय जोशी यांनी ' महाराष्ट्र टाइम्स ' शी बोलताना दिली.

देशभरातून सहभागी होणारे अनेक ' प्रॅक्टिशनर्स ' आणि सुमारे तीन ते साडेतीन हजार विद्याथीर् हे परिषदेचे वैशिष्ट्य ठरेल, असे सांगून या परिषदेचे उद्घाटन 10 फेब्रुवारीला सकाळी 11 वाजता बालगंधर्व रंगमंदिर येथे होणार असल्याची माहिती त्यांनी दिली.

या राष्ट्रीय परिषदेच्या पहिल्या दिवशी प्रामुख्याने जागतिकीकरण आणि व्यापारीकरणामुळे बदलणाऱ्या स्थितीचा आढावा घेण्यात येणार आहे. इन्स्टिट्यूटची देशभरातील विविध केंदे आणि विभागांच्या प्रतिनिधींची बैठकही 10 फेब्रुवारीला होणार असून ' कॉस्ट अकाऊंटंट ' ची आगामी काळातली भूमिका काय असावी, याविषयी चर्चा होईल, असे त्यांनी सांगितले.

उत्पादक कंपन्यांप्रमाणेच पेट्रोलियम आणि दूरसंचार या सेवा क्षेत्रात कार्यरत असणाऱ्या कंपन्यांमध्येही ' कॉस्ट मॅनेजमेंट ' कशा पद्धतीने केली जावी, यासंबंधी 11 फेब्रुवारीला होणाऱ्या सत्रात मार्गदर्शन करण्यात येणार आहे. तसेच सॉफ्टवेअर, संगणक, शेती या क्षेत्रांच्या कार्यपद्धतीबाबतही सखोल चर्चा केली जाईल, असे जोशी यांनी नमूद केले.

अखेरच्या दिवशी होणाऱ्या सत्रामध्ये जागतिक व्यापार संघटनेशी केल्या जाणाऱ्या करारानंतर अस्तित्त्वात येणारे नवे नियम आणि कायदे याविषयीचे विचार तज्ज्ञांकडून व्यक्त केले जातील. पुण्यातील आणि पुण्याबाहेरील सुमारे तीनशे प्रतिनिधी या परिषदेत सहभागी होणार असून उत्पादन शुल्क, विक्रीकर अधिकारी, सरकारी कर्मचारी, खासदार, आमदारही या परिषदेसाठी उपस्थित राहणार असल्याचे त्यांनी सांगितले.

महिलांसाठी विशेष मार्गदर्शन

उद्घाटन कार्यक्रमाच्या पूर्वसंध्येला नऊ फेब्रुवारी रोजी एस. एम. जोशी सभागृहात विद्याथीर् आणि महिलांसाठी विशेष कार्यशाळेचे आयोजन करण्यात आले आहे. सध्या महिलांचे प्रतिनिधित्त्व कमी असले, तरी सध्या शिकणाऱ्या विद्याथीर् संख्येत त्यांचे प्रमाण 50 टक्के आहे. म्हणूनच, भविष्यात त्यांना असणाऱ्या संधीविषयीं या कार्यशाळेत मार्गदर्शन करण्यात येणार असून इन्स्टिट्यूटच्या इतिहासात प्रथमच महिला कार्यशाळा आयोजित केली आहे.

 
</text>
</doc>
