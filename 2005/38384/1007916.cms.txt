<doc>
<docno>1007916.cms.txt</docno>
<text>
 
महाराष्ट्र
कला शाखेकडे दुर्लक्ष झाल्यास देश चालणार नाही
[ Tuesday, February 01, 2005  09:48:42 pm]


म. टा. वृत्तसेवा

नांदेड : डॉक्टर-इंजिनीयर होता येत असल्याने विज्ञान शाखेला महत्त्व प्राप्त झाले आहे. कला शाखेकडे कमालीचे दुर्लक्ष होत आहे. परिस्थिती अशीच राहिली तर देश चालणार नाही, असे उद्गार थोर विचारवंत व लेखक शेषराव मोरे यांनी काढले आहेत.

येथील प्रतिभा निकेतन महाविद्यालयाच्या स्नेह संमेलनाचे उद्घाटन झाले, त्याप्रसंगी ते बोलत होते. अध्यक्षस्थानी स्व. रामानंद तीर्थ विद्यापीठाचे रसायनशास्त्र संकुल प्रमुख डॉ. बी. पी. पुंडकर हे होते.

भारतात परकीयांनी वारंवार आक्रमणे केली व आपल्याला गुलाम केले. याचे कारण आपले अज्ञान हे होते. यापुढेही विज्ञान शाखेला महत्त्व दिले आणि हुशार मुले कला शाखेकडे आलेच नाहीत तर देशाला मार्गदर्शन करणारे समाजधुरिण निर्माण होणार नाहीत. देश पुन्हा गुलामगिरीच्या जोखडात अडकून पडेल, अशी चिंता श्री. मोरे यांनी व्यक्त केली.

या परिस्थितीतून बाहेर पडण्यासाठी राज्य सरकारने खास कला महाविद्यालय काढावे. त्यात पाच हजार रु. महिना शिष्यवृत्ती देऊन बुद्धिमान व गुणवत्ताप्राप्त विद्यार्थ्यांना पदवीपर्यंतचे शिक्षण द्यावे, पदव्युत्तर शिक्षण व संशोधनाच्या सोयी उपलब्ध कराव्यात आणि लठ्ठ पगाराच्या नोकऱ्यांची हमी द्यावे, असा तोडगाही प्रा. मोरे यांनी सुचविला आहे.

प्राचार्य नरहर कुरुंदकर यांनी स्थापन केलेल्या या महाविद्यालयाने सामाजिक बांधिलकी मानून त्सुनामीग्रस्तांना प्राचार्य ते सेवकापर्यंत सर्वांनी एक दिवसाचा पगार दिला आहे. स्नेहसंमेलनात काटकसर करून आणखी आथिर्क मदत दिली जाणार आहे, अशी माहिती महाविद्यालयाचे प्राचार्य डॉ. हरिहर कुलकणीर् यांनी दिली.

 
</text>
</doc>
