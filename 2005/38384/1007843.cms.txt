<doc>
<docno>1007843.cms.txt</docno>
<text>
 
बहुतांची अंतरे
 त्सुनामी संकटाचे खापर मानवावर नको!
[ Tuesday, February 01, 2005  08:19:09 pm]


' मानवी आक्रमणाचा निसर्गाने केलेला प्रतिकार ', हे पत्र (म. टा. 14 जाने.) वाचनात आले. ते चूक नव्हे. मात्र त्यातील काही बाबी खटकल्या. ' डोंगर कापले ', ' समुदात भराव टाकले ', ' जलप्रलय ' यातून त्सुनामी संकट उद्भवलेले नाही. ते (भूगर्भांतर्गत) समुदतळाखाली झालेल्या भूकंपाच्या प्रचंड उलथापालथींमुळे, सागराच्या प्रचंड जलाशयाच्या साठ्यात निर्माण झालेल्या महाकाय विध्वंसक लाटांच्या माऱ्यामुळे उद्भवले आहे, असे शास्त्रज्ञच सांगताहेत.

शास्त्रज्ञ असेही सांगताहेत की पृथ्वीची स्वत:भोवती फिरण्याची पूर्वापार गती काही सेकंदांनी कमी झाली असल्याने, पूवीर्पेक्षा सूर्यासमोर अधिक काळ राहिल्याने, ध्रुव प्रदेशावरील आजवर हजारो वषेर् न वितळलेले बर्फ वितळून, महासागरांच्या पाण्याची पातळी वाढत असून, काही बेटे-भूभाग बुडाले आहेत. या अशा बाबी मानवदोषातून घडतील, असे वाटत नाही. मानव या घडामोडींवर ताबाही करू शकत नाही. अर्थात ते बरेच आहे, अन्यथा मानवाने काय प्रताप केले असते ते विश्वनियंताच जाणे! व करू शकलाच, तर त्यावेळी मानवी जीवन आजच्यापेक्षा एकतर पूर्णपणे बदललेले असेल वा नष्टही झालेले असेल.

सुरेश श्रीराम ठाकूर, बोरिवली, मुंबई.

 
</text>
</doc>
