<doc>
<docno>1006758.cms.txt</docno>
<text>
 
महामुंबई
शिक्षण कर्मचारी महासंघाचा आंदोलनाचा इशारा
[ Tuesday, February 01, 2005  12:02:23 am]


म. टा. प्रतिनिधी

मंुबई : किमान कौशल्यावर आधारित तसेच द्विलक्षी व तांत्रिक विभागातील शिक्षकांच्या, विद्यार्थ्यांच्या तसेच शिक्षकेतर कर्मचाऱ्यांचे प्रश्ान् रेंगाळत ठेवल्याचा आरोप करून या प्रकाराविरोधात पाच फेब्रुवारी रोजी धरणे आंदोलन छेडण्याचे ' महाराष्ट्र राज्य कनिष्ठ महाविद्यालय व्यवसाय शिक्षण कर्मचारी महासंघा ' ने ठरविले आहे.

किमान कौशल्यावर आधारित विभागाला सरकारने पुरेसा निधी न दिल्याने शिक्षकांना पगार मिळत नाही, शिल्लक महिन्यांचा पगार पुढच्या तरतुदीतून भागविला जातो. 2000 सालापासून ही परिस्थिती असून यंदा तर चार महिन्यांची तूट भरून काढावी लागणार आहे. या विभागाला अवघी 75 कोटी रुपयांची तरतूद असून तीही पूर्ण केली जात नाही. सुधारित वेतनश्रेणी लागू झालेली नाही , 50 टक्के महागाई भत्त्याचे मूळ पगारात रुपांतर झालेले नाही, शिक्षकेतर कर्मचाऱ्यांची पदोन्नती आदेश असतानाही करण्यात आली नाही, असा आरोप संघटनेचे सरचिटणीस विद्याधर गोडबोले यांनी केला.

केंदीय मनुष्यबळ विकासमंत्री अर्जुनसिंह यांनी महाराष्ट्रात तंत्र शिक्षण देणाऱ्या किमान 200 शाळा सुरू करण्यासाठी निधी उपलब्ध करून देण्याचे ठरविले आहे, पण त्यासाठी राज्य सरकारकडून प्रस्तावच सादर केलेला नाही. 1986 सालापासून जुनाच अभ्यासक्रम विद्यार्थ्यांना शिकविला जात आहे, याकडेही संघटनेने लक्ष वेधले आहे. त्यामुळेच धरणे आंदोलन करण्याचे संघटनेने ठरविले आहे.

 
</text>
</doc>
