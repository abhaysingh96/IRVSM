<doc>
<docno>1145617.cms.txt</docno>
<text>
 
महामुंबई
वांद्याहून कोकणात गाड्या?
[ Saturday, June 18, 2005  12:02:11 am]


म. टा. प्रतिनिधी

मुंबई : भविष्यात वांदे टमिर्नसचे महत्त्व वाढत जाणार असून मुंबईतील कोकणवासीयांची मागणी लक्षात घेऊन वांदे टमिर्नसवरून कोकणात गाड्या सोडण्यासाठी प्रयत्न करण्याचे आश्वासन केंदीय रेल्वे राज्यमंत्री नारणभाई राठवा यांनी शुक्रवारी दिले. रेल्वेमार्गालगतच्या झोपड्या हटविण्यासाठी राज्य सरकार व महापालिकेला सहकार्याचे आवाहनही त्यांनी केले.

राठवा यांच्या हस्ते वांदे रेल्वे टमिर्नसच्या नवीन इमारतीचे उद्घाटन शुक्रवारी झाले. 8 कोटी 10 लाख रुपये खर्च करून बांधण्यात आलेल्या या इमारतीत 20 आरक्षण खिडक्या, कॅफेटेरिया, प्रवासांना थांबण्यासाठी हॉल आणि बॅगा ठेवण्यासाठी लॉकरची सुविधा आहे.

या कार्यक्रमाला महापौर दत्ता दळवी, खासदार संजय राऊत, आमदार जनार्दन चांदूरकर, चित्रपट अभिनेता कुमार गौरव उपस्थित होते. महापौर दत्ता दळवी व खासदार संजय राऊत यांनी, वांदे टमिर्नसवरून कोकणाकडे गाड्या सोडण्याची मागणी केली. त्याचा उल्लेख करून रेल्वे राज्यमंत्री राठवा म्हणाले की, रेल्वे खात्याशी चर्चा करून कोकणात गाड्या सोडण्याची मागणी पूर्ण करण्याचा प्रयत्न केला जाईल. मुंबईत रेल्वेच्या जमिनींवर मोठ्या प्रमाणावर अतिक्रमणे आहेत. ही हटविण्यासाठी करण्याचे करण्याचे आवाहन त्यांनी केले.

कार्यक्रमानंतर पत्रकार परिषदेत राठवा म्हणाले की, बोरिवली विरार रेल्वेमार्गाचे चौपदरीकरण करण्याचे काम सुरू आहे. पण बोरिवली दहिसर दरम्यान असलेल्या कुष्ठरोग्यांच्या वसाहतीचे स्थलांतर करण्यास योग जागा मिळत नाही. ही वसाहत कोणत्याही विभागात वसविण्याचा प्रयत्न सुरू केल्यास विरोध होतो.

नवीन टमिर्नसचा वापर पूर्ण क्षमतेने सुरू झाल्यावर जुने टमिर्नस पार्सल चढविण्यासाठी उपयोगात आणले जाईल. नवीन टमिर्नसवर येणाऱ्या प्रवाशांसाठी लोकल सेवा भविष्यात सुरू करण्याची योजना असल्याचे सांगण्यात आले.

 
</text>
</doc>
