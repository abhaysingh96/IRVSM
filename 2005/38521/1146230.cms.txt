<doc>
<docno>1146230.cms.txt</docno>
<text>
 
महामुंबई
ग्रामीण विद्यार्थ्यांना हॉस्टेलचा दिलासा
[ Saturday, June 18, 2005  07:48:44 pm]


रेश्मा मुरकर

भालचंद नेमाडे यांच्या 'कोसला'मधील हॉस्टेल लाइफविषयीचा भाग पुन्हा पुन्हा वाचताना प्रत्येकवेळी तो तितकाच ताजातवाना का वाटतो? नेमाड्यांच्या शैलीबरोबरच हॉस्टेल लाइफ कधीही न पाहिलेल्यांना हे पुस्तक जखडून ठेवतं. तर, कधीकाळी कॉलेजच्या हॉस्टेलमध्ये राहिलेल्याला मन ते वाचून 'नॉस्टेल्जिया'त रमतं. असं हे हॉस्टेल लाइफ!

घरदार सोडून शहराच्या नव्या वातावरणात रूळण्यापूवीर्च हॉस्टेलच्या रूमवर बस्तान बसवावं लागतं. सिनिअर्सच्या रॅगिंगशी, मेट्रनच्या नियमांशी, मेसमधल्या जेवणाशी जुळवून घेता आलं म्हणजे मुंबई मानवली असं काही विद्याथीर् सांगतात.

मुंबई विद्यापीठाच्या हॉस्टेलपुरतं बोलायचं तर, ती निश्चितपणे चांगल्या स्थितीत आहेत. मुंबईत जागा घेऊन राहण्यापेक्षा विद्यापीठाच्या हॉस्टेलमध्ये राहणं परवडतं. त्यामुळे दरवषीर् हॉस्टेल रूमसाठी विद्यार्थ्यांची मोठी मागणी असते. काही विद्याथीर् परीक्षा काळात अभ्यासाला निवांतपणा मिळावा म्हणूनही हॉस्टेलमध्ये रूम घेतात. विद्यापीठाची लायब्ररी, क्लासेस, प्राध्यापकांशी संपर्क यामुळे हॉस्टेलमध्ये राहण्यास विद्याथीर् प्राधान्य देतात.

कॉलेज हॉस्टेलमध्ये राहिलेल्या रमेश घाडगे याला अजूनही हॉस्टलचे दिवस आठवतात. ग्रामीण भागातून मुंबईत शिकण्यासाठी आलेला रमेश परदेशात एका बहुराष्ट्रीय कंपनीत उच्चपदावर कार्यरत आहे. पण आपल्या जडणघडणीत हॉस्टेल लाइफचा मोठा वाटा असल्याचं तो सांगतो. साबण, शेव्हिंग क्रीम, चादरी, उशी यावरून झालेली छोटी-मोठी भांडणं, एकमेकांच्या वस्तूंची पळवापळवी अशा अनेक लहानमोठ्या गोष्टींची मौज केवळ हॉस्टेलमध्येच लुटता येते, असं तो सांगतो.

ग्रामीण भागातून मुंबई विद्यापीठात शिकण्यासाठी येणाऱ्या विद्यार्थ्यांसाठी विद्यापीठाच्या कलिना परिसरात राहण्याची व्यवस्था करण्यात आली आहे. कलिनामध्ये एकूण पाच हॉस्टेल्स आहेत. यापैकी तीन मुलींची असून एक मुलांचे आहे. परदेशी विद्यार्थ्यांसाठी आंतराष्ट्रीय विद्याथीर् हॉस्टेलमध्ये स्वतंत्रपणे सोय करण्यात आली आहे. या 12 मजली इमारतीत विद्यार्थ्यांसाठी आवश्यक त्या सर्व सोयीसुविधा उपलब्ध आहेत. या ठिकाणी विद्यार्थ्यांच्या परदेशी पाहुण्यांसाठी खास खोल्या राखून ठेवल्या जातात. इतर हॉस्टेलमध्येही टीव्ही, व्हीसीआर, केबल, वर्तमानपत्रे, टेलिफोन यांची सोय करण्यात आल्याने येथील वास्तव्य निश्चितच आरामदायी असल्याचं विद्यापीठाच्या हॉस्टेलमध्ये राहणारी कविता सांगते.

विद्यापीठाच्या हॉस्टेलमधील खोल्या विविध विद्याशाखांच्या विभागांना विभागून देण्यात आल्या आहेत. मुलींसाठी सावित्रीबाई फुले, महषीर् धोंडो केशव कवेर् आणि डॉ. पंडिता रमाबाई ही हॉस्टेल्स आहेत. यातील काही हॉस्टेल्समध्ये विद्यार्थ्यांसाठी कम्प्युटरचीही सोय आहे. विद्यार्थ्यांकडून मिळणाऱ्या फीमधून या हॉस्टेल्सची देखभाल करणे विद्यापीठाला शक्य होत नाही. त्यामुळे विद्यापीठाला वेगळ्या निधीची तरतूद करावी लागते.

सध्या बॅक बे रेक्लेमेशनला विद्याथिर्नींसाठी नवीन हॉस्टेल बांधण्यात येत आहे. नुकतीच त्याची पायाभरणी झाली. हॉस्टेलची मागणी करणारे विद्यार्थ्यांचे अर्ज दरवषीर् विद्यापीठाकडे येत असतात. पण, त्या सर्वांनाच जागा देणे शक्य होत नाही. विद्यापीठांंतर्गत येणाऱ्या कॉलेजांमध्ये हॉस्टेलची सोय आहे. पण, त्यांचा कारभार स्वतंत्रपणे चालतो. विद्यापीठ हॉस्टेलबाबत पालकही तसे निश्चिंत असतात. रॅगिंग हा प्रकार इथं अभावानेच आढळतो. प्रत्येक हॉस्टेलवर विविध सांस्कृतिक उपक्रम होतात. एकूण, विद्यापीठाची हॉस्टेल्स हा ग्रामीण भागातील विद्यार्थ्यांसाठी मोठा दिलासाच आहेत.

 
</text>
</doc>
