<doc>
<docno>1146330.cms.txt</docno>
<text>
 
क्रीडा
मुश्ताक अली यांच्यावर अंत्यसंस्कार
[ Saturday, June 18, 2005  10:17:21 pm]


वृत्तसंस्था

इंदोर : माजी कसोटीपटू मुश्ताक अली यांच्या पाथिर्वावर लुनियापुरा स्मशानभूमीत अंत्यसंस्कार करण्यात आले. यावेळी क्रिकेटमधील अनेक जाणकार मंडळी हजर होती. इंदोर विभागीय आयुक्त अशोक दास यांनी मुश्ताक अली यांच्या पाथिर्वावर पुष्पचक्र वाहिले.

भारतीय निवड समितीचे माजी सदस्य तसेच मध्य प्रदेश क्रिकेट असोसिएशनचे चिटणीस संजय जगदाळे यांनी मुश्ताक अली यांच्या आठवणींना उजाळा दिला. मुश्ताक अली यांच्या निधनामुळे क्रिकेटजगताचे नुकसान झाले असल्याचे त्यांनी सांगितले. त्यांचे मार्गदर्शन सदैव लाभत असे व आमच्या पिढीला त्याचा लाभ झाला असे जगदाळे यांनी सांगितले.

माजी कसोटीपटू व कर्णधार पॉली उम्रीगर यांनी मुश्ताक अली यांना आदरांजली वाहताना सांगितले की, मुश्ताक हे जगातले सवोर्त्तम सलामीवीर होते. त्यांच्या फलंदाजीत सातत्य होते. शिवाय ते बेडरपणे हूकचा फटका लगावत. तेज गोलंदाजांना पुढे सरसावत फटकेबाजी करण्याची मुश्ताक अली यांची अदा बेमामुलमच. मुश्ताक अली हे एक बेडर फलंदाज आणि सभ्य गृहस्थ होते असेही उम्रीगर यांनी नमूद केले.

भारताचे माजी कसोटीवीर चंदू बोडेर् यांनी मुश्ताक अली यांना आदरांजली वाहताना सांगितले की, गेल्या काही दिवसांत भारतीय क्रिकेटने दोन मोहरे गमावले. विजय हजारे यांच्यापाठोपाठ मुश्ताक अली हे देखील काळाच्या पडद्याआड गेले. हे दोघेही महान खेळाडू होते आणि भारतीय क्रिकेटचा इतिहास लिहिताना या दोघांनाही मानाचे स्थान त्यात असेल. मुश्ताक अली यांची आठवण काढताना बोडेर् म्हणाले : रणजी स्पधेर्त मी पदार्पण केले ते इंदोरला आणि माझ्या तिसऱ्याच चेंडूवर मुश्ताक अली यांनी पुढे सरसावत जोरदार फटका लगावला. त्यांचे पदलालित्य देखणे होते. सॅम लॉक्स्टनसारख्या गोलंदाजाला पुढे सरसावत ते बेडरपणे खेळत. लॉक्स्टन यांच्या मते मुश्ताक हे जगातले सवोर्त्तम सलामीवीर होते. बोडेर् यांनी खेळ संपल्यावर मुश्ताक यांना सल्ला विचारला तेव्हा ते म्हणाले : तू खेळपट्टीकडे न बघता फलंदाजाकडे बघून गोलंदाजी करतोस. मुश्ताक यांचा सल्ला आपल्याला आयुष्यभर उपयोगी ठरला आणि त्यांचा मी सदैव ऋणी राहीन असे बोडेर् यांनी सांगितले.

भारताचे माजी यष्टीरक्षक माधव मंत्री यांनी मुश्ताक अली यांची आठवण काढताना सांगितले की, मुश्ताक जेव्हा मैदानात उतरत तेव्हा टाळ्यांचा कडकडाट होत असे. उंचपुरे आणि देखणे मुश्ताक हे नेहमीच्या पठडीतले सलामीवीर नव्हते. फलंदाजीत त्यांनी आक्रमकतेचा वसा घेतला होता. आक्रमकता हाच बचावाचा उत्तम मार्ग अशी त्यांची धारणा होती. मुश्ताक फलंदाजी करत असले की स्टेडियम हाऊसफुल्ल व्हायचे. 1936 च्या इंग्लंड दौऱ्यात विजय मर्चंट यांच्याबरोबर ओल्ड ट्रॅफर्ड कसोटीत मुश्ताक अली यांनी संस्मरणीय द्विशतकी सलामी दिली होती. आपल्या शतकी खेळी दरम्यान त्यांनी इंग्लंडच्या वॉल्टर हॅमंड यांचा बचाव करण्याचा सल्ला धुडकावून लावला होता. 90 धावा झाल्या असताना बेडरपणे फलंदाजी करत त्यांनी झंझावाती शतक झळकावले होते. राष्ट्रकूल संघात आम्ही दोघेही होतो पण अंतिम अकराजणांच्या चमूत मुश्ताक अलींसोबत खेळण्याची संधी कधी मिळाली नाही अशी आठवण ही मंत्री यांनी सांगितली. मुश्ताक अली हे एक सभ्य गृहस्थ होते आणि क्रिकेटमधून निवृत्त झाल्यावरही त्यांचे आमच्याशी स्नेहपूर्ण संबंध होते याचा मंत्री यांनी आवर्जुन उल्लेख केला.

 
</text>
</doc>
