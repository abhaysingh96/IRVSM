<doc>
<docno>1146326.cms.txt</docno>
<text>
 
क्रीडा
बोप्पना पुन्हा उपविजेता
[ Saturday, June 18, 2005  10:15:14 pm]


वृत्तसंस्था

गुरगाव : पीटर क्लार्क याची विजयी घोडदौड रोखण्याचा प्रयत्न करणारा भारताचा अव्वल मानांकित टेनिसपटू रोहन बोप्पना शनिवारी पुन्हा एकदा असफल ठरला.येथे चालू असलेल्या आयटीएफ टेनिस स्पधेर्त मागील आठवड्यात क्लार्ककडून पराभव पत्करावा लागल्यानंतर जिद्दीने खेळण्यास उतरलेल्या बोप्पनाला पुन्हा एकदा पराभवाला सामोरे जावे लागले आहे.

आयटीएफ स्पधेर्च्या तिसऱ्या टप्प्यासाठी शनिवारी झालेल्या सामन्यात पीटर क्लार्क याने बोप्पनाचा 6-4,7-5 असा सरळ दोन सेटमध्ये पराभव करत आपली विजयाची श्ाृंखला तशीच पुढे चालू ठेवली आहे. याच स्पधेर्च्या दुसऱ्या टप्प्यामध्ये क्लार्कने बोप्पनांचा सलग तीन सेटमध्ये पराभव केला.आयर्लंडच्या क्लार्कने सव्हिर्समध्ये अचूकता राखत बोप्पनावरील आपला विजय सुकर केला. पहिल्या सेटमध्ये 3-3 अशी बरोबरी असताना आपल्या सव्हिर्सच्या जोरावर क्लार्कने 4-3अशी आघाडी घेत पुढे संपूर्ण सेटच जिंकला. दुसऱ्या सेटमध्येही क्लार्कने आपले वर्चस्व राखत सेटसह सामनाही जिंकला. शनिवारच्या विजयामुळे या स्पधेर्त क्लार्कने 25 गुण मिळवले तर पराभव पत्करावा लागलेल्या बोप्पनाला 15 गुणांवर समाधान मानावे लागणार आहे. कालच पुरुषांच्या दुहेरीत विजय कन्नन याच्यासाथीने खेळताना बोप्पनाला पराभव पत्करावा लागला होता. दुसऱ्या पराभवामुळे बोप्पना खच्ची झाला आहे.

 
</text>
</doc>
