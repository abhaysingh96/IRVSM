<doc>
<docno>1146213.cms.txt</docno>
<text>
 
संवाद
किंग ऑफ द पॉप
[ Saturday, June 18, 2005  06:32:00 pm]


जेम्स बॅरीजच्या कथेचा नायक होता पीटर पॅन. नेव्हरलॅण्ड नावाच्या अद्भुत जगात पीटर पॅन नावाचा असा मुलगा राहायचा, ज्याला कधीही मोठं व्हायचं नसतं. पीटर पॅन हे नाव मायकल जॅक्सनला तंतोतत लागू पडतं...

मायकलचा जन्म इंडियानात 29 ऑगस्ट 1958 ला झाला. वडिल जोसेफ ेस्टील मिलमध्ये काम करत. नऊ मुलांतला मायकल सातवा. गाण्याच्या उद्योगातल्या भावंडांत उत्साही आणि 'जॅक्सन फाइव्ह' बॅण्डचा सर्वात छोटा सदस्य. सगळ्यांनी गायक म्हणून नाव कमावलं. पण मायकलची लोकप्रियता सर्वाधिक.

' जॅक्सन फाइव्ह' हा बॅण्ड क्लबमध्ये गाऊन पैसा मिळवायचा. ती गरज होती. छोट्या दोन बेडरूम्सच्या घरात अकरा जॅक्सन्स राहायचे. पण कलेनं त्यांचं दारिद्य दूर केलं. मायकल अकरा वर्षांचा होईपर्यंत बॅण्डचं बऱ्यापैकी नाव झालं. मोटाऊन रेकॉर्डने त्यांना करारबद्ध केलं. त्यांचा पहिला आल्बम आला 1968 मध्ये. 'ऑफ द वॉल'. 'आय वॉण्ट बॅक', 'एबीसी' अशा गाण्यात स्वत:मध्येच गुंगून नाचणाऱ्या मायकलला पाहणं म्हणजे पर्वणी होती. हातात माइक घेताच तो बदलून जाई.

घरातली स्थिती मात्र पार वेगळी. वडिलांच्या मारहाणीमुळे तो अनेकदा स्वत:ला कोशात गुरफटून घेई. पण बालपण हरवूनही मायकल यशस्वी आणि लोकप्रिय झाला. 'जॅक्सन फाइव्ह'चं केवळ कंपनीच्या आग्रहाखातर 'जॅक्सन्स' असं नाव झालं. भावांची म्हणजे बॅण्ड मेंबर्सची अदलाबदलीही झाली. पण कायम राहिले ते मायकल नावाचं वलय. अनेक गाणी मायकलने एकट्याच्या जीवावर हिट केली होती. मायकलने गायलेल्या पहिल्या सोलो सिंगल 'बेन'ला ऑस्कर नॉमिनेशन मिळालं. तरीही तो अनेक वर्षं जॅक्सन्सचा सदस्य राहिला.

मायकलने पहिला आल्बम आणला 1977 मध्ये. डायना रॉस या आघाडीच्या गायिकेशी आणि क्किन्सी जोन्सशी त्याची गट्टी झाली ती तिथूनच. 'द विझ' या आल्बमचं यशही दखल घ्यायला लावणारं होतं. पण बॅण्ड मेंबरचा एक सदस्य ते 'द किंग ऑफ पॉप' या प्रवासाची ती सुरुवात होती. कमालीचा लाजाळू स्वभाव त्याला कामातच गढून जाण्यासाठी उपयोगी पडला तसा मारकही. तो आता गाणं लिहिण्यातही रस घेत होता. आल्बमच्या प्रमोशनसाठी व्हिडिओज हा प्रभावी मार्ग होता. पण अनेकदा केवळ गायक आणि त्याच्या मागे एखादा लाइट इफेक्ट किंवा अगदी बॅण्ड मेंबर्स एवढंच काय ते व्हिडिओत असायचं. पण मायकलने ही प्रथा मोडली ती 'थ्रिलर'च्या निमित्ताने. मायकलचा आवाज, लोकांनी ब्रेक डान्स जॅक्सनच्या व्हिडिओतून पाहिले होते. पण मायकलने व्हिडिओ लोकप्रिय करण्यासाठी बरंच काही केलं. आजही थ्रिलरचा व्हिडिओ सवोर्त्कृष्ट मानला जातो.

मायकलची सर्वात मोठी जमेची बाजू म्हणजे नृत्य. ब्रेक डान्स म्हणून आपल्याकडे ओळखला जाणारा हा नृत्यप्रकार म्हणजे अंगाला इलेक्ट्रिक करंट दिल्यासारखं होतं. 'बिट इट' आणि 'बिली जिन' या गाण्यातही त्याचं नृत्य ही जमेची बाजू होती. 'बिट इट' गाणं म्हणजे काळ्यांसाठी प्रेरणा होती. अत्याचार सहन करण्यापेक्षा तुम्ही लढा हा संदेश म्हणजे म्युझिकल क्रांती होता. आतापर्यंत केवळ काळ्यांना त्यांच्या हक्कांची जाणीव करून देणाऱ्या गायकांपेक्षा मायकल या गाण्यामुळेच काळ्यांच्या 'आँखो का नूर' ठरला.

मायकलचा आल्बम 'थ्रिलर' दोन वर्षं नंबर वनवर होता. जगभरात खप साडेचार कोटी. आठ ग्रॅमी अवॉर्ड्स मायकल घरी घेऊन गेला. त्यातला एक पुरस्कार लिखाणासाठीही होता. पण तरीही सुपरस्टार पद दूर होतं. त्यावर शिक्कामोर्तब झालं ते मोटाऊन कंपनीच्या रौप्यमहोत्सवात. 16 मे 1983. स्टेजवर मायकल अवतरला तो एका साइनिंग पोझमध्ये. तीच ती मूनवॉक पोझ. पांढरे ग्लोव्हज, चेहरा झाकणारी हेअरस्टाइल, हॅट आणि गुडघ्यात दुमडलेले पाय ही ती पोझ. तो मायकल काही औरच होता. मायकलचा तो चेहरा आजही अनेकांच्या लक्षात आहे.

' थ्रिलर'ने त्याला तुफान यश अन् अगणित पैसा दिला. 'पेप्सी'ने अवाढव्य रक्कम त्याला जाहिरातीसाठी दिली. त्याचं कुटंुब त्याच्याबरोबर होतंच. पण मायकल त्यांच्यापासून वेगळा पडत गेला. जॅक्सन्स नावाखाली आल्बमही केला आणि र्वल्ड टूरही. पण स्वत:च्या आल्बमसाठी वेगळे प्रयोग करत राहिला. म्हणूनच 'ब्लॅक ऑर व्हाइट', 'रिमेंबर द टाइम', 'हेल द र्वल्ड', 'स्मूथ क्रिमिनल', 'इन द क्लोजेट', 'आय जस्ट कान्ट स्टॉप', 'बॅड', 'द वे यू मेक मी फील', 'डटीर् डायना', 'कॅरेबियन गर्ल' हे व्हिडिओ अप्रतिम वाटतात. त्याच्या नृत्यामुळे 'वॅको जॅको' ही ब्रिटिशांनी दिलेली पदवी त्याने स्वत:हून 'डेंजरस'च्या निमित्ताने सोडली. 'द किंग ऑफ पॉप' होऊन अनेकांच्या मनावर राज्य केलं. त्याचं गाणं झिंग आणणारं होतं. त्याचा आवाज थोडासा बायकी असला तरी त्याच्या नृत्यावर फिदा असणारे खूप आहेत.

कॅलिफोनिर्आत त्याने सव्वीसशे एकर जागा घेतली. त्यात प्राणिसंग्रहालय, थिएटरसह अनेक गोष्टी होत्या. त्याच्या घरात चोवीस तास एलिझाबेथ टेलरचे सिनेमा सुरू असतात, असं म्हणतात. जेम्स बॅरीजच्या पीटर पॅन पुस्तकातलं जग त्याला आवडत होतं. म्हणून त्या जागेला नाव त्यातलंच होतं- नेव्हरलॅण्ड... जिथल्या पीटर पॅनला कधी कध्धीच मोठं व्हायचं नव्हतं. मायकललाही. जे बालपण त्याला भोगता आलं नाही ते त्याला तिथे येणाऱ्या मुलात शोधायचं होतं. म्हणून मुलांना तिथे येण्यास बंदी नव्हती. मुलांशी खेळाला त्याला आवडत होतं. त्याचं बबल्स नावाच्या चिंपाझीबरोबर फिरणं, त्याला आवडत होतं. पण याच्या मुळाशी विकृती होती...

मायकलच्या लोकप्रियतेला उतरती कळा लागण्यास कारण होतं ते त्वचेचा रंग बदलण्याचं. अनेकांना त्याने टिश्यू ट्रान्सप्लाण्ट केल्याचं वाटत होतं. 'ब्लॅक ऑर व्हाइट' म्हणणाऱ्या मायकलचं हे रंग बदलणं खटकलं. त्याचं वारंवार नाकावर प्लास्टिक सर्जरी करणं भीतीदायक होतं. जॉन मेरीक (हत्तीमानव) याचा सांगडा खरेदी करणं, दीर्घ काळ तरुण राहण्यासाठी हायपरबेरीक चेंबरमध्ये राहणं, लोकांना सगळं समजत होतं. आपण नॉर्मल आहोत हे दाखवण्यासाठी त्यानं लग्न केलं. एल्विस प्रिस्लेची कन्या लिझा मरी त्याची बायको. अवघ्या 19 महिन्यांत ते वेगळे झाले. दरम्यान त्याच्या संगीताची जादू ओसरू लागली. त्याच्याकडून इतक्या अपेक्षा होत्या की अपेक्षाभंग होणं साहजिक होतं. त्वचाविकारावर उपचार सुरू असतानाच नर्स डेबी रोशी त्याने लग्न केलं. दोन मुलं झाली. प्रिन्स मायकल जॅक्सन ज्युनिअर आणि पॅरिस मायकल कॅथरिन जॅक्सन त्यांची नावं. पण याही पत्नीशी विभक्त झाला.

कोर्टाचा निकाल त्याच्या बाजूने लागूनही सत्य लोकांना कळलंय. लहान मुलं आवडण्याची त्याची विकृती लपलेली नाही. तो आता आणखी कोशात जाणार. नेव्हरॅण्डची जागा विकून कदाचित इंग्लंडला जाईल. तिथला खर्च त्याला आता परवडत नाही. पॉल मॅककाटनीर्च्या मैत्रीमुळे मिळालेल्या बिटल्सच्या गाण्यांचे हक्कविकूनही कर्ज फिटणार नाही. कदाचित तो नव्याने गाण्याकडे वळेल. मुलांमध्ये रमणाऱ्या मायकलच्या मॅच्युअरटीला 46 वषीर् सुरुवात झाली आहे. नाहीतर एरव्ही कोर्टाबाहेर चाहत्यांना हसून 'फ्लाइंग किस' देणारा मायकल निकालाच्या दिवशी अश्रूभरल्या नजरेने निघाला नसता!

अपर्णा पाटील

 
</text>
</doc>
