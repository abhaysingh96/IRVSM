<doc>
<docno>1146311.cms.txt</docno>
<text>
 
विज्ञान-तंत्रज्ञान
धूमकेतूवर आक्रमण!
[ Saturday, June 18, 2005  10:01:12 pm]


आजवर अस्पर्श राहिलेल्यद्ध धूमकेतूवर होणाऱ्या 'आक्रमणा'ची वेळ जवळ येऊन ठेपलीय. आदळणाऱ्या अस्त्रामुळ धूमकेतूच्या केंदभागावर 100 फूट खोल खड्डा पडण्याची शक्यता आहे. मात्र केंदभाग घट्ट असला, तर त्यावर 300 फूट खोल खड्डा पडेल. कदाचित अस्त्र त्यामधून आरपार निघूनही जाईल. अस्त्र अगदी आरपार निघून गेले, तरी त्याच्या धडकीमुळे केंदाचे काही भाग सुटे होतील... त्यांची अभ्यासकांना प्रतीक्षा आहे.

येत्या चार जुलैला एक अद्भुत घडणार आहे. टेम्पल 1 या नावाच्या धूमकेतूच्या केंदस्थानावर एक अस्त्र जाऊन आदळणार आहे. प्रचंड वेगाने आदळणाऱ्या या अस्त्राच्या धडकीमुळे त्या धूमकेतूच्या केंदस्थानी असलेल्या बर्फाचा, वायूंचा आणि कदाचित खडकाचासुद्धा प्रचंड मोठा ढग अवकाशात फेकला जाईल. त्याचवेळी मूळ यानामध्ये असलेले शक्तिशाली कॅमेरे त्या घटनेची अगणित छायाचित्रे घेतील आणि ती पृथ्वीकडे पाठवतील. इथल्या संशोधकांच्या हाती ती पडल्यावर त्यांचे विश्लेषण केले जाईल. त्यामधून धूमकेतूच्या अंतरंगावर तर प्रकाश पडेलच; परंतु हा धूमकेतू आपली सूर्यमाला असितत्वात आली, तेव्हाच जन्माला आलेला असलयाने त्यावेळच्या परिस्थितीवर आणिह ग्रहमाला कशी तयार झाली यावरही नवीन प्रकाश पडू शकेल, असा विश्वास संशोधकांना वाटतो आहे.

नासाने या प्रकल्पाची आखणी केली आणि दिवस निश्चित केला, तो अमेरिकेच्या स्वातंत्र्यदिनाचा. आपल्या देशाचा स्वातंत्र्यदिन अशा प्रकारे साजरा करतानाच माणसाला वर्षांनुवषेर् ज्या प्रश्नांची उकल होऊ शकलेली नाही, ती करण्याचाही प्रयत्न करावा, असा विचार यामागे आहे. गेले सहा महिने डीप इम्पॅक्ट हे यान टेम्पल 1 या धूमकेतूच्या दिशेने प्रवास करत आहे. या काळात त्याने पृथ्वीपासून 43 कोटी कि.मी.हून अधिक प्रवास केला आहे. अता ते यान आपल्या प्रवासाच्या अंतिम टप्प्यात आहे आणि पंधराच दिवसांनी ते आपल्या उद्दिष्टावर जाऊन आदळणार आहे.

तीन जुलैला यानातून एक आयुध सोडले जाईल. त्यामधून एक अस्त्र धूमकेतूवर जाऊन आदळेल. त्यापाठोपाठ आणखी दोन अस्त्रं त्यावर जाऊन आदळतील. धूमकेतूचा बर्फ, धूळ आणि खडक यांनी बनलेला केंदभाग घट्टपणे एकत्र आलेला नसला, काहीसा मोकळा असला, तर त्याच्यावर आदळणाऱ्या अस्त्रामुळे त्यावर 100 फूट खोल आणि 300 फूट व्यासाचा खड्डा पडेल. मात्र हा केंदभाग घट्ट असला, तर त्यावर 300 फूट खोल खड्डा पडेल; मात्र त्याचा व्यास फार मोठा नसेल. तिसरी संभाव्यता अशी की धूमकेतूचा केंदभाग अगदीच सैल बांधणीचा असेल, तर त्यावर आदळणारे अस्त्र त्यामधून आरपार निघून जाईल. काहीही झाले, तरी जन्मापासून आजवर अस्पर्श राहिलेल्या, लोकांच्या मनात कुतूहल निर्माण करणाऱ्या, विविध कल्पनांना आणि समजुतींना जन्म देणाऱ्या, भीती आणि कोणेकाळी तमाम लोकांच्या मनात दहशतही निर्माण करणाऱ्या धूमकेतूवर होणाऱ्या या 'आक्रमणा'मुळे त्याचे स्वरूप असते तरी काय, ते स्पष्ट होणार आहे. याचे कारण अस्त्र अगदी आरपार निघून गेले, तरी त्याच्या धडकीमुळे केंदाचे काही भाग सुटे होतील. त्याची छायाचित्रे घेतली जातील आणि त्यांच्या अभ्यासातून धूमकेतूचे स्वरूप जाणून घेता येईल, अशी आशा संशोधक बाळगून आहेत.

सुमारे 33 कोटी डॉलर्सच्या या नासाच्या प्रकल्पामध्ये डीप इम्पॅक्ट या यानाची बांधणी बॉल एरोस्पेस अँड टेक्नॉलॉजीज कॉपोर्रेशनने केली आहे. एका अर्थाने हे 'जुळे' यान आहे. मुख्य यान आणि नऊ मैल लांब आणि 3.7 मैल रुंद अशा धूमकेतूवर जाणारे अस्त्र अशी त्याची रचना आहे. धूमकेतूवर जाणारे अस्त्र मोकळे केल्यावर मूळ यान आपला मार्ग बदलेल. ज्यावेळी धूमकेतूला प्रत्यक्ष धडक बसेल, तेव्हा मूळ यान त्यापासून शेकडो मैल दूर असेल आणि तिथूनच त्यातील कॅमेरे या ऐतिहासिक घटनेचे चित्रण करेल. अस्त्रामध्येही छायाचित्रणाची यंत्रणा आहे. त्यामुळे प्रत्यक्ष धडक देण्यापूवीर्पर्यंतची धूमकेतूची अगदी समीप चित्रे मिळू शकणार आहेत.

या ऐतिहासिक घटनेचे निरीक्षण पृथ्वीवरील अनेक वेधशाळांमधून केले जाईलच; पण अवकाशातील हबल, स्पिटझर इन्फ्रारेड या दुबिर्णींकडूनही केले जाईल. या साऱ्यांमधून धूमकेतूचे अंतरंग कळेलच; परंतु आपली सूर्यमाला आणि ग्रहमाला यांच्या निमिर्तीबाबतही अधिक माहिती मिळू शकेल. एक प्रकारे आपलाच नव्हे, तर आपण ज्या ग्रहावर राहतो आणि तो ज्या सूर्यमालेचा भाग आहे, ते सारे आले तरी कुठून याबाबतच्या अदम्य कुतूहलातूनच हा प्रकल्प आकाराला आला. आता वेध लागले आहेत, ते त्यातून हाती येणारी माहिती समजून घेण्याचे!

श्रीराम शिधये

 
</text>
</doc>
