<doc>
<docno>1146234.cms.txt</docno>
<text>
 
महामुंबई
सरकारी हॉस्टेलमध्ये रॅगिंगचे प्रमाण कमी
[ Saturday, June 18, 2005  07:50:14 pm]


राजेश चुरी

मुंबईत सोळा वर्षांपूर्वी जोगेश्वरीच्या सरकारी हॉस्टेलमध्ये झालेले चंदकांत तपकिरे या विद्यार्थ्याच्या आत्महत्येचे प्रकरण आजच्या घडीला अनेकांच्या विस्मृतीत गेले असेल पण 1989 मध्ये संपूर्ण राज्यात या घटनेने प्रचंड खळबळ माजली होती. निवार्ह भत्ता मिळण्यास झालेला विलंब आणि पर्यायाने झालेल्या उपासमारीने तपकिरेने हॉस्टेलच्या गच्चीवरून खाली उडी मारून जीवनाचा अंत करून घेतला होता. या घटनेने हॉस्टेलमधील समस्यांवर प्रचंड चर्चा झाली. समित्या नेमण्यात आल्या. विधिमंडळात प्रचंड गदारोळ झाला. निर्वाह भत्ता वाढवण्याचे आश्वासन मिळाले. त्यानंतर एका वर्षाने निर्वाह भत्ता 150 वरून 200 रुपये झाला. सरकारी हॉस्टेलमध्ये राहणाऱ्या विद्यार्थ्यांच्या सोयीसुुविधांमध्ये त्यापलीकडे फारसा फरक पडलेला नाही.

सरकारी असो किंवा खासगी कॉलेजचे प्रत्येक हॉस्टेलचे एक वेगळे विश्व असते. हॉस्टेल म्हणजे रॅगिंग असे समीकरण चित्रपटांमुळे रूढ झाले आहे. असे प्रकार काही होस्टेलमध्ये होतात. पण सरसकट सर्वच हॉस्टेलमध्ये असे प्रकार होतातच असे नाही. खासगी हॉस्टेलमध्ये याचे प्रमाण अधिक असते. त्यातुलनेत सरकारी हॉस्टेलमध्ये रॅगिंगचे प्रमाण कमी असते. याचे प्रमुख कारण म्हणजे सरकारी हॉस्टेलमधील विद्याथीर् ग्रामीण भागातून आणि अत्यंत बिकट आथिर्क परिस्थितीतून आलेेेले असतात. मोठ्या मुश्किलीने सरकारी हॉस्टेलमध्ये प्रवेश मिळालेला असतो. नापास झालो तर हॉस्टेलचा प्रवेशच रद्द होईल ही भीती सतत त्यांच्या मनात असते. त्या तुलनेत खासगी हॉस्टेलमधील विद्याथीर् चांगल्या आथिर्क परिस्थितीतून आले असल्याने धमाल करण्यास मागेपुढे पाहत नाहीत. माटुंग्याच्या 'व्हीजेटीआय'मध्ये दोन वर्षांपूवीर् काश्मिरी विद्यार्थ्यांचे रॅगिंग झाले होते. विद्यार्थ्यांना बेदम मारहाण झाली होती. ही घटना चांगलीच गाजली. नवीन आलेल्या अनेक विद्यार्थ्यांना हॉस्टेलमध्ये सिनिअरच्या दादागिरीचा सामना करावा लागतो. पण नंतर हेच सिनिअर आपल्या ज्युनिअर्सना मदत करतात. नंतर हॉस्टेलचे आयुष्य आणि जेवणही अंगवळणी पडते.

हॉस्टेलच्या खोल्यातील भिंती, जिने आणि खास करून बाथरूम म्हणजे विद्यार्थ्यांच्या प्रतिभेला वाव मिळण्याचे हक्काचे ठिकाण. हॉस्टेलच्या खोल्यांमधील भिंती रूम पार्टनर्समध्ये विभागल्या जातात. मग त्यावर त्यांच्या आवडीच्या नट्या किंवा आदर्श चित्ररूपाने विरामजमान होतात. बाथरूममधील शेरोशायरी वाचून गालिबच्याही मेंदूला झिणझिण्या येतील.

त्यातुलनेत सरकारने मागासवगीर्य आणि आथिर्कदृष्या दुर्बल विद्यार्थ्यांसाठी मुंबईत बांधलेल्या हॉस्टेलचे वातावरण वेगळे असते. मुंबई वरळी, चेंबूर, कांदिवली, जोगेश्वरी आणि मुलुंडमध्ये सरकारी हॉस्टेल आहेत. मुलंुडला सरकारच्या दहा टक्के सदनिकांच्या कोट्यातील इमारतीमध्ये मुलींसाठी सरकारी हॉस्टेल सुरू करण्यात आले आहे. ते खासगी निवासी इमारतीत असल्याने सोसायटीतील रहिवाशांचा त्यास विरोध आहे. सरकारी हॉस्टेलमध्ये कर्मचाऱ्यांची प्रचंड दादागिरी चालते. सरकारी हॉस्टेलमधील प्रवेशासाठी कोणत्याही वर्तमानपत्रात जाहिरात केली जात नाही. हॉस्टेलच्या नोटिस बोर्डावर फक्त नोटिस लावली जाते. त्यामुळे प्रवेशप्रक्रिया कधी सुरू होणार यावर विद्यार्थ्यांना सतत लक्ष ठेवून राहवे लागते. या वषीर्च्या याद्या आतापर्यंत लागलेल्या नाहीत. सरकारी हॉस्टेलमधील विद्यार्थ्यांच्या प्रवेशाचे भवितव्य नोकरशहांच्या कचाट्यात सापडलेले असते. तेथील हॉस्टेलचे कर्मचारी मग्रुरीने वागतात अशी विद्यार्थ्यांची तक्रार आहे. दोन महिन्यांपूवीर् वरळीच्या डॉ. बाबासाहेब आंबेडकर सरकारी हॉस्टेलमध्ये समतावादी छात्रभारतीचे राज्य निमंत्रक गजाजन काळे यांच्या नेतृत्वाखाली आंदोलन झाले होते. मुंबईतल्या सर्वच सरकारी हॉस्टेलमध्ये नाशिकच्या कारागृहातील कैद्यांनी तयार केलेल्या गाद्या, चादरी, सतरंज्या आणि पलंग येतात. पण त्यांचा दर्जा अत्यंत खराब असतो असा विद्यार्थ्यांचा आरोप आहे. विद्यार्थ्यांना अद्यापही 200 रुपये निर्वाह भत्ता मिळतो. मात्र हॉस्टेलचे आयुष्य खडतर आणि स्वयंपूर्ण जीवन जगण्याचे धडे देते हे मात्र निश्चित. हॉस्टेलमध्ये राहून अनेकांनी आयुष्यात मोठे यश संपादित केले आहे. रिपब्लिकन पाटीर् ऑफ इंडियाचे अध्यक्ष खासदार रामदास आठवले त्याचपैकी. वडाळ्याच्या आंबेडकर महाविद्यालयाशेजारील सिद्धार्थ विहार हॉस्टेलमधील 50 क्रमांकाच्या खोलीत ते राहत होते. शाहीर संभाजी भगत, कीतीर् ढोले आदी मंडळी सिद्धार्थ विहारमधून आली आहेत.

हॉस्टेलमधील आयुष्य जीवनाशी झगडण्याची जिद्द निर्माण करते. साध्या गोष्टींमधून आयुष्याला वळण लागण्यास सुरुवात होते. सकाळी बाथरूमबाहेर आंघोळीसाठी रांग लावण्याच्या प्रथेमुळे संयमाने वागण्याची शिस्त मिळते. हॉस्टेलमधील विद्यार्थ्यांत वादविवाद असले तरी एखादा विद्याथीर् आजारी पडला किंवा अडचणीत सापडला तर मदतीला धावून जाण्यासाठी सर्वच विद्याथीर् एकत्र येतात. त्यातून सामाजिक परिस्थितीची जाणीव आणि एकीची भावना अंगी रूजते. महाविद्यालये विद्यार्थ्यांना पुस्तकी ज्ञान देत असली तरी हॉस्टेल जगाचे ज्ञान आणि जगण्यासाठी जिद्द निर्माण करण्याची शिकवण देतात.

 
</text>
</doc>
