<doc>
<docno>1146321.cms.txt</docno>
<text>
 
महामुंबई
'डान्सबार बंदीसाठी राज्यपालांशी बोलेन'
[ Saturday, June 18, 2005  10:10:07 pm]


म.टा. प्रतिनिधी

मुंबई : मुंबईसह राज्यातील डान्स बार तातडीने बंद झाले पाहिजे या भूमिकेवर राज्याचे उपमुख्यमंत्री आर. आर. पाटील ठाम असून राज्यपाल एस. एम. कृष्णा यांच्या कार्यालयाने उपस्थित केलेल्या मुद्याच्या संदर्भात राज्यपालांनी विचारणा केली तर, त्याबाबत सविस्तर माहिती देण्याची आपली तयारी असल्याचे पाटील यांनी 'मटा'ला सांगितले.

डान्स बार बंद करण्याच्या संदर्भात मेच्या पहिल्या आठवड्यात कॅबिनेट बैठकीत मंजुरी घेण्यात आली होती. त्यानंतर कॅबिनेटची बैठक न झाल्याने या निर्णयाच्या इतिवृत्तावर शिक्कामोर्तब होऊ शकले नाही. त्यामुळे 25 मेच्या बैठकीत त्याला मंजुरी देण्यात आल्याने जूनच्या पहिल्या आठवड्यात राज्यपालांकडून वटहुकुमावर सही करण्यात येईल आणि लगेचच डान्स बार बंदीचा निर्णय अमलात येईल, असे मुख्यमंत्री विलासराव देशमुख यांनी सांगितले होते. परंतु याच काळात राज्यपाल परदेश दौऱ्यावर गेल्याने सही करायला विलंब होत असल्याचे सरकारतफेर् सांगितले जात असतानाच राज्यपालांच्या कार्यालयाने त्याबाबत काही मुद्दे उपस्थित केले. परिणामी बंदीचा निर्णय काहीसा लांबणीवर पडला. पावसाळी अधिवेशन जुलैच्या दुसऱ्या आठवड्यात होणार असल्याने घाईघाईने वटहुकूम काढण्याची गरज काय? हा त्यातला महत्वाचा मुद्दा होता. शिवाय बार बालांच्या पुनर्वसनाचे काय आणि अशा प्रकारे बंदी घलणे कितमपत योग्य आहे, असेही मुद्दे पुढे आल्याने आता बंदी लांबणीवर पडली, अशी चर्चा सुरु झाली. मात्र यासंदर्भात राज्यपालांच्या कार्यालयाकडून काहीच पत्र व्यवहार झाला नाही, असा खुलासा नंतर गृह विभागाकडून करण्यात आला. या संदर्भात उपमुख्यमंत्र्यांशी संपर्क साधला असता काही मुद्दे उपस्थित झाले असतील तर त्याचे निरसन करण्याची आपली तयारी असून पावसाळी अधिवेशनापूवीर् वटहुकुमावर सही करण्यात काहीच अडचण येऊ नये, असे मत त्यांनी व्यक्त केले.

 
</text>
</doc>
