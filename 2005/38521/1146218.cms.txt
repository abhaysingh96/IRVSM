<doc>
<docno>1146218.cms.txt</docno>
<text>
 
संवाद
...टू मेनी टेन्शन्स
[ Saturday, June 18, 2005  06:38:38 pm]


'... आज विद्यार्थी विविध एण्ट्रन्स टेस्ट््स देतात. प्रत्येक निकालानुसार त्यांचे पर्याय बदलतात. त्यामुळे अॅडमिशन्स आणखी लांबतात. विद्यार्थी निर्णयावर ठाम राहिल्याशिवाय हे बदलणार नाही. महाराष्ट्रात इंजिनीअरिंगच्या जागांची उणीव नाही. उलट गेल्या वर्षी 12500 जागा रिकाम्या राहिल्या. आपला चॉइस ठरवून विद्यार्थ्यांनी योग्य निर्णय घेतला तर अॅडमिशन्स लवकर होतील...' उच्च शिक्षणातले प्रॉब्लेम्स आणि त्यावरची उत्तरे याविषयी विद्यार्थी, पालक, शिक्षकांशी थेट संवाद साधत आहेत, राज्याचे उच्च आणि तंत्रशिक्षण मंत्री दिलीप वळसे-पाटील

शिक्षणाच्या कक्षा आज खूप विस्तारल्या आहेत. शिक्षणाचं स्वरूपही बदलतंय. सध्या शहरी भागांमध्ये सीईटी, इंजिनीअरिंग-मेडिकलचे प्रवेश हे सगळे प्रश्न् जागरूक विद्यार्थी-पालकांच्या चचेर्चा केंदबिंदू बनले आहेत. पण त्यांना ज्या काही समस्या भेडसावत आहेत, त्या समस्यांची कारणं त्यांनी मुळात जाऊन शोधली आहेत का, हा खरा प्रश्न आहे. शिक्षणाच्या कक्षा रुंदावत असताना आपल्या विचार आणि कृतीच्या कक्षा त्या प्रमाणात रुंदावल्या का, याचा विचार आपण आता करायला हवा आहे.

स्वातंत्र्यानंतर शिक्षणाचं सार्वत्रिकीकरण हा हेतू होता. घटनेत 14 व्या वर्षापर्यंत शिक्षण देणं ही सरकारची जबाबदारी होती. प्रत्येक घरातलं मूल शाळेत जाऊन शिकलं पाहिजे, असा प्रयत्न त्यामागे होता. आता हा प्रवास साक्षरतेकडून अधिकाधिक ज्ञानाकडे झालेला आहे. गेल्या 50 वर्षात सरकारप्रमाणे अनेक स्वयंसेवी संस्था तसंच थोर व्यक्तींनीही विद्यादानात मोलाचा वाटा उचलला. आज सरकारचं मूलभूत कर्तव्य प्राथमिक शिक्षण पुरवण्याचं असलं, तरी उच्च शिक्षणातही सरकार मोठ्या प्रमाणात गुंतलं आहे. आज राज्य सरकार प्राथमिक शिक्षणावर साडेसात हजार तर उच्च शिक्षणावर दीड हजार कोटी रुपये खर्च करतं. एवढा खर्च वाढूनही शिक्षणाच्या समस्या पाहिल्यास आपले मूलभूत प्रश्ान् पूवीर्पेक्षा बदललेले नाहीत. चौथीच्या मुलाला आजही लिहिता-वाचता येतं की नाही? दहावीपर्यंत गळतीचं प्रमाण मोठं का आहे? असे प्रश्न आजही भेडसावतात. पदवी आयुष्य घडवण्यासाठी उपयोगी पडते का आणि ते निर्णय मुलाच्या क्षमता, आवड लक्षात घेऊन घेतले जातात का, हा खरा प्रश्न आहे.

शिक्षणाचा मोठा विस्तार झाला आहे. तंत्रज्ञान बदलत आहे. आज मुलांना डॉक्टर, इंजिनीअर बनून परदेशात जायचं असतं. अशी ईर्ष्या असण्यात गैर काहीच नाही. पण या ईष्येर्ला, महत्त्वाकांक्षेला योग्य दिशा मिळाली नाही, तर संपूर्ण व्यवस्थेचा खेळखंडोबा होऊ शकतो. दुदैर्वाने आज तो झाला आहे. त्याचं मूळ कारण हे आपण सर्वाधिक लोकशाही मार्गाने प्रवेश प्रक्रिया राबवतो, यातच असावं. आज आपण या प्रवेशप्रक्रियेत प्रत्येक घटकाचा बारीक विचार करतो. अगदी खाजगी अभिमत विद्यापीठांच्या सीईटीच्या तारखांनुसार आपल्या सीईटी एकाच दिवशी येऊ नयेत, याची खबरदारी पालकांच्या मागणीनुसार घेतो. पण हे असं विद्यार्थ्यांनी प्रत्येक गोष्टीच्या पाठी धावणं योग्य आहे का? विद्याथीर्-पालकांनी आता याचा विचार करायलाच हवा. विषय, कॉलेज, संस्था, फी हे सगळं बघून विद्यार्थ्यांनी आपलं कॉलेज निवडावं, अशी अपेक्षा असते. पण आजकाल एकदा अॅडमिशन प्रक्रिया झाली की, काही विद्यार्थ्यांना पुन्हा दुसऱ्या संस्थेत अॅडमिशन मिळते आणि मग ते मिळालेली सीट सोडतात. यामुळे जागा रिकाम्या राहतात. आयआयटी, एआयट्रीपलई, राज्य सरकारची सीईटी, अभिमत विद्यापीठांची सीईटी अशा विविध एण्ट्रन्स टेस्ट्स विद्यार्थी देतात. प्रत्येक निकालानुसार विद्यार्थ्यांचे पर्याय बदलतात. त्यामुळे अॅडमिशन प्रक्रियेला उशीर होत राहतो. वाटप झालेल्या जागांमध्ये सारखा बदल होत राहतो. ही त्रुटी विद्याथीर् आपल्या निर्णयावर ठाम राहायला शिकल्याशिवाय दूर होणार नाही. आता राज्यात इंजिनीअरिंगच्या जागांची उणीव नाही. उलट गेल्यावर्षी 12500 जागा रिकाम्या राहिल्या. तेव्हा अॅडमिशन प्रत्येकाला मिळणार आहे. मग आपले पर्याय नक्की करून विद्यार्थ्यांनी योग्य निर्णय घेतला, तर संपूर्ण प्रक्रिया लवकर पार पडेल. पारदर्शकता यावी, या उद्देशाने इंजिनीअरिंगसाठी सीईटी घ्यावी, अशी भूमिका सुप्रीम कोर्टाने घेतली. या निकालानुसार राज्य सरकार अॅडमिशन प्रक्रिया पार पाडत आहे. पण आता एवढे पर्याय आपण विद्यार्थ्यांना उपलब्ध करून द्यावेत का, हीच मुळात शंका येऊ लागली आहे. अॅग्रीकल्चरमध्ये पदवी घेतलेला विद्याथीर्ही नंतर आयएएससाठी जातो. विद्यार्थ्यांनी आपल्याला डॉक्टर व्हायचंय, इंजिनीअर की आणखी काही याचा निर्णय आधीच घ्यायला हवा. आजचे विद्यार्थी फोकस्ड नाहीत की काय अशी शंका मला काही वेळा येते.

राज्यात विना अनुदान शिक्षण संस्था जेव्हा सुरू झाल्या, तेव्हा इंजिनीअरिंग किंवा मेडिकलचे प्रवेश सोपे नव्हते. महाराष्ट्रातल्या मुलांना इतर राज्यात जावं लागत होतं. कोणतीही नवी योजना राबवण्यामागे हेतू उदात्त असतो, पण नंतर ती काही जणांनी चुकीच्या गोष्टी केल्यामुळे चळवळ बदनाम होते. तसंच इथे झालं. काही जणांनी शिक्षणाचा दर्जा उंचावला. त्यामुळे पालकांना आपल्या विद्यार्थ्यांना त्याच संस्थांमध्ये प्रवेश हवा, असं वाटू लागला. साहजिकच मागणी आणि पुरवठा यांचा मेळ जमला नाही. पण त्याचबरोबर सर्व संस्थांचा दर्जा उंचावावा, यासाठी कुणी आग्रह धरला नाही. शहरांमध्येच चांगल्या संस्थांची वाढ झाली. चंदपूर, गडचिरोलीसारखे भाग तर या प्रक्रियेतही वंचित राहिले. ग्रामीण भागातल्या दर्जाहीन संस्थांनी पुरेसे शिक्षक न नेमणं, फी घेऊनही कॉलेजातल्या सोयींसाठी गुंतवणूक न करणं असे प्रकार सुरू केले. दर्जानियंत्रणासाठी राष्ट्रीय स्तरावर अखिल भारतीय तंत्रशिक्षण परिषद (एआयसीटीई) ही संस्था काम करते. पण या संस्थेने परवानग्याच द्यायला सुरुवात केली. पूवीर् ते राज्याशी सल्लामसलत करूनच नवीन कॉलेजं किंवा वाढीव जागांना परवानगी द्यायचे. पण नंतर सरकारने स्पष्ट सांगूनही एआयसीटीईने परवानग्या दिल्यामुळे प्रादेशिक असमतोल तयार झाला. चंदपूर-गडचिरोलीत राहून एखाद्या विद्यार्थ्याला जे शिकणं शक्य आहे, ते त्याला मुंबई-पुण्यात येऊन शिकता येईलच, असं नाही.

उच्च शिक्षणाचा दर्जा निश्चित करण्यासाठी आता राज्य सरकारने दर्जा नियंत्रण कक्ष तयार केला आहे. व्यावसायिक व्यतिरिक्त इतर पदवी अभ्यासक्रमांसाठी कॉलेजचा दर्जा तपासण्याचं काम सरकारने नॅककडे दिलं. नॅकच्या तपासण्यांमुळे खाजगी संस्थांनी शिक्षणाच्या क्षेत्रात 500 कोटी रुपयांची अतिरिक्त गुंतवणूक केली. आजी-माजी विद्यार्थ्यांचा, शिक्षकांचा सहभाग वाढला. मेडिकल शिक्षणाबद्दल मेडिकल कौन्सिल दर्जातपासणीची जबाबदारी पार पाडतं. पण आजही आम्ही समाधानी नाही. सरकारी कॉलेजातही स्टाफची चणचण किंवा गुंतवणूक कमी पडत असल्याच्या उणिवा का राहाव्यात? पण हा सगळाच खचिर्क मामला आहे. आज एक डॉक्टर तयार करायला 20 लाख रुपये खर्च येतो, पण आपण फी किती घेतो? बरं, एवढा खर्च करूनही ग्रामीण भागात डॉक्टर नाहीतच. बीए, बीकॉम विद्यार्थ्यांवरही 10 हजार रुपये खर्च करावा लागतो. पण फी मात्र 800 रुपयेच. जोपर्यंत सरकारची ऐपत होती, तोपर्यंत सरकारने हा सगळा खर्च सोसला. पण त्यामुळे प्राथमिक शिक्षणावरचा खर्च कमी होत आला.

जगातल्या बदलांची नोंद घेऊन विद्यापीठांनी अभ्यासक्रमांमध्ये सुधारणा करण्याची गरज आहे, हे तर खरंच आहे. शिवाय, केवळ इंजिनीअरिंग-मेडिकलकडे ज्या डोळेझाकपणे विद्याथीर् जातात, ते ही योग्य नाही. इतर अनेक चांगले कोर्स आहेत. पण आजकाल अनेक विद्यार्थ्यांचं भवितव्य पालकच ठरवतात. शेतीमध्ये जसं लोक एका पिकाच्या मागे लागले की, त्याचीच पेरणी होते, तसंच शिक्षणात झालंय. चांगले मार्क मिळवून एखाद्या विद्यार्थ्याने वेगळा कमी डिमांडवाला कोर्स निवडला, तर त्याच्या घरातूनच त्याच्याकडे तुच्छतेने पाहिलं जाईल आणि त्याची खिल्ली उडवली जाईल. खाजगी अभिमत विद्यापीठांचे ऑटोनॉमस कोर्स विद्यार्थ्यांना चालतात, पण आमच्या विद्यापीठांमधले मान्यताप्राप्त कोर्स नको असतात, ही काही चांगली गोष्ट नाही. पण या सगळ्याचा विचार आता विद्याथीर्-पालक या दोघांनी करायला हवा. टू मेनी ऑप्शन्स, टू मेनी टेन्शन्स...हे विद्यार्थ्यांनी चांगलं लक्षात ठेवावं, हे बरं!

 
</text>
</doc>
