<doc>
<docno>1146312.cms.txt</docno>
<text>
 
महामुंबई
'मातोश्री क्लब'वर पालिकेची टाच?
[ Saturday, June 18, 2005  10:04:57 pm]


म. टा. प्रतिनिधी

मंुबई : सत्ताधारी काँग्रेस राष्ट्रवादीचे सरकार पाडण्यासाठी मागील वषीर् आमदारांची पळवापळवी झाली, त्या वेळी पळवलेल्या आमदारांना नजरकैदेत ठेवण्यासाठी प्रमुख केंद बनल्यामुळे लोकांच्या नजरेत आलेला 'मातोश्री क्लब' पुन्हा वादाच्या भोवऱ्यात सापडण्याची चिन्हे दिसू लागली आहेत. मंुबई महापालिका आणि क्लबचे व्यवस्थापन यांच्यात झालेल्या कराराचा कलबने भंग केल्यामुळे क्लब पालिका ताब्यात घेईल, अशी माहिती पालिकेच्या वकिलांनी हायकोर्टात दिली आहे.

जोगेश्वरी येथील शिवसेना नगरसेवक रवींद वायकर हे या क्लबचे विश्वस्त आहेत. तब्बल 20 हजार चौरस मिटरच्या विस्तीर्ण जागेवर उभा असलेला भव्य असा हा मातोश्री क्लब उभा आहे. क्लब उभारल्यानंतर क्लबच्या व्यवस्थापनावर त्याची जबाबदारी सोपाविण्यात येणार होती. पण त्यापूवीर्च क्लबच्या विश्वस्त मंडळाने महापालिकेला विश्वासात न घेता दीड लाख रुपये घेऊन सदस्य नोंदणी केली. सर्वसामान्यांना क्लब उपलब्ध व्हावा अशी अपेक्षा असताना प्रत्यक्षात मात्र क्लबवर धनिकांचा हक्क आहे. समान्य जनतेला मात्र क्लबची दारे बंद आहेत, असा आक्षेप घेण्यात आला आहे. क्लबचे सुमारे दोन हजार सदस्य आहेत. करारातील अटी आणि नियमांचा भंग केल्याबद्दल तसेच पाणीपट्टी न भरल्याबद्दल पालिकेने फेब्रुवारी 2002 मध्ये क्लबला नोटीस बजावली होती. या नोटीशीला व्यवस्थापनाने हायकोर्टात आव्हानही दिले होते. पण त्यानंतर पाणीपट्टी भरली होती.

 
</text>
</doc>
