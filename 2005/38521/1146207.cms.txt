<doc>
<docno>1146207.cms.txt</docno>
<text>
 
संवाद
चांद की सहेली
[ Saturday, June 18, 2005  06:25:42 pm]


विद्या बालनची प्रेक्षक खूप प्रशंसा करतात. तिच्या हातातल्या रेशमी चुड्याची आणि कस्तुरी सहवासाची भुरळ पडावी, असा सहजसुंदर अभिनय विद्याने 'परिणीता'त केलाय. विद्या जितकी सुंदर दिसते, त्याहून सुंदर बोलते...

जगाच्या अंतापर्यंत लोलिता 'परिणीता' म्हणूनच जगेल. त्यामुळे प्रत्येक क्षणाला येणारा मृत्यू तिच्यात दाटून येणाऱ्या बंडखोरीलाही परतवता येणारा नाही. तिच्या नाजूक गुलाबी पावलांच्या, डाळिंबी ओठांच्या आणि बदामी डोळ्यांच्या प्रेमात पडलेल्या पुरुषाला तिच्या मनाशी एकरूप होता आलं नाही, हे लोलिताचं दुदैर्वच! त्या पुरुषाचीही याबद्दल आपण कीव करू शकतो. ती मात्र एका क्षणाला सारा अपमान गिळून प्रेमात आकंठ बुडून जाण्याएवढी सहज, नैसगिर्क आहे. 'परिणीता' जितक्यांदा पडद्यावर आला तेव्हा त्यात काही संदर्भ बदलत गेले पण लोलिताचं विधिलिखित मात्र आजतागायत बदललं नाही. साजशृंगार लेवून लोलिता एकनिष्ठ विवाहितेसारखी शेखरची वाट पहातेे. तिच्या त्यागाचा, सहनशीलतेचा थांग प्रेक्षकालाही लागत नाही. आपल्या मनातही तिच्याविषयी सुरुवातीला घृणाच दाटून येते. आपणही फसतो.

एक अल्लड मुलगी परिपक्व स्त्री होताना उमलत जाणारे सारे भावविभोर रंग लोलिताला दाखवायचे आहेत. अनाथ म्हणून पुसटपणे जाणवणारं तिचं दबलेपण, संकटात पावलांत असेल नसेल तो आधार एकवटण्याची जिद्द, नैराश्याशी झुंजणारा तिचा स्वाभिमान, तिची मतं, कधी कधीच व्यक्त न होण्याचा तिचा निग्रह 'लोलिता'त अभिनीत करायचा होता. या विविध छटा दाखवण्याचं आव्हान विद्या बालननं समर्थपणे पार पाडलं.

' सुखाच्या, स्वातंंत्र्याच्या व्याख्या आता व्यापक झाल्या असल्या, तरी 1960 मधली लोलिता आणि विद्या या दोघींमध्ये एक समान धागा आहे. भावनांचा! शेवटी बाईपण बदलत नाही.' विद्या सांगते. भावनिक गुंतागुंत दोन स्त्रियांमध्ये सारख्याच पद्धतीने असू शकते, या समजुतीपोटीच विद्या लोलिताचं अंतरंग उमजू शकली. याआधीच्या 'परिणीता'तील मूळ नायिका नुकतीच वयात आलेली षोडशा होती. विद्या 22-23 वर्षांच्या लोलिताच्या भूमिकेत दिसते. तिची समज अधिक गहिरी तर मागण्या अधिक तीव्र आहेत. लोलिता सोशलाइज करते. प्रत्येक गोष्टीवर मत असणाऱ्यांपैकी ती एक. स्वत: कमवूनही बॉयफ्रेंडचा पॉकेटमनी वापरणारी, फुलं माळणारी, साजेसा भपका करणारी आणि 'त्या' नजरेची दाद मिळवण्यासाठी कारणं काढून नवीनचंद रायच्या हवेलीत शिरणारी ती प्रेमिका आहे. तिच्या हातातल्या रेशमी चुड्याची आणि कस्तुरी सहवासाची भुरळ पडावी, असा सहजसुंदर अभिनय विद्याने केलाय. प्रेक्षक तिची खूप प्रशंसा करतात. तर तिला 'दादा'ची प्रशंसा करताना शब्द अपुरे पडतात.

प्रदीप सरकारला ती दादा म्हणते, आदर्श समजते. गदीर्ची ठिकाणं ही टाळते. अंतर्मुख असल्याचं सांगते. पण अंतर्मुख रहाणं अशक्य व्हावं, इतकी ती दादाची शिष्य झाली आहे. 'परिणीता'ची लगबग सुरू होण्याच्या आधीच सुमारे अडीच वषेर् विद्याच 'लोलिता' करणार हे प्रदीप सरकारने पक्कं केलं होतं. तिच्या नावाची चर्चा होती. निर्माता विधू विनोद चोपडा यांना या व्यक्तिरेखेकरिता प्रसिद्ध अभिनेत्रीच हवी होती. मीनाकुमारी, मौशुमी चटजीर् आणि सुलक्षणा पंडित यांच्यानंतर परिणीता करणाऱ्या अभिनेत्रीची जबाबदारी वाढलेली होती. रिजेक्शन-सिलेक्शन या चक्रात सापडू, असं विद्याला वाटलंच नव्हतं. 40 स्क्रीन टेस्ट आणि 17 मेकअप शूट्स झाल्यावर ती विधूच्या नजरेतली परिणीता झाली. आपण गिनिपिग नसून निर्माते आपल्यातली अभिनेत्री शोधत आहेत, लोलिताला घडवताहेत, या विश्वासावर विद्या जिंकली.

विद्या जितकी सुंदर दिसते, त्याहून सुंदर बोलते. अगदी सुमार गोष्टींसाठी होणारा गोंधळ टाळण्यासाठी कॉन्शस असणं महत्त्वाचं. एक अभिनेत्री म्हणून हे आत्मभान त्याहून महत्त्वाचं असल्यानं तिनं स्वत:ला ग्रूम केलं. चेंबूरला घराजवळच्या साईबाबांच्या देवळात ती नित्यनेमानं जाते. अतिशय धामिर्क आणि स्वत:च्या मतांबद्दल, शिस्तीबद्दल कट्टर आहे. सध्या तिच्याकडे मुन्नाभाई एम.बी.बी.एस (भाग दोन) आणि यज्ञ हे दोन चित्रपट आहेत.

' परिणीता'तल्या बंगाली स्त्रीची भूमिका केल्यानंतर आता तशाच प्रकारच्या भूमिका वाट्याला येतील, अशी भीती वाटत नाही का? यावर 'अभिनेत्री आणि व्यक्तिरेखा या दोघांनाही न्याय मिळेल, अशी संधी मिळेल तिथे काम करेन. करण जोहरबरोबर काम करायला आवडेल.' असं विद्या म्हणाली. मागाहून संजय लीला भन्साली, मणीरत्नम्, विशाल भारद्वाज, सुधीर मिश्ाा, राम गोपाल वर्मा यांचीही नावं आली. रितुपणोर् घोष हा खूप टॅलेंटेड डायरेक्टर असल्याचं तिला वाटतं. डिप्लोमॅटिक नसल्याचं विद्यानं आधीच सांगून टाकल्यानं आपण जास्त प्रतिप्रश्ान् करत नाही. तिच्या डोळ्यांशी बोलत राहतो फक्त...

रेणुका खोत

 
</text>
</doc>
