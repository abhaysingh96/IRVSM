<doc>
<docno>1146211.cms.txt</docno>
<text>
 
संवाद
 गुड बाय डॉक्टरकी
[ Saturday, June 18, 2005  06:29:38 pm]


गरीब घरच्या पोरानं अपार मेहनतीनं निव्वळ मेरिटच्या जोरावर डॉक्टरकी कमवून आणावी, हे चित्र आपण अनेकदा आपल्या अवतीभवती आणि तितकंच सर्रास नाटकसिनेमांतूनही रंगविलेलं पाहिलं आहे. पण या अशा अनोख्या 'सक्सेस स्टोरीज' आता बहुदा इतिहासजमाच होणार. एकीकडे मेडिकलच्या फीचे आकडे काही लाखांत जाऊन पोहोचलेत आणि तरीही त्यातली जीवघेणी अनिश्चितता अद्याप संपलेली नाही. अनेकांच्या स्वप्नांचा अकाली गळा घोटणारा मेडिकलच्या फीच्या तिढा. त्याची कहाणी सांगणारा लेख.

थायलंडच्या जॉमटाइन इथं 1990 मध्ये र्वल्ड बँकेनं एक जागतिक परिषद भरविली होती. विषय होता 'एज्युकेशन फॉर ऑल' म्हणजे सर्वांसाठी शिक्षण! वरवर पाहता ही संकल्पना आदर्श वाटतेय, नाही! पण, या योजनेचा छुपा अजेंडा होता दोन समांतर शिक्षण व्यवस्था जन्माला घालण्याचा! यापैकी पहिल्या व्यवस्थेत शिक्षणावरील सबसिडी कमी करून एकूण शैक्षणिक खर्चावर आधारित फी आकारायची तर, दुसऱ्या व्यवस्थेत 'सोशल सेफ्टी नेट'च्या नावाखाली गरीब विद्यार्थ्यांसाठी शिक्षण उपलब्ध करून द्यायचं. यात शिक्षणाचा दर्जा कितीही खालावलेला असला तरी आवाज करायचं काम नाही, असा गभिर्त इशारा होता. गरीबांना आणि मध्यमवगीर्यांना शैक्षणिकदृष्ट्याही मागासलेलं ठेवून समाजाचं संतुलन पार बिघडवून टाकणारी ही शिक्षणव्यवस्था. दुदैर्वाने, शिक्षणावरील सबसिडी कमी करण्याचा वा रद्द करण्याचा हा 'ट्रेंड' आता भारतातही येऊ पाहतोय. यावर सरकारकडे एकच उत्तर आहे, उच्च शिक्षणावरचा न झेपणारा खर्च! खासगी संस्थांनी सामाजिक उत्तरदायित्त्व स्वीकारून उच्च शिक्षणाची जबाबदारी घ्यावी, अशी सरकारची अपेक्षा आहे. सुरवातीला सामाजिक उत्तरदायित्वतेचं कातडं पांघरून खासगी संस्थांनी सरकारकडून सवलती मिळविल्या. पण, आता या कातड्याचं ओझं या शिक्षणसम्राटांनाही पेलेनासं झालंय. त्यातून पुढे आली शैक्षणिक खर्चावर आधारित शुल्करचना! पण, भारतासारख्या गरीब देशात जिथे शाळेतील गळतीचे प्रमाणच 55 टक्के आहे, तिथे ही व्यवस्था जन्माला घालायची म्हणजे, अनेक हुशार आणि होतकरू विद्यार्थ्यांच्या शैक्षणिक जाणिवेचा, करियरविषयीच्या इच्छा-आकांक्षांचा गर्भावस्थेतच गळा घोटून टाकण्यासारखं आहे. कारण, आजही शैक्षणिक खर्चावर आधारित फी इथल्या मध्यमवर्गाच्या आवाक्याबाहेर आहे. त्यात गरीबांचा विचार तर सोडूनच द्या. सध्या या व्यवस्थेचा सर्वाधिक फटका बसतो आहे तो वैद्यकीय शिक्षणाला!

मेडिकलच्या शुल्करचनेचा दणका

गेल्या वषीर् मेडिकलसह सर्व व्यावसायिक अभ्यासक्रमांची फी ठरविण्याची जबाबदारी असलेल्या 'शुल्क नियंत्रण समिती'चे अध्यक्ष माजी न्या. राघवेंद जहागीरदार यांनी मेडिकलचे शुल्क जाहीर केले. अजूनही आपल्याकडे मेडिकल आणि डेंटल 'इज सेलिंग लाइक अ हॉट केक' असल्यामुळे साहजिकच नव्या शुल्करचनेविषयी सर्वांनाच उत्सुकता होती.

आदल्या दिवशीच्या वर्तमानपत्रात मेडिकलचे शुल्क दीड ते चार लाखांच्या दरम्यान असेल, असे अंदाज नोंदविण्यात आले होते. समितीच्या शुल्करचनेने मात्र, खासगी कॉलेजांसह, विद्याथीर्, पालक, राज्य सरकार या सगळ्यांनाच दणका दिला. वर्तमानपत्रांचे दुसऱ्या दिवशीचे मथळे होते 'मेडिकलचे निर्धारित शुल्क चार हजार ते दीड लाखांच्या दरम्यान'! त्या आधीच्या शैक्षणिक वर्षासाठी साडेतीन ते पाच लाखांच्या दरम्यान फी आकारणाऱ्या संस्थाचालकांसाठी हा धक्का होता, तर, मेडिकलच्या विद्यार्थ्यांसाठी आणि त्यांच्या पालकांसाठी आनंदोत्सव! पण, हाच दणका वैद्यकीय शिक्षणाच्या इतिहासातील सर्वात मोठ्या गोंधळाची नांदी ठरला.

समितीच्या शुल्करचनेविरोधात खासगी कॉलेजेस् हायकोर्टात गेल्याने संपूर्ण शुल्करचनेचाच आढावा घेण्याचे आदेश कोर्टाने दिले. दरम्यान, न्या. जहागीदार यांच्या राजीनाम्यानंतर समितीच्या अध्यक्षपदी आलेले माजी न्या. एस. डी. पंडित यांच्यासमोर पुन्हा एकदा खासगी कॉलेजांची सुनावणी होऊन चार कॉलेजांचे शुल्क 40 हजार ते एक लाखांच्या दरम्यान वाढविण्यात आले. समितीच्या शुल्करचनेवर विसंबून या चार कॉलेजांमध्ये प्रवेश घेतलेल्या विद्यार्थ्यांच्या आणि त्यांच्या पालकांच्या नशिबी पडलेला दुदैर्वाचा हा पहिला फेरा होता. हे शुल्क 2003 ते 2006 या तीन शैक्षणिक वर्षांकरिता असल्याने गेल्या वषीर् या कॉलेजात प्रवेश घेतलेल्या विद्यार्थ्यांचीही यामुळे परवड होते आहे. वाढीव फी परवडत नाही म्हणून या कॉलेजातील काही विद्यार्थ्यांना डॉक्टरकीचे स्वप्नच सोडून द्यावे लागले आहे. आज परिस्थिती अशी आहे की, मेडिकलच्या शुल्काबाबत काहीच निश्चित नाहीये. दुदैर्वाने याच अनिश्चिततेच्या फेऱ्यात खासगी कॉलेजातील गरीब आणि मध्यमवगीर्य विद्यार्थ्यांचे करियर अडकले आहे.

न्यायालयांचे निर्णय

1193 साली 'उन्नीकृष्णन विरूध्द आंध्र प्रदेश सरकार' या निकालाने खासगी कॉलेजातील व्यावसायिक अभ्यासक्रमासाठी फ्री, पेमेंट (मॅनेजमेंट) आणि एनआरआय कोटा ही त्रिस्तरीय शुल्करचना नेमून दिली. 50 टक्के फ्री सीट्सचा सरकारी कोटा आणि उरलेल्या मॅनेजमेंट आणि एनआरआय कोट्यासाठी संस्थांनी नेमून दिलेली फी अशी ही रचना होती. मॅनेजमेंट कोट्यातून भरमसाठ शुल्क आकारून संस्थांना सरकारी कोट्यातील जागांसाठी सबसिडी देऊन कॉलेजेस् चालविता येत होती. त्यामुळे संस्थाचालकांचाही या शुल्करचनेला पाठिंबा होता. पण, ऑक्टोबर 2002मध्ये 'टीएमए पै फाऊंडेशन विरूध्द कर्नाटक सरकार' या सवोर्च्च न्यायालयाच्या निकालाने ही रचना मोडीत काढून शैक्षणिक खर्चावर आधारित शुल्करचना स्वीकारण्याचे आदेश दिले. यानुसार खासगी कॉलेजात प्रवेश घेणाऱ्या प्रत्येक विद्यार्थ्याला सारखीच फी लागू राहणार होती. फी ठरविण्याचे अधिकार संस्थाचालकांकडे आल्यानंतर त्यांनी मेडिकलसाठी साडेतीन ते पाच लाख आणि डेंटलसाठी अडीच ते तीन लाख रूपयांच्या दरम्यान फी ठरवली.

' पेरेन्टस असोसिएशन ऑफ मेडिकल स्टुडण्ट'चा मात्र या शुल्क रचनेला ठाम विरोध आहे. असोसिएशनचे डॉ. आचार्य सांगतात, 'खासगी कॉलेज चालविणाऱ्या संस्थांकडे हॉस्पिटलसाठी चालविण्यासाठी लागणारी मुलभूत यंत्रणा अपेक्षित असते. त्याच आधारावर त्यांना मेडिकलचे कॉलेज चालविण्याची मान्यता इंडियन मेडिकल कौन्सिल देतं. त्यामुळे विद्यार्थ्यांकडून आकारण्यात येणाऱ्या फीमध्ये हॉस्पिटलवरील खर्च गृहीत धरता कामा नये, असे संकेत होते. पण, अनेकांनी हे संकेत धुडकावून भरमसाठ शुल्करचना स्वीकारली.' आजही हा खर्च गृहित धरण्यात यावा असा आग्रह खासगी कॉलेजेस शुल्क समितीकडे धरत असतात. खासगी कॉलेजांपैकी काही कॉलेजेस् खरोखरच दजेर्दार आणि सवोर्त्कृष्ट आहेत. पण, या आणि सरकारी कॉलेजातील सीट्सची संख्या हाताच्या बोटावर मोजण्याइतकी असल्याने विद्यार्थ्यांची गोची होते. मेडिकल असो की इंजिनीअरिंग सीईटीच्या गुणवत्ता यादीत विद्यार्थ्यांचे रॅंकिंग अक्षरश: एकेका मार्काने हुकलेले असते. याचा अर्थ हे विद्याथीर् हुशार, होतकरू वा गुणवंत नसतात असे नाही. पेपर देताना केवळ एका मार्काचं 'टायमिंग' चुकतं, आणि रँकिंग घसरतं. याचा अर्थ त्यांना संपूर्ण शिक्षणव्यवस्थेतून बाद करणं असा होत नाही.

आणखी एक निकाल!

मेरिटच्या आधारावर सरकारी कोट्यातून प्रवेश मिळवूनही अनेकांना लाखोंचे शुल्क भरून प्रवेश घेण्याची वेळ आली आहे. गरीब किंवा मध्यमवगीर्य असलो तरी, मेरिटच्या, हुशारीच्या, मेहनतीच्या जोरावर पुढे जाऊ, हा पर्यायच नव्या शैक्षणिक व्यवस्थेने हिसकावून घेतला आहे. याचा परिणाम व्हायचा तोच झाला. पुन्हा एकदा कोर्टाचा निकाल! आता तो 'इस्लामिक अकॅडमी विरूध्द तामिळनाडू सरकार' असा होता. या वेळेस खासगी संस्थांनी शैक्षणिक खर्चाइतकीच फी विद्यार्थ्यांकडून घ्यावी, असे कोर्टाने बजावले. कॉलेजांनी फी निश्चित करावी, आणि ती उच्च न्यायालयाच्या माजी न्यायाधीशांच्या अध्यक्षतेखालील 'शुल्क नियंत्रण समिती'ने मंजूर करावी, असे ठरले. त्याप्रमाणे राज्य सरकारने नेमून दिलेली 'शुल्क नियंत्रण समिती' आपले कार्य करते आहे.

एका तपाचे वैद्यकीय शिक्षण

हा झाला मेडिकलच्या फीचा तिढा! फीसाठी लाखों ओतल्यानंतरही प्रत्यक्ष वैद्यकीय शिक्षण घेताना येणारा खर्च हा देखील कमी नाही. दरवषीर् पुस्तकं, वैद्यकीय साहित्य यासाठी प्रत्येक विद्यार्थ्याला किमान 50 हजार रूपये इतका खर्च येत असतो. त्यात पुन्हा एमबीबीएसची साडेपाच वषेर् (ग्रामीण भागात 1 वर्ष इंटर्नशिप), पदव्युत्तर अभ्यासक्रमासाठी तीन वषेर् (डिप्लोमाला 2 वषेर्) त्यानंतर सुपर स्पेशॅलिटी कोर्स करायचा म्हटला तर तीन वषेर् असा एकूण साडेबारा वर्षांच्या तपानंतर 'डॉक्टरकी' हातात येते. एमएस पूर्ण करत असताना नाही म्हणायला आठ हजार रूपयांचं स्टायपेंड मिळतं. पण, इतर राज्यांच्या तुलनेत (बाहेर 16 ते 20 हजार) ते फारच कमी आहे. पॅथॉलॉजीमध्ये पदव्युत्तर शिक्षण घेणाऱ्या डॉ. योगानंद पाटील याने सांगितल्याप्रमाणे प्रत्यक्ष मुलाच्या हातात डॉक्टरकी येईपर्यंत सामान्य पालक या खर्चाच्या ओझ्याखाली दबून गेलेला असतो. प्रत्यक्ष कमवायला लागेपर्यंत 'मुलगा डॉक्टरकी करतोय' या एका मानसिक समाधानावर त्याचे कुटुंबिय दिवस लोटत असतात.

असा वैद्यकीय शिक्षणाचा तिढा! मेडिकल शुल्कासाठीची सर्वमान्य अशी व्यवस्था देशभरात कुठेच अस्तित्वात नाही. एकाला न्याय द्यायचा म्हटल्यावर दुसऱ्यावर अन्याय होतो. त्यातून मध्यमवर्गाला वैद्यकीय शिक्षणाचं स्वप्नच सोडून द्यावं लागतंय. फीवरून संस्थाचालक विरूध्द विद्याथीर्, त्यात अधेमधे सरकार असा झगडा सुरू आहे. या गोंधळामुळेच सवोर्च्च न्यायालयाला याबाबत पुढाकार घ्यावा लागला. येत्या ऑगस्टमध्ये सुप्रीम कोर्टाच्या सात न्यायाधीशांच्या बेंचपुढे व्यावसायिक अभ्यासक्रमाच्या शुल्क आणि प्रवेशासंबंधीचा सर्वमान्य आकृतीबंध ठरवून देण्याचे आव्हान आहे. त्यामुळे सध्यातरी या निकालाकडे डोळे लावून बसण्याव्यतिरिक्त पर्याय नाही!

रेश्मा मुरकर

 
</text>
</doc>
