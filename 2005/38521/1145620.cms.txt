<doc>
<docno>1145620.cms.txt</docno>
<text>
 
महामुंबई
टेक्स्टाइलच्या जमिनीचा लिलाव रद्द करण्याची मागणी
[ Saturday, June 18, 2005  12:03:32 am]


म. टा. प्रतिनिधी

मुंबई : राष्ट्रीय वस्त्रोद्योग मंडळाच्या 'मुंबई टेक्स्टाइल' या गिरणीच्या जागेचा लिलाव रद्द करण्याची मागणी भारतीय कम्युनिस्ट पक्षाने केली आहे.

मुंबईतील गिरण्यांच्या जमीन विक्रीबाबतचा खटला मुंबई हायकोर्टात सुरू आहे. दरम्यानच्या काळात गिरण्यांच्या जमिनीवर बांधकामे उभी राहिल्यास व कोर्टाचा निर्णय गिरण्यांच्या विरोधात गेल्यास ही बांधकामे पाडून टाकावी लागतील, असे निदेर्श सुप्रीम कोर्टाने या प्रकरणात दिले आहेत.

या पार्श्वभूमीवर कोर्टाचा निवाडा येईपर्यंत गिरण्यांच्या जमिनीचा लिलाव थांबविण्यात यावा, अशी मागणी भारतीय कम्युनिस्ट पक्षाच्या मुंबई शाखेचे अध्यक्ष प्रकाश रेड्डी यांनी केली आहे.

वस्त्रोद्योग मंडळाच्या गिरण्यांच्या जमीन विक्रीतून येणारा पैसा मुंबईतील गिरण्यांच्या विकासासाठी वापरण्यात येणार नसल्यामुळे राज्य सरकारनेही या जमीनविक्रीला विरोध करण्याची भूमिका घ्यावी, अशी मागणीही त्यांनी केली आहे.

 
</text>
</doc>
