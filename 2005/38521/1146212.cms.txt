<doc>
<docno>1146212.cms.txt</docno>
<text>
 
संवाद
पॉलिटिक्स प्लस
[ Saturday, June 18, 2005  06:30:42 pm]


... राजकीय नेत्यांचे प्रशिक्षण हा विषय नेहमीच काहीसा उपहासाचा ठरत आला आहे. 'बनचुक्या आणि लोकांना उल्लू बनविण्यात माहीर असलेल्या राजकारण्यांना कशासाठी हवंय प्रशिक्षण?' असा एक अव्यक्त सूर या सगळ्या उपहासामागे असतो...

अमेरिकेत केनेडी स्कूल ऑफ गव्हन्मेर्ंटचा बराच बोलबाला आहे. 'शासकतेचे शास्त्र' इथे शिकविले जाते. बडी बडी मंडळी इथे शिकून सरकारात जातात वा सरकार चालवितानाही इथे शिकतात. व्यावसायिक तत्त्वावर चालविलेली अशी राज्यर्कत्यांची शाळा भारतातही असायला हवी. या भावनेतून पुण्यात एमआयटी स्कूल ऑफ गव्हन्मेर्ंट या नावाने प्रयोग सुरू होतोय. टीएन शेषन यांच्या मार्गदर्शनाखाली हा प्रयोग राबविला जाणार आहे.

या प्रयोगामागची संकल्पना स्वागतार्ह असली तरी बॉस्टनला जे यशस्वी झाले ते अगदी पुण्यातसुद्धा यशस्वी होईल का? तीन-साडेतीन लाख रुपये फी भरून राजकारणासारख्या बेभरवशाच्या क्षेत्रात उतरण्याची मानसिकता किती जणांची असेल? शिवाय राजकारणात (च) उतरण्याची ज्यांची आधीपासूनच मानसिकता आहे, अशा पिढीजात राजकारण्यांना-अगदी त्यांच्या टेक्नोसॅव्ही तरुण पिढीलासुद्धा याची किती गरज वाटेल?

राजकारणाची गुणवत्ता सुधारण्यासाठी उपयुक्त अशा प्रयोगाची सुरुवातच अशी प्रश्ान्चिन्हांकित व्हावी, हे स्वाभाविकच म्हणायला हवे. राजकारणी आणि जनता यांच्यात आपल्याकडे 'लव्ह-हेट' रिलेशनशिप आहे. राजकारणी व्यक्ती म्हणजे लबाड, लुच्ची, विधिनिषेधशून्य आणि तिच्या हेतूंबद्दल नित्य शंकाच घ्यायला हवी अशी, असं रूढ समीकरण. ते रूढ होण्यात राजकारण्यांचे 'योगदान' मोठे आहे, हे खरे असले तरी या निखालस चुकीच्या 'सब घोडे बारा टक्के' दृष्टिकोनाने राजकारणात काही बरं किंवा 'जरा हटके' करून दाखविण्याचा काहीसा दुमिर्ळ इरादा असणाऱ्यांची उमेद हरविते हे ही खरेच. 'राजकीय नेत्यांचे प्रशिक्षण' हा विषय या पार्श्वभूमीवर नेहमीच काहीसा उपहासाचा ठरत आला आहे.

त्यामुळेच पंधरा-सोळा वर्षं सक्रिय असलेल्या रामभाऊ म्हाळगी प्रबोधिनीच्या आम्हा कार्यर्कत्यांना 'खरंच, होतो का हो काही उपयोग, तुम्ही एवढं प्रशिक्षण वगैरे करता, त्याचा?' या प्रश्ानला सामोरं जावं लागतं. प्रबोधिनीत लोकप्रतिनिधी, राजकीय कार्यकतेर् किंवा स्वयंसेवी संस्थांच्या कार्यर्कत्यांसाठी जे वर्ग होतात, त्यात औपचारिक परीक्षा नसते. प्रशिक्षणथीर्ंनी किती ज्ञान संपादन केलंय ते मोजण्याची यंत्रणा नसते. प्रशिक्षणानंतरचा त्यांचा व्यवहार व त्यातला बदल हेच वर्गांचे फलित आणि ते तसेच असायला हवे.

मुदलात अशा वर्गात सहभागी होणारे 'प्रशिक्षाथीर्' व त्यांना शिकविणारे ते 'प्रशिक्षक' हा वर्गविग्रहच या पातळीवरच्या प्रशिक्षणात नसतो, नसायला हवा. प्रशिक्षाथीर् आणि प्रशिक्षक, दोघेही खऱ्या अर्थाने असतात ते 'सहभागी'. प्रशिक्षण ही नुसती लेक्चरबाजी नसते. ती असते मांडणी, चर्चा, प्रश्ानेत्तरे, अनुभवकथन, मतप्रदर्शन या माध्यमांतून फुलणारी जिवंत प्रक्रिया!

भाषण आणि संभाषण कलेपासून वेळेच्या नियोजनापर्यंत आणि बजेट कसे वाचावे? इथपासून राजकीय नेत्याने आपल्या कुटुंबातील सदस्यांशी नेहेमी संवादी कसे राहायला हवे इथपर्यंत अनेक विषय अभ्यासक्रमात येतात. प्रशिक्षाथीर् परत जाताना जी अभिप्रायपत्रके भरून देतात ती बघितली तर हे प्रशिक्षण उपयोगी ठरत असेल असे वाटण्यास वाव आहे.

वाचनाच्या बाबतीत असं म्हणतात की, 'द मोअर यू रीड, द मोअर यू फील; हाव लेस यू रीड!' प्रशिक्षणाच्या बाबतीतही ते तेवढेच खरे आहे. पक्षाचे पदाधिकारी अथवा लोकप्रतिनिधी लोकप्रिय असतात, हे निविर्वाद. अनेकदा लोकप्रियतेबरोबरच निवडणूक जिंकण्याच्या तंत्रातील मातब्बरी या मंडळींच्या कामी येते; परंतु लोकप्रियता वा लोकांचा विश्वास म्हणजे उमेदवाराच्या 'क्षमतेवरील' शिक्कामोर्तब नाही. निवडणुकीत स्वत:च्या बाजूने मतांचा महापूर 'निर्माण' करणारे यशस्वी राजकीय नेते कार्यक्षम लोकप्रतिनिधी किंवा मंत्री म्हणून अयशस्वी ठरण्याची काही कमी उदाहरणे नाहीत. त्यामुळेच निवडून आलेल्या उमेदवाराला नव्या जबाबदाऱ्या पेलणे शक्य व्हावे, यासाठी हवे आहे, ते प्रशिक्षण!

प्रशिक्षण ही एक प्रक्रिया आहे. क्लासरूममध्ये होणाऱ्या शिकवणीइतकेच क्लासरूमबाहेर होणाऱ्या इंटर अॅक्शनला विशेष महत्त्व आहे. प्रशिक्षाथीर्ंच्या एकाच परिसरात राहण्यावाचून, प्रवास, योगासनांसारखे व्यायाम प्रकार, न्याहरी, जेवण हे सर्व अन्य सहभागींबरोबरचे एक बनून एकत्रित करण्यातूनही सहजीवनाचे प्रशिक्षण घडून येते. सहिष्णुतेचे संस्कार होतात, सामूहिकता वाढीला लागते आणि एकत्र वावरण्यातून नेहमी अवतीभवती असणारी माणसं नव्यानं वाचताही येतात.

ब्रिटिश राजवटीमुळे इथे लोकशाही शासनव्यवस्थेचे वेस्टमिन्स्टर मॉडेल लागू केले गेले. या हेडकाऊंट डेमॉक्रसीमुळे डोक्यांच्या संख्येला अवास्तव महत्त्व आले. निवडणुकीत 'जिंकायचंय, अॅट एनी कॉस्ट!' हा मंत्र जपला गेला. साहजिकच गुणवत्तेचा विचार मागे पडला. परिणामी निवडणूक जिंकण्यासाठीच्या तंत्राचा आणि तिकडम्बाजीचा जोर वाढला. यातूनच गुणवत्ता नसली तरी निवडणुकीच्या राजकारणावर कोणताही प्रतिकूल परिणाम होत नसतो, हे गृहितक अधोरेखित केले गेले; पण आम्हा कार्यर्कत्यांना कूर्मगतीने का होईना ही मानसिकता बदलत असल्याचं निश्चित जाणवतंय. पैसा, तंत्रबहाद्दरी, सामाजिक पार्श्वभूमीचे भांडवल, आणि नेत्यांची मजीर् हे सर्व एकत्रित करून बनणारे रसायन राजकारणात पुढे घेऊन जाते हा सर्वांचाच अनुभव. पण सर्वच प्रतिस्पधीर् जेव्हा याच मळलेल्या वाटेवरून जातात तेव्हा गुणवत्तेत वरचढ असणारा अधिक दमदार पावलं टाकू शकतो, याची जाणीव अलीकडे वाढताना दिसतेय.

महत्त्वाकांक्षा हा राजकारणातला अपरिहार्य ड्रायव्हिंग फोर्स! महत्त्वाकांक्षी माणसं राजकारणात योजनापूर्वक पुढे जातात. वरच्या जबाबदाऱ्या सांभाळतात आणि एका वळणावर 'लोनर अॅट द टॉप'सारखी, एकटी आणि एकाकी पडतात. सतत चाहत्यांच्या वा खुशमस्कऱ्यांच्या गराड्यात राहणाऱ्या नेत्याला 'हम तुम्हारे साथ है'चा कोलाहल सतत ऐकण्याची एवढी सुखाची सवय होते की, 'आपण राजकारणात नेमके कशासाठी आलो आहोत?' हा अंतरात्म्याचा प्रश्ान् त्याला ऐकूच येत नाही. प्रशिक्षणाच्या प्रक्रियेत कोणत्या ना कोणत्या प्रसंगात त्याला या प्रश्ानला सामोरे जावेच लागते. अशा वेळी 'टनिर्ंग द सर्चलाईट इनवर्ड' हे कृत्रिमपणे करावे लागत नाही. मानसिक आरोग्य विषयाचे जाणकार डॉ. हरीश शेट्टी प्रबोधिनीतल्या शिबिरांमधून भावनिक कार्यक्षमतेचे महत्त्व सांगतात, तेव्हा त्यांचं सत्रं शिबिराथीर् खूप उचलून धरतात ते यामुळेच.

कमालीची असुरक्षितता, अनिश्चितता, विषयांची गुंतागुंत आणि वैचारिक गोंधळ यामुळे राजकारणात आज खेळ कमी आणि खेळखंडोबा जास्त असं चित्र दिसू लागलं आहे. या बदलत्या चित्राचा भेसूरपणा सर्वदूर जाणवू लागल्यामुळेच की काय, पण आज आपलं व्यक्तिमत्त्व आणि आपली प्रतिमा एकारलेली असू नये याची जाणीव अनेक राजकीय कार्यर्कत्यांमध्ये विकसित होते आहे. राजकारणात यशस्वी होण्याचे गणित जमवितानाही आपण 'स्टिरिओटाईप'च्या पलीकडे जायला हवं या जाणिवेचं तरुण राजकीय नेत्यांमध्ये दिसणारं प्रतिबिंब आशादायक आहे.

औपचारिक सत्ता असो वा नसो, सर्वच राजकारण्यांकडे अनौपचारिक सत्तेचा मोठा दबदबा असतोच. याच सत्तेचा रचनात्मक उपयोग करून अ-पारंपरिक वा जैविक ऊजेर्पासून ते सुजाण पालकत्वापर्यंत आणि वन्य जीव संरक्षणापासुन ते लोककलांच्या संवर्धनापर्यंत आज अशी अनेक क्षेत्रे आहेत जिथे राजकीय मंडळी काही भरीव काम करून दाखवू शकतात. यापैकी बऱ्याच क्षेत्रांना आज राजकीय ताकद आणि इच्छाशक्ती असलेला प्रवक्ता नाही! 'अभ्यासोनी प्रकटण्याचे' मनावर घेतील, तर नवे राजकीय नेते हे प्रवक्तेपणही सांभाळू शकतील. स्वत:च्या अभ्यासाचे आणि सक्रियतेचे असे एक क्षेत्र जोपासणे म्हणजे पुन्हा वाढता व्याप, त्यासाठी वाढीव कार्यक्षमता, म्हणजे प्रशिक्षण आलेच!

शेवटी, 'पॉलिटिक्स प्लस' हा नव्या युगाच्या नव्या राजकारणाचा मंत्र आहे, हे लक्षात ठेवायला हवे. या मंत्राचा जागरच राजकारणाचे एकारलेपण कमी करेल, राजकारणाला गुणवत्ताभिमुख बनवेल आणि त्यातून राजकारणाबद्दलचा तिरस्कार वा उदासीनता संपून लोकशाहीदेखील बळकट होईल. लोकशाही आहे म्हणूनच राजकारणाचे महत्त्व आहे हे अखेर विसरता येणार नाहीच.

विनय सहस्त्रबुद्धे

 
</text>
</doc>
