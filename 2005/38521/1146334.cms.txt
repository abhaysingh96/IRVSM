<doc>
<docno>1146334.cms.txt</docno>
<text>
 
क्रीडा
बेडर, शैलीदार मुश्ताक
[ Saturday, June 18, 2005  10:19:02 pm]


शरद कदेकर

सध्याची जनरेशन वीरू सेहवागच्या धडाकेबाज खेळावर फिदा आहे, तर 60-70 च्या दशकातील क्रिकेटशौकिन फारूख इंंजिनीयरचे चाहते होते. रोहन कन्हाय स्टाईल जमिनीवर पडून हूक खेचणाऱ्या मंुबईच्या छोट्या चणीच्या रामनाथ पारकरची कसोटी कारकीर्द अल्पजीवी ठरली तर तामिळनाडूचा कृष्णमाचारी श्ाीकांत आपल्या बेधडक, बिनधास्त फलंदाजीने क्रिकेटजगतात गाजला एवढंच नव्हे तर पाकिस्तानच्या दौऱ्यात त्याला भारतीय संघाच्या कर्णधारपदाची लॉटरी लागली. पण भारतीय क्रिकेट नुकतेच रांगायला लागलं असताना 1936मधील मँचेस्टरच्या ओल्ड ट्रॅफर्ड कसोटीत आल्फ गोवर, अॅलन, व्हेरिटी प्रभृतींचा समाचार घेत एमसीसी कोचिंग मॅन्युएल धुडकावून लावत एका पोरसवद्या भारतीय सलामीवीराने तडफदार शतक फटकावले, तेव्हा क्रिकेट रायटर्समधील डॉन नेव्हिल कार्डसही भारावून गेले. हा पोरसवदा तरूण होता इंदोरचा मुश्ताक अली.

विजय मर्चंट यांचासारखा तंत्रशुध्द फलंदाज समोर असताना तेज गोलंदाजी फोडून काढत मुश्ताक यांनी केलेली फलंदाजी अप्रतिम होती. नॉनस्ट्रायकर एंडवरून मुश्ताक यांची बेडर फलंदाजी बघताना मर्चंट यांच्यासारख्या तंत्रशुध्द फलंदाजाची काय अवस्था झाली असेल, याची कल्पना करता येत नाही. ब्रिटीश समीक्षक भारताची हेटाळणी कुत्सितपणे 'इंडियन डल डॉग्ज ' म्हणून करत असत पण 27 जुलै 1936 रोजी सोमवारच्या रम्य संध्याकाळी मुश्ताक अली यांची बॅट तळपली, त्यांनी चौफेर फटकेबाजी करत नाबाद 105 धावा चोपून काढल्या.

अलीक डे कसोटी क्रिकेटमध्ये षटकामागे चारपेक्षा अधिक गतीने फटकावणाऱ्या ऑस्ट्रेलियन क्रिकेटपटूंचे गुणगान करण्यात येते,पण कसोटी क्रिकेटमध्ये एका दिवसात 588 धावा फटकावण्याचा विक्रम जवळपास सात दशके अबाधित राहिला आहे. ओल्ड टॅफर्डवर प्रथम इंग्लिश फलंदाजांनी 398 धावा तडकावल्यावर मर्चंट, मुश्ताक यांनी बिनबाद 190 धावा, असा चोख जबाब दिला, त्यात मर्चंट यांचा वाटा होता 79 धावांचा तर मुश्ताक अली यांनी 16 चौकारांनिशी सव्वा दोन तासातच 105 धावांची झंझावाती खेळी करताना हूकचा सढळ वापर केला, अॅलन यांच्या एका षटकात त्यांनी 15 धावा घेतल्या.मर्चंट यांनी कट, ड्राईव्हचे फटके लगावले. मर्चंट, मुश्ताक यांनी 203 धावांची सलामी दिली व भारताने ही कसोटी अनिणीर्त राखण्यात यश मिळवले .

फाळणीच्याआधी झालेल्या ऑस्ट्रेलिया दौऱ्यावर उपकर्णधारपदी निवड होऊनही मुश्ताक अली या दौऱ्यावर जाऊ शकले नाहीत. डॉन ब्रॅडमन यांच्यासारख्या महान खेळाडूबरोबर खेळण्याची संधी वाया गेली याची हळहळ त्यांना वाटत राहिली. 1944 च्या मोसमात पंचरंगी क्रिकेट स्पधेर्च्या अंतिम फेरीत त्यांनी दुखापतीची पर्वा न करता खेळायला येत मुस्लिम संघाला हिंदूच्या संघावर एक गडी राखून सनसनाटी विजय मिळवून दिला होता, त्यांची 36 धावांची छोटी खेळी संघाच्या विजयात अनमोल ठरली.

इंदोरची भारतीय क्रिकेटला मोठी देणगी आहे. सी.के. नायडूंच्या तालमीत तयार झालेले मुश्ताक अली हे रूबाबदार होते. दोन वर्षापूवीर् वानखेडे स्टेडियमवर विंडंीजविरूध्दचा कसोटी सामना बघण्यासाठी ते मुंबईत आले होते. मुश्ताक अली यांचा मुलगा गुलरेझ अली रणजी स्पधेर्त खेळला तर त्यांचा नातू अब्बास अली सध्या मध्य प्रदेशकडून खेळतोय. इंडियन ऑईलमध्ये नोकरी करणारा अब्बास आपल्या आजोबांचा वारसा पुढे चालवतोय. मुश्ताक अली यांचीर् यांची कसोटी कारकीर्द हवी तेवढी बहरली नाही, त्यांना अनेक चढउतारांना सामोेरे जावे लागले. मात्र त्यांच्या तडफदार खेळाची वर्णन सध्याच्या जनरेशन नेक्स्टलाही स्फूतीर्दायक ठरेल यात शंका नाही.

 
</text>
</doc>
