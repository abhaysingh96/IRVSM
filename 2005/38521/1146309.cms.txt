<doc>
<docno>1146309.cms.txt</docno>
<text>
 
विज्ञान-तंत्रज्ञान
'डेटा बॅकअप'साठी 'पेन ड्राइव्ह'चा पर्याय
[ Saturday, June 18, 2005  10:00:36 pm]


कम्प्युटरवरील महत्वाची माहिती किंवा डेटा इतरत्र न्यायचा असल्यास 'डेटा बॅकअप'साठी फ्लापी तसेच सीडीचा पर्याय वापरला जातो. परंतु दोन्ही पद्धतीने बॅकअप घेताना फ्लापी किंवा सीडीच्या क्षमतेचा प्रश्ान् उपस्थित होतो. म्हणजे एखाद्या फाइलची साइज 1.44 एमबी पेक्षा कमी असेल तर फ्लापीमध्ये सहज सामावून जाते. माहितीचा साठा 700-800 एमबीच्या आकाराचा असेल तर डेटा बॅकअप घेताना सीडीचा पर्याय निवडला जातो.

मात्र, त्यापेक्षाही मोठ्या क्षमतेचा बॅकअप असल्यास अधिक सीडींचा वापर व्यवहारीदृष्ट्या अयोग्य वाटतो. अशावेळी सध्या चलती असलेला 'पेन ड्राइव्ह'चा पर्याय हात देतो. दोन ते अडीच इंच लांबीचे व अंदाजे दोन सेंटीमीटर रूंदीचे 'पेन ड्राइव्ह' आकाराने व वजनाने अतिशय जुजबी असल्याने 'डेटा बॅकअप'साठी तसेच वाहून नेण्यासाठीही सोयीस्कर पडते.

' पेन ड्राइव्ह' कंम्प्युटरच्या युएसबी पोर्टला जोडावे लागते. सेलेरॉन, 'पी फोर' किंवा त्यापेक्षा अधिक क्षमतेच्या कम्प्युटरला युएसबी पोर्ट असतोच. 'पेन ड्राइव्ह' पोर्टला जोडल्यास आपोआपच कार्यान्वित (प्लग अँड प्ले) झाल्याचे मॉनेटरवर दाखवते. यासाठी कम्प्युटर बंद करून पुन्हा सुरू करण्याची गरज नाही.

सध्या बाजारात 16 एमबी क्षमतेपासून 8 जीबीपर्यंत माहिती साठवण्याची क्षमता असलेले 'पेन ड्राइव्ह' बाजारात उपलब्ध आले असले तरी भारतात मात्र, 2 जीबी क्षमता असलेले 'पेन ड्राइव्ह' 9-10 हजार रुपयांत उपलब्ध होतात. त्यापेक्षा कमी म्हणजे 1 जीबीसाठी चार ते साडेचार हजार रुपये मोजावे लागतात. कम्प्युटर इंजिनीअर विशेषता जे सव्हिर्स इंजिनीअर म्हणून काम करतात त्यांना सॉफ्टवेअर सोबत नेण्यासाठी हे छोटेसे उपकरण खूपच कामाला येते.

अविनाश चंदने

 
</text>
</doc>
