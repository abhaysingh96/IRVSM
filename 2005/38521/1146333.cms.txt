<doc>
<docno>1146333.cms.txt</docno>
<text>
 
क्रीडा
विंबल्डनचा हिरवळीला रामराम?
[ Saturday, June 18, 2005  10:18:31 pm]


लंडन : विंबल्डन स्पधेर्चे वैशिष्टय असणारी हिरवळ लवकरच नष्ट होण्याची चिन्हे असून तेथे सिमेंटची कोर्ट्स करण्याचा विचार सुरू आहे.

अमेरिकन, फ्रेंच, ऑस्ट्रेलियन आणि विंबल्डन या चार ग्रँड स्लॅम स्पर्धांपैकी ही एकच स्पर्धा सुरुवातीपासून, म्हणजे गेल्या शंभरहून अधिक वषेर् 'ग्रास'वर खेळवण्यात येते. सुरेख छाटणी केलेली हिरवळ, लख्ख उन्हात मध्येच येणारा पाऊस, शिस्तबद्ध बॉल बॉईज आणि र्गल्स, स्टॉबेरीजचा आस्वाद घेत खेळाडूंना उत्तेजन देणारे रसिक आणि नामवंत खेळाडूंची हजेरी असा माहोल असणाऱ्या या स्पधेर्बाबत गेली काही वषेर् टेनिसपटूंमध्ये मतभेद आहेत ते हिरवळ असावी की नसावी या मुद्दयावरून.

इंग्लंडचा माजी विंबल्डन विजेता, डेव्हिड लॉईड याने तर स्पष्ट सांगून टाकले की, हिरवळीवर खेळली जाते म्हणून म्हणून या स्पधेर्चे कौतुक नाही, तर परंपरा आणि स्पधेर्भोवती असलेले वलय यात स्पधेर्त मोठेपण आहे.

त्याने असेही सांगून टाकले की हिरवळ काढून टाकली तर स्पधेर्वर परिणाम होईल हे म्हणणे सपशेल चुकीचे असून किंबहुना, गवत काढून टाकले तर स्पधेर्चे महत्व वाढेल.

क्ले कोर्टवरील फ्रेंच स्पधेर्नंतर लगेचच हिरवळीवर खेळणे अवघड जाते असे अनेक खेळाडूंनी वेळोवेळी सांगितले आहे. शिवाय जगभर आता हिरवळीची कोर्ट्स फारशी राहिलेली नाहीत. इव्हान लेंडलने तर, 'गवत हे गायींसाठी असते' या शब्दांत या स्पधेर्विषयी नाराजी व्यक्त केली होती. त्यामुळेच तो येथे खेळण्यास उत्सुक नसे. 1976 साली फ्रेंच स्पर्धा जिंकणारी आणि येथे समालोचकच्या भूमिकेत कायम दिसणारी सु बेकर सांगते की हिरवळ नीट राखली असेल तर ती छान दिसते, पण हिरवळीची काळजी घेण्यात कमी पडलात तर खेळाडूंची झोप उडते.

 
</text>
</doc>
