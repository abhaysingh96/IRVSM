<doc>
<docno>1145628.cms.txt</docno>
<text>
 
महामुंबई
नक्षलवादग्रस्त जिल्ह्यांत माहितगारांचे कृती दल
[ Saturday, June 18, 2005  12:08:09 am]


म. टा. प्रतिनिधी

मुंबई : आंध्र आणि मध्य प्रदेशाला लागून असलेल्या विदर्भाच्या गडचिरोली, चंदपूर, भंडारा आणि गोंदिया या चार जिल्ह्यांमध्ये नक्षलवाद्यांच्या वाढत्या कारवाया ही चिंतेची बाब असून त्याला आळा घालण्यासाठी स्थानिक भागाची खडा न् खडा माहिती असलेल्या जवानांचे विशेष कृती दल स्थापण्याचा राज्य सरकारचा विचार असून त्याबाबत प्रस्ताव तयार करण्याची सूचना गृहखात्याला देण्यात आल्या आहेत, असे उपमुख्यमंत्री आर. आर. पाटील यांनी शुक्रवारी वार्ताहरांना दिली.

या भागातील नक्षलवाद्याच्या कारवायांना आळा कसा घालायचा हा मोठा प्रश्ान् असून तेथे जाण्यास पोलिस खात्याचे कर्मचारी नाखूश असतात. आणि महत्वाची बाब म्हणजे त्यांना या भागाची, तेथील जंगलाची आणि दऱ्या-डोंगराची माहिती नसते. त्यामुळे बदली झाल्यानंतर संबधित भागाची माहिती घेण्यात आणि स्थानिक आदिवासींचा विश्वास मिळवण्यात त्यांचा वेळ खचीर् होतो. त्यामुळेच याच भागातील जवानांची भरती केली, तर स्थानिक आदिवासी तरुणांना रोजगाराची संधाी उपलब्ध होईल.

शिवाय हा भाग त्यांनी संपूर्ण पालथा घातल्याने नक्षलवाद्यांचा शोध घेण्यात त्यांना फारशा अडचणी येणार नाहीत. त्यामुळेच स्थानिक जवान भरती करून त्यांना विशेष प्रशिक्षण देण्याची गृहखात्याची योजना असल्याची पाटील यांनी सांगितले. या धडक कृती दलात भरती झालेल्या जवानांच्या बदल्या चार जिल्ह्यांच्या बाहेर केल्या जाणार नाहीत आणि त्यांना आता सर्व सोयी-सवलती देण्याचा विचार आहे.

नक्षलग्रस्त भागात पोलिसांच्या गाड्या स्फोटकांनी उडवून देण्याचे प्रकार गेल्या काही दिवसांत वाढले, असून त्यामुळे तपासयंत्रणेत अडथळे येतात, हे लक्षात आल्याने स्फोटकांचा शोध घेणारी यंत्रणा असलेली वाहने पोलिसांच्या ताफ्यात देण्याचे केंद सरकारने ठरविले आहे, अशीही माहिती त्यांनी यावेळी दिली.

 
</text>
</doc>
