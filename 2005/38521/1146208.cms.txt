<doc>
<docno>1146208.cms.txt</docno>
<text>
 
संवाद
माझं सिंपल स्वीट होम!
[ Saturday, June 18, 2005  06:27:02 pm]


हे माझं घर. पॉश वस्तीत आहे, मोठं आहे; पण आमच्याकडे भपका, डामडौल नाही. आम्हा कुणालाच ती सवय नाही. उत्कृष्ट, सौंदर्यासक्त अभिरूची आणि पोकळ बडेजाव यातला फरक आम्हाला कळतो... आणि एकदा का ही जाणीव झाली की मग कुठल्याही आकाराच्या घराला देखणेपणा येऊ शकतो.

मी मुंबईमधलीच. इथेच वाढले, शिकले, लग्न केलं, व्यवसाय उभारला. या मुंबईमधल्या असंख्य स्त्रियांप्रमाणेच माझ्या आयुष्यातही तेच टप्पे आले. त्यामुळे 'घर' या विषयावर फार वेगळं असं काही नाही; कारण मुळातच बाईला घराविषयी वाटणारी आस्था सर्वत्र समान आढळते. मग ती बाई दूर उपनगरात राहणारी असो, मलबार हिलची असो वा अगदी परदेशातली असो... घर आणि त्यातली माणसं याबद्दल स्त्रीच्या भावना सारख्याच असतात. फरक तपशिलातला. हे एवढं बैजवार सांगितलं; कारण माझ्या घराविषयी खूप सांगण्यासारखं असं काही नाही. पत्ता मात्र एकदम स्2ड्डठ्ठद्म4 आहे.

लग्न होऊन मी 'पिरामल हाऊस'मध्ये आले. हेरिटेज वास्तू होती ती. जवळपास 80/90 वर्षं जुनी. त्याला स्वत:चा असा अंगभूत दिमाख होता. परत सासरची राहणी भपकेबाज, डामडौलाची नव्हती. म्हणून घरसजावटीवर खर्च वाढवण्याचा विचार कुणाला शिवला नाही. नाही म्हणायला मला बागकामाची अत्यंत आवड असल्याने मी तेथे सुंदर बाग केली होती. आमची एकत्र कुटुंबपद्धती होती. बरीच वषेर् तेथे होतो. सध्या ते घर डागडुजी, दुरुस्ती याखाली आहे. वरळीच्या या घरी येऊन 5-6 वषेर् झाली. या जागेला जी गच्ची आहे तिचा कचरापट्टी म्हणून उपयोग केला जात होता. मी अहोरात्र खपून तेथे सुंदर बाग केली. माझ्या घरातली मला सर्वात आवडणारी जागा... माझा बगीचा.

आमच्या व्यवसायानिमित्त आमच्याकडे सतत कुणी ना कुणी पाहुणे येत असतातच. त्यातही विदेशी जास्त असतात. आम्हाला पाहुण्यांना घरीच द्गठ्ठह्लद्गह्मह्लड्डद्बठ्ठ करायला आवडतं. या कारणामुळे घराची सजावट करताना बराच विचार करून निर्णय घेतला. अगदी 'टिपिकल इंडियन' टाइप डेकॉर मला नको होता. त्यात ड्ढह्मद्बद्दद्धह्ल, द्घद्गह्यह्लद्ब1द्ग ष्टश्ाद्यश्ाह्वह्मह्य चा खूप वापर असतो आणि आम्हा सर्वांना मंद रंगांची आवड आहे. पुन्हा प्रत्येकाला भारतीय बैठकीवर बसणं सोपं जातंच असं नाही. विशेषत: वृद्धांना. त्यामुळे हॉलमध्ये सोफासेट ठेवला; पण मग कुशन्सचा वापर भरपूर केला. ष्टश्ा54 द्मद्बठ्ठस्त्र श्ाद्घ ड्ड ह्लद्धद्बठ्ठद्द. मंद रंग, मंद प्रकाशात छान खुलतात. त्यामुळे कोपऱ्या कोपऱ्यात माइल्ड ग्लो असणारे लॅम्पस् ठेवले. चिकाचे पडदे ही माझी वैयक्तिक आवड. मी त्यासाठी खास राजस्थानवरून वाळ्याचे पडदे मागवले. गंमत म्हणजे ऐकताना खूप महाग वाटतं; पण चांगल्या दुकानातून घेतलेल्या कापडाला साधारणपणे तेवढीच रक्कम पडते. उन्हाळ्यात या पडद्यांवर पाणी मारलं की, खोली फक्त गारच नव्हे तर सुंगधीसुद्धा होते. येणाऱ्या प्रत्येकाला ही कल्पना आवडते.

सांगायचा मुद्दा हा की, घर सजवायला खूप खर्च, महाग वस्तू लागतात असं नाही. जपानी संस्कृतीत यावर खूप छान विचार केला गेलाय. माझ्यावर त्याचा प्रभाव आहे. र्ंद्गठ्ठ तत्त्वज्ञानाप्रमाणे, निसर्गामधील वस्तू वापरून कमीत कमी वापरातून जास्तीत जास्त सजावट करायची असते. माझं गार्डन सजवताना मी हेच केलं. मला वूड पॅनेलिंग आवडतं; पण ते खूप महाग तर पडतंच; पण निसर्गावर प्रेम करणाऱ्या मला झाडाची अशी कत्तल पटत नाही. त्यामुळे मी एक पर्याय शोधला. रेल्वेच्या रुळात पूवीर् लाकडी स्लीपर्स असायचे... आठवतात का? तर असे अक्षरश: शेकड्याने स्लीपर्स कुजत पडले होते. ते विकत घेतले. साफसफाई, पॉलिश इत्यादी करून माझ्या टेरेसवर वापरलेत. एकदम रस्टिक वाटतं. एखाद्या द्यश्ाद्दद्धश्ाह्वह्यद्गचा भास होतो आणि पुन्हा माफक किमतीत!

घराची सजावट अशीच करायची असते. आपल्या भोवताली अनेक सुंदर गोष्टी असतात. त्यांच्याकडे जरा वेगळ्या नजरेने पाहिलं की आपोआप काही ना नाही सुचतं. स्त्रह्मद्बद्घह्ल2श्ाश्ास्त्र (समुदातून वाहून आलेलं लाकूड), झाडाची वाळकी खोडं, नद्यांमधले दगडगोटे, शिंपले, आपल्या पूर्वजांच्या वापरातल्या; पण आता अडगळीत पडलेल्या वस्तू... असे अनेक स्वस्त पर्याय उपलब्ध आहेत; पण तुमच्याकडे नजर हवी. भरपूर पैसा वापरून घर सजवता येतं; पण त्या घराचा आत्मा हरवल्यासारखा वाटतो; कारण त्यात त्याच्या मालकाचा टच नसतो. तुमच्या वास्तूला तुम्ही स्वत: सजवा... तज्ज्ञांची मदत जरूर घ्या; पण निर्णय तुमचाच असूद्यात.

हे माझं घर असंच सजलंय. पॉश वस्तीत आहे, मोठं आहे; पण आमच्याकडे भपका, डामडौल नाही. आम्हा कुणालाच ती सवय नाही. उत्कृष्ट, सौंदर्यासक्त अभिरूची आणि पोकळ बडेजाव यातला फरक आम्हाला कळतो... आणि एकदा का ही जाणीव झाली की मग कुठल्याही आकाराच्या घराला देखणेपणा येऊ शकतो.

डॉ. स्वाती पिरामल

( शब्दांकन : शुभा प्रभू -साटम)

 
</text>
</doc>
