<doc>
<docno>1145622.cms.txt</docno>
<text>
 
महामुंबई
लाल यांची बदली अयोग्य रीतीने
[ Saturday, June 18, 2005  12:04:16 am]


म. टा. प्रतिनिधी

मुंबई : राज्य वित्त आयोगाचे अध्यक्ष विनयमोहन लाल यांची बदली योग्य प्रक्रियेद्वारे झालेली नाही आणि ती करताना कायद्याचे उल्लंघन झाले असल्याचे प्रथमदर्शनी दिसते, असे मत व्यक्त करीत त्यांच्या बदलीवरील स्थगिती आदेश पुढील सूचनेपर्यंत कायम ठेवण्यात येईल, असे सेंट्रल अॅडमिनिस्टेटिव ट्रिब्युनलने (कॅट) स्पष्ट केले आहे. त्यामुळे मुख्यमंत्री विलासराव देशमुख यांना धक्का बसला आहे. नवी मुंबईतील मोक्याचा भूखंड मुख्यमंत्र्यांचा मुलगा अमित यांच्या 'अमित पब्लिकेशन'ला देण्यास मदत न केल्यामुळे लाल व देशमुख यांच्यात संघर्ष सुरू असल्याचे बोलले जाते.

लाल यांना वित्त आयोगावरून 'मॅफ्को'वर पाठविण्याचा निर्णय राज्य सरकारने घेतला होता. या आदेशाला कॅटने स्थगिती दिली असून, ती उठवण्याची जोरदार मागणी राज्य सरकारने कॅटसमोर केली. मात्र अॅडव्होकेट जनरल रवी कदम व लाल यांचे वकील रवी शेट्टी यांचा युक्तिवाद ऐकल्यानंतर ती कायम ठेवण्याचा निर्णय कॅटने दिला.

सिडकोचे उपाध्यक्ष आणि कार्यकारी संचालकपदी असताना भूखंडाचा कथित गैरव्यवहार केल्याबद्दल त्यांच्यावर आरोप आहेत.

 
</text>
</doc>
