<doc>
<docno>1146300.cms.txt</docno>
<text>
 
महामुंबई
सात महिन्यांचं वादळ शमलं...
[ Saturday, June 18, 2005  09:37:17 pm]


म. टा. प्रतिनिधी

मुंबई : रिलायन्स उद्योगसमूहातील कंपन्यांच्या मालकीच्या वादाबाबत मुकेश आणि अनिल अंबानी या दोन भावांमध्ये समेट होण्यापूर्वी सात महिने संघर्ष धुमसत होता. हा घटनाक्रम असा...

17 जुलै 2004 : अंबानी बंधूंमध्ये मालकी हक्कावरुन संघर्षाची बीजे रोवली गेली. रिलायन्स इंडस्ट्रीजचे अध्यक्ष आणि कार्यकारी संचालक मुकेश अंबानी यांची सत्ता व अधिकार यांची व्याख्या स्पष्ट करण्याची मागणी अनिल अंबानी यांनी केली. तसेच निषेध नोंदविण्याचा भाग म्हणून अनिल अंबानी यांनी त्या बैठकीच्या इतिवृत्तावर स्वाक्षरीस नकार दिला.

18 नोव्हेंबर 2004 : रिलायन्स उद्योगसमूहात मालकीच्या प्रश्ानवर वाद निर्माण झाल्याच्या निवेदने बाहेर आली. अखेर रिलायन्स उद्योगसमूहातील कंपन्यांबाबत 'मालकीचा प्रश्ान्' निर्माण झाल्याचे मुकेश अंबानी यांनीही मान्य केले.

21 नोव्हेंबर 2004 : रिलायन्स उद्योग समूहाचे संस्थापक धीरूभाई अंबानी यांच्या पत्नी व आपल्या मातोश्ाी कोकिलाबेन यांनी या वादावर तोडगा काढण्यासाठी पुढाकार घ्यावा, असे अनिल अंबानी यांनी आपल्या आईला साकडे घातले.

22 नोव्हेंबर 2004 : रिलायन्स उद्योगसमूहातील कंपन्यांच्या मालकीबाबत दिवंगत धीरूभाई अंबानी यांनी आपल्या हयातीतच 'मालकीचा मुद्दा' निकालात काढला होता, असे खुलासा मुकेश अंबानी यांनी केला.

23 नोव्हेंबर 2004 : 'धीरूभाई अंबानी यांनी मालकीचा प्रश्ान् सोडविला होता. सीएमडी (अध्यक्ष व व्यवस्थापकीय संचालक) हेच अंतिम अधिकारस्थळ असेल' अशा आशयाचा संदेश मुकेश अंबानी यांनी ईमेलद्वारे रिलायन्स इंडस्ट्रिज लिमिटेडच्या कर्मचाऱ्यांना पाठविला.

23 नोव्हेंबर 2004 : धीरूभाई अंबानी यांच्या निकटच्या सहकाऱ्यांपैकी एक असलेले एम. एल. भक्ता यांनी रिलायन्स इंटस्ट्रिज लिमिटेडच्या संचालकपदाचा राजीनामा सादर केला.

25 नोव्हेंबर 2004 : अनिल अंबानी यांच्या नेतृत्वाखालील रिलायन्स एनजीर् कंपनीतील सहा संचालकांनी कंपनीतून बाहेर पडण्याचा निर्णय घेतला. याच दिवशी रिलायन्सचे माकेर्ट कॅपिटल 2,509 कोटी रुपयांनी खाली घसरले.

29 नोव्हेंबर 2004 : 'जॉइंट व्हेंचर' प्रमाणे या समूहाची उभारणी करण्यात आपण मोठ्या भावाला मदत केली आहे. त्यामुळे रिलायन्स एनजीर् लिमिटेडच्या कर्मचाऱ्यांनी आपल्यास पाठिंबा द्यावा, असे आवाहन करणारे ईमेल संदेश अनिल अंबानी यांनी संबंधित कर्मचाऱ्यांना धाडले.

याच दिवशी, मुकेश यांना अधिकार देण्याने कायद्याचा तसेच कंपनीच्या मेमोरँडमचे उल्लंघन होत नसल्याचा दावा रिलायन्स इंडस्ट्रीजने केला.

30 नोंव्हेबर 2004 : रिलायन्स एनजीर् लिमिटेडच्या सर्व म्हणजे सहाही संचालकांनी आपल्या राजीनाम्याचा फेरविचार करण्याचे आवाहन. याच दिवशी रिलायन्स एनजीर्ने आपली पितृ कंपनी असलेल्या रिलायन्स इंडस्ट्रीजकडे या कंपनीच्या भवितव्याबाबत निर्णय घेण्याची मागणी केली.

4 डिसेंबर 2004 : रिलायन्स उद्योगसमूहातील वादाबाबत चर्चा करण्यासाठी मुकेश अंबानी यांनी काँग्रेसच्या अध्यक्ष सोनिया गांधी यांची भेट घेऊन, त्यांच्याशी चर्चा केली.

7 डिसेंबर 2004 : विविध वीज निमिर्ती प्रकल्पांत करण्यात आलेली गुंतवणूक पारदशीर् असल्याचा रिलायन्स एनजीर् लिमिटेडचे अध्यक्ष अनिल अंबानी यांचा दावा.

8 डिसेंबर 2004 : धीरूभाई अंबानी यांनी रिलायन्स उद्योग समूहातील कंपन्यांच्या मालकीबाबत आपल्या हयातीत प्रश्ान् सोडविला असेल तर त्याची माहिती स्टॉक एक्सचेंज, सेबी, रिलायन्स इंडस्ट्रीजचे बोर्ड आणि 36 लाख भागधारकांना का उपलब्ध करून दिली जात नाही, असा सवाल अनिल अंबानी यांनी उपस्थित केला.

12 डिसेंबर 2004 : गॅसपुरवठा आणि संचालकांचा कार्यकाळ या मुद्यांवर रिलायन्स इंडस्ट्रीजकडून खुलाशाची रिलायन्स एनजीर्ची मागणी.

13 डिसेंबर 2004 : रिलायन्सच्या कापोर्रेट गव्हर्नन्सच्या प्रश्ानवर शेअरबाजाराने लक्ष घालावे, असे सेबीचे निदेर्श.

15 डिसेंबर 2004 : रिलायन्स इन्फोकॉममधील 12 हजार कोटी रुपयांची गंुतवणूक व नुकत्याच निर्माण झालेल्या प्रश्ानवर रिलायन्स इंडस्ट्रीज लिमिटेडच्या संचालक मंडळाची बैठक बोलाविण्याची अनिल अंबानी यांची मागणी.

27 डिसेंबर 2004 : वादग्रस्त प्रस्ताव परत करण्याच्या निर्णयावर रिलायन्स इंडस्ट्रीजचे सर्व संचालक मंडळ मुकेश अंबानी यांच्या बाजूने उभे राहिले. या बैठकीच्या मतदानास अनिल अंबानी गैरहजर.

28 डिसेंबर 2004 : धीरूभाई अंबानी यांच्या जन्मदिनाच्या कार्यक्रमात श्ाीमती कोकीलाबेन यांनी या वादावर तोडगा काढण्यासाठी आणि रिलायन्स उद्योग समूहाचे मूल्यमापन करण्यासाठी आयसीआयसीआय बॅकेचे मुख्य कार्यकारी अधिकारी के. व्ही. कामथ यांची मदत घेण्याचे जाहीर केले.

3 जानेवारी 2005 : दोन भावात दुरावा निर्माण करण्याचा आय.पी.सी.एल.चे संचालक आनंद जैन यांना कट आखल्याचा आरोप करून, अनिल अंबानी यांचा आय.पी.सी.एल.च्या उपाध्यक्षपदाचा राजीनामा.

7 जानेवारी 2005 : वाद मिटविण्याचा केंदीय अर्थमंत्री पी. चिदंबरम यांचा अंबानी बंधू यांना सल्ला.

13 जानेवारी 2005 : आपण किंवा आनंद जैन यापैकी कोण आय.पी.सी.एल. संचालक मंडळात राहील, याचा निर्णय मुकेशने घ्यावा, अनिल अंबानी यांची मागणी.

10 मार्च 2005 : कामत यांनी सादर केलेल्या मूल्यमापन अहवालाबाबत कोकीलाबेन यांनी निकटच्या नातलगांशी सल्लामसलत सुरु केली.

4 मे 2005 : मुकेश अंबानी-पंतप्रधान मनमोहन सिंग भेट

7 मे 2005 : रिलायन्स समूहातील अनिल यांच्या मालकीबाबत शेअर बाजारावर नियंत्रण ठेवणाऱ्या सेबीला अनेक पत्रे आली. त्यामुळे गुुंतवणूकदारांच्या हितासाठी या प्रश्नी लक्ष घालण्याचा सेबीचा निर्णय.

10 मे 2005 : अंबानी बंधू यांच्या वादावर तोडगा निघण्याची आयसीआयसीआय बँकेचे प्रमुख व अंबानी मित्र परिवारातील के. व्ही. कामत यांना आशा.

16 मे 2005 : मालकीच्या वादाबाबत अनिल अंबानी यांच्याकडून तक्रार आल्याचे केंदीय कंपनी व्यवहार खात्याकडून जाहीर.

19 मे 2005 : अनिल अंबानी यांनी केलेल्या तक्रारीनुसार, रजिस्ट्रार ऑफ कंपनीजने रिलायन्सचे अध्यक्ष मुकेश अंबानी यांना नोटीस जारी करावी, असे सरकारचे निदेर्श.

21 मे 2005 : दोघा बंधूंनी आपसात चर्चा करूनच मार्ग काढावा. या प्रश्ानत सरकारला हस्तक्षेप करण्याची काहीच गरज नसल्याचे अर्थमंत्री पी. चिदंबरम यांचे म्हणणे.

18 जून 2005 : मालकीच्या वादाबाबत अंबानी बंधू यांच्यात समाधानकारक तोडगा. त्यानुसार मुकेश यांच्याकडे रिलायन्स इंड्रस्ट्रीज आणि आयपीसीएल तर अनिल यांच्याकडे रिलायन्स इन्फोकॉम, रिलायन्स एनजीर् आणि रिलायन्स कॅपिटलची मालकी.

 
</text>
</doc>
