<doc>
<docno>1145615.cms.txt</docno>
<text>
 
महामुंबई
कर्तृत्ववान कन्यांनी केला मातांचा सन्मान!
[ Saturday, June 18, 2005  12:00:31 am]


म. टा. सांस्कृतिक प्रतिनिधी

मुंबई : 'माझ्या या दोन मातांविना मी अपूर्ण आहे. वडिलांचं प्रेम देणाऱ्या या दोघीही माझ्या प्रेरणा आहेत. त्यांच्यामुळेच मी या जगात आले आणि आज तुमच्या समोर उभी आहे'... पहिली भारतीय टेस्ट ट्युब बेबी हर्षा चावडाचे हे उद्गार. डॉ. इंदिरा अहुजा ड्ढ मणी चावडा या तिच्या दोन माता तिच्या डाव्या-उजव्या बाजूला उभ्या होत्या. या दोघींना स्मृतिचिन्ह देऊन हर्षाने त्यांचा गौरव केला.

मुंबई दूरदर्शन केंदाच्या सह्यादी वाहिनीने हा आगळावेगळा पुरस्कार सोहळा गुरुवारी सायंकाळी प्रभादेवीच्या रवींद नाट्य मंदिरात साजरा केला. विविध क्षेत्रात आपल्या कर्तृत्वाने गाजणाऱ्या मुलींनी आपल्या मातांना प्रेरणा पुरस्कार देऊन मातेचा जाहीर गौरव केला. सह्यादी वाहिनीने कन्या-मातांच्या 12 जोड्या या पुरस्कारासाठी निवडल्या होत्या. शरीराने एकाच जागी खिळून असलेल्या सांगलीच्या अस्थिव्यंग वल्लरी करमरकरने आपल्या आजारावर मात करत संस्कृत विषयात एम. ए.ची पदवी संपादन केली. ती व्हीलचेअरवर बसून आई विद्या करमरकर यांच्या समवेत रंगमंचावर आली, तेव्हा सर्वांच्या अंगावर रोमांच उभे राहिले. याच कार्यक्रमात आई बीना टंडन यांना गौरविणारी अभिनेत्री रवीना टंडन म्हणाली, 'वल्लरीची झेप पाहून आपण किती छोटे आहोत हे कळलं.'

पहिली मोटर वुमन सुरेखा यादव आणि तिची आई सोनूबाई भोसले, फॅशन डिझायनर शायना एन. सी. आणि तिची समाजसेविका माता मुनीरा चुडासामा, मिस इंडिया सायली भगत आणि तिची आई अनघा भगत, इंडियन एअर लाइन्समध्ये पहिली कॅप्टन झालेली अनुपमा कोहली आणि सुनीता कोहली, गायिका कविता कृष्णमूतीर् आणि तिची कन्या सीता सुब्रमण्यम, अभिनेत्री दिव्या दत्ता आणि नलिनी दत्ता या कन्या-मातांच्या जोड्या रंगमंचावर आल्या आणि माता कन्यकांकडून सन्मानित झाल्या. सह्यादी वाहिनीने प्रॉक्टर अॅण्ड गॅम्बलच्या सहकार्याने 'व्हिस्पर मदर्स चॉइस इव्हेण्ट' ही पत्रांची स्पर्धा घेतली होती. त्यात अनिता श्ाीमाळी यांनी आपल्या कन्येला लिहिलेले पत्र सवोर्त्कृष्ट ठरले, तर बलविंदर कौर यांना दुसरा क्रमांक मिळाला. त्यांचाही त्यांच्या कन्यांसमवेत सत्कार केला गेला.

पुरस्कार वितरण सोहळ्यादरम्यान कविता कृष्णमूतीर्, शान, अभिजीत, रबी शेरगील, मधुश्ाी, वसुंधरा दास, रिचा शर्मा, बॉम्बे व्हायकिंग या लोकप्रिय गायक गायिकांनी गाणी सादर केली. वल्लरी करमरकर हिच्या वेबसाइटचे सहकार मंत्री पतंगराव कदम यांच्या हस्ते उद्घाटन झाले. विविध क्षेत्रातील मान्यवर या सोहळ्यास उपस्थित होते.

 
</text>
</doc>
