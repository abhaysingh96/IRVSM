<doc>
<docno>1146229.cms.txt</docno>
<text>
 
महामुंबई
'पेइंग गेस्ट'चा पर्यायही खुला
[ Saturday, June 18, 2005  07:45:36 pm]


समीर मणियार

दहावी आणि बारावीच्या निकालानंतर कॉलेज प्रवेशासाठी विद्याथीर् व पालकांची धावपळ उडते. प्रवेशाचा मार्ग सुकर झाला तर मुंबईत बाहेरून शिक्षण घेण्यासाठी येणाऱ्या राज्यातील विविध शहरातील व अन्य प्रांतातील पालकांना आपल्या पाल्यांचा मुंबईतील निवास व्यवस्थेचा प्रश्ान् भेडसावत असतो. मुंबईत जागेचे मोल मोठे असल्याने बाकीचे प्रश्न् सुटले तरी निवासाचा प्रश्ान् मोठा असतो.

मुंबईत उच्च शिक्षण देणारी सुमारे सव्वादोनशे कॉलेजे आहेत. देशाची औद्योगिक राजधानी असलेल्या मुंबईत रोजगाराच्या संधी अधिक असल्याने शेकडो विद्याथीर् या शहरात येतात. यापैकी बहुतेकांना प्रवेश मिळत असला तरी मुंबईतील एकूणच हॉस्टेलच्या जागांची मर्यादित संख्या लक्षात घेता, बाहेरच्या विद्यार्थ्यांना मुंबईतील निवास व्यवस्थेसाठी वणवण भटकण्याची वेळ येते.

काही विद्यार्थ्यांना कॉलेज जीवनात खासगी आणि घरगुती जीवनाचा आनंद आणि अभ्यासावर अधिक लक्ष केंदीत करण्यासाठी निवांतपणा हवा असतो. होस्टेलमधील अनेक सुविधा सामायिक असल्याने तसेच काही इतर कारणांमुळे हॉस्टेलचे जीवन अनेकांना नकोसे असते. अशांना पेइंग गेस्टचा चांगला पर्याय असतो. मुंबईतील मध्यमवगीर्य कुटंुबे विशेषत: ज्येष्ठ नागरिक विद्यार्थ्यांना पेइंग गेस्ट म्हणून ठेवणे अनेक कारणांमुळे पसंत करतात. अनेक व्यक्तींच्या घरांच्या जागा व फ्लॅट मोठे असतात. त्यामुळे फ्लॅटमधील एखादी रूम अथवा घराचा काही भाग पेइंग गेस्टला निवासाच्या वापरासाठी देतात. पेइंग गेस्ट राहत असलेल्या जागेस स्वतंत्र दाराची व्यवस्था असल्याने ते कुलूप लावून ये-जा करू शकतात. काही वेळा पेइंग गेस्टच्या येण्याजाण्याच्या वेळेचा मालकाला अथवा इमारतीतील इतरांना त्रास झाल्यास वाद होतात.

अनेक ठिकाणी पेइंग गेस्ट आणि घरमालकांत खूपच चांगले संबंध निर्माण होतात. काहीवेळा तर पेइंग गेस्ट आजारी पडल्यास औषधोपचारासाठी त्याला दवाखान्यात नेण्यापासून ते त्याच्या जेवणाची सोय करण्यापर्यंत घरमालकांनी मदत केल्याची उदाहरणे आहेत. अनेक घरमालक पेइंग गेस्टला आपल्या घरातील सभासदाप्रमाणेच वागणूक देतात.

काही मालक पेइंग गेस्टला विशेषत: मुलींना आपल्या किचनच्या वापराची सुविधा देतात. पण हे सर्व परस्परांच्या विश्वासावर अवलंबून असते. कोणाच्या घरी टीव्हीचे ठराविक कार्यक्रम पाहण्याची अनुमती दिली जाते. तर काही ठिकाणी फोनच्या इनकमिंग कॉल स्वीकारण्याची सवलत दिली जाते. मात्र ओळखीच्या व्यक्तीकडून आलेल्या पेइंग गेस्टलाच प्राधान्याने जागा मिळते.

वांदे लिंकिंग रोड परिसरात पाच हजार रुपये दरमहा आकाराने पेइंग गेस्टची सुविधा मिळते. मरीन लाइन्स भागात 1800 रुपयांपासून पाच हजारापर्यंत दर आहेत. केम्स कॉर्नर 3500, मुलुंड, भांडुप 2500 ते 3000, माहीम दोन ते चार हजार, अंधेरी माटुंगा 2500 ते 5000, सांताक्रूझ 3000 ते 6000, वाशी 2000, मीरा रोड 1000 ते 1500, चेंबूर 1700 ते 3500, शिवाजी पार्क, दादर, वांदे, खार, सांताक्रूझ, कलिना 7500 ते 10,000 असे दरमहा दर आहेत.

शहराच्या विविध भागात आणि प्रत्येक उपनगरात तेथील सोयीसुविधा व लोकेशननुसार भाडे ठरते. यासंदर्भात मुंबईतील महत्त्वाच्या दैनिकांत जून ते ऑगस्ट या काळात मोठमोठ्या जाहिराती येत असतात. मात्र, ओळख असेल तर अशा जागा सहज मिळण्यास अडचण येत नाही.

पेइंग गेस्ट म्हणून राहणाऱ्या विद्यार्थ्यांचा चांगला अनुभव अनेकांना आलेला आहे. यामुळे ज्येष्ठ नागरिकांनातील एकटेपणाची भावना दूर होते. घरापासून दूर राहणाऱ्या विद्यार्थ्यांना 'होम सीक' वाटत नाही. देशात ज्येष्ठ नागरिकांची संख्या वाढत आहे. त्यात एकटे राहणाऱ्यांचे प्रमाण अधिक आहे. अशांना पेइंग गेस्ट विद्यार्थ्यामुळे सामाजिक सुरक्षा लाभण्यास मदत होते.

 
</text>
</doc>
