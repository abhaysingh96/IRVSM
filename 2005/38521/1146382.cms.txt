<doc>
<docno>1146382.cms.txt</docno>
<text>
 
देश-विदेश
पतौडी शरण, एक दिवसाची कोठडी
[ Saturday, June 18, 2005  11:32:38 pm]


वृत्तसंस्था

झज्जर : काळविट आणि सशांच्या शिकारप्रकरणी पोलिसांना हवे असलेले 'टायगर' मन्सूर अली खान पतौडी शनिवारी न्यायालयाला शरण आले असता 65 वषीर्य पतौडी यांना एक दिवसाची पोलिस कोठडी सुनावण्यात आली. यापूर्वी एक दिवस अगोदरच न्यायालयाने पतोडी यांचा जामीन अर्ज फेटाळला होता.

पोलिस अधीक्षक हनिफ कुरेशी आणि उपअधीक्षक सुमीतकुमार यांनी पतौडी यांची तीन तास चौकशी केली. या प्रकरणातील एकूण आठ आरोपींपैकी मदन सिंग याला जामीन मंजूर झाला आहे, तर इतर सहा आरोपी फरार आहेत. दरम्यान, पतौडी यांनी जामीन मिळवण्यासाठी पुन्हा अर्ज केला आहे.

पतौडी यांच्या अटकेमुळे त्यांच्याची संबधित असलेले इतर सहा आरोपींना अटक करणे सोपे होईल, असे पोलिसांना वाटते. या प्रकरणातील हस्तगत केलेली बंदुक, दुनळी बंदुक, स्वीस बनावटीचा चाकू हे फोरेन्सिक तपासणीसाठी पाठवण्यात आले आहेत. दुनळी बंदुक शशी सिंग या आरोपीची असल्याचे स्पष्ट झाले आहे.

झज्जर अभयारण्यात झालेल्या या शिकारप्रकरणी हरयाणा पोलिसांनी पतौडींसह सहा आरोपींवर वन्यजीव कायद्यान्वये अनेक गुन्हे दाखल केले आहेत. शिकारीचा गुन्हा सिद्ध झाल्यास आरोपींना 25 हजार रुपयांच्या दंडासह सात वर्षांचा तुरुंगवास भोगावा लागेल.

 
</text>
</doc>
