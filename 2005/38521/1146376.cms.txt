<doc>
<docno>1146376.cms.txt</docno>
<text>
 
क्रीडा
गांगुली अर्धशतकी खेळी निष्फळ
[ Saturday, June 18, 2005  11:11:30 pm]


लंडन : ग्लॅमर्गनकडून खेळणाऱ्या सौरभ गांगुलीने मिडलसेक्सविरुध्द खेळताना नाबाद 84 धावा फटकावताना ह्युजबरोबर चौथ्या विकेटसाठी नाबाद 190 धावांची भागी केली.इरफान पठाणने अवघी पाच षटके टाकताना 36 धावा दिल्या पण त्याला एकही बळी मिळाला नाही. मिडलसेक्सने 406 धावांचे आव्हान पार करत सहा गडी राखून विजय संपादला.

दिनेश मोंगियाच्या लिस्टरशायर संघाने वूस्टरशायरवर 12 धावांनी सनसनाटी विजय संपादला. दिनेश मोंगियाने पहिल्या डावात अर्धशतक फटकावले होते तर दुसऱ्या डावात त्याने 36 धावा केल्या आणि मोक्याच्या क्षणी 8 धावात 2 बळी मिळवले. 141 धावांचे माफक आव्हान वूस्टरला पेलवले नाही व त्यांचा संघ 128 धावात गारद झाला.

 
</text>
</doc>
