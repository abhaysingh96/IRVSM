<doc>
<docno>1146252.cms.txt</docno>
<text>
 
देश-विदेश
उर्मट युक्तिवादाला ग्राहक न्यायालयाची चपराक
[ Saturday, June 18, 2005  08:45:29 pm]


वृत्तसंस्था

नवी दिल्ली : दिल्लीतल्या एका मध्यमवगीर्य फोनधारकाचे साडेचार लाख रुपयांहून अधिक रकमेचे व त्यापूवीर्चे जवळपास 90 हजार रुपयांचे, अशी दोन्ही बिले रद्द करून नवे बिल पाठवा, त्याची फोनसेवा सुरू करा आणि गेली सुमारे 14 वषेर् त्याला झालेल्या मनस्तापापायी पाच हजार रुपयांची भरपाई द्या, असा आदेश 'महानगर टेलिफोन निगम'ला दिल्ली राज्य ग्राहक आयोगाने दिला आहे.

अवाच्यासवा रकमेची वाट्टेलतशी बिले पाठवून 'आधी बिल भरा, मग तक्रार करा; नाहीतर फोनजोडणी कापू', हा नियमच मनस्तापकारक आहे, असे मतही राज्यस्तरीय ग्राहक तक्रार निवारण आयोगाने नोंदवले आहे.

हा न्याय मिळण्यासाठी ऑक्टोबर 1991 पासून आजतागायत मोहम्मद ताहिर यांना एकाकी झुंज द्यावी लागली! ऑक्टोबरचे त्यांना आलेले फोनबिल होते 89 लाख 830 रुपयांचे. ते न भरल्याने नोव्हेंबर- डिसेंबरात त्यांना चार लाख 67 हजार 348 रुपये एवढे बिल आले. बिल न भरता तक्रार करू पाहणाऱ्या ताहिर यांचा फोन कापलाच गेला; तरीही त्यांनी आधी जिल्हा ग्राहक तक्रार निवारण मंचाकडे, मग राज्य आयोगाकडे दाद मागितली. महानगर टेलिफोन निगमने मात्र, 'या ग्राहकाने एसटीडी लॉक लावले नसेल; नातेवाइकांनी फोन केले असतील', असा उर्मट युक्तिवाद सुरू ठेवला होता.

 
</text>
</doc>
