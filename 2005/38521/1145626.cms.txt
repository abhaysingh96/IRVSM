<doc>
<docno>1145626.cms.txt</docno>
<text>
 
महामुंबई
...तर सोमवारपासून पाणीकपात
[ Saturday, June 18, 2005  12:06:04 am]


म. टा. प्रतिनिधी

मुंबई : पावसाचे वेध सर्वांनाच लागले असताना पर्जन्यराजा अजून मुंबईच्या वेशीबाहेरच रेंगाळत असल्याने जनसामान्य चिंतेत आहेत. महापालिकेच्या पाणी खात्याची तर, 'वाट पाहूनी जीव शिणला...' अशी गत झाली आहे. सहा जुलैपर्यंत पुरेल इतकाच साठा धरणांमध्ये असल्याने पालिका टेन्शनमध्ये आली आहे. 20 जूनपर्यंत पाऊस पडला तर ठीक, अन्यथा 20 टक्के पाणीकपात करण्याचे पाऊल पालिका उचलणार आहे.

जून महिना अर्धा सरला तरी, काळ्या ढगांना मंुबईच्या आकाशात येण्यास मुहूर्त मिळालेला नाही. पावसाचे आगमन लांबल्याने धरणेही आटू लागली आहेत. मंुबईला पाणीपुरवठा करणाऱ्या धरणांमध्ये सहा जुलैपर्यंत पुरेल एवढेच पाणी आहे. 20 टक्के पाणीकपात झाली, तरी फारतर आणखी एक आठवडा म्हणजे 12 जुलैपर्यंत पाणी पुरू शकेल, अशी माहिती अतिरिक्त आयुक्त विजयसिंह पाटणकर यांनी शुक्रवारी स्थायी समितीच्या बैठकीत दिली.

सध्या पाणीकपात नसतानाही मंुबईकरांना पाणीटंचाईचा सामना करावा लागत आहे, असा हरकतीचा मुद्दा भाजपचे अरुण देव यांनी मांडला होता. त्यानंतर पाणी प्रश्ानवर झालेल्या चचेर्त धरणात सध्या उपलब्ध असलेल्या पाणीसाठ्याबाबत पाटणकर यांनी निवेदन केले.

 
</text>
</doc>
