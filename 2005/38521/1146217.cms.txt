<doc>
<docno>1146217.cms.txt</docno>
<text>
 
संवाद
बेकारांची राजधानी
[ Saturday, June 18, 2005  06:37:00 pm]


... मुंबई ही देशाची आथिर्क राजधानी असेलही, पण आज ती बेकारांची राजधानी झाली आहे. गेल्या दहा वर्षांमध्ये या महानगरातले बेकारांचे प्रमाण तब्बल 23 टक्क्यांवर पोहोचले आहे. साऱ्या देशातून आशेने इथे येणारे मजुरांचे तांडे हा राष्ट्रीय प्रश्न् आहे, ही जाणीव सत्ताधाऱ्यांना कधी होणार आहे की नाही?...

प्रगत देशांमध्ये आथिर्क नियोजनाची दिशा ठरविताना, अर्थसंकल्प तयार करताना रोजगारनिमिर्तीचा कटाक्षाने विचार केला जातो. या प्रगत देशांत सध्या मंदीशी झगडत असलेली महासत्ता अमेरिका, आथिर्क वाढीचा दर जेमतेम तीन टक्क्यांवर कुंठित झालेले युरोपीय देशही आले. तथाकथित 'समाजवाद' इतिहासजमा झालेला असताना भांडवलशाही अर्थव्यवस्था असलेल्या या देशांची सरकारे तरुणांना रोजगार मिळण्याची काळजी करतात, कारण त्यात त्यांचे समान हित असते. औद्योगिक गुंतवणुकीतून रोजगार वाढला की बाजारात वस्तू व सेवांची मागणी वाढते. त्यातून उत्पादक कंपन्यांचा व्यवसाय, उलाढाल, उत्पन्न वाढते. औद्योगिक वाढीला, अर्थव्यवस्थेला चालना मिळते. ठोक राष्ट्रीय उत्पन्न अर्थात 'जीडीपी' वाढते. या चक्रातून पुन्हा कंपन्यांच्या विस्ताराला, गुंतवणुकीला वाव मिळतो. त्यातून पुन्हा गुंतवणूक, नवे रोजगार. यातूनच आथिर्क प्रगतीचे पुढील टप्पे गाठले जातात. रोजगार वेगाने वाढावा यासाठी प्रगत देशांतील सरकारे सतत प्रयत्नशील असतात. निवडणुकीत रोजगार, मंदीवरील उपाय याशिवाय नागरिकांवर कमीत कमी करांचा भार, हा ही एक महत्त्वाचा विषय तिथल्या राजकीय पक्षांच्या जाहीरनाम्यांत असतो.

या पार्श्वभूमीवर नुकतीच जाहीर झालेली महाराष्ट्र व मुंबईतील वाढत्या बेरोजगारीची जनगणनेतील माहिती ही नक्कीच 'गुड न्यूज' नाही. आपल्या महान देशात जातीय, धामिर्क, भावनिक, प्रादेशिक प्रश्ानंवरून राजकीय लढाया लढविल्या जातात, पण खऱ्या आथिर्क प्रश्नंवर व्हावी तितकी चर्चा आणि आंदोलने होत नाहीत. जनगणनेतील आकडेवारीनुसार, देशात 1991 मध्ये जागतिकीकरण, आथिर्क उदारीकरण सुरू झाल्यापासून सर्वाधिक परकीय गुंतवणूक महाराष्ट्रात झाली. तरीही या गुंतवणुकीतून आवश्यक तितका रोजगार मात्र निर्माण झाला नाही. 1990 ते 2000 या दशकात राज्यात बेकारी मोठ्या प्रमाणात वाढली. जे महाराष्ट्रात तेच राजधानी, देशाचे व्यापारी केंद असलेल्या मुंबईत! 1991 ते 2001 या दशकात महाराष्ट्रातील बेकारांची संख्या तब्बल सहा पटींनी वाढली. 2001 मध्ये महाराष्ट्र आणि मुंबईतील बेरोजगारांची संख्या अनुक्रमे 45 लाख आणि 6 लाख होती. रोजगाराच्या संधी जेथे दिसू लागतात तिकडे काम शोधणाऱ्यांचे (ज्यांना 'मायग्रंट लेबर' म्हटले जाते) लोंढे वाहू लागतात. या 'मायग्रंट लेबर'मुळे 2001 मध्ये महाराष्ट्र आणि मुंबईत बेरोजगारांचे प्रमाण अनुक्रमे 2.7 आणि 11.7 टक्क्यांनी वाढले. संपूर्ण देशभरात याच काळात बेरोजगारीचे एकूण श्रमिकांशी प्रमाण 7.2 टक्क्यांनी वाढले.

ही सर्व आकडेवारी जनगणनेतली असल्याने ती केवळ सूचक आहे. तो काही ठरवून केलेला अभ्यास नव्हे. म्हणूनच खरे चित्र याहूनही गंभीर असणार. याच कालावधीत महाराष्ट्रातील एम्प्लॉयमेंट एक्स्चेंजेसवर नोंदलेली बेकारांची संख्या सुमारे 13 लाख झाली आहे. ताज्या 'इकॉनॉमिक सव्हेर्े'नुसार 2001 नंतर सरकारी व खाजगी क्षेत्रातील नोकऱ्यांचे प्रमाण घटत चालले आहे. महानगरी मुंबईत राहणाऱ्या, काम करू शकणाऱ्या एकूण धडधाकट लोकांतील (वर्क फोर्स) बेरोजगारांचे प्रमाण 2001 मध्ये 23 टक्के असून, हे सर्व 20 ते 24 वयोगटातील नवतरूण आहेत. अशा बेकारांचे प्रमाण 1991 मध्ये अवघे 6 टक्के होते.

आथिर्क विषयांचा विचार करताना आकडेवारीचा आधार घेण्याशिवाय पर्याय नसतो, कारण आकडेवारीच चित्र स्पष्ट करते. जनगणना सांगते की, तरुण बेरोजगारांचे प्रमाण वाढत आहे. अर्थतज्ज्ञ त्याचा अर्थ लावताना सांगतात की ही चिंतेची बाब आहे. म्हणजेच तरूण, बेरोजगार पिढी आता आणि दिशाहीन स्थितीत उभी आहे. समाज त्यांना सामावून घेऊ शकत नाही, काम देऊ शकत नाही, दिशा देऊ शकत नाही. ज्या देशाच्या लोकसंख्येत तरुणांची बहुसंख्या आहे आणि रोजगाराच्या बाबतीत सर्वात लवचिक असलेल्या तरुणांच्या या श्रमशक्तीला अर्थव्यवस्था रोजगार पुरवू शकत नसेल, तर ती भविष्यासाठी चिंतेची बाब असल्याचे अर्थतज्ज्ञ सांगतात. खरे तर हे सांगायला अर्थतज्ज्ञांचीही आवश्यकता नाही.

ही परिस्थिती कशी निर्माण झाली? तज्ज्ञांच्या मते, काम मागणाऱ्यांची सतत वाढती संख्या, शेतीची कुंठित अवस्था आणि उत्पादन क्षेत्राचा (मॅन्युफॅक्चरिंग सेक्टर) होणारा ऱ्हास ही कारणे यामागे आहेत.

जगाच्या एक षष्ठांश लोकसंख्या (1,08,02,64,388) असलेल्या भारताचा विचार केला तर या लोकसंख्येत तरुणांची संख्या मोठी (एकूण लोकसंख्येत 15 ते 64 वयोगटातील 63.9 टक्के इतकी) आहे. एकूण भूभागातील (29,73,190 चौरस किमी) कसण्यायोग्य जमीन 54.4 टक्के, त्यात कायम पिकांचे प्रमाण फक्त 2.74 टक्के, तर ठोक देशी उत्पादनात शेतीचा हिस्सा 23.6 टक्के, उद्योगांचा 28.4 टक्के, सेवा क्षेत्राचा 48 टक्के आहे. असे असताना शेतीवर अवलंबून राहणारी देशातील लोकसंख्या मात्र अजूनही 60 टक्के, औद्योगिक उत्पादनात 17 टक्के आणि सेवा क्षेत्रात 23 टक्के आहे. हे अर्थातच प्रगतीचे लक्षण नव्हे. मुंबईचा विचार केल्यास 1981 मध्ये असलेली मुंबईची 82 लाख 43 हजार 405 असलेली लोकसंख्या 1991 मध्ये 99 लाख 25 हजार 891, तर 2001 मध्ये 1 कोटी 19 लाख 14 हजार 398 झाली आहे. देशाच्या कानाकोपऱ्यातून केवळ शिक्षित नव्हे, तर निरक्षर, फक्त मजुरी करू शकणारे लोकसंख्येचे लोंढे मुंबईत गेल्या दोनअडीच दशकांत आले. बोचकी घेऊन मजुरीच्या शोधात आलेल्यांनी इथेच पथारी टाकली. झोपड्या उभारल्या. सत्ताधाऱ्यांनी त्यांना त्या उभारू दिल्या. नंतर खूप उशिरा जाग आल्यानंतर त्या उठविण्याची कारवाई सुरू केली. देश एकच असल्याने त्यांना 'परप्रांतीय' ठरवता येत नाही आणि एका राज्यातून दुसऱ्या राज्यात जाऊन राहण्यासाठी 'पासपोर्ट', 'व्हिसा'ची अट घातली जाऊ शकत नाही. मुंबईत 'व्हाइट कॉलर' नोकऱ्या मिळाल्या म्हणून जे सुशिक्षित, उच्चशिक्षित इथे आले त्यांचे प्रमाण एकूण स्थलांतरितांत खूपच कमी आहे. अशिक्षित, अर्धशिक्षित मजूरवर्गाचे काय? त्यांना त्यांच्या राज्यात, प्रदेशात जगण्यासाठी रोजगार मिळत नाही आणि 'मुंबई नगरी बडी बाका' असली तरी इथे 'रावणाची दुसरी लंका' असल्याच्या त्याच जुन्या (गैर)समजातून मुंबईत डेरा टाकतात. हा प्रश्न् एका मुंबईचा, एका राज्याचा नाहीच. मुंबईतील तरूण, बेरोजगार आणि दिशाहीनांच्या संख्येत अशा स्थलांतरितांचा भरणा खूपच मोठा असला पाहिजे. स्वतंत्र पाहणीतून ते स्पष्ट होऊ शकेल. वाढत्या 'तरुण बेरोजगारी'चा हा प्रश्न् म्हणूनच राष्ट्रीय आहे.

नव्या रोजगारनिमिर्तीचे लक्ष्य ठरवून आथिर्क धोरणे आखणारे प्रगत जगातील राज्यकर्ते आणि विकसनशील देशांतील सत्ताधारी यांच्यात मुख्य फरक हाच आहे की भारतासारख्या देशातील सत्ताधारी अल्पकालीन लाभांचा, 'व्होट बँके'च्या राजकारणाचाच विचार करून संधिसाधू धोरणे आखतात.

तरूण, बेरोजगार आणि दिशाहीनांचा प्रश्न् हा म्हणूनच राज्यर्कत्यांच्या सचोटीचा, क्षमतेचा, दूरदृष्टीचा प्रश्न् आहे. हा प्रश्न् पाहतापाहता आवाक्याबाहेर जाऊ शकतो. त्यातच पुढील अराजकाची नांदी असू शकते.

विश्वास डिग्गीकर

 
</text>
</doc>
