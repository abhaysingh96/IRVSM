<doc>
<docno>1028755.cms.txt</docno>
<text>
 
अग्रलेख
भिकेचे डोहाळे
[ Tuesday, February 22, 2005  08:13:27 pm]


महाराष्ट्राच्या बुडत्या अर्थव्यवस्थेचा पाय अधिकाधिक खोलात पडू लागला आहे. यातून महाराष्ट्राला सुखरूप बाहेर काढायचे, तर मुख्यमंत्री विलासराव देशमुख यांना दिव्यच करावे लागणार.

एकेकाळी केवळ आथिर्क श्रीमंती नव्हे, तर कमालीच्या आथिर्क शिस्तीचे वस्तुपाठ देशापुढे ठेवणाऱ्या महाराष्ट्राची आता अशी दिवाळखोरीची स्थिती की, या राज्यासाठी खास कर्ज मिळावे, अशी जागतिक बँकेकडे शिफारस करण्यासही केंदीय अर्थमंत्री पी. चिदम्बरम तयार नाहीत.

जागतिक बँकेकडून खास कर्ज मिळावे, अशी शिफारस केंदाकडून मिळावी, यासाठी जे आथिर्क निकष पाळावे लागतात, ते महाराष्ट्र सरकारने पाळलेले नाहीत, असे चिदम्बरम यांना खासदार मोहन रावले यांना सांगावे लागणे, ही बाब राज्यकर्ते आणि प्रशासन या दोघांनाही लज्जेने मान खाली घालायला लावणारी आहे.

1999 पासून महाराष्ट्रात काँग्रेस आघाडीची सत्ता आहे आणि मुख्यमंत्रीपद काँग्रेसकडे तर अर्थमंत्रीपद राष्ट्रवादी काँग्रेसकडे आहे. त्यामुळे राज्याच्या या दैन्यावस्थेबद्दल राज्यर्कत्यांना दोषाचे बोट स्वत:वरच रोखावे लागेल. केंद सरकारच्या संकेतांप्रमाणे महसुली तूट आणि महसुली जमा यांच्या तफावतीतील वाषिर्क प्रमाण पाच टक्क्यांपेक्षा अधिक असता कामा नये.

महाराष्ट्राच्या प्रशासनाचा ढिलेपणा असा की, एका बाजूला राज्याचा महसूल गेल्या पाच वर्षांत सहा ते सात टक्क्यांनी घसरला आणि करातून मिळणाऱ्या उत्पन्नात मात्र 0.22 इतकी नाममात्र वाढ दाखवली गेली.

आथिर्क आवक आणि जावक यांच्यातील तफावत 24 टक्क्यांवर गेली आहे. याचा अर्थ राज्याला भिकेचे डोहाळे लागले आहेत. गेल्या पाच वर्षांत ही तफावत पाच टक्क्यांनी वाढली. या काळात सरकारे बदलली, तरी नोकरशाही बदलली नाही. त्यामुळे आथिर्क चित्र बिघडले, तर त्याची जबाबदारी नोकरशाहीला स्वीकारावीच लागेल.

महाराष्ट्र प्रगतीशील राज्य असल्याने पायाभूत सुविधांची निमिर्ती करण्यासाठी बराच खर्च करावा लागतो. त्यातून निर्माण होणारा महसूल आणखी काही वर्षांत मिळू लागेल, असा युक्तिवाद होऊ शकतो. पण जो नियमित महसूल मिळायला हवा, त्यातही वाढ न होणे, ही बाब गंभीर आहे.

कृष्णा खोरे प्रकल्प राबवताना राज्याच्या अर्थव्यवस्थेचा कणा मोडला. पण या योजनेत इतके पाणी झिरपले की, या योजनेचा फायदा ना शेतकऱ्यांपर्यंत पोहोचला, ना सरकारचा महसूल वाढला. ज्यांचे हात कृष्णा खोऱ्यात ओलेचिंब झाले, ते मात्र टीकाकाराच्या भूमिकेत शिरले.

मुंबई-पुणे एक्स्प्रेस महामार्गाचेही असेच झाले. सुसाट वेगाने गाड्या मुंबईहून पुण्याकडे धावू लागल्या, पण त्यामुळे महसुलात वाढ झाली नाही. टोलनाक्यांवरील हॉटेलांचा महसूल मात्र वाढला. या काळात शहरे वाढली, पण जकात वसुली वाढली नाही. वस्तूंचा खप जितका वाढला, त्या प्रमाणात विक्रीकर वाढला नाही. हे का झाले, याचा शोध विलासराव आणि त्यांच्या सहकाऱ्यांना त्वरेने घ्यावा लागेल. नाहीतर हे राज्यच विक्रीस काढण्याची वेळ येईल.

राज्याच्या आथिर्क बेशिस्तीचे आणि सुस्त नोकरशाहीच्या बेपर्वाईचे आणखी एक जळजळीत उदाहरण म्हणजे राज्याच्या वाषिर्क योजनेस नियोजन आयोगाची संमती घेण्यासाठी बैठक ठरवण्याबाबत राज्यातील सनदी अधिकाऱ्यांनी केलेली हलगर्जी. वाषिर्क योजना संमत करून घ्यायची, तर त्याची बैठक होण्यापूर्वी आवश्यक ती कागदपत्रे ठराविक पद्धतीने आयोगाकडे आगाऊ पाठवावी लागतात. हे काम राज्याच्या नियोजन विभागाचे. पण ते न झाल्याने बैठक चार वेळा रद्द करावी लागली. ही चूक नक्की कुणाची, याबाबत आता सरकारच्या विविध खात्यांतच जुंपली आहे.

एकमेकांवर आरोप करणे चालू झाले आहे. पण त्यामुळे वास्तव बदलत नाही आणि अकार्यक्षमतेची लक्तरेही लपवता येत नाहीत. राज्याची योजना संमत करून घेण्यासाठी अर्थसंकल्पानंतर येऊ नका, असा सज्जड दम नियोजन आयोगाचे उपाध्यक्ष माँटेकसिंग अहलुवालिया यांनी दिल्यावरच राज्य सरकारला जाग येणे, हीसुद्धा शरमेची बाब आहे.

कार्यक्षम सनदी अधिकारी ही महाराष्ट्राची एकेकाळची ' संपत्ती ' मानली जाई. आज सनदी अधिकारी ' संपन्न ' झालेले दिसतात, पण प्रशासनातील कार्यक्षमता मात्र लयाला गेली असून तिचे पडसाद मंत्रालयापासून तलाठ्याच्या कार्यालयापर्यंत उमटत आहेत. राज्यकर्ते समर्थ असतील, तर नोकरशाहीवरील त्यांची मांडही पक्की असते. त्यांच्यातच सुंदोपसुंदी चालू झाली, तर नोकरशहांची अवस्था लगाम तुटलेल्या बेफाम घोड्यासारखी होते.

महाराष्ट्र याच वाटेने चालला आहे. सामान्य जनतेच्या मनातील भावनाच शब्दरूप करायच्या, तर अधिकारी आणि राज्यर्कत्यांच्या कुत्र्या- मांजराच्या भांडणात लोण्याचा गोळा कुणाकडे तरी जातो. पण तो घास जनतेच्या तोंडचा पळवलेला असतो.

 
</text>
</doc>
