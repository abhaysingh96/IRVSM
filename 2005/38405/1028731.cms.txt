<doc>
<docno>1028731.cms.txt</docno>
<text>
 
बहुतांची अंतरे
ठराव स्वागतार्ह, पण कायद्यात रूपांतर कोण करणार?
[ Tuesday, February 22, 2005  08:01:48 pm]


सभागृहाच्या कामकाजात अडथळा आणण्यासाठी वा अन्य कारणासाठी सदस्य अनुपस्थित असतात, तेव्हा त्यांना संबंधित कालावधीचा भत्ता व अन्य सुविधांची रोख रक्कम देऊ नये, असा ठराव हैदराबाद येथे नुकत्याच झालेल्या राज्यसभा, लोकसभा व विविध राज्यांतील विधिमंडळांच्या पक्ष-प्रतोदाच्या अधिवेशनात पास झाला. दिवसेंदिवस लोकप्रतिनिधींची ही अपप्रवृत्ती वाढत असून, अशा गैरहजेरीची विविध कारणे देण्यात त्यांची सरशी असते. गैरहजेरीने वा संबंधित सभागृहात गोंधळ माजवून नंतर ते काही कालावधीसाठी तहकूब ठेवण्यात विविध पक्षांत चढाओढ लागते. ही जनतेच्या पैशांची अनैतिक उधळपट्टी असून आजच्या लोकप्रतिनिधींवर त्यासाठी काही तरी बंधन पाहिजे.

खरे तर आज लोकप्रतिनिधी म्हणून निवडून येण्यासाठी एवढे धनदांडगे असणे आवश्यक असते की, अशा सोईसुविधा-भत्त्यात कपात झाली, तरी त्यांच्या आथिर्क स्थितीत काही फरक होणार नाही. अपप्रवृत्तींना शिक्षा पाहिजेच, पण अस्तित्वात असलेले सर्व राजकीय पक्ष स्वाथीर् असल्याने, या ठरावांचे कायद्यात रूपांतर करण्यास कोणत्याच राजकीय पक्षाचे पाठबळ मिळणार नाही. त्यासाठी लोकहितकारी सामाजिक संस्था व जागरूक नागरिक यांनी आवाज उठवून जनमत तयार केले पाहिजे.

र. वि. सरवटे, घाटकोपर, मुंबई.

 
</text>
</doc>
