<doc>
<docno>1028613.cms.txt</docno>
<text>
 
महाराष्ट्र
'शिवाजी नसावा केवळ अभ्यासापुरता'
[ Tuesday, February 22, 2005  06:28:00 pm]


मुंबई टाइम्स टीम

ठाणे : विद्यार्थ्यांनी शिवचरित्राचा अभ्यास परीक्षेतील टक्केवारी वाढवण्यापुरता न करता वास्तव जीवनात त्याचा सखोल अभ्यास केल्यास जीवनात तसंच देशाच्या प्रगतीसाठी त्याचा निश्चित फायदा होईल, असं प्रतिपादन शिवव्याख्याते आप्पा परब यांनी मराठा मंडळ यांनी आयोजित केलेल्या शिवजयंती उत्सवात केलं.

मोडी भाषेचा सखोल अभ्यास मराठा समाजाने केल्यास शिवरायांचे अनेक पैलू आपल्यासमोर येतील. परंतु हे आज ते होताना दिसत नाही, अशी खंत त्यांनी व्यक्त केली. सोहळ्याच्या अध्यक्षस्थानी माजी आमदार भाई सावंत तसंच प्रमुख पाहुणे म्हणून दिग्दर्शक नितीन देसाई यांच्या मातोश्री उपस्थित होत्या. त्याचबरोबर भाजप अध्यक्ष प्रभाकर सावंत, नगरसेवक हिराकांत फडेर् आदी

उपस्थित होते. तर या वेळी आमदार एकनाथ शिंदे, नितीन देसाई यांना मंडळाचे मानपत्र जाहीर करण्यात आलं. ब्रम्हाळा तलाव अतिक्रमणमुक्त करणारे कॅप्टन बाबा चव्हाण व गुणवंत विद्याथीर् विराज सावंत यांचा गौरव करण्यात आला.

आदिवासींचा सामूहिक सोहळा

दरिद्यरेषेखालील आदिवासी समजाचं जीवनमान उंचावण्यासाठी राज्य सरकारतफेर् अनेक योजना राबवल्या जात आहेत. कन्यादान योजना ही देखी आदिवासींच्या उत्कर्षासाठी आहे. या योजनेचा जास्तीत जास्त आदिवासी जोडप्यांनी लाभ घ्यावा व सामूहिक विवाहाच्या माध्यमातून खर्चात काटकसर करावी, असं आवाहन अदिवासी विकास मंत्री डॉ. विजयकुमार गावीत यांनी केलं आहे.

आदिवासी विकास विकास विभागाच्या कन्यादान योजनेअंतर्गत एकात्मिक आदिवासी विकास प्रकल्प जव्हार व ग्रामस्वराज्य समिती यांच्या वतीने नव्वद आदिवासी जोडप्यांचा सामूहिक विवाह सोहळा जव्हार इथल्या भारती विद्यापीठाच्या प्रांगणात झाला. या कन्यादान योजनेअंतर्गत वधुस मंगळसूत्र व चार हजार रूपायांची संसारोपयोगी भांडी देण्यात आली. या वेळी आमदार राजाराम ओझेरे, कृष्णा घोडा, विष्णू सावरा उपस्थित होते.

मिनी मॅरेथॉन स्पर्धा

जिल्हा शासकीय रूग्णालयातफेर् एड्सविषयक जनजागृतीसाठी मिनी मॅरेथॉन स्पर्धा 26 फेब्रुवारी रोजी आयोजन करण्यात आले आहे.

स्पर्धा ही युवक आणि युवतींसाठी असून सेंट्रल मैदानावरून सकाळी आठ वाजता स्पधेर्ला प्रारंभ होईल. मिनी मॅरेथॉन स्पर्धा ही 5 किमी अंतराची असून सेंट्रल मैदानाहून सुरू होऊन कळवा पूल -सिडको बस स्टॉप, चेंदणी कोळीवाडा, मीठबंदर रोड, मंगला हायस्कूल, आनंद सिनेमा, कोपरी ब्रिज, भास्कर कॉलनी,

गोखले रोड, आईस फॅक्टरी, गावदेवी मैदान ते जांभळी नाका इथल्या छत्रपती शिवाजी महाराजांच्या पुतळ्याजवळ या स्पधेर्चा समारोप होईल. अधिक माहितीसाठी क्रीडा प्रबोधिनी, दादोजी कोंडदेव

स्टेडिअम किंवा जिल्हा अॅथलिट असोसिएशन इथे सुशील इनामदार यांच्याकडे 25 फेब्रुवारी रोजी सायंकाळी पाच वाजेपर्यत संपर्क साधून नांवं नोंदवावीत, असं आवाहन जिल्हा शल्य चिकित्सक डॉ. डी. डी. मारूलकर यांनी केलं आहे.

 
</text>
</doc>
