<doc>
<docno>1028621.cms.txt</docno>
<text>
 
महामुंबई: मुंबई टाइम्स
आता 'त्या' विद्यार्थ्यांची परीक्षा होणार!
[ Tuesday, February 22, 2005  06:33:53 pm]


मुंबई टाइम्स टीम

मालाड पूर्व येथील चंदभागा शाळेत 2004- 2005 या शैक्षणिक वर्षांत एकही परीक्षा न झाल्याचे उघड झालं आहे. मात्र, भारतीय विद्याथीर् सेनेने वेळीच हस्तक्षेप करून पालक, विद्यार्थ्यांना दिलासा मिळवून दिला आहे.

सरकारी अनुदानप्राप्त शाळेतील या प्रकाराने विद्याथीर्, पालकवर्ग कमालीचा संतप्त झाला होता. ही गोष्ट लक्षात येताच विद्याथीर् सेनेच्या शिष्टमंडळाने तातडीने शिक्षण उपनिरीक्षक बाळासाहेब होवाळ यांची भेट घेऊन परिस्थिती त्यांच्यासमोर मांडली. त्यातील गांभीर्य लक्षात येताच त्यांनी लेखी परीक्षा घेण्याचे लेखी आश्वासन विद्याथीर् व पालकांना दिलं.

मालाडमध्ये ही शाळा सुमारे बारा वर्षं सुरू आहे. त्यात दहावीपर्यंत शेकडो विद्याथीर् शिकत आहेत. पण परीक्षाच घेतली जात नसल्याने विद्यार्थ्यांचं प्रचंड नुकसान झालं आहे. शिक्षण उपनिरीक्षक होवाळ यांनी शाळेतील शिक्षक एस.के. येंथे यांना मुख्याध्यापकाचा अतिरिक्त कार्यभार सांभाळण्याचा आदेश दिला. तसंच विद्यार्थ्यांची लवकरात लवकर परीक्षा घेण्याचे आदेश दिले. या शिष्टमंडळात विभागप्रमुख सूर्यकांत पवार, महेश फरकसे, हेमंत धोत्रे, विजय गावडे आदींचा सहभाग होता.

 
</text>
</doc>
