<doc>
<docno>1028722.cms.txt</docno>
<text>
 
बहुतांची अंतरे
स्वस्त वस्तू पाहिजेत, त्या देणारे नकोत!
[ Tuesday, February 22, 2005  07:59:28 pm]


मुंबईच्या ऱ्हासासाठी झोपडीवासीयांना दोष देणाऱ्यांनी काही प्रश्नांची उत्तरे द्यावीत. त्यांच्यासारख्या कितीतरी लोकांना मोलकरणी हव्या असतात. पण महिन्याला मोबदला देणार जास्तीतजास्त 500 रुपये. ही मोलकरीण झोपडीत राहणार की पक्क्या घरामध्ये ? याच स्तरातल्या गृहिणींना रस्त्यावर भाजी घ्यायची असते आणि तीही घासाघीस करून. तुम्हाला ही स्वस्तातली भाजी देणारा राहणार कुठे ? कट्ट्यावर स्वस्तात मिळणारा वडापाव, भेळ, चहा हवा आहे, पण ते विकणाऱ्यांना निवारा द्यायला मात्र नको. शहरातील गलिच्छ वस्त्या, झोपडपट्ट्या ही वरवरची लक्षणे आहेत. खरा रोग ढासळलेली अर्थव्यवस्था हा आहे. ती उंचावण्यासाठी देशात मुंबईसारखी तीसएक तर पुण्यासारखी शंभर शहरे निर्माण करावी लागतील. मुंबईतील तरुण स्वत:च्या प्रगतीसाठी अमेरिका गाठतो, तसे बिहारचे तरुण मुंबई गाठतात. बिहारमध्येच मुंबईसारखे एखादे शहर असते, तर कोण कशाला एवढ्या दूर आले असते ?

 
</text>
</doc>
