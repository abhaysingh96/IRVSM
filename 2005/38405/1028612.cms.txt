<doc>
<docno>1028612.cms.txt</docno>
<text>
 
महाराष्ट्र
खासदार परांजपेंचं झोपडपट्टीवासीयांसाठी साकडं
[ Tuesday, February 22, 2005  06:27:07 pm]


मंुबई टाइम्स टीम

ठाणे : सरकारी जमिनीवरील झोपडपट्ट्यांची पुनर्बांधणी जिल्हाधिकारी कार्यालयाने करावी, त्यामुळे झोपडपट्टीवासीयांना हक्काचे घरकुल मिळेलच. शिवाय जिल्हाधिकारी कार्यालयास उत्पन्नाचं साधन निर्माण होईल, अशी मागणी खासदार प्रकाश परांजपे यांनी केली आहे.

जिल्हाधिकारी नंदकुमार जंत्रे यांना पाठवलेल्या पत्रात परांजपे यांनी ही मागणी केली आहे. एसआयडी पद्धतीने झोपडपट्ट्यांच्या पुनर्बांधणी योजनेत 225 चौ.फुटाचं घरकुल मिळतं. पण या योजनेत बिल्डर्सचाच फायदा झाला. त्यामुळे ही योजना पूर्णपणे यशस्वी होऊ शकली नाही. जिल्हाधिकारी कार्यालयाने झोपडपट्ट्यांची पुनर्बांधणी केल्यास घरकुलं मिळण्याबाबत त्यांची फसवणूक न होता ते निश्ंचित राहतील. त्याचबरोबर उत्पन्नाचा स्त्रोत उपलब्ध होईल. आवश्यकता वाटल्यास सरकारची परवानगी घ्यावी, पण या व्यावहारिक योजनेचा विचार करावा, अशी विनंती त्यांनी केली आहे. आवश्यकता भासल्यास चचेर्साठी भेटीस बोलवल्यास मला आनंदच होईल. पण या योजनेचा सकारात्मक दृष्टिकोनातून विचार करावा, असं परांजपे यांनी म्हटलं आहे.

 
</text>
</doc>
