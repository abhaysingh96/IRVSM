<doc>
<docno>1028648.cms.txt</docno>
<text>
 
महाराष्ट्र
एसटीच्या प्रवासी मित्रांची 'लाखमोलाची' कामगिरी
[ Tuesday, February 22, 2005  06:54:55 pm]


म. टा. वृत्तसेवा

उस्मानाबाद : महाराष्ट्र राज्य परिवहन महामंडळाच्या उस्मानाबाद विभागाने ' आजपर्यंत जेथे पाऊलही ठेवले नाही ', अशा ठिकाणी जाऊन ' प्रवासी मित्रां ' नी या विभागाला सुमारे 60 लाख रुपयांचे उत्पन्न मिळवून दिले.

विभाग नियंत्रक प्रकाश पाटील व विभागीय वाहतूक अधिकारी विरेंद ठाकूर यांनी उस्मानाबाद आगारातील एस. जी. मुंडे, राजा मुंडे, धनाजी जाधव, के. एस. मंगरुळे व सय्यद रौफ अली या पाच कर्मचाऱ्यांची ' प्रवासी मित्र ' म्हणून नियुक्ती करून त्यांच्यावर विभागाचे उत्पन्न वाढवण्याची जबाबदारी सोपवली होती.

या प्रवासी मित्रांनी दिवाळीच्या सुमारास पुणे येथे जादा वाहतूक करून 36 लाख रुपयांचे उत्पन्न एसटीला मिळवून दिले. आषाढी यात्रेत पंढरपूर बस स्थानकातून स्वतंत्र वाहतूक करून सुमारे 13 लाख रुपयांचे तर माहूर येथील श्री दत्त यात्रेत एक लाख 18 हजार रुपयांचे उत्पन्न मिळवले. तसेच, चाकरवाडी येथेही अमावस्येच्या यात्रेप्रसंगी सेवा चालवून 76 हजार रुपयांचे उत्पन्न मिळवून दिले. याशिवाय बंद पडलेली बाजारी वाहतूक सुरू करून दोन लाखांची कमाई केली.

 
</text>
</doc>
