<doc>
<docno>1028822.cms.txt</docno>
<text>
 
लेख
'जागतिक वारसा' धोक्यात
[ Tuesday, February 22, 2005  09:14:42 pm]


आसाम

कित्येक वर्षांपासून पर्यावरणाचे संतुलन बिघडू लागल्यामुळे नेमके काय परिणाम होतात, हे आता हळूहळू दिसून येत आहे. वर्षाअखेरीस साऱ्या जगाला हादरवून सोडणाऱ्या त्सुनामीने आशिया व आफ्रिकेत लाखोंचा बळी घेतला. त्यापाठोपाठ पाकिस्तान, इंडोनेशिया येथे अवकाळी पावसाने घातलेल्या थैमानात शेकडो मरण पावले. आता काश्मिरात अचानक विक्रमी हिमवृष्टी होऊन शंभरावर बळी गेले. मानवाप्रमाणेच पशुपक्षीही पर्यावरणाच्या या बदलाचे लक्ष्य होत आहेत. आसाममधील काझीरंगा अभयारण्य आणि राजस्थानातील भरतपूर पक्षी अभयारण्य ही त्याची ताजी उदाहरणं आहेत.

जगप्रसिध्द काझीरंगा अभयारण्याचे हे शतकमहोत्सवी वर्ष आहे. पण या शतकमहोत्सवाला काही समस्यांचे गालबोट लागले. यात पर्यावरणाच्या गंभीर आव्हानाबरोबरच माणूस आणि हत्ती यांच्यातील संघर्ष तसेच गेंड्यांची होणारी बेबंद शिकार यांचाही समावेश आहे. सर्वाधिक संख्येने एकशिंगी गेंडे असलेल्या काझीरंगा अभयारण्यात ' मिमोसा ' या रानटी वनस्पतीची भरमसाठ प्रमाणात होणारी वाढही तेथील प्राण्यांसाठी त्रासदायक ठरत आहे.

शंभर वर्षांपूवीर् या अभयारण्यात एकशिंगी गेंड्यांची संख्या होती अवघी बारा. आजमितीला ती 1800 वर पोचल्याचा अंदाज आहे. ही वाढीव संख्या हाही एक मोठा प्रश्ान् आहे. अभयारण्याच्या पर्यावरणासाठी यापैकी काही गेंड्यांना अन्यत्र हलवता येईल काय, याचा विचार करण्याची वेळ आता आल्याचं तज्ज्ञांचं मत आहे. आसाममध्येच काही काळासाठी या गेंड्यांना अन्यत्र हलवता येऊ शकेल, असंही या तज्ज्ञांना वाटतं. गेंड्यांच्या वाढीव संख्येचा प्रश्ान् असला तरी त्यांची शिकार होऊ नये, यासाठीही अभयारण्याच्या प्रशासकीय कर्मचाऱ्यांना काळजी घ्यावी लागत आहे.

चाळीस किलोमीटर परिसराच्या या अभयारण्यातून जाणारा राष्ट्रीय महामार्ग हाही या प्रश्ानंत भर घालत आहे. दरवषीर् ब्रह्मापुत्रा नदीला पूर आल्यानंतर अभयारण्याच्या उत्तर भागातील प्राणी सुरक्षित म्हणून दक्षिणेकडील कबीर् डोंगरावर जाण्यासाठी हा महामार्ग ओलांडतात आणि बऱ्याचदा गंभीर जखमी होतात. या प्रश्ानवर बरेच उपाय असल्याचे सरकारचे म्हणणे आहे. त्यापैकी एक म्हणजे हा महामार्ग गुजरातेतील पोरबंदरपासून दक्षिण आसाममधील सिल्चरपर्यंतच्या पूर्व- पश्चिम जोडरस्त्याचा सहापदरी विस्तारित मार्ग करणे. प्राण्यांसाठी स्वतंत्र भुयारी मार्ग अथवा उड्डाणपूल तयार करायचे किंवा सगळा महामार्गच अभयारण्याच्या दक्षिणेला हलवायचा, हाही एक पर्याय असल्याचे प्रद्युत बोरोडोलाई या मंत्रीमहोदयांनी म्हटले आहे.

वाढत्या लोकसंख्येमुळे अभयारण्यातील प्राण्यांच्या हालचालींवर बंधने येत असून गेल्या काही वर्षांपासून याचा परिपाक हत्ती व माणसांमधील संघर्षात होत आहे. गेल्या आठ वर्षांतील संघर्षात संतप्त रहिवाशांकडून 85 हत्तींचा, तर पिसाळलेल्या हत्तींकडून 96 माणसांचा बळी गेला आहे. या सर्व घडामोडींमुळे ' जागतिक वारसा ' असलेल्या या अभयारण्याचे भवितव्य काळवंडले आहे.

राजस्थान

राजस्थानातील भरतपूर पक्षी अभयारण्य हे भारतामधील एकमेव ' वेटलँड र्वल्ड हेरिटेज साइट ' आहे. शिवाय या सर्वाधिक वैविध्यपूर्ण पक्षी असलेले हे जगातील एकमात्र अभयारण्य आहे. परंतु यंदा पाण्याचा प्रश्ान् तीव्रतेने भेडसावणाऱ्या या अभयारण्याचेही भविष्य ' सुकत ' चालले आहे.

भरतपूरचे हे पक्षी अभयारण्य अकरा किलोमीटर परिसरात पसरलेले आहे. या अभयारण्याला बाजूच्याच पंचना धरणातून पाण्याचा पुरवठा होतो. यंदा मात्र राजस्थान सरकारने अभयारण्याच्या वाट्याचे पाणीच सोडले नसल्याने गंभीर प्रश्ान् उद्भवण्याची शक्यता निर्माण झाली आहे. परिणामी या अभयारण्याचे रूपांतर माळरानात होऊ लागले असून अशीच स्थिती कायम राहिली तर युनेस्कोकडून मिळालेला ' जागतिक वारसा ' चा दर्जा गमावण्याची पाळी ओढवण्याची भीती व्यक्त होत आहे.

पाण्याअभावी आता अकरापैकी केवळ एक किलोमीटरच्या परिसरात पक्षी आढळतात. तसेच पक्ष्यांची संख्याही प्रचंड प्रमाणात घटली आहे. वनराई पूवीर्प्रमाणे राहिली नसून त्यामुळे पक्षीही या अभयारण्यातून अन्यत्र निघून जात आहेत. आजघडीला या अभयारण्यासाठी केवळ पाच हातपंप हेच काय ते पाण्याचा स्त्रोत म्हणून शिल्लक आहेत.

पंचना धरणातून अभयारण्यासाठी पाणी न देण्याच्या सरकारच्या निर्णयाला स्थानिक शेतकऱ्यांनी विरोध करून सहा महिने उलटले तरीही सरकार आपल्या निर्णयावर ठाम आहे. ' माझ्यापुढे कोणताही पर्याय नाही. माझ्या राज्यातील जनता जगली पाहिजे. त्यामुळे माझ्या दृष्टीने लोकांना पाणी मिळणं हा अग्रक्रम आहे ', असं मुख्यमंत्री वसुंधरा राजे यांचं मत आहे. दुसरीकडे भाजपचेच भरतपूर येथील खासदार विश्वेंदसिंग यांना अभयारण्याच्या भवितव्याची चिंता जाणवत आहे. ' वसुंधरा सरकार ' एकंदरच ' हेरिटेज संरक्षणा ' बाबत उदासीन आहे. सरकारचे ' हेरिटेज ' बाबतचे धोरण कसे चुकीचे आहे, याचे भरतपूर अभयारण्य हे जिवंत उदाहरण आहे, अशी टीका आपल्याच पक्षाच्या सरकारवर करण्याची वेळ विश्वेंदसिंगांवर ओढवली आहे.

चंबळ नदीतून पाइपने या अभयारण्याला पाणी पुरवण्याचा एकमेव पर्याय सरकारपुढे सध्या आहे. मात्र तो प्रत्यक्षात आणायचा झाल्यास 2006 ची अखेर उजाडेल अशी स्थिती आहे आणि तोपर्यंत या अभयारण्याला मिळालेला ' जागतिक वारसा ' हा दर्जा संपुष्टात येऊ शकेल.

तुषार नानल

 
</text>
</doc>
