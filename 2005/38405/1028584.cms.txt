<doc>
<docno>1028584.cms.txt</docno>
<text>
 
सदर
झुणका
[ Tuesday, February 22, 2005  06:02:32 pm]


असंख्य जाहिरातींची निमिर्ती आणि संकल्पना तसंच 25 पेक्षा अधिक नाटकांचं लेखन तसंच दिग्दर्शनाची धुरा लिलया पेलणारं एक चतुरस्त्र व्यक्तिमत्त्व म्हणजे भरत दाभोळकर! मंकी बिझनेस, बॉटम्स अप अशी त्यांची अनेक नाटकं विशेष गाजली. प्रत्येक दिवशी कलाक्षेत्रातील नवीन आव्हान पेलणाऱ्या भरतची आवडीची पाककृती आहे, आईच्या हातचा झुणका!

साहित्य : चण्याचं पीठ दोन वाट्या, दोन मोठे कांदे, प्रत्येकी एक चमचा हळद, लाल तिखट आणि गरम मसाला, लिंबाएवढी चिंच, फोडणीसाठी तेल, जिरं, मोहरी, हिंग, मीठ चवीप्रमाणे.

कृती : प्रथम फोडणीत जिरं, मोहरी, हिंग घालून त्यावर बारीक चिरलेला कांदा परतावा. मग तिखट, गरम मसाला घालून परतावं. आवश्यक तितकं पाणी घालून एक उकळी येऊ द्यावी. नंतर मीठ, बेसन, चिंचेचा कोळ घालून शिजू द्यावं. गरमागरम ज्वारी किंवा बाजरीच्या भाकरीसोबत वाढावं.

भरत दाभोळकर

संकलन : निनाद पाटील

 
</text>
</doc>
