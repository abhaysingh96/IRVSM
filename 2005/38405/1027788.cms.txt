<doc>
<docno>1027788.cms.txt</docno>
<text>
 
महामुंबई
महाराष्ट्राला खास कर्ज नाही
[ Tuesday, February 22, 2005  12:04:56 am]


म. टा. प्रतिनिधी

मुंबई : राज्याच्या आथिर्क नियोजनावरून केंदीय नियोजन मंडळ राज्य सरकारवर नाराज असतानाच अर्थमंत्री पी. चिदंबरम यांनीही महाराष्ट्राच्या आथिर्क समृद्धीचे पितळ उघडे पाडले आहे. राज्याच्या महसुलात सातत्याने घट होत असताना त्याची आथिर्क स्थिती सुधारण्यासाठी जागतिक बँकेने खास कर्ज द्यावे, अशी शिफारस करणे अशक्य असल्याची प्रांजळ कबुली त्यांनी शिवसेनेचे खासदार मोहन रावले यांना पाठवलेल्या पत्रात दिली आहे.

राज्याची आथिर्क स्थिती सुधारण्यासाठी जागतिक बँकेकडून खास कर्ज (स्पेशल स्ट्रक्चरल अॅडजस्टमेंट लोन) मिळण्यासाठी राज्य सरकारने 12 डिसेंबर 2001 रोजी केंदाला प्रस्ताव पाठवला होता. त्यावर विचार करण्याबाबत मुख्यमंत्र्यांनी 23 जून 2003 ला केंदीय अर्थमंत्र्यांना आठवण करून दिली होती. रावले यांनीही अर्थमंत्र्यांना पत्र पाठवून या प्रश्नी मार्ग काढण्याची विनंती केली होती.

जागतिक बँकेचे खास कर्ज मिळण्यासाठी राज्य सरकारला काही कसोट्यांचे निकष पूर्ण करावे लागतात. महसुली तूट आणि महसुली जमा यांच्यातील तफावतीचे वाषिर्क प्रमाण पाच टक्क्यांपेक्षा अधिक असता कामा नये. करपात्र व कराशिवाय मिळणाऱ्या उत्पन्नाचा महसूल वाढवण्यासाठी राज्य सरकारने जाणीवपूर्वक प्रयत्न करण्याची आवश्यकता असते.

महाराष्ट्राचा महसूल मात्र गेल्या पाच वर्षांत सात टक्क्यांनी घसरला असून, सकल उत्पन्नाच्या तुलनेत करापोटी मिळणाऱ्या महसुलात निव्वळ 0.22 टक्के इतकीच वाढ झाली आहे. महसुली तूट आणि महसुली जमा यांच्यातील तफावत काळजीत पाडणारी असून 1999-2000 साली असलेली महसुली तूट 2003-2004 मध्ये 17 वरून 24 टक्क्यांपर्यंत गेली. ही परिस्थिती लक्षात घेता जागतिक बँकेच्या खास कर्जासाठीच्या आवश्यक अटी महाराष्ट्र पूर्ण करत नसल्याचे दिसते, असे चिदंबरम यांनी रावले यांना कळवले आहे.

 
</text>
</doc>
