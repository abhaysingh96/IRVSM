<doc>
<docno>1028931.cms.txt</docno>
<text>
 
महाराष्ट्र
नक्षलवाद्यांच्या सुरुंगस्फोटात 5 पोलिस ठार, 12 जखमी
[ Tuesday, February 22, 2005  10:38:00 pm]


वृत्तसंस्था

नागपूर : गडचिरोली जिल्ह्यातील भामरागड येथे गस्ती पथकाच्या मार्गात नक्षलवाद्यांनी मंगळवारी घडवलेल्या सुरुंगस्फोटात पाच पोलिस ठार तर 12 जखमी झाले.

नित्याच्या गस्तीनुसार महाराष्ट्र- छत्तीसगढ हद्दीवरील धोडराज येथील नदी ते पार करीत असताना सायंकाळी साडेपाचला नक्षलवादी अतिरेक्यांनी हा स्फोट घडवला.

गडचिरोलीचे पोलिस अधीक्षक शिरीष जैन यांनी सांगितले की, स्फोटानंतर नक्षलवाद्यांनी बेफाम गोळीबारही सुरू केला. पोलिसांनीही त्यांना प्रत्त्युत्तर देण्याचा प्रयत्न केला. पोलिस आणि नक्षलवाद्यांमधील चकमक संध्याकाळी उशिरापर्यंत सुरूच होती.

 
</text>
</doc>
