<doc>
<docno>1028703.cms.txt</docno>
<text>
 
अर्थव्यवहार
बजेट अधिवेशन ठरणार हिट अँड हॉट!
[ Tuesday, February 22, 2005  07:45:41 pm]


म. टा. विशेष प्रतिनिधी

नवी दिल्ली : शुक्रवारपासून सुरू होणारे संसदेचे बजेट अधिवेशन ' हिट अँड हॉट ' ठरण्याची शक्यता आहे. केंदीय तसेच रेल्वे बजेटबाबत देशभरातील विविध घटकांच्या असंख्य अपेक्षा, तीन राज्यांच्या निवडणुकांचे निकाल, गोवा सरकारची बरखास्ती, नानावटी आयोगाचा शीखविरोधी दंगलीबाबतचा अहवाल, तो जाहीर करण्याच्या मागणीसाठी विरोधकांनी धारण केलेला रुदावतार, पेटंट कायदा, कॉपोर्रेट क्षेत्राच्या सवलती, निर्गुंतवणूक अशा अनेक विषयांबाबत डाव्या पक्षांची आग्रही भूमिका अशा विविध कारणांनी या अधिवेशनात अनोखे रंग भरले जाणार आहेत.

राष्ट्रपती अब्दुल कलाम यांच्या अभिभाषणाने 25 फेब्रुवारीला सेंट्रल हॉलमध्ये अधिवेशनाचा प्रारंभ होईल. भारतीय रेल्वे आणि देशाची अर्थव्यवस्था या दोहोंची गाडी रुळांवर आणण्यासाठी केंद सरकारने गेल्या दोन महिन्यांपासून प्रचंड परिश्ाम घेतले आहेत. संसदेचे सत्र सुरू होताच हरयाणा, बिहार आणि झारखंड या तीन राज्यांचे निवडणूक निकाल जाहीर होतील. राजधानीत मिळालेल्या संकेतानुसार तिन्ही राज्यांत काँग्रेसविरोधी पक्षांची सरकारे सत्तेवर येण्याची शक्यता नाही. साहजिकच त्याच्या राजकीय भरपाईसाठी आणि कार्यर्कत्यांचे मनोबल टिकवण्यासाठी, विरोधकांचा स्वर अधिक आक्रमक असेल परिणामी संसदेत गोंधळ, गदारोळाची दृश्ये वारंवार दिसतील.

लोकसभेत 28 फेब्रुवारीला सादर होणाऱ्या केंदीय अर्थसंकल्पानंतर, देशातली जनता अशा स्वप्नांकित लहरीवर स्वार होईल की विरोधकांचे तमाम मुद्दे निष्प्रभ ठरलेले असतील ? त्यापूवीर् रेल्वे अर्थसंकल्प देखील नवी स्वप्ने घेऊन येईल, असे काँग्रेसजनांनी गृहित धरले आहे, तर दोन्ही अर्थसंकल्पांबाबत केंद सरकार आणि अर्थमंत्री ज्या असंख्य अडथळ्यांना तोंड देत आहेत, त्या पार्श्वभूमीवर लोकांचा भ्रमनिरास होण्याची शक्यताच अधिक असल्याची खात्री विरोधकांना वाटते आहे.

आयकराची व्याप्ती वाढवण्याबरोबरच विविध कर कमी कसे होतील ? कॉपोर्रेट क्षेत्राला अधिक सवलती देऊन डाव्या पक्षांचा रोष वाढवून घ्यावा काय ? सार्वजनिक क्षेत्रातली गुंतवणूक वाढवण्यासाठी आंशिक निर्गुंतवणुकीचे धाडस करावे की नाही ? शेतीवर आयकर लावणारे एकादे हलके फुलके पाऊल उचलावे की नाही ? अथिर्क आणि महसुली उत्पन्नातली तूट अखेर कोणत्या मार्गाने कमी करावी ? जागतिक व्यापार संघटनेला दिलेल्या आश्वासनानुसार अनेक वस्तूंचे आयातकर कमी करण्याची कसरत कशी करावी ? आंतरराष्ट्रीय स्तरावरील भारताच्या विकासासाठी आवश्यक असलेली 15000 कोटी डॉलर्सची रक्कम कोठून उभी करावी ? अशा अनेक प्रश्ानंचे डोंगर अर्थमंत्र्यांसमोर उभे आहेत. यातले अनेक मुद्दे तर असे आहेत की, विरोधकांबरोबरच घटक पक्षांच्या अंतविर्रोधालाही अर्थमंत्र्यांना सामोरे जावे लागणार आहे. मुंगुस आणि सापाच्या लढाईचा हा जीवघेणा खेळ, चिदंबरम कसा खेळतात, याकडे सर्वांचे लक्ष आहे.

चिदंबरम यांच्यासारख्या अर्थमंत्र्यांपुढे इतके प्रश्ान् आहेत, तर लालूप्रसादांबद्दल काय बोलावे ? बिहार आणि झारखंडच्या निवडणुकांमुळे रेल्वे अर्थसंकल्पात लक्ष घालण्यास लालूंना फारशी संधी मिळालेली नाही.

26 फेब्रुवारीला सादर होणाऱ्या रेल्वे अर्थसंकल्पावर, त्यामुळेच टीका करण्याजोगे फारसे मुद्दे यंदा हाती लागणार नाहीत, असा विरोधकांचा कयास आहे. तरीही हा अर्थसंकल्प तयार करण्याच्या प्रक्रियेत व्यस्त असलेले सारे अधिकारी, आश्वासक रेल्वे सुरक्षेसाठी आथिर्क तरतूद कोठून करावी, अपेक्षेनुसार रेल्वेचे अधिक व्यापक जाळे निर्माण करण्यासाठी, अतिरिक्त पैसे कसे उपलब्ध होतील ? इंधनाच्या वाढत्या किंमती लक्षात घेता, प्रवासी भाडे आणि मालवाहतुक भाडे वाढवावे की नाही ? अशा विवंचनेत आहेत.

 
</text>
</doc>
