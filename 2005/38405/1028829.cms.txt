<doc>
<docno>1028829.cms.txt</docno>
<text>
 
क्रीडा
रमेश पोवारचे सात बळी, दक्षिणेला 187 धावांत गुंडाळले
[ Tuesday, February 22, 2005  09:24:25 pm]


हैदराबाद : दुलीप करंडकाच्या साखळी लढतीत पश्चिम विभागाने दक्षिण विभागाला 187 धावात गुंडाळले ते ऑफस्पिनर रमेश पोवारच्या प्रभावी कामगिरीमुळे. सात मोहरे त्याने टिपले ते अवघ्या 44 धावात. उत्तरेविरूध्दही रमेशने चार गडी बाद केले होते. पहिल्या दिवसअखेरीस पश्चिमेने 3 गडी गमावून 71 धावा केल्या.

विशाखा स्टेडियमवर सुरू असलेल्या या सामन्यात झहीर खान, अजित आगरकर, इरफान पठाण या तेज त्रिकुटाने दक्षिणेच्या डावाला खिंडार पाडल्यावर रमेश पोवारच्या ऑफस्पिनने दक्षिणेचा कर्णधार राहुल दविडसह वेणुगोपाल राव, श्ाीराम, दिनेश कातिर्क, अनिल कंुबळे, बालाजी, विनयकुमार यांना पॅव्हेलियनची वाट दाखविल्यामुळे चहापानाच्या सुमारासच दक्षिणेचा सारा संघ 66 षटकातच उखडला गेला. दक्षिणेतफेर् सर्वाधिक 37 धावा केल्या त्या आंध्र प्रदेशचा कर्णधार वेणुगोपाल रावने. त्याने कंुबळेसह सातव्या विकेटसाठी 54 धावांची भागी रचली. कंुबळेने 28 धावा केल्या पण त्याला झहीरच्या गोलंदाजीवर नीरज पटेलकडून जीवदान लाभले. झहीरच्याच गोलंदाजीवर लक्ष्मणलाही सत्यजीत परबकडून जीवदानाचा लाभ झाला. बालाजीने 51 चेंडूत एक षटकार, एक चौकारासह 35 धावा तडकावल्या. लक्ष्मणने 29 धावा केल्या. कर्णधार दविडने दहा चेंडूत एक धाव केल्यावर नीरज पटेलने त्याचा झेल पकडला तो पोवारच्या गोलंदाजीवर.

पश्चिमेची सुरूवातही डळमळीत झाली. कर्णधार दविडने बाराव्या षटकात कंुबळेच्या हाती चेंडू सोपविल्यावर त्याने आपल्या पहिल्याच षटकात सत्यजीत परबला पायचीत पकडले, तर दिवसाच्या अखेरच्या षटकात त्यानेच नाईटवॉचमन राजेश पवारचा शून्यावरच त्रिफळा उडविला. जाफरने बालाजीच्या एका षटकात तेरा धावा फटकावल्यावर विनयकुमारने त्याला श्ाीरामकरवी झेलबाद केले. दिवसअखेरीस सलामीवीर धीरज जाधव 30 धावांवर खेळत होता. आता बुधवारी सर्वांना प्रतीक्षा असेल ती सचिनच्या फलंदाजीची.

धावफलक

दक्षिण विभाग, पहिला डाव : रॉबिन उत्तपा पायचीत गो. पठाण 5, बँरिग्टन रोवलँड पायचीत गो. झहीर 8, व्ही.व्ही.एस.लक्ष्मण झे. पठाण गो. आगरकर 29, राहुल दविड झे. पटेल गो. पोवार 1, एस. श्ाीराम झे. परब गो. पोवार 14, वेणुगोपाल राव झे. जाफर गो. पोवार 37, दिनेश कातिर्क झे.जाधव गो. पोवार 10, अनिल कुंबळे झे. जाफर गो. पोवार 28, लक्ष्मीपती बालाजी झे. परब गो. पोवार 35, विनयकुमार पायचीत गो. पोवार 1, जेसुराज नाबाद 3, अवांतर 16 (16 नोबॉल), एकूण 65.5 षटकांत 187.

बाद क्रम : 1-12, 2-25, 3- 28, 4-57, 5-67, 6-88, 7-142, 8- 154, 9-156.

गोलंदाजी : पठाण 9-1-29-1, आगरकर 13-5-38-1, झहीर 12-2-42-1, पोवार 22.5-6-44-7, पवार 9-0-34-0.

पश्चिम विभाग, पहिला डाव : धीरज जाधव खेळत आहे 30, सत्यजीत परब पायचीत गो. कुंबळे 13, वसिम जाफर झे. श्ाीराम गो. विनयकुमार 13, राजेश पवार त्रि. गो. कुंबळे 0, अवांतर 15 (11 लेगबाईज , 4 नोबॉल), एकूण 23.1 षटकांत 3 बाद 71.

बाद क्रम : 1-34, 2-67, 3-71.

गोलंदाजी : बालाजी 7-3-24-0, जेसुराज 5-1-16-0, कुंबळे 6.1-1-14-2, विनयकुमार 5-2-6-1.

 
</text>
</doc>
