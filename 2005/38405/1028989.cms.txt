<doc>
<docno>1028989.cms.txt</docno>
<text>
 
महामुंबई
'बेस्ट'च्या ताफ्यात 86 नव्या गाड्या
[ Tuesday, February 22, 2005  11:48:18 pm]


म. टा. प्रतिनिधी

मंुबई : मंुबईच्या रस्त्यांवर आता नव्या, चकचकीत आणि कमी धूर सोडणाऱ्या बस मोठ्या प्रमाणावर धावू लागतील. कोर्टाच्या आदेशाप्रमाणे 15 वर्षांपूवीर्च्या जुन्या बस बदलण्याची मोहीम ' बेस्ट ' प्रशासनाने सुरू केली असून या मोहिमेचा एक भाग म्हणून सिएनजी आणि डिझेलवर चालणाऱ्या 86 बसगाड्या बेस्टच्या ताफ्यात दाखल झाल्या आहेत.

86 पैकी 36 बस सिएनजी व 50 बस डिझेलवर चालणाऱ्या आहेत. गोरेगाव, वांदे आणि आणिक डेपोतून या बसगाड्या संबंधित डेपोच्या मार्गावरून धावतील.

' बेस्ट ' च्या ताफ्यात 3380 बसगाड्या आहेत. त्यापैकी 1150 बसगाड्यांची जागा नव्या बसगाड्या घेतील. या 1150 पैकी 650 बस ' एमयुटीपी ' अंतर्गत प्रकल्पांसाठी जागतिक बँक जे कर्ज देणार आहे, त्यातून उपलब्ध होणाऱ्या निधीतून, तर 600 बस ' बेस्ट ' प्रशासन स्वत:च्या निधीतून खरेदी करणार आहे.

येत्या चार वर्षांत जुन्या झालेल्या सर्व बसगाड्या बदलण्याची प्रशासनाची योजना आहे. पुढील दोन महिन्यात 75 नव्या डबलडेकर ' बेस्ट ' च्या ताफ्यात दाखल होतील.

15 वर्षांपेक्षा जुनी वाहने प्रदूषण वाढीस हातभार लावतात, हे स्पष्ट झाल्यानंतर हायकोर्टाने ही वयोमर्यादा ओलंडलेल्या वाहनांनी ' स्वेच्छा निवृत्ती ' घ्यावी किंवा त्यांचे ' सीएनजी ' मध्ये परावर्तन करावे, असे आदेश कोर्टाने दिले होते.

बेस्ट ' सह सर्वच वाहनांना हा आदेश लागू होता. त्यानुसार सिएनजी आणि डिझेलवरील बसगाड्या खरेदी करण्याचे ' बेस्ट ' प्रशासनाने ठरवले होते.

 
</text>
</doc>
