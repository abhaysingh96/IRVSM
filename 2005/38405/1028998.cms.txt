<doc>
<docno>1028998.cms.txt</docno>
<text>
 
महामुंबई
अपंग स्टॉलधारकांना रेल्वेचा दिलासा
[ Tuesday, February 22, 2005  11:53:43 pm]


म. टा. प्रतिनिधी

मुंबई : रेल्वे स्टेशनांमध्ये अपंग व्यक्तींतर्फे चालवल्या जाणाऱ्या टेलिफोन बूथ व स्टॉल्सचे भाडे दहापटीने अधिक वाढवण्याबरोबरच नव्याने लादण्यात आलेल्या अन्य काही जाचक अटी मागे घेण्यात येतील, असेे आश्वासन मध्य रेल्वेच्या मुंबई विभागाचे व्यवस्थापक आर. एम. विदीर् यांनी शिवसेना अपंग सहाय्य सेनेच्या शिष्टमंडळाला दिले. परिणामी बेकारीच्या खाईत जाण्याची टांगती तलवार असलेल्या असंख्य अपंग बूथचालकांना दिलासा मिळाला आहे.

शिवसेनेचे खासदार मोहन रावले आणि शिवसेनेच्या अपंग सहाय्य सेनेचे अध्यक्ष सूर्यकांत लाडे यांच्या नेतृत्वाखालील एका शिष्टमंडळाने सोमवारी विदीर् यांची भेट घेऊन, अपंग बूथचालक व स्टॉलधारकांवर रेल्वे प्रशासनातफेर् होणाऱ्या अन्यायाचे गाऱ्हाणे मांडले. त्यावेळी त्यांनी वरील आश्वासन दिल्याचे लाडे यांनी सांगितले. यापूवीर् याच प्रश्ानसाठी अपंग सहाय्य सेना व सिध्दीविनायक अंध अपंग संस्थेचे शिष्टमंडळ केंदीय रेल्वे राज्यमंत्र्यांना दिल्लीत भेटले होते.

देशात अपंगांची संख्या आठ कोटींच्या घरात असून, आथिर्कदृष्ट्या स्वावलंबी होण्यासाठी रेल्वे स्टेशनातील एकूण स्टॉलपैकी तीन टक्के आरक्षण अपंगासाठी असते. मात्र अपंगांनी टेलिफोन बूथ चालवूच नये अशा उद्देशाने रेल्वे खात्याने एक फतवा जाहीर करून अनेक जाचक अटी लादल्या होत्या. या जाचक अटीमुळे अपंग बूथधारक रस्त्यावर येण्याची परिस्थिती निर्माण झाली होती. मात्र शिवसेनेने या प्रश्ानत लक्ष घालून अपंगांना न्याय मिळवून देण्यासाठी केलेल्या प्रयत्नांना यश आल्याचे ते म्हणाले.

रेल्वे फलाटावर असलेले अपंगपरिचलित टेलिफोन बूथ हे स्थानिक अपंग व्यक्तींना प्राधान्याने मिळायला हवेत, हा संघटनेचा आग्रह रेल्वे प्रशासनाने मान्य केला, असे त्यांनी सांगितले.

 
</text>
</doc>
