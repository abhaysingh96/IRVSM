<doc>
<docno>1028748.cms.txt</docno>
<text>
 
लेख
'एक्स्प्रेस हायवे'ची विक्री!
[ Tuesday, February 22, 2005  08:08:31 pm]


भाजप-शिवसेना सरकारने 1999 साली महाराष्ट्रात मुदतपूर्व निवडणुका घेण्याचा निर्णय घेतला. चमकदार कामगिरीमुळे जनता आपल्यालाच पुन्हा सत्ता देईल असा विश्वास यामागे होता. परंतु तो खरा ठरला नाही. काँग्रेस, राष्ट्रवादी काँग्रेस एकीकडे तर शिवसेना आणि भाजपा दुसरीकडे अशी सत्तेसाठी रस्सीखेच सुरू झाली. विधानसभेची निवडणूक परस्परांविरुद्ध लढलेले काँग्रेस आणि राष्ट्रवादी यांनी सत्तेसाठी हातमिळवणी करून छोटे पक्ष आणि अपक्ष आमदारांच्या मदतीने ' लोकशाही आघाडी शासन ' नावाने कारभार सुरू केला. या कारभाराचा सर्वाधिक फटका महाराष्ट्र राज्य रस्ते विकास महामंडळाला बसला.

या महामंडळाच्या कामगिरीमुळे अगदी सर्वसामान्य नागरिकाच्या जीवनातही लक्षणीय फरक पडला होता. या फरकाचे श्रेय आधीच्या युती शासनातील सार्वजनिक बांधकाम मंत्री नितीन गडकरी यांनाच सारा महाराष्ट्र देतो. परंतु लोकशाही आघाडीला मात्र गडकरी यांची ही कामगिरी अडचणीसमान वाटत होती. त्यामुळे जमेल तसे आणि जमेल तेथे महामंडळाला निष्प्रभ करण्याची कारवाई सुरू झाली. महामंडळाच्या यशाचे दुसरे शिल्पकार आर. सी. सिन्हा यांच्यावर पहिली कुऱ्हाड पडली.

लोकशाही आघाडीचे सत्ताग्रहण आणि सिन्हा यांची निवृत्ती एकाच वेळी येत असल्याने त्यांना फेरनियुक्ती देण्यास आघाडी शासनाने नकार दिला. सर्वसाधारण परिस्थितीत त्यांच्यासारखा कर्तबगार अधिकारी कोणत्याही राज्याने गमावला नसता. परंतु राजकारणाचा सिन्हा बळी ठरले. परंतु महाराष्ट्राचे नुकसान म्हणजे आंध्र प्रदेशासाठी वरदान ठरले. सिन्हा यांची कामगिरी सर्वश्रुत असल्याने आंध्र प्रदेश सरकारने सिन्हा यांना ' मुख्यमंत्र्यांचे विशेष सल्लागार ' या पदावर नियुक्त केले. आंध्राचे मुख्यमंत्री चंदाबाबू नायडू यांना पायाभूत सुविधांबाबत सिन्हा यांनी सल्ला द्यायचा होता.

दरम्यान, महाराष्ट्रात युतीचे नावच पुसून टाकण्याचा उद्योग सुरू झाला होता. मुंबई-पुणे दुतगतीर् मार्गाच्या दोन्ही टोकांना नवी शहरे ( मेगॅसिटी) विकसित करण्याचा गडकरी यांचा मनोदय आघाडी शासनाने इतिहासजमा केला. या प्रकल्पासाठी घेतलेली जमीन राजकीय दबावाखाली परत करण्यात आली. महामंडळाला आथिर्क स्वातंत्र्य प्राप्त करून देण्यासाठी गडकरी यांनी मेगॅसिटी संकल्पना निर्माण केली होती. परंतु आघाडीला महामंडळाचे एवढे भय वाटत होते की या शासनाने महामंडळाचे आथिर्क स्वातंत्र्य तर नष्ट केलेच पण त्याच्या कामकाजातही थेट हस्तक्षेप सुरू केला. या निर्णयाचा आघात एवढा जबर होता की महामंडळाच्या मुकुटातील सर्वात देदीप्यमान रत्न - मुंबई-पुणे दुतगतीर् मार्ग - विक्रीला काढावे लागले.

वादविवाद आणि राजकीय अनास्था यांची लागण महामंडळाला झाली. ताडदेव आणि पेडर रोड येथील उड्डाणपूल हे याचे उत्तम उदाहरण आहे. बाबुलनाथ ते ताडदेव असा तीन किलोमीटर लांब उड्डाणपूल जोग समितीच्या अहवालात समाविष्ट होता. परंतु ' आमच्या परिसरात वाहतूक आणि प्रदूषण वाढेल ,' अशी तक्रार घेऊन तेथील काही रहिवासी मुख्यमंत्र्यांना भेटल्यानंतर या पुलाची कल्पनाच बारगळली. जनतेला या पुलाची गरज पटवून देण्याऐवजी असा पूल पेडर रोडवर बांधण्याचा प्रस्ताव समोर ठेवण्यात आला. तेथेही विरोध झाला. महात्मा जोतिबा फुले मंडई ते जे. जे. रुग्णालय किंवा शीव अशा अतिगदीर्च्या परिसरात उड्डाणपूल होऊ शकत असताना पेडर रोड भागात त्याला विरोध होण्याचे खरे तर काहीच कारण नव्हते. परंतु येथील लोकांना समजावण्यात शासन अपयशी ठरले.

या वादविवादाचा धुरळा उडत असताना शासन मात्र मौन राखून होते. महामंडळाची बाजू मांडण्याचे काम अखेर गडकरी यांनीच स्वीकारले. शासनाचे नेते गप्प असून विरोधी पक्षनेते शासनाची बाजू मांडत असल्याचे विदारक चित्र या काळात संपूर्ण देशाने पाहिले.परिणामी, आजही मुंबईतील सर्वाधिक वाहतूककोंडी पेडर रोड परिसरातच होत असते.

अर्थातच राजकीय हस्तक्षेप नसल्यास महामंडळ मूळ संकल्पनेनुसार किती उत्तम काम करू शकते याची प्रचिती जे. जे. उड्डाणपूल प्रकल्पात आली. मुंबईतील अत्यंत अरुंद परिसरात प्रस्तावित केलेल्या 2.40 किलोमीटर्स लांबीच्या या उड्डाणपुलाचे वर्णन स्थापत्य शास्त्रातील चमत्कार असे करण्यात येते. हा मुंबईतील सर्वात लांब उड्डाणपूल असून महाराष्ट्रातील पहिला ' रस्त्यावरील रस्ता ' आहे. त्याचप्रमाणे पूर्वरचित साहित्य वापरून या पुलाची उभारणी करण्यात आल्याने बांधकामाच्या वेळेत लक्षणीय बचत झाली. महामंडळ आणि मुंबईकरांचे भाग्य म्हणजे या उड्डाणपुलाच्या कामाला कोठेही विरोध झाला नाही. त्यामुळे त्याची प्रगती मूळ आराखड्यानुसार झाली. हा उड्डाणपूल 30 एप्रिल 2002 रोजी वाहतुकीला खुला करण्यात आला.

मात्र असे भाग्य पश्चिम बेट मुक्तमार्गाचा भाग असलेल्या वांदे-वरळी सागरी पुलाच्या नशिबी नव्हते. वांदे ते वरळी आणि वरळी ते नरिमन पॉईंट अशा दोन टप्प्यात प्रस्तावित केलेला हा मुक्त मार्ग समुद किनाऱ्यापासून 150 मीटर्स अंतरावरून जाणार होता. या प्रकल्पाचे पुढील प्रमाणे चार उपविभाग करण्यात आले होते - लव्ह ग्रोव्ह येथील उड्डाणपूल : माहीम येथील अनेकपदरी उड्डाणपूल : वांदे बाजूकडील पथकर नाक्यापर्यंत माहीमकडून येणारा रस्ता आणि समुदावरील तरता पूल. या प्रकल्पाचे बांधकाम 2001 साली सुरू होऊन पुढील दोन वर्षात पूर्ण व्हावयाचे होते. यातील तीन उपविभागांचे काम पूर्ण झाले असले तरी तरत्या पुलाचे बांधकाम स्थगित असून ते पूर्ण होण्यासाठी आणखी चार-पाच वषेर् तरी जातील.

मूळ नियोजनानुसार मुंबई-पुणे दुतगती मार्गाच्या प्रकल्पात कर्ज भांडवल यांचे प्रमाण 60 : 40 असे राहणार होते. यातील भांडवल चौक आणि पुणे येथील मेगॅसिटी प्रकल्पातून उभे राहणार होते. हे प्रकल्प गुंडाळल्यामुळे संपूर्ण दुतगती मार्गाचा खर्च कर्जातून करावा लागला. महामंडळाचे आरंभीचे भाग भांडवल फक्त पाच कोटी रुपयांचे आणि त्याच्यावरील कर्जाचा बोजा 2420 कोटी रुपयांचा. महामंडळाचे एकूण कर्ज 31 मार्च 2003 रोजी 3200 कोटी रुपये तर वाषिर्क व्याज 350 कोटी रुपये असल्यानेच दुतगतीर् मार्ग विकण्याचा अपमानास्पद पर्याय महामंडळाला स्वीकारावा लागला.

दुतगती मार्ग आणि जुना मुंबई-पुणे राष्ट्रीय महामार्ग- 4 दीर्घ मुदतीच्या भाडेकराराने देण्यासाठी महामंडळाने 2003 च्या जानेवारी महिन्यात निविदा काढल्या. हा भाडेकरार 15 वर्षं मुदतीचा राहणार असून, या अवधीत कंत्राटदाराला दोन्ही महामार्गावरील पथकर वसूल करण्याचा अधिकार मिळाला आहे. निविदेची किमान रक्कम 900 कोटी रुपये होती. आयडियल रोड बिल्डर्स या खाजगी उपक्रमाकडे हे दोन्ही महामार्ग आता सोपवण्यात आले आहेत. या दोन्ही रस्त्यांवरील पथकर वसुली 2007 साली 146 कोटी रुपयांवर जाण्याचा अंदाज आहे. ही वसुली 15 वर्षांत 2500 कोटी ते 3500 कोटी रुपये होणे शक्य आहे.

असे असताना महामंडळाने ही भूमिका स्वीकारण्याचे कारण काय असू शकते ? महामंडळाचे व्यवस्थापकीय संचालक अनिल कुमार लखिना आणि अन्य अधिकाऱ्यांच्या म्हणण्याप्रमाणे रस्त्यांच्या प्रकल्पांना जन्म देणे हे महामंडळाचे मुख्य काम आहे. परंतु या कल्पनेवर टीकेची झोड उठली. गडकरी म्हणाले , ' महामंडळाने ही संकल्पना मांडण्याचे कारण म्हणजे त्याला घेरणारी परिस्थिती. महामंडळाचे मूळ आथिर्क नियोजन लोकशाही आघाडी शासनाने बदलून टाकल्यामुळेच दुतगतीर् मार्ग आणि राष्ट्रीय महामार्ग- 4 भाड्याने देणे हा एकमेव पर्याय उपलब्ध राहिला. ''

हे कंत्राट मिळावे म्हणून सात उपक्रमांमध्ये स्पर्धा होती. आयडियल रोड बिल्डर्सचा देकार अखेर महामंडळाने स्वीकारला. त्याचबरोबर भारतातील पायाभूत सुविधा क्षेत्राच्या विकासातील एक स्फूतिर्दायक प्रकरण समाप्त झाले!

 
</text>
</doc>
