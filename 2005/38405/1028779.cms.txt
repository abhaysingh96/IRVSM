<doc>
<docno>1028779.cms.txt</docno>
<text>
 
अर्थव्यवहार
विमाविषयक कायदे व नियामक तरतुदी
[ Tuesday, February 22, 2005  08:29:24 pm]


1912 साली पहिला भारतीय विमा कंपनी कायदा करण्यात झाला. नंतर 1938 साली त्यापुढील कायदा संमत झाला. मात्र 1998 सालीच विमा कंपन्यांच्या कारभाराविषयी संपूर्ण नियमावली असलेला कायदा झाला. आजही विमा कायदा 1938 अस्तित्वात आहे. 1950 साली या कायद्यात काही बदल सुचविण्यात आले. चीफ एजंट, स्पेशल एजंट व प्रिन्सिपल एजंट ही पदे रद्द करण्यात आली. खर्चावर नियंत्रण आणण्यात आले. गुंतवणुकीवर निर्बंध घालण्यात आले. 1956 साली विमा धंद्याचे राष्ट्रियीकरण झाल्यावर कायद्याची व्याप्ती थोडी कमी झाली. विमा नियामक व विकास प्राधिकरण कायदा 1999 साली अस्तित्वात आल्यावर 1938 च्या कायद्यात काही बदल करण्यात आले. खाजगीकरणानंतर नवीन येणाऱ्या कंपन्यांच्या दृष्टीने ते बदल आवश्यक होते.

आयुविर्मा महामंडळ कायदा 1956 साली पास झाला व विमा व्यवसायाचे राष्ट्रियीकरण करण्यात आले. त्यापूवीर् भारतात सुमारे 245 विमा कंपन्या विमा व्यवसाय करीत होत्या. आयुविर्मा महामंडळाचे काम 1 सप्टेंबर 1956 पासून सुरू झाले. कॉपोर्रेशनचा कारभार सांभाळण्यासाठी 15 लोकांची नेमणूक केंद सरकारने केली व त्यापैकी एकाची नेमणूक अध्यक्ष म्हणून करण्यात आली. ' समाजाच्या फायद्यासाठी विमा ' हा महामंडळाचा मंत्र होता. दर दोन वर्षांनी कारभाराचे मूल्यमापन करण्याची पूवीर् तरतूद होती. सध्या दरवषीर् मूल्यमापन केले जाते व होणाऱ्या नफ्यापैकी 95 टक्के नफा हा विमेदारांना बोनसरुपाने वाटला जातो. उरलेले 5 टक्के केंद सरकारला दिले जातात. देशात विमा व्यवसाय करण्याचे अधिकार फक्त भारतीय आयुविर्मा महामंडळाकडे (एलआयसी) होते. पण 1999 च्या कायद्याप्रमाणे खाजगी विमा कंपन्यांना विमा व्यवसायास परवानगी मिळाली. खाजगी विमा कंपन्यांची स्थापना शक्य झाली.विमा नियामक व विकास प्राधिकरण कायदा 1999 हा डिसेंबर 1999 मध्ये पास झाला व या कायद्याप्रमाणे विमा नियामक व विकास प्राधिकरण अस्तित्वात आले. कंट्रोलर आफ इन्शुरन्सच्याऐवजी आता प्राधिकरण विमा कंपन्यांविषयीच्या सर्व गोष्टींना मान्यता देईल. या कायद्याच्या कलम दोनप्रमाणे विमा व्यवसाय करण्यासाठी मध्यस्थाचे नियम ठरविणे याबाबत सर्वाधिकार प्राधिकरणाकडे आहेत. ग्राहक सुरक्षा कायदा 1986 साली झाला. हा कायदा सर्व खाजगी, सरकारी, निमसरकारी व सहकार क्षेत्रासाठी लागू करण्यात आला. ग्राहकाचे संपूर्ण हित जपण्याविषयी नियम या कायद्यात करण्यात आले आहेत. या कायद्यातील तरतुदींप्रमाणे कोणत्याही ग्राहकास त्याच्या तक्रारीच्या काळात वेगवेगळ्या स्तरावरील ग्राहक मंचाकडे तक्रार नेता येईल व तक्रारनिवारण करून घेता येईल. जिल्हा मंचाकडे 5,00,000 पर्यंत तक्रारी करता येतात. राज्य पातळीवरील मंचाकडे 20 लाखापर्यंतच्या तक्रारींचे निवारण होते व त्यापुढील रकमांसाठी राष्ट्रीय पातळीवरील मंचाकडे येता येते.

' ओम्बुडसमन ' ( लोकपााल): विमाविषयक तक्रारीसाठी एक स्वतंत्र यंत्रणा उभारण्यात आली असून, तिचे व्यवस्थापन सहकारी नियमांप्रमाणे होते. ' ओम्बुडसमन ' कडे विमा दाव्यांबाबत (' क्लेम्स ') अगर इतर कोणत्याही तक्रारी मांडण्यासाठी जाता येते. मात्र प्रथम ग्राहकाला विमा कंपनीकडे जाऊन मगच वरील संस्थेकडे तक्रार नेता येईल.आयकरातून मिळणाऱ्या सवलतीबाबत पूवीर् आपण विचार केला असेल. विम्याची मिळणारी सर्व रक्कम बोनससह आयकरमुक्त असेल. जीवन सुरक्षा प्लॅनसाठी 10,000 रु. पर्यंत, जीवन आधारसाठी 40,000 रु. पर्यंत सूट उत्पन्नातून मिळते. इतर विम्यासाठी 20 टक्के करातून मिळते! विमाविषयक जाहिरात देण्यावर 1985 च्या कायद्यामागे बंधन घालण्यात आले आहे. जाहिरात कशी असावी/असू नये याबाबत नियम करण्यात आले आहेत.

क्षितिज पाटुकले

 
</text>
</doc>
