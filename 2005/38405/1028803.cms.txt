<doc>
<docno>1028803.cms.txt</docno>
<text>
 
महाराष्ट्र
भक्तीचळवळीतून झालेल्या प्रबोधनाची इतिहासकारांकडून आजही उपेक्षाच!
[ Tuesday, February 22, 2005  08:47:46 pm]


म. टा. प्रतिनिधी

पुणे : सर्व जातीसमावेशक अशा भक्तीचळवळीचा प्रणेता असणाऱ्या विठोबामुळेच निर्माण होणाऱ्या परंपरेमध्ये महाराष्ट्राच्या प्रबोधनाची मुळे आहेत. पण आपल्या इतिहासात मात्र त्याची अजूनही दखल घेतली गेली नाही, अशी खंत प्रसिद्ध कवी आणि समीक्षक दिलीप पुरुषोत्तम चित्रे यांनी केली.

पुणे विद्यापीठाच्या इतिहास विभागाच्या साहित्यसम्राट न. चिं. केळकर व्याख्यानमालेत भक्ती आणि भारतीय प्रबोधन या विषयावर त्यांनी मंगळवारी दुसरे व्याख्यानपुष्प गुफले. या व्याख्यानमालेच्या अध्यक्षस्थानी संत साहित्याचे अभ्यासक डॉ. सदानंद मोरे होते. इतिहास विभाग प्रमुख डॉ. रेखा रानडे आणि प्रपाठक डॉ. राजा दीक्षित यांनीही यावेळी आपले विचार मांडले.

आपल्याकडे विजेत्यांचा इतिहास लिहिल्याने चिरडलेल्यांचा इतिहास काय आहे याची आपल्याला अजूनही कल्पना नाही, असे सांगून चित्रे म्हणाले की, नैतिक प्रबोधनाचे आत्मभान लोकशाही संस्कृतीला लागते. त्या सर्व जातीधर्मांना एकत्र नेणारा प्रवाह ज्ञानेश्वरकालापासून महाराष्ट्रात निर्माण झालेला दिसतो. 19 व्या शतकातील पिढ्यांमध्ये पाश्चिमात्यांशी टक्कर देता देता 13 व्या शतकात ज्ञानेश्वरांनी रुजवलेली नैतिक प्रबोधनाची मुळे मात्र त्यांना शोधता आली नाहीत. महाराष्ट्राचा वेद असणारे अभंग आणि ओवीत रचलेली ज्ञानेश्वरी आणि गाथा विसरुन उच्चवणीर्यांची संस्कृत भाषा हीच देशाची संस्कृती अशा भ्रमात राहिले.

संस्कृत भाषा येत नसूनही तत्कालिन वारकरी पिढ्यांनी अभंग मुखोद्गत करून त्याच्या अर्थार्मधील संकेतांचे अनेक पदर गाऊन मोकळे केले आणि माणुसकीचा सरहद्दीपलीकडचा सुसंस्कृत धर्म सांगितला. चित्रे म्हणाले की, पंढरपूरच्या वाषिर्क वाऱ्यांमध्ये ही व्यापक संस्कृती सर्व बोली आणि भाषांच्या सूक्ष्म पदरांसह सहभागी झाली असताना आपल्याला साहित्य संमेलनांच्या अध्यक्षांचे निरुपणे नसलेली पाल्हाळिके ऐकावी लागतात.

सांस्कृतिक वारसा बळकवण्याचा 19 व्या शतकात सुरू झालेल्या प्रयत्नाचे विकृत रुप पाहिले की, जेमतेम 55 वषेर् झालेल्या स्वातंत्र्याचे वासे मोजायला आपण सुरुवात केली आहे. दूरदर्शनवरील एकाच छापाच्या चॅनल्सप्रमाणे एकाच शैलीतील वर्तन करणारे सर्व राजकीय पक्षच फोफावले आहेत, असे ते म्हणाले.

डॉ. मोरे यांनी त्यांच्या अध्यक्षीय भाषणात ' रेनेसाँ ' म्हणजेच प्रबोधन असे थेट सांगणाऱ्या बंगाली इतिहासकारांच्या अंतर्गत वसाहतवादी वर्चस्वाचे ते प्रतिक आहे असे चित्रे यांनी सांगितले. ते म्हणाले की, महाराष्ट्राआधी ब्रिटिश अमलाखाली गेलेल्या बंगालपूवीर् हा भाग मुस्लीम वर्चस्वाखाली होता. म्हणूनच मराठी वर्चस्वाखाली असणाऱ्या तेव्हाच्या महाराष्ट्रातील प्रबोधन हे ' बंगाली रेनेसाँ ' नसून भक्तीपरंपरेची मुळे शोधणारे होते!

 
</text>
</doc>
