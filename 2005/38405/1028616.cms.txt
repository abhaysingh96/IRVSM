<doc>
<docno>1028616.cms.txt</docno>
<text>
 
महाराष्ट्र
सर्वच पक्षांमध्ये बंडखोरी !
[ Tuesday, February 22, 2005  06:29:55 pm]


मंुबई टाइम्स टीम

कल्याण : कल्याण-डोंबिवली महापालिका परिवहन सेवेची निवडणूक 24 फेब्रुवारी रोजी होत आहे. सहा सदस्यांसाठी 16 उमेदवार रिंगणात असल्यामुळे चुरस निर्माण झाली आहे. तर सर्वच पक्षांना बंडखोरीने ग्रासलं आहे.

काँग्रेसतर्फे बाबा तिवारी, हरिविंद सिंग सैनी, अनीस खान, अर्जुन भोईर, अनंता म्हात्रे यांनी अर्ज भरला आहे. काँग्रेसला केवळ सदस्या निवडून देता येणार आहे. त्यातही बाबा तिवारी हे महापालिकेचे ठेकेदार असल्यामुळे त्यांच्या अर्जाच्या वैधतेविषयी कार्यर्कत्यांमध्ये संभ्रम आहे. राष्ट्रवादी काँग्रेसतफेर् एका जागेसाठी संजय पाटील, सिद्धार्थ कांबळे आणि राजेश कदम हे उमेदवार उभे आहेत. त्यातही संजय पाटील हे ठेकेदार आहेत. शिवसेनेतफेर् दोन जागांसाठी डोंबिवली शिवसेना कार्यालय प्रमुख सुधीर पाटील तर कल्याणमधून विभागप्रमुख राजेंद पाटील, डोंबिवलीतील विभागप्रमुख शशीकांत देसाई आणि यांच्याबरोबरच मोहने इथले शिवसेनेतून बंडखोरी करत ज्येष्ठ कार्यकतेर् विजय काटकर निवडणुकीत उतरले आहेत.

आजवरच्या परिवहन समिती आणि शिक्षण मंडळात मोहने शिवसेनेला अद्यापि कोणतंही पद देण्यात न आल्यामुळे तिथल्या संघटनेत नगरसेवक गणेश कोट आणि नगरसेवक गंगाराम गाळे यांच्या सूचक अनुमोदक म्हणून सह्या आहेत. भाजपतफेर् दोन जागांसाठी डोंबिवलीचे नंदकुमार जोशी आणि त्र्यंबक चव्हाण यांनी अर्ज दाखल केले आहेत. भाजपतफेर्ही इच्छुकांची यादी मोठी होती. त्यात अर्जुन कदम, सीताराम चव्हाण, कल्याण पश्चिम मंडळातून दीपक ब्रीड यांची नावं चचेर्त होती. मात्र आजवरच्या शिक्षण मंडळ आणि परिवहनच्या निवडणुकांमध्ये आनंद दिघे जिल्हाप्रमुख असताना किमान एका पत्रकाराची वणीर् या दोन्ही समित्यांवर लावली जायची त्यामुळेच सुधीर पंडीत, अनिल काकडे, नाना पिसाट, उदय सामंत आणि तुषार राजे अशी मंडळी शिक्षण आणि परिवहन समितीत कार्यरत होती. परंतु यंदा प्रथमच या परंपरेला छेद दिला गेल्याने लोकमतचे पत्रकार विजय राऊत यांनीही अपक्ष म्हणून अर्ज दाखल केला आहे.

 
</text>
</doc>
