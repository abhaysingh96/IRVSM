<doc>
<docno>1028733.cms.txt</docno>
<text>
 
बहुतांची अंतरे
समस्यांचे मूळ वाढत्या लोकसंख्येत
[ Tuesday, February 22, 2005  08:02:27 pm]


झोपडपट्टीवासीयांच्या झोपड्या तोडण्याविषयी व त्यांच्या पुनर्वसनासाठी पक्षा-पक्षात चाललेली सुंदोपसुदी पाहून सर्वसामान्य माणूस संभ्रमित झाला आहे. लेकुरे उदंड झालेल्या, आथिर्क टंचाईग्रस्त, अशिक्षितांची भरमसाट लोकसंख्या असलेल्या आपल्या देशात झोपडपट्ट्यांची बेसुमार वाढ झाली आहे. अन्न, वस्त्र मिळविण्यासाठी माणूस स्थलांतर करतो आणि तेथेच निवाऱ्याची सोय करतो. त्यामुळे विकसित शहरात जागा मिळेल, त्या ठिकाणी झोपडपट्ट्या निर्माण होतात. या झोपडपट्ट्यांतून दैन्य, दारिद्य दिसतेच, शिवाय संततीनियमनाविषयीच्या अज्ञानामुळे रोगी व कुपोषित बालके जास्त संख्येने दिसतात. विजेच्या, पाण्याच्या, आरोग्यविषयक समस्या निर्माण होऊन नागरी सुविधांवर ताण पडतो.

देशात एक अपत्य योजनेची काटेकोर अंमलबजावणी करून चीनने लोकसंख्येवर नियंत्रण ठेवले. मूलभूत गरजा भागवून, जागतिक व्यापारात प्रगती करून, चीन विज्ञान व तंत्रज्ञानाच्या क्षेत्रात अमेरिका व रशियाच्या पंक्तीत जाऊन बसला आहे. या योजनांची अग्रक्रमाने अंमलबजावणी न करता राज्यकतेर् मुंबईचे ' शांघाय ' करण्याच्या योजना आखत आहेत. लोकसंख्येचा भस्मासूर बोकाळला आहे. त्याकरिता सक्तीच्या कुटुंबनियोजनाचे कार्यक्रम अग्रक्रमाने राबविणे आवश्यक आहे. मेधा पाटकरांसारख्या समर्थ समाजसेवकांनीही या प्रश्ानकडे गांभीर्याने पाहणे गरजेचे आहे.

आज उच्चवर्ग आपल्याच मस्तीत, मध्यमवर्ग आपल्या चिंतेत तर कुपोषित, दरिदी, अशिक्षित बहुजन समाज कुटुंबनियोजनाच्या बाबतीत बेफिकीर राहून, मुले हीच संपत्ती मानून लोकसंख्येत भर घालीत आहे. सर्व समस्यांचे मूळ असलेल्या भरमसाट लोकसंख्येचा प्रश्ान् कसा आणि कधी सोडविला जाणार आहे, हा आम्हा मध्यमवगीर्यांना पडलेला प्रश्ान् आहे.

विजया आजगावकर, डोंबिवली.

 
</text>
</doc>
