<doc>
<docno>1028610.cms.txt</docno>
<text>
 
प्रगती फास्ट
प्रोफेशनल कॉलेज
[ Tuesday, February 22, 2005  06:25:58 pm]


के.सी. कॉलेज ऑफ मॅनेजमेण्ट स्टडीजतफेर् टेलिकॉम मॅनेजमेण्ट, इन्फमेर्शन सिस्टिम मॅनेजमेण्ट आणि रिअल इस्टेट मॅनेजमेण्ट हे तीन पोस्ट ग्रॅज्युएट डिप्लोमा सुरू होत आहेत. या पार्ट टाइम कोर्सचा कालावधी एक वर्षाचा असून यात विद्यार्थ्यांना जॉब ट्रेनिंगसुद्धा दिलं जाईल.

सध्या विद्यार्थ्यांना बीए, बीकॉम आणि बीएस्सी यासारख्या पारंपरिक शिक्षणात इण्टरेस्ट वाटत नाही. ही चाकोरी दूर सारून विद्याथीर् प्रोफेशनल कोर्सेसकडे वळू लागले आहेत. त्यासाठी प्रोफेशनल इन्स्टिट्यूटचा आधार घेणं अपरिहार्य असतं. पण अशा इन्स्टिट्यूटमध्ये मिळणाऱ्या शिक्षणाच्या दर्जाबद्दल विद्याथीर् आणि पालक दोघांच्याही मनात शंकेची पाल चुकचुकत असते. यावर उपाय म्हणून गेल्या काही वर्षांत मान्यताप्राप्त कॉलेजने पुढाकार घेऊन प्रोफेशनल कोर्सेसचे पर्याय देणाऱ्या इन्स्टिट्यूटची स्थापना केली. के.सी. कॉलेज ऑफ मॅनेजमेण्ट स्टडीज हे प्रोफेशनल कोर्सचे विविध पर्याय देणारं असंच एक कॉलेज आहे.

के.सी. कॉलेज ऑफ मॅनेजमेण्ट स्टडीजमध्ये बिझनेस, ह्युमन रिसोर्स, फायनान्शिअल, बिझनेस फायनान्स अॅण्ड इन्व्हेस्टमेण्ट स्टडीज, पब्लिक रिलेशन्स अॅण्ड इव्हेण्ट, हॉटेल, एक्स्पोर्ट-इम्पोर्ट आदी मॅनेजमेण्टचे कोर्सेस घेतले जातात. शिवाय जर्नलिझम, ट्रॅव्हल अॅण्ड टुरिझम, अॅर्डव्हटायझिंग अॅण्ड पब्लिक रिलेशन्स डिप्लोमा कोर्स उपलब्ध आहेत. कम्प्युटर मॅनेजमेण्टसारखा ऑफबीट कोर्सही तुम्हाला इथे करता येईल. टेलिकॉम, आयटी आणि रिअल इस्टेट या इण्डस्ट्रीचा झपाट्याने होणारा विस्तार लक्षात घेऊन के.सी. कॉलेज ऑफ मॅनेजमेण्ट स्टडीजने नवीन कोर्सेस सुरू केले आहेत.

टेलिकॉम मॅनेजमेण्ट, इन्फमेर्शन सिस्टिम मॅनेजमेण्ट, रिअल इस्टेट मॅनेजमेण्ट हे तिन्ही एक वर्ष कालावधीचे पोस्ट ग्रॅज्युएट डिप्लोमा कोर्सेस आहेत. पोस्ट ग्रॅज्युएट डिप्लोमा इन इन्फमेर्शन सिस्टिम मॅनेजमेण्टमध्ये आयटीशी संबंधित अकरा टॉपिक्स विद्यार्थ्यांना शिकवले जातील. कोर्सच्या शेवटी त्यांना एक प्रोजेक्ट पूर्ण करावा लागतो. कोर्स पूर्ण केल्यानंतर केसीतफेर् जॉबसाठी आवश्यक ती मदत केली जाणार आहे.

रिअल इस्टेट माकेर्ट हे काही नवीन क्षेत्र नाही. पण इथलं कामकाज इतकं जटिल झालं आहे की तुम्हाला एखाद्या कन्सल्टण्टची नक्कीच मदत लागते. सरकारी कायदे आणि नियमांमध्ये छोटीशी चूक झाली, तरी तुम्हाला नुकसान सहन करावं लागतं. या एका वर्षाच्या कोर्समध्ये विद्यार्थ्यांना रिअल इस्टेटमधील कामकाज प्रक्रियेशी परिचय करून देणाऱ्या बारा टॉपिकचा समावेश केला जातो. पोस्ट ग्रॅज्युएट डिप्लोमा इन टेलिकॉम मॅनेजमेण्टमध्ये टेक्निकल, माकेर्टिंग आणि प्लानिंग पॉलिसीविषयी शिकवलं जातं.

के.सी. कॉलेज ऑफ मॅनेजमेण्ट स्टडीजचे डायरेक्टर जी.टी. बलानी यांच्या मते हे कोर्सेस सध्या मुंबईत उपलब्ध नाही. टेलिकॉम आणि आयटी इण्डस्ट्रीचा विस्तार झपाट्याने होत असल्यामुळे इथे मोठ्या प्रमाणात प्रोफेशनल्सची आवश्यकता आहे. कोर्सनंतर चांगल्या करिअरच्या संधी विद्यार्थ्यांना मिळू शकतील. अर्थातच कोर्स सुरू करणं ही नक्कीच सोपी गोष्ट नाही. कारण तुम्हाला इण्डस्ट्रीला अनुरूप सिलॅबसची रचना करावी लागते. आम्ही प्रॅक्टिकल वर्कवर भर देतो. ठराविक विषयातील अनुभवी व्यक्ती फॅकल्टी म्हणून इथे येणं गरजेच असतं. त्यामुळे नवीन विषयातील कोर्स सुरू करताना तुम्हाला या गोष्टींची काळजी घ्यावी लागते. रिअल इस्टेट विषयाच्या कोर्ससाठी आम्हाला हिरानंदानी यांच्यातफेर् खूपच साहाय्य मिळालं आहे. त्याचबरोबर अमेरिकन युनिव्हसिर्टीशी लवकरच केसी कॉलेज टायअप करणार आहे. त्यामुळे विद्यार्थ्यांना परदेशात जाऊन डिग्री मिळवण्यासाठी येणारा पैसा आणि वेळेचा अपव्यय टाळता येईल.

के.सी.चे बहुतांश कोर्सेस पार्टटाइम असतात. तीन नव्याने सुरू होणाऱ्या कोर्समध्ये चार ते सहा आठवड्याच्या जॉब ट्रेनिंगचा समावेश असेल. पार्टटाइम असल्यामुळे नोकरी करत असलेल्या व्यक्तींनाही हा कोर्स करता येईल. ज्या व्यक्ती प्रमोशन किंवा करिअरचं क्षेत्र बदलू इच्छितात त्यांच्यासाठी ही सुवर्णसंधी आहे. रिलायन्स, ऑरेंज, टाटासारख्या कंपन्यांनाही प्रोफेशनल्सची कमतरता जाणवते. या कंपन्या अशा वेळी चांगल्या इन्स्टिट्यूटची मदत घेतात, असं बलानी आवर्जून सांगतात.

एमबीए कोर्सचा ट्रेण्ड बदलत चालल्याचं चित्र इथे स्पष्ट दिसून येतं. विद्याथीर् पार्टटाइम कोर्स करणं पसंत करतात. ग्रॅज्युएशन पूर्ण करताना त्यांना प्रोफेशनल कोर्स करण्याची संधी मिळते. त्यामुळे टीवायनंतर त्यांच्याकडे दोन डिग्रीज असतात. काही जण नोकरी करताना अशा प्रकारचे कोर्सेस करतात. मॅनेजमेण्ट कोर्सची फी अजूनही विद्यार्थ्यांच्या आवाक्याबाहेरची आहे. त्यामुळे नोकरी करून कोर्स करणं आथिर्क दृष्टिकोनातून सोयिस्कर असतं. कोर्स संपल्यानंतर त्यांच्या बायोडेटावर कामाचा अनुभव लागतो आणि चांगल्या कंपनीत जॉब मिळतो.

' टेलिकॉम, आयटी आणि रिअल इस्टेट सेक्टर्सचा विकास हल्लीच्या काळात झाला आहे. त्यामुळे योग्य ट्रेनिंग आणि मार्गदर्शन करणाऱ्या इन्स्टिट्युट्स इथे दिसत नाहीत. इण्डस्ट्रीची ही गरज लक्षात घेऊन आम्ही कोर्सेसची सुरुवात केली. याचा सगळ्यात जास्त फायदा विद्यार्थ्यांना होणार आहे. तुलनेने नवीन असणाऱ्या या क्षेत्रात त्यांना चांगल्या करिअरच्या संधी मिळतील. या कोर्समध्ये टेक्निकल आणि मॅनेजमेण्ट स्किल्स शिकवण्यात येतील ,' असं बलानी यांनी सांगितलं. संपर्क : के.सी. कॉलेज ऑफ मॅनेजमेण्ट स्टडीज, के.सी. कॉलेज बिल्डिंग, पहिला मजला, रूम नंबर 7, चर्चगेट, मुंबई - 400020. टेलिफोन नंबर : 22871174/22822272/22882069. फॅक्स नंबर : 22882069. इमेल : द्मष्ष्द्वह्यञ्च 1 ह्यठ्ठद्य.ष्श्ाद्व वेबसाइट : 222. द्मष्ष्द्वह्य.श्ाह्मद्द

कांचन हरमलकर

 
</text>
</doc>
