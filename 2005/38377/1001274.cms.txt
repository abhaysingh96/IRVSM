<doc>
<docno>1001274.cms.txt</docno>
<text>
 
अग्रलेख
प्रजासत्ताक चिरायू होवो!
[ Tuesday, January 25, 2005  08:13:23 pm]


no man is good enough to govern another man without that others consent- abraham lincon अमेरिकेचे अध्यक्ष अब्राहम लिंकन यांचे 1865 मध्ये निधन झाले.

त्यापूर्वी त्यांनी केलेल्या या विधानाचे स्मरण आज भारतीय प्रजासत्ताक दिनी करणे आवश्यक ठरत आहे. अमेरिकेने प्रजासत्ताक राज्यव्यवस्थेचा स्वीकार केला, त्या घटनेला दोन शतके उलटली.

भारतातील प्रजासत्ताकाची संकल्पना केवळ अर्धशतकाइतकी तरुण आहे ही बाब लक्षात घेता, भारतीय जनतेने कमालीची वैचारिक प्रगल्भता दाखवून हा प्रजासत्ताकाचा प्रयोग मोडू दिला नाही, हे विशेष. स्वातंत्र्य मिळाल्यावर भारतीय नेत्यांनी परकीयांवर अवलंबून न राहता आपली घटना समिती स्थापन केली आणि भारतीय मनोवृत्तीला व गरजांना साजेशी राज्यघटना तयार करून यशस्वीपणे राबवली. हे काम अवघड होते.

भारताबरोबरच स्वतंत्र झालेला पाकिस्तान आणि शेजारच्या बांगलादेश, श्रीलंका, नेपाळ, ब्रह्मादेश आदी राष्ट्रांमध्ये या काळात राज्यघटना अनेकदा कोलमडून पडल्या.

भारतासारख्या खंडप्राय देशात मात्र प्रजासत्ताक टिकून राहिले आणि बळकट झाले. सार्वत्रिक निवडणुकांच्या मार्गाने राज्यांत व केंदात दर पाच वर्षांनी लोकनियुक्त सरकारे स्थापन करायची व राबवायची, हे सोपे नव्हते. पण ते इथे पार पडले.

लिंकन म्हणतात, त्याप्रमाणे दुसऱ्या माणसाच्या संमतीशिवाय त्यावर सत्ता राबवण्यास कुणीच लायक नसो. भारतात ज्यांनी कुणी सत्ता राबवली, त्यांनी ज्यांच्यावर हुकुमत चालवायची, त्यांची संमती मिळवली होती.

ही संमती सार्वत्रिक मतदानाने मिळवलेली असल्याने तिच्या वैधतेबाबत शंका घेण्याचे कारण नाही. मात्र हे मतदान खरेच ' मत ' दान होते का, याचा विचार केला, तर ज्या पायावर प्रजासत्ताक उभे आहे, तोच ठिसूळ असल्याचे भासू लागते.

अनेक सुज्ञ आणि विचारी मतदार मतदानाच्या प्रक्रियेपासून दूर राहिल्याने जे निवडून येतात, ते खऱ्या अर्थाने ' लोकप्रतिनिधी ' असतात का, हा जगभरच्या चचेर्चा विषय आहे.

भारतात 60 टक्क्यांपर्यंत मतदान होते. अमेरिका, इंग्लंड आदी प्रगत पाश्चिमात्य राष्ट्रांत हे प्रमाण याहूनही कमी असते. पण तरीही तिथली सरकारे अधिक प्रातिनिधिक ठरतात, याचे कारण उमेदवारांची निवड, प्रचार, मतदान आणि मतमोजणी या निवडणूक प्रक्रियेतील प्रत्येक टप्प्यावर पारदर्शकता आणि सचोटी दिसते.

भारतात याचाच अभाव असल्याने ' निवडणुकीच्या माध्यमाने लोकप्रतिनिधी व राज्यर्कत्यांची निवड ' ही प्रक्रियाच संशयास्पद बनली. अमेरिकेत स्वातंत्र्याचा सर्वप्रथम पुरस्कार करणारे विल्यम पेन यांनी म्हटले की , 'let the people think they govern and they will be governed.' त्यांच्या नंतर चारशे वर्षांनी आज भारतात अशी परिस्थिती आहे की, जनतेला वाटते राज्य तिचेच आहे,

प्रत्यक्षात तिच्यावर राज्य लादले गेले आहे. हा दोष कुणा एका पक्षाचा वा नेत्यांचा नाही. भारतात प्रजासत्ताक राबवण्यासाठी जी व्यवस्था निर्माण झाली, तिनेच प्रजासत्ताक टिकवण्याच्या प्रयत्नात सत्तेचे दलाल निर्माण केले. या दलालांनी व्यवस्थेचे रक्षण करताना स्वत:चीच सद्दी स्थापन केली. हे दलाल दृश्य आणि अदृश्य स्वरूपात आपल्यातच वावरतात.

राज्यकारभार हाकण्यासाठी नोकरशहांची मोठी फळी लागते. राज्यकर्ते येतात आणि जातात, पण नोकरशहा कायम असतात. ते जनतेला जबाबदार नसल्याने जेव्हा राज्यकर्ते अशक्त बनतात, तेव्हा नोकरशहाच मागच्या सीटवरून ड्रायव्हिंग करतात. अशा वेळी ते स्वत:ला हव्या त्या दिशेने कारभार हाकतात. हे करण्यात त्यांचा वैयक्तिक स्वार्थ असतो.

तो जनहिताला उभा छेद देणाराच ठरतो. राज्यर्कत्यांना निवडणुकांत व नंतर आथिर्क मदत करणारे उद्योगपती व व्यापारी हेसुद्धा या व्यवस्थेनेच निर्माण केलेले सत्तेचे दलाल. त्यांच्या इच्छेपुढे राज्यकतेर् मान तुकवतात आणि जनहिताचा घात होतो.

मतदारांमधील वेगवेगळे दबाव गटही लोकशाहीच्या नावाखाली स्वत:च्या समुदायाचे हित पुढे रेटतात आणि त्याचा परिणाम असा की, सार्वजनिक हिताचा बळी जातो. हे सारे खरे असले, तरी भारतीय प्रजासत्ताक अद्यापही पौगंडावस्थेतच आहे, हे वास्तवही मान्य करायला हवे.

हे प्रजासत्ताक केवळ 27 वर्षांचे असताना आणीबाणी आली. प्रजासत्ताक आणि त्याचा प्राण असलेल्या लोकशाहीचाही संकोच झाला. या संकटातूनही जनतेनेच प्रजासत्ताकाचा बचाव केला, हेही ध्यानात घ्यायला हवे. म्हणूनच भारतीय प्रजासत्ताकाच्या रचनेत काही त्रुटी आणि दोष असले, तरी हीच व्यवस्था पुढे राबवणे आवश्यक ठरते ;

कारण यापेक्षा अधिक प्रभावी आणि कल्याणकारी व्यवस्था जगात कुणालाही सापडलेली नाही. ब्रिटिश लेखक ई. एम. फॉस्टर यांनी म्हटले की , 'two cheers for democracy. one because it admits variety and two because it permits criticism'. भारतात सुदैवाने या दोन्हींचे अस्तित्व आहे. म्हणूनच भारतीय प्रजासत्ताक चिरायू होवो!

 
</text>
</doc>
