<doc>
<docno>1001088.cms.txt</docno>
<text>
 
महाराष्ट्र
न्यायालयाच्या आदेशाचा भंग; जिल्हाधिकारी, आयुक्तांना नोटीस
[ Tuesday, January 25, 2005  05:49:57 pm]


मंुबई टाइम्स टीम

ठाणे : टेंभी नाका ते जैन मंदिर या रस्त्याचं रुंदीकरण करण्यासाठी तिथल्या भूखंडाची जागा संपादन करण्याची आणि इमारत जमीनदोस्त करण्याची कारवाई त्वरित करावी. अन्यथा तो न्यायालयात आदेश-

भंगाचा अवमान समजून संबंधितांवर कारवाई करण्यात येईल, अशी इशारावजा नोटीस समाजसेवक वसंत केळकर यांनी ठाणे जिल्हाधिकारी आणि महापालिका आयुक्तांवर बजावली आहे.

वसंत केळकर यांचे वकील आर.पी. मुधोळकर यांनी ही कायदेशीर नोटीस बजावली आहे. ठाणे कोर्टाने केळकर यांच्या याचिकेवर जैन मंदिराजवळील भूखंड कायद्यानुसार त्वरित संपादन करण्याची कारवाई करावी आणि वाहतुकीस अडथळा आणणारी जुनी इमारत जमीनदोस्त करण्याचे आदेश पंधरा दिवसापूवीर् दिलेले आहेत. या आदेशाला अनुसरून त्वरित कारवाई करण्यात यावी, अशी नोटीस संबंधितांवर बजावण्यात आली आहे. महसूल आणि वनखात्याचे मुख्य सचिव, जिल्हाधिकारी, महापालिका आयुक्त, नगररचना सहाय्यक आणि भूसंपादन अधिकाऱ्यांवर या नोटीसा बजावण्यात आल्या आहेत.

टेंभीनाका ते जैन मंदिर हा अत्यंत अरुंद असलेला रस्ता रुंद करण्याचं काम तब्बल 20 वर्षं रखडलं आहे. महापालिकेने 19 वर्षांपूवीर् त्यासाठी 44 लाख 92 हजारांची रक्कम विशेष भूसंपादन अधिकाऱ्यांकडे भरलेली आहे. त्यावरील व्याज धरून ही रक्कम दीड कोटीच्या घरात जाईल. तिथल्या जुनी आणि मोडकळीस आलेल्या इमारतीमुळे हजारो रहिवाशांना दररोज वाहतूक कोंडी, हवा प्रदूषण, इंधनावरील बेसुमार खर्च, ध्वनीप्रदूषण वेळ व पैशाचा अपव्यय आणि अपघाताच्या संभाव्य भीतीमुळे मृत्यूची टांगती तलवार आदी अनेक समस्यांना रहिवाशांना तोंड द्यावं लागत आहे. भूसंपादन करणाऱ्या आणि इमारत जमीनदोस्त करण्यास प्रत्यक्ष जबाबदार असलेल्या अधिकाऱ्यांची नावं लवकरात लवकर द्यावीत, असंही या नोटीसमध्ये म्हटलं आहे.

कायदेशीर नोटीस बजावल्यामुळे आता ठाणे महापालिका आणि जिल्हाधिकारी कार्यालय कोणती पावलं उचलतात याकडे सर्वांचं लक्ष लागून राहिलं आहे.

 
</text>
</doc>
