<doc>
<docno>1000253.cms.txt</docno>
<text>
 
महाराष्ट्र
ज्येष्ठ समाजवादी नेत्या अनुताई लिमये यांचे निधन
[ Tuesday, January 25, 2005  12:12:09 am]


म. टा. प्रतिनिधी

पुणे : ज्येष्ठ स्वातंत्र्यसैनिक, समाजवादी महिला सभेच्या संस्थापिका आणि समाजवादी नेत्या अनुताई लिमये यांचे सोमवारी निधन झाले. त्या 87 वर्षांच्या होत्या. ज्येष्ठ समाजवादी नेते शिरूभाऊ लिमये यांच्या त्या पत्नी होत्या.

पुणे महापालिकेच्या त्या सदस्या होत्या. शिक्षण समितीच्या अध्यक्षा असताना त्यांनी लक्षणीय शैक्षणिक कार्य केले. समाजवादी महिला सभेच्यावतीने ठाणे जिल्ह्यात पालघर तालुक्यातील मासवण येथे ' आदिवासी सहज शिक्षण ' संस्थेची स्थापना करून त्यांनी आदिवासी मुलांच्या शिक्षणाची सोय केली. महिला हक्कांच्या प्रश्नावर खंबीर भूमिका घेऊन त्या संघर्षाच्या आघाडीवर राहिल्या. त्यांच्या कार्यासाठी त्यांना ' राष्ट्रपतींचा महिला बाल कल्याण पुरस्कार ' देण्यात आला होता.

अंत्यदर्शनासाठी त्यांचे पाथिर्व एस. एम. जोशी सोशालिस्ट फौंडेशनच्या प्रांगणात ठेवण्यात आले होते. अनेकांनी त्यांना श्ाद्धांजली वाहिली.

 
</text>
</doc>
