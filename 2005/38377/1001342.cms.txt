<doc>
<docno>1001342.cms.txt</docno>
<text>
 
अर्थव्यवहार
अर्ध्या तिकिटात विमान प्रवास
[ Tuesday, January 25, 2005  09:28:46 pm]


देशांतर्गत विमानाने प्रवास करणारे किंवा हवाई प्रवास करू इच्छिणाऱ्यांसाठी तिकीट घेताना योग्य ती काळजी घेतल्यास खर्चात मोठी कपात होऊ शकते. प्रवाशांसाठी अनेक पर्याय आहेत ज्यामुळे त्यांना अर्ध्या किंमतीतही तिकीट मिळू शकते. अशा 8 पर्यायांची माहिती आम्ही देत आहोत.

अॅपेक्स (अॅडवान्स पचेर्स इक्स्कर्शन) : विमान कंपन्याची ही योजना सर्वांना माहीत आहे.यात किमान काही दिवस अगोदर तिकीट घेतल्यास भाड्यात सूट मिळते. उदा. इंडियन एअर लाइन्सचे 21 व 7 दिवसांचे, जेटचे 30, 21 व 15 दिवसांचे तर सहारा एअरचे पाच दिवसांपासून 30 दिवसांपर्यतच्या अशा विविध योजना आहेत. यातील तिकीट काही कारणास्तव रद्द करण्याचे झाल्यास इंडियन एअरलाइन्सच्या प्रवाशाला 100 तर जेटच्या प्रवाशाला 250 रुपयांचा शुल्क द्यावे लागतात. जर केवळ तासभर आधी तिकीट रद्द करणार असाल तर तिकीटाची 50 टक्के रक्कम कापून घेण्यात येते.

चेक किंवा सिलेक्ट फेअर : या तिकीट पद्धतीत काही विशिष्ठ विमान मार्गांसाठी प्रवाशाने किमान दीड तास अगोदर तिकीट खरेदी करावे लागते. यामुळे प्रवाशांना मूळ तिकीटापेक्षा कमी किंमतीत तिकीट मिळते.

लिलाव : ही पद्धत प्रथम सहाराने सुरू केली. यात 15 ते 24 दिवस अगोदर मात्र इंटरनेटच्या माध्यमातून बोली करून तिकीट विकत घ्यावे लागते. प्रवासाची तारीख व वेळ ठरली असेल तर लिलावाने तिकीट घेणे नेहमीच चांगले. हा पर्याय अनेकांना माहीत नसल्यामुळे प्रवाशांना फायदे मिळत नाहीत. तिकीट रद्द करायचे असल्यास सहारा 100 रुपये शुल्क आकारते.

हॅपी अवर टूर : हा सहारा एअरचा पर्याय आहे. दुपारी 12 ते 6 या दरम्यान प्रवास करण्याचा पर्याय खुला असतो. यासाठी तीन दिवस अगोदर तिकीट घेणे आवश्यक असते. पर्याय प्रवाशांचा फायदा असला तरी यात कमी उड्डाणे आणि कमी तिकीट उपलब्ध असतात.

शेवटच्या क्षणातील लिलाव : सहाराचा एअरचा हा दुसरा पर्याय. यातदेखील तीन दिवस अगोदर तिकीट घ्यायला हवे मात्र संपूर्ण लिलावाच्या वरील पद्धतीप्रमाणेच.

आंतरराष्ट्रीय विमानांचा पर्याय : काही आंतरराष्ट्रीय विमानांमधून जागा रिकाम्या असल्यास प्रवास करता येतो. उदा. परदेशातून मुंबईला दिल्लीमागेर् आलेल्या विमानात जागा रिकाम्या असतील दिल्ली ते मुंबई प्रवास करणे शक्य होते. हैदराबाद ते बँगलोर या दरम्यानचे तिकीट 5160 रुपये आहे. आंतरराष्ट्रीय विमानांनी प्रवास केल्यास केवळ 1475 रुपये खर्च येतो. हे तिकीट अॅपेक्सप्रमाणे 21 दिवस अगोदर काढले तरीही 2775 रुपये भरावे लागतात.

फ्लाईट कुपन बुकलेट : नियमीतपणे देशांतर्गत प्रवास करणाऱ्यांसाठी ही अतिशय फायदेशीर योजना आहे. चार किंवा आठ उड्डानांची तिकीटे असतात. तेवढे प्रवास आपण देशातील कोणत्याही मार्गावर दिलेल्या कालावधीत करायचे असतात. इंडियन एअर लाइन्स चार कुपन 26 हजार रुपयांना आणि आठ कुपन 48 हजार रुपयांना उपलब्ध करून देते. कुपन संपवण्याचा कालावधी अनुक्रमे 90 व 180 दिवसांचा असतो. अशीच योजना जेट, सहारा एअर लाइन्सचीदेखील आहे.

नाईट सेव्हर फ्लाईट : रात्री साडेदहा ते पहाटे पाच या दरम्यानच्या काही ठराविक मार्गांवरील उड्डानांची तिकीटे अतिशय कमी किंमतीत मिळतात. उदा. मुंबई-दिल्ली, मुंबई- बँगलोर, हैदराबाद इ.

विमान कंपन्या स्वत:चे नुकसान होऊ नये व विमान अंतर्गत कंपन्यांमधील स्पर्धा यामुळे अनेक बाबी जाहीर करत नाही. त्याचप्रमाणे किती जागा ' डिस्काऊट ' योजनेत ठेवाव्यात हे गेल्या वषीर्च्या त्यांच्या त्या मार्गावरील वाहतूक, स्पर्धा व मिळणाऱ्या उत्पन्नावर अवलंबून असते.

म. टा. व्यापार प्रतिनिधी

 
</text>
</doc>
