<doc>
<docno>1001327.cms.txt</docno>
<text>
 
महाराष्ट्र
...संमेलनाला सलामी
[ Tuesday, January 25, 2005  09:17:58 pm]


म. टा. प्रतिनिधी

नाशिक : कलातपस्वी वा. गो. कुलकणीर् यांच्या सान्निध्याचा परिस्पर्श लाभलेले जेष्ठ चित्रकार रामदास महाले आणि केशव मोरे यांनी मंगळवारपासून निसर्ग आणि व्यक्तीचित्रांचे प्रदर्शन भरवून मराठी साहित्य संमेलनाला सलामी दिली आहे.

छत्रपती प्रतिष्ठानच्या विद्यमाने होणाऱ्या या चित्रप्रदर्शनाचे उद्घाटन बुधवारी सायंकाळी साडेचार वाजता कालिदास कलामंदीराशेजारच्या महात्मा फुले कलादालनात आ. शोभा बच्छाव यांच्याहस्ते होणार आहे.

यावेळी महापौर दशरथ पाटील, साहित्य संमेलनाचे स्वागताध्यक्ष डॉ. वसंत पवार आणि प्रकाशशेठ वैशंपायन प्रमुख अतिथी म्हणून उपस्थित राहतील. 30 जानेवारीपर्यंत स. 11 ते रा. 8 वाजेपर्यंत हे प्रदर्शन खुले राहील.

निसर्गचित्रांतून नितळ पारदशीर् अनुभूती देणारी महाले यांची खास शैली आहे. त्यांनी जी. डी. आर्ट आणि आर्ट मास्टर पदविका मिळवून डी. डी. बिटको विद्यालयात कलाध्यापकाची नोकरी करताना अनेक प्रयोग केले. ते पारदर्शक, अपारदर्शक, ब्लेड टेक्चर अशा पद्धतींचा वापर करून निसर्ग चित्रणात वेगळा रंग भरतात. त्यांनी नाशिक कलानिकेतनच्या स्पर्धेत पाचवेळा सवोर्त्कृष्ट निसर्ग चित्रणाचे पारितोषिक प्राप्त केले आहे.

त्याचप्रमाणे आंध्र प्रदेशातील नवरंग चित्रकला निकेतन रजत पदक आणि सुवर्ण पदक आणि म्हैसूरच्या दसरा कलाप्रदर्शनात 75 साली सुवर्णपदक मिळाले आहे. त्यांना 88 साली राज्य सरकारतर्फे आदर्श शिक्षक पुरस्काराने गौरविण्यात आले आहे.

नाशिक कला निकेतनच्या चित्रकला महाविद्यालयात गेल्या अनेक वर्षांपासून अध्यापनाचे कार्य करणाऱ्या केशव मोरे यांनी अनेक विद्याथीर् घडविताना विद्याथीर्प्रिय शिक्षक असा लौकीक मिळविला आहे. जलरंग, ऑईल पेंट, पोस्टर कलर, तैलरंग या माध्यमातून काम करण्याची हातोटी त्या असलेल्या मोरे यांना नाशिक कला निकेतन, म्हैसूर दसरा प्रदर्शन, बॉम्बे आर्ट सोसायटी, महाराष्ट्र राज्य कला अशा विविध पुरस्कारांनी गौरविण्यात आले आहे. त्यांना बॉम्बे आर्ट सोसायटीने 2003 चा ज्येष्ठ चित्रकार म्हणून गौरवले .

 
</text>
</doc>
