<doc>
<docno>1001169.cms.txt</docno>
<text>
 
महाराष्ट्र
तोडकर महाराजांवर 13 वर्षांपूवीर्च कारवाई झाली असती...
[ Tuesday, January 25, 2005  07:07:48 pm]


म. टा. वृत्तसेवा

कोल्हापूर :
कोल्हापुरातील तोडकर महाराजांच्या चाळ्यांना एका साप्ताहिकाने 1992/93 सालीच चव्हाट्यावर आणले होते. त्यानंतर तत्कालीन उपमहापौर रा. ल. जोशी यांनी तोडकर महाराजांच्या सर्व लीलांची सविस्तर माहिती दिली होती. मात्र, त्यांनी बोलावलेल्या बैठकीला प्रतिसाद मिळाला नाही ; अन्यथा 13 वर्षांपूवीर्च तोडकर महाराजावर कारवाई झाली असती.

असंख्य महिला तोडकर महाराजाच्या विकृतीला बळी पडल्यानंतर अखेर त्याचे पितळ उघडे पडले ते मुंबईतील दोघा तरुणींनी दाखवलेल्या धैर्यामुळे. तोडकर महाराजाने आजवर अनेकजणींशी अश्लिल चाळे करूनही केेवळ त्यांच्या ' आध्यात्मिक ' कीतीर्च्या भीतीपोटी आजवर कोणी तक्रार करण्याचे धाडस दाखवले नव्हते. पण या दोन तरुणींनी केलेल्या वाच्यतेमुळेच तोडकर महाराजाचा भांडाफोड होऊ शकला.

दोणगिरी आश्रामाच्या नावाने तोडकर महाराजांचा आश्रम प्रसिद्ध आहे. 23 डिसेंबर रोजी ठाणे जिल्ह्यातील तांदुळवाडी व मुंबईहून 21 जणांचे कुटुंब त्यांच्या दर्शनासाठी आले होते. या कुटुंबातील दोन तरुणींशी महाराजांनी अश्लिल चाळे केले. दोघी तरुणींनी भयभीत होऊन व आश्रमाचा दरारा पाहून याची वाच्यता केली नाही ; परंतु गावी गेल्यावर तोडकर महाराजांचा प्रताप घरच्यांच्या कानी घातला. घरातील मंडळींनी अंधश्रद्धा निर्मूलन समितीच्या मुंबईतील पदाधिकारी तसेच कोल्हापुरातील कार्यर्कत्यांसमवेत यासंबंधी चर्चा केली आणि पोलिसांत तोडकर महाराजांविरुद्ध विनयभंगाची तक्रार केली.

पोलिसांनी तोडकर महाराजांना अटक केल्यामुळे शहरात खळबळ उडाली. प्रथमवर्ग न्यायदंजाधिकारी व्ही. बी. गोरे यांनी तोडकर महाराज व त्यांचे दोघे सहकारी या तिघा आरोपींना चार फेब्रुवारीपर्यंत न्यायालयीन कोठडीत ठेवण्याचा आदेश दिला. मात्र, रात्री उशिरा त्यांना जामीन मंजूर झाल्याने त्यांची मुक्तता करण्यात आली. कारागृहाबाहेर जमावाने त्यांच्या निषेधाच्या घोषणा दिल्याने वातावरण तणावपूर्ण बनले होते. दोणागिरी आश्रमाच्या बाहेर देखील लोकांनी तोडकर महाराजांची प्रतिकात्मक अंत्ययात्रा काढून राग व्यक्त केला.

तोडकर महाराजांची पार्श्वभूमी

अगदी तरुण वयातच ज्योतिषशास्त्राचा अभ्यास व भविष्य सांगण्याच्या कलेमुळे तोडकर महाराज ऊर्फ शिवलिंग तोडकर या तरुणाने कोल्हापूरचे छत्रपती शहाजी महाराज यांच्यावर मोहिनी घातली. महाराजांनी तोडकर यांना संभाजीनगर परिसरात 10 हजार चौरस फूट जागा बक्षीस दिली. महाराष्ट्र राज्य वीज मंडळात शिवलिंग तोडकर साधा कारकून होता. परंतु, त्याच्या टेबलवर कामापेक्षा हनुमान मंदिरच साकारलेले असे. लोकांना उपदेश करणे, भविष्य सांगणे, कुंडली बघणे या गोष्टींमुळे शिवलिंग तोडकरचा बघताबघता तोडकर महाराज झाला. वीज मंडळात नावाला हजेरी आणि इतरवेळी आपल्या दोणागिरी आश्रमात ' तोडकर महाराज ' आपला वेळ खर्चू लागले. वीज मंडळाची आलिशान गाडी त्यांच्या दिमतीला देण्यात आली. मंडळाच्या दारात त्यांना घेऊन गाडी आली की, तेथेच मस्टरवर त्यांची सही घेण्यात येण्यात येऊन त्यांच्या सेवेचा दिवस पूर्ण झाल्याचे समाधान सेवेकरी मंडळी आपल्या पदरात पाडून घेत असत. महाराज वीज मंडळात येतात आणि मस्टरवर सही करतात, यातच मंडळाला धन्यता वाटे. त्यांची एकदाही बदली झाली नाही. एकदा जयसिंगपूरला बदली झाली असता महिला सहकाऱ्यांनी वरिष्ठांना साकडे घालून ती रद्द करायला लावली होती.

लोकनियुक्त प्रतिनिधीपासून ते मुख्यमंत्र्यांपर्यंत त्याचप्रमाणे प्रशासनातील सामान्यांपासून ते वरिष्ठ अधिकाऱ्यांपर्यंत सर्वचजण तोडकर महाराजांच्या मांडीला मांडी लावून बसण्यात धन्यता मानत. शहरातील प्रत्येक कार्यक्रमात पहिल्या रांगेत तोडकर महाराजांचे स्थान असे. ते कार्यक्रमाला प्रमुख पाहुणे म्हणून मिळणे भाग्याचे मानले जाऊ लागले.

आश्रमात मान्यवरांना बोलावून त्यांना पुरस्काराने गौरवण्याचा सपाटा महाराजांनी लावला. महाराजांचा पुरस्कार मिळणे प्रतिष्ठेचे मानले जाऊ लागले. मुख्यमंत्री विलासराव देशमुख, माजी सभापती ना. स. फरांदे, क्रांतिवीर नागनाथअण्णा नायकवडी, रामदास आठवले, छायाचित्रकार गौतम राजाध्यक्ष, करवीरपीठाचे शंकराचार्य, अर्थमंत्री जयंत पाटील, प्राचार्य शिवाजीराव भोसले, डॉ. डी. वाय. पाटील आदि अनेक मान्यवरांना त्यांनी पुरस्कार दिला होता.

दोणागिरी आश्रमातील करोडो रुपयांची माया, आलिशान मठ, राजेशाही थट, वीज मंडळातील ' नोकरी ', त्याचप्रमाणे असंख्य महिला भक्तांचे घृणास्पद अनुभव, या सर्वांची इनकॅमेरा चौकशी सीआयडीमार्फत व्हावी आणि तोडकर महाराजांच्या कृष्णकृत्यांचा पर्दाफाश करावा, अशी मागणी शहरातील विविध संघटना करत आहेत. तोडकर महाराजांविरोधात शहरात आंदोलन सुरू असताना शिवसेनेचे आमदार सुरेश गंभीर हे महाराजांचे भक्त मात्र सुनावणीच्या वेळी कोर्टात उपस्थित असल्यामुळे शिवसैनिकांमध्ये गोंधळ निर्माण झाला आहे.

 
</text>
</doc>
