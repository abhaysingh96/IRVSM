<doc>
<docno>1001228.cms.txt</docno>
<text>
 
बहुतांची अंतरे
आग्ऱ्याच्या किल्ल्यापासून तरी प्रेरणा घ्या
[ Tuesday, January 25, 2005  07:51:47 pm]


नुकताच आग्ऱ्याचा किल्ला पाहण्याचा योग आला. महाराष्ट्रातील किल्ल्यांची दुरवस्था पाहता हा किल्ला देखील पडझड झालेल्या स्थितीत असावा, असा माझा समज होता. परंतु अत्यंत सुस्थितीतल्या किल्ला पाहण्यास मिळाला. या किल्ल्याच्या प्रवेशद्वारासमोरच छत्रपती शिवरायांचा भव्य पुतळा आहे. या किल्ल्यातूनच शिवरायांनी औरंगजेबाच्या हातावर तुरी देऊन बालसंभाजीराजेंसमवेत यशस्वी पलायन केले होते. ज्या ' दिवाण-ए- खास ' मध्ये शिवछत्रपतींनी स्वाभिमान व बेडरपणा काय असतो, हे उत्तरेतील लोकांना दाखवून दिले, ती जागा पाहिल्यानंतर अक्षरश: धन्य झाल्यासारखे वाटते. मोगली आव्हानाला समर्थपणे मुंहतोड जबाब देणारा एकमेव योद्धा म्हणूनच शिवरायाचा भव्य पुतळा या किल्ल्यासमोर उभा आहे.

हे सर्व पाहिल्यानंतर मनात अनेक प्रश्ानंचे मोहोळ उठले. महाराष्ट्रातील शिवछत्रपतीच्या पदस्पर्शाने पावन झालेल्या किल्ल्यांची काय स्थिती आहे ? आज उरलेले भग्नावशेषदेखील नामशेष होण्याच्या मार्गावर आहेत. सर्व किल्ले म्हणजे महाराष्ट्राचे प्रेरणासोत आहेत. त्यांचे जतन आणि संवर्धन करणे हे आपले कर्तव्य आहे.

नितीन आंबवणे, ठाणे.

 
</text>
</doc>
