<doc>
<docno>1001321.cms.txt</docno>
<text>
 
महामुंबई
त्सुनामीग्रस्तांसाठी पोलिस, कारखान्यांचे साडेतीन कोटी!
[ Tuesday, January 25, 2005  09:12:36 pm]


म. टा.प्रतिनिधी

मुंबई : त्सुनामी आपाद्ग्रस्तांना राज्यातील मुंबई पोलिस दल, खाजगी कंपन्या, सहकारी बँका, साखर कारखाने आणि अन्य संस्थाकडून मुख्यमंत्री निधीसाठी मदतीचा ओघ सुरू झाला असून आतापर्यंत तब्बल तीन कोटी 73 लाख रुपये जमा झाले आहेत.

या मदत निधीत मुंबईतील पटणी कॉम्प्युटर सिस्टम या कंपनीनेच एक कोटी रुपये दिले असून त्यापाठोपाठ मुंबई पोलिस दलाकडून 50 लाख रुपये देण्यात आले आहेत. तर इस्पात इंडस्ट्रिजने 30 लाख रुपये, मुंबई जिल्हा मध्यवतीर् बँक आणि अकोल्याच्या कृषी उत्पन्न बाजार समितीने प्रत्येकी 25 लाख रुपये दिले आहेत.

त्यानंतर ठाणे जिल्हा मध्यवतीर् बँकेने 21 लाख रुपये मदतनिधीला दिले आहेत. मुंबईच्या गीतादेवी धर्मादाय संस्थेने 20 लाख रुपये, महाराष्ट्र स्टेट को. ऑप. बँकने 20 लाख रुपये तर सोलापूर मध्यवतीर् बँक, मुंबईची कपोल बँक, ठाण्याची बेसीन कॅथलिक बँक, कोल्हापूरचा जिल्हा दूध उत्पन्न संघ या सर्वांनी प्रत्येकी 10 लाख रुपये मुख्यमंत्री निधीला मदत म्हणून दिले आहेत.

याशिवाय 14 प्रमुख कारखान्यांनी एकूण 28 लाख 50 हजार रुपये मदत दिली आहे.

त्यात सोलापूरच्या श्रीपांडुरंग सहकारी साखर कारखान्याने तीन लाख 51 हजार ही सर्वाधिक तर प्रवरानगर येथील पद्मश्री डॉ. व्ही. व्ही. पाटील सहकारी कारखान्याने तीन लाख 21 हजार रुपये दिले आहेत.

अन्य वित्तीय संस्थांमध्ये सिटी अॅण्ड इंडस्ट्रियल कॉपोर्रेशनने आठ लाख 75 हजार रुपये, मुंबईच्या आयुवेर्द प्रचार संस्थेने पाच लाख रुपये, पंढरपूरच्या पंढरपूर अर्बन बँकेने व चंदपूरच्या चंदपूर जिल्हा बँकेने प्रत्येकी पाच लाख रुपये मुख्यमंत्री निधीसाठी देऊ केले आहेत. नाशिकच्या नाशिक मर्चंटस् को. ऑप. बँकेने चार लाख रुपये, सोलापूर महापालिकेने तीन लाख 61 हजार रुपये दिले आहेत.

इचलकरंजीच्या महिला सहकारी सूत गिरणीने एक लाख 81 हजार 395 रुपये तर औरंगाबादच्या आदर्श महिला सहकारी बँकेने एक लाख रुपये या निधीला दिले आहेत.

 
</text>
</doc>
