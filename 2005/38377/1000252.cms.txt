<doc>
<docno>1000252.cms.txt</docno>
<text>
 
महामुंबई
धारिवाल-जोशींवर रेड कॉर्नर नोटिसा
[ Tuesday, January 25, 2005  12:11:12 am]


म. टा. प्रतिनिधी

मुंबई : माणिकचंद गुटख्याचे मालक रसिकलाल धारिवाल आणि गोवा गुटख्याचे मालक जगदीश जोशी यांच्या अटकेसाठी एकीकडे रेड कॉर्नर नोटिसा जारी करण्यात आल्याचे केंद सरकारने घोषित केले असतानाच सोमवारी विशेष मोक्का कोर्टात याप्रकरणी सरकारतफेर् ठेवण्यात आलेल्या आरोपपत्रात मात्र या दोघांची नावे आरोपी म्हणून तर जाऊच दे, पण फरारी वा वॉन्टेड म्हणूनही नमूद करण्यात आलेली नाहीत.

सीबीआयने या संदर्भातील कागदपत्रे सोमवारी सादर केल्यानंतर इंटरपोलने या दोघांच्या नावांचा समावेश ' वाँटेड ' गुन्हेगारांच्या यादीत केला, असे दिल्लीहून आलेल्या वृत्तात म्हटले आहे. या दोघांवर गुन्हेगारी जगताशी संबंध असल्याचे आरोप आहेत. न्या. ए. पी. भंगाळे यांच्या कोर्टात सोमवारी दाखल झालेल्या आरोपपत्रात जमालुद्दिन रसूल अन्सारी ऊर्फ जंबो, राजेश पंचारिया, अनीस इब्राहीम आणि फारुख मन्सुरी या अन्य चार आरोपींचीच नावे आहेत. जमालुद्दिन आणि पंचारिया हे दोघे अटकेत असून अनीस आणि फारूख फरारी आहेत.

 
</text>
</doc>
