<doc>
<docno>1001388.cms.txt</docno>
<text>
 
महामुंबई
'त्या' झोपडीवासियांना वाऱ्यावर सोडणार नाही
[ Tuesday, January 25, 2005  10:05:54 pm]


म. टा. प्रतिनिधी

मुंबई : शहराचा विकास करताना सन 1995 पूवीर्च्या झोपड्या पाडल्या असतील तर सरकार त्या झोपडपट्टीवासीयांना वाऱ्यावर सोडणार नाही. त्यांचेही पुनर्वसन केले जाईल. मुंबईचे शाघांय करताना कोणाचेही गैरसमज नकोत. सामान्य माणसांना उद्ध्वस्त करून आम्हाला काय मिळवायचे आहे, असे प्रतिपादन मुख्यमंत्री विलासराव देशमुख यांनी येथे केले.

जोगेश्वरी- विक्रोळी लिंक रोडवरील उड्डाण पुलाच्या उद्घाटनप्रसंगी ते बोलत होते. ते म्हणाले : मुंबईचे शांघाय करायची भाषा केवळ विकासाची निदर्शक म्हणून प्रतीकात्मक वापरली जात आहे. पूवीर् बकाल असलेले शांघाय आता जगाच्या नजरेत उत्तम शहर बनत असेल तर मुंबईचा विकास त्याच धतीर्वर केला जाऊ शकतो. केवळ उच्चभ्रूंसाठी तो आहे हा गैरसमजही दूर व्हायला हवा असे ते म्हणाले. मुंबईत आता झोपडपट्टीवासीयांसाठी अजिबात जागा शिल्लक नाही. नव्याने झोपडी बांधण्याची तयारी कोणीही करू नये, असा इशारा त्यांनी दिला.

प्रकल्पबाधित साडेतीन लाख झोपडपट्टीवासीयांना मोफत जागा देऊन त्यांचे पुनर्वसन करणारे महाराष्ट्र हे एकमेव राज्य आहे. जगात या तोडीचे उदाहरण नाही. शहर विकासाच्या अनेक योजना सरकारने हाती घेतल्या असून या डिसेेंबरपर्यंत या योजना पूर्ण होतील असे त्यांनी सांगितले. या विकासयोजना पूर्ण झाल्यावर उपनगरातील वाहतुकीची कोंडी बऱ्याच प्रमाणात दूर होईल असे ते म्हणाले.

मुंबईने कोट्यवधी लोकांच्या रोजीरोटीचा प्रश्ान् सोडविला आहे. आता मुंबईलाच जगविले पाहिजे. पक्ष अभिनिवेश न बाळगता सर्वांनी एकत्र येऊन शहराचा विकास करणे आवश्यक असल्याचे प्रतिपादन सार्वजनिक बांधकाम मंत्री छगन भुजबळ यांनी केले. या प्रसंगी रस्ते विकास महामंडळाचे अध्यक्ष व सार्वजनिक उपक्रम मंत्री अनिल देशमुख, पालक मंत्री चंदकांन हंडोरे, कामगार मंत्री नवाब मलिक व महापौर महादेव देवळे उपस्थित होते.

 
</text>
</doc>
