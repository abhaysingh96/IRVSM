<doc>
<docno>1001096.cms.txt</docno>
<text>
 
महाराष्ट्र
गुणवत्तेशी तडजोड नको
[ Tuesday, January 25, 2005  05:51:00 pm]


मुंबई टाइम्स टीम

कल्याण : परदेशी विद्यापीठे जून 2005 पासून भारतात प्रवेश करत आहेत. त्यांना सामोरे जाण्यासाठी निश्चितच बदलायला पाहिजे. मात्र त्यासाठी गुणवत्तेशी तडजोड नको, असं स्पष्ट प्रतिपादन यशवंतराव चव्हाण मुक्त विद्यापीठाचे कुलगुरु डॉ. राजन वेलुकर यांनी बिर्ला कॉलेजमधील आणि ' एमबीए स्टडी सेंटर ' तफेर् आयोजित केलेल्या ' लक्ष्य 2005' अंतर्गत डेव्हलप युवरसेल्फ या दोन दिवसीय सेमिनारमध्ये केलं. कार्यक्रमाला बिर्ला कॉलेजचे प्रिन्सिपल डॉ. नरेशचंद, उल्हासनगरचे आयुक्त रामनाथ सोनावणे, उपप्राचार्य जॉर्ज ओमन, प्रा. शरद जाधव आदी मान्यवर उपस्थित होते. ' मुंबई टाइम्स ' या सेमिनारचे मिडिया पार्टनर होता.

कुलगुरु डॉ. राजन वेलुकर म्हणाले की, मुक्तविद्यापीठात शिक्षक नाहीत, समुपदेशक आहेत. कारण शिक्षक नोट्स देतात तर समुपदेशक चर्चा करतात. मुक्त विद्यापीठ हे कोणत्याही कारणांमुळे उच्च शिक्षणापासून वंचित राहिलेल्या मात्र तरीही उच्च शिक्षणाची आस असलेल्या विद्यार्थ्यांसाठी आहे. अमेरिकेत फी जास्त असूनही तिथल्या संस्थांना शिक्षणाचा खर्च परवडत नाही. त्यामानाने भारतातील आणि विशेषत: मुक्त विद्यापीठातील उच्च शिक्षण निश्चितच सर्वसामान्य विद्यार्थ्यांना परवडणारं आहे.

आजचे एमबीएचे विद्याथीर् उद्याचे उत्तम व्यवस्थापक आहेत. ज्ञान, माहिती व नाविन्यपूर्ण कल्पना याच्या आधारावरच सवोर्त्तम यश प्राप्त करता येईल. मुक्त विद्यापीठ प्रात्यक्षिकावर आधारीत शिक्षण देत असते. व्यवस्थापन क्षेत्रात मराठी विद्यार्थ्यांचा ओढा वाढतो आहे ही निश्चित स्वागतार्ह बाब आहे. मात्र व्यवस्थापनातील विद्यार्थ्यांनी व्यावसायिकतेबरोबरच देशप्रेम, सामाजिक दृष्टिकोन बाळगणंही आवश्यक आहे, असा सल्लाही कुलगुरूडॉ. वेलुकर यांनी दिला.

उल्हासनगरचे आयुक्त रामनाथ सोनावणे यांनी मॅनेजमेण्टच्या विद्यार्थ्यांनी कधीच संतुष्ट राहू नये, सातत्याने प्रगतीसाठी प्रयत्न करत राहवेत असा संदेश दिला. बिर्ला कॉलजेचे प्रिन्सिपल डॉ. नरेशचंद यांनी स्वागतपर भाषण केले. आभार प्रदर्शन एमबीएचे को-ऑडिर्नेटर प्राध्यापक शरद जाधव यांनी केलं. 22 आणि 23 जानेवारी या दोन दिवस चाललेल्या मॅनेजमेंट सेमीनारमध्ये लक्ष्य आणि एमबीए प्रोग्रामविषयी उपप्राचार्य व एमबीए प्रोग्रामचे को-ऑडिर्नेटर जॉर्ज ओमेन यांनी उपस्थितांना मार्गदर्शन केलं. त्यानंतर सुरू झालेल्या वेगवेगळया सत्रांमध्ये टाटा टेलिसव्हिर्सेसचे चीफ लिगल ऑफिसर माधव जोशी, जर्मन रेमिडीज लिमिटेडचे एच.आर. डायरेक्टर सुधीर वैद्य, कोटक म्युच्युअल फंडचे चीफ एक्झिक्युटिव्ह ऑफिसर अजय बग्गा, टाटा फायनान्सचे व्हाईस प्रेसिडण्ट आणि टाटा मोटर्सचे फायनान्स अॅण्ड ऑपरेशनचे प्रमुख जॉस पिटर यांनी मॅनेजमेण्टच्या विद्यार्थ्यांना मार्गदर्शन केले. ह्युमन रिसोसेर्स मॅनेजमेंटच्या कन्सलटंट व सायकोमेट्रिक्स डॉ. अलका चौबे यांनी ' नो युवरसेल्फ ' हे प्रात्यक्षिकांसह सादरीकरण करण्यात आले. तर एचडीएफसी, स्टॅण्डर्ड लाईफचे मॅनेजर श्रीपाद पारखे यांनी प्रेझेंट युवरसेल्फ तर इस्कॉन युथ फोरमचे प्रमुख प्रणेश्वर दास यांनी ' मॅनेज युवरसेल्फ अर्थात माईण्ड मॅनेजमेंट ' विषयावरील व्याख्यानं केलं.

कार्यक्रमाच्या यशस्वीतेसाठी बिर्ला कॉलेज आणि एमबीए स्टडी सेंटरच्या विद्यार्थ्यांनी परिश्रम घेतले. शनिवारी संध्याकाळी एमबीएच्या विद्यार्थ्यांसाठी मनोरंजनपर सांस्कृतिक कार्यक्रम सादर करण्यात आले.

 
</text>
</doc>
