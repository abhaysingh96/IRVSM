<doc>
<docno>1001247.cms.txt</docno>
<text>
 
लेख: जाता जाता
स्वातंत्र्य-गुढी
[ Tuesday, January 25, 2005  07:58:57 pm]


मराठी, हिंदी, इंग्लिश यांची सरमिसळ असलेले डायलॉग्ज, हास्याचा कल्लोळ यामुळे चकोरची झोप पहाटेच उडाली. तो घाईघाईने बाहेर आला. हॉलमध्ये ज्यु. कंपनीची गँग जमली होती. सगळे चकाचक होते.

' काय रे मुलांनो फिकनिकची तयारी वाटतं! ' त्याने विचारलं.

मुलाने जोरात मान हलवली , ' मुलीने तुमचा प्रश्ान् चुकला आहे ' असा लुक दिला.

या गलबल्यात धावपळ करणाऱ्या चकोरीला , ' अगं, पोरांमध्ये तुझी कशाला लुडबूड! ' असं त्याने विचारलं.

तिने त्याचा हात धरून , ' आधी पटापट आवरून घ्या, चहा नंतर ' असा आदेश दिला. बाहेरचा अंदाज घेत चकोर चटकन तयार झाला. फ्लॉवर्स, गारलँड, दोरी, स्वीट्स असे शब्द सतत कानावर पडत असल्याने काहीतरी विशेष आहे याचा अंदाज घेऊन तो बाहेर आला. सोबत त्याने स्प्रेची बाटली घेतली आणि सर्वांच्या अंगावर फवारा मारल्यावर , ' अंकल यू आर ग्रेट, वॉव ,' अशी दाद त्याला तरुणाईने दिली.

बहुतेक चेहरे नवीन असले तरी सगळ्यांच्या बॉडी लँग्वेजमध्ये आपण काही तरी खास करतो आहोत असं दिसत होतं. ' काही विचारण्यापेक्षा शांतपणे बघावं असा विचार करून तो एका बाजूला उभा राहिला. आता गोंधळ इमारतीच्या बाहेरही पोहोचला आहे असं त्याच्या लक्षात आलं. त्याने बाहेर पाहिलं तर घरातल्यापेक्षा जास्त गदीर् बाहेर होती. गेटबाहेर अनेक बाईक्स होत्या. तेवढ्यात चकोरीने घाईघाईने, वंदेमातरमची सीडी लावली.

चकोरच्या डोक्यात थोडा प्रकाश पडला तरी नक्की काय चाललं आहे हे बघावं असा विचार त्याने केला. अचानक घाईघाईने सगळी गँग बाहेर धावली. चकोरीपण मुलांमागे गेली. तोही बाहेर आला. एका मुलीने, भलामोठ्ठा तिरंगा काढला. सगळ्यांनी उत्साहाने ' भारतमाता की जय! ' चा गजर केला. काही क्षणातच राष्ट्रध्वज फडकू लागला. चकोरचा कंठ दाटून आला.

गँग हॉलमध्ये आली. दाटीवाटीने सगळे बसले. चकोरीने जेननेक्स्टच्या आवडीचा मेनू आणला. बाजूच्या मुलीने आपली प्लेट चकोरपुढे अदबीने सरकवली.

' काय रे, आज एकदम हे काय काढलं! ' त्याने विचारलं.

' आम्ही दरवषीर् सेलिब्रेट करतो, यावेळी लार्ज स्केलवर केलं. ' मुलाने खुलासा केला.

' तुमचे आयकॉन कोण गं! ' त्याने मुलीला विचारलं.

' नारळीकर ते नारायणमूतीर् आणि कलाम ते कुंबळे! ' एकाने उत्तर दिलं.

राष्ट्र आणि ध्वज योग्य खांद्यावर आहे,

या नोटवर चकोर दांपत्याचा दिवस सुरू झाला.

चकोर

 
</text>
</doc>
