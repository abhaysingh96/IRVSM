<doc>
<docno>1001123.cms.txt</docno>
<text>
 
महामुंबई: मुंबई टाइम्स
परेडची 'चक्कर'..!
[ Tuesday, January 25, 2005  05:57:59 pm]


प्रवीण मुळ्ये

' पायाची बोटं सतत हलवत ठेवा... एकाच ठिकाणी बघत राहू नका... ' प्रजासत्ताकदिनी शिवाजी पार्क मैदानावर होणाऱ्या संचलनात सहभागी होणाऱ्या विविध पथकांच्या जवानांना सध्या अशा विशेष सूचना आहेत. संचलन सुरू होण्यापूवीर् तासन्तास एका जागेवर निश्चल उभं राहिल्यामुळे चक्कर येऊन पडणारे जवान आणि त्यांना बाजूला करण्यात व्यस्त कर्मचारी, हे चित्र बदलण्यासाठी सर्वच दलांनी यंदा विशेष खबरदारी घेतली आहे.

प्रजासत्ताकदिनी शिवाजी पार्क ते फाइव्ह गार्डनपर्यंत होणारा मार्चपास हे मुंबईकरांच्या आकर्षणाचं केंद. नेव्ही, राज्य राखीव पोलिस दल, मुंबई पोलिस, दंगलविरोधी पथक, फायर ब्रिगेड, कमांडो दल, अशा विविध दलांच्या संचलनातल्या सहभागातून सुरक्षित मुंबईची झलक मुंबईकरांना पाहायला मिळते. पण संचलन सुरू होण्यापूवीर् काही दलांमध्ये चक्कर येऊन पडणाऱ्या जवानांची संख्या वाढत असल्याचं गेली अनेक वर्षं शिवाजी पार्कवर दिसत होतं. संचलन पाहण्यासाठी येणाऱ्या हजारो लोकांसमोर दिसणारं हे ' चक्करचित्र ' बदलण्याचा चंग यंदा सर्वच दलांनी केला आहे. गणवेश देखणा करणं, परेडची एकाग्रता सांभाळणं, याबरोबरच भर मैदानात भोवळ आली, तर दलाचं नाक कापलं जाऊ नये, म्हणून जवानांतफेर्ही यंदा विशेष खबरदारी घेतली आहे. काहींनी तर चक्कर टेस्ट घेऊनच स्क्वाडमधील जवानांची निवड केली आहे. काही दलांमध्ये तर चक्कर येऊन पडाल तर खबरदार, अशी तंबीच जवानांना मिळाली आहे.

जवानांना तासन्तास ' पुतळ्या ' सारखं उभं राहिल्यामुळे चक्कर येत असते. यासाठी संचलनाच्या आयोजनातील त्रुटीच जबाबदार आहेत, असं पोलिस व इतर सशस्त्र दलातील अधिकाऱ्यांचं म्हणणं आहे. ध्वजारोहणासाठी प्रमुख पाहुणे येण्याच्या दोन ते तीन तास अगोदरच विविध दलांना संचलनाच्या ठिकाणी पोझिशन्ड राहण्याचे आदेश दिले जातात. त्यामुळे एका जागी तासन्तास उभं राहणाऱ्या जवानांना चक्कर येणं साहजिक असल्याचं यंदा संचलनात सहभागी होणाऱ्या जवानांचं म्हणणं आहे. राजपथावरच्या संचलनात अधिक सुसूत्रता आणण्यासाठी कार्यक्रमाच्या वेळेला कात्री लावण्यात आलीय. याच धतीर्वर शिवाजी पार्कवरील संचलनात अधिक सुसूत्रता आणणं आवश्यक असल्याचं मत संचलनात सहभागी होणाऱ्या सर्वच दलांमधून व्यक्त होत आहे.

राहूनच गेली लावणी

महाराष्ट्राच्या लोककलांची राणी असलेल्या लावणीचा रंग राजपथवरून जगाला पाहायला मिळाला असता. पण कार्यक्रमाच्या वेळेला लावलेल्या कात्रीमुळे यंदा महाराष्ट्राच्या चित्ररथालाच दिल्लीतून रेड सिग्नल मिळालाय. त्यामुळे प्रजासत्ताकदिनाच्या संचलनात महाराष्ट्राची लावणी रंगणार नाही. राजपथ परेडच्या आयोजकांशी झालेल्या चचेर्त राज्याच्या सांस्कृतिक कार्य संचलनालयातफेर् 13 विषय सुचवले होते. त्यातून प्रथमच लावणीची निवड झाली होती. त्यानुसार संचलनालयातफेर् तयारीही सुरू झाली. पण पंधरा दिवसांपूवीर् महाराष्ट्राचा चित्ररथ परेडमध्ये सहभागी करण्यात येत नसल्याचं पत्र संचलनालय अधिकाऱ्यांच्या हाती पडलं आणि त्यांच्या उत्साहावर पाणी पडलं. या वेळी इतर छोट्या राज्यांना चित्ररथांसाठी संधी दिल्यानं महाराष्ट्रासह पाच राज्यांना संधी नाकारल्याचं सांस्कृतिक कार्य संचलनालयाच्या अधिकाऱ्यांनी सांगितलं. 1960 ते 2004 या कालावधीत 1970, 1972, 19987, 1996, 2000 या वषीर् राज्याच्या चित्ररथाची निवड झाली नव्हती. 1993 ते 1995 या काळात राज्यानं उत्कृष्ट चित्ररथासाठीच्या पुरस्काराची हॅट-ट्रिकही केली आहे.

 
</text>
</doc>
