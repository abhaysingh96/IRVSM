<doc>
<docno>1001265.cms.txt</docno>
<text>
 
लेख
चंदावरच्याऊजेर्चा लखलखाट
[ Tuesday, January 25, 2005  08:08:50 pm]


आंतरराष्ट्रीय चांदमोहिमांत सहभागी होण्याचा निर्णय भारताने घेतल्यापासून वादळ उठले आहे. पण भविष्यात इंधनाच्या दृष्टीने चंदाचे महत्त्व फार मोठे आहे. ' मानवाला होणारा चंदाचा उपयोग ' या विषयावरील आंतरराष्ट्रीय परिषदेत राष्ट्रपती डॉ. अब्दुल कलाम यांनी चांदमोहिमेचे समर्थन केले आहे. अभय सदावतेर् यांनी त्या भाषणाच्या केलेल्या अनुवादातील काही अंश... प्रजासत्ताक दिनाच्या निमित्ताने...

या शतकात पृथ्वीवरील इंधनाचे साठे नक्कीच संपुष्टात येतील. तेलाचे साठे तर जवळजवळ संपतच आलेले आहेत. भूगर्भातील वायू आणि कोळसा यांच्या साठ्यांची परिस्थिती यापेक्षा वेगळी नाही. या पार्श्वभूमीवर सौर ऊर्जा ही शुद्ध ( क्लीन) तर आहेच ; पण ती कधीही न संपणारीही आहे. भारतातील जमिनीपैकी अवघ्या एक टक्के क्षेत्रफळाच्या जमिनीवर पडणाऱ्या सौरप्रारणातून एक हजार गिगावॅट किंवा आजच्या गरजेच्या दसपट ऊजेर्ची निमिर्ती होऊ शकते. प्रतिदिनी आपल्याला 6 ते 8 तास इतकाच सूर्यप्रकाश उपलब्ध असतो, हे या संबंधात पुढील विचार करण्यापूवीर् ध्यानात ठेवायला हवे

गेल्या तीन ते चार दशकांच्या काळात अवकाशातील सौरस्थानकांविषयी विस्तृत अभ्यास झालेला आहे. मात्र, आपल्याला पूर्णत: पुन:पुन्हा वापरता येणारी, अवकाशातील वाहतुकीसाठीची अल्पखचीर् वाहने उपलब्ध न झाल्याने अंतराळातील भूस्थिर कक्षेत सौरशक्तीचे स्थानक उभारू शकलो नाही. सबब, त्यापासून मिळणाऱ्या फायद्यांपासून आपण वंचित राहिलो आहोत. आज मात्र अवकाशाचा हा भूस्थिर कक्ष जवळजवळ पूर्णपणे भरून गेलेला आहे. त्यामुळे पृथ्वीपासून जवळ असणाऱ्या विषुववृत्तीय अवकाशात सौरशक्तीच्या स्थानकांचे समूह, विशेषत: विकसनशील राष्ट्रांसाठी उभे करण्याचा पर्याय आपल्यासमोर आहे.

चंदाचे पृथ्वीसारखे नाही. सौरशक्तीच्या रूपांतरासाठी चंदावरील मोठ्या भूभागाचे वातावरण आदर्श आहे. चंदावर उपलब्ध होणाऱ्या सौरशक्तीच्या प्रवाहाबद्दल (सोलर फ्लक्स) काही एक खात्रीशीर अंदाज आपण बांधू शकतो. चंदावर हवा आणि पाणी यांचा अभाव असल्यामुळे मोठ्या भूभागावर पातळ असणाऱ्या आच्छादनाच्या आधारे काम करणाऱ्या उपकरणांची (थिन फिल्म डिव्हाईसेस) वापरानंतर प्रत व गुणवत्ता खालावत जाण्याचा संभव नाही. वातावरणरहित असणाऱ्या चंदाच्या भूपृष्ठावरील उपकरणांची गुणवत्ता कमी होण्यासाठी आवश्यक असणाऱ्या जीवशास्त्रीय प्रक्रिया किंवा जाणवेल असा भूकंप चंदावर होण्याची शक्यता अत्यल्प आहे. कारण यांत्रिकदृष्ट्या चंद कमालीचा शांत आहे. दशकानुदशके सौरशक्ती गोळा करू शकणारी आणि तरीही वैश्विक किरणांचा ( कॉस्मिक रेंज) वा सौरवाताचा (सोलर विंड) परिणाम स्वत:वर होऊ न देणारी उपकरणे (सोलर कलेक्टर) बनविता येऊ शकतात. हे सगळे करीत असताना त्यासाठी आवश्यक असणारे संवेदनशील वायरिंग आपण चांदभुईमध्ये काही म्हणजे जेमतेम दहा सेंटीमीटर किंवा त्यापेक्षाही कमी खोली असलेले खोदकाम करून त्यामध्ये ते गाडू शकतो. त्यामुळे चंदावर होणारे सौरप्रारण ( सोलर रेडिएशन), तापमानातील टोकाचे बदल आणि उल्कापात यामुळे होणाऱ्या आघातापासून या संवेदनक्षम वायरिंगचे पूर्ण रक्षण करता येईल.

चंदावरील सुविधांच्या आधारे, दहा हजार गिगावॅट इतकी सौरऊर्जा आपण पृथ्वीवर आणू शकतो. तांत्रिकदृष्ट्या ते शक्य तर आहेच ; पण त्याचबरोबर आथिर्कदृष्ट्याही ते आपल्याला परवडू शकेल, असे अभ्यास केल्यावर लक्षात आले आहे. चंदावरील या सौरऊर्जा निमिर्तीच्या प्रणालीतून (लुनार सोलर पॉवर सिस्टिम म्हणजे एलएसपी) पृथ्वीवर होणारा वीजपुरवठा, हा पृथ्वीपासून खालच्या स्तरावरील वातावरणात जिथे सजीव सृष्टी आहे, तिथपासून ते पृथ्वीवरील भूपृष्ठापर्यंत असणाऱ्या पोकळीत (बायोस्फिअर) कुठलीही इजा न पोचवता किंवा कर्बद्वीप्राणिल वायू अथवा राख वा तत्सम निकामी वा हानिकारक घटकांची निमिर्ती न करता आणता येऊ शकतो.

चंदावरील वीजनिमिर्तीच्या सुविधांमार्फत पृथ्वीवर अव्याहतपणे होणाऱ्या शुद्ध वीजपुरवठ्यामुळे पृथ्वीच्या जवळ असणाऱ्या खालच्या वातावरणाला ( बायोस्फिअर) धक्का न लावता आपण पृथ्वीवर अधिक भौतिक संपत्ती निर्माण करू शकतो. आपल्याला पुरेशी शुद्ध वीज मिळाल्यास आपल्या भौतिक गरजा तर भागवल्या जातीलच ; पण त्याचबरोबर या सामाईक मालकीच्या असणाऱ्या सोतांचा आपण एकापेक्षा अधिक वेळा ( रिसायकल्ड) उपयोग करून घेतल्यास आपण वापरत असलेल्या जुनाट इंधनांची आपल्याला गरज राहणार नाही. चंदावरून पृथ्वीवर येणारी सौरवीज ही आपल्या उद्याच्या गरजा भागविण्याचे सार्मथ्य भावी पिढीमध्ये निर्माण करू शकेल. परिणामी, मानव निसर्गातील आपले केवळ अस्तित्व टिकविण्यासाठी जी ऊर्जा वा शक्ती खचीर् घालतो आहे तीच ऊर्जा तो स्वत:चे अस्तित्व टिकविण्याबरोबरच सृष्टीतील वातावरण टिकवून धरण्यासाठी आणि त्या वातावरणाच्या संवर्धनासाठीही उपयोगात आणू शकेल.

चंदावरील उत्खनन आणि उत्पादन: अब्जावधी वर्षांपासून म्हणजे मानवाच्या उत्पत्तीपासून ते एकोणिसाव्या शतकापर्यंत माणसाने पृथ्वीचे जितके उत्खनन केले नसेल, त्यापेक्षा अधिक उत्खनन आपण मागच्या शतकात केले आहे आणि पृथ्वीच्या पोटातील विविध खनिज पदार्थांचा उपभोग घेतला आहे. तेव्हा नजीकच्या भविष्यात, पृथ्वीच्या उदरातील ही खनिजसंपत्ती पूर्णत: संपून गेल्यास आश्चर्य वाटायला नको. त्यावेळी आपल्याला अवकाश उत्खननाचा मार्ग चोखाळावा लागेल. चंदाच्या भूपृष्ठावरील मातीमध्ये अंतराळात बांधकाम करण्यासाठी उपयोगी ठरू शकणाऱ्या खडीचे प्रमाण 20 टक्के तर सोलर पॉवर सेल बनविण्यासाठी आवश्यक असणाऱ्या सिलिकॉनचे प्रमाण 20 टक्के आहे ; चंदाच्या मातीमधील उर्वरित भागात प्राणवायू आहे असे नासातफेर् राबविण्यात आलेल्या अपोलो मोहिमांत लक्षात आले आहे.

पृथ्वीपासून जवळच्या अवकाशात (निअर अर्थ ऑबिर्ट) चंदावरील साहित्याच्या आधारे बांधकाम करताना इतरही अनेक फायदे मिळू शकतात. चंदावरील गुरुत्वाकर्षण हे पृथ्वीवरील गुरुत्वाकर्षणाच्या तुलनेत केवळ 1/16 असल्याने मुळातच ते कमी आहे. तेव्हा पृथ्वीवरील बांधकाम साहित्य अंतराळात नेताना लागणाऱ्या ऊजेर्च्या 5 टक्के पेक्षाही कमी ऊर्जा चंदावरील बांधकाम साहित्य, ज्याचा व्यासही लहान आहे, अंतराळात वाहून नेताना लागेल. या साहित्याच्या अवकाशातील ने-आणीसाठी विद्युत चुंबकीय तत्त्वावर काम करणारी आणि सौरऊजेर्वर चालणारी भलीथोरली वाहने ( मास ड्रायव्हर) वापरल्यास, चंदावरील बांधकाम साहित्य अंतराळात वाहून नेण्यासाठीचा खर्च खूप कमी होऊ शकेल.

कमी गुरुत्वाकर्षण असलेले वातावरण हे नवनवीन भौतिक पदार्थ आणि औषधनिमिर्ती यासाठी विलक्षण आश्वासक असते. चंदावरील आपल्या स्थानकात लवकरात लवकर मानवाला राहता यावे यासाठी अमेरिका प्रयत्नशील आहे, असे कळते. 16 मीटर व्यासाचा फुगा चंदावर निर्माण केल्यास त्यामध्ये 12 जण राहू शकतील, असे अभ्यासाअंती लक्षात येते. या क्षेत्रात राहणाऱ्यांना तेवढ्या जागेत व्यायाम करणे, स्वच्छतागृह, प्रयोगशाळेतील कामे करणे, विविध घडामोडींवर नियंत्रण ठेवणे (ऑपरेशनल कंट्रोल) तसेच, जमिनीशिवाय केवळ पाण्यात आवश्यक ती रसायने मिसळण्यास वाढणाऱ्या वनस्पतींचे (हायडोपॉनिक्स) संवर्धन करणे, राहण्यासाठीची जागा, हाताखालील नोकरांची राहण्याची व्यवस्था, चंदाचा पृष्ठभाग झाडण्यासाठी लागणाऱ्या साधनांसाठीची जागा, कुलूप तसेच चंदावर उतरण्यासाठी आणि तिथे हिंडण्या-फिरण्यासाठी आवश्यक असणारे वाहन ठेवता येईल. चंदावर केलेल्या उत्खननातून हेलियम- 3 हे अणुसंमीलनासाठी (थमोर्न्युक्लिअर) अतिप्रचंड उष्णता धारण करू शकणाऱ्या भट्टीमधील मौलिक इंधन आपण पृथ्वीवर आणू शकू. हेलियम- 3 चंदावर विपुल प्रमाणात असावे.

 
</text>
</doc>
