<doc>
<docno>1001082.cms.txt</docno>
<text>
 
महाराष्ट्र
कर्मचारी आले, पण सेवा कधी सुधारणार?
[ Tuesday, January 25, 2005  05:48:18 pm]


मनोज जालनावाला

दजेर्दार प्रवासी सेवा देण्यासाठी महापालिकेने सुरू केलेल्या परिवहन उपक्रमाला (एनएमएमटी) 23 जानेवारी रोजी 9 वर्षं पूर्ण झाली. केवळ 25 बसेसनी सुरू झालेल्या या उपक्रमाच्या ताफ्यातील बसची संख्या आता 201 इतकी झाली आहे. तसंच 326 कर्मचाऱ्यांच्या अनुशेष भरतीस मान्यता दिल्याने अपुऱ्या कर्मचाऱ्यांचा प्रश्नही निकालात निघाला आहे. यामुळे ही सेवा आता अधिक कार्यक्षम आणि प्रवाशांच्या पसंतीची ठरेल, अशी अपेक्षा व्यक्त केली जात आहे.

सिडकोने 1976 मध्ये बीएमटीसी नावाने प्रवासी सेवा सुरू केली. मुजोर कर्मचारी आणि अकार्यक्षम व्यवस्थापन यामुळे बीएमटीसी 1984 मध्ये बंद पडली. पण सिडकोने प्रवासी सेवा सुरू करण्यासाठी काहीही प्रयत्न केले नाही. दरम्यान 1 जानेवारी 1992 रोजी नवी मंुबई महापालिकेची स्थापना झाली. त्यानंतरही प्रवासीसेवा सुरू करण्यासाठी पावलं उचलण्यात आली नाहीत. 1995 मध्ये गणेश नाईक आणि महापौर संजीव नाईक यांच्या प्रयत्नाने 23 जानेवारी 1996 रोजी परिवहन सेवा सुरू झाली.

परिवहन उपक्रमाच्या ताफ्यात सध्या 201 बस आहेत. त्यापैकी 135 ते 140 बसेसच रस्त्यावर धावत आहेत. नोव्हेंबर 2004 पूवीर् उपक्रमाच्या ताफ्यात 176 बसेस होत्या. तेव्हाही 40- 45 गाड्या आगारातच उभ्या राहत होत्या. अपुरे मनुष्यबळ हे त्यामागचं कारण सांगण्यात येतं. सध्या 1082 इतकं मनुष्यबळ आहे. तसंच 50 कर्मचारी कंत्राटी पद्धतीने काम करत आहेत. 510 वाहक आणि 430 चालक आहेत. त्यांच्यामार्फतच सध्या 201 गाड्या रस्त्यावर आणण्यात येत आहेत. एका बससाठी सरासरी 9 इतकं मनुष्यबळ लागतं. उपक्रमात मात्र ही सरासरी 5.60 इतकी आहे. 201 गाड्यांसाठी 720 चालक आणि 720 वाहक नियमानुसार आवश्यक आहेत. परंतु तरीही कर्मचारी भरती करण्यात उपक्रमाकडून दिरंगाई करण्यात आली.

कर्मचाऱ्यांचा अनुशेष भरला आला त्यामुळे आणखी फक्त 30 ते 35 बसेसच रस्त्यावर धावतील, असं सांगितलं जातं. म्हणजेच 201 पैकी 160-165 बसेस रस्त्यावर धावतील. तर 40-45 गाड्या पुन्हा आगारातच उभ्या राहतील.

प्रत्येक बस दिवसाकाठी सरासरी 1045 प्रवाशांची ने- आण करते आणि जवळपास 6,325 रुपये उत्पन्न मिळवतं. तर त्यासाठी 6,589 रुपये खर्च येतो. म्हणजेच प्रत्येक बसमागे प्रतिदिन 264 रुपये नुकसान होते. ही आकडेवारी रस्त्यावर धावणाऱ्या बसेसची आहे. आगारात उभ्या राहणाऱ्या गाड्यांमुळे उपक्रमाला प्रतिदिन सुमारे साडेतीन लाख रुपये तोटा सहन करावा लागत आहे.

23 जानेवारी 1996 रोजी सुरू झालेला परिवहन उपक्रम काही काळ ना नफा-ना तोटा तत्त्वावर सुरू राहिला. पण त्यानंतर अपुरे मनुष्यबळ, अननुभवी अधिकारी तसंच इच्छाशक्तीचा अभाव असलेले परिवहन समिती सदस्य, वारंवार बदलणारे व्यवस्थापक हे उपक्रम तोट्यात जाण्यामागचं कारण असल्याचं बोललं जातं. पालिका आयुक्त मधुकर कोकाटे यांनी उपक्रमातील अनुशेष भरती करण्याचा निर्णय घेतला. नोकरभरतीची जबाबदारी त्यांनी प्रभारी व्यवस्थापक शिवराज राणे यांच्यावर सोपवली. महापौर संजीव नाईक यांनीही बॅकलॉग भरून काढण्यासाठी मोलाची भूमिका बजावली.

शिवराज राणे यांनी परिवहन उपक्रमाचे प्रभारी व्यवस्थापक म्हणून नोव्हेंबर 2004 मध्ये पदभार स्वीकारल्यानंतर बसगाड्यांची संख्या आणि मनुष्यबळ यांची सांगड घालून तसंच योग्य नियोजन करून उपक्रमाचं प्रतिदिन उत्पन्न सव्वा लाख रुपयांनी वाढवलं आहे. नोव्हेंबर 2004 पूवीर् रस्त्यावर केवळ 110 ते 120 गाड्या धावत होत्या. मात्र 135 ते 140 गाड्या रस्त्यावर धावत आहेत. शिवाय ते अकरा लाखांच्या घरात दर दिवसांचं उत्पन्न परिवहन व्यवस्थापक म्हणून सरकारकडून प्रतिनियुक्तीवर येणाऱ्या अधिकाऱ्यांना पालिका आयुक्त भलत्याच विभागाचा कार्यभार सोपवतात, अशी इथल्या परंपरा आहे. या पार्श्वभूमीवर शिवराज राणे, परिवहन व्यवस्थापक म्हणून आणखी किती काळ राहणार याबाबत कर्मचाऱ्यांत औत्सुक्य निर्माण झालं आहे.

1999 पासून परिवहन उपक्रमाला 13 व्यवस्थापक लाभले. उपक्रमात 6-6 महिन्यांनी व्यवस्थापक बदलत आहेत. राजकीय मंडळी स्वत:च्या सोयीसाठी कार्यर्कत्यांची वणीर् परिवहन समिती सदस्यपदी, सभापतीपदी लावत असल्याने, या सभापती केवळ नामधारी ठरत आहेत. गेल्या नऊ वर्षांत परिवहन समितीचा एकही सभापती ठसा उमटवू शकला नाही तो यामुळेच. अकार्यक्षम समिती सदस्य आणि नामधारी सभापती तसंच वर्षाला दोन व्यवस्थापक अशी परिस्थिती असल्याने गेल्या तीन वर्षांत 30 कोटींचं नुकसान झालं आहे.

वेळेत न पोहोचणाऱ्या बसेस, कर्मचाऱ्यांची अरेरावी, बसफेऱ्यांचं अयोग्य नियोजन, मध्येच बंद व नादुरुस्त होणाऱ्या बस, गदीर्च्या वेळी तुरळक बसेस अशी परिवहन उपक्रमाची ओळख झाली आहे, ती पुसून काढण्यासाठी उपक्रमाला

निदान तीन वर्षं तरी कायमस्वरूपी व्यवस्थापक असण्याची गरज बोलून दाखवली जात आहे.

 
</text>
</doc>
