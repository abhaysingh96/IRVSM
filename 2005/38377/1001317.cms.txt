<doc>
<docno>1001317.cms.txt</docno>
<text>
 
महामुंबई
रिपब्लिकन पक्षाचे आज आंदोलन
[ Tuesday, January 25, 2005  09:10:13 pm]


म. टा. प्रतिनिधी

मुंबई झोपड्यांमध्ये राहणाऱ्या मुंबईतील मतदारांनीच सत्ताधारी पक्षाचे 19 आमदार निवडून दिले असून, त्या मतदारांच्या झोपड्या बुलडोझर लावून जमीनदोस्त करण्याचे काम सरकार करीत असल्याचा आरोप करून रिपब्लिकन पक्षाचे अध्यक्ष खासदार रामदास आठवले यांनी आपल्याच सरकारला घरचा आहेर दिला आहे. बुधवारचा प्रजासत्ताक दिन पक्षातफेर् झोपडी बचाव दिन म्हणून साजरा करण्यात येणार असून, त्यादिवशी पक्षातफेर् मुंबईतील विविध पोलिस ठाणी, तहसील व महापालिका कार्यालयावर मोचेर् काढून निदर्शने करण्यात येतील, असे त्यांनी जाहीर केले.

नुकत्याच झालेल्या विधानसभा निवडणुकीत काँग्रेस आघाडीच्या जाहिरनाम्यात मुंबईतील 2000 सालापर्यतच्या झोपड्याने कायद्याने संरक्षण देण्याचे आश्वासन देण्यात आले होते, याकडे त्यांनी लक्ष वेधले. याच प्रश्ानवर विधिमंडळाच्या येत्या अधिवेशनाच्या पहिल्या दिवशी म्हणजे 14 मार्चला झोपडीधारकांचा मोठा मोर्चा मुंबईत काढण्यात येईल, असे ते म्हणाले.

प्रत्येक शहर उभे राहण्यासाठी श्ामिक वर्गाची आवश्यकता असते. आम्हांला स्वस्तात कामगार हवेत. मात्र त्यांच्या नागरी सोयी सुविधांची जबाबदारी नको, असे कोणालाही म्हणता येणार नाही. नरकयातना सहन करीत गरीब काय मौजमजेसाठी झोपड्यांत राहतात काय असा सवाल करीत, हा प्रश्ान् उपेक्षित व वंचित समाजघटकातील गरीबीशी संबंधित आहे. त्यामुळे मुंबईतील 2000 सालापर्यंतच्या झोपड्या अधिकृत करण्याची पक्षाची मागणी आहे. ज्यांच्या झोपड्या तोडल्या त्यांच्या पर्यायी जागेत पुनवर्सन करावे. तसेच या प्रश्ानसाठी तातडीने अभ्यासगट नेमून, त्यावर कसा मार्ग काढता येईल याचा सरकारने गांभीर्याने प्रयत्न करावा, असे ते म्हणाले.

या प्रश्ानवर सरकारमधून बाहेर पडणार काय, असे विचारता ते म्हणाले: सरकार आमच्या विचाराचे असल्यामुळे त्यांना आमचे म्हणणे मान्य करावेच लागेल '. मुंबईत बेकायदा वास्तव्य करणाऱ्या घुसखोर बांगलादेशींना आपला विरोध असल्याचेही त्यांनी सांगितले.

 
</text>
</doc>
