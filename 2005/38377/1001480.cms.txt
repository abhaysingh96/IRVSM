<doc>
<docno>1001480.cms.txt</docno>
<text>
 
महामुंबई
मुख्यमंत्री, उपमुख्यमंत्री सुनच झाले...
[ Tuesday, January 25, 2005  11:54:23 pm]


म. टा. प्रतिनिधी

मुंबई : मांढरदेवीच्या जत्रेतील दुर्घटनेचे वृत्त कळताच मुख्यमंत्री विलासराव देशमुख आणि उपमुख्यमंत्री आर. आर. पाटील सुन्न झाले आणि दुर्घटनेचे गांभीर्य लक्षात घेऊन दोन्ही नेत्यांनी पूर्वनियोजित कार्यक्रम तसेच दुपारच्या बैठका रद्द करून थेट वाईकडे प्रयाण केले. सातारा जिल्ह्याचे पालकमंत्री दिलीप वळसे-पाटील यांना पुण्यातील दुर्घटनेची माहिती कळताच ते देखील तातडीने घटनास्थळी रवाना झाले.

दुपारी एकच्या सुमारास दुर्घटनेचे वृत्त आले तेव्हा मुख्यमंत्री व उपमुख्यमंत्री महत्वाच्या बैठकात गुंतले होते. दोघांनीही सातारा, वाई येथील अधिकाऱ्यांशी संपर्क साधून तेथील परिस्थितीची मिनिटामिनिटाला माहिती देण्याचा आदेश दिला. साताऱ्याचे जिल्ह्ाधिकारी आणि पोलिस अधीक्षक यांच्याशी फोनवरून चर्चा केली. पण नेमकी माहिती येत नसल्याने दुर्घटनेचा आवाका किती आहे याची जाणीव त्यांच्या कार्यालयाला नव्हती. त्यामुळे दोघांच्या इतर बैठका सुरू होत्या.

पण मृतांचा आकडा वाढत असल्याच्या बातम्या येताच दोघांनी या सर्व बैठका रद्द करून सरकारी विमानाने वाई गाठण्याचा निर्णय घेतला आणि संबंधित अधिकाऱ्यांना तशा सूचना दिल्या. सुरवातीला सरकारी हेलिकॉप्टर मिळण्यात काही अडचण आल्याने पर्यायी व्यवस्था शोधण्याचे काम सुरु झाले. अखेर रिलायन्सचे हेलिकॉप्टर उपलब्ध झाल्याने त्यांनी त्याच हेलिकॉप्टरने वाई गाठले.

दख्खन जत्रेवरही सावट

वडाळा येथे सुरू असलेल्या दख्खन जत्रेत साताऱ्याकडील मंडळीही मोठ्या प्रमाणावर सहभागी झाली आहेत. अनेकांचे नातेवाईक, मित्रपरिवार मांढरा देवीच्या जत्रेस दरवषीर् जात असतो. मंगळवारी तेथील दुर्र्घटनेचे वृत्त कळल्यावर या मंडळींमध्ये चिंतेचे वातावरण पसरले.

दुपारच्या सुमारास या मंडळींनी दुर्घटनेबाबत कळल्याने त्यांच्यात अस्वस्थता पसरली. साताऱ्यापासून मांढारा देवी अगदीच जवळ आहे. या परिसरातील बहुसंख्यजण देवीच्या यात्रेसाठी जात असतात. त्यामुळे मंुबईतून गावाकडे फोन करून, आपले कोणी नातेवाईक तर या दुर्घटनेत सापडले नाहीत ना, याची खातरजमा काहीजण करीत होते. तर काहीजण ग्रामपंचायतीत दूरध्वनीद्वारे संपर्क साधण्याचा प्रयत्न करीत होते. मंगळवारी रात्री झालेल्या सांस्कृतिक कार्यक्रमावरही या घटनेचे सावट पडले होते.

 
</text>
</doc>
