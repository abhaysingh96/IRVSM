<doc>
<docno>1001343.cms.txt</docno>
<text>
 
अर्थव्यवहार
56 अंशांनी वाढ
[ Tuesday, January 25, 2005  09:29:23 pm]


म. टा. व्यापार प्रतिनिधी

मुंबई : परदेशी वित्त संस्थांच्या गुंतवणुकीबाबतचे ' धीरे चलो ' धोरण आणि आंतरराष्ट्रीय बाजारात तेलाच्या किंमतीत वाढ होत असली तरी सकारात्मक तिमाही निकालांनी दुसऱ्या सत्रात ' खरेदीचे वारे ' सुरु झाले आणि मुंबई शेअर बाजार सावरून 56.55 अंशांनी सेन्सेक्स वर गेला.

पहिल्या सत्रात काहीसा खाली चाललेला सेन्सेक्स नंतर एचडीएफसी बँक, आंध्रा बँक, एचपीसीएल तसेच टाटा मोटर्स यांसारख्या बड्या उद्योगांचे उत्साह वाढवणाऱ्या निकालांनी हात दिल्यामुळे बाजारा सावरला. सोमवारी 76 अंशांनी खाली गेलेला सेन्सेक्स दुसऱ्या सत्रात चक्क 56 अंशांनी वर आला.

त्यातच अवजड उद्योगमंत्री संतोष मोहन देव यांनी ' भारत हेवी इलेक्ट्रिकल लिमिटेड ' ( भेल) आणि ' मारुती उद्योग ' या सरकारी कंपन्याचे अनुक्रमे 10 व 7.5 टक्के समभाग पुढील आथिर्क वर्षात खुल्या बाजारात आणण्याचा महत्त्वपूर्ण निर्णय घेतल्यामुळे आणि दोन्ही कंपन्यांचे समाधानकारक तिमाही निकाल या अगोदर जाहीर केल्यामुळे दोन्हींच्या समभागांत अनुक्रमे 1.81 टक्के आणि 2.68 टक्क्यांनी वाढ झाली.

 
</text>
</doc>
