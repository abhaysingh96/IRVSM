<doc>
<docno>1001386.cms.txt</docno>
<text>
 
महामुंबई
पीकविम्याची रक्कम तात्काळ देण्याचे आदेश
[ Tuesday, January 25, 2005  10:04:31 pm]


म. टा. प्रतिनिधी

मुंबई : सलग तीन वषेर् दुष्काळाने होरपळलेल्या कर्जबाजारी शेतकऱ्यांचे जीवन सुसह्य व्हावे यासाठी पीकविम्याचे 193 कोटी रुपये तातडीने अदा करण्याचा आदेश मुंबई हायकोर्टाने जनरल इन्शुरन्स कंपनीला दिला आहे. येत्या 31 जानेवारीपर्यंत हे पैसे शेतकऱ्यांपर्यंत पोचतील याकडे लक्ष ठेवण्याची सूचनाही हायकोर्टाने राज्य सरकारला केली आहे.

राज्यात सातत्याने दुष्काळी परिस्थिती असल्याने शेतकरी कर्जबाजारी झाले असून पीक विम्याचे हप्ते भरून विम्याची रक्कमही हाती येत नसल्याने जगणे मुश्कील झाले आहे, त्यापायी अनेकांनी आत्महत्याही केल्या आहेत या वास्तवाकडे निदेर्श करत सांगलीच्या शेतकऱ्यांनी पीक विम्याचे पैसे मिळावेत यासाठी कोर्टात धाव घेतली होती. विम्यापोटी राज्य सरकारने जनरल इन्शुरन्सकडे 193 कोटी रुपये जमा करावयाचे होते असे अर्जदारांचे वकील मच्छिंद पाटील यांनी कोर्टाच्या निदर्शनास आणून दिले.

याचिकेच्या सुनावणीदरम्यान हे पैसे सरकारने जमा केले. पीक विम्याचे 193 कोटी रुपये जनरल इन्शुरन्सकडे जमा केल्याची माहिती सरकारने मंगळवारी कोर्टाला दिली. हे पैसे त्वरित पोचवले जावेत असा आदेश मुख्य न्यायमूतीर् दलवीर भंडारी व न्या. शरद बोबडे यांच्या खंडपीठाने देत ही याचिका निकाली काढली. मात्र 31 जानेवारीपर्यंत शेतकऱ्यांना पैसे न मिळाल्यास पुन्हा कोर्टात येण्याची मुभा त्यांना देण्यात आली आहे.

 
</text>
</doc>
