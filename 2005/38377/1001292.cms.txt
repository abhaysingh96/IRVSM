<doc>
<docno>1001292.cms.txt</docno>
<text>
 
प्रगती फास्ट
बारावीनंतरचे पर्याय
[ Tuesday, January 25, 2005  08:25:27 pm]


मी बारावीला आहे. मला हॉटेल मॅनेजमेण्ट, कम्प्युटर सॉफ्टवेअर आणि हार्डवेअरची माहिती हवी आहे. तसंच बारावीनंतर इतर कोणते कोर्स करता येतील, याची माहिती द्या.

श्रीराज

बारावीनंतर करता येण्यासारखे असंख्य कोर्सेस आहेत. हॉटेल मॅनेजमेण्ट, सॉफ्टवेअर अॅण्ड हार्डवेअरचे तीन महिने ते तीन वर्षं कालावधीचे सटिर्फिकेट, डिप्लोमा, डिग्री असे अनेक पार्टटाइम आणि फूलटाइम कोसेर्स उपलब्ध आहेत. हॉटेल मॅनेजमेण्ट कोर्सला प्रवेश घेण्यासाठी जेईई ही प्रवेशपरीक्षा द्यावी लागते. अनेक खाजगी आणि सरकारमान्य इन्स्टिट्यूटमधून कम्प्युटर कोर्स करता येईल. बीई, बीटेक (कम्प्युटर / आयटी), बीएस्सी (आयटी), बीसीए, बीसीएस असे कित्येक कोर्स उपलब्ध आहेत. आपल्याला नक्की कोणत्या क्षेत्रात इण्टरेस्ट आहे, हे ठरवा आणि त्याप्रमाणे कोणत्या कोर्सला प्रवेश घेऊन करिअर करायचं, याचं नियोजन करावं लागेल. त्यासाठी आवश्यकता असेल तर एखाद्या करिअर कौन्सिलरची मदतही तुम्ही घेऊ शकता.

मी टीवाय बीकॉमची परीक्षा दिली आहे. मला बँकिंग क्षेत्राबद्दल माहिती द्या.

सागर मिटकर

डिप्लोमा इन बँकिंग अॅण्ड फायनान्स हा कोर्स करून तुम्ही बँकिंग किंवा फायनान्स क्षेत्रात करिअर करू शकता. कोर्सच्या अधिक माहितीसाठी तुम्ही द इंडियन इन्स्टिट्यूट ऑफ बँकर्स, मेकर टॉवर्स, एफ , 19 वा मजला, कफ परेड, मुंबई 400005 इथे संपर्क साधा. तसंच अॅडव्हान्स्ड डिप्लोमा इन बँकिंग अॅण्ड मॅनेजमेण्ट हा नरसी मोनजी इन्स्टिट्यूटमध्ये कोर्स उपलब्ध आहे.

मी बीकॉमनंतर एलएलबी केलं असून सध्या अमेरिकन कंपनीत असिस्टण्ट फायनान्स, कॉमर्स अॅण्ड अॅडमिनिस्ट्रेशन पदावर काम करत आहे. मला अकाऊण्ट्स आणि फायनान्स क्षेत्राचा बारा वर्षांचा अनुभव आहे. मला चार्टर्ड फायनान्शिअल अॅनालिस्ट कोर्स करायचा आहे. या कोर्सची माहिती मला द्याल का ?

हा कोर्स करण्यासाठी तुम्ही द इन्स्टिट्यूट ऑफ चार्टर्ड फायनान्शिअल अॅनालिस्ट ऑफ इंडिया, हैदराबाद इथे संपर्क साधू शकता. या इन्स्टिट्यूटचं मुंबईतील ऑफिस बीईएसटी बिल्डिंग ए, अंधेरी रेल्वे स्टेशनसमोर, टेलिफोन नंबर : 2671 6563/ 8410 इथे आहे. तसंच अधिक माहितीसाठी तुम्ही 222. द्बष्द्घड्डद्ब.श्ाह्मद्द या वेबसाइटवर संपर्क साधू शकता.

मी एसवाय बीकॉमला आहे. मला सटिर्फाइड पब्लिक अकाऊण्टण्ट कोर्सची माहिती हवी आहे. हा कोर्स केल्यानंतर परदेशात नोकरी मिळू शकेल का ?

आनंद गोखले

सटिर्फाइड पब्लिक अकाऊण्टण्ट हा कोर्स केल्यानंतर तुम्हाला अमेरिकेतील चार्टर्ड अकाऊण्टण्टची मान्यता मिळते. सीपीए होण्यासाठी तुम्हाला प्रथम ' युनिफॉर्म सटिर्फाइड पब्लिक अकाऊण्टण्ट एक्झामिनेशन ' ही परीक्षा उत्तीर्ण व्हावी लागते. सीपीए एक्झामिनेशनमध्ये ऑडिटिंग, बिझनेस लॉ, टॅक्सेशन आणि अकाऊण्टिंग या विषयावर आधारीत प्रश्न विचारले जातात. यात विद्यार्थ्यांची फायनान्स विषयातील टेक्निकल माहिती, त्याचा योग्य निर्णय घेण्यासाठी तात्काळ वापर करण्याची क्षमता आणि तुमच्यावरील जबाबदाऱ्यांचं महत्त्व कितपत माहित आहे, हे पडताळून पाहिलं जातं. अधिक माहितीसाठी तुम्ही 222. ड्डद्बष्श्चड्ड.श्ाह्मद्द या वेबसाइटवर संपर्क साधा.

ग्रोथ सेण्टर

 
</text>
</doc>
