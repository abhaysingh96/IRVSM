<doc>
<docno>1001293.cms.txt</docno>
<text>
 
प्रगती फास्ट
करिअरची उलाढाल
[ Tuesday, January 25, 2005  08:26:36 pm]


कंपनी कोणत्याही प्रकारची असो, आथिर्क पाया भक्कम असला तरच यश मिळतं. या यशाचा सूत्रधार फायनान्स मॅनेजर असतो. या विषयाचं सखोल ज्ञान आणि अनुभव तुम्हाला राष्ट्रीय आणि आंतरराष्ट्रीय पातळीवर असंख्य संधी मिळवून देतो.

पैसा कुठून मिळवायचा, त्याचा वापर कसा करायचा आणि त्यामुळे आधीच्या रकमेत भर पडणार का, हे तीन प्रश्न कुठलाही बिझनेस करताना मॅनेजमेण्टला सतत भेडसावत असतात. मुळात उद्योगासाठी भांडवल कसं उभं करावं, हीच मोठी समस्या असते. बँक, फायनान्शिअल ऑर्गनायझेशन किंवा शेअर्सची विक्री करून बिझनेससाठी आवश्यक तो पैसा उभा करणं, असे अनेक पर्याय आता उपलब्ध आहेत. पण प्रत्येक पर्याय वापरताना वेगवेगळी बंधनं स्वीकारावी लागतात. तसंच पैसा उभारण्यासाठी लागणारी किंमत आणि प्रक्रिया वेगवगळ्या प्रकारची असल्यामुळे त्यांचा अभ्यास करणं आणि सोयिस्कर मार्ग निवडणं फारच महत्त्वाचं ठरतं. इथे फायनान्स मॅनेजमेण्टच्या कामाला सुरुवात होते.

बिझनेस सुरू झाला की कॅपिटल फिरतं ठेवणं, उपलब्ध पैशाचा जास्तीतजास्त पद्धतीने उपयोग करणं, त्याचं रितसर रेकॉर्ड ठेवणं आणि कर्जाची व्याजासहित दिलेल्या मुदतीत फेड करणं यासारख्या फायनान्सशी संबंधित बहुतांश गोष्टी मॅनेजरला पार पाडाव्या लागतात. काही लहान कंपन्या फायनान्सचं कामकाज सीए किंवा तत्सम र्फम्सकडे सोपवतात. पण त्यांनी सुचवलेल्या योजना किंवा पर्यायातून योग्य निवड करण्यासाठी कंपनीकडे फायनान्सचं ज्ञान असणारी एखादी व्यक्ती तरी हवीच असते. त्यामुळे एमबीए कोर्समध्ये फायनान्शिअल मॅनेजमेण्ट या विषयाला फार महत्त्व आहे. हा विषय दोन किंवा तीन सत्रात शिकवला जातो आणि त्यानंतर त्यातील काही उपविषय विद्यार्थ्यांना स्पेशलायझेशनसाठी निवडता येतात. त्या दृष्टिकोनातून या विषयाची खालीलप्रमाणे विभागणी केली जाते :

अकाऊण्टिंग फॉर मॅनेजर्स

या विषयात फायनान्सचं रेकॉर्ड कसं ठेवावं, लेखापत्रं आणि विवरणांचा अर्थ कसा लावावा, यावर भर दिला जातो. सिलॅबसमध्ये खालील बाबी प्रामुख्याने शिकवल्या जातात.

* अकाऊण्टिंग प्रिन्सिपल्स

* अकाऊण्टिंग स्टॅण्डर्ड्स

* प्रिपरेशन ऑफ व्हेरीअस फायनान्शिअल स्टेटमेण्ट

* प्रिपरेशन ऑफ कॅश फ्लो स्टेटमेण्ट्स

* प्रिपरेशन ऑफ कॉस्ट शीट्स

* शेअर कॅपिटल अॅण्ड डिबेंचर

* कॉस्ट व्हॉल्युम

* प्रॉफिट अॅनालिसेस

* प्रिपरेशन ऑफ अॅन्युअल रिपोर्ट

फायनान्शिअल मॅनेजमेण्ट

कॅपिटल उभं करणं, फायनान्शिअल कण्ट्रोल ठेवणं याबाबतच्या खाचाखोचा फायनान्शिअल मॅनेजमेण्ट विषयात शिकवल्या जातात. या विषयाचं महत्त्व आणि व्यापकता लक्षात घेता हा विषय दोन सत्रांत विभागून शिकवला जातो. त्यातील काही प्रमुख घटक खालीलप्रमाणे आहेत:

* फायनान्शिअल माकेर्ट्स अॅण्ड इन्स्टिट्यूशन्स

* टाइम व्हॅल्यू ऑफ मनी

* रिस्क अॅण्ड रिटर्न

* व्हॅल्यूएशन ऑफ सिक्युरिटीज

* फायनान्शिअल फोरकास्टिंग

* कॉस्ट ऑफ कॅपिटल

* अॅनालिसेस ऑफ प्रोजेक्ट कॅश फ्लोज

* कॅपिटल स्ट्रक्चर थिअरीज अॅण्ड पॉलिसीज

* एस्टिमेशन ऑफ वकिर्ंग कॅपिटल नीड्स

* इन्व्हेण्टरी अॅण्ड रिसिव्हेबल्स मॅनेजमेण्ट

* ट्रेजरी मॅनेजमेण्ट अॅण्ड कण्ट्रोल

वरील विषयांच्या यादीवरून तुमच्या लक्षात येईल की या क्षेत्रात करिअर करण्यासाठी फायनान्शिअल मॅनेजमेण्ट विषयाचा सखोल अभ्यास आणि त्यावर प्रभुत्व मिळवणं अत्यावश्यक आहे. विद्यार्थ्यांना विविध प्रकारच्या केस स्टडीजवर भर द्यावा लागतो. त्यामुळे विद्यार्थ्यांना प्रत्यक्षात आथिर्क व्यवहार कसे होतात, भविष्यात तुमच्या निर्णयांचे परिणाम काय होऊ शकतात, हे तात्काळ लक्षात येतं.

एमबीए कोर्सच्या शेवटच्या वर्षात फायनान्शिअल मॅनेजमेण्टशी संबंधित खालील विषयात स्पेशलायझेशन करण्याची संधी मिळते.

* इनव्हेस्टमेण्ट

* बँकिंग

* इन्शुरन्स

* इण्टरनॅशनल बिझनेस

* अकाऊण्टिंग अॅण्ड कण्ट्रोल

साहजिकच बीकॉमच्या विद्यार्थ्यांना अकाऊण्टिंग आणि फायनान्शिअल मॅनेजमेण्ट हे विषय इतरांच्या तुलनेत सोपे वाटतात. हे विषय शास्त्रीय आणि तर्कसंगत विचारसरणीवर आधारित असल्यामुळे इतर विद्यार्थ्यांनाही या विषयात प्रावीण्य मिळवता येतं.

कंपनीचं सर्वस्व फायनान्शिअल स्टेटसवर अवलंबून असतं. त्यामुळे इथे फायनान्स विषयातील तज्ज्ञांची सातत्याने गरज असते. कंपनीत टॉप मॅनेजमेण्ट लेव्हलला काम करण्यापासून ते स्वत:ची कन्सल्टिंग फर्म किंवा बिझनेस सुरू करण्यापर्यंत तुम्हाला संधी उपलब्ध आहेत. यासाठी अनुभव आणि या विषयात उच्च शिक्षण घेतलं तर विद्यार्थ्यांना अधिक चांगल्या संधी मिळू शकतात.

ग्लोबलायझेशनमुळे इण्टरनॅशनल कंपन्यांना त्यांचे आथिर्क व्यवहार सुरळीतपणे चालवण्यासाठी फायनान्स विषयातील तज्ज्ञ हवे असतात. शिवाय बहुराष्ट्रीय फायनान्शिअल कन्सल्टिंग र्फम्समध्ये अनेक देशातील प्रोजेक्ट आणि कंपन्यांचे आथिर्क व्यवहार तपासण्यासाठी अशा व्यक्तींची गरज असते. र्वल्ड बँक आणि मोठ्या बँका फायनान्शिअल मॅनेजमेण्टचं ज्ञान असणाऱ्या व्यक्तींना टॉप मॅनेजमेण्ट लेव्हलवर नियुक्त करतात आणि त्यांच्या सल्ल्यानुसार इन्वेस्टमेण्ट केली जाते.

आथिर्क क्षेत्रातील उलाढाल नेहमीच अपेक्षित असते. पण भविष्यात त्यांचा वेग खूप वाढणार आहे. त्यांचे संभाव्य परिणाम लक्षात घेऊन तात्काळ निर्णय घेण्यासाठी फायनान्शिअल मॅनेजमेण्ट या विषयाचं ज्ञान आणि अभ्यास फारच महत्त्वाचा ठरणार यात काही शंका नाही.

डॉ. विवेक पाटकर

आयसीएफएआय बिझनेस स्कूल

 
</text>
</doc>
