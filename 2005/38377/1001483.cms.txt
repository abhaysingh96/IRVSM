<doc>
<docno>1001483.cms.txt</docno>
<text>
 
महामुंबई
विद्यापीठाविरोधात आंदोलन
[ Tuesday, January 25, 2005  11:55:52 pm]


म. टा. प्रतिनिधी

मंुबई : क्रांतीकारकांच्या चळवळीचा ' टेररिस्ट अॅक्टिव्हिटी ' आणि दलितांचा स्वातंत्र्यलढ्यात असहभाग असा उल्लेख प्रथम वर्ष कला शाखेच्या इतिहासाच्या पुस्तकात आल्याचे तीव्र पडसाद उमटले असून ' नॅशनल स्टुडंट्स युनियन ऑफ इंडिया ' चे कार्यकतेर् तसेच शिवसैनिकांनी मंुबई विद्यापीठात मंगळवारी जोरदार आंदोलन केले.

प्रकरणाचे गांभीर्य लक्षात घेता या पुस्तकाबाबत इतिहासतज्ज्ञांचा अभिप्राय मागविण्याचा निर्णय विद्यापीठाने घेतला आहे, त्यानंतर संबंधित वादग्रस्त भागाबाबत योग्य तो निर्णय घेऊ, असे प्र-कुलगुरू डॉ. अरुण सावंत यांनी सांगितले. या प्रकरणी चौकशी करण्याची सूचनाही यांनी कला शाखेच्या अधिष्ठात्यांना केली आहे.

 
</text>
</doc>
