<doc>
<docno>1001117.cms.txt</docno>
<text>
 
महामुंबई: मुंबई टाइम्स
नॅशनल पार्कमध्ये प्राण्यांची योग्य देखभाल
[ Tuesday, January 25, 2005  05:55:56 pm]


हेमंत साटम

' सनी ' वाघ आणि ' राधा ' हत्तीणीच्या मृत्यूने सर्वच हळहळले. भायखळ्याच्या प्राणीसंग्रहातील या प्राण्यांच्या मृत्यूनंतर बोरिवलीच्या नॅशनल पार्कातील प्राण्यांच्या प्रकृतीकडे अनेकांचं लक्ष लागलंय. मात्र, त्याबाबत फारशी काळजी करण्याची गरज नसल्याचं संबंधित अधिकाऱ्यांनी स्पष्ट केलंय.

नॅशनल पार्कमधील प्राण्यांच्या वाढत्या संख्येविषयी चिंता करतानाच त्यावर तोडगा काढायला हवा, असं मत वन्यजीवप्रेमी केलंय. नॅशनल पार्कात 28 बिबळे , 10 वाघ , 10 सिंह, सुमारे पाच हरिणं इतके प्राणी बंदिस्त आहेत. त्यांची नीट काळजी घेतली जाते, अशी माहिती डॉ. किशोर बाटवे यांनी दिली. येेणाऱ्या प्रत्येक प्राण्याकडे वैयक्तिक लक्ष पुरवलं जातं. पहिले तीन आठवडे अतिशय महत्त्वाचे असतात. या काळात त्याला अन्य प्राण्यांपासून वेगळं ठेवलं जातं. विकारांची लागण इतर प्राण्यांना होऊ नये यासाठी ही काळजी घेण्यात येते.

पकडण्यात आलेल्या प्राण्यांचा सुरुवातीच्या काळात माणसांशी संपर्क येऊ नये याकडे विशेष लक्ष दिलं जातं. यानंतरच्या तपासणीत आनुवंशिक दोष, व्यंग, शरीरावरील नैसगिर्क चकाकी, गोचीड, पिसवा यांचं प्रमाण या साऱ्यांचा विचार केला जातो. तपासणीत विष्ठेचा नमुना, ओळख पटवण्यासाठी मायक्रोचीप बसवणं आदी गोष्टींचाही समावेश असतो. बिबळ्यांच्या वजनाची नोंद, हृदयाचे ठोके मोजले जातात. कोणतीही ंशंका आल्यास रक्ततपासणी, लिव्हर टेस्ट केल्या जातात.

प्राण्यांना दर तीन महिन्यांनी जंतांची औषधं, गरजेनुसार अॅण्टिबायोटिक्स दिली जातात. त्यांच्या खाद्याची शास्त्रीय तपासणी केली जाते.

या प्रश्नाबाबत ' बॉम्बे नॅचरल हिस्टरी सोसायटी ' तील अधिकारी आयझॅक किहिमकर वेगळ्याच मुद््याकडे लक्ष वेधतात. ते म्हणतात : मुळात प्राण्यांना कमीतकमी बंदिस्त अवस्थेत ठेवलं पाहिजे. त्यासाठी आथिर्क तरतूद हवी, स्वयंसेवी संस्थांनी सहकार्य हवं. पण विपरित परिस्थितीत काम करणाऱ्या वनाधिकाऱ्यांचं कौतुक करण्याऐवजी त्यांच्यावर टीका करण्यात काही स्वयंसेवी संस्था धन्यता मानत असतात. प्राण्यांना उद्भवणाऱ्या गंभीर विकारांवर मात करण्याचे प्रयत्न सुरू असतात. पण, प्रत्येकवेळी त्यात यश येईलच असं नाही.

वन्यजीवप्रेमी अनंत पेंढारकर यांच्या म्हण्यानुसार प्राण्यांचे मृत्यू नैसगिर्क असेपर्यंत काळजीचं कारण नसतं. झूमधील प्राण्यांना अनेक जण काहीही खायला घालतात. त्यातून विकार होऊ शकतात. हे थांबवणं आवश्यक आहे. फारशा सोयीसुविधा नसतानाही काम करणारे अधिकारी, डॉक्टर यांच्यावर निष्कारण टीका करणंही थांबायला हवं. तसं झालं तरच त्यांना प्रोत्साहन मिळेल. शिवाय स्वंयसेवी संस्था स्वत:हून या कामात सहभागी झाल्या, तर प्राण्यांचे अनैसगिर्क मृत्यू टाळणं सोपं होईल.

 
</text>
</doc>
