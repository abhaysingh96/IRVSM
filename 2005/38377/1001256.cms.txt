<doc>
<docno>1001256.cms.txt</docno>
<text>
 
लेख
नियोजनाअभावी वाहतूक अराजक
[ Tuesday, January 25, 2005  08:03:54 pm]


शहरातल्या रस्त्यांवर वाहतूक सुरक्षा आणण्यासाठी ज्या भागात शक्य त्याठिकाणी रस्ते रुंद करणे आणि जेथे शक्य नाही तिथे एकदिशामार्ग करणे किंवा फ्लायओव्हर बांधणे आदी उपाय तातडीने झाले पाहिजेत. अर्थात यावरचा दूरगामी उपाय म्हणजे शहराचा भौगोलिक विस्तार बराच वाढवणे आणि मध्यवस्तीत वाहनांची आणि कार्यालयांची गदीर् कमी करणे ( मध्यवस्तीपासून उपनगरांकडे स्थलांतर) हा आहे. पण यापैकी कशाचेच नियोजन होताना सध्या तरी दिसत नाही.

जनतेच्या खऱ्या मोठ्या समस्यांकडे संपूर्ण दुर्लक्ष करून भलत्याच कोणत्यातरी विषयाचा बागुलबुवा करणे आणि जनतेचे लक्ष भलतीकडे वळवणे, हा उद्योग आतापर्यंत केवळ राजकारणी करत होते. पण आता समाजातले वेगवेगळे घटक तसे करायला लागले आहेत. त्यात मुख्यत: आघाडीवर आहेत ' पुण्याचे पर्यावरणवादी '!

पुण्यातल्या पर्यावरणवाद्यांनी गेल्या काही वर्षांपासून शहरातल्या प्रदूषणावरून ' भुई धोपटायला ' सुरुवात केली आणि रस्त्यांवर चालणाऱ्या वाहनांची संख्या कमी करावी, सहा आसनी रिक्षा बंद कराव्यात, सर्वांनी सार्वजनिक वाहतूक व्यवस्था वापरावी वगैरे मुद्यांवर अकांडतांडव सुरू केलं. यापैकी कोणतीही गोष्ट साध्य तर झाली नाहीच ; पण या काळात शहराचा विस्तार खूप वाढला. मात्र त्याप्रमाणात सार्वजनिक वाहतूक यंत्रणा विकसित झाली नाही. त्यामुळे खाजगी वाहने वापरण्याशिवाय पुणेकरांसमोर दुसरा कोणताही पर्याय उरला नाही. तशातच पर्यावरणवाद्यांच्या दबावामुळे शहरात मोठे रस्ते किंवा फ्लायओव्हर झाले नाहीत. परिणामी पुण्याचे रस्ते कमालीचे असुरक्षित बनले.

सोमवारी रात्री पुण्यात अपर्णा कदम नावाची इंजिनीअरिंग कॉलेजच्या पहिल्या वर्षाला असलेली एक तरुणी महापालिकेच्या पुणे म्युनिसिपल ट्रान्स्पोर्ट (पीएमटी) बसच्या खाली सापडून मरण पावल्यावर शहरात प्रचंड उदेक झाला. पीएमटीच्या 12 बसगाड्यांची मोडतोड, बसगाड्या पेटवण्याचा प्रयत्न जमावाने करणे वगैरे प्रकार झाले. याचे कारण पीएमटीखाली सापडून कोणीतरी मृत्युमुखी पडण्याचा प्रकार आता नित्याचाच होऊ लागला आहे. नरपतगीर चौक याठिकाणी तीन आठवड्यांपूवीर्च सायकलवरून शाळेत चाललेली लहान मुलगी बसखाली सापडून मृत्युमुखी पडली. त्याआधीही अनेक तरुण मुले बसखाली सापडली. पुण्यात रस्त्यावरची सुरक्षा हा सर्वांसाठीच मोठा चिंतेचा विषय बनायला लागला आहे. याचे कारण अरुंद रस्ते आणि वाढती गदीर् हे आहे.

वाहनांच्या वाढत्या संख्येमुळे शहरात प्रदूषण वाढते, म्हणून वाहनांसाठी पहिल्यांदा ' युरो एक ' मग ' युरो दोन ' आणि आता ' युरो तीन ' प्रमाणक आणण्यासाठी न्यायालयात धाव घेणाऱ्या पुण्यातल्या पर्यावरणवाद्यांनी अरुंद रस्ते आणि फ्लायओव्हरसारखे प्रकल्प न होऊ दिल्यामुळे शहरातल्या रस्त्यांवर दररोज कोवळी मुले आणि मुली मरत आहेत. त्याची या पर्यावरणवाद्यांनी दखल घेतलेली नाही. उलट शहरात सहा आसनी बंद करून पीएमटीच्या बसगाड्या वाढवण्याची भाषा पर्यावरणवादी करत आहेत. सहा आसनीच्या प्रदूषणाने कोणाचाही जीव गेला नाही ; उलट त्यामुळे शहरात गरीब आणि तळागाळातल्या जनतेला एक स्वस्त वाहतूक- पर्याय मिळत होता. पण पर्यावरणवाद्यांनी कोर्टात जाऊन सहा आसनी रिक्षा बंद करवल्या आणि त्याला कोणताही पर्याय निर्माण न केला गेल्यामुळे आज शाळा-कॉलेजातली मुले सायकल किंवा दुचाकीने प्रवास करून बसखाली सापडू लागली आहेत.

पुण्यात सध्या वेगवेगळ्या वाहतूकविषयक प्रश्ानंनी नागरिकांना हैराण केले आहे. एकाबाजूला रस्त्यावर वाहनांच्या गदीर्मुळे कासवाच्या गतीने चालणारी वाहतूक, दुसरीकडे या स्थितीतही डोक्यांवर हेल्मेट घालावे, अशी सक्ती करणारे राज्य सरकार आणि वाहतूक पोलिस, पीएमटीचे बेफिकीर बसचालक अशा सर्वांच्या गराड्यात पुण्याचे वाहनचालक सध्या अडकले आहेत. त्यावर त्यांना पर्यावरणवाद्यांचे उपदेशाचे डोस सहन करावे लागत असल्यामुळे पुण्यात वाहन चालवतो म्हणजे आपण काहीतरी गुन्हा करतो, असा ' गिल्ट कॉम्प्लेक्स ' त्यांना आहे. शेवटी त्यांनी करायचे तरी काय ?

रस्त्यावरच्या अपघातात दुचाकीचालक मरतात म्हणून हेल्मेटची सक्ती करणाऱ्या राज्य सरकारला कोणीतरी हे कळवायला पाहिजे की पीएमटी बसगाड्या आजकाल दुचाकी वाहन-चालकांच्या अंगावरूनच जाऊ लागल्या आहेत. त्यामुळे डोक्यावर हेल्मेट असले किंवा नसले तरी दुचाकी चालक गतप्राण होणारच, अशी त्या बिचाऱ्याची अवस्था आहे.

शहरातल्या रस्त्यांवर वाहतूक सुरक्षा आणण्यासाठी ज्या भागात शक्य त्याठिकाणी रस्ते रुंद करणे आणि जेथे शक्य नाही तिथे एकदिशामार्ग करणे किंवा फ्लायओव्हर बांधणे आदी उपाय तातडीने झाले पाहिजेत. अर्थात यावरचा दूरगामी उपाय म्हणजे शहराचा भौगोलिक विस्तार बराच वाढवणे आणि मध्यवस्तीत वाहनांची आणि कार्यालयांची गदीर् कमी करणे ( मध्यवस्ती-पासून उपनगरांकडे स्थलांतर) हा आहे. पण यापैकी कशाचेच नियोजन होताना सध्या तरी दिसत नाही.

शहरातल्या कवेर् रस्त्यासारख्या मुख्य रस्त्यावर नळस्टॉप चौकासारख्या ठिकाणी दिवसा अक्षरश: हजारो वाहनांची प्रचंड गदीर् होते. हा चौक मुंबईतला असता तर आतापर्यंत त्यावर चौपदरी फ्लायओव्हर झाले असते. पण पुण्याच्या विकासाच्या गप्पा मारणाऱ्यांनी तिथे काहीच केलेले नाही. हे असेच सुरू राहिले तर दुदैर्वाने आणखी अनेक ' अपर्णा कदम ' अशाच बळी जातील आणि प्रत्येकवेळी जनतेचा उदेक शमवण्याचे काम पोलिस आणि प्रशासनाला करत राहावे लागेल.

रोहित चंदावरकर

 
</text>
</doc>
