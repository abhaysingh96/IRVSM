<doc>
<docno>1001340.cms.txt</docno>
<text>
 
अर्थव्यवहार
सिटीग्रुपचे उद्योजक पुरस्कार जाहीर
[ Tuesday, January 25, 2005  09:27:13 pm]


म. टा. व्यापार प्रतिनिधी

मुंबई : स्वावलंबी उद्योजक बनून रोजगारांच्या संधी उपलब्ध करून समाजाला मार्गदर्शन करणाऱ्या उद्योजगांच्या कौशल्याला दाद देण्यासाठी सिटीग्रुपने ' उद्योजक ' पुरस्कार देण्याचे ठरवले असून या वर्षासाठी 12 उद्योजकांची निवड करण्यात आली आहे. एक फेब्रुवारीला नवी दिल्लीत होणाऱ्या विशेष कार्यक्रमात केंदीय अर्थमंत्री पी. चिदंबरम यांच्या हस्ते पुरस्कारांचे वितरणक करण्यात येणार आहे.

भारताच्या चार विभागतून प्रत्येक तीन उद्योजकांची यासाठी निवड करण्यात आली असून पश्चिम विभागतून किशोर वाघमारे (पुणे), राजेंद कासकर (मुंबई) व संजिदा मलिक (मुंबई) हे मानकरी ठरले आहेत. दक्षिण विभागातील अमरावती लता (चेन्नई), कमलेश आर ( चेन्नई) व एरान्ना होम्बलीमथ (हुबळी) तर पूर्व विभागासाठी रिना महानंद ( संबलपूर), कमला दास (बारपेटा) आणि बदी सिंह (पाटणा) यांची निवड करण्यात आली आहे. उत्तर विभागातील देवकी देवी (पिथोरागड), केशर देवी (अल्वार) आणि अशोक वाजपेयी (कानपुर) हे पुरस्काराचे मानकरी ठरले आहेत. या पुरस्काराची संकल्पना पार्टनर्स इन चेंज ( पीआसी) या विना नफा तत्वावर काम करणाऱ्या संस्थेने सिटीगुप फाउंडेशनने दिलेल्या 60 हजार अमेरिकन डॉलर्सच्या मदतीतून साकारली आहे.

 
</text>
</doc>
