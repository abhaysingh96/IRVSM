<doc>
<docno>1020612.cms.txt</docno>
<text>
 
महाराष्ट्र
काय होणार आज 11 जिल्ह्यांच्या बैठकीत?
[ Monday, February 14, 2005  06:31:50 pm]


म. टा. वृत्तसेवा

जालना : मुख्यमंत्री विलासराव देशमुख बुधवारी , 15 रोजी जालना येथे येत असून त्या वेळी, प्रदेशाध्यक्षांच्या उपस्थितीत मराठवाडा आणि विदर्भातल्या, तसेच नंदुरबार, जळगाव आणि धुळे अशा 11 जिल्ह्यांतील काँग्रेस पदाधिकाऱ्यांची बैठक होणार आहे. राष्ट्रवादी काँग्रेसबद्दलच्या काँग्रेसजनांच्या कुरबुरी या बैठकीत उफाळून वर येतील, असा अंदाज आहे!

स्थानिक पातळीवरही शक्यतो ' राष्ट्रवादी ' शी युती कायम ठेवा, असे राज्यपातळीच्या नेत्यांचे सांगणे असले तरी , ' वेळ पडल्यास स्वबळावर स्थानिक निवडणुका लढण्याची तयारी आम्ही ठेवत आहोत ', असे प्रदेश प्रवक्ते अनंत गाडगीळ यांनी जालना भेटीत म्हटले होते! मुख्यमंत्री या बैठकीत प्रत्येक जिल्ह्याच्या पाच समस्या ऐकून घेणार असल्याचेही गाडगीळ यांनी सांगितले. मात्र, बैठकीत वेगळे चित्र दिसू शकेल.

 
</text>
</doc>
