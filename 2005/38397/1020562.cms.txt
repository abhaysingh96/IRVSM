<doc>
<docno>1020562.cms.txt</docno>
<text>
 
महाराष्ट्र
'नवोदितांना सांभाळून घेतलं पाहिजे'
[ Monday, February 14, 2005  06:04:06 pm]


मुंबई टाइम्स टीम

डोंबिवली : प्रस्थापित कविंनी नवोदिताना सांभाळून घेतलं पाहिजे व मार्गदर्शन केलं पाहिजे असा सल्ला नामवंत कवी फ.मु. शिंदे यांनी इथे दिला. केवळ कवितेला वाहिलेल्या आणि सातत्याने गेली 38 वर्षं कवितेसाठी कार्य करत असलेल्या काव्यरसिक मंडळाच्या दोन दिवसीय संमेलनाच्या अध्यक्षस्थानावरून ते बोलत होते.

संमेलनाच्या पहिल्या सत्रामध्ये लक्ष्मीबाई पिंगळे काव्यवाचन स्पधेर्साठी अनेक सदस्यांनी आपापल्या कवितांचे वाचन केलं व नंतर संमेलनाध्यक्ष शिंदे यांच्या कवितांचं वाचन झालं. प्रा. शिंदे यांच्या अगदी मोजक्याच पण मामिर्क आशयाच्या कवितांपैकी रानवट आणि मीनाकुमारी या कवितांनी रसिकांकडून भरघोस दाद मिळवली.

रविवारच्या दुसऱ्या सत्रामध्ये निरंजन उजगरे यांच्या कवितांवर आधारित निरंजन काव्यदर्शन हा कार्यक्रम आयोजित करण्यात आला. या कार्यक्रमाच्या पूर्वार्धात उजगरे यांनी लिहिलेल्या आणि भाषांतरित अशा वीसेक कवितांचे अभिवाचन करण्यात आलं. या अभिवाचनपर्वाची संकल्पना व संचालन मंडळाचे ज्येष्ठ सदस्य डॉ. प्रल्हाद देशपांडे यांचं होतं. या कार्यक्रमासाठी सुधीर जोगळेकर, कवी द.भा. धामणस्कर आणि अनुपमा उजगरे यांची उपस्थिती होती. अमिता कोकाटे यांनी सादर केलेली ' भिंत आणि ' अंतर ', हेमंत राजाराम यांची ' वाण्याचं बिल ', श्रीपाद पुराणिक यांनी म्हटलेली ' दिनार थंड होताना ' आणि मृणाल केळकरांच्या आवाजातील ' शीळ घुमली घुमली ' या रचना श्रोत्यांना अधिक भावून गेल्या.

तिसऱ्या सत्रामध्ये कमलाबाई सोहोनी काव्यस्पर्धा आणि लक्ष्मीबाई पिंगळे काव्यवाचन स्पधेर्तील विजेत्यांना पारितोषिकं व प्रमाणपत्रं देण्यात आली.

 
</text>
</doc>
