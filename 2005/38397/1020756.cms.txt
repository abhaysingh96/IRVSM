<doc>
<docno>1020756.cms.txt</docno>
<text>
 
अग्रलेख
सानिया-लाट!
[ Monday, February 14, 2005  08:52:47 pm]


पाकिस्तानचा क्रिकेट संघ भारत दौऱ्यावर येण्यास काही आठवडे उरले आहेत. शिवसेनेने दौरा होऊच देणार नाही, अशी अपेक्षेनुसार भूमिका घेतली आहे. सरकारी पातळीवर आणि नियामक मंडळाच्या पातळीवर दौरा यशस्वी पार पाडण्यासाठी प्रयत्न सुरू आहेत.

गेल्या वर्षी पाकिस्तानमध्ये भारतीय संघ गेला होता, तेव्हा दोन्ही देशांत प्रचंड उत्साहाचे वातावरण होते हे लक्षात घेता भारतातही पाकिस्तानी संघाचे तसेच स्वागत होईल, अशी कोणाचीही अपेक्षा असणे साहजिक आहे.

पण, प्रत्यक्षात सर्वत्र चर्चा आहे ती टेनिसपटू सानिया मिर्झाची. गेल्या तीन आठवड्यांत आपल्या दे दणादण पराक्रमामुळे ती केवळ तरुणांचीच नव्हे तर तमाम भारतवासीयांची ' दिल की धडकन ' बनून गेली आहे.

ऑस्ट्रेलियन खुल्या टेनिस स्पधेर्त ती तिसऱ्याच फेरीत हरली, पण अव्वल स्थानावरील सेरेना विल्यम्सला तिने दिलेली झुंज मनाच्या कुपीत दीर्घकाळ जपून ठेवावी अशी होती. त्या सामन्याआधी सेरेनाने सानियाचे नावही ऐकले नव्हते.

सामना संपला तेव्हा ती दिङ्मूढ, झाली होती. मग ' सानियामध्ये बरीच मजल मारण्याची क्षमता आहे! ' असे प्रशस्तीपत्र तिने दिले यात नवल ते काय! ही लहानग्या चणीची सानिया आपल्याला अशी झुंज द्यायला लावेल, असा विचार सामन्याआधी सेरेनाच्या मनातही येणे शक्य नव्हते.

रसिकांच्या डोळ्यापुढून सानियाची ती खेळी पुसली जाण्याआधीच, सानियाने जागतिक टेनिस असोसिएशनच्या स्पधेर्त बाजी मारली आणि सेरेनाला दिलेली कडवी लढत ' फ्लुक ' नव्हती, हे दाखवून दिले. सानियाने टेनिसचे धडे गिरवले हैदराबादमध्ये आणि याच ठिकाणी तिने आतापर्यंतची सर्वांत देदीप्यमान कामगिरी केली हा निव्वळ योगायोग.

घरच्यांसमोर खेळताना तिचा खेळ बहरत गेला आणि तमाम प्रेक्षकवर्ग तिला ' चिअर अप ' करण्यात मश्गूल झाला होता. कोणत्याही क्रीडापटूबाबत असेच घडते. गेल्या पाच दशकांत रामनाथन कृष्णन, विजय अमृतराज, रमेश कृष्णन ते महेश भूपती आणि लिअँडर पेसपर्यंत अनेक भारतीय पुरुष खेळाडूंनी टेनिसच्या कोर्टवर आपली नावे नोंदविली.

पण निरुपमा मांकड, किरण बेदी अशा आशियाई पातळीवर कामगिरी करणाऱ्या भारतीय महिलांनाही मागे टाकून सानिया कोसो मैल पुढे निघून गेली आहे. हा प्रवास लक्षात घेतला तरच सानियाच्या पराक्रमाची महती ध्यानात येऊ शकेल. सानियाचे रूप, वय, कोर्टवर आणि बाहेर वावरताना तिच्या देहबोलीतून प्रकट होणारा आत्मविश्वास तिच्याभोवतीच्या चाहत्यांच्या गदीर्त भरच घालत आहे, हे खरे असले तरी, या ' सानियाच्या दिनु ' कडे अधिक व्यापक दृष्टिकोनातून बघायला हवे आहे.

गेल्या दीड दशकांत, आथिर्क उदारीकरणामुळे भारतात मध्यमवगीर्यांना नवी दृष्टी प्राप्त झाली. उच्च शिक्षणाशिवाय यशस्वी होता येणार नाही, या मंत्राला असलेल्या अन्य पर्यायांकडे त्यांची नजर गेली. क्रीडा, मनोरंजन, जाहिरात क्षेत्र, माहिती तंत्रज्ञान अशा अनेक बाबींत शैक्षणिक पात्रता दुय्यम ठरली. कोणत्याही क्षेत्रात उमेदवारी करायची इच्छा आणि अंगभूत कौशल्य महत्त्वाचे ठरू लागले. सचिन तेंडुलकर हे याचे सवोर्त्तम उदाहरण ठरले. क्रिकेटमध्ये त्याने पीएच. डी. केली आहे, असे त्यामुळेच म्हटले जाऊ लागले.

सानिया ही अशीच मध्यमवर्गात वाढलेली, पण अफाट कष्ट करण्याची तयारी तिने दाखवली आणि तिच्या यशाचे दरवाजे हा हा म्हणता उघडले. आता तिच्या दारात स्पॉन्सर्सची रांग लागली आहे. कारण आपले उत्पादन खपवायला इतका चांगला ब्रँड अँबेसेडर त्यांना सहजासहजी मिळत नाही. सानियाच्या यशाचे कौतुक आणखी अशासाठी करायचे की भारतात क्रिकेटइतके टेनिस रुजलेले नाही. या महागड्या खेळासाठी सोयी अगदीच तुटपुंज्या आहेत. सानियाच्या घरचे वातावरणदेखील खेळाला अनुकूल होतेच असे नाही. पण तिच्या पालकांनी तिच्यासाठी खस्ता खाल्ल्या, हेही लक्षात घ्यायला हवे.

गेल्या काही वर्षांत आंध्र प्रदेेशात बरेच खेळाडू उदयाला आले. चंदाबाबू नायडू यांनी आपल्या राजवटीत क्रीडासंस्कृती रुजवण्यासाठी केलेल्या प्रयत्नांना आलेली ही फळे आहेत. यापासून महाराष्ट्राने धडा गिरवायला हरकत नसावी. पुण्याजवळ बालेवाडी येथे भव्य क्रीडानगरी उभारली गेली. आज तिची गत उद्ध्वस्त धर्मशाळेसारखी आहे. मुंबईसारख्या शहरात, शिवाजी पार्क, माटुंगा जिमखाना येथे अतिक्रमणे वाढत आहेत. उपनगरात सर्वसामान्य मुलांना खेळायला मैदाने नाहीत आणि इतर सोयींची तर बोंबच. खेळ हा संस्कृतीचा एक भाग हे राज्यर्कत्यांनी लक्षात घेतले नसल्यामुळे ही दुरवस्था ओढवली आहे. अंजली भागवत, सानिया मिर्झा, मल्लेश्वरी हे खेळाडू नाम कमावत आहेत ते स्वकर्तृत्वावर. सरकारी यंत्रणेकढून त्यांना फारशी मदत मिळालेली नाही. या खेळाडूंनी नाव कमावल्यावर सरकारी क्रीडासंस्थांचे अधिकारी व पदाधिकारी छायाचित्रात झळकावे म्हणून पुढे सरसावले आहेत. सानियासारख्यांचे कौतुक भरभरून करायचे ते त्यामुळेच!

 
</text>
</doc>
