<doc>
<docno>1020778.cms.txt</docno>
<text>
 
देश-विदेश
साहित्य अकादमी पुरस्कारांचे उद्या वितरण
[ Monday, February 14, 2005  09:20:10 pm]


म. टा. विशेष प्रतिनिधी

नवी दिल्ली : साहित्य अकादमीच्या वाषिर्क साहित्योत्सवात, यंदाचा मराठी भाषेतील साहित्य पुरस्कार बुलडाण्याचे सदानंद देशमुख यांना ' बारोमास ' या ग्रामीण संस्कृतीचे अंतरंग उलगडणाऱ्या कादंबरीसाठी 16 फेब्रुवारीला साहित्यिक यु. आर. अनंतमूतीर् यांच्या हस्ते प्रदान केला जाईल. अकादमीचे अध्यक्ष गोपीचंद नारंग अध्यक्षस्थानी असतील.

प्रा. देशमुख हे मेहेकरला मराठीचे अध्यापक आहेत. त्यांनी आजपर्यंत लचांड, उठावण, महालूट या तीन लघुकथा संग्रहांव्यतिरिक्त ' तहान ' व ' बारोमास ' या दोन कादंबऱ्या लिहिल्या. या दोन्ही कादंबऱ्यांना अनेक पुरस्कार मिळाले आहेत. ' बारोमास ' ला राज्य सरकारच्या साहित्य पुरस्काराव्यतिरिक्त, महाराष्ट्र साहित्य परिषद तसेच पद्मश्ाी विखे पाटील पुरस्कार प्राप्त झाला आहे.

अन्य भाषेतील पुरस्कार विजेत्यांमध्ये हिरेंद दत्ता ( आसामी), सुधीर चक्रवतीर्(बंगाली), उपमन्यु चतजीर् (इंग्रजी), वीरेंद डंगवाल ( हिंदी), अमृतलाल वेगड (गुजराती), जयंती नायक (कोकणी), नंद भारव्दाज ( राजस्थानी) इत्यादी 22 भाषिक लेखकांचा समावेश आहे.

पंधरा फेब्रुवारीपासून अकादमीच्या साहित्योत्सवाचा प्रारंभ, प्रतिभा राय यांच्या हस्ते ग्रंथप्रदर्शनाच्या उद्घाटनाने होईल. बुधवारी पुरस्कार प्रदान सोहळा होईल.

गुरुवारी साहित्य अकादमीचे उपाध्यक्ष सुनील गंगोपाध्याय यांच्या अध्यक्षतेखाली होणाऱ्या लेखक संमेलनात पुरस्कार विजेते लेखक साहित्यकृती आणि अनुभवांवर प्रकाशझोत टाकतील. 18 ते 20 फेब्रुवारी या कालवधीत जागतिकीकरण संस्कृती आणि अस्मिता, कविसंमेलन, दक्षिण आशियाई साहित्यापुढील आव्हाने आणि प्रत्युत्तरे, कथावाचन, माझे लेखन माझा वेळ, सामुदायिक भविष्याचा वेध आदी विषयांवर चर्चासत्रे व परिसंवादांचे आयोजन करण्यात आले आहे.

यात भारतीय लेखकांव्यतिरिक्त बांगला देश, मालदीव, नेपाळ, पाकिस्तान, श्ाीलंका, कॅनडा, तिबेट, इत्यादी देशांतले मान्यवर लेखक आणि साहित्यिकही सहभागी होत आहेत. पुरस्कार वितरण सोहळा फिक्की सभागृहात, तर चर्चासत्रे आणि परिसंवाद ' इंडिया इंटरनॅशनल सेंटर ' ला होणार आहेत.

 
</text>
</doc>
