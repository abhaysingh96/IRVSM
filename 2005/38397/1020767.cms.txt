<doc>
<docno>1020767.cms.txt</docno>
<text>
 
अर्थव्यवहार
हिंदुस्तान लिव्हरचा प्रति शेअर 2.50 रु. अंतिम लाभांश
[ Monday, February 14, 2005  09:07:37 pm]


म. टा. उद्योग प्रतिनिधी

मुंबई : बहुराष्ट्रीय गृहोपयोगी वस्तू उत्पादक महाकाय कंपनी हिंदुस्तान लिव्हर लि.च्या डिसेंबर 2004 अखेर संपलेल्या तिमाहीत करोत्तर नफ्यात 36.4 टक्के घट झाली असून, कंपनीने 357 कोटी रु. करोत्तर नफा मिळविला आहे. बाजारपेठेतील तीव्र स्पधेर्ला तोंड देऊन कंपनीने ही कामगिरी केल्याचे कंपनीचे अध्यक्ष एम. एस. बंगा यांनी म्हटले आहे.

कंपनीच्या संचालक मंडळाच्या नुकत्याच झालेल्या बैठकीत प्रत्येकी एक रु. मूल्याच्या शेअरवर 2.50 रु. अंतिम लाभांश देण्याचा निर्णय घेण्यात आला. आधीचा हंगामी लाभांश धरून एकूण लाभांश प्रति शेअर 5 रु. होतो.

श्री. बंगा हे हिंदुस्तान लिव्हरची पितृ कंपनी युनिलिव्हरच्या एशियन होम अॅण्ड पर्सनल केअर व्यवसायाचे बिझनेस प्रेसिडेंट असून, आता त्यांना युनिलिव्हरच्या नव्या सवोर्च्च व्यवस्थापन समितीत , ' प्रेसिडेंट, फूड्स ' या पदावर नियुक्त करण्यात आले आहे.

रेनेसान्स वायनरीचा ओझर प्रकल्प कार्यान्वित

नाशिकच्या रेनेसान्स वायनरी या कंपनीने दाक्षांचे गाळप सुरू करून वाइन निमिर्तीचा आपला प्रकल्प कार्यान्वित केला आहे. दक्षिण आफ्रिकेच्या लॉरेन्सफोर्ड वाइन्सशी ' रेनेसान्स ' ने तांत्रिक व व्यावसायिक सहकार्याचा करार केला आहे. नाशिकनजिक ओझर परिसरात कंपनीने दरसाल पाच लाख बाटल्या वाइन उत्पादनक्षमतेचा हा प्रकल्प असून , 25 एकर जमिनीवर वाइनसाठी लागणाऱ्या दाक्षांची लागवड करण्यात येत आहे.

स्वस्तिक रूफिंगचा 10 टक्के हंगामी लाभांश

फायबर सिमेंट कोरुगेटेड शीट्सचे उत्पादन करणाऱ्या, मुंबई शेअर बाजारात नोंदणीकृत स्वस्तिक रूफिंग लि.ने 2004-2005 वर्षासाठी 10 टक्के हंगामी लाभांश जाहीर केला आहे.

श्रीराम समूह ' उनो ' ला 3 कोटी शेअर्स विकणार

श्रीराम उद्योग समूह आपल्या श्रीराम इन्व्हेस्टमेंट्स, श्रीराम ट्रान्सपोर्ट, श्रीराम ओव्हरसीज या तीन कंपन्यांचे मिळून एकूण तीन कोटी समभाग ख्रिसकॅपिटल समूहातील उनो इन्व्हेस्टमेंट्स या कंपनीला प्रत्येकी 35 रु. किमतीस विकणार आहे. याबाबत कंपनीचे संचालक मंडळ 16 फेब्रुवारीला अधिकृत निर्णय घेणार आहे.

 
</text>
</doc>
