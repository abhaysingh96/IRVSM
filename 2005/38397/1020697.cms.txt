<doc>
<docno>1020697.cms.txt</docno>
<text>
 
क्रीडा
पाकचे गोलंदाज प्रशिक्षक वकार
[ Monday, February 14, 2005  07:59:57 pm]


कराची : पाकिस्तानचे गोलंदाजीसाठीचे प्रशिक्षक म्हणून वकार युनुसची निवड होण्याची शक्यता दिसते आहे. पाकिस्तान क्रिकेट मंडळ यावर विचार करत आहे आणि लवकरच त्याबाबत निर्णयही जाहीर केला जाईल असे पाक मंडळाच्या एका अधिकाऱ्याने सांगितले. अर्थात ही जबाबदारी स्वीकारण्यास वकार तयार आहेत की नाहीत ते अजून कळलेले नाही असे पाकिस्तान क्रिकेट मंडळाचे अध्यक्ष शहरयारखान यांनी सांगितले. सध्या वकार पाकिस्तानात आहेत.

वकार सध्या टीव्हीवर समालोचन देत असल्यामुळे ते गोलंदाजीचे प्रशिक्षक ही नवी भूमिका स्वीकारतील का याची चर्चा येथे सुरू आहे. पण वकारनी तोंडी होकार कळवला आहे असेही एका अधिकाऱ्याने सांगितलेे.

 
</text>
</doc>
