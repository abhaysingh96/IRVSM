<doc>
<docno>1020931.cms.txt</docno>
<text>
 
महामुंबई
शिडीर्ची रेल्वे रखडली
[ Monday, February 14, 2005  11:54:22 pm]


म. टा. प्रतिनिधी

मुंबई : साईबाबांच्या दर्शनासाठी देशभरातून शिडीर्स येणाऱ्या लक्षावधी भाविकांच्या सुविधेसाठी थेट रेल्वेसेवा उपलब्ध करून देण्याच्या उद्देशाने ' पुणतांबा ते शिडीर् ' या 17.8 किलोमीटर लांबीच्या नव्या मार्गाचे काम प्राधान्याने करण्याचे मध्य रेल्वेने ठरविले होते. पण या मार्गात जमीन जाणाऱ्या प्रकल्पग्रस्त शेतकऱ्यांनी भरपाईपोटी अवास्तव रक्कम व नोकरी मागणे सुरू केले आहे. दुसरीकडे भूसंपादनास राज्य सरकारची महसूल यंत्रणा वेग देत नसल्याने हा प्रकल्प रखडला आहे.

मध्य रेल्वेच्या दौंड-मनमाड मार्गावर अहमदनगर जिल्ह्यात पुणतांबा स्टेशन आहे. तेथून साईभक्तांना शिडीर्ला जाण्यासाठी बस वा अन्य खाजगी वाहनांचा आधार घ्यावा लागतो. भाविकांची ही गैरसोय दूर व्हावी, यासाठी रालोआ राजवटीतील तत्कालीन केंदीय अवजड उद्योग मंत्री बाळासाहेब विखे पाटील यांच्या पुढाकाराने त्यावेळेचे रेल्वेमंत्री नितीशकुमार यांनी ' पुणतांबा शिडीर् ' या रेल्वेमार्गाचे उद्घाटन अडीच वर्षांपूवीर् केले होते.

अहमदनगरचे जिल्हाधिकारी व विभागीय महसूल आयुक्त पातळीवर भूसंपादनाची प्रक्रिया सुरू झाली खरी. पण तिचा वेग खूपच मंद आहे.

या वेळखाऊ प्रक्रियेमुळे काही कामांसाठी रेल्वेस दोन- तीनदा निविदा मागवाव्या लागल्या. पुणतांबा ते शिडीर् या नव्या मार्गाच्या कामासाठी 49 कोटी रुपयांच्या खर्चास मान्यता मिळाली. आतापर्यंत भूसंपादनासाठी मध्य रेल्वेने सहा ते सात कोटी रुपये राज्य महसूल खात्याकडे वर्ग केले आहेत. राज्य सरकारने पुढाकार घेऊन संबंधित जमीन तातडीने उपलब्ध करून दिल्यास हा मार्ग वर्षभरात पूर्ण करण्याची तयारी असल्याचे मध्य रेल्वेचे मुख्य प्रशासनिक अधिकारी सुदेश व्यास यांनी सांगितले.

 
</text>
</doc>
