<doc>
<docno>1020869.cms.txt</docno>
<text>
 
महाराष्ट्र
उपमहापौरपदी राष्ट्रवादीचे मगर रिंगणात
[ Monday, February 14, 2005  10:50:06 pm]


म. टा. प्रतिनिधी

पुणे : काँगेस-राष्ट्रवादी काँग्रेसतफेर् महापौर पदासाठी काँगेसच्या रजनी त्रिभूवन आणि उपमहापौर पदाकरिता राष्ट्रवादीचे निलेश मगर यांना उमेदवारी देण्यात आली असून पालिकेतील आघाडीच्या मताधिक्यावरून दोघांची निवड निश्चित झाली आहे. त्रिभूवन यांची येत्या शुक्रवारी अधिकृत घोषणा झाल्यानंतर गेल्या दहावर्षांतील त्या पाचव्या महिला महापौर ठरतील.

महापौर पद मागासवगीर्यांसाठी आरक्षित असल्याने त्रिभूवन यांच्याशिवाय स्थायी समितीचे माजी अध्यक्ष सुभाष जगताप आणि माजी उपमहापौर हिरामण शिंदे इच्छूक होते. मात्र, दोघांना यापूवीर् संधी मिळाली असल्याने आणि नवबौद्ध समाजाला प्रतिनिधित्त्व मिळावे, यासाठी त्रिभूवन यांच्या नावावर शिक्कामोर्तब झाले. काँग्रेसचे निरीक्षक प्रकाश मुगदिया यांनी सोमवारी त्रिभूवन यांचे नाव जाहीर केले. महापौर पदासाठी काँगेसचे शहराध्यक्ष मोहन जोशी यांच्या गटाच्यावतीने सतीश लोंढे यांनी, तर शिवसेनेचे सचिन ननावरे यांनी अर्ज दाखल केला आहे. उपमहापौरपदासाठी भाजपने गणेश बिडकर यांना उमेदवारी दिली आहे. 18 फेब्रुवारीला दोन्ही पदांसाठी मतदान होईल.

त्रिभूवन यांची निवड निश्चित समजली जात असल्याने पालिकेच्या इतिहासात 1996 पासून आतापर्यंत झालेल्या महापौरांमधील त्या पाचव्या महिला महापौर होतील. त्यांंच्याआधी कमल व्यवहारे, वंदना चव्हाण, वत्सला आंदेकर आणि दीप्ती चौधरी यांना हा मान मिळाला आहे. त्रिभूवन या ताडीवाला रोड मतदार संघातून दुसऱ्यांदा निवडून आल्या असून उपमहापौर पदाचे उमेदवार मगर हे हडपसर भागातून निवडून आले आहेत.

अधिकार कलमाडींकडे ; जोशी नमले!

महापौर आणि स्थायी समितीच्या उमेदवारांचे अर्ज घेऊन उमेदवारी जाहीर करण्याच्या अधिकारावरून खासदार सुरेश कलमाडी आणि शहराध्यक्ष मोहन जोशी यांच्यात उघडपणे वाद झाले होते. त्यामुळे काँगेसने ऐनवेळी निरीक्षकामध्ये बदल केला. प्रदेशाध्यक्ष प्रभा राव यांनी अलका देसाई यांच्याऐवजी प्रकाश मुगदिया यांची नेमणूक केली. तसेच, काँगेसने प्रथा मोडून शहराध्यक्षांऐवजी उमेदवारी निवडीचे सर्वाधिकार कलमाडी यांना बहाल केल्याने जोशी यांना नमते घ्यावे लागले.

 
</text>
</doc>
