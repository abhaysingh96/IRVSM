<doc>
<docno>1020734.cms.txt</docno>
<text>
 
बहुतांची अंतरे
लढा लोकशाहीच्या स्थापनेसाठी हवा
[ Monday, February 14, 2005  08:24:26 pm]


' नेपाळमधील वाढत जाणारा गुंता ' हा लेख वाचला. सध्याच्या परिस्थितीत एकीकडे आपण लोकशाहीच्या पुर्नस्थापनेसाठी नेपाळ नरेश ग्यानेंद यांच्यावर राजनैतिक दडपण आणीत असतानाच माओवाद्यांच्या कारवाया मोडून काढण्यासाठी लष्करी मदतही केली पाहिजे. त्याचबरोबर दळणवळणाच्या सोयी व इतर आथिर्क मदतही चालू ठेवली पाहिजे. दीर्घकालीन धोरण हे लोकशाहीच्या पुर्नस्थापनेचे असले पाहिजे.

नेपाळमधील राजकीय पक्षांनी यापूवीर् फाटाफुटीचे राजकारण करून अस्थिरता निर्माण केली व त्याचा फायदा माओवाद्यांनी घेतला हे खरे असले, तरी लोकशाहीएवढी इतर कुठलीही व्यवस्था देशहिताची ठरू शकत नाही. राजेशाहीला विरोध करण्यासाठी जनतेने माओवाद्यांसारख्या हुकूमशाही प्रवृत्तींना थारा देऊ नये. त्याचप्रमाणे माओवाद्यांना तोंड देण्यासाठी राजेशाहीचेही समर्थन करता कामा नये. भारताच्या स्वातंत्र्यलढ्यातही वेगवेगळ्या मतप्रवाहाच्या शक्ती होत्या. पण त्यावेळच्या काँग्रेसनेत्यांची वैचारिक परिपक्वता आणि दूरदृष्टीमुळे आपल्याला लोकशाहीप्रणाली प्राप्त झाली. नेपाळी जनतेने लोकशाहीच्या पुर्नस्थापनेसाठी संघटित व्हावे याकरिता भारताने प्रयत्न केले पाहिजेत. चळवळ उभारली पाहिजे. या चळवळीला योग्य दिशा देणारा एखादा महात्मा गांधी तेथे निर्माण होईल, अशी आशा करायला हरकत नाही.

सुभाष गो. प्रधान, बदलापूर.

 
</text>
</doc>
