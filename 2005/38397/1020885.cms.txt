<doc>
<docno>1020885.cms.txt</docno>
<text>
 
महाराष्ट्र
राज्यात दोन ठिकाणी 'आंतरराष्ट्रीय सफारी' साकारणार
[ Monday, February 14, 2005  11:07:40 pm]


म. टा. प्रतिनिधी

पुणे : राज्यात दोन ठिकाणी ' आंतरराष्ट्रीय सफारी ' उभारण्याची महत्त्वकांक्षी घोषणा वन मंत्री बबनराव पाचपुते यांनी केली.

वन खात्याच्या पुणे प्रादेशिकवृत्तातील सर्व अधिकारी व कर्मचाऱ्यांसाठी सोमवारी आयोजित कार्यशाळेच्या उद्घाटनानंतर पत्रकार परिषदेत त्यांनी ही घोषणा केली. वनखात्याचे अप्पर मुख्य सचिव अशोक खोत, पुणे वृत्ताचे मुख्य वन संरक्षक अशोक ठोसरे उपस्थित होते. वनमंत्र्यांनी नवीन-जुन्या अशा एकूण 31 घोषणा यावेळी केल्या.

वनखात्याचे उत्पन्न वाढवण्यासाठी विविध प्रकल्प हाती घेण्यात येणार असून सफारी हा त्याचाच भाग असल्याचे पाचपुते म्हणाले. एक सफारी नागपूरला गोरेवाडी येथे साकारणार असून त्यासाठी केंद सरकारकडून प्राथमिक स्वरुपात पाच कोटी रुपये मंजूर झाले आहेत. दुसरी सफारी मुंबईतील आरे कॉलनी परिसरात उभारण्याचा प्रस्ताव मांडण्यात आला आहे. तसेच राज्यात एकूण पाच विशेष ' आरा झोन ' उभारण्यात येणार आहेत. त्यामध्ये प्रामुख्याने वनौषधींची लागवड करण्यात येणार आहे. परदेशातून येणाऱ्या लाकडावर विशेष प्रक्रिया करून ते कापण्यासाठी आणि त्यापासून अत्याधुनिक फनिर्चर तयार करण्यासाठी एक ' आरा गिरणी ' ही उभारण्यात येणार आहे. या गिरणीमध्ये देशातील लाकडांवर प्रक्रिया करण्याचे कोणतेही काम केले जाणार नाही. या प्रकल्पांमधील रोजगारासाठी स्थानिक लोक, आदिवासी यांना प्राधान्य मिळेल.

आदिवासी भागात रोजगार निर्माण करण्यासाठी उपयुक्त ठरणाऱ्या केंद सरकारच्या वाडा प्रकल्पाचीही अंमलबजावणी करण्यात येणार आहे. त्यामाध्यमातून वन खात्याच्या ज्या जमिनीवर सात टक्क्यांपेक्षा कमी जंगल आहे अशा जमिनी विकासासाठी आदिवासींकडे दिल्या जाणार असून आदिवासींना प्रती हेक्टर 35 हजार रुपये अनुदानही दिले जाणार आहे. त्याचप्रमाणे रोजगार हमी योजनेंतर्गत वन खात्याच्या जमिनीवर होणाऱ्या जलसंवर्धन आणि मृद्संधारणाच्या कामांमध्ये वाढ करण्यात येणार असल्याचे त्यांनी सांगितले.

वन खात्याच्या परवानगीअभावी अडून राहिलेले पाटबंधारे प्रकल्प पूर्ण होण्यासाठी पर्यायी महसूल क्षेत्रातील तीन लाख हेक्टर जमीन खात्याला देण्याचा प्रस्ताव मांडला असून लवकरच त्याची अंमलबजावणी होऊन प्रकल्प मागीर् लागतील, असा विश्वासही त्यांनी व्यक्त केला. महामार्गांच्या कडेला तसेच तिर्थक्षेत्र स्थळी बांबू स्टॉल उभारण्यात येणार असून त्यामधून वनौषधी, आयुवेर्द आदींची विक्री करण्यात येणार आहे. प्राथमिक टप्प्यात उभारले जाणारे 101 बांबू स्टॉल चालवण्यासाठी एनजीओंकडे देणार असल्याचेही पाचपुते यांनी सांगितले.

 
</text>
</doc>
