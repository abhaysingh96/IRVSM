<doc>
<docno>1020620.cms.txt</docno>
<text>
 
महाराष्ट्र
वीज मंडळाच्या अधिकाऱ्यांवर शेतकरी संघटनांचे हल्ले
[ Monday, February 14, 2005  06:35:18 pm]


म. टा. वृत्तसेवा

सांगली : वीज चोरी पकडणाऱ्या आणि वीज थकबाकीच्या वसुलीसाठी वीज कापणाऱ्या अधिकारी व कर्मचाऱ्यांमध्ये दहशत निर्माण करण्यासाठी त्यांना बेदम मारहाण करणे, मंडळाच्या कार्यालयावर संघटितपणे हल्ला करून करणे याद्वारे काही शेतकरी संघटना मनमानी करत असून त्यांच्यावर ' मोक्का ' अंतर्गत कारवाई केली जावी, अशी मागणी वीज मंडळ कर्मचारी संघटनांनी केली आहे. या मागणीसाठी सोमवारी सांगलीत जिल्हाधिकारी कार्यालयावर मोर्चा नेण्यात आला होता.

मोहित्यांचे वडगांव (ता. कडेगांव) येथील वीज मंडळाच्या कार्यालयाची मोडतोड केल्याप्रकरणी शेतकरी संघटनेच्या 10 कार्यर्कत्यांविरुध्द दरोड्याचा गुन्हा दाखल करण्यात आला असून त्यांची रवानगी पोलिस कोठडीत करण्यात आली आहे.

तर किलोर्स्करवाडी येथील मंडळाच्या कार्यालयावर हल्ला करून सहाय्यक अभियंता वाय. बी. मुल्ला यांना बेदम मारहाण केल्याप्रकरणी शेतकरी संघटनेच्या 17 कार्यर्कत्यांविरुद्ध गुन्हा नोंदविण्यात आला असून, त्यांना येत्या 23 फेब्रुवारीपर्यंत न्यायालयीन कोठडी देण्यात आली आहे.

शेतकरी संघटनेचे नेते रघुनाथ पाटील यांनी मात्र या हल्ल्यांचे समर्थन केले. ते म्हणाले : शेतकरी संघटना वीज मंडळाविरुद्धचे आंदोलनही यशस्वी करून दाखवेल. यापूवीर्ही आमच्या कार्यर्कत्यांविरुध्द मारहाणीप्रकरणी गुन्हे दाखल झाले आणि न्यायालयातून ते निदोर्ष सुटलेले आहेत. आमचे हे हल्लाबोल आंदोलन चालूच राहील.

वीज मंडळाने गेल्या दोन महिन्यात केलेल्या सवेर्क्षणात सांगली, कोल्हापूर, सातारा व सोलापूर या चारही जिल्ह्यांत 5 हजार 134 अनधिकृत वीज जोडण्या उघडकीस आल्या.

या सर्वांनी एक कोटी 75 लाख रुपयांची वीज चोरली असून त्याच्या वसुलीसाठी मंडळाने धडक मोहीम हाती घेतली आहे, असे मुख्य अभियंता चंदसेन बागल यांनी कोल्हापूर येथे सांगितले. ते म्हणाले : शेतकरी संघटनेने घेतलेली भूमिका आक्षेपार्ह आहे. नवीन वीज विधेयक 2003 नुसार सुरू असलेली ही कारवाई कोणत्याही परिस्थितीत थांबविली जाणार नाही. उघडकीस आलेल्या वीज चोरीपैकी आतापर्यंत 26 लाख 78 हजार 547 रुपयांची वसुली झाल्याचेही त्यांनी सांगितले.

दोघा भोंदू मांत्रिकांना अटक

मूल होण्यासाठी पुत्रकामेष्टी यज्ञाचा उपाय सांगणाऱ्या आणि त्यासाठी 9 हजार रुपये मागणाऱ्या भोंदू मांत्रिक- ज्योतिषाला व त्याच्या सहकाऱ्याला पोलिसांनी येथे अटक केली. अंधश्रध्दा निर्मूलन समितीच्या कार्यर्कत्यांनी त्यासाठी सापळा रचला होता, आणि या दोघाही भोंदूबाबांना रंगेहात पकडले.

रामकृष्ण स्वामी आणि कृष्णा हुसेनअण्णा शिंदे अशी त्यांची नावे आहेत.

रामकृष्ण स्वामी या नावाने हा मांत्रिक येथील ' अक्षरम ' या लॉजवर गेले काही राहत होता. अचूक भविष्याबाबत त्याने स्वत:ची भरपूर जाहिरात केली होती. अखेर अंधश्रध्दा निर्मूलन समितीने त्याची भोंदुगिरी चव्हाट्यावर आणून त्याला व त्याचा सहकारी कृष्णा हुसेनअण्णा शिंदे याला पोलिसांच्या स्वाधीन केले.

हल्ले करणाऱ्या शेतकरी संघटनांवर मोक्का लावण्याची मागणी

शेतकरी नेत्यांकडून मात्र त्यांच्या कृतीचे समर्थन

वीज मंडळाच्या धडक मोहिमेनंतर वीज चोरी सुरूच!

 
</text>
</doc>
