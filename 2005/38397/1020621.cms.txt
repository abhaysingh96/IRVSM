<doc>
<docno>1020621.cms.txt</docno>
<text>
 
महाराष्ट्र
'कृषिविकासासाठी केंदाची मदत हवीच'
[ Monday, February 14, 2005  06:36:45 pm]


पुणे : राज्याची अर्थव्यवस्था शेतीवर अवलंबून आहे. त्यासाठी केंद सरकारने कृषि क्षेत्राला अधिक प्राधान्य द्यावे. तसेच कृषि विकासासाठी राज्याला भरीव मदत करावी, असे आवाहन मुख्यमंत्री विलासराव देशमुख यांनी केले.

जैन चॅरीटेबल ट्रस्टच्यावतीने डॉ. आप्पासाहेब पवार आधुनिक कृषि उच्च तंत्रपुरस्कार अकोला जिल्ह्यातील प्रभाकर तुळशीराम मानकर यांना मुख्यमंत्री देशमुख यांच्याहस्ते आणि केंदीय कृषिमंत्री शरद पवार यांच्याहस्ते देण्यात आला. मानकर यांनी यावेळी जिरायती शेतीचा विकास होण्याची अपेक्षा व्यक्त केली. यावेळी ज्येष्ठ कवी ना. धो. महानोर यांच्या ' दिवे लागण्याची वेळ ' या कविता संग्रहाचे प्रकाशन शरद पवार यांच्याहस्ते झाले.

देशमुख म्हणाले : शेतीविषयक शिक्षण घेतल्यावर त्याचा उपयोग प्रत्यक्षात व्हायला हवा. बरेच कृषिपदवीधर प्रशासकीय सेवेत दिसतात. त्यांनी या सेवेत असणे आवश्यक आहे. पण त्यांच्या ज्ञानाचा उपयोग प्रत्यक्ष शेतीतही होणे गरजेचे आहे. राज्यावर कर्जाचा डोंगर असला तरी राज्य कर्जाने झुकलेले नाही. टंचाईच्या काळात शेतकऱ्यांना मदत करताना कर्ज घ्यावे लागते. त्यामागे शेतकऱ्याला सहकार्य करणे हा एकमेव उद्देश असतो. शेतकऱ्याला मदत करताना केंद सरकारने कमी व्याजाचे दीर्घ मुदतीच्या कर्जाचे प्रस्ताव स्वीकारल्यास अधिक उपयुक्त ठरेल.

आदिवासींना मोफत धान्य

राज्यातील आदिवासींचा कुपोषणाने मृत्यू होऊ नये, म्हणून राज्यातील नंदूरबार, मेळघाट आणि अन्य कुपोषणग्रस्त भागातील आदिवासींना सहा महिने मोफत धान्य देण्याचा निर्णय केंदाने घेतल्याची घोषणा शरद पवार यांनी यावेळी केली. सरकार देत असलेल्या पैशाचा योग्य विनियोग होणे गरजेचे आहे. शेतमालाचा दर्जा, हेक्टरी उत्पादनात वाढ, उत्पादित मालावर प्रक्रिया, शेती मालाच्या विक्रीसाठी सवलत अशा अनेक योजनांचा त्यांनी आढावा घेतला.

राज्यातील साखर कारखान्यांना मदत देण्याचा केंद सरकारचा विचार आहे. साखर आयात करावी लागणार नाही आणि ऊसालाही पुढील वषीर् एक हजार प्रतिटन दर मिळेल, अशी व्यवस्था करण्याचा विचार आहे. शेतकऱ्यांची आथिर्क स्थिती सुधारण्यासाठी त्याची क्रयशक्ती वाढण्याची गरज आहे. राज्य सरकारने विजेचे भारनियमन कमी करून शेतकऱ्यांना वीज मिळवून दिल्यास त्यांना ते सद्यस्थितीत फायदेशीर ठरेल, असे ते म्हणाले.

 
</text>
</doc>
