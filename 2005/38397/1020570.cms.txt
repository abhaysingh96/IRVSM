<doc>
<docno>1020570.cms.txt</docno>
<text>
 
महाराष्ट्र
अडसर
[ Monday, February 14, 2005  06:11:40 pm]


पालघर शहरातील माहीम रोडवरील महादेवशेठ चाळीत सूर्यभान दुबे पत्नी शोभाबरोबर राहत होता. लग्नाला 20 वर्षं उलटून गेली तरी त्यांना मूलबाळ होत नव्हतं. डॉक्टरांसह इतरांनी सुचवलेले उपायही करून पाहिले. या तपासणीत सूर्यभानमध्ये दोष असल्याचं लक्षात आलं होतं. शेवटी एप्रिलमध्ये सूर्यभानने उत्तर प्रदेशातील बहिणीच्या सात वर्षांच्या मुलीला रोली दीक्षितला घरी आणलं होतं. सूर्यभान तिला पोटच्या पोरीप्रमाणेच सांभाळत होता. तिला पालघरमधल्या चांगल्या शाळेतही घालण्यात आलं.

शोभाच्या मनात दुसरंच काहीतरी बेत शिजत होता. मुलासाठी आसुसलेल्या शोभाने वेगळाच मार्ग पत्करला होता. गावातल्या चंदभान शुक्लाशी तीन वर्षांपूवीर् शोभाची ओळख झाली आणि त्यातून दोघांत प्रेमसंबंध निर्माण झाले. या संबंधातून शोभाला गर्भधारणा झाली होती. त्यामुळे सूर्यभानही खूष झाला, पण नियतीच्या मनात काही वेगळंच होतं. काही महिन्यांतच शोभाचा गर्भपात झाला. त्याने शोभा खट्टू झाली तरी त्यानंतर अनैतिक संंबंध सुरूच राहिले होते. मूल नसल्याने रोलीत शोभाचं मन रमेल असं सूर्यभानला वाटत होतं. पण शोभाच्या मनात वेगळंच होतं. रोलीला घरी आणलेलं तिला पसंत नव्हतं. पण त्या गोष्टीला तिने विरोध केला नाही. रोली शाळेत गेली की चंदभान घरी येत असे.

20 ऑक्टोबरला चंदभानला घरी यायला उशीर झाला. तोपर्यंत रोली शाळेतून घरी परतली होती. ती घराच्या पाठीमागे भांडी घासत होते. तेव्हाच चंदभान घरी आला. रोली भांडी घेऊन घरात आली आणि दोघांकडे लक्ष गेलं. रोलीची चाहूल लागताच दोघंही भानावर आली. रोली ही गोष्ट आपल्या नवऱ्याला सांगणार, त्यानंतर घरात काय होईल, अशा भीतीने शोभाने घरातलं लाकूड उचलंल आणि रोलीला मारहाण करण्यास सुरुवात केली. चंदभानही घाबरला होताच. त्यानेही रोलीला बदडायला सुरुवात केली. प्रचंड मारहाणीने रोली रक्तबंबाळ झाली. त्यातच रक्ताची उलटी होऊन ती बेशुद्ध पडली. कोणालाही संशय नको म्हणून तिने चंदभानला मागच्या दाराने पळवून लावलं. नंतर तिने स्वत:चे आणि रोलीचे रक्ताने माखलेले कपडे बदलले. घरात सांडलेलं रक्त पुसून टाकलं. रिक्षा पकडून हॉस्पिटल गाठलं. हॉस्पिटलमधे पोहोचेपर्यंत रोली मृत पावली होती. म्हणून शोभाने तिचा मृतदेह घरी आणला. शेजाऱ्यांना रोलीला रक्ताची उलटी झाल्याने ती मरण पावल्याचं खोटंच सांगितलं.

रात्री सूर्यभान घरी आला तेव्हा ही घटना त्याला समजली. दुसऱ्या दिवशी सकाळी रोलीच्या मृतदेहावर अंत्यसंस्कार करण्याचं ठरवण्यात आलं. अंत्यसंस्कार झाले असते तर शोभाचा गुन्हा सहज पचला असता पण तसं झालं नाही. सकाळीच एका जागरुक शेजाऱ्याने रोलीचा संशयास्पद मृत्यू झाल्याची माहिती पोलिस इन्स्पेक्टर बाजीराव भोसले यांना दिली. थोडा तरी उशीर झाला असता पुरावा नष्ट होण्याची भीती होती. म्हणून भोसले यांनी पोलिस सबइन्स्पेक्टर संजय गायकवाड यांना तातडीने घटनास्थळी पाठवून रोलीचा मृतदेह ताब्यात घेऊन पोस्टमॉटेर्मला पाठवून दिला. दुपारी पोस्टमॉटेर्म रिपोर्ट हाती लागल्यानंतर रोलीचा खून झाल्याचं निष्पन्न झालं. अंगावर मारहाणीच्या जखमा होत्या.

शोभाला चौकशीसाठी ताब्यात घेतलं. पोलिसी चौकशीसमोर शोभाने गुन्हा लगेचच कबूल केला. मुलासाठी आतुर झालेल्या शोभाने अनैतिक संंबंधाचा मार्ग शोधला. त्यात निष्पाप रोलीला प्राण गमवाला लागला. घटनेच्या चौथ्या दिवशी चंदभान हाती लागला.

शशी करपे

 
</text>
</doc>
