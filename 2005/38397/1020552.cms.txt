<doc>
<docno>1020552.cms.txt</docno>
<text>
 
प्रगती फास्ट
यशस्वी होण्याची जिद्द
[ Monday, February 14, 2005  05:34:30 pm]


एचआर सविर्स पुरवणारी भारतातील टॉप थ्रीमधील कंपनी म्हणून मा फॉय आऊटसोसिर्ंग सोल्युशन्स लि.चं नावं घेतलं जातं. जगातील पहिल्या पाचशे कंपन्यांत मा फॉयने 124 वं स्थान मिळवलंय. अवघ्या बारा वर्षांत मा फॉयचे एमडी के. पंडिया राजन यांनी ' एचआर सविर्स ' ची संकल्पना यशस्वी करून दाखवली. प्रामाणिक प्रयत्न केले की यश मिळतंच, यावर त्यांचा ठाम विश्वास आहे. मा फॉयला आशियातील अग्रगण्य कंपनी बनवण्याच्या प्रयत्नांबद्दल त्यांनी दिलेली माहिती...

कोइम्बतूरच्या पीएसजी कॉलेजमधून बीई केल्यानंतर नोकरी करण्याची मुळीच इच्छा नव्हती. स्वत:चं स्थान निर्माण करायचं या जिद्दीतून बिझनेसच्या पर्यायाकडे वळलो. नक्की कोणत्या क्षेत्रात यायचं, हे मात्र नक्की नव्हतं. दरम्यान, एका ऑस्ट्रेलिअन कंपनीने मोठ्या प्रमाणावर भारतातून ट्रेण्ड लेबर आऊटसोसिर्ंग केलं. आपणही अशाच काहीतरी वेगळ्या संकल्पनेवर आधारित बिझनेस करायला हवा, हे विचार मनात घोळायला लागले. त्याच वेळी भारतात ग्लोबलायझेशनचे वारे वाहायला सुरुवात झाली होती. या सगळ्याचा एकत्रित परिणाम म्हणजे मी सविर्स सेक्टरमधील कंपनी सुरू करण्याचा निर्णय पक्का केला.

सेक्टर निश्चित झालं तरी ग्राहकांना नक्की कोणती सविर्स द्यायची, हे ठरत नव्हतं. माकेर्टचा सखोल अभ्यास करून आम्ही इतर कंपन्यांना प्रशिक्षित मनुष्यबळ पुरवणाऱ्या मा फॉय आऊटसोसिर्ंग सोल्युुशन्स लि.ची स्थापना केली. ' मा फॉय ' हा फ्रेंच शब्द असून त्याचा अर्थ ' मी शब्द दिला आहे ,' असा होतो. कंपनीच्या नावातूनच योग्य प्रतिमा क्लाएण्टसमोर उभी राहावी, हा यामागचा मूळ उद्देश होता.

कंपनीमधलं एचआर डिपार्टमेण्ट आणि एचआर सविर्स पुरवणारी कंपनी या दोन वेगवेगळ्या संकल्पना आहेत. त्यामुळे एखाद्या कंपनीकडे स्वत:चं एचआर डिपार्टमेण्ट असलं तरी ते आमची सविर्स घेतात. राष्ट्रीय आणि आंतरराष्ट्रीय पातळीवर काम करणाऱ्या बहुतांश कंपन्या आमच्या क्लाएण्ट्स आहेत. या कंपन्यांच्या गरजा लक्षात घेऊन आम्ही योग्य प्रोफेशनल्स देण्याचं काम करतो. अगदी अॅग्रो बिझनेसपासून आयटी, बँकिंग, फायनान्स, रिटेल सेक्टरमधील कंपन्यांना आम्ही सविर्सेस देतो. प्रत्येक कंपनीच्या आवश्यकता वेगळ्या असतात. काही कंपन्यांना बौद्धिकदृष्ट्या सक्षम व्यक्ती हव्या असतात तर काहींना शारीरिक मेहनत करणाऱ्या स्टाफची गरज भासते. त्यांची ही मागणी लक्षात घेऊन योग्य उमेदवाराची निवड मा फॉयमध्ये होते.

त्यानंतर या व्यक्तींना कंपनीच्या निवडप्रक्रियेला सामोरं जावं लागतं. या निवडप्रक्रियेचा पहिला भाग म्हणजे वर्तमानपत्रं आणि इतर माध्यमातून दिल्या जाणाऱ्या जाहिराती. या माध्यमातून आमच्यापर्यंत पोहोचणाऱ्या उमेदवारांपैकी काहींना लेखी परीक्षेसाठी बोलावलं जातं. परीक्षेत पास झालेल्यांना पर्सनल इण्टरव्ह्यु, अॅप्टिट्यूड टेस्ट, सायकोमॅट्रिक टेस्ट यासारख्या प्रक्रियेतून जावं लागतं. यातून निवड झालेल्या उमेदवारांना कंपनीतफेर् खास ट्रेनिंग दिलं जातं. कंपनीला योग्य उमेदवाराच्या निवडीपर्यंत आमचं काम मर्यादित नसतं. आम्ही उमेदवारांची निवड कशी करावी, याचं ट्रेनिंग कंपनीच्या स्टाफला वेळोवेळी देतो. शिवाय यात योग, मेडिटेशन, पर्सनालिटी डेव्हलपमेण्ट, फ्युचर प्लानिंग आदी विषयांवर मार्गदर्शन केलं जातं. सुसंवाद कौशल्यावर आमचा सर्वाधिक भर असतो.

सविर्स ओरिएण्टेड सेक्टर असल्यामुळे इथली काम करण्याची पद्धत थोडीशी वेगळी आहे. इथे तुम्हाला तुमच्या प्रोडक्टची नाही तर पुरवल्या जाणाऱ्या सविर्सचं माकेर्टिंग करायचं असतं. इतर बिझनेसमध्ये आवश्यक असणारी सर्व डिपार्टमेण्ट्स आणि स्टाफ इथेही असतो. त्याचबरोबर अॅडव्हर्टायझिंग, माकेर्टिंग, पब्लिक रिलेशन्स अशा गोष्टींही या इण्डस्ट्रीचा अविभाज्य भाग असतात.

अॅडव्हर्टायझिंगमध्ये तुम्हाला इलेक्ट्रॉनिकपेक्षा प्रिण्ट मीडियाचा जास्त उपयोग होतो. क्लाएण्ट कंपन्या अशा जाहिराती वाचून आमच्याकडे संपर्क साधतात. नंतर त्यांना आवश्यक असणारं मॅनपॉवर पुरवण्याचं काम केलं जातं. त्यांच्या आवश्यकतेनुसार कॉण्ट्रॅक्ट आणि कायम स्वरूपावर स्टाफ उपलब्ध करून दिला जातो. सध्या सीए, आयटी, टेक्स्टाइल आणि मॅनेजमेण्ट क्षेत्रातील प्रोफेशनल्सना प्रचंड मागणी आहे. त्यांना भारतात किंवा परदेशात आवडीप्रमाणे करिअर करण्याच्या असंख्य संधीं आहेत. भविष्यातही या क्षेत्रातील व्यक्तींची गरज भासणार आहे. त्यामुळे हा ट्रेण्ड फक्त काही काळापुरता मर्यादित नाही.

ग्लोबलायझेशनमुळे भौगोलिक सीमा नावापुरत्या राहणार आहेत. भारतात असणारं सामाजिक वातावरण, संस्कृती परदेशातील व्यक्तींना आकषिर्त करते. याचा फायदा भारतीयांनी घेतला पाहिजे. जवळपास प्रत्येक इण्डस्ट्रीचा पसारा दिवसेंदिवस वाढत आहे. त्यामुळे करिअरच्या असंख्य संधी उपलब्ध आहेत. एचआर सविर्स इण्डस्ट्रीतील करिअरची सुरुवात तुम्हाला असिस्टण्ट कन्सल्टण्ट, माकेर्टिंग किंवा प्रोसेस असोसिएट म्हणून करता येईल. त्यासाठी तुमच्याकडे ग्रॅज्युएशन, ह्युमन रिसोर्सेस डेव्हलपमेण्टमध्ये एमबीए शैक्षणिक पात्रता

असावी लागते. संधी मिळाली म्हणजे यश मिळतंच असं नाही, त्यासाठी सातत्याने प्रयत्न करावे लागतात.

के. पंडिया राजन

 
</text>
</doc>
