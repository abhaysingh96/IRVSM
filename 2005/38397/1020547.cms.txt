<doc>
<docno>1020547.cms.txt</docno>
<text>
 
हेल्थ
पाठदुखी नको रे बाबा...
[ Monday, February 14, 2005  05:31:10 pm]


कामाच्या विशिष्ट पद्धतीमुळे पाठदुखीला फार लवकर सुरुवात होते. पाठदुखीचा त्रास सोसणाऱ्यांमध्ये प्रामुख्याने स्लीपडिस्क, स्पॉण्डिलायसिस या विकारांचा समावेश असतो. या व्यतिरिक्त ज्येष्ठ नागरिकांमध्ये गुडघेदुखीची समस्याही मोठ्या प्रमाणात वाढत आहे. या समस्यांवर ऑथोर्पेडिक सर्जन डॉ. राजेश उपाध्याय मार्गदर्शन करतात.

पाठदुखीने कंटाळलेले नेहमीच औषधं, सल्ले, विविध उपायांच्या शोधात असतात. आता तर कम्प्युटरवर किंवा सतत खुचीर्वर बसून असणाऱ्या कामांनी पाठदुखीत वाढ केली आहे. बसण्याची चुकीची पद्धत, प्रवासात पाठीवर पडणारा ताण आदी कारणांमुळे समस्या वाढत जाते. अशा वेळी योग्य मार्गदर्शन आणि वेळीच उपाययोजनांमुळे त्यावर मात करता येऊ शकते. पाठदुखीचा त्रास सोसणाऱ्यांमध्ये प्रामुख्याने स्लीपडिस्क, स्पॉण्डिलायसिसचा समावेश असतो. त्याशिवाय ज्येष्ठ नागरिकांमध्ये गुडघेदुखीची समस्या मोठ्या प्रमाणात वाढत आहे. या समस्यांवर मात कशी करायची, याबाबत सांताक्रूझमधील ऑथोर्पेडिक सर्जन डॉ. राजेश उपाध्याय मार्गदर्शन करत असतात.

स्लीपडिस्क हा साधारणपणे 20 ते 60 वर्षं वयोगटात प्रामुख्याने जाणवू शकतो. पाठीत वेदना होणं, वाकायला न जमणं ही याची प्रमुख लक्षणं. तसंच धावपळ, वजनदार बॅग उचलणं आदी कारणामुळे स्लीपडिस्क होऊ शकतो. पाठीला विश्ाांतीची गरज असते, ही गोष्ट ध्यानात न घेतल्याचा हा परिणाम असतो, असं स्पष्ट मत डॉ. उपाध्याय नोंदवतात. त्यात मुख्यत्वे बसून काम असण्याबरोबर व्यायामाचा पूर्ण अभाव पाठदुखीला निमंत्रण देत असतो. पाठ म्हणजे बिल्डिंगच्या कॉलमसारखी मजबूत गोष्ट. तरीही त्याकडे दुर्लक्ष केल्याचा परिणाम म्हणजे त्रास होत राहणं.

स्लीपडिस्कचा त्रास होऊ नये, यासाठी पाठीचा नियमित व्यायाम, वजन नियंत्रित ठेवणं, पाठीवर ताण न देणं, योग्य पद्धतीने बसणं अशा गोष्टी लक्षात ठेवल्या पाहिजेत. कम्प्युटरवर काम करणाऱ्यांनी सतत स्क्रीनसमोर बसू नये, ही काळजी घ्यायला हवी. पाठ खुचीर्ला आणि पाय जमिनीवर टेकलेले असले पाहिजेत. अशा प्रकारची काळजी घेतल्यास स्लीपडिस्कचा त्रास होण्यापासून मुक्तता मिळेल.

स्लीपडिस्क झाल्यास एमआरआय स्कॅनिंगचा वापर उपचाराच्या दृष्टीने फायदेशीर ठरतो. यावर उपाययोजना म्हणजे तज्ज्ञांचं मार्गदर्शन, संपूर्ण विश्ाांती, फिजिओथेरपीसह औषधांचा वापर.

स्पॉण्डिलायसिस हा प्रामुख्याने 50 वर्षांवरील व्यक्तीस होत असतो. कंबर किंवा मान दुखणं ही याची लक्षणं. मणक्याची झीज होणं ही यातील प्रमुख गोष्ट ठरतेय. पाठदुखी झाल्यावर जमिनीवर झोपावं, मानेखाली उशी घेऊन झोपावं या केवळ गैरसमजुती आहेत. कापसाची योग्य आकारातील गादी यात चालू शकते. त्यावरही विश्ाांती घेणं अतिशय उपयुक्त ठरतं. त्यासह योग्य उपचार, व्यायामाचे प्रकार उपयुक्त ठरतात.

साधारण पन्नाशी आणि त्यानंतर गुडघेदुखीस सुरुवात होते. गुडघ्यांची झीज झाल्याने ही समस्या उद्भवते. यात उठणं, बसणं या

गोष्टी सांभाळून केल्या पाहिजेत. विशेषत: घाईघाईने जिने चढणं वा उतरणं टाळलं पाहिजे. महत्त्वाचं म्हणजे मांड्या घालून बसणं नुकसानकारक ठरेल. ' नी कॅप ' चा वापर जेवढा जास्त असेल, तेवढा गुडघ्याला आराम अधिक. गुडघ्यातील पाणी एकदा काढल्यावर पुन्हा ते काढावं लागतं, ही गैरसमजूत आहे. त्यासाठी गोळ्यांचा वापर उपयुक्त ठरणारा असतो. आता तर ' नी जॉइण्ट रिप्लेसमेण्ट ' चा पर्याय उपलब्ध झालेला आहे.

या विषयातील अधिक माहितीसाठी संपर्क : फोन नंबर 26140223, 26112409, 9820138853.

हेमंत साटम

 
</text>
</doc>
