<doc>
<docno>1020783.cms.txt</docno>
<text>
 
देश-विदेश
'व्हॅट'साठी विशेष तरतूद
[ Monday, February 14, 2005  09:22:08 pm]


म. टा. विशेष प्रतिनिधी

नवी दिल्ली : बहुचचिर्त ' व्हॅट ' एक एप्रिलपासून लागू होणार असल्याने, यंदाच्या बजेटमध्ये केंदातफेर् विशेष तरतुदी होणार असल्याची माहिती आहे.

' व्हॅट ' च्या अंमलबाजावणीसाठी राज्य सरकारांना दीड हजार कोटी रुपयांची नुकसान भरपाई पहिल्या वर्षात दिली जाणार असून , ' व्हॅट ' संबंधी जानेवारीत जारी करण्यात आलेल्या श्वेतपत्रिकेतील त्रुटी दूर करण्याचा प्रयत्नही बजेटमध्ये होण्याची शक्यता आहे.

गतवषीर्च्या बजेटमध्ये राज्यांना नुकसानभरपाई देण्यासाठी अर्थमंत्र्यांनी 700 कोटी रुपयांची तरतूद केली होती. ही रक्कम राज्यांना महसुली उत्पन्नात येणाऱ्या तुटीसाठी दिली जाणार होती, मात्र नुकसान भरपाईच्या रकमेवर झालेल्या असहमतीसह अनेक कारणांमुळे ' व्हॅट ' ची गतवषीर् अंमलबजावणीच होऊ शकली नाही. यासाठी ही रक्कम दुपटीवर नेऊन 1500 कोटी रुपयांची तरतूद यंदाच्या अर्थसंकल्पात करण्यात येईल, अशी माहिती मिळाली आहे.

देशात सर्वप्रथम ' व्हॅट ' ची अंमलबजावणी हरयाणाने केली. ' व्हॅट ' च्या अंमलबजावणीनंतर या राज्याचे उत्पन्न सुमारे 30 टक्क्यांनी वाढले. अर्थात सर्वच राज्यांना याच प्रमाणात लाभ होईल, अशी खात्री नाही. यासाठी पहिल्या वषीर् महसुली उत्पन्नात झालेल्या तोट्याच्या 100 टक्के, दुसऱ्या वषीर् 75 टक्के तर तिसऱ्या वषीर् 50 टक्के नुकसान भरपाई केंद सरकारतफेर् दिली जाणार आहे.

' व्हॅट ' संबंधी प्रस्तुत करण्यात आलेल्या श्वेतपत्रिकेत, जवळपास 550 वस्तूंचा समावेश होता. मात्र त्याची सूची प्रसिद्ध करण्यात आली नव्हती. आंतरराज्य व्यवहाराद्वारे येणाऱ्या मालावर करपरती होईल की नाही ? केंदीय विक्रीकर बंद करण्याचे कालबद्ध वेळापत्रक काय ? याविषयी देखील कोणताही उल्लेख श्वेतपत्रिकेत नव्हता. या तिन्ही विषयांचे चित्र बजेटमध्ये स्पष्ट होण्याचे संकेत सूत्रांनी दिले आहेत.

मिळालेल्या माहितीनुसार 234 वस्तूंवर 12.50 टक्के दराने ' व्हॅट ' लागणार असून तमाम आयात वस्तूंवर बहुदा 4 टक्के ' व्हॅट ' अर्थमंत्री लावतील. उत्पादनप्रक्रियेत लागणाऱ्या कच्च्या मालापैकी एकही वस्तू ' व्हॅट ' च्या तावडीतून सुटू नये तसेच आयात केलेल्या वस्तू व सामुग्रीलाही सूट मिळू नये, असा उद्देश आहे.

' व्हॅट ' च्या अंमलबजावणीनंतर ऑक्ट्रॉय आणि एन्ट्री टॅक्स चालू ठेवणे म्हणजे दोनदा करवसुली करण्यासारखे असल्याची तक्रार, व्यापार उद्योगजगताने केली आहे. राज्य सरकारे मात्र हे कर रद्द करण्यास तयार नाहीत. कालबद्ध वेळापत्रकानुसार या दोन्ही करांचे उच्चाटन करण्याची घोषणा बहुदा अर्थसंकल्पात होईल.

वस्तूंच्या मूल्यवृद्धीत केवळ कच्चामालच नव्हे तर परिणामकारक सेवाही कारणीभूत असते, यासाठी सेवा क्षेत्रालाही ' व्हॅट ' च्या अंमलबजावणीखाली आणावे, अशी शिफारस यापूवीर्च अर्थतज्ज्ञांनी केली आहे. या पार्श्वभूमीवर सव्हिर्स टॅक्सला ' व्हॅट ' शी संलग्न केले जाण्याची शक्यता आहे, यानंतरच वस्तू आणि सेवाकर ाचे वर्तुळ पूर्ण होईल.

 
</text>
</doc>
