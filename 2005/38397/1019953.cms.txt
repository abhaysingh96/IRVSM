<doc>
<docno>1019953.cms.txt</docno>
<text>
 
महामुंबई
कोटी-कोटींचा व्हॅलण्टाइन
[ Monday, February 14, 2005  12:07:24 am]


अमित भंडारी

मुंबई : ' व्हॅलण्टाइन डे ' विरोध कमी होत चालल्याचं चित्र गिफ्ट सेंटर्समधून दिसू लागलं असून , ' लव के लिए कुछ भी ' असं म्हणत ' व्हॅलण्टाइन ' च्या गिफ्ट्स घेण्यासाठी बाजारात झुंबड उडाली आहे. या गिफ्ट्सनी आतापर्यंत 50 लाखांहून अधिक उलाढाल केली असली तरी सोमवारी ती कोट्यवधींच्या घरात जाईल, असे दिसत आहे.

यावषीर् ग्रीटिंग्ज, पोस्टर्स वा शोभेच्या वस्तूंच्या खरेदीमध्ये घट झाली आहे. खऱ्या आणि इमिटेशन ज्वेलरीपासून अगदी फॉरेन ब्रॅण्डेड चॉकलेट्सना यंदा प्रचंड मागणी आहे. मात्र उद्या कॉलेजात जाणाऱ्या तरुण-तरुणींची ग्रीटिंग्ज कार्डांसाठी झुंबड उडेल, असा अंदाज आहे.

' व्हॅलण्टाइन डे ' च्या दिवशी दुकानावर हल्ला होऊन गिफ्टशिवाय मैत्रिणीला भेटण्याची वेळ उद्भवू नये म्हणून अनेक प्रेमवीर अगोदरच सज्ज झाले आहेत! सत्यम, अचिर्ससारख्या गॅलरीज, गिफ्ट सेंटर्स गेल्या आठवड्यापासूनच गदीर्ने ओसंडू लागली आहेत. घाऊक बाजारपेठेत ' मलमल हार्ट ' सॉफ्ट टॉइजपासून ज्वेलरीची मागणी वाढत आहे. या वस्तू 150 रुपयांपासून उपलब्ध आहेत.

चहा-कॉफीच्या ' मग ' वर प्रिय व्यक्तीसाठी मेसेज देण्यासाठी दोनशे ते चारशे रुपये आकारले जात आहेत. फुलांच्या आणि चॉकलेट्सच्या परड्या सजल्या आहेत. चॉकलेट्स परड्या दीडशे रुपयांपासून दीड हजार रुपयांपर्यंत आहेत. सॉफ्ट टॉईजचं मार्केटही वधारलंय. डिस्काऊण्टच्या पाट्या बुटिक आणि डिझाइनर वेअरच्या शोरूमबाहेर दिसत असल्याने खास ' डेस ' खरेदीचा ' ऑप्शन ' अनेक ' कपल्स ' क्लिक करीत आहेत.

सीडीजनाही पसंती मिळत असून, लव्ह साँग्ज पेमवीरांच्या पसंतीस उतरत आहेत. मध्यमवगीर्य खिशाला न परवडणारं फुलमाकेर्टही तेजीत आहे. गुलाब आणि ऑकिर्डच्या बुकेंची किंमत तर 80 रुपयांपासून साडेचारशे रुपयां

पर्यंत आहे. खाऊगल्लीतल्या अड्ड्यांवर फ्रँकीपासून बर्गर, पेस्ट्रीज अशा ' कॉम्बो पॅक ' वर उद्या सवलत देऊन प्रेमी युगुलांच्या भुकेचा प्रश्ान् निकालात काढण्याचं फूड जॉइण्टसनी ठरवलंय.

एसएमएसचा दणका तर तीन-चार दिवसांपूवीर्पासून सुरू झाला आहे. त्यामुळे व्हॅलण्टाइन डेला तर लाखोंनी उलाढाल होईल. रिंग टोन्स आणि प्रिय व्यक्तीला खास गाणं ऐकविण्याच्या सुविधेला उत्तम प्रतिसाद मिळण्याची चिन्हं असल्याचं मोबाईल सव्हिर्स पुरविणाऱ्या कंपन्यांचं म्हणणं आहे.

 
</text>
</doc>
