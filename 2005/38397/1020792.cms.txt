<doc>
<docno>1020792.cms.txt</docno>
<text>
 
महाराष्ट्र
'सावाना' साहित्य पुरस्कार
[ Monday, February 14, 2005  09:27:42 pm]


म. टा. प्रतिनिधी

नाशिक : सार्वजनिक वाचनालय, नाशिक अर्थात सावानातर्फे देण्यात येणारे विविध साहित्य पुरस्कार घोषित करण्यात आले आहेत. सावानाचा 165 वा वाषिर्क समारंभ येत्या 18 ते 20 फेब्रुवारीदरम्यान ज्योत्स्ना देवधर यांच्या प्रमुख उपस्थितीत होत असून त्यात या पुरस्कारांचे वितरण करण्यात येणार आहे.

डॉ. अ. वा. वटीर् यांच्या नावाने देण्यात येणाऱ्या कथालेखक पुरस्कारासाठी यंदा प्रवीण दवणे यांची निवड करण्यात आली आहे. तर ललितेतर ग्रंथास देण्यात येणाऱ्या डॉ. वि. म. गोगटे पुरस्कारासाठी डॉ. गोविंद गारे यांच्या ' आदिवासी क्रांतिकारक ' ची निवड करण्यात आली आहे. मंदाकिनी गोगटे यांच्या ' चिमाजी अप्पांची मिशी ' या पुस्तकाला विनोदी लेखनाचा डॉ. वि. मा. दी. पटवर्धन पुरस्कार जाहीर करण्यात आला आहे.

माहितीपर लेखनाचा मु. ब. यंदे पुरस्कार राम थत्ते यांच्या ' अजिंठा ' या ग्रंथास आणि पु. ना. पंडित पुरस्कार माधुरी शानभाग यांच्या ' आणखी एक रस्ता ' या कथासंग्रहाला देण्यात येणार आहे. या वषीर्पासून जेष्ठ अनुवादक मो. ग. तथा अण्णासाहेब तपस्वी यांच्या स्मरणार्थ उत्कृष्ट अनुवादाचा पुरस्कार देण्यात येणार असून त्यासाठी अपर्णा वेलणकर लिखित ' स्पीडपोस्ट ' या अनुवादित रचनेची निवड करण्यात आली आहे.

हे सर्व पुरस्कार वाचनालयाच्या वाषिर्क समारंभात 18 फेब्रुवारीला देण्यात येणार आहेत. वाषिर्क समारंभाच्या प्रमुख पाहुण्या ज्योत्स्ना देवधर यांनी लिहिलेल्या कथांवर आधारित कथाकथनाचा कार्यक्रमही 19 फेब्रुवारीला आयोजित करण्यात आला आहे.

समारंभाच्या तिसऱ्या दिवशी म्हणजे 20 फेब्रुवारीला राहुल देशपांडे आणि दीप्ती माटे हे दोन्ही गायक ' शुभ्र फुलांची ज्वाला ' या कार्यक्रमाद्वारे वसंतराव देशपांडे यांची गायकी आणि जीवन उलगडून दाखवतील. त्यात नाट्यसंगीत, गझल व चित्रपट गीतेही सादर करण्यात येणार आहेत. हे कार्यक्रम प. सा. नाट्यमंदिरात सायंकाळी 6 वाजता होणार आहेत.

 
</text>
</doc>
