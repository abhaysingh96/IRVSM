<doc>
<docno>1020790.cms.txt</docno>
<text>
 
महाराष्ट्र
'खासगी विद्यापीठांना सवोर्च्च न्यायालयाची चपराक'
[ Monday, February 14, 2005  09:26:46 pm]


म. टा. वृत्तसेवा

जळगाव : छत्तीसगडमधील 112 खाजगी विद्यापीठांची स्थापना घटनाबाह्य ठरविण्याचा सवोर्च्च न्यायालयाचा निर्णय उपकारक असून याने राजकीय गुंडांना व धनदांडग्यांना चपराक मिळाली आहे, अशी प्रतिक्रीया उत्तर महाराष्ट्र विद्यापीठाचे अधिष्ठाता डॉ. शामकांत देशपांडे यांनी व्यक्त केली. यामुळे महाराष्ट्र आणि राजस्थानमध्ये बांडगुळासारख्या उपटणाऱ्या खासगी विद्यापीठांना आळा, बसेल, असा आशावादही त्यांनी व्यक्त केला.

सवोर्च्च न्यायालयाने शुक्रवारी दिलेल्या निर्णयाने छत्तीसगडमधील 112 विद्यापीठांची स्थापना घटनाबाह्य ठरवली. यावर महाराष्ट्र टाइम्सशी बोलताना डॉ. देशपांडे म्हणाले की, पूवीर् केवळ राजपत्रात अधिसूचना प्रसिद्ध करून कोणालाही उच्च व तंत्रशिक्षणासाठी विद्यापीठ स्थापन करता येत होते. त्याला केवळ राज्यसरकारची परवानगी पुरेशी होती. जोगी यांनी आपल्या कारकीदीर्त हा कायदा रद्द केला. आता सवोर्च्च न्यायालयाने राज्यसरकारचा हा अधिकार घटनाबाह्य असल्याचा तसेच अशा प्रकारे विद्यापीठांची स्थापनाच घटनाबाह्य असल्याचा निर्वाळा दिला, हे चांगले झाले.

राय विद्यापीठ, आयसीएफएआय, मंगलमय विद्यापीठ यांसारख्या अनेकांनी फ्लॅटवजा इमारतीत आपले दुकान थाटले होते. प्रशिक्षित प्राध्यापक, किमान गंगाजळी, जागा, शैक्षणिक सुविधा व योग्य शैक्षणिक वातावरण याबाबत कोणतीही खबरदारी त्यांनी घेतलेली नव्हती. संपूर्ण भारतभर आपला अभ्यासक्रम सुरू करण्यासही त्यांना परवानगी होती. महाराष्ट्र विद्यापीठ कायदा 1994 नुसार अशा प्रकारे महाराष्ट्रात अभ्यासकेंदे सुरु करायची तर राज्यसरकारची तसेच संबंधित विद्यापीठांचीही परवानगी आवश्यक आहे.

उमविच्या विविध प्राधिकरणांनी ठराव करून या छत्तीसगडी विद्यापीठांना जाब विचारावा, अशी मागणी डॉ.देशपांडे यांनी यापूवीर्च केली होती. मात्र सरकार वा कोणत्याही विद्यापीठाने आवाज उठवला नाही, ही बाब दुदैर्वाची असल्याचे त्यांनी नमूद केले.

राजस्थान व महाराष्ट्रातील खासगी विद्यापीठांना या निर्णयाने सुरुंग लागला आहे ; मात्र याबाबत खासगी विद्यापीठ आयोगाची भूमिकाही संशयास्पद वाटते. गेल्या तीन वर्षात आयोगाने योग्य ते पाऊल का उचलले नाही, असा सवाल डॉ. देशपांडे यांनी केला आहे.

 
</text>
</doc>
