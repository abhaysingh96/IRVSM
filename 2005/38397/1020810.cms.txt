<doc>
<docno>1020810.cms.txt</docno>
<text>
 
क्रीडा
जेसीटी-महिंद सामना बरोबरीत
[ Monday, February 14, 2005  09:44:53 pm]


म.टा. क्रीडा प्रतिनिधी

मंुबई : राष्ट्रीय फुटबॉल साखळीत फगवाराचा जगतजीत कॉटन टेक्सटाईल्स आणि मंुबईचा महिंद यांच्यातील सामना 1-1 असा बरोबरीत सुटला.

कूपरेजवर झालेल्या या लढतीतील दोन्ही गोल पूर्वार्धातच झाले. पाहुण्यांचा संघ महिंदच्या तुलनेत अधिक तंदुरूस्त वाटत होता. हरप्रीतसिंगने सोळाव्या मिनिटाला हेडरवर गोल करून जेसीटीचे खाते उघडले पण पाहुण्यांना या आघाडीचा आनंद फार वेळ उपभोगता आला नाही. महिंदच्या अभिषेक यादवने लगेचच, दोन मिनिटांनी हेडरवर गोल करून सामना बरोबरीत आणला.

महिंदचे सात सामन्यातून बारा तर जेसीटीचे तेवढ्याच सामन्यातून आठ गुण झाले आहेत.

 
</text>
</doc>
