<doc>
<docno>1020705.cms.txt</docno>
<text>
 
लेख
हायकोर्ट न्यायमूर्तींच्या बदल्यांचा वाद
[ Monday, February 14, 2005  08:04:30 pm]


पाटणा हायकोर्टाचे मुख्य न्या. आर. एस. गर्ग यांनी दिलेल्या एका निकालामुळे बिहारमध्ये वातावरण तापले आहे. त्यामुळे अशा तणावग्रस्त परिस्थितीत आपल्याला काम करणे कठीण असल्याचे स्पष्ट करीत त्यांनी आपली अन्यत्र बदली व्हावी, म्हणून सुप्रीम कोर्टाला विनंती करण्याचा निर्णय घेतला आहे. ' नमाजाच्यावेळी लाऊडस्पिकरचा वापर करूनये ' असा निकाल त्यांनी दिला. त्या निकालाच्या बऱ्याच राजकीय प्रतिक्रिया बिहारमध्ये उमटल्या असून या निकालामुळे न्या. गर्ग यांना धमक्याही दिल्या जात असल्याचे सांगण्यात येते. या राज्यात काम करणे आपल्याला अवघडच झाले असून सुप्रीम कोर्टाने मला अन्यत्र कुठेही बदली द्यावी ; ज्यामुळे मी प्रामाणिकपणे माझे काम करू शकेन आणि ज्यांना आपल्या मजीर्नुसार करायचे आहे, त्यांना खुशाल आपल्या मनाप्रमाणे वागण्याचे स्वातंत्र्य मिळू शकेल. यासाठी मी ही विनंती सुप्रीम कोर्टाला करणार आहे, असे न्या. गर्ग यांनी म्हटले आहे.

आपल्या देशात हायकोर्टाच्या न्यायमूतीर्ंस पदावरून दूर करण्याबाबत एक ठराविक प्रक्रिया आखून देण्यात आली आहे. त्यामुळे राज्यघटनेच्या कलम 124(4) या अंतर्गत केवळ गैरवर्तणूक अथवा अकार्यक्षमता याच कारणाखाली एखाद्या न्यायमूतीर्ला पदावरून दूर करता येते. मात्र बदल्यांसाठी जे निकष आहेत, त्याबद्दल अधूनमधून वाद निर्माण होत असतो.

या संदर्भात अमेरिकेतील सुप्रीम कोर्टाचे न्या. डग्लस यांच्या मते ' कोणत्याही न्यायमूतीर्चा पाठीचा कणा कितीही मजबूत असला, तरी त्या व्यक्तीवर जर बदलीच्या शिक्षेचा दबाव असला, तर तो न्याययंत्रणेच्या स्वातंत्र्याला फार मोठा धोका आहे. ' तथापि, न्या. भरूचा यांनीच दिलेल्या न्याययंत्रणेतील संशयास्पद वातावरणाचा विचार केल्यास अशा एकनिष्ठा नसलेल्या न्यायमूतीर्ंवर कारवाई होणेही तितकेच आवश्यक असल्याबद्दल दुमत होऊ शकत नाही. अशा ठिकाणी न्याययंत्रणेचे स्वातंत्र्य धोक्यात येण्याची भीती अनाठायी ठरत असते.

न्यायमूर्तींच्या नियुक्त्या व त्यांच्या बदल्या आदी समस्यांचा विचार करण्यासाठीच न्याय आयोगाची (ज्युडिशियल कमिशन) स्थापना करण्याची गरज असल्याचे स्पष्ट करण्यात आले असून भाजपप्रणीत केंद सरकारचे कायदा मंत्री अरुण जेटली यांनीही न्याय आयोग स्थापन करण्यात येणार असल्याची त्यावेळी घोषणा केली होती.

पाटणा हायकोर्टाचे मुख्य न्या. बी. के. रॉय यांची गुवाहाटी हायकोर्टाचे मुख्य न्यायमूतीर् म्हणून बदली करण्याचा वादही नुकताच गाजला. केंदीय कायदामंत्री एच. आर. भारद्वाज यांनी न्या. रॉय यांची पाटणा येथे बदली व्हावी म्हणून सुप्रीम कोर्टाचे मुख्य न्या. आर. सी लाहोटी यांच्याकडे विंनती केल्याच्या चचेर्ने तर न्यायमूतीर्ंच्या बदल्यांमध्ये राजकीय हस्तक्षेप होत असल्याच्या चचेर्ला पुन्हा तोंड फुटले. मात्र सुप्रीम कोर्टाचे सरन्यायाधीश व त्यांच्या समितीने घेतलेल्या निर्णयानुसार ज्या राज्यातून मुख्य न्यायमूतीर्ंनी आपली कारकीर्द सुरू केली असेल त्या राज्यात त्याची बदली करू नये, असे स्पष्ट करण्यात आले. या प्रकारामुळे रॉय यांची पाटण्याऐवजी गुवाहटीला बदली करण्यात आली.

दुसरीकडे अलाहाबादच्या हायकोर्टाचे न्या. एस. के. अग्रवाल यांची झारखंडच्या हायकोर्टाच्या न्यायमूतीर्पदी बदली झाल्याने त्यांनी तर संतप्त होऊन राजीनामा दिल्याचा प्रकार गेल्या महिन्यात घडला. त्यांची 1999 मध्ये अलाहाबादच्या हायकोर्टाचे न्यायमूतीर् म्हणून नियुक्ती झाली होती.

एखाद्या न्यायमूतीर्ची बदली आकसाने झाली असल्यास त्याबद्दल त्या बदलीला सुप्रीम कोर्टात आव्हान देता येते का, यावर एका खटल्यात सुप्रीम कोर्टानेच काही मुद्दे स्पष्ट केले आहेत. त्यानुसार ज्या न्यायमूतीर्ंची बदली होणार असेल अशीच व्यक्ती आपल्या बदलीबाबत दाद मागू शकते. त्यात जनहित याचिकेबाबतही सुप्रीम कोर्टाने काही निकष ठरविले आहेत.

सुरेशचंद वैद्य

 
</text>
</doc>
