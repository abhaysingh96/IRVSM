<doc>
<docno>1020942.cms.txt</docno>
<text>
 
महामुंबई
जागतिक बँक पथक मुंबईत येणार
[ Monday, February 14, 2005  11:58:03 pm]


म. टा. प्रतिनिधी

मुंबई : मुंबईच्या विकासाठी साडेचार ते पाच हजार कोटी रुपयांचे कर्ज उपलब्ध करून देण्याची तयारी जागतिक बँकेने दाखविली असतानाच शहराच्या विकासाबाबत राज्य सरकारने आखलेल्या योजनांच्या छाननीसाठी जागतिक स्तरावरील तज्ज्ञांचे पथक येत्या दोन ते तीन आठवड्यांतच येथे दाखल होत आहे. या घडामोडींमुळे मुंबईला जागतिक दर्जाचे शहर बनविण्याच्या प्रयत्नांना चांगलीच गती मिळाली आहे.

जागतिक बँकेचे उपाध्यक्ष प्रफुल्ल पटेल यांनी रविवारी मुख्यमंत्री विलासराव देशमुख यांची भेट घेऊन मुंबईच्या विकासामागील राज्य सरकारची भूमिका समजून घेतली. यावेळी झालेल्या चचेर्त पटेल यांनी जागतिक बँकच्या वतीने ' एक अब्ज डॉलर ' पर्यंत मदत करण्याची तयार दाखविली आहे. मात्र ही मदत करण्यापूवीर् सरकारने शहराच्या विकासासाठी तयार केलेल्या आराखड्याची व्यवहार्यता तपासण्यासाठी तसेच हाती घेण्यात येणार असलेल्या प्रकल्पांचा प्राधान्यक्रम ठरविण्यासाठी बँकेच्या वतीने एक पथक येथे येणार आहे. 100 दिवस मुंबईत मुक्काम ठोकून हे पथक आपला अहवाल ( बिझनेस प्लॅन) तयार करणार असून त्यानंतर जागतिक बँकेच्या मदतीचा मार्ग मोकळा होणार आहे. हा अहवाल तयार करताना शहरांच्या विकासाबाबत जगभरात आलेल्या अनुभवांबरोबरच खास मुंबईतील अशा समस्यांचाही विचार केला जाणार आहे.

त्याचबरोबर बँकेकडून काही बदल आणि सुधारणांचाही आग्रह धरला जाण्याची शक्यता आहे. यात नागरी कमाल जमीन धारणा कायदा रद्द करणे, भाडे नियंत्रण कायदा रद्द करणे वा किमान नव्या इमारतींना त्याच्या कक्षेतून वगळणे, मालमत्ता करात सुधारणा करणे अशा काही मुद्यांवर बँकेकडून आग्रह धरला जाण्याची शक्यता आहे.

दुसरीकडे बँकेच्या कर्जावरील व्याजाचा दर कमी असावा, अशी अपेक्षा राज्य सरकारतफेर् व्यक्त करण्यात आली आहे. सध्या हा दर सहा टक्के आहे. तज्ज्ञांच्या भेटीच्या वेळी याचाही विचार केला जाणार असल्याचे सांगण्यात आले. मुंबईच्या विकासामागे केवळ पायाभूत सुविधा निर्माण करण्याचा हेतू नसून येथील रहिवाशांचे जीवनमान सुधारणे आणि आथिर्क विकासाबाबत पुन्हा अग्रेसर स्थान प्राप्त करणे हे हेतू असल्याचे या बैठकीत प्रफुल पटेल यांच्या निदर्शनास आणण्यात आले आहे.

मुंबई निधी उभारणार

मुंबईच्या विकासाचा विचार करताना त्याचा बोजा अर्थसंकल्पावर पडून राज्याच्या अन्य भागाचा विकास थांबू नये यासाठी स्वतंत्र ' मुंबई विकास निधी ' उभारण्याचा विचार सरकार करीत आहेत. शहरासाठी उभारण्यात येणाऱ्या कर्जाच्या परतफेडीचा बोजा अर्थसंकल्पावर पडल्यास अन्य भागाला उपलब्ध होणाऱ्या निधीवर त्याचा परिणाम होऊ शकतो. त्यामुळे यासाठी स्वतंत्र निधीच उभा करण्याची कल्पना आहे. यात 99 वा 999 वर्षांच्या दीर्घ मुदतीने भाड्याने दिलेल्या जमिनी मालकी हक्कानेच देऊन त्यांची किंमत वसूल करणे, रस्ते वा अन्य सुविधा निर्माण केल्यानंतर त्या भागातील मालमत्तांच्या किमती वाढत असल्याने त्यांच्याकडून अधिभार वा अन्य स्वरुपात पैसे घेणे अशा माध्यमातून हा विकास निधी उभा करण्याची कल्पना असल्याचे सांगण्यात येते.

 
</text>
</doc>
