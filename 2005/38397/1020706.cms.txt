<doc>
<docno>1020706.cms.txt</docno>
<text>
 
लेख
खेळ आणि राजकारण
[ Monday, February 14, 2005  08:05:14 pm]


भारतात क्रिकेट खेळल्याने मोठ्या प्रमाणात पैसे मिळतात, जाहिराती करायला मिळतात हे तेथील क्रिकेटपटूंना माहीत झाले आहे. भारतातील क्रिकेटपटूंच्या, सिनेनटांच्या ग्लॅमरचा वापर केल्यास आपणही पैसा मिळवू शकतो, हेही पाकिस्तानातील बिझनेस माईंडेड लोकांना कळून चुकले आहे. त्याचमुळे इम्रानखानसारखा राजकारणी आपल्या इस्पितळासाठी निधी जमवायला आमीरखानला बोलावून घेतो. भारतातही काही उद्योगपतींना पाकिस्तानचे माकेर्ट हवे आहे. काहींना पाकिस्तानात उद्योगधंदे स्थापण्याची इच्छा आहे. थोडक्यात, दोन्ही देशांत परस्पर हितसंबंध निर्माण होत आहेत. हे हितसंबंधच दोनही देशांतील भावी संबंधांची दिशा ठरविणार आहेत.

पाकिस्तानने भारतातील घुसखोरी अद्याप पूर्णपणे थांबवलेली नसताना, तसेच 1965 व 71 च्या युद्धातील अनेक युद्धकैदी पाकच्या ताब्यात असताना त्या देशाशी क्रीडा-संबंध ठेवावेत का व पाकिस्तानी संघाला आपल्या देशात क्रिकेटचे सामने खेळू द्यावेत का, असा प्रश्ान् सध्या चचिर्ला जात आहे. दोन्ही देशांतील राजकीय समस्या कायम असताना क्रिकेट खेळणे किंवा पाकिस्तानी रुग्णांना भारतात वैद्यकीय उपचार देणे वगैरे गोष्टींनी दोन्ही देशांत मैत्री निर्माण होईल, यावर बऱ्याच लोकांचा विश्वास नाही. सीमेवर आपले सैन्य पाकिस्तानी गोळ्या झेलीत असताना आपण मात्र त्यांच्याबरोबर क्रिकेट खेळून जल्लोष करावा, यालाही अनेकांचा विरोध आहे आणि या विरोधात काही गैर आहे, असेही मानण्याचे कारण नाही. क्रिकेटच्या खेळपट्ट्या उखडण्याचा प्रकार अतिरेकी आहे असे मानले, तरी त्यामागच्या भावनेची हेळसांड करता येणार नाही. देशभक्तीने भारावलेल्या कोणालाही पाकिस्तानने एकीकडे शत्रुत्व करावे व दुसरीकडे क्रिकेटचे सामने खेळून शांततेचे पाठ द्यावेत, याची चीडच येईल.

पण त्याचवेळी गेली 50 वर्षांहून अधिक काळ चालू असलेले दोन्ही देशांतील शत्रुत्व किती काळ चालू ठेवायचे, याचा विचार दोन्ही देशांतील सामान्य जनता, राजकारणी व विचारवंतांनी करण्याची गरज आता निर्माण झाली आहे. या 50 वर्षांच्या काळात चार मोठी युद्धे होऊनही काश्मीर-प्रश्ान् सोडविण्याच्या दृष्टीने इंचभरही प्रगती होऊ शकली नाही. भारताने 1971 च्या युद्धानंतर सिमला करार करून दोन्ही देशांत नियंत्रण रेषा निर्माण करून काश्मीर-प्रश्ानवर एक अध्याहृत तोडगा निर्माण करून ठेवला होता. त्यामुळे दोन्ही देशांतले शत्रुत्व नष्ट झाले नसले, तरी जवळपास 30 वषेर् कोणतेही युद्ध झाले नाही. कारण आपण भारताबरोबरचे युद्ध जिंकू शकत नाही, हे पाकिस्तानी लष्कराला उमगले होते. त्यामुळे त्यांनी दहशतवादाला चालना देऊन छुपे युद्ध आरंभले. तेही जवळपास 20 वषेर् खेळूनही पाकिस्तानला काश्मीरची इंचभर भूमीही मिळवता आली नाही. कारगिल युद्धाने तर पाकिस्तानचे लष्करी नेतृत्व हताश झाले.

दहशतवाद व थेट युद्ध या मार्गांचा वापर करणाऱ्या जनरल मुशर्रफ यांना या मार्गांच्या मर्यादा लक्षात आल्या. त्यामुळे त्यांनी आता कुटनीतीचा अवलंब केला आहे. भारताला वाटघाटींच्या टेबलावर बोलावून संपूर्ण काश्मीर नाही, तर निदान काश्मीर-खोरे पदरात पाडून घ्यायचे आणि पाकचा विजय झाला असे घोषित करून या काश्मिरी दुष्टचक्रातून पाकिस्तानची सुटका करायची, असा त्यांचा विचार आहे. या कुटनीतीत त्यांना यश मिळेल की नाही आणि न मिळाल्यास ते पुन्हा दहशतवादाचा मार्ग अवलंबतील का, हा नंतरचा प्रश्ान् झाला. परंतु त्यांच्या आजवरच्या कट्टर भूमिकेत बदल झाला आहे, हीही स्वागतार्ह बाब आहे. त्यामुळेच मुशर्रफ आग्य्राला आले, त्यासाठीच त्यांनी दहशतवादाची तीव्रता कमी केली, सीमेवरचा गोळीबार बंद केला, पाकच्या ताब्यातील भारतीय मच्छिमारांना ताबडतोब सोडण्याची व्यवस्था केली आणि वाजपेयींबरोबर सतत चर्चा करण्याचे धोरण अवलंबले. गेल्या वषीर् पाकिस्तानात भारतीय संघाने क्रिकेट सामने खेळावेत यासाठी त्यांनी आकाशपाताळ एक केले व खेळाच्या तेथील मैदानात मोठ्या संख्येने भारतीयांनी येऊन तिरंगे फडकवावेत, अशी व्यवस्था केली.

मुशर्रफ यांनी हे सारे केले म्हणजे काश्मीरविषयक पाकिस्तानची भूमिका बदललीे असे नाही किंवा शत्रुत्वाला पूर्ण तिलांजली दिली असेही नाही. उलट दोन्ही देशांतले शत्रुत्व वेगळ्या पातळीवर नेऊन वेगळ्या प्रकारचे युद्ध सुरू केले. लष्करी युद्धाला काळाची मर्यादा असते व त्यात एकाचा विजय आणि एकाचा पराभव निश्चित असतो. परंतु मुशर्रफ यांनी सुरू केलेल्या या नव्या कुटनीतिक युद्धाला कालमर्यादा नाही व त्यातल्या यशापयशाची मोजदाद येणारा काळच करू शकतो. शत्रूने आपल्या युद्धपवित्र्यात असा बदल केल्यानंतर भारतालाही आपल्या डावपेचात बदल करणे भाग होते.

आता हे शत्रुत्व जुन्या वळणाने चालविणे शक्य नव्हते. पाकिस्तानने सीमेवरचा तोफांचा भडिमार थांबविल्यानंतर तो आपण चालू ठेवणे म्हणजे चचेर्ने काश्मीर-प्रश्ान् सोडविण्यास नकार देणेच होते. पाकिस्तानने मच्छिमार सोडण्यास प्रारंभ केल्यानंतर आपल्यालाही तसेच पाऊल उचलणे भाग होते. भारतानेही पाकिस्तानी रुग्णांना मुक्तपणे व्हिसा देऊन, श्रीनगर-मुजफ्फराबाद बससेवेचा प्रस्ताव देऊन किंवा राजस्थात-सिंध रेल्वेचा प्रस्ताव देऊन चेंडू पाकिस्तानच्या कोर्टात टाकला आहे. दोन्ही देशांचे संबंध सुधारण्यासाठी पाकिस्तानी राज्यर्कत्यांना डावलून थेट तेथील जनतेशीच संवाद साधण्याची भारताची नीती आहे. पाकिस्तानी व्यापाऱ्यांना, कलावंतांना व अन्य सामान्य लोकांना भारताच्या माकेर्टचे आमीष दाखवून त्यांची मने जिंकण्याची नीती भारताने अवलंबली आहे. या नीतीचे बऱ्यापैकी परिणामही हळूहळू दिसत आहेत.

पाकिस्तानातील जिहादी संघटना भारताविरुद्ध विषारी प्रचार करून काश्मीरमधील जिहादसाठी पेट्या फिरवून पैसा गोळा करीत असतात. सामान्य पाकिस्तानी जनता धर्म व देशप्रेमाने भारावून या पेट्यांत पैसा टाकीत असतात. पण जे पाकिस्तानी भारतात येऊन जातात, त्यांना जिहादींच्या प्रचारातला खोटेपणा कळतो. या जिहादमधील व्यर्थताही कळते. पाकिस्तानातील क्रिकेटचेही पूर्णत: व्यापारीकरण झाले आहे. भारतात क्रिकेट खेळल्याने मोठ्या प्रमाणात पैसे मिळतात, जाहिराती करायला मिळतात हे तेथील क्रिकेटपटूंना माहीत झाले आहे. भारतातील क्रिकेटपटूंच्या, सिनेनटांच्या ग्लॅमरचा वापर केल्यास आपणही पैसा मिळवू शकतो, हेही पाकिस्तानातील बिझनेस माईंडेड लोकांना कळून चुकले आहे. त्याचमुळे इम्रानखानसारखा राजकारणी आपल्या इस्पितळासाठी निधी जमवायला आमीरखानला बोलावून घेतो. भारतातही काही उद्योगपतींना पाकिस्तानचे माकेर्ट हवे आहे. काहींना पाकिस्तानात उद्योगधंदे स्थापण्याची इच्छा आहे. थोडक्यात, दोन्ही देशांत परस्पर हितसंबंध निर्माण होत आहेत. हे हितसंबंधच दोनही देशांतील भावी संबंधांची दिशा ठरविणार आहेत.

भारत-चीन यांच्यातला सीमाप्रश्ान् तरी अद्याप कुठे सुटला आहे ? सध्या दोन्ही देशांत चालू असलेल्या चचेर्मुळे तो सुटण्याचे आशेचे गाजर दिसत आहे. ते तोंडात पडेल तेव्हा पडेल ; पण दोनही देशांनी मोठ्या प्रमाणात परस्पर व्यापार सुरू केला आहे. त्यातही हा व्यापार भारताच्या बाजूने झुकला आहे. येत्या दशकात हे दोन्ही देश आथिर्क आणि लष्करी महासत्ता होण्याच्या शक्यता बोलून दाखविल्या जात आहेत. पाकिस्तानी क्रिकेटसंघ भारतात आल्यास गहजब अडवून देण्याची भाषा करणाऱ्या लोकांना दररोज किती चिनी व्यापारी शिष्टमंडळे भारतात येत आहेत आणि किती व्यापार-करार करीत आहेत याची माहितीही नाही आणि कुणी माहिती दिली तर त्यांच्याविरोधात निदर्शने करण्याचीही तयारी दिसत नाही. चीनच्या शत्रुत्वाला शह देण्यासाठी ज्या दलाई लामांना भारताने जवळ केले होते, त्यांना आता अलगदपणे वाऱ्यावर सोडले आहे हे कितीजणांच्या लक्षात आले आहे ?

राजकारणाची गती ही नेहमीच तिरकी असते. ते कधीच भावनेवर चालत नाही. इथे कुणीही कायमचा मित्र वा कायमचा शत्रू नसतो. त्यामुळेच एका पिंगपाँगच्या खेळातून अमेरिका व चीन एका रात्रीत मित्र बनले. भारत-पाकिस्तान संबंध राजकारणाच्या या तिरक्या नियमाला अपवाद असतील, असे समजण्याचे कारण नाही. शिवसैनिकांनी खेळपट्ट्या उखडल्या, तरी भारत-पाक सामने झाले तर ते हाऊसफुल्ल जाणार आहेत. जाहिरातदार व क्रिकेटपटू त्यातून अधिक गब्बर होणार आहेत. एकदा हे सामने यशस्वी झाले की, ते पुन: पुन्हा कसे होतील याचाच विचार त्या खेळाशी संबंधित मंडळी करणार आहे. थोडक्यात, राजकारणाला झाकोळून टाकण्याचे सार्मथ्य उपखंडातील या इंग्रजी खेळात आहे का ते आता बघायचेे!

दिवाकर देशपांडे

 
</text>
</doc>
