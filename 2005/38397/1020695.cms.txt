<doc>
<docno>1020695.cms.txt</docno>
<text>
 
क्रीडा
प्रिमियर हॉकी साखळी स्पधेर्ला संमिश्र यश
[ Monday, February 14, 2005  07:57:40 pm]


वृत्तसंस्था

हैदराबाद : भारतीय हॉकीच्या इतिहासात नवा अध्याय ठरलेल्या प्रिमियर हॉकी साखळीला (पीएचएल) संमिश्र यश मिळाले आहे. ईएसपीएन स्टार स्पोर्टसवरून थेट प्रक्षेपण व आंतरराष्ट्रीय खेळाडूंचा सहभाग ही या स्पधेर्ची शक्तीस्थाने ठरली. तर चार सत्रात विभागणी, टाईम आऊट व संघाची निवड या काही गोष्टी वादाचा विषय ठरल्या आहेत.

या स्पधेर्च्या निमित्ताने सर्वात चांगली गोष्ट ठरली असेल ती म्हणजे हॉकीत मोठ्या प्रमाणावर पैसा आला. विजेत्या हैदराबाद सुलतान संघाला 30 लाख रुपयांचे रोख बक्षिस मिळाले असून स्पधेर्तील सवोर्त्तम खेळाडू ठरलेल्या दिलीप तिकीर्ला दीड लाख रुपयांचे इनाम देऊन गौरवयण्यात आले. त्याचप्रमाणे सहभागी झालेल्या सर्वच संघांना रोख पारितोषिक देण्यात तर आली.

विद्युतझोतात खेळवण्यात आलेल्या या स्पधेर्मुळे हॉकी खेळ टीव्हीच्या माध्यमामधून घरोघरी गेला. कानिर्वलप्रमाणे उत्सवी स्वरूप लाभलेल्या या स्पधेर्तील परदेशी खेळाडूंचा सहभाग आर्कषणाचा विषय ठरला. सोहेल अब्बास, वसिम अहमद, अहमद अलाम, अली रझा व कासिफ जावेद या नामवंत पाकिस्तानी खेळाडूंसह स्पेनचा कर्णधार जुआन इस्कार व मलेशियन कुहान शंमुगनाथन या खेळाडूंनी आपल्या शानदार खेळानी सर्वांची मने जिंकली.

पेनल्टी कॉर्नर तज्ज्ञ सोहेल अब्बास व गोलरक्षक अहमद अलाम यांच्या सहभागामुळे दिलीप तिकीर्च्या हैदराबाद संघाला मोठा फायदा मिळाला. इंदरजीतसिंग चढ्ढा, अजितेश राय, समीर दाद व सुसान टोपणो या सर्वांचाही खेळ प्रभावी ठरला. यामुळे शेर ए जालंधर व मराठा वॉरियरसारख्या बलाढ्य संघांना परास्त करून हैदराबाद सुलतानला यशाला गवसणी घालता आली.

गगन अजितसिंग, दीपक ठाकूर, प्रभज्योतसिंग, बलजीत व दलजीत हे धिल्लॉ बंधु, आणि दीदारसिंग या खेळाडूंचा छान समावेश असलेल्या उत्तरेच्या शेर ए जालंधर संघाने चांगली कामगिरी केली खरी पण सलामीचा सामना गमावल्याचा मोठा फटका त्यांना बसला. तर मराठा वॉरियरच्या धनराज पिल्लेने आपल्या खेळात अजून धमक असल्याचे दाखवून दिले. वीरेन रासक्युन्हाचा संघ नेमबाजीत कमी पडला आणि शेवटी त्यांना तिसऱ्या क्रमांकावर समाधान मानावे लागले.

या स्पधेर्च्या वादग्रस्त बाजू ठरल्या त्या म्हणजे टाईम आऊट, जादा वेळेत खेळाडूंची कमी करण्यात येणारी संख्या तसेच चार संघात विभागणी. टाईम आऊटमुळे सामन्यातील रंगत कमी होऊन पिछाडीवर पडलेल्या संघाला सावरण्याची संधी यामुळे मिळत गेली, अशी प्रतिक्रिया काही सिनीयर खेळाडूंनी व्यक्त केली. तर जादा वेळेत पहिल्या सत्रात दोन तर दुसऱ्या सत्रात आणखी दोन खेळाडू कमी करण्याचा निर्णय साफ चूकीचा असल्याची चर्चा सर्वत्र होताना दिसली. अशा काही वादग्रस्त बाबी या स्पधेर्त आढळून आल्यातरी पुढील वषीर् यामध्ये सुधारणा करण्यात येईल, असा विश्वास भारतीय हॉकी फेडरेशनचे अध्यक्ष कंवरपालसिंग गिल यांनी व्यक्त केला.

 
</text>
</doc>
