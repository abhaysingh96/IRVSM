<doc>
<docno>1020735.cms.txt</docno>
<text>
 
बहुतांची अंतरे
'बिच्चारे' गांधीजी!
[ Monday, February 14, 2005  08:24:52 pm]


विख्यात लेखक विजय तेंडुलकरांनी आपल्या प्रकट मुलाखतीत ' बिच्चाऱ्या ' शंकराचार्य आणि बिच्चाऱ्या जाहीरा शेख सोबत ' बिच्चाऱ्या ' गांधीजींवर सर्वात जास्त ' हिंसक ' असा शिक्का मारून टाकला व सामान्य माणसांना अचंबित केले.

या सगळ्या लेखकांना शब्द हे शस्त्राप्रमाणे वापरावेसे वाटतात. वाचक ' बिच्चारे ' सगळे सहन करतात ; कारण ते दुखावले गेले तरी त्यांना मन कोठे असते ? मन फक्त लेखकांना असते. त्यामुळे वाचकांना अस्वलाप्रमाणे गुदगुल्या करून, रक्तबंबाळ करून सोडतात! वाचकांची पर्वा करायला लेखक सामान्य कोठे असतात ? वाचक फक्त असतात, आघात सहन करणारे घायाळ लोक. तेंडुलकर ' जर तर ' ची भाषा बिनधास्त वापरतात व जर कोणी मला पिस्तुल आणून दिले तर मी प्रथम ते अमक्या तमक्यावर वापरीन असे जिवंत माणसांबद्दल बोलतात! मात्र या वेळी त्यांनी जिवंत नसलेल्या महात्मा गांधींवर शाब्दिक पिस्तुल वापरले व हिंसक गांधींजींना अहिंसक पद्धतीने म्हणजे ' शब्दाचे ' पिस्तुल वापरून संपवून टाकले.

आजन्म अहिंसेचे व्रत घेणाऱ्या गांधीजींना चक्क ' हिंसक ' म्हणून यांनी अगदी कडेलोटच केला. ' बिच्चारे गांधींजी '! 1947 सालीही त्यांच्या खुनाचा प्रयत्न झाला होता, तेव्हा गोळी झाडणाऱ्या युवकाची तब्येत चांगली आहे ना, असे त्यांनी विचारले होते, असे सांगितले जाते. पण शब्दाची गोळी झाडणाऱ्या तेंडुलकरांना ते काय म्हणणार ? म्हणाले असतील , ' हे राम ' त्यांना क्षमा कर ; कारण क्षमा करायला मी जिवंत नाही!

अॅड. विजय कर्वे, विलेपालेर्, मुंबई.

 
</text>
</doc>
