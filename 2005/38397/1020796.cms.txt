<doc>
<docno>1020796.cms.txt</docno>
<text>
 
महाराष्ट्र
गुलाबी व्हॅलेंटाईन डे विरोधात भगवी 'खबरदारी'
[ Monday, February 14, 2005  09:31:31 pm]


म. टा. प्रतिनिधी

नाशिक : एरव्ही विलक्षण चैतन्याने सळसळणारा नाशिकचा कॉलेज रोड सोमवारी जरा जास्तच संथावला होता. कारण, गुलाबी व्हॅलेंटाईन डे साजरा होऊ न देण्यासाठी घेतली गेलेली भगवी ' खबरदारी ' आणि कॉलेजांच्या गेटागेटांवर उभे खाकीधारी.

कॉलेजांचा अविभाज्य बनलेल्या ' डे संस्कृती ' नुसार गेल्याच आठवड्यात ' ट्रॅडिशनल डे ' धामधुमीत साजरा झाला होता. मात्र , ' फ्रेंडशिप डे ' आणि ' व्हॅलेंटाईन डे ' हे राजकीय पक्षांना अस्तित्व दाखविण्याचे हुकमी एक्के वाटत असावे, असा समज दृढ करणारा अनुभव गेल्या चार वर्षांपासून नाशिकमध्ये येत आहे. दोन वर्षांपूवीर् गिफ्ट गॅलऱ्यांमध्ये काही विरोधकांनी तोडफोड केल्याने गेल्या वषीर् खुद्द विक्रेत्यांनाच या ' डे ' साठी लागणाऱ्या वस्तू न विकण्याचा निर्णय घेतला होता.

यंदा मात्र आठवडाभर आधीच व्हॅलेंटाईन डेच्या खरेदीची लगबग सुरू झाल्याचे चित्र दुकानांमध्ये दिसत होते. त्यातच शिवसेनेसह काही हिंदुत्ववादी संघटनांनी व्हॅलेंटाईन डेला विरोध जाहीर केला. शिवसेनेेने तर कॉलेज या गेटवरच ' खबरदार व्हॅलेंटाईन डे साजरा कराल तर, शिवसेना तुमच्यावर लक्ष ठेवून आहे ', असा मोठा फलक उभारला. दुसरीकडे राष्ट्रवादी काँग्रेसच्या विद्याथीर् कार्यर्कत्यांनी व्हॅलेंटाईन डेला पाठिंबा दिला. व्हॅलेंटाईन डेच्या निमित्ताने राजकीय संघर्ष उभा राहत असल्याचे पाहून पोलिसांनाही सोमवारी सकाळपासूनच कॉलेजांच्या गेटवर तळ ठोकला. त्यामुळे वातावरण अधिकच गंभीर झाले. त्यातच काळे कपडे घातलेले काही तरुण मोटारसायकलवरून भलामोठ्ठा भगवा झेंडा घेऊन घिरट्या घालत होते. या तरुणांनी कॉलेजरोड व्यतिरिक्त गंगापूर रोडवरही ' लक्ष ' ठेवल्याचे दिसत होते. या राजकीय साठमारीत न सापडता अनेक तरुण- तरुणींनी कॉलेजपासूून लांब जात, शक्य तिथे भेटून कुठलाही गाजावाजा न करता व्हॅलेंटाईन डे साजरा केलाच!

 
</text>
</doc>
