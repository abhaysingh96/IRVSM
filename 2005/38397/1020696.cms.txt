<doc>
<docno>1020696.cms.txt</docno>
<text>
 
क्रीडा
पुरस्कार देणे बंधनकारक आहे काय
[ Monday, February 14, 2005  07:59:16 pm]


चंदशेखर संत

शिवछत्रपती पुरस्कारांची घोषणा झाली आणि पुरस्कार विजेत्यांच्या यादीकडे नजर टाकली की मनात एकच प्रश्ान् येतो आणि तो म्हणजे हे पुरस्कार देण्याचे बंधन राज्य सरकारवर आहे की काय. दरवषीर् काही लटपट्या खटपट्या मंडळींच्या वाट्याला हे पुरस्कार येतात आणि पुरस्काराचे महत्त्वच कमी होऊन जाते. ज्या मंडळींना पुरस्कार मिळायला हवा असे सर्वसामान्य क्रीडाप्रेमीला वाटत असते त्याऐवजी इतरच काही नावे या यादीत असल्याचे चित्र दरवषीर् दिसत असतेच. हे वर्षही त्याला अपवाद म्हणता येणार नाही.

पुरस्कार मिळण्याची अजिबात लायकी नसणाऱ्या अनेकांना यापूवीर् या पुरस्कारांची खिरापत वाटण्यात आली आहे. शिवछत्रपती आणि दादोजी कोंडदेव यांच्या नावाने दिल्या जाणाऱ्या या पुरस्कारंाची आब काही राखली जात नाही. शिवछत्रपती आणि दादोजी कोंडदेव यांच्या नावांची बदनामी या पुरस्कारांएवढी इतर कशानेच झाली नसेल. कार्यर्कत्यांचे पुरस्कार तर कसल्याच निकषांशिवाय आपापल्या मजीर्तील लटपट्यांना दिले जातात की काय याची चर्चा करावी तेवढी थोडीच. सरकार कोणत्याही पक्षाचे असो, मंत्री कोणीही असो काहीतरी घुसवाघुसवी झाली नाही असे कधी घडलेच नाही. यात क्रीडा खात्यातील काही जणांचाही हात असतो असेही नेहमी म्हटले जात असतेच.

यादी जाहीर करण्यापूवीर् क्रीडा विषयाशी संबंधितांना विश्वासात का घेतले जात नाही या प्रश्ानचे उत्तर मिळणे कठीण आहे. शिवाय माहिती पुरवताना लांडीलबाडी करणाऱ्यांना जरब बसेल अशी काही शिक्षा ठोठावण्याची जबाबदारी आणि खबरदारी राज्य सरकारने आतापर्यंत कधी घेतल्याचे ऐकीवात नाही. एकदा का अशी प्रथा पडली की मग त्यामुळे खोटीनाटी माहिती पुरवणाऱ्यांवर वचक बसू शकेल. पूवीर् ही यादी जाहीर करताना संबंधित मंत्री पत्रकार परिषद आयोजित करत आणि पत्रकारांच्या प्रश्ानंना सामोरे जात. परंतु हल्ली ही प्रथा सोईस्करपणे बंद पडलेली दिसते. मागे रामकृष्ण मोरे संबंधित खात्याचे मंत्री असताना त्यांनी पत्रकार परिषद आयोजित केली होती आणि वादाच्या भोवऱ्यात सापडलेल्या एकाचा पुरस्कार रद्दही केला होता. नंतर कदाचित हा अनुभव लक्षात घेऊन एका मंत्र्याने तर गावाकडच्या एकदोन वार्ताहरांना ही यादी दिली होती आणि एकदोन वृत्रपत्रांचा अपवाद वगळता इतर कोणालाच ती यादी मिळाली नव्हती. संबंधित मंत्र्याला आपण काही चुकीचे करतो आहोत याची तरी जाणीव झाली असेल असे वाटत नाही.

खेळाडूंनी, कार्यर्कत्यांनी, प्रशिक्षकांनी दिलेली माहिती पडताळून पाहण्याची जबाबदारी पार पाडली जाते का हाही प्रश्ान्च आहे. त्यामुळे अनेक गैरप्रकार सर्रास घडत असतात, घडत राहतील. याला आळा घालण्यासाठी तातडीने पावले उचलली जायला हवीत आणि पुरस्कारांबाबतच्या घुसखोरांना आवरायला हवे असे आता यानंतर आणखी किती वषेर् म्हणत रहावे लागते कोण जाणे. आता एखादे वर्ष हे पुरस्कार न देता ती रक्कम क्रीडा विकासासाठी जिल्ह््याजिल्ह््यात पोहचवायला हवी. एखाद्याचा उत्कर्ष करण्यापेक्षा जिल्ह्याचा उत्कर्ष होणे केव्हाही चांगले. काही ठोस क्रीडाधोरण आखण्याची वेळ आली आहे.

 
</text>
</doc>
