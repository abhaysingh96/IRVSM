<doc>
<docno>1020553.cms.txt</docno>
<text>
 
प्रगती फास्ट
व्यवसायाची योग्य सुरुवात
[ Monday, February 14, 2005  05:35:22 pm]


प्रत्येक बिझनेसला इतिहास, स्कोप आणि भविष्यात महत्त्व येण्याची शक्यता असते. या तीन गोष्टी बिझनेसमध्ये कॉमन असल्या तरी याचं प्रमाण ट्रेण्डप्रमाणे बदलतं. सध्याच्या काळात तुम्हाला अशा काही संकल्पना दिसतील की ज्या बिझनेस म्हणून माकेर्टमध्ये येऊ शकतात, त्यांना स्वत:चा मोठा इतिहास नाही, सुरुवातीला थोडाफार स्कोप असतो आणि येणाऱ्या काही दिवसांत या व्यवसायाचं प्रचंड महत्त्व निर्माण होणार असतं.

अमेरिकेकडे आपल्यासारखा इतिहास नाही ; पण तिथल्या प्रगतीचा वेग प्रचंड आहे. भारतातील लोकसंख्येचा योग्य वापर झाला तर आपल्याला महाशक्ती होता येईल. पण सध्या नोकऱ्यांचं प्रमाण कमी होत चाललंय. भारतातील, सर्वात जास्त नोकऱ्या देण्याची क्षमता असलेल्या र्गव्हन्मेण्ट सेक्टरचा विचार किती दिवस करणार ? ही परिस्थिती लक्षात घेऊन भारत सरकारनेही स्वयंरोजगार रुजवण्यासाठी चांगले उपक्रम राबवायला सुरुवात केली आहे.

एका जाणकाराने म्हटलं आहे की जागतिकीकरणामुळे अगतिकीकरण होऊ नये, तर बदलत्या परिस्थितीचा लाभ घेत व्यवसायांकडे वळायला हवं. जागरूकतेने तुम्ही निवडलेल्या व्यवसायाचा इतिहास, स्कोप आणि त्याचं भविष्यातील महत्त्वाचं विश्लेषण केलं पाहिजे. तसंच निवडलेला व्यवसाय किंवा सविर्स खालील निकषांवर पडताळून बघा.

तुमचं उत्पादन किंवा सविर्स यांची विशेष वैशिष्ट्यं काय आहेत ?

याचा ग्राहकवर्ग नक्की कोण असेल ? उदा. टॉइज लहान मुलं वापरतात पण प्रत्यक्ष ग्राहक पालक असतात.

तुमच्या उत्पादनामुळे ग्राहकांच्या कोणत्या गरजा पूर्ण होतील ? मासे पकडायला गेल्यानंतर स्वत:ला काय आवडतं, यापेक्षा माशाच्या आवडीनिवडींचा विचार करावा लागतो. व्यवसाय करतानासुद्धा ग्राहकांच्या अपेक्षा आणि गरज लक्षात ठेवणं महत्त्वाचं असतं.

उत्पादनाला बाजारात मागणी किती आहे ? पुरवठा करणारे कितीजण आहेत ? ही मागणी मर्यार्दित काळापुरती आहे का ? भविष्यात मागणीचा वेग कितपत असेल ? तुमच्या उत्पादनात काही बदल करावे लागतील का ?

तुमच्या उत्पादनावर भोगोलिक घटक, देशाचं आथिर्क धोरण आदी गोष्टींचा परिणाम होतो का ? भविष्यात त्याचं प्रमाण कितपत असेल ?

बिझनेसचं इन्फ्रास्ट्रक्चर उभारण्यासाठी कोणकोणत्या गोष्टीची गरज आहे ? पैसा, कायदेशीर बाबींची पूर्तता कशी करणार ?

त्यासाठी कशा प्रकारचा कच्चा माल आवश्यक आहे ? तो कुठून उपलब्ध होऊ शकतो ? कच्चा माल मिळवण्यासाठी काही अडचणी निर्माण होतील का ? तुम्हाला आवश्यक असणाऱ्या मालाचा दर्जा, किंमत आणि पुरवठ्यासाठी लागणारा वेळ या गोष्टींचा अभ्यास केला आहे का ?

बिझनेससाठी कोणकोणत्या टेक्निकल गोष्टींची गरज पडणार आहे ?

तुमचं प्रोडक्ट ग्राहकांपर्यंत पोहोचायला किती वेळ लागू शकतो ?

सविर्सचा वेग वाढवण्यासाठी तुम्हाला कोणती व्यवस्था निवडावी लागेल ?

यामुळे आथिर्कदृष्ट्या फायदा होण्याची शक्यता किती आहे ?

या प्रश्नांची उत्तरं शोधताना तुम्ही निवडत असलेल्या व्यवसाय संकल्पनेचा कळत नकळत अभ्यास होईल. त्यातून मिळणाऱ्या माहितीच्या बळावर एका यशस्वी व्यवसायाची उभारणी होऊ शकेल.

बिपिन मयेकर

 
</text>
</doc>
