<doc>
<docno>1020555.cms.txt</docno>
<text>
 
प्रगती फास्ट
संवाद सौख्यभरे
[ Monday, February 14, 2005  05:36:59 pm]


संवादाशिवाय आयुष्याची कल्पनाच करता येणार नाही. समोरासमोर बोलून, टेलिफोन, फॅक्स, इमेल, पत्र, एसएमएस यापैकी माध्यम कोणतंही असो, पण संवाद साधण्याची प्रक्रिया चालू असते. एका सेल्स मॅनेजरने विचारलं , ' आपण सगळे संवाद साधतो. मग काय गरज आहे सुसंवाद कला शिकण्याची ?' हे खरं आहे. संवाद प्रत्येक जण साधत असतो. पण तो नेहमीच ' सुसंवाद ' असतो का ? त्याची पद्धत आणि परिणाम नेहमीच हवे तसे असतात का ? तुम्ही विचारात पडलात ना! मग आपली संवाद कला किती चांगली आहे, हे पाहण्यासाठी खालील प्रश्नांची उत्तरं द्या.

पुढीलपैकी एक पर्याय वाक्यासाठी निवडा

कधीच नाही- 1 गुण

केव्हातरी - 2 गुण

बऱ्याचदा - 3 गुण

नेहमी - 4 गुण

मी आत्मविश्वासाने बोलतो.

इतर कुणी बोलत असताना लक्षपूर्वक ऐकतो आणि विचारपूर्वक उत्तर देतो.

इतरांनी दिलेल्या प्रतिक्रियेचा स्वीकार करतो.

एखादी गोष्ट सांगण्यापूवीर् त्यावर खूप विचार करतो.

मी सांगितलेल्या गोष्टी इतरांना कळल्या का ? हे जाणून घेण्याचा प्रयत्न करतो.

मी लिहिलेले रिपोर्ट्स अचूक आहेत का, याची खात्री करून घेतो.

ऑफिस सहकाऱ्यांबरोबर नियमित संवाद साधण्याला विशेष महत्त्व देतो.

ग्राहकांशी संपर्क कसा साधावा, यावर मी विचार करतो.

समोरच्या व्यक्तीची आकलन क्षमता लक्षात घेऊन मी संवाद साधतो.

इतरांचे विचार कळले नाही, तर पुन्हा स्पष्टीकरण मागायला संकोचत नाही.

गुणांची बेरीज करा आणि त्याचे निष्कर्ष पुढीलप्रमाणे आहेत.

0 ते 12 : सुसंवाद साधता येत नाही. योग्य व्यक्तीचा सल्ला घेऊन संवादकलेत बदल आणण्याचा प्रयत्न करा.

13 ते 31 : संवादकला बरी आहे ; पण अजूनही सुधारणा करता येईल. संवाद साधताना तुमच्या ' वीक पॉइण्ट ' कडे लक्ष द्या.

32 ते 40 : सुसंवाद कला उत्तम आहे. संवादातील हे सातत्य कायम ठेवण्याचा प्रयत्न करा.

आपलं मत समोरच्या व्यक्तीपर्यंत अचूकपणे पोहोचवता आलं तरच संवाद परिणामकारक होतो. त्यासाठी संवाद दुतफीर् असला पाहिजे. यात ' मेसेज ' देणारा आणि घेणारा या दोघांचीही भूमिका महत्त्वाची असते. विचारांमधली सुस्पष्टता, ते चोखपणे मांडण्याची क्षमता यासारख्या गोष्टींना संवादाच्या प्रक्रियेत खूप महत्त्व असतं.

कम्युनिकेशन स्किल्सच्या सव्हेर्त भाग घेतलेल्या वाचकांपैकी 88 टक्के व्यक्तींना संवाद कलेचं महत्त्व पटलंय. अगदी नोकरीचा पहिला टप्पा म्हणजे इण्टरव्ह्यूपासून कम्युनिकेशन स्किलचं तंत्र अवगत असणाऱ्याचं पारड जड असतं. त्यानंतरही आफिसमधले सहकारी, बॉस, कस्टमर, मीटिंग्ज यात संवादाचं कौशल्य असणारी व्यक्ती बाजी मारुन नेते. एका वाचकाने इमेलने कळवलं की तुमच्याकडे उत्तम टेक्निकल स्किल नसलं तरी चालेल, पण तुमचं ज्ञान इतरांपर्यंत पोहोचवण्यासाठी संवादाची कला अवगत असली पाहिजे. नाहीतर त्या ज्ञानाचा उपयोग करता येत नाही.

संवाद प्रक्रियेतील महत्त्वाच्या गोष्टी

माध्यम

संवादाचं माध्यमही काळजीपूर्वक निवडायला हवं. आजकाल बहुतांश व्यवहार फोन, इमेलने होतात. पत्रापेक्षा इमेलमधून तात्काळ संवाद साधता येतो. या माध्यमात औपचारिकता कमी आहे. इमेल नसेल तर तुम्ही फॅक्सचा वापर करू शकता. सहकाऱ्याशी संपर्क साधण्यासाठी एक एसएमएस पुरेसा असतो. पण हे माध्यम तुम्ही परिस्थिती, समोरच्या व्यक्तीशी तुमचं नात आणि औपचारिकतेची आवश्यकता लक्षात घेऊन वापरावं.

बॉडी लँग्वेजचं महत्त्व

तुमच्या विचारांचं प्रतिबिंब बॉडी लँग्वेजमध्ये पडतं. त्यामुळे बोलताना उभं कसं राहायचं, आवाजाचे चढउतार, आय कॉण्टॅक्ट, चेहऱ्यावरचे हावभाव याकडे लक्ष दिलं पाहिजे. स्टेजवरील आणि स्टाफशी बोलताना तुमची बॉडी लँग्वेज यात अर्थातच फरक असतो. शारिरीक हालचालीतून तुमची चलबिचल, र्नव्हसनेस इतरांपर्यंत पोहोचणार नाही, याची काळजी घ्या.

श्रवणकला

सव्हेर्त भाग घेतलेल्या प्राचीच्या मते ' कितीही चांगल्या पद्धतीने तुम्ही मत मांडलं आणि ते समोरच्याने नीट लक्ष देऊन ऐकलं नाही, तर संवाद अयशस्वीच ठरणार. ' प्राचीचे म्हणणं अगदी खरं आहे. लक्षपूर्वक ऐकण्यामुळे तुम्हाला इतरांची मतं कळतात आणि त्याचा आत्मविश्वास वाढतो. संवादाची प्रक्रिया अधिक चांगली होते.

कम्युनिकेशन स्किल अवगत करण्यासाठी काही टिप्स

संवादातील न कळलेल्या गोष्टींचं तात्काळ स्पष्टीकरण मागा.

इतरांच्या बोलण्याच व्यत्यय आणू नका.

मत स्पष्ट आणि ठामपणे

जरूर मांडावं, पण त्यात आक्रमकता नसावी.

समोरच्याबद्दल असणारे पूर्वग्रह बाजूला ठेवा.

मत प्रदर्शनासाठी सोपी भाषा वापरा.

समिंदरा सावंत

दिशा कौन्सिलिंग सेण्टर

 
</text>
</doc>
