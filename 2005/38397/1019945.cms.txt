<doc>
<docno>1019945.cms.txt</docno>
<text>
 
महामुंबई
दादर स्टेशनचा जीव घुसमटतोय
[ Monday, February 14, 2005  12:02:57 am]


म. टा. प्रतिनिधी

मुंबई : मध्यरेल्वेचे दादर स्थानक हे टमिर्नसही असल्याने बाहेरगावच्या अनेक गाड्याही या स्टेशनवरून सुटतात व थांबतात. दूरच्या प्रवासामुळे दमून भागून बाहेर पडणारे प्रवासी दर दोन मिनिटांनी अंगावर येणारी आणि दुथडी भरून वाहणारी लोकलची गदीर् रेटत, सामान सावरत कसेबसे बाहेर पडतात ते थेट टॅक्सी ड्रायव्हरच्या विळख्यातच सापडतात.

प्रवाशांच्या सोयीसाठी स्टेशनबाहेर टॅक्सी रांगेत उभ्या असतात. पण बऱ्यांचदा टॅक्सी ड्रायव्हर थेट स्टेशनात घुसून नवख्या दिसणाऱ्या प्रवाशाला ' बागेर्न रेट ' मध्ये आधीच पटवून त्याला रांगेपर्यंत पोहचून देत नाहीत. प्रवाशी पळवण्याच्या वर्षांनुवषेर् सुरू असलेल्या या प्रकारामुळे बघावे तेव्हा रजिस्टर्ड टॅक्सीवाले, पोलिस आणि बाहेरचे टॅक्सीचालक यांच्यात वादावादी आणि गोंधळ चालू असतो. बाहेरच्या टॅक्सीवाल्यांच्या अतिक्रमणामुळे स्टेशनाबाहेरची सुव्यस्था पूर्णपणे कोलमडून जाते आणि मधल्यामध्ये प्रवासी मात्र अडकतात.

स्टेशनाबाहेर दिवसेंदिवस वाढत चाललेली वाहनांची गदीर् थोपवायचा केविलवाणा प्रयत्न तेथे उभा असणारा ट्रॅफिक पोलिस करत असतो. वाहनांच्या गदीर्मुळे ठराविक अंतरापर्यंत गाडी नेण्याची संधी प्रवाशांना मिळतच नाही. त्यांना नाईलाजाने गाडी दूर पार्क करून ओझी वाहत स्टेशनापर्यंत चालत यावे लागते. त्यामुळे या परिसरात पाकिर्ंगची काहीतरी निश्चित व्यवस्था आणि आखणी केली पाहिजे, अशी अनेक वर्षांपासूनची मागणी आहे. पूर्व-पश्चिम भागांना जोडणाऱ्या पालिकेच्या पादचारी पुलाची दयनीय अवस्था तर सर्वज्ञातच आहे.

रेल्वेचे हमालही ठरवून दिलेल्या दरांपेक्षा स्वत:च्या मजीर्ने अवाजवी दर आकारतात आणि सामान चढवण्याच्या घाईत त्यांच्या अरेरावीपुढे जास्त वादही घालता येत नाहीत. तर प्रवासीच सहकार्य करत नाहीत, अशी या हमालांची तक्रार आहे.

स्टेशनाबाहेर फेरीवाल्यांचा पश्चिम बाजूप्रमाणे फार उपदव नसला तरी गर्दुल्ले, भिकारी आणि दारूडे यांचा वावर मात्र वाढत चालला आहे. इथल्या पोलिसांनी म्हणाले : दिवसातून चार ते पाच वेळातरी कारवाई करण्यात येते पण मार खाऊनही ही निर्ढावलेली लोक आपली जागा सोडत नाहीत.

गर्दुल्याचे बोकाळत चाललेले प्रमाण, गदीर्चा दिवसेंदिवस विस्तारत जाणारा विळखा, फेरीवाल्यांच्या गच्च गदीर्मुळे होणारे प्रदूषण, निसरडे पूल यामुळे एकंदरच दादर स्टेशनाचे अस्वच्छ, ओंगळवाणे चित्र बाहेरगावच्या (अनेकदा विदेशातल्याही) प्रवाशांना मुंबईत प्रवेश करण्याआधीच मुंबईच्या बक ाल होत चाललेल्या चेहऱ्याची कल्पना देतं.

 
</text>
</doc>
