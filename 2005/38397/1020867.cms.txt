<doc>
<docno>1020867.cms.txt</docno>
<text>
 
महाराष्ट्र
र्फग्युसन आंदोलन; शुल्क परत देण्यास सुरुवात
[ Monday, February 14, 2005  10:48:13 pm]


म. टा. प्रतिनिधी

पुणे : ' जिमखाना विकास निधी ' म्हणून कॉलेजने वसूल केलेले अतिरिक्त शुल्क परत करावे, ही मागणी मान्य करत कॉलेज प्रशासनाकडून सोमवारपासून विद्यार्थ्यांना शुल्क परतावा देण्यास सुरुवात झाली. मात्र, जिमखाना प्रमुख आर. जी. परदेेशी यांनी राजीनाम देईपर्यंत उपोषण सुरूच राहील अशी मागणी करून याप्रकरणात कॉलेज प्रशासन दिरंगाई करत असल्याची टीका आंदोलनात सहभागी झालेल्या संघटनांकडून करण्यात आली.

शनिवारी संजीव काटके या विद्यार्थ्याला उपचारार्थ हलवण्यात आल्यानंतर सोमवारी दुपारी राजकिरण साळवे या विद्यार्थ्याची प्रकृतीही खालावल्याने पोलिसांनी त्याला ससूनमध्ये दाखल केले. रवी केंगार, अनिल जगताप आणि किशोर कमाने या तीन विद्यार्थ्यांचे उपोषण अद्याप सुरू आहे.

दरम्यान, आंदोलनर्कत्या विद्यार्थ्यांच्या मागणीनुसार जिमखाना शुल्क परत देण्याची व्यवस्था करण्यात आली असून त्यांच्या इतर मागण्यांविषयी कॉलेज व्यवस्थापनच निर्णय घेईल, असे प्राचार्य वसंत वाघ यांनी स्पष्ट केले. मात्र, कॉलेजच्या अंतर्गत बाबींमध्ये विद्यार्थ्यांनी फार लक्ष घालू नये. त्याविषयी कॉलेज प्रशासन योग्य ती कार्यवाही करेल, असेही त्यांनी सांगितले.

 
</text>
</doc>
