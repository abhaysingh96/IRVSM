<doc>
<docno>1020926.cms.txt</docno>
<text>
 
अर्थव्यवहार
सेन्सेक्सचा उच्चांक!
[ Monday, February 14, 2005  11:49:01 pm]


म. टा. बाजार प्रतिनिधी

मुंबई : मुंबई शेअर बाजाराने पहिल्यांदाच 6700 अंशांची मर्यादा भेदली व सोमवारी उच्चांक प्रस्थापित केला. 30 प्रमुख कंपन्यांच्या शेअर्सच्या भावांवर आधारित ' सेन्सेक्स ' 6679.33 अंशांवर स्थिरावला. त्यात 45.57 अंशांची वाढ झाली. तत्पूवीर् ' सेन्सेक्स ' 6719.20 अंशांच्या ऐतिहासिक मर्यादेला स्पर्शून आला होता.

अर्थसंस्था, दलाल व स्थानिक गुंतवणूकदारांनी भरभरून केलेल्या खरेदीमुळे बाजाराने ही ऐतिहासिक उसळी मारली आणि अनेक बड्या कंपन्यांच्या शेअर्सचे भाव उंचावले.

परकीय अर्थसंस्था, देशी अर्थसंस्था आणि स्थानिक गुंतवणूकदारांनी केलेल्या भरभरून खरेदीमुळे शेअर बाजाराने सोमवारी अक्षरश: दिवाळी साजरी केली. निदेर्शांक उंचावत जाऊन 6700 अंशांच्या मर्यादेवर झेपावून , 6719.20 अंशांच्या ऐतिहासिक पातळीला स्पर्शून शेवटी 6679.33 अंशांवर स्थिरावला. हा आजवरचा उच्चांक आहे. यापूवीर् मुंबई शेअर बाजाराचा ' सेन्सेक्स ' गेल्या 3 जानेवारी रोजी 6679.20 अंशांच्या तत्कालीन उच्चांकावर स्थिरावला होता व त्या सौदासत्रात निदेर्शांकाने 6696.31 अंशांच्या उच्चांकाला स्पर्श केला होता. तो उच्चांक आज मोडला गेला. परकीय अर्थसंस्थांच्या बाजारातील पुनरागमनामुळे बाजारातील वातावरण तेजीमय झाले असून, या अर्थसंस्थांनी 11 फेब्रुवारी रोजी संपलेल्या गेल्या आठवड्यात तब्बल 880 कोटी रु.च्या शेअर्सची खरेदी केली आहे.

तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा ' सेन्सेक्स ' निदेर्शांक प्रारंभी 6673.39 अंशांवर होता. नंतर तो 6719.20 अंशांच्या उच्चांकावर, त्यानंतर नफारुपी विक्रीच्या परिणामी 6659.64 अंशांच्या नीचांकावर जाऊन शेवटी 6679.33 अंशांवर स्थिरावला. त्यात 45.57 अंशांची उत्तम वाढ झाली. सॉफ्टवेअर कंपन्यांच्या शेअर्सना जोरदार मागणी येऊन त्यांचे भाव वधारले.

 
</text>
</doc>
