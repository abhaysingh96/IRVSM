<doc>
<docno>1020866.cms.txt</docno>
<text>
 
महाराष्ट्र
अंधश्रद्धा निर्मूलनासाठी कायद्याची नव्हे, दृष्टिकोन बदलाची गरज
[ Monday, February 14, 2005  10:46:57 pm]


म. टा. प्रतिनिधी

पुणे : अंधश्रद्धा निर्मूलनासाठी केवळ प्रबोधन आणि कायदे करून चालणार नाही, तर प्रत्येक व्यक्तीने आपला श्रद्धा, अंधश्रद्धा याविषयीचा दृष्टिकोन बदलला पाहिजे, असे मत माजी पोलिस महासंचालक भास्करराव मिसर यांनी व्यक्त केले. अंधश्रद्धा निर्मूलन समितीतफेर् काढण्यात आलेल्या ' अंधश्रद्धा निर्मूलन कायद्याची गरज काय ?' या पुस्तक आणि सीडीच्या प्रकाशन समारंभात ते बोलत होते. यावेळी अंधश्रद्धा निर्मूलन समितीचे कार्याध्यक्ष नरेंद दाभोळकर, पुणे जिल्हा कार्याध्यक्ष दीपक गिरमे उपस्थित होते.

या कायद्याविषयी अनेक गैरसमज आहेत. या कायद्याचे खरे स्वरूप समजावे, यासाठी समितीने हे पुस्तक काढलेले आहे. याशिवाय ग्रामीण भागातील लोकांना त्यामधील बारकावे समजावेत, यासाठी सीडीचा उपयोग प्रबोधनात्मक कार्यक्रमांतून करण्यात येणार आहे, अशी माहिती नरेंद दाभोळकर यांनी दिली.

 
</text>
</doc>
