<doc>
<docno>1020564.cms.txt</docno>
<text>
 
महाराष्ट्र
पेंढरकर कॉलेजच्या प्राध्यापकाला अटक
[ Monday, February 14, 2005  06:05:12 pm]


मुंबई टाइम्स टीम

डोंबिवली : पत्नीला छळणाऱ्या पेंढरकर कॉलेजच्या प्राध्यापकाची रवानगी आधारवाडी कारागृहात करण्यात आली आहे. प्राचार्यांच्यापाठोपाठ प्राध्यापकावरही गुन्हा दाखल झाल्याने पेंढरकर कॉलेज सध्या चचेर्त आलं आहे.

रोहिदास जाधव हा पेंढरकर कॉलेजमध्ये प्राध्यापक आहे. मागील विधानसभा निवडणुकीत रिपाइं कवाडे गटातर्फे भोर इथून जाधव आमदारकीसाठी उभा होता. निवडणुकीत पाच लाखांहूनही अधिक खर्च झाला. शिवाय पराभवही सहन करावा लागला. त्यामुळे त्याने पत्नी माया हिला माहेरहून पाच लाख रुपये आण या मागणीसाठी त्रास देण्यास सुरुवात केली. तसंच तिने भाच्याशी शारीरिक संबंध ठेवावेत, अशीही सक्ती सुरू केली. या त्रासाला कंटाळून माया हिने ट्रॉम्बे पोलिस ठाण्यात तक्रार दाखल केली. रामनगर पोलिसांनी जाधव आणि विशाल सावंत याला अटक केली.

गेल्याच आठवड्यात पेंढरकर कॉलेजचे प्राचार्य एन.व्ही. कुलकणीर् यांच्यावर शिपाई नाठे याने मानपाडा पोलिस ठाण्यात अॅट्रॉसिटी अॅक्टनुसार तक्रार केली. कुलकणीर् यांना मात्र अजून अटक करण्यात आली नसल्याचं साहाय्यक पोलिस आयुक्त तडवी यांनी सांगितलं. तर कॉलेजच्या व्यवस्थापनाने कुलकणीर् आणि नाठे यांची चौकशी सुरू केली आहे. तक्रारीत तथ्य आढळून आल्यानंतरच दोघांवरील कारवाई निश्चित केली जाईल, असं सांगण्यात आलं. कुलकणीर् यांना व्यवस्थापनाने रजेवर पाठवलं आहे.

 
</text>
</doc>
