<doc>
<docno>1020892.cms.txt</docno>
<text>
 
महाराष्ट्र
मुंब्यात सहा घरांवर दरोडे
[ Monday, February 14, 2005  11:12:12 pm]


म. टा. प्रतिनिधी

ठाणे : मुंब्यातील खिडकाळीमधील सावरपाड्यात एका चाळीतील सहा घरांवर सोमवारी पहाटे दरोडे टाकण्यात आले. दरोडेखोरांशी झालेल्या झटापटीत चारजण जखमी झाले. याप्रकरणी दोघा संशयितांना मुरबाडमधून अटक करण्यात आली आहे.

सावरपाड्यातील या घरांवर पहाटे पावणेचार ते साडेचार या पाऊण तासात सशस्त्र दरोडेखोरांनी दरोडा घातला. त्यात त्यांच्या हाती 1 लाख 20 हजाराचा ऐवज लागला. दरोडखोरांशी झालेल्या झटापटीत कुंदा पवार, जीवन म्हात्रे, बाळाराम पाटील व प्रल्हाद पाटील हे जखमी झाले.

पोलिस आयुक्त डी. शिवानंदन यांनी घटनास्थळाला भेट देऊन या प्रकरणाचा तपास गुन्हे शाखेचे उपायुक्त अमर जाधव यांच्याकडे सोपवला आहे. त्यांच्या पथकाने केलेल्या कारवाईत मुरबाडमधील वीटभट्टी कामगार सुदाम चवर, जगन्नाथ वागे यांना संशयित म्हणून अटक करण्यात आली आहे.

 
</text>
</doc>
