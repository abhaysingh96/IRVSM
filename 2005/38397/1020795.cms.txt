<doc>
<docno>1020795.cms.txt</docno>
<text>
 
महाराष्ट्र
जि. प. अध्यक्षपदासाठी सेनेकडून अनिल कदम
[ Monday, February 14, 2005  09:30:35 pm]


म. टा. प्रतिनिधी

भाजपतर्फे महापौरपदासाठी बाळासाहेब सानप

नाशिक : नाशिक महानगरपालिकेच्या महापौरपदासाठी येत्या शुक्रवारी निवडणूक होत असून युतीतर्फे भाजपच्या बाळासाहेब सानप यांना उमेदवारी दिली गेली आहे. तर जिल्हा परिषदेच्या अध्यक्षपदाच्या निवडणुकीत शिवसेनेकडून अनिल कदम लढणार आहेत. शिवसेनेचे कार्याध्यक्ष उद्धव ठाकरे आणि भाजपाचे जेष्ठ नेते एकनाथराव खडसे यांनी संयुक्तरित्या ही घोषणा केली.

नाशिक महानगरातील भाजपाची गेल्या दोन वर्षांत अनेक गटातटांमध्ये शकले झाली आहेत. या अंतर्गत राजकारणामुळे युतीच्या हातून अनेक सत्तापदे निसटली आहेत. भाजपा या या आत्मघातीपणामुळे सातत्याने बसणाऱ्या फटक्यांमुळे शिवसेनेत मोठ्या प्रमाणावर खदखद आहे. त्याची प्रदर्शनही काही महिन्यांपूवीर् महापालिकेत शिवसैनिकांकडून भाजपच्या एका पदाधिकाऱ्याला चोप दिला गेल्याने झाले होते. गेल्याच आठवड्यात स्थायी समिती या निवडणुकीत उमेदवारी न दिल्याने भाजपच्या दोन नगरसेविकांनी महापालिकेत सर्वांदेखत पदाधिकाऱ्यांवर आगपाखड करत पक्षसदस्यत्वाचे राजिनामे भिरकावले होते.

या पार्श्वभूमीवर महापौरपदाची निवडणूक जाहीर झाली. सत्ता हाती आल्यानंतर अधिक नगरसेवक असल्याने शिवसेनेकडे महापौरपद आणि स्थायी समितीचे अध्यक्षपद भाजपाकडे देण्यात आले होते. या दोन्ही पक्षातील कथित करारानुसार पहिल्या टर्मनंतर या पदांची अदलाबदल करण्याचे ठरले असल्याचे सांगण्यात येते. मात्र, काही महिन्यांपासून शिवसेनेने महापौरपद स्वत:कडेच राखण्याचा पवित्रा घेतला होता. त्यादृष्टीने सेनेत पक्षांतर्गत हालचालीही होत होत्या. पदाधिकाऱ्यांनाही मदभेद दूर सारत एकमताने वसंत गीते यांचे नाव पुढे केले होते. दुसरीकडे भाजपामध्ये बाळासाहेब सानप, बाळासाहेब पाटील आणि राजेंद नवले यां यात रस्सीखेच सुरू होती.

सेना- भाजपामधल्या या अनिश्चित वातावरणातच ठाकरे आणि खडसे एका कार्यक्रमानिमित्त नाशिकला एकत्र आले. त्यावेळी त्यांनी चर्चा करून उमेदवारीचा प्रश्न निकाली काढला. दुसरीकडे आतापर्यंत आघाडीची सत्ता असलेल्या जिल्हा परिषदे या अध्यक्षपदासाठी ठाकरे यांनी अनिल कदम यांच्यावर विश्वास टाकला आहे. जिल्हा परिषदेत स्पष्ट बहुमत कुणाकडेही नाही.

त्यातच शिवसेनेनी कदम यां यासारखा उमदा उमेदवार दिल्याने ते आघाडीकडून सत्ता खेचून आणतील अशी शक्यता निर्माण झाली आहे.

 
</text>
</doc>
