<doc>
<docno>1020702.cms.txt</docno>
<text>
 
लेख
आद्य क्रांतिकारकांच्या वाड्याची उपेक्षा नको
[ Monday, February 14, 2005  08:03:45 pm]


शिरढोण हे क्रांतिकारक वासुदेव बळवंत फडके यांचे गाव. गावात त्यांच्या वडिलोपाजिर्त ऐतिहासिक वाडा आहे. या वाड्याची पडझड झाली असून, शासन दरबारी 50 वर्षं अथक प्रयत्न केल्यानंतर शासनाने ही वास्तू ' संरक्षित ' म्हणून जाहीर करून तशी नोटिस व भले मोठे कुलुप लावून ठेवले आहे. तसेच फडक्यांचे वंशज पनवेल, ठाणे, गिरगाव-मुंबई येथे राहत असूनही ते बेपत्ता आहेत, असे बिनदिक्कत जाहीर करून टाकले आहे.

एडन येथील वाळवंटात या क्रांतिकारकाचे 17 फेब्रुवारी 1883 रोजी वयाचे अवघ्या 38 व्या वषीर् दुदैर्वी निधन झाले. दरसाल या दिवशी शिरढोण येथे त्यांचा स्मृतिदिन पाळण्यात येतो. त्यासाठी फडक्यांचे वंशज आवर्जून शिरढोण येथे उपस्थित राहतात. या पडक्या वाड्याची ग्रामपंचायतीची घरपट्टीही ते भरत असतात, अशीही बातमी मध्यंतरी वाचनात आली होती.

या क्रांतिकारकाचे बंदूक घेतलेले तैलचित्र दिल्लीच्या संसद भवनापर्यंत पोहोचले आहे. मात्र राज्यातील त्यांच्या ' संरक्षित ' वास्तूसाठी शासन कोणतेही पाऊल उचलत नाही, ही अत्यंत खेदजनक बाब आहे. शिरढोण येथील या जुन्या ऐतिहासिक महत्त्व असलेल्या जीर्ण वास्तूचे फडके यांच्या स्मरणार्थ एका भव्य वास्तूत लवकरात लवकर परिवर्तन झाले पाहिजे.

तसेच वर उल्लेख केलेली पाच हेक्टर जागा शैक्षणिक संस्थेला शैक्षणिक कार्यासाठी देणे स्तुत्य असले, तरी स्थानिक ग्रामपंचायत व ग्रामसभा यांना डावलून ही जागा सांगलीसारख्या दूरवरच्या जिल्ह्यातील संस्थेला देण्याची व तीही अल्प मोबदल्यात, शासनाचा महसुली उत्पन्नाचा फार मोठा तोटा करून देणे या मागील उद्देश काय असावा असा प्रश्ान् निर्माण होतो.

या जागेचा सदुपयोग क्रांतिकारक वासुदेव बळवंत फडके यांच्या स्मृतिप्रीत्यर्थ एक ' भव्य राष्ट्रीय स्मृति संकुल ' उभारून तेथे अनेक प्रकारचे शैक्षणिक, सांस्कृतिक, सामाजिक इत्यादी उपक्रम राबविले जाऊ शकतील.

चंदकांत देशपांडे

 
</text>
</doc>
