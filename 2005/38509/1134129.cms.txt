<doc>
<docno>1134129.cms.txt</docno>
<text>
 
प्रगती फास्ट
व्यक्तिमत्त्वाला साजेशी फॅशन
[ Monday, June 06, 2005  09:33:07 pm]


अमोल आणि पराग बालमित्र. शाळा, कॉलेज आणि मॅनेजमेण्टच्या शिक्षणानंतर एकाच ठिकाणी नोकरीला लागले. परंतु परागला प्रमोशन्स मिळत गेली. त्याच्यापेक्षा हुशार, सिन्सिअर असलेला अमोल मागे राहिला. अमोल हा 'साधी राहणी आणि उच्च विचारसरणी' अशा वातावरणात वाढला होता. त्याचे कपडे अत्यंत साधे असायचे, बोलणं सुलभ आणि विनम्र. याउलट पराग एका आधुनिक विचारसरणीच्या, फॅशन कॉन्शस आईवडिलांचा एकमेव मुलगा.

लहानपणापासूनच उत्तम पोशाख, स्मार्ट वागणं याची तालीम त्याला मिळत गेली. आज तो अत्यंत ट्रेण्डी कपडे घालतो. त्याची हेअरस्टाइल आधुनिक प्रकारची आहे आणि त्याच्या बोलण्यात आत्मविश्वास. नम्रता हा शब्द त्याच्या शब्दकोशातच नाही. जिथे संधी मिळेल तिथे स्वत:ला पुढे करायचं, हा त्याचा अॅप्रोच. हे पाहिल्यावर आपल्याला कळतं, की परागची ग्रोथ अमोलपेक्षा का जास्त वेगाने झाली.मग कामाच्या ठिकाणी फॅशनेबल असणं गरजेचं आहे का? या सव्हेर्तील प्रतिक्रिया 54 टक्के 'हो', तर 46 टक्के 'नाही'च्या बाजूने होत्या. कॉल सेण्टरमध्ये काम करणारी रंजना म्हणते, की अर्थातच फॅशनेबल असणं महत्त्वाचं असतं नाही तर इतरजण आपल्याला बावळट किंवा बहनजी म्हणतात. रंजनाची प्रतिक्रिया विचार करण्याजोगी आहे.

खरोखरच जर तुम्ही लेटेस्ट फॅशनचे कपडे घातले नसतील तर लोक तुम्हाला बावळट समजतात का? आपल्या कपड्यांवरून आपल्या बुद्धिमत्तेविषयी, आपल्या क्षमतांविषयी मत बांधलं जातं का? दुदैवाने याचं उत्तर होकाराथीर् आहे, हे अमोलच्या उदाहरणावरून स्पष्ट होतं. प्रायवेट बँकेत मॅनेजर असलेली ज्योती म्हणते, 'खरंतर मेकअपमध्ये मला कधीच इण्टरेस्ट नव्हता. परंतु नोकरीला लागल्यावर या सर्वांचं महत्त्व जाणवलं. इतर कर्मचारीच नव्हे, तर बँकेचे कस्टमरही तुम्ही अगदी साधे आलात तर तुमच्या क्षमतांवर विश्वास ठेवायला तयार नसतात. हेच जर तुम्ही स्मार्टली ड्रेस्ड् असाल, मेकअप करून आलेले असाल तर त्यांना तुम्ही कॉन्फिडण्ट आणि कॅपेबल वाटता'.मग फक्त तुमच्या बाह्य व्यक्तिमत्त्वावर सर्व अवलंबून आहे का, आणि तुमच्या क्षमतांवर काहीच नाही. मग अशा वेळी जे लोक फॅशनेबल नाहीत, त्यांच्या भवितव्याचं काय? अशा लोकांना तीव्र फ्रस्ट्रेशन आणि नाउमेदी भासते. मोबाइल फोन कंपनीत असिटण्ट मॅनेजर असलेल्या रोहितच्या मनातील कटूता त्याच्या इमेलमधून दिसून आली.

'र्फस्ट इम्प्रेशन्स आर द लास्टिंग इम्प्रेशन' या उद्गाराने त्याने मेलची सुरूवात केली. आजकाल कसं स्वत:ला प्रमोट करणाऱ्या लोकांना अधिक संधी दिल्या जातात आणि खरोखर हुन्नरी पण साधे असणारे लोक मागे राहता याची खंत त्यातून जाणवते. 46 टक्के लोक ज्यांनी फॅशन महत्त्वाची नाही असं म्हटलं, त्यांचे प्रतिसाद इण्टरेस्टिंग होते. एका मॅनेजमेण्ट कॉलेजचे प्रिन्सिपल म्हणाले, की जरी एखाद्या व्यक्तीचं प्रेझेण्टेशन सुरुवातीला महत्त्वाचं वाटलं तरी त्यानंतर मात्र त्यांची क्षमताच महत्त्वाची असते.

फॅशनेबल व्यक्तींना सुरूवातीला फायदा मिळतो, तरीपण फक्त फॅशन उपयोगाची नाही, त्याबरोबर क्षमतासुद्धा हवीच. आजच्या स्पधेर्त बाह्य व्यक्तिमत्त्व आणि प्रेझेण्टेशनला महत्त्व आहे, हेसुद्धा तेवढंच खरं. नाही तर बावळट हा शिक्का लावला जातो आणि आपल्या क्षमतांविषयी प्रश्न विचारले जातात.'फॅशन करायची की नाही, बरं ती किती असावी...यासारखे प्रश्न कधी संभ्रम तर कधी फ्रस्ट्रेशन निर्माण करतात. त्यामुळे फॅशन ट्रेण्ड स्वीकारण्याआधी खालील गोष्टींचा विचार करा.- तुमच्या क्षेत्राची गरज- व्यक्तिमत्त्वाला साजेशी फॅशन- ट्रेण्डपेक्षा प्रेझेण्टेशन महत्त्वाचं- फॅशनेबल लूकचा अतिरेक टाळा- अश्लिलतेकडे झुकणारे कपडे नको- रंग आणि पॅटर्नची अचूक निवड

- समिंदरा सावंत
दिशा कौन्सिलिंग सेण्टर

 
</text>
</doc>
