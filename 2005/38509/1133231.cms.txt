<doc>
<docno>1133231.cms.txt</docno>
<text>
 
महामुंबई
ढोकरेचा पासपोर्ट बनवणाऱ्यावर गुन्हा
[ Monday, June 06, 2005  12:13:32 am]


म. टा. प्रतिनिधी

मुंबई : थायलंडमधील चकमकीत अलिकडेच ठार झालेला छोटा राजन टोळीचा गंुड बाळू ढोकरे याला बनावट पासपोर्ट तयार करण्यास मदत करणाऱ्या हेमंत पळुसकर याच्यावर वरळी पोलिसांनी गुन्हा नोंदविला आहे.फसवणुकीच्या एका प्रकरणात पळुसकर याचे नाव पुढे आल्याने पोलिसांनी केलेल्या तपासात, याच पळुसकरने ढोकरेसाठी 'सुरेश कृष्णकांत' या खोट्या नावाने बनावट पासपोर्ट तयार करून देण्याचे काम केले होते, असे आढळून आले.

त्याने वरळी येथील पासपोर्ट कार्यालयात बनावट कागदपत्रे सादर केली होती. त्या कागदपत्रांच्या चौकशीअंती या नावाचा इसमच अस्तित्वात नसल्याचे पोलिसांच्या लक्षात आले. हा पासपोर्ट ढोकरे याच्यासाठी काढण्यात आला होता, अशी माहिती पोलिसांनी दिली. पळुसकरला अद्याप अटक झालेली नाही.

 
</text>
</doc>
