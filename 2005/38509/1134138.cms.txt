<doc>
<docno>1134138.cms.txt</docno>
<text>
 
महामुंबई: मुंबई टाइम्स
अपयशातूनही घे भरारी
[ Monday, June 06, 2005  09:43:16 pm]


मुंबई टाइम्स टीम

दहावी-बारावीचा निकाल लागल्यानंतर यशस्वी विद्यार्थ्यांच्या पुढील शैक्षणिक वाटचालीला सुरुवात होते. अपयश पदरी पडलेले काही विद्याथीर् पुन्हा जिद्दीने उभी राहतात. पण काही मात्र खूपच खचून जातात. या विद्यार्थ्यांनी खचून न जाता पुन्हा एकदा भरारी घ्यावी यासाठी यशवंतराव चव्हाण मुक्त विद्यापीठाने खास करून बारावीच्या विद्यार्थ्यांना मदतीचे पंख देऊ केले आहेत.नापास विद्यार्थ्यांना त्याच वषीर्र् पदवीच्या प्रथम वर्षाला प्रवेश देऊन त्यांची निराशा दूर करण्यासाठी पर्यायाची माहिती देणारी हेल्पलाइन सुरू केली आहे.

दहावी आणि बारावी नापास विद्यार्थ्यांनी मुक्त विद्यापीठाचा तीन महिने मुदतीचा पूर्वतयारी शिक्षणक्रम पूर्ण केल्यास, त्यांना याच वषीर् ऑक्टोबरमध्ये बीए (मराठी माध्यम) किंवा बीकॉम (मराठी किंवा इंग्रजी माध्यम)च्या प्रथम वर्षाला प्रवेश मिळवून वर्ष वाचवता येईल. विद्यापीठ पाठ्यपुस्तकं विनामूल्य पुरवतं, शिवाय अभ्यासक्रम पूर्ण करण्यासाठी दररोज कॉलेजमध्ये जावं लागत नाही. त्यामुळे नोकरी करूनही अभ्यासक्रम पूर्ण करता येतो. गेल्या वषीर् मंुबईत 38 हजार विद्यार्थ्यांनी तर राज्यात एक लाख 33 हजार विद्यार्थ्यांनी या पर्यायाचा लाभ घेतला होता.मुक्त विद्यापीठाची पदवी महाराष्ट्र लोकसेवा आयोगापासून ते सर्व सरकारी नोकऱ्यांसाठी ग्राह्य असून ही पदवी इतर विद्यापीठांच्या बरोबरीची आहे, असे विद्यापीठाच्या वतीने सांगण्यात आले.

हेल्पलाइनचा दूरध्वनी क्रमांक : 9869134030 (मराठीतून माहितीसाठी) आणि 9870364663 (इंग्रजीतून माहितीसाठी).

 
</text>
</doc>
