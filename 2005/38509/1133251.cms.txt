<doc>
<docno>1133251.cms.txt</docno>
<text>
 
देश-विदेश
पोटनिवडणुकांचा कौल सत्ताधाऱ्यांकडे
[ Monday, June 06, 2005  12:34:56 am]


वृत्तसंस्था

नवी दिल्ली : देशभरात विधानसभांच्या 16 आणि लोकसभेच्या एका जागेसाठी झालेल्या पोटनिवडणुकीत काँग्रेसने गोवा आणि हरयाणात नेत्रदीपक यश मिळवले, तर केरळ, आंध्र प्रदेश, उत्तर प्रदेश आणि कर्नाटकात त्यांना पराभव पत्करावा लागला. सत्ताधारी पक्षांचे विजय या पोटनिवडणुकीचे वैशिष्ट्य ठरले.

कर्नाटकातील शिमोगा येथे लोकसभेच्या पोटनिवडणुकीत भाजप सोडून समाजवादी पक्षात प्रवेश केलेले माजी मुख्यमंत्री एस. बंगारप्पा यांनी काँग्रेसच्या प्रतिर्स्पध्यावर 16 हजार 633 मतांनी मात केली. हरयाणाचे मुख्यमंत्री भूपिंदरसिंग हुडा यांनी किलोई येथील जागा विक्रमी एक लाख मताधिक्याने जिंकली.

उत्तर प्रदेशातील हेलिकॉप्टर अपघातात मृत्युमुखी पडलेले हरयाणाचे मंत्रीद्वय ओ. पी. जिंदाल आणि सुरेंदर सिंग यांच्या पत्नी सावित्री जिंदाल व किरण चौधरी यांनी अनुक्रमे हिस्सार आणि तोशम येथून विधानसभेत प्रवेश केला.उत्तर प्रदेशातील चारही जागा जिंकून समाजवादी पक्ष-राष्ट्रीय लोकदल युतीने विजयाची घोडदौड कायम ठेवली आहे.

 
</text>
</doc>
