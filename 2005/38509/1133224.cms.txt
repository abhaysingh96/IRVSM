<doc>
<docno>1133224.cms.txt</docno>
<text>
 
महामुंबई
'महिलांना नाचवले जाणार नसल्याची हमी द्या'
[ Monday, June 06, 2005  12:07:00 am]


म. टा. प्रतिनिधी

मुंबई : डान्सबारना बंदी घालण्याच्या राज्य सरकारच्या निर्णयाचे आम्ही स्वागत करत असलो, तरी त्यामागचा दृष्टिकोन पूर्णपणे स्त्रीविरोधी असल्याची टीका करत हा निर्णय बारबालांच्या पुनर्वसनाबरोबरच पुढे गेला पाहिजे असा इशारा दलित बहुजन महिलांच्या वतीने देण्यात आला आहे.

अधिकृत बारमध्ये अनधिकृत डान्स वा अधिकृत डान्स असेल तेथे अनधिकृत बार चालणार नाहीत याची हमीही या महिलांनी सरकारकडून मागितली आहे. उमिर्ला पवार, शैला सातपुते, हिरा बनसोडे, कुंदा प्रमिला नीळकंठ, आशा लांडगे, वंदना व आशा गांगुडेर्, उषा अंभोरे, शोभा लोंढे, अर्चना सरफरे, शुभांगी शेरेकर, प्रतिमा जोशी, संध्या नरे पवार, डॉ. श्ाीधर पवार व सुबोध मोरे यांनी प्रसिद्धीस दिलेल्या पत्रकात सरकारने डान्स बार बंद केले पण लैंगिक मनोेरंजनाचा उद्योग चालू ठेवल्याचा निषेध करून या व्यवसायाचे कायद्याने नियमन केले नाही तर मसाज पार्लर, लेडिज सव्हिर्स बार, पब या नावांखाली हे प्रकार होतच राहतील असे म्हटले आहे.

आजवर कधी धडा शिकवण्यासाठी तर कधी संस्कृतीरक्षणासाठी दलित बहुजन महिलांचेच लुगडे फेडले गेले, हे सर्व प्रकार त्याचीच प्रतीके असल्याचे पत्रकात म्हटले आहे.बारबालांचे पुनर्वसन सरकारने पण त्यांना निर्वाह भत्ता देऊन न करता, त्यांना रुग्णालये, हॉटेले, पर्यटन आदी सरकारच्या सेवायोजनांमध्ये सामावून घ्यावे तसेच स्वयंरोजगारासाठी प्रशिक्षण व साह्य करावे अशा मागण्याही करण्यात आल्या आहेत.

 
</text>
</doc>
