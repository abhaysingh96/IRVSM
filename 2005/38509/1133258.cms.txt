<doc>
<docno>1133258.cms.txt</docno>
<text>
 
महाराष्ट्र
राजापूरजवळ ट्रकने मोटारीला चिरडले; मुंबईतील 6 ठार
[ Monday, June 06, 2005  12:41:13 am]


म. टा. वृत्तसेवा

रत्नागिरी : सुसाट लॉरीने समोरून येणाऱ्या मारुती कारला जवळजवळ 20-22 फूट भरडत नेल्याने मोटारीमधील सहाजणांचा अक्षरश: चेंदामेंदा झाला. मुंबई-गोवा हायवेवर राजापूरनजीक सकाळी पावणेसातच्या सुमारास झालेल्या या अपघातात अंधेरीच्या डी. एन. नगरचे रहिवासी असलेले पांडुरंग वस्त (46), कविता वस्त (40) हे पतीपत्नी, त्यांचे मुलगे उमेश वस्त (22), हरेश वस्त (20), त्यांचे मित्र रमेश गुरव (22) आणि ड्रायव्हर रवींद सुतार (25) हे ठार झाले. कामामुळे वस्त यांचा मोठा मुलगा नितीन मुंबईतच थांबल्यामुळे त्यांच्या कुटुंबातील तो एकटाच उरला आहे.

डेकोरेशन आणि केटरिंगचा व्यवसाय करणारे वस्त कुटुंबीय देवीचा नवस फेडण्यासाठी ते मसुरे कावेवाडी या सिंधुदुर्ग जिल्ह्यामधील गावी चालले होते. दर वषीर् रेल्वे किंवा एसटीने गावी जाणारे वस्त पहिल्यांदाच स्वत:च्या गाडीने गावी चालले होते. आजारी बहिणीला भेटण्यासाठी रमेश गुरव हे गाववालेही सोबत होते. त्यांची गाडी सकाळी पावणेसातच्या सुमारास राजापूर आणि नेरकेदरम्यान असताना मुंबईच्या दिशेने जाणाऱ्या तुफान वेगातील लॉरीने मारुतीला वीसेक फूट खेचत नेले. धक्का एवढा जोराचा होता की मारुतीतील सगळे जागीच ठार झाले.

सहाही मृतदेह इतके विदीर्ण झाले होते की ते पाहणारे काहीजण बेशुद्ध झाले. वस्त कुटुंबाने गावातील हनुमान मंदिरात लाउडस्पीकरचे सामान देणगीदाखल देण्याचे मान्य केले होते. ते सामानही रस्त्यावर विखरून पडले होते. ड्रायव्हरच्या लायसन्सवरून मृतांची ओळख पटली. अपघातामुळे मुंबई-गोवा हायवेवर वाहतूक तीन तास विस्कळीत झाली होती.

घाटकोपरचे दोघे जेजुरीत बुडालेमुंबई (म. टा. प्रतिनिधी) : जेजुरीत देवदर्शनाला गेलेले घाटकोपरमधील दोन तरुण तेथील नाझरे जलाशयात बुडून मृत्युमुखी पडले. घाटकोपरच्या गणेशनगरमधील डोके कुटुंबीय सोमवती यात्रेनिमित्त देवदर्शनासाठी जेजुरीला गेले होते. देवदर्शनाला जाण्यापूवीर् चारजण नाझरे जलाशयात आंघोळीसाठी उतरले. पण धमेर्ंद लक्ष्मण डोके (22) आणि विजय सजेर्राव गोडसे (26) हे दोघे पाण्यात बुडाले.

 
</text>
</doc>
