<doc>
<docno>1134124.cms.txt</docno>
<text>
 
प्रगती फास्ट
आर्ट्समधलं निश्चिंत भविष्य
[ Monday, June 06, 2005  09:02:55 pm]


आर्ट्सच्या विद्यार्थ्यांना बारावीच्या रिझल्टचं फारसं टेन्शन नसतं. बीएला अॅडमिशन घ्यायचं आणि निश्चिंत व्हायचं. ही निष्काळजी पुढे करिअर करताना असंख्य अडचणी निर्माण करते. त्यामुळे गांभीर्याने विषय, कॉलेजची निवड करा आणि त्याला प्रोफेशनल कोर्सची जोड द्या. हिस्ट्री, सोशल सायन्स, पोलिटिकल सायन्स, इंग्रजी, मराठी, फिलॉसॉफी...यासारखे कित्येक विषय आर्ट्सच्या विद्यार्थ्यांची झोप उडवतात. तुम्हाला खरं वाटत नाही ना! सायन्सच्या विद्यार्थ्यांना कोणत्या शाखेत प्रवेश घ्यायचा, हा प्रश्न सतावत असतो, तर बारावीच्या रिझल्टनंतर आर्ट्समधल्यांना नक्की कोणता विषय निवडायचा, याचं उत्तर शोधायचं असतं.आर्ट्सच्या विद्यार्थ्यांना एफवायला तीन ऐच्छिक विषय असतात.

पूवीर् कॉलेजमध्ये निवडीसाठी त्यांना फारच कमी वाव असायचा. साहित्य, हिस्ट्री, जिओग्राफी यासारखे काही चाकोरीबद्ध विषय असायचे. नावाजलेल्या काही कॉलेजमध्ये इकॉनॉमिक्स, सायकॉलॉजी असे ऑफबीट विषय अभ्यास करण्याची संधी मिळायची. त्यातसुद्धा काही ठरलेले विषयांचे गट घेणं बंधनकारक असायचं. पण आता बहुतांश कॉलेजने विषयांच्या विविधतेवर लक्ष केंदित केलं आहे. त्यामुळे विद्यार्थ्यांना मनाजोगते विषय आणि कॉम्बिनेशन असलेला ग्रुप निवडता येतो. अगदी इकॉनॉमिक्सबरोबर इंग्रजी साहित्याचा अभ्यासही करण्याची संधी मिळते. आर्ट्सचे विद्याथीर् साधारणपणे बारावीला अभ्यासाला असणाऱ्या विषयापैकीच काही विषय निवडताना सर्रास आढळतात. याचं एकमेव कारण म्हणजे विषयाचा मूलभूत अभ्यास झालेला असतो. पण कॉलेजतफेर् काही अपावादात्मक विषय वगळता (जर्मन/फ्रेंच) तुम्हाला वेगळे विषय निवडण्याचं स्वातंत्र्य असतं.

उदा. तुम्हाला बारावीला पोलिटिकल सायन्स हा विषय नव्हता. पण एफवायपासून घ्यायचा असेल तर हा विषय निवडता येतो.विषयांच्या निवडीवर पुढचं करिअर अवलंबून आहे, असं म्हटलं, तर अतिशयोक्ती ठरणार नाही. त्यामुळे निवड विचारपूर्वकच केली पाहिजे. नेहमीच्या विषयांबरोबर अॅन्थ्रपॉलॉजी, आकिर्ओलॉजी, इकॉनॉमिक्स, सायकॉलॉजी, परदेशी भाषा, मॅथ्स, लॉजिक यासारख्या विषयांची निवड करायला हरकत नाही. हे विषय सायन्स, टेक्निकल आणि प्रॅक्टिकल वर्ककडे झुकणारे आहेत. सायन्सला अॅडमिशन मिळालं नव्हतं म्हणून आर्ट्स घेतलं यासारखं काही फ्रस्ट्रेशन अजूनही मनाच्या कोपऱ्यात असेल, तर या विषयांचा विचार करा. सायन्सवर मात करणारे हे विषय हमखास हाय प्रोफाइल जॉब मिळवून देतात. पण हे विषय फार कमी कॉलेजमध्ये उपलब्ध आहेत. त्यामुळे त्याची वेळीच चौकशी करा. बीएनंतर प्रोफेशनल कोर्सला अॅडमिशन घ्यायचंय म्हणून विषयांच्या निवडीकडे दुर्लक्ष करू नका.

ग्रॅज्युएशननंतरच्या प्रोफेशनल कोर्सला पुरक ठरणाऱ्या विषयांची निवड केली, तर अॅडमिशन, जॉबसाठी त्याचा उपयोग होतो. उदा. कौन्सिलिंग कोर्स करण्यासाठी सायकॉलॉजी विषय, ट्रॅव्हल अॅण्ड टूरिझमसाठी इंग्रजी किंवा परदेशी भाषा, मॅनेजमेण्टसाठी इकॉनॉमिक्स वा मॅथ्स, जर्नलिझमसाठी भाषा किंवा पोलिटिकल सायन्स, पब्लिक रिलेशन्ससाठी इंग्रजी हे विषय निवडावेत.ग्रॅज्युएट होऊन टीचिंग प्रोफेशनकडे वळणाऱ्यांची संख्या खूप जास्त असते. त्यांनी मात्र अमुक एका ट्रेण्डचा विचार न करता आवडीनुसार विषय निवडायला हवा. याचं एकमेव कारण म्हणजे, साधारणपणे संपूर्ण करिअरमध्ये तुम्हाला रिसर्च, टीचिंगसाठी त्या विषयाचा उपयोग करावा लागतो. स्पर्धा परीक्षेनंतरच्या संधींचा योग्य वेळी विचार करून आर्ट्सच्या विद्यार्थ्यांना या टप्प्यावर अभ्यासाला सुरुवात करता येईल. यूपीएससी, एमपीएससी, बँकिंग यासारख्या परीक्षा ग्रॅज्युएशननंतर द्यायच्या असल्या, तरी आतापासून अभ्यास करायला हवा. विषयांची निवड या परीक्षेच्या पूर्वतयारीच्या दृष्टिकोनातून करावी. बीए करताना शॉट टर्म कोर्स करता येतात. त्यासाठी परदेशी भाषेपासून फोटोग्राफीपर्यंतचे विविध पर्याय उपलब्ध आहेत. हे कोर्स करताना मात्र मान्यताप्राप्त इन्स्टिट्यूटची निवड करावी. बीए करायचं नसेल, तर बारावीनंतर कितीतरी प्रोफेशनल कोर्सचे पर्याय आहेत. हॉटेल मॅनेजमेण्ट, डिझायनिंग हे कोर्स करताना तुम्हाला दुरस्थ शिक्षण पद्धतीने बीए डिग्री कोर्स पूर्ण करता येतो. त्यासाठी मुंबई युनिव्हसिर्टीच्या आयडीईमध्ये संपर्क साधावा. शिवाय बॅचलर इन मास मीडिया, बॅचरल ऑफ मॅनेजमेण्ट स्टडीज या कोर्सचा एक ट्रेण्डी पर्याय आहे. सध्या बीएमएस कोर्स उपलब्ध असलेल्या कॉलेजची संख्या वाढवण्यात आली आहे.

कोर्सच्या प्रवेशासाठी कॉमन एण्ट्रन्स टेस्ट घेण्यात येते. मास मीडिया कोर्स करून तुम्हाला प्रसारमाध्यमं आणि एण्टरटेन्मेण्ट इण्डस्ट्रीत करिअर करता येतं.आर्ट्सच्या विद्यार्थ्यांचा आवडता पर्याय म्हणून लॉ कोर्सचं नाव घेता येईल. बारावीनंतर तुम्हाला पाच वर्षं कालावधीचा कोर्स करता येतो. आकिर्टेक्चर, कम्प्युटर अॅप्लिकेशन हे कोर्सही ग्रॅज्युएशनसाठी निवडता येतील. होम सायन्स कॅटेगरीत फूड अॅण्ड न्युट्रिशिअन, ह्युमन डेव्हलपमेण्ट अॅण्ड फॅमिली स्टडीज, चाइल्ड डेव्हलपमेण्ट, इण्टेरिअर डिझायनिंग, रुरल डेव्हलपमेण्ट, ड्रेसिंग अॅण्ड ग्रुमिंग, रिसोर्स मॅनेजमेण्ट अॅण्ड कन्स्युमर सायन्सेस कोर्स आहेत. हे कोर्स तुम्हाला मुंबई किंवा एसएनडीटी युनिव्हसिर्टीतून करता येतात.बीए केल्यानंतर करिअरला काहीच पर्याय नाही, असा गैरसमज प्रचलित आहे. विद्यार्थ्यांची निष्काळजी, विषयांची चुकीची निवड, करिअरचं नियोजन न करणं, विषयाचं मूलभूत ज्ञान नसणं या कारणांमुळे पुढे जॉब मिळत नाही. शिवाय करिअर करताना पश्चात्तापाची वेळ येते. हे टाळायचं असेल, तर आताच करिअरचं नियोजन करा. विषय, कॉलेज यांची योग्य निवड आणि प्रोफेशनल कोर्सची जोड तुम्हाला नक्कीच यश मिळवून देईल.

- प्रगती फास्ट टीम

 
</text>
</doc>
