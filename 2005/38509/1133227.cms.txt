<doc>
<docno>1133227.cms.txt</docno>
<text>
 
महामुंबई
'सत्याच्या शोधा'वरून वसईत वाद चिघळला
[ Monday, June 06, 2005  12:09:23 am]


म. टा. प्रतिनिधी

मुंबई : 'अपंग सेवा' संस्थेने 15 मे रोजी आयोजित कार्यक्रमास चर्चमध्ये जागा देण्यावरून वसईत निर्माण झालेल्या वादावर विवेक पंडित यांची हकालपट्टी करून शिवसेनेने पडदा पाडला असला तरी ख्रिस्ती संस्थांत मात्र हा वाद चिघळू लागला आहे.या वादाचे कारण ठरलेल्या 'अपंग सेवा' संघटनेच्या संचालिका सिंथिया बॅप्टिस्टा आणि त्यांचे समर्थक तसेच वसई ख्रिस्ती धर्मप्रांताचे प्रमुख बिशप थॉमस डाबरे आणि त्यांचे सहकारी यांच्यात 'खरे कोण बोलत आहे' यावरून आरोपप्रत्यारोप सुरू झाले असून त्यास गंभीर वळण लागले आहे.

वसई ख्रिस्ती धर्मप्रांताचे मुखपत्र असलेल्या 'सुवार्ता' या मासिकाच्या नुकत्याच प्रसिद्ध झालेल्या जूनच्या अंकात या धर्मप्रांताचे 'चॅन्सलर' फादर जॉन फगोर्ज यांनी बिशप डाबरे यांची बाजू मांडली आहे. संघटनेच्या कार्यक्रमास जागा देण्यावरून निर्माण झालेल्या वादातून मार्ग काढण्यासाठी बिशप यांनी बॅप्टिस्टा यांना चचेर्करिता बोलावले होते, त्यावेळी फादर फगोर्ज उपस्थित होते. फगोर्ज यांनी म्हटले आहे की, या चचेर्च्या वेळी 'ख्रिस्ती- अख्रिस्ती असा मुद्दा उपस्थित झालेलाच नसून बॅप्टिस्टा यांनी एका वृत्तपत्राला दिलेली माहिती चुकीची व दिशाभूल करणारी आहे.

त्यांनी बिशपांवर व कॅथोलिक चर्चवर केलेले आरोप धादांत खोटे आहेत.या आरोपांना उत्तर देण्यासाठी 'खोटे कोण बोलतो' या शीर्षकाखाली अपंग सेवा संघटनेच्या समितीने तसेच बॅप्टिस्टा यांनी बिशपांना लिहिलेले 'अनावृत पत्र' यांचा समावेश असलेली पत्रके वसईतील काही चर्चच्या आवारांत रविवारी वितरित केली.

बॅप्टिस्टा यांनी या पत्रकात, 'हा माझा चारित्र्याचा प्रश्ान् आहे', असे स्पष्ट करून 'यापूवीर् स्थानिक चर्चच्या धर्मगुरूंनी अपंग मेळाव्याला परवानगी दिलेली असताना बिशपांनी ऐनवेळी हस्तक्षेप करून चार वेळा चर्चचा हॉल नाकारला होता, हे खोटे आहे काय, तसेच अपंग सेवा संघटनेने फक्त ख्रिस्तीतर अपंगांसाठी काम करावे आणि गासच्या मेळाव्यात एकही ख्रिस्ती अपंग सामील होता कामा नये, असे बजावले होते, हेही खोटे आहे काय', अशी जाहीर विचारणा केली आहे.असे आरोपप्रत्यारोप चालू असतानाच अपंग सेवा संघटनेचे सल्लागार फादर मायकल जी यांच्यावर बिशप डाबरे यांनी कारवाई करून त्यांची चर्चमधील नियुक्ती रद्द केली आहे. तसेच अन्य काही धर्मगुरूंवरही शिस्तभंगविरोधी कारवाई करण्यात येत असल्याने वसईत ख्रिस्तीजनांत खळबळ माजली आहे.

 
</text>
</doc>
