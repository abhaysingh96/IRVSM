<doc>
<docno>1134131.cms.txt</docno>
<text>
 
प्रगती फास्ट
आत्मविश्वास आणि मेहनत महत्त्वाची
[ Monday, June 06, 2005  09:34:40 pm]


'महाराष्ट्र टाइम्स' आणि 'आयडियल एज्युकेशन' यांच्या संयुक्त विद्यमाने बोरिवली आणि विरार इथे आयोजित केलेल्या दहावीनंतर काय, या सेमिनारला विद्याथीर् आणि पालकांचा प्रचंड प्रतिसाद मिळाला. भविष्याला दिशा देण्याच्या दृष्टिकोनातून दहावीच्या परीक्षेचं महत्त्व खूपच आहे. त्यामुळे या टप्प्यावर करिअरची निवड कशी करावी, यावर तज्ज्ञांनी मार्गदर्शन केलं. करिअरच्या नियोजनाचे विचार नववीपासूनच विद्याथीर् आणि पालकांच्या मनात घोळायला लागतात. दहावीच्या रिझल्टनंतर तर कोणत्या क्षेत्रात जायचं, यावर शिक्कामोर्तब करावं लागतं. कारण त्यानंतर करिअरचा ट्रॅक बदलण्याच्या संधी कमी प्रमाणात मिळतात.

त्यामुळे प्रत्येकाने हा निर्णय स्वत:च्या बौद्धिक, शारीरिक, मानसिक आणि आथिर्क क्षमता लक्षात घेऊन घ्यायला हवा, असा सल्ला दहावीनंतर काय, या सेमिनारमध्ये उपस्थित असलेल्या तज्ज्ञांनी दिला. दहावीनंतर विद्यार्थ्यांना सायन्स, कॉमर्स आणि आर्ट्स या तीन शाखांचे पर्याय आहेत. या तीनपैकी एका शाखेत किंवा टेक्निकल, डिप्लोमा कोर्सला प्रवेश घेऊन करिअरची सुरुवात करता येईल. आर्ट्स शाखेतील पर्यायांबाबत चित्रा चितळे यांनी मार्गदर्शन केलं. आर्ट्सला प्रवेश घेतलेले विद्याथीर् एखाद्या विषयात स्पेशलायझेशन करू शकतात. त्यानंतर पोस्ट ग्रॅज्युएशन आणि इतर पर्यायही आहेत.

इकॉनॉमिक्समध्ये मास्टर्स डिग्री कोर्स केल्यानंतर फायनान्स क्षेत्रात, हिस्ट्रीच्या विद्यार्थ्यांना आकिर्ओलॉजी, म्युझिओलॉजी, क्युरेटर म्हणून तर जिओग्रोफी किंवा जीओलॉजीमध्ये स्पेेेेशलायझेशननंतर रेल्वे नकाशा, मार्ग तयार करणाऱ्या डिपार्टमेण्टमध्ये काम करता येतं. सायकोलॉजीनंतर तुम्हाला लेक्चरर, सायकोलॉजिस्ट म्हणून काम करता येतं. सोशिओलॉजीचे विद्याथीर् एमएसडब्ल्यू करून एनजीओ, कॉपोर्रेट सेक्टरमध्ये जॉब करू शकतात. परदेशी भाषेत बीए केलं तर ट्रान्सलेटर, इण्टरप्रिटर म्हणून करिअर करता येईल. शिवाय भारतात उपलब्ध असलेल्या परदेशी युनिव्हसिर्टींमध्ये कोर्सच्या मान्यतेचे निकष लक्षात घेऊन प्रवेश घेता येतो. असं चित्रा चितळे यांनी सुचवलं. कॉमर्सच्या विद्यार्थ्यांना तर ग्रॅज्युएशननंतर करिअर करण्याच्या प्रचंड संधी आहेत.

दहावीला मॅथ्समध्ये 100 हून अधिक स्कोअर करणाऱ्या विद्यार्थ्यांनीच अकरावी बारावीला मॅथ्स विषय घ्यावा, असं आयडिअल क्लासचे डायरेक्टर प्रो. वालावलकर यांनी सांगितलं. बारावीनंतर बीकॉम आणि त्यात अकाऊण्ट्स अॅण्ड फायनान्स आणि इन्श्युरन्स अॅण्ड बँकिंग हे पर्याय आहेत. तुम्हाला बीएस्सी (आयटी) कोर्सही करता येईल. बीकॉमनंतर सीए, सीएफए, सीएस, कॉस्ट अॅण्ड र्वक्स अकाऊण्ट्न्सी हे ग्रॅज्युएशन किंवा बारावीनंतरचे कोर्स उपलब्ध आहेत. 'मॅनेजमेण्टला जाऊ इच्छिणाऱ्यांनी एमबीए किंवा एमएमस या पोस्ट ग्रॅज्युएट कोर्सच्या पर्यायाचा विचार करावा. पण त्याआधी त्यांनी ध्येय निश्चित करायला हवं. एखाद्या कोर्सला प्रवेश घेऊन नंतर ती शाखा बदलण्यात वेळ आणि पैसा फुकट घालवण्यापेक्षा आपल्याला नक्की काय करायचं आहे हे जाणून घ्यायला हवं.' असं प्रो. वालावलकर यांनी सांगितलं. सायन्स शाखेत करिअर कसं करावं, याविषयी आयडीयलचे प्रिन्सिपल प्रो. जॉन लोपेझ यांनी मार्गदर्शन केलं.

दहावीनंतर सायन्सला प्रवेश घेणारे बहुतांश विद्याथीर् बारावीनंतर मेडिकल, इंजिनीअरिंग किंवा फार्मसी क्षेत्रात करिअर करण्याचा विचार करतात. तुम्हाला एखाद्या विषयात स्पेशलायझेशन करायचं असेल तर बीएस्सी करता येईल. बीएस्सी (आयटी), बीसीए, बीएस्सी (अॅग्रिकल्चर) हे पर्याय आहेत. बीएस्सीनंतर एमएस्सी किंवा एखादा प्रोफेशनल कोर्सही करता येऊ शकतो. कोणत्याही क्षेत्रातील ग्रॅज्युएशननंतर पोस्ट ग्रॅज्युएशन, एलएलबी, प्रोफेशनल कोर्स किंवा स्पर्धा परीक्षा देण्याच्या पर्यायाबद्दल विशेष माहिती सेमिनारमध्ये देण्यात आली. विविध क्षेत्रांची माहिती असूनही काही विद्याथीर् करिअरची निवड करताना गोंधळतात. त्यांच्यासाठी ग्रोथ सेण्टरच्या कौन्सिलर स्वाती साळुंखे यांनी काही टिप्स दिल्या. त्यांच्या मते 'करिअर निवडताना इण्टरेस्ट, उपलब्ध पर्याय, संधी, आरोग्य आणि आथिर्क , बौद्धिक क्षमता यांचा एकत्रित विचार करूनच कोर्सला प्रवेश घ्यावा. तुम्ही संभ्रमात असाल, तर एज्युकेशन कौन्सिलरची मदत घेऊ शकता. अॅप्टिट्यूड टेस्टमध्ये विद्यार्थ्यांच्या क्षमता, कलागुण, पर्सनॅलिटी जाणून घेतली जाते. स्वत:ला जाणून घ्या, ध्येय निश्चित करा, उपलब्ध पर्यायांचा विचार करून आपल्यासाठी योग्य वाट निवडा. सर्वात महत्त्वाचं म्हणजे निवडलेल्या वाटेवर यशस्वी होण्यासाठी मेहनत करण्याची तयारी ठेवली पाहिजे.'

- प्रगती फास्ट टीम

 
</text>
</doc>
