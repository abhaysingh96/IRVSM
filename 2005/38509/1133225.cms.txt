<doc>
<docno>1133225.cms.txt</docno>
<text>
 
महामुंबई
आझाद मैदानावर आज 'शांघाय नव्हे; पर्याय'
[ Monday, June 06, 2005  12:07:59 am]


म. टा. प्रतिनिधी

मुंबई : मुंबईच्या विकासासाठी ठोस प्रस्ताव मांडून शहर विकासाचा आराखडा व त्याची लोकशाही नियोजनप्रक्रिया महाराष्ट्र सरकारला सादर करण्यासाठी 'जन आंदोलनाचा राष्ट्रीय समन्वय'च्या वतीने सोमवारी आझाद मैदानात 'शहर विकास- शांघाय नव्हे पर्याय' हा मेळावा होत आहे.

मेळाव्याचे उद्घाटन माजी न्या. बी. जी. कोळसे-पाटील यांच्याहस्ते दुपारी 12 वाजता होईल. याप्रसंगी टाटा सामाजिक विज्ञान संस्थेचे संचालक डॉ. परशुरामन, कामगार नेते डॉ. शांती पटेल उपस्थित राहणार आहेत. पहिल्या सत्रात 'शहर विकासचे संकट आणि प्रश्न व मार्ग' या विषयावर चर्चासत्र होईल; त्यात नवी दिल्लीतील कार्यर्कत्या दुनू राय, डॉ. अमिता भिडे, वाहतूक तज्ज्ञ अशोक दातार सहभागी होतील.

दुपारी ' शहर विकास व सर्वसामान्यांचा दृष्टिकोन' या विषयावरील चर्चासत्रात गिरणी कामगार संघर्ष समितीचे दत्ता इस्वलकर, कामगारनेते दादा सामंत, फेरीवाले संघटनांचे विलास चाफेकर, संदीप येवले, मच्छिमारनेते एन. डी. कोळी, चंदशेखर देशपांडे, पी. के. दास व राजू भिसे बोलतील. तिसऱ्या सत्रातील 'शहर विकासाच्या नव्या मार्गाचा प्रस्ताव' या परिसंवादात लीना जोशी, मोहन चव्हाण, संजय मं. गो., मेधा पाटकर व सुनीती सु. र. शहरविकासाचे प्रस्ताव मांडतील.

 
</text>
</doc>
