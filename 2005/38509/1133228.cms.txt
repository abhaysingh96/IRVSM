<doc>
<docno>1133228.cms.txt</docno>
<text>
 
महामुंबई
'मुंबईचे शांघाय झाल्यास गरिबांनी कोठे जावे?
[ Monday, June 06, 2005  12:12:55 am]


' मुंबईचे शांघाय झाल्यास गरिबांनी कोठे जावे?

म. टा. प्रतिनिधी

'मुंबई : मुंबईला शांघाय करण्याचे प्रयत्न सुरू आहेत; पण मग कष्टकरी गरिबांनी कोठे जायचे असा प्रश्न माजी केंदीय मंत्री जॉर्ज फर्नांडिस यांनी रविवारी येथे केला. हिंद मजदूर किसान पंचायतच्या महाराष्ट शाखेचे अधिवेशन माटुंगा येथील म्हैसूर असोसिएशनच्या सभागृहात झाले, त्यात पंचायतचे राष्ट्रीय अध्यक्ष या नात्याने फर्नांडिस बोलत होते.

परदेशी गुंतवणुकीला पंचायतने कडाडून विरोध केला असून हा संघर्ष अधिक तीव्र करण्यासाठी नवी दिल्लीत 22 जुलैरोजी आदिवासींची परिषद, 23 जुलैला शेतकऱ्यांचा मेळावा आणि 30 जुलैला छोट्या व्यापाऱ्यांची परिषद असे कार्यक्रम होत असल्याचे फर्नांडिस म्हणाले. अधिवेशनाचे उद्घाटन संघटनेचे उपाध्यक्ष रघू ठाकूर यांनी केले. दिवसभर पालिका व बेस्ट कामगार, फेरीवाले, माथाडी, रिक्षा-टॅक्सीचालक, रेल्वे कामगार तसेच शेतकऱ्यांच्या प्रश्नांवर चर्चा झाली. परिषदेला सुभाष मळगी, मधु जोशी, सुरेश कपिले आदी उपस्थित होते.

 
</text>
</doc>
