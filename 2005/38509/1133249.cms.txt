<doc>
<docno>1133249.cms.txt</docno>
<text>
 
देश-विदेश
तत्त्वांना हरताळ फासणारे देशदोही
[ Monday, June 06, 2005  12:33:13 am]


तत्त्वांना हरताळ फासणारे देशदोही

वृत्तसंस्था

कराची/नवी दिल्ली : भारतीय जनता पक्षाचे अध्यक्ष लालकृष्ण अडवाणी यांनी पाकिस्तानचे जनक मोहम्मद अली जिना यांचे गुणगान केल्यानंतर संपूर्ण संघ परिवार खवळला असून, 'अडवाणी यांनी तत्त्वांना हरताळ फासला आहे,' असे म्हणण्यापासून त्यांना 'देशदोही' ठरवण्यापर्यंतची जहाल टीका परिवारातूनच होऊ लागली आहे.

भाजप मात्र अध्यक्षांच्या पाठीशी खंबीरपणे उभा राहिला आहे. अडवाणी यांनी लोकसभा सदस्यत्वाचा राजीनामा द्यावा, या संघ परिवाराच्या मागणीवर प्रतिक्रिया देण्यास भाजपचे प्रवक्ते प्रकाश जावडेकर यांनी नकार दिला. अडवाणी सोमवारी परतणार आहेत. ते स्वत:च याबद्दल प्रतिक्रिया देतील, असे त्यांनी सांगितले.अडवाणी यांची वक्तव्ये आपल्या तत्त्वांच्या विरोधात आहेत, असे राष्ट्रीय स्वयंसेवक संघाने म्हटले आहे. विश्व हिंदू परिषदेचे आंतरराष्ट्रीय सरचिटणीस प्रवीण तोगडिया यांनी तर अडवाणी यांचा उल्लेख 'देशदोही' असा केला.

जिना हे देशदोही होते आणि कायम देशदोहीच राहतील. त्यांचे उदात्तीकरण करणारी व्यक्तीही देशदोहीच आहे, असे ते म्हणाले.श्रीनगर-मुझफ्फराबाद बससेवा आणि हुरियत कॉन्फरन्सच्या नेत्यांची पाकिस्तानभेट या घटनांमुळे काश्मीर भारताच्या हातातून निसटत आहे, असा इशारा परिषदेचे उपाध्यक्ष गिरीराज किशोर यांनी भोपाळमध्ये दिला. रेल्वेमंत्री लालूप्रसाद यादव यांनी मात्र अडवाणी यांच्या वक्तव्यांचे स्वागत केले आहे.

उशिरा का होईना, अडवाणी यांचे हृदयपरिवर्तन झाले, ही चांगली बाब आहे, असा टोला त्यांनी लगावला.सेक्युलर राष्ट्राच्या निमिर्तीबाबत जिना यांनी 11 ऑगस्ट 1947 रोजी पाकिस्तानच्या घटना समितीत केलेल्या भाषणाच्या प्रती अडवाणी यांच्या माध्यम प्रतिनिधींनी रविवारी कराचीत वाटल्या. हिंदू किंवा मुस्लिम असणे ही वैयक्तिक श्रद्धा आहे.

राजकीय विचार करता ते सर्व एकाच राष्ट्राचे नागरिक आहेत, असे जिना यांनी या भाषणात नमूद केले होते. बाबरी मशिदीच्या पतनाबाबत अडवाणी यांनी केलेले वक्तव्य नवे नाही. ती घटना दुदैर्वी होती, असे त्यांनी यापूवीर्ही म्हटले होते, असे त्यांच्या प्रतिनिधीने म्हटले आहे. हा तर राजशिष्टाचाराचा भागपालघर (म. टा. वृत्तसेवा) : अडवाणी यांनी जिना यांच्या कबरीवर वाहिलेले पुष्पचक्र हा राजशिष्टाचाराचा भाग आहे, असा दावा भाजपचे नेते गोपीनाथ मुंडे यांनी रविवारी येथे केला.

 
</text>
</doc>
