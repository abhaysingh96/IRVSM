<doc>
<docno>1133222.cms.txt</docno>
<text>
 
महामुंबई
'वृत्तपत्रलेखक हे वृत्तपत्रांचे होकायंत्र'
[ Monday, June 06, 2005  12:05:10 am]


म.टा. प्रतिनिधी

मुंबई : समाजातील स्पंदने टिपून सातत्याने पत्रलेखन करणाारे हेच खरे वृत्तपत्रांचे होकायंत्र असतात. त्यामुळे संपादकांना समाजमन ओळखता येते आणि आपल्या वृत्तपत्राची दिशाही ठरविता येते, असे प्रतिपादन भ्रमंतिकार प्रमोद नवलकर यांनी केले. मराठी वृत्तपत्र लेखक संघाच्या वाषिर्क पुरस्कार वितरण समारंभाच्या अध्यक्षस्थानावरून रविवारी बोलताना नवलकर म्हणाले, पत्रलेखक स्वत:च्या समस्या निवारण्यासाठी लेखन करीत नाही तर समाजाच्या समस्या मांडत असतो वा त्या निवारण्याकरिता सूचना करीत असतो

आणि अशा प्रकारे सातत्याने लेखन केल्यानंतर तो एक उद्याचा ज्येष्ठ पत्रकार वा लेखकही बनू शकतो. असे अनेक पत्रलेखक आज लेखक वा पत्रकार बनलेले आहेत.कार्यक्रमाचे उद्घाटन करताना पुणे सकाळचे संपादक अनंत दीक्षित यांनीही पत्रलेखकांच्या कार्याचा गौरव केला. पत्रातील एकेका शब्दाची ताकद ही शाहीराच्या डफावरील थापेसारखी असते. त्यामुळेच काही संपादकांनी आपल्या वृत्तपत्रांच्या पहिल्या पानावर वाचकांची निवडक पत्रे प्रसिद्ध केली आहेत, याचे स्मरण करून दिले.

कार्यक्रमास प्रमुख अतिथी म्हणून उपस्थित असलेले लोकशाहीर विठ्ठल उमप यांनी, संयुक्त महाराष्टन् लढ्यात आचार्य अत्रे यांनी आणि शाहिरांनी केलेल्या कार्याचे स्मरण करून दिले आणि आज शाहिरांची उपेक्षा करण्यात येत आहे तसेच वरळी नाक्यावर असलेला आचार्य अत्र्यांच्या पुतळा होडिर्ंगमागे झाकाला जात असताना त्याची दखल कोणी घेत नाही, अशी खंत व्यक्त केली.

प्रत्येक जाहीर कार्यक्रमाच्या आरंभी शाहिराचा पोवाडा ठेवलाच पाहिजे, शाहिराची डफावर थाप पडलीच पाहिजे, अशी आग्रही मागणी केली. कार्यक्रमात अनेक पुरस्काराचे वितरण करण्यात आले. संघाचे अध्यक्ष प्रकाश नागणे यांनी संघातफेर् सुरू केलेल्या नवीन उपक्रमांची माहिती दिली. प्रमुख कार्यवाह रवींद मालुसर यांनी प्रास्ताविक केले.

 
</text>
</doc>
