<doc>
<docno>1134142.cms.txt</docno>
<text>
 
महामुंबई: मुंबई टाइम्स
वादग्रस्त चित्रपटांची नांदी!
[ Monday, June 06, 2005  09:45:13 pm]


अमित भंडारी

जो बोले निहाल या चित्रपटाच्या प्रदर्शनानंतर जो काय गदारोळ माजला, त्यामध्ये केवळ आथिर्क नुकसान झालं नाही, तर काही व्यक्तींना मृत्युमुखी पडावं लागलं. मात्र त्या चित्रपटाने गांेधळाच्या गर्तेत अडकल्यावर आता चित्रपटाची मागणी वाढलीय. ज्या दिवशी बॉम्बस्फोट झाला त्यानंतर या चित्रपटाच्या प्रिण्ट्स वाढवल्या गेल्याचे किस्से अनेक डिस्ट्रिब्युटर्स चवीने सांगतात, पण आता त्यामुळे चित्रपट वादग्रस्त असेल, तर चर्चेत राहतो आणि प्रसिद्धीचा झोत स्थिरावतो, हा फॉर्म्युला नव्याने एन्कॅश करण्यासाठी आता चित्रपट निर्माते नव्याने सरसावले आहेत. पण आगामी काही चित्रपट पुन्हा वादाच्या भोवऱ्यात सापडण्याची चिन्हं आहेत.

येत्या काही दिवसांमध्ये पुन्हा वादग्रस्त चित्रपटांची नांदी सुरू होण्याची चिन्हं आहेत. 'सरकार' हा शिवसेनाप्रमुख बाळासाहेब ठाकरे यांच्या आयुष्यावर बेतलेला हा चित्रपट आहे. 'बॉम्बे' या मणिरत्नम यांच्या चित्रपटात हिंदू-मुस्लिम दंग्यावर आधारलेला होता. त्या वेळी या चित्रपटामध्ये हिंदू नेत्याची भूमिका साकारणारा टिनू आनंद बाळासाहेब ठाकरेंसारख्या वेशभूषेत अवतरला होता. केवळ त्या गोष्टीवरून घोंगावणारं वादळ लक्षात आहेच, मग आता तर दस्तुरखुद्दांवरच चित्रपट आधारलाय आणि जूनच्या अखेरच्या आठवड्यात हा चित्रपट प्रदशिर्त होत आहे.स्त्रियांच्या समलिंगी संबंधावरचा फायर आणि गर्लफ्रेण्डवर वादग्रस्त असल्याचं कोंदण लाभलं होतं. आता तर पायल रहतोगीची भूमिका असणारा 'मेन नॉट अलाउड' या चित्रपटामुळे पुन्हा एकदा गोंधळ होण्याची शक्यता आहे. तसंच 'मंुबई गॉडफादर' हा सीमा बिस्वास आणि विक्रम सिंग यांचा चित्रपट प्रदशिर्त होण्यापूवीर्च चर्चेत येईल.

जुलै महिन्यात आता हा चित्रपट प्रदशिर्त होईल.आमीर खानचा मंगल पांडे पुन्हा एकदा देशप्रेमाचं अग्निस्फुल्लिंग चेतवताना पुन्हा एकदा ऐतिहासिक रेफ्रन्स देताना काहीसा वादग्रस्त ठरण्याची शक्यता आहे. यासोबत नागेश कुकनूरचा 'इक्बाल : द रामपूर एक्स्प्रेस' यामध्ये गिरीश कर्नाड आणि नसीरुद्दीन शाह अशा दिग्गज कलाकारांची फौज आहे. भारताचे माजी कर्णधार कपिल देव या चित्रपटात पाहुणे कलाकार म्हणून काम करत आहेत. गांधी जयंतीचा मुहूर्त साधत अनुपम खेर यांचा 'मैने गांधी को नही मारा' या चित्रपटांचा त्यांच्या 'टायटल'वरून गोंधळ होण्याची शक्यता डिस्ट्रिब्युटर्स वर्तवत आहेत. मैने गांधी को नही

मारा या चित्रपटातून वहिदा रहमान पुनरागन करतील. तसंच पाकिस्तानी अभिनेत्री मीराच्या अंगप्रदर्शनाचा नवा झटका 'कसक'मध्ये अनुभवायला मिळेल. मात्र इतर 'स्कीन शो'पेक्षा हा जरा अधिक बोल्ड असल्याची चर्चा आतापासून इण्डस्ट्रीमध्ये होऊ लागलीय. त्यासोबत नेहा धुपियाचा 'सिसकिया' ही त्याच जातकुळीतला आहे. तसंच पूजा भट दिग्दशिर्त दिनो मोर्या आणि ओन्जोली नायरसोबतचा हॉलिडे हादेखील काहीसा त्याच धाटणीचा चित्रपट असण्याची शक्यता वर्तवली जातेय. बोल्ड चित्रपटांच्या आलेल्या लाटेत हात धुऊन घेण्यासाठी अनेक 'बी' ग्रेडेड चित्रपट निर्माते सरसावलेत. त्यामुळे कथानक, संहिता आणि चित्रीकरणापेक्षा 'सेक्स' या गोष्टीभोवती फिरणाऱ्या कथानकाला मागणी असल्यामुळे असं चित्र निर्माण झाल्याची माहिती डिस्ट्रिब्युटर्स देतात. तरी अजून बरंय, पंडित या नागार्जुनाच्या चित्रपटावर काश्मिरी पंडित आणि बनारसच्या पंडितांनी आक्षेप घेतलेला नाही.

 
</text>
</doc>
