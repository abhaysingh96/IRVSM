<doc>
<docno>1131866.cms.txt</docno>
<text>
 
अर्थव्यवहार
'मेडिक्लेम'चे नूतनीकरण मुळीच विसरू नका
[ Friday, June 03, 2005  07:56:04 pm]


अनेकांना हे माहित नाही की, आपल्या आरोग्य विमा योजनेचे नूतनीकरण करण्यास एक दिवस जरी विलंब झाला तरी अशी हेल्थ इन्शुरन्स पॉलिसी चक्क रद्द होऊ शकते आणि त्याचा मोठा फटका बसू शकतो. आरोग्य विमा अर्थात मेडिकल इन्शुरन्स किंवा 'मेडिक्लेम' पॉलिसीचे रिन्युअल करण्यास विलंब झाल्यास, म्हणजेच विमा रकमेचा भरणा उशीरा केल्यामुळे दरवषीर् एकूण विमा पॉलिसींच्या 10 टक्क्यांहून अधिक पॉलिसीज रद्द (लॅप्स) होतात.

'मेडिक्लेम' पॉलिसी खरेदी करणाऱ्या व तिचे सातत्याने नूतनीकरण करणाऱ्याला काही लाभ असे मिळतात.

तुम्ही 'मेडिक्लेम' पॉलिसी घेतलेली असेल आणि सलग तीन वषेर् त्या पॉलिसीवर कसलाही दावा (क्लेम) केला नसेल तर तुम्हाला आधी झालेल्या आजाराबद्दल विमा संरक्षण मिळेल.

दुसरा लाभ: विमा दावा न केल्याबद्दलचा 'नो क्लेम्स बोनस' मिळेल. इथे प्रत्येक दावामुक्त (क्लेम फ्री) वर्षाबद्दल तुमच्या विमा रकमेत (सम अॅश्युअर्ड) 5 ते 10 टक्के वाढ केली जाईल.

'मेडिक्लेम' पॉलिसीचे वेळेत नूतनीकरण न केल्यास काय होईल?

तुम्हाला पुन्हा वैद्यकीय तपासण्या करवून घ्याव्या लागण्याची शक्यता आहे.

नवी पॉलिसी घेतल्यानंतरच्या प्रारंभीच्या सहा महिन्यांत केलेल्या कोणत्याही क्लेम्सची रक्कम विमा कंपनीकडून मिळणार नाही.

आधीच्या आजाराबद्दल विमा संरक्षण मिळणार नाही.

'नो क्लेम्स बोनस'चा लाभ मिळणार नाही.

मेडिकल इन्शुरन्स पॉलिसीचे नूतनीकरण वेळेत केले नाही आणि नंतर केले तर ती नवी विमा पॉलिसी समजली जाते. पण 'ग्रेस पीरियड' म्हणून थोडी सवलत मिळते. विमा कंपन्या पॉलिसीच्या रिन्युअलसाठी सात दिवसांचा सवलत कालावधी अर्थात 'ग्रेस पीरियड' देतात, जेणेकरून पॉलिसीधारक 'नो क्लेम बोनस'साठी पात्र ठरतो. काही खाजगी विमा कंपन्यांनी आपल्या ग्राहकांचा त्रास कमी करण्यासाठी, पॉलिसीच्या रिन्युअलसाठी अधिक वेळ देण्यासाठी 'ग्रेस पीरियड' 15 दिवसांपर्यंत वाढविला आहे.

- म. टा. विमा प्रतिनिधी

 
</text>
</doc>
