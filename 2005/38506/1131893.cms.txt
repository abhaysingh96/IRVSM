<doc>
<docno>1131893.cms.txt</docno>
<text>
 
बहुतांची अंतरे
हेच खरे भारतीय आयडॉल
[ Friday, June 03, 2005  08:35:06 pm]


आजच्या युवापिढीला बीभत्स चित्रपट, डिस्को व परदेशातून येणाऱ्या व्यसनांचा विळखा बसला आहे. या व्यसनासुरी अजगरी विळख्यापासून वाचवण्यासाठी भूषण महाडिक, करण तलवार, कल्पना चावला, असेच इंडियन आयडॉल निर्माण केले पाहिजे.

नॅनोट्यूबसंबंधी भूषणने केलेल्या संशोधनाला मान्यता देऊन त्याचे नाव मंगळ व गुरूमधील एका लघुग्रहाला दिले गेले. त्याच वेळी 14 वर्षांचा करण तलवार जगप्रसिद्ध नॅशनल जिऑग्राफिकच्या स्पधेर्त अमेरिकेत दुसरा आला. अशांचे आदर्श शालेय विद्यार्थ्यांवर बिंबवून त्यांची मने विकसित केली पाहिजे.

महाभारतात एकलव्य ज्याप्रमाणे गुरू दोणाचार्यांच्या पुतळ्यापासून विद्या शिकला, त्याचप्रमाणे जगदीशचंद बोस, चंदशेखर व्यंकटरमण, जयंत नारळीकर, राष्ट्रपती अब्दुल कलाम, डॉ. गोवारीकर, डॉ. उदगावकर, होमी भाभा, मेघनाद सहा, केंब्रिजमध्ये प्रथमच प्रवेश घेतलेल्या कमलाबाई सोहोनी, डॉ. हरगोविंद खुराना व दोन नोबेल मिळवलेल्या मेरी क्युरी, आईनस्टाईन वगैरेंना दोणाचार्य मानून त्यांच्या संशोधनातून आताच्या शालेय एकलव्यांनी विद्याग्रहण केले पाहिजे.

रँग्लर परांजपे, रँग्लर महाजनी, जगदीशचंद बोस वगैरेंच्या कालखंडात शास्त्रीय विषयांचा जास्त प्रचार झाला नव्हता. पण आता वैद्यकीय व अभियांत्रिकीबरोबरच जनुकीय संशोधन, आण्विक विज्ञान, वनस्पतीशास्त्र, खगोलशास्त्र, औषधप्रक्रियाशास्त्र, भूगर्भशास्त्र, सागरी संशोधनशास्त्र वगैरे अनेक विज्ञान विषयांची कवाडे ज्ञानपिपासू विद्यार्थ्यांसाठी उघडत आहे. कर्मकांड, बुवाबाजी व व्यसनी चंगीफंदीपणाच्या व भौतिकसुखाच्या आहारी न जाता देवी सरस्वतीची उपासना केली, तर भारत लवकरच एक शैक्षणिक महासत्ता बनेल व 'ब्रेनड्रेन' उलट्या दिशेने वाहू लागेल. मुंबई, पुणे, बंगलोर, कोलकाता, चेन्नई, वाराणसी, दिल्ली वगैरे परदेशी वैज्ञानिकांसाठी मक्का वा व्हॅटिकनसारखी शैक्षणिक दृष्टीने पवित्र शहरे बनतील.

राजन तेंडोलकर, गोरेगाव, मुंबई.

 
</text>
</doc>
