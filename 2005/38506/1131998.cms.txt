<doc>
<docno>1131998.cms.txt</docno>
<text>
 
महामुंबई
बंदरांच्या खाजगीकरणाविरोधात देशव्यापी लढ्याचा इशारा
[ Friday, June 03, 2005  10:17:08 pm]


म. टा. प्रतिनिधी

मुंबई : परदेशी गुंतवणूक आकषिर्त करण्यासाठी देशातील 12 प्रमुख बंदरांचे खासगीकरण करण्याच्या केंद सरकारच्या घोषणेच्या विरोधात रेल्वे, विमा, तेल कंपन्या, बँका या क्षेत्रातील कामगारांच्या सहकार्याने देशव्यापी लढा उभारण्याचा इशारा बंदर व गोदी कामगारांच्या पाच महासंघांनी दिला आहे.

देशातील प्रमुख बंदरांकडील अंतर्गत निधी पाच हजार कोटी रुपयांचा आहे. तर, या बंदरांच्या विकासासाठी 50 हजार कोटी रुपयांची आवश्यकता आहे. त्यामुळे परकीय गुंतवणूक आकषिर्त करण्यासाठी या बंदरांचे खासगीकरण करण्याची घोषणा केंद सरकारने केली आहे. याबाबत विचार करण्यासाठी बंदर व गोदी कामगारांच्या पाच महासंघांच्या प्रतिनिधींची 1 व 2 जून रोजी 'ऑल इंडिया पोर्ट अॅण्ड डॉक वर्कर्स फेडरेशन'चे अध्यक्ष एस. आर. कुलकणीर् यांच्या अध्यक्षतेखाली बैठक झाली.

डॉ. मनमोहन सिंग यांच्या नेतृत्वाखालील केंद सरकार भाजपच्या नेतृत्वाखालील राष्ट्रीय लोकशाही आघाडी सरकारचीच धोरणे राबवीत असल्याची टीका यावेळी करण्यात आली. 'रालोआ' सरकारच्या काळातच बंदरांचे महामंडळात रुपांतर करण्याची योजना आखण्यात आली होती. त्यावेळीही कर्मचारांच्या नेत्यांनी तत्कालीन पंतप्रधान अटलबिहारी वाजपेयी यांची भेट घेऊन बंदरांचे खासगीकरण वा महामंडळात रुपांतर करणे देशाच्या सुरक्षेच्या दृष्टीने योग्य नसल्याचे त्यांच्या कानावर घातले होते. त्यानंतर याबाबतचे विधेयक संसदेच्या समितीकडे विचारासाठी पाठविण्यात आले होते.

या समितीने महासंघाचे म्हणणे मान्य करीत बंदरांचे महामंडळात रुपांतर करण्याऐवजी त्यांचा कारभार अधिक कार्यक्षम व परिणामकारक व्हावा यासाठी विश्वस्थ मंडळांना अधिक अधिकार व स्वायत्तता देण्याची शिफारस केली होती. पण आता पुन्हा डॉ. मनमोहन सिंग यांचे सरकार मूळ पदावर जाऊ पाहात असल्याचा आरोप कुलकणीर् यांनी केला.

बंदरांच्या खासगीकरणाचा देशाच्या सुरक्षेवर होणार परिणाम, तसेच कामगारांबाबत निर्माण होणारे प्रश्ान् यांचा अभ्यास केल्याशिवाय याबाबतचे पुढचे पाऊल उचलण्यात येऊ नये, अशी मागणी महासंघाने केली आहे. याबाबत दुर्लक्ष झाल्यास रेल्वे, विमा, तेल कंपन्या, बँका या क्षेत्रातील कामगारांच्या सहकार्याने व्यापक आंदोलन उभारण्याचा निर्णयही घेण्यात आला. आंदोलनाची पहिली पायरी म्हणून प्रमुख बंदरांच्या मुख्यालयांसमोर 14 जून रोजी गोदी कामगारांच्या वतीने निदर्शनेही करण्यात येणार असल्याचे कुलकणीर् यांनी सांगितले.

 
</text>
</doc>
