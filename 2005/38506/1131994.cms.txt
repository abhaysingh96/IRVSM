<doc>
<docno>1131994.cms.txt</docno>
<text>
 
महामुंबई
वीज मंडळाच्या खाजगीकरणात विशिष्ट कंपन्यांना प्राधान्य
[ Friday, June 03, 2005  10:15:00 pm]


म. टा. प्रतिनिधी

मुंबई : राज्य वीज मंडळाचे खाजगीकरण करताना, मंडळाला सर्वाधिक महसूल देणारी काही शहरे वीज वितरणासाठी विशिष्ट खाजगी कंपन्यांना देण्याचा मुख्यमंत्री विलासराव देशमुख यांनी घाट घातल्याचा आरोप करून, मुख्यमंत्र्यांनी त्या कंपन्यांची नावे जाहीर करावीत, अशी मागणी भारिप बहुजन महासंघाचे नेते प्रकाश आंबेडकर यांनी शुक्रवारी येथे केली.

संसदेत वीज विधेयक 2003 वर सविस्तर चर्चा झाली असून ते रद्द करण्याबाबत सत्ताधारी आघाडीतील घटक पक्षात एकमत होते. मात्र, तरीही ते मंजूर झाले. नव्या कायद्यामुळे वीज मंडळाचे विभाजन होऊन वीजनिमिर्ती, पारेषण व वितरण या तीन नव्या कंपन्या निर्माण होतील. मात्र, महसूल जमा करण्याचा मोठा भाग कोणी विचारात घेतलेला दिसत नाही. पिंपरी चिंचवड, नाशिक, पुणे, ठाणे, कोल्हापूर, औरंगाबाद, विदर्भात बुटाबोरी हे सर्वाधिक महसुलाचे विभाग खाजगी कंपन्यांना देण्यात राज्यर्कत्यांचा उत्साह असल्याचा आरोप त्यांनी केला.

जागतिक बँकेच्या दबावाखाली ओरिसामध्ये वीज मंडळाच्या खाजगीकरणाचा निर्णय अयशस्वी ठरला आहे. त्यामुळे मंडळाच्या विभाजनानंतर वीज पुरवठ्यापोटी सरकारच्या तिजोरीत कसा पैसा येईल, याचा खुलासा होण्याची गरज आहे.

विजेच्या प्रश्नवर शिवसेना-भाजपने आंदोलन सुरू केले असून त्याकडे लक्ष वेधले असता ते म्हणाले : या प्रश्नाला युतीही जबाबदार आहे. वीजपुरवठा करण्याबाबत एन्रॉनने करारातील शतीर्चा भंग केल्यामुळे वीज मंडळाला एन्रॉनकडून सुमारे 550 कोटींचे येणे बाकी आहे, त्याची चर्चा सरकार का करीत नाही, असा सवाल त्यांनी केला. महाराष्ट्र सरकारने एन्रॉन कंपनीशी यापूवीर् केलेला करारच बेकायदा असल्याचे पक्षाचे मत असून त्याबाबतची याचिका मुंबई हायकोर्टात प्रलंबित असल्याचे आंबेडकर यांनी सांगितले.

 
</text>
</doc>
