<doc>
<docno>1130837.cms.txt</docno>
<text>
 
महामुंबई
मुंबईला सीईओची गरज नाही!
[ Friday, June 03, 2005  12:05:06 am]


म. टा. प्रतिनिधी

मुंबई : मुंबई शहराच्या पुनविर्कासासाठी स्वतंत्र आयोग (अर्बन रिन्युअल कमिशन) आणि त्यावर सीईओ नेमण्याच्या केंदीय अर्थमंत्री पी. चिदंबरम यांच्या सूचनेला मुख्यमंत्री विलासराव देशमुख यांनी विरोध केला आहे. हे केंदीय अर्थमंत्री पी. चिदंबरम यांचे व्यक्तिगत मत असू शकेल, पण राज्य सरकारचा तसा कोठल्याही प्रकारचा प्रस्ताव नसल्याचेही देशमुख यांनी गुरुवारी स्पष्ट केले.

शिवसेना नेते राज ठाकरे आणि विधानसभेतील विरोधी पक्षनेते नारायण राणे यांनी या संकल्पनेला जोरदार विरोध केला होता. त्याचबरोबर राष्ट्रवादी काँग्रेसच्या सुरत येथे लवकरच होणाऱ्या राष्ट्रीय अधिवेशनात मुंबईवर केंदाचे नियंत्रण नको, अशी भूमिका घेतली जाणार असल्याचे स्पष्ट झाले. पाठोपाठ मुख्यमंत्र्यांनी राज्य सरकारची अधिकृत भूमिका मांडली आहे. मुंबई महापालिकेच्या निवडणुका वर्षभरानंतर येणार असल्याने मुंबई केंदशासित करण्याचे कारस्थान सुरू असल्याचा आरोप शिवसेनेने केल्यावर काँग्रेसचे नेते खडबडून जागे झाले आहेत.

प्रदेश काँग्रेसच्या गांधीभवन कार्यालयात वार्ताहर बैठकीत देशमुख म्हणाले की 'बॉम्ब र्फस्ट'च्या कार्यक्रमात पी. चिदंबरम यांनी या संकल्पनेचे सूतोवाच केल्याचे सांगितले जात असले, तरी सरकारला मात्र तसे वाटत नाही. चिदंबरम यांनी असे वक्तव्य का केले याची आपणाला कल्पना नाही. मात्र आपण त्याचाशी अजिबात सहमत नाही. मुंबई शहराचा विकास करण्यासाठी मुंबई महापालिका, एमएमआरडीए यांच्यावर जबाबदारी सोपवण्यात आली असून एमएसआरडीही त्यासाठी प्रयत्नशील आहे. आता पुन्हा या कामासाठी तिसरे प्राधिकरण आणण्याची आवश्यकता वाटत नाही. मुंबई शहरविकासाची कामे या तीन संस्था व्यवस्थित हाताळू शकतील, असा विश्वासही त्यांनी व्यक्त केला.

वादग्रस्त कारकिदीर्मुळे प्रकाश झोतात आलेले म्हाडाचे माजी मुख्य अधिकारी व्ही. एम. लाल यांची बदली केल्यामुळे संतप्त झालेल्या लाल यांनी मुख्यमंत्र्यांनी हेतूपूर्वक बदली केल्याचा आरोप केला होता. तसेच 'कॅट'नेही त्यांची बदली रद्द केल्यासंदर्भात देशमुख यांच्याकडे विचारणा केली असता, त्यांनी 'नो कॉमेन्ट' असे उत्तर दिले. गोंदिया, भंडारा येथील स्थानिक स्वराज्य संस्थांच्या निवडणुका स्वबळावर लढण्याचा निर्णय राष्ट्रवादी काँग्रेसने आधीच घेतला असून आज देशमुख यांनीही काँग्रेस स्वबळावर रिंगणात उतरणार असल्याचे जाहीर केले.

 
</text>
</doc>
