<doc>
<docno>1131937.cms.txt</docno>
<text>
 
महामुंबई
'वऱ्हाड'चं विमान अजून लॅण्ड झालेलं नाही...
[ Friday, June 03, 2005  09:25:16 pm]


म. टा. सांस्कृतिक प्रतिनिधी

मुंबई : कुठल्याही प्रदेशातला माणूस गुणवत्ता घेऊन मुंबईत आला तर ही मुंबई त्याला स्वीकारतेच पण त्याहीपलीकडे जागतिक पातळीवरसुध्दा घेऊन जाते, हे 'वऱ्हाड'ने सिध्द केलं आहे. मुंबईकर प्रेक्षकांनी माझ्या या प्रयोगाला इतकं उचललं की तेव्हा उडाालेलं 'वऱ्हाड'चं विमान अजूनही लॅण्ड झालेलं नाही', असे भावपूर्ण उद्गार डॉ. लक्ष्मण देशपांडे यांनी 'वऱ्हाड निघालंय लंडनला' या एकपात्री नाट्यप्रयोगाच्या रौप्यमहोत्सवी वर्षसोहळ्यात बोलताना काढले.

सहकार मंत्री पतंगराव कदम यांच्या अध्यक्षतेखाली बुधवारी सायंकाळी शिवाजी मंदिरमध्ये झालेल्या या सोहळ्यात डॉ. देशपांडे यांचा 'वऱ्हाड'च्या महाराष्ट्रातील व्यवस्थापकांतफेर् शाल, पुष्पगुच्छ व मानपत्र देऊन सत्कार करण्यात आला. नाटकाच्या 2701व्या प्रयोगाचे औचित्य साधून डपतंगराव कदम, माजी मंत्री राजेंद दर्डा, खासदार चंदकांत खैरे, नाट्य परिषदेचे उपाध्यक्ष हेमंत टकले, प्रा. कमलाकर सोनटक्के, निर्माते मोहन वाघ, सुधीर भट व चित्रपट दिग्दर्शक एन. चंदा यांचा सत्कार करण्यात आला. डॉ. देशपांडे यांच्या पत्नी विजया देशपांडे यांचाही सन्मान करण्यात आला. डॉ. देशपांडे म्हणाले, 'कंत्राटदारांनीच 'वऱ्हाड'चे प्रयोग महाराष्ट्रातील खेड्यापाड्यात नेले. व्यवस्थापक हा नेहमी हिशोब देत असतो. पण मी 25 वर्षात कधीही हिशोब देणं आणि घेणं हा व्यवहार कुणाशीही केलेला नाही, त्यामुळेचे आमचं हे नातं निर्माण झालेलं आहे.'

डॉ. देशपांडे यांच्या प्रस्तावित नाट्य अकॅडेमीसाठी सर्वतोपरी सहाय्य देण्याचे अभिवचन देऊन सहकार मंत्री पतंगराव कदम यांनी, 52 व्यक्तिेरेखांचे हे मराठी नाटक जागतिक पातळीवर नेल्याबद्दल डॉ. देशपांडे यांचे अभिनंदन केले. रामाशिवाय पुढे आलेला हा एकमेव लक्ष्मण आहे, असे उद्गार मोहन वाघ यांनी काढले तर राजेंद दर्डा यांनी, मर्यादांच्या अधिकाधिक लक्ष्मणरेषा देशपांडेंनी ओलांडाव्यात, अशा शब्दांत शुभेच्छा दिल्या.

 
</text>
</doc>
