<doc>
<docno>1131995.cms.txt</docno>
<text>
 
महामुंबई
या धंदेवाईक आगलाव्यांचा शोध कुणी घेईल का?
[ Friday, June 03, 2005  10:15:51 pm]


नीला उपाध्ये

मुंबई : बरोबर मध्यरात्रीच लागणाऱ्या आगी... त्याही नेमक्या बंद गिरण्यांनाच...आगींचे रूपही असे रौद की अवघ्या गिरणीच्याच अस्तित्वाचा घास बघता बघता करून टाकणारे ...जणू कुणीतरी अतिज्वालाग्राही दव्य फवारून ते पेटवून दिलेले असावे, डोंगरउंचीच्या, काळ्या धुराचे लोट ओकणाऱ्या, लासवटीच्या कराल जिभेसारख्या लसलसत्या लाल ज्वाळा... मुख्य म्हणजे, वर्षांमागून वषेर् नि ऋतूंमागून ऋतू उलटले, तरी त्या आगींच्या कारणांचा उलगडा कधीच कोणालाच होत नाही...

गुरुवारी, 2 जूनला मध्यरात्री लोअर परळच्या सीताराम मिलचाही घास या गूढ आगसत्राने घेतला आणि मनात गतवषीर् 29 मार्चला चुनाभट्टीच्या स्वदेशी मिलला आणि नंतर 18 नोव्हेंबरला भायखळ्याच्या खटाव मिलला लागलेल्या भीषण आगींच्या आठवणी ताज्या झाल्या. तत्पूवीर् विसाव्या शतकाच्या अखेरीपर्यंत भायखळ्याची न्यू ग्रेट मिल, लालबागची मोरारजी मिल, सेनापती बापट मार्गावरील मातुल्य मिल आदि अनेक गिरण्यादेखील आगीच्या भक्ष्यस्थानी पडल्या होत्या.

गिरणी कामगारांची थकलेली देणी चुकवण्यात विलंब करण्यासाठीच या संशयास्पद आगींचा घातपात केला जातो, असा आरोप बंद गिरणी कामगार संघर्ष समितीचे नेते दत्ता इस्वलकर पुन्हा पुन्हा करीत आहेत. गतवषीर् स्वदेशी मिलला आग लावण्यात आली, तेव्हा तिच्यात मध्यवतीर् असलेला देखणा घड्याळमनोराही होरपळला, त्यावेळी 'आगीने हेरिटेज वास्तूही होरपळली' इकडे 'महाराष्ट्र टाइम्स'ने 'मुंबई अर्बन हेरिटेज कन्झवेर्शन कमिटी'चे लक्ष वेधले होते. तेव्हापासून कमिटीने, राष्ट्रीय वस्त्रोद्योग महामंडळाच्या 25 गिरण्यांसह 175 वास्तूंना 'पुरातन वारसा' म्हणून घोषित करावे, या हेतूने संबंधित वास्तूंची यादी बृहन्मुंबई महापालिकेकडे सोपवली आहे. या वास्तूंमधील धुरांडी, पाणी साठवण्याच्या टाक्या / विहिरी, जुने बंगले यांनाही हा दर्जा मिळावा,यासाठी पुरातन वास्तू संरक्षक प्रयत्नशील आहेत. मुंबईप्रमाणेच गिरण्यांच्या वैभवातून उभ्या राहिलेल्या मँचेस्टरसारख्या शहरांत आज, त्या गिरण्यांचे पुरातत्त्व मूल्य ओळखून उभारलेली, त्यांचा इतिहास सांगणारी स्मारके आहेत. गगनचुंबी टॉवर्स, मॉल्स यांनी वेढून गिरणगावाचे मॅनहटन होण्याआधी, गिरण्यांच्या कार्यसंस्कृतीचे प्रतिबिंब पाडणारे एक संग्रहालय तिथे नमुना म्हणून उभारावे, अशी शिफारस चार्ल्स कोरिया कमिटीने केव्हापासूनच केली होती. पण त्या शिफारसी आजही फाइलबंदच आहेत..

महापालिकेने हेरिटेज कमिटीच्या शिफारसीवर अनुकू ल निर्णय घेतला तर, आपल्याला आपले प्लॅन्स बदलावे लागतील, या भीतीने ग्रासलेल्या गिरणीमालकांनी सीताराम मिल बेचिराख केल्याचा आरोप केला जातो. आता श्ाीनिवास मिलही अशीच आगीच्या भक्ष्यस्थानी पडली नाही, म्हणजे मिळवली- असा प्रश्ान् गिरणी कामगार विचारत असून, बंद गिरण्यांना एकाच प्रकारे पद्धतशीरपणे आगी लावणारे ते दहशतवादी आगलावे हात कुठले आहेत, याचा शोध न्यायाची बाजू नेहमी घेणाऱ्या गृहमंत्री आर. आर. पाटील यांनी घ्यावा, अशी मागणी करीत आहेत.

 
</text>
</doc>
