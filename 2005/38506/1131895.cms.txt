<doc>
<docno>1131895.cms.txt</docno>
<text>
 
लेख: आयफेल टॉवर
'त्यां'चे विद्यापीठ
[ Friday, June 03, 2005  08:36:29 pm]


'मी एखादी गोष्ट बघितली की ती माझ्या डोक्यात पक्की राहते. हां ती विज्ञानातील नसावी. मला नाही आवडत तो विषय. विल्यम आणि त्याच्यानंतरच्या प्रत्येक राजाचे आणि राणीचे नाव मला पाठ आहे,' लहानगा रॉबिन सांगत होता. रॉबिन गेड्स 'ज्युनियर मास्टरमाइंड चॅम्पियन 2005' हा किताब मिळवण्यापूवीर् रॉबिनच्या या 'फोटोग्राफिक' मेमरीचे रहस्य कुणालाच माहिती नव्हते. अगदी त्याच्या घरातल्यांनाही. रॉबिननेच ते लपवले होते, पण या स्पधेर्तील विजेतेपदाने ते जगजाहीर केले.

रॉबिन हा स्वभावाने शांत आणि अंगी आत्मविश्वास असलेला अकरा वर्षांचा कोवळा मुलगा. त्याला बडबड करण्यापेक्षा विचार करत राहणे जास्त प्रिय. प्रश्नांना उत्तर देणार तेही मोजूनमापून अगदीच थोडक्या शब्दांत.

'मुलांसाठी हे खूपच अवघड आहे' या विचारांच्या एका चौकटीत प्रत्येक गोष्ट बसविणाऱ्यांना रॉबिनने हादरा दिला आहे. अर्थात ही मानसिकता फक्त समाजाचीच आहे असे नाही. मुलांची शैक्षणिक प्रगती जवळून पाहणाऱ्या शिक्षकांनीही असेच वागावे हे अधिक दुदैर्वी आहे. याचा अनुभवही खुद्द रॉबिनच्या आई स्यु यांना आला. एकदा त्याच्या शाळेतील शिक्षकांनी आम्हाला बोलावून घेतले. रॉबिनच्या वयाला झेपणार नाही असे अवघड पुस्तक वाचताना तो आढळला, अशी या शिक्षकांची तक्रार होती. इतकेच नव्हे तर ही एक समस्या असल्याचे त्यांचे म्हणणे होते. हा अनुभव सांगताना स्यु यांचा संताप शब्दाशब्दांत जाणवतो.

असामान्य बुद्धिमत्ता असलेल्या मुलांना येणारी ही एकप्रकारची अडचणच. रूढ शिक्षणात त्यांच्या बुद्धीची भूक भागवू शकेल, असे काहीही त्यांना मिळत नाही. अर्थात याचा दोष शाळेला देता येणार नाही, राष्ट्रीय शिक्षणपद्धतीतच हा दोष आहे, असे विश्लेषण स्यु करतात. त्यामुळेच अशा मुलांना फक्त शैक्षणिक प्रगतीतच न रेटता त्यांची सामाजिक आणि मानसिक प्रगती व्हावी, यासाठी उत्तेजन द्यायला हवे, असे त्यांचे मत आहे. असे हुशार विद्याथीर् वर्गापेक्षा बाहेरच जास्त रमतात. तेच त्यांचे खरे विद्यापीठ असते, असा स्यु यांचा ठाम विश्वास आहे.

रॉबिनला 'स्क्रिप्ट रायटर' व्हायचंय. पण विद्यापीठातील यशाचे टप्पे गाठत राहणे ही महत्त्वाकांक्षाही रॉबिनच्या मनात घर करून आहे.

 
</text>
</doc>
