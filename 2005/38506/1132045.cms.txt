<doc>
<docno>1132045.cms.txt</docno>
<text>
 
महामुंबई
स्वीटी हवी की सावित्री?
[ Friday, June 03, 2005  11:35:58 pm]


म. टा. प्रतिनिधी

मुंबई : भारतीय नारीला धामिर्क- सामाजिक जोखडांमधून मुक्त करण्यासाठी 80च्या दशकात चळवळ चालवणाऱ्या समाजवादी आणि डाव्या विचारवंतांनी मुंबईसह राज्यातील डान्स बार बंद करण्यासाठी आधार घेतला आहे तो हिंदू धर्मातील 'सती सावित्री'च्या प्रतीकाचा. डान्स बार बंदीसंदर्भात स्थापन केलेल्या डान्स बार विरोधी मंचाने शुक्रवारी सर्व प्रमुख वर्तमानपत्रांना दिलेल्या पत्रकांमध्ये 'तुम्हाला स्वीटी हवी की सावित्री' असा प्रश्ान् मुंबईकरांना केला आहे. यातून, वाया गेलेली ख्रिस्तीधमीर्य 'स्वीटी' विरुद्ध सरळमागीर् हिंदूधमीर्य 'सावित्री' असा संघर्ष कल्पून राज्यात नवा धामिर्क वाद निर्माण होण्याची शक्यता नाकारता येत नाही.

निवृत्त न्यायाधीश चंदशेखर धर्माधिकारी, ज्येष्ठ समाजवादी नेत्या मृणाल गोरे आणि ज्येष्ठ मार्क्सवादी नेत्या अहिल्या रांगणेकर यांच्या नेतृत्वाखाली स्थापन केलेल्या डान्स बारविरोधी मंचाने 'सरकार, आर. आर. पाटील व मुंबई पोलिसांना समर्थन द्या आणि सर्वात महत्वाचे म्हणजे सावित्रीला समर्थन द्या,' अशी आग्रही विनंती या पत्रकात केली आहे. श्रीमती रांगणेकर यांच्याशी संपर्क साधला असता, अशा स्वरूपाचे पत्रक काढल्याची आपल्याला कल्पना असल्याचे त्यांनी सांगितले.

संस्कृतीरक्षणासाठी सरकारने हा निर्णय घेतलेला नसून या हॉटेलांमधून गुन्हेगारी प्रवृत्तीला खतपाणी मिळत असल्याने त्यावर कारवाई करण्याची आवश्यकता आहे, असे गृहमंत्री आर. आर. पाटील यांनी स्पष्ट केले होते. पण मंचाच्या पत्रकात, 'हे भांडण आर. आर. पाटील आणि बारमालक यांच्यातील आहे की बार संस्कृती व भारतीय संस्कृती यांच्यातील आहे,' असा सवाल केला आहे. त्याचबरोबर बारमध्ये जाणाऱ्या ग्राहकाबरोबर आपल्या मुलीचे लग्न लावणार काय किंवा डान्स बारमधील मुलीला सून म्हणून स्वीकारणार काय, अशी विचारणा त्यात करण्यात आली आहे. या सर्व संघटना महिला हक्कांसाठी कायम जागरुक असतात. पण या पत्रकातून बारमधील महिलांना लग्न करण्याचा अधिकार नाही, असे सूचित करण्यात आले असून हा महिलांचा अपमान असल्याचा आरोप बार गर्ल असोसिएशनच्या कार्यर्कत्यांनी केला आहे.

या मंचाने शुक्रवारी मुख्यमंत्र्यांची भेट घेऊन बारबंदीचे विधेयक तातडीने अमलात आणावे तसेच त्यात कोणत्याही प्रकारच्या त्रुटी असून नये, अशी अपेक्षा व्यक्त केली. त्याचबरोबर नव्याने अस्तित्वात आलेल्या कायद्याची अंमलबजावणी व्यवस्थित व्हावी यासाठी दक्षता समित्या नियुक्त करण्याची सूचनाही मंचानेकेल्याची माहिती हरीश सदानी आणि वर्षा विद्याविलास यांनी दिली. सरकारच्या निर्णयाला पाठिंबा देणाऱ्यांत महाराष्ट्र सवोर्दय मंडळ, युसूफ मेहर अली सेंटर, स्त्री शक्ती सदन, छात्र युवा संघर्ष वाहिनी, घर हक्क जागृती परिषद, महात्मा गांधी प्रतिष्ठान आदी संघटनांचा समावेश आहे.

 
</text>
</doc>
