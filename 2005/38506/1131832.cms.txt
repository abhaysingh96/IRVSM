<doc>
<docno>1131832.cms.txt</docno>
<text>
 
महाराष्ट्र
'बेदाणा विक्री व्यवहारात शेतकऱ्यांची फसवणूक'
[ Friday, June 03, 2005  07:28:09 pm]


म. टा. वृत्तसेवा

पंढरपूर : बेदाणा विक्री व्यवहार बाजारपेठेत न करता खासगीपद्धतीने करून शेतकऱ्यांकडून तो पडेल दराने आणि तोही विनाबिल विकत घेणारी व्यापाऱ्यांची टोळी कार्यरत झाली आहे.

महाराष्ट्र दाक्ष बागायतदार संघ, शेतकरी आणि व्यापाऱ्यांची काही काळापूवीर् एकत्रित बैठक झाली होती. सर्व बेदाणा व्यवहार बेदाणा माकेर्टमध्येच करावेत, खासगीपद्धतीने विनाबिल व्यवहार केल्यास त्या व्यापाऱ्याला तीन लाख रुपये दंड आणि त्यानंतरही तसा व्यवहार केल्यास परवाना रद्द करण्याचा निर्णय या बैठकीत घेण्यात आला होता. त्यानंतर बेदाण्याचे दर काहीकाळ स्थिर राहिले. पण लगेचच काही व्यापाऱ्यांनी शेतकऱ्यांची दिशाभूल करून विनासौदा बेदाणा खरेदी सुरू केली आहे.

हे व्यापारी शेतकऱ्यांकडून अल्प किंमतीत बेदाणा घेऊन तो सुमारे तिप्पट नफा कमवून विकत आहेत. यामध्ये शेतकरी आणि ग्राहक या दोघांचा तोटा होतो. शिवाय हे व्यवहार विनाबिल होत असल्याने सरकारचाही कोट्यवधी रुपयांचा कर बुडतो. मधल्यामध्ये फक्त हे व्यापारी गबर होत आहेत, असा आरोप महाराष्ट्र राज्य दाक्ष बागायतदार संघाचे संचालक वासुदेव गायकवाड यांनी केला आहे.

 
</text>
</doc>
