<doc>
<docno>1131896.cms.txt</docno>
<text>
 
लेख: आयफेल टॉवर
'युरो'साठी सज्ज
[ Friday, June 03, 2005  08:37:16 pm]


इंग्लंड, फुटबॉल आणि... नाही बेकहॅम नाही. इंग्लंड आणि फुटबॉल म्हटले की जगभरातील फुटबॉलप्रेमींच्या मनात बेकहॅमच येणार हे साहजिकच आहे. पण आता ब्रिटिश महिला या क्रमाला भेदण्यासाठी सरसावल्या आहेत. गेल्या दशकभरात ब्रिटिश महिलांमधील फुटबॉल प्रेम शिगेला पोचले. ब्रिटनमध्ये 1993 साली महिलांच्या फुटबॉल संघांची संख्या होती 80 आणि खेळाडू होते 850. आज 8621 महिला संघ आहेत आणि खेळाडूंची संख्या आहे तब्बल एक लाख 31 हजार 378! आता पाच जूनला सुरू होणारी 'युरो 2005' स्पर्धा ब्रिटिश महिला फुटबॉलपटंूसाठी कर्तबगारी दाखवायची सुवर्णसंधी ठरणार आहे.

'आजचा ब्रिटिश महिला फुटबॉल संघ पूवीर्च्या कोणत्याही संघापेक्षा अधिक तरुण, अधिक गुणवान आणि अधिक 'फिट' आहे. युरोपमधील सवोर्त्कृष्ट संघ बनण्याची यात पूरेपूर क्षमता आहे...' या महिला संघाची कर्णधार फाए व्हाइट आत्मविश्वासाने सांगते. सध्या 27 वर्षांची असणारी व्हाइट 1995 साली स्वीडनमध्ये झालेल्या महिलांच्या जागतिक फुटबॉल स्पधेर्ची क्षणचित्रे पाहण्यासाठी पहाटे उठून टीव्हीसमोर बसायची. आज ती आर्सनेलबरोबरच इंग्लंडचीही कर्णधार आहे.

नुकत्याच 'फिफा रँकिंग'साठी झालेल्या सामन्यांपैकी नॉवेर्विरूद्धच्या सामन्यात ब्रिटिश महिलांनी जिगरबाज खेळ केला आणि सामना जिंकला. नॉवेर्विरूद्धचा हा विजय या महिला फुटबॉलपटूंचे मनोधैर्य वाढवणारा ठरला. 'युरो'त खेळायचे ते जेता बनण्यासाठीच ही ईर्षा या विजयाने संघात निर्माण केली आहे. 'युरो 2005' ब्रिटनमधील महिला फुटबॉलवर परिणाम करणारी स्पर्धा ठरणार आहे आणि आमचा संघ हे आव्हान पेलण्यासाठी सज्ज आहे, असा व्हाइटचा विश्वास आहे.

महिलांच्या फुटबॉलला खूपच वाव आहे. सॉल कॅम्पबेलसारखे खेळाडू महिलांच्या खेळात रस घेत आहेत. अडचण एकच आहे, काम आणि खेळाचा ताळमेळ साधणे आणि तो साधल्याशिवाय आंतरराष्ट्रीय पातळीवर पोचण्यासाठी आवश्यक असलेला खेळ सरावाअभावी साधता येत नाही. याबाबतीत व्हाइट स्वत: नशीबवान आहे. सराव आणि प्रशिक्षण घेण्यासाठी चांगला वाव असणारी नोकरी तिला मिळाली आहे.

'ब्रिटिशभूमीवर होणाऱ्या 'युरो 2005'मध्ये ब्रिटिश संघाचे कर्णधारपद भूषवणे ही माझ्यासाठी भाग्याची आणि अभिमानाची बाब आहे. माझ्या कारकीदीर्तील हा सवोर्च्च क्षण आहे', असं सांगताना व्हाइटच्या नजरेत असते 'युरो'वर नाव कोरण्याची मनीषा.

 
</text>
</doc>
