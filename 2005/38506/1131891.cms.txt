<doc>
<docno>1131891.cms.txt</docno>
<text>
 
बहुतांची अंतरे
तरुपतीचा बालाजी मुख्यमंत्र्यांवर प्रसन्न कधी होईल?
[ Friday, June 03, 2005  08:33:25 pm]


महाराष्ट्राचे आराध्य दैवत जसा पंढरपूरचा विठोबा आहे, तसेच आंध्र प्रदेशचा तिरुपती बालाजी आहे. अलीकडेच महाराष्ट्राचे मुख्यमंत्री विलासराव देशमुख हे त्यांच्या षष्ठ्यब्दीनिमित्त, आशीर्वाद प्राप्त करण्यासाठी आमच्या राज्यातील तिरुपती बालाजीच्या दर्शनाला आले होते.

त्याप्रसंगी त्यांनी महाराष्ट्राच्या प्रगतीसाठी आणि समृद्धीसाठी वेंकटेशरायाला (बालाजीला) साकडे घातले, असे वृत्त वाचण्यात आले. यापूवीर्देखील यशवंतराव चव्हाणांपासून सुशीलकुमार शिंदेंपर्यंत अनेक नेत्यांनी तिरुपती बालाजीच्या वाऱ्या केल्या आहेत. पण व्यर्थ!

दुसऱ्या राज्याच्या प्रवासाप्रसंगी मराठी नेत्यांनी डोळे उघडे ठेवून, तेथील समाजजीवनाचे निरीक्षण करावे. आमच्या आंध्र राज्यात सर्वच क्षेत्रांत स्थानिकांचे वर्चस्व आहे. येथील सर्व व्यापारउदीम, नोकऱ्या या भूमिपुत्रांच्या हातात आहेत. या उलट मुंबई- महाराष्ट्रात मराठी माणूस हा फक्त 'चाकरमानी' आहे. परप्रांतीयांच्या दारात चाकरी करणेच मराठी माणसाला भूषणावह वाटते. स्थानिक मराठी माणसाकडे दुर्लक्ष करून तिरुपती बालाजीला आळविल्यास तो प्रसन्न होईल का? काश, बालाजी 'त्यांना' सद्बुद्धी देवो.

डॉ. राजीव भोसेकर, हैदाबाद.

 
</text>
</doc>
