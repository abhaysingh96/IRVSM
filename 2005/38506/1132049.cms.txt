<doc>
<docno>1132049.cms.txt</docno>
<text>
 
महाराष्ट्र
अल्पशिक्षित तरुणांसाठी खास अभ्यासक्रमांचे जाळे
[ Friday, June 03, 2005  11:39:35 pm]


प्रवरानगर : दहावीपर्यंतच शिकलेल्या किंवा तेवढीही मजल न मारू शकलेल्या तरुणांना सध्याचे 'आयटीआय' अभ्यासक्रम बदललेल्या औद्योगिक वातावरणात अपुरे ठरतात. त्यांच्यासाठी लोणी-प्रवरानगर (ता. राहाता, अहमदनगर) येथील औद्योगिक प्रशिक्षण केंदात 'सिटी अँड गिल्ड्स- लंडन' आणि दिल्लीच्या 'भारतीय औद्योगिक महासंघ' यांच्या सहकार्याने सुरू झालेल्या अभ्यासक्रमांचे जाळे आता किमान जिल्हाभर पसरवण्यासाठी शिडीर्च्या साई संस्थानाने मदत करावी, असे प्रयत्न असून जिल्ह्यातील पाच हजार तरुणांना यामुळे रोजगार मिळू शकणार आहे.

लोणीच्या केंदात 'सिटी अँड गिल्ड्स'तसेच दिल्लीतील महासंघाच्या सहकार्याने 'व्हेइकल इंजिनीअरिंग' तसेच 'वेल्डिंग, फॅब्रिकेशन अॅण्ड पाइप र्वक्स' हे अभ्यासक्रम सुरू झाले; त्याची पहिली तुकडी आता बाहेर पडली आहे. 'सिटी अँड गिल्ड्स' ही 125 वर्षांची संस्था जगातील 100 देशांत 9500 प्रशिक्षण केंदांना तांत्रिक सहकार्य करते आहे. औद्योगिक प्रशिक्षण केंदांचे सध्याचे अभ्यासक्रम बदलत्या अर्थव्यवस्थेच्या बदलत्या उत्पादन प्रक्रिया व गरजांसाठी गैरलागू ठरल्याने आयटीआय पास तरुणांनाही नोकऱ्या मिळत नाहीत, ही स्थिती ओळखून आमदार राधाकृष्ण विखे पाटील यांनी त्यांच्या अधिपत्याखालील लोणीच्या केंदात हा प्रयोग राबवला.

देशातील 32 कोटी तरुणांपैकी अवघे दोन कोटी उच्चशिक्षित होतात; तर बाकीच्या 30 कोटींपैकी किमान 10 कोटी तरुण अल्पशिक्षित असल्याने उत्पादक उद्योगांपासून दूर राहतात, त्यांनाही उत्पादनाच्या मुख्य प्रवाहात आणले पाहिजे, हा विचार या प्रयत्नांमागे होता. त्यातूनच, एका संस्थेपुरते हे अभ्यासक्रम मर्यादित न ठेवता राहाता, कोपरगाव, श्रीरामपूर, राहुरी व नेवासा ठिकठिकाणी अशा अभ्यासक्रमांचे जाळेच उभारण्यातही आता प्रवरानगरच्या प्रवरा ग्रामीण शिक्षण संस्थेने पुढाकार घेतला आहे.

याकामी लंडन आणि दिल्लीतील संस्थांची मदत आहेच; त्यांनी प्रवरा संस्थेच्या कामाबद्दल समाधानही व्यक्त केले आहे. पण शिडीर्च्या साई संस्थानाने आथिर्क बाजू उचलावी, असे प्रयत्न आता सुरू आहेत. जिल्ह्यात विविध ठिकाणी अल्पशिक्षितांसाठी प्रगत अभ्यासक्रमांची केंदे उभी राहिल्यास पाच हजार तरुणांना रोजगार मिळू शकतो, असा अंदाज आहे.

 
</text>
</doc>
