<doc>
<docno>1132039.cms.txt</docno>
<text>
 
क्रीडा
मारिआनो प्युरतोची अंतिम फेरीत धडक
[ Friday, June 03, 2005  11:17:16 pm]


वृत्तसंस्था

पॅरिस : अर्जेंटिनाच्या बीनसीडेड मारिआनो प्युरतो याने फेंच टेनिस स्पधेर्च्या अंतिम फेरीत धडक मारली. आता जेतेपदाच्या लढतीत त्याची गाठ पडेल ती रॉजर फेडरर वि. राफल नादल यांच्यामधील विजेत्याशी.

पुरुषांच्या पहिल्या उपांत्य लढतींमधील पहिला सामना अतिशय चुरशीचा झाला. पाच सेटपर्यंत रंगलेल्या या सामन्यात शेवटी प्युरतोने निकोलाया देव्हेदेन्कोवर 6-3, 5- 7, 2-6, 6-4, 6-4 असा विजय मिळवून अंतिम फेरीत प्रवेश करण्याचा मान मिळवला.

शुक्रवारी येथे पावसाचा व्यत्यय आल्यामुळे सामने सुरू होण्यास विलंब झाला. रशियाचा बारावा सीडेड देव्हेदेन्कोने पहिला सेट गमावल्यानंतर नंतरचे दोन सेट जिंकले खरे पण नंतर त्याला तशीच चमक दाखवता आली नाही. उलट निर्णायक क्षणी प्युरतोने आपला खेळ उंचावत बाजी मारली.

 
</text>
</doc>
