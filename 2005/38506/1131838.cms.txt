<doc>
<docno>1131838.cms.txt</docno>
<text>
 
महाराष्ट्र
खेडमध्ये व्यापाऱ्यांचा मूक मोर्चा
[ Friday, June 03, 2005  07:30:51 pm]


म. टा. वृत्तसेवा

चिपळूण : खेडमधील व्यापारी प्रकाश कोठारी यांच्या हत्येच्या तपासात विलंब होत असल्याबद्दल खेड व्यापारी संघटनेतफेर् गुरुवारी सायंकाळी मूक मोर्चा काढण्यात आला. या मोर्चात खेडमधील नागरिकही मोठ्यासंख्येने सहभागी झाले होते.

तहसील कार्यालयावर काढण्यात आलेल्या या मोर्चाचे नंतर सभेत रुपांतर झाले. आठ दिवसांत या हत्येचा तपास न झाल्यास साखळी उपोषण करण्याचा इशारा व्यापाऱ्यांनी प्रांताधिकाऱ्यांना दिलेल्या निवेदनात दिला आहे.

खेडमध्ये काही वर्षांपूवीर् जगदीश लढ्ढा या व्यापाऱ्याचा खून झाला होता. पण अद्याप त्यांचे मारेकरी सापडले नाहीत. दोन वर्षांपूवीर् किशोर गांधी या व्यापाऱ्यावरही प्राणघातक हल्ला झाला. पण हल्लेखोर आजही सापडले नाहीत. कोठारी यांच्या हत्येबाबतही असाच प्रकार झाल्याने व्यापारी संतापले आहेत.

रघुनाथ जोशी यांचे निधन

खेडमधील सामाजिक कार्यकतेर् आणि लेखक रघुनाथ दत्तात्रय जोशी यांचे नुकतेच हृदयविकाराच्या तीव्र झटक्याने निधन झाले.

व्यवसायाने इंजिनीअर असलेल्या जोशी यांनी ग्राहक पंचायतीचे उपाध्यक्ष, बहि:शाल शिक्षण मंडळाचे निमंत्रक, कोकण मराठी साहित्य परिषदेचे पदाधिकारी म्हणून काम पाहिले. देहदान करण्याची जोशी यांची इच्छा असल्याने त्यानुसार त्यांचा देह मेडिकल कॉलेजला सोपवण्यात आला. जोशी यांची 'ऋग्वेदाचा अनोखा परिचय' आणि 'उपनिषदाचा ब्रह्मा घोटाळा' अशी दोन पुस्तके प्रकाशित झाली आहेत.

 
</text>
</doc>
