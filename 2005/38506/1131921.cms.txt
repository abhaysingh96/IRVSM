<doc>
<docno>1131921.cms.txt</docno>
<text>
 
लेख
कृषी महामंडळाचा ऱ्हास रोखणार कोण?
[ Friday, June 03, 2005  09:20:24 pm]


एखादी संस्था नावारूपास येण्यास वेळ लागतो, मात्र ऱ्हास सुरू झाला की तिचे अस्तित्व संपुष्टात येण्यास वेळ लागत नाही. त्यामुळे घसरणीची जाणीव झाली की ती रोखण्यासाठी प्रयत्न व्हायला हवेत. असेच लक्ष देण्याची गरज आहे, ती महाराष्ट्र कृषी उद्योग महामंडळाकडे! राज्याच्या यशस्वी सार्वजनिक उपक्रमांपैकी हे एक महामंडळ होते. 1965मध्ये स्थापना झाल्यापासून 2000 सालापर्यंत महामंडळ कायम नफ्यात राहिले, नंतर मात्र त्याची घसरण सुरू झाली.

पाच खत कारखाने, दोन जंतुनाशकांचे कारखाने तसेच कृषी अवजारांचे उत्पादन करणारा कारखाना, असा या महामंडळाचा व्याप असून राज्यातील शेतकऱ्यांच्या गरजा भागविण्याचे काम महामंडळ करते. पण गेली तीन-चार वषेर् महामंडळाची घसरण सुरू आहे. 1998- 99मध्ये 432 कोटी रुपयांवर असलेली महामंडळाची उलाढाल 1999-2000मध्ये 472 कोटी रुपयांवर गेली. त्यानंतर मात्र उतरती कमान सुरू झाली आणि 2000-01मध्ये 441 कोटी, 2001- 02मध्ये 424 कोटी आणि 2002-03मध्ये 332 कोटी एवढी उलाढाल कमी झाली. या घसरणीबरोबरच महामंडळ तोट्यात गेले. या सर्वाचा फटका अखेर कर्मचाऱ्यांना बसतो. पण, बहुसंख्य ठिकाणी पगार मिळतो आहे तोपर्यंत 'मला काय त्याचे', अशीच प्रवृत्ती दाखवली जाते. नोकऱ्या जाण्याची वेळ आली की मग धावाधाव सुरू होते, पण तोपर्यंत उशीर झालेला असतो. कृषी महामंडळाचे कर्मचारी आणि त्यांचे प्रतिनिधित्व करणारा कृषी उद्योग कर्मचारी संघ याला अपवाद आहेत. महामंडळाची घसरण झाल्यापासून त्याकडे आणि त्यामागील कारणांकडे सरकारचे लक्ष वेधण्याचा प्रयत्न केला जात आहे.

अलीकडेच पार पडलेल्या कर्मचारी संघाच्या अधिवेशनाला कृषीमंत्री बाळासाहेब थोरात उपस्थित होते. त्यावेळीही या प्रश्ानंची चर्चा करण्याचा प्रयत्न झाला. मंडळाच्या कामकाजाचा विस्तार व्हावा, अशी अपेक्षा व्यक्त करतानाच त्यासाठी कर्मचाऱ्यांचे सहकार्य देण्याची ग्वाहीही कर्मचाऱ्यांच्या नेत्यांनी दिली. मात्र, मंडळाच्या विस्ताराच्या आधी त्याची साफसफाई करण्याकडे लक्ष देण्याची गरज आहे.

मधल्या काळात महामंडळाच्या विक्रीबाबतच्या धोरणाचे उल्लंघन करून काही अधिकाऱ्यांनी मालाची विक्री केली होती. त्यात मंडळाचे चार ते पाच कोटी रुपये अडकले आहेत. याबाबत काही अधिकाऱ्यांवर कारवाई झाली असली तरी वरिष्ठ अधिकाऱ्यांनी मात्र साळसूदपणे स्वत:ची सुटका करून घेतली. वेळप्रसंगी दोषी अधिकाऱ्यांच्या मालमत्तांवर टाच आणून हे पैसे वसूल करण्याचा प्रयत्न व्हायला हवा, अशी कर्मचाऱ्यांची अपेक्षा आहे.

महामंडळाच्या कारखान्यांत इंधन म्हणून फनेर्स ऑईलचा उपयोग केला जातो. असे खरेदी केलेले 40 लाखांचे फनेर्स ऑईल वर्धा कारखान्यात प्रत्यक्षात पोहोचलेच नाही. त्याचे पैसे मात्र देण्यात आले. ही बाब तब्बल आठ वर्षांनी उघडकीस आली. याबाबत पोलिस केस झाली असली तरी फनेर्स ऑईलचे झाले काय, याचा गंुता उलगडू शकलेला नाही. 'एसएसपी'च्या उत्पादनासाठी जालना येथील एक प्लॅन्ट महामंडळाने विकत घेतला होता. पण तोही चार वषेर् बंद आहे. आता तो वापरात आणायचा तर पुन्हा 40-50 लाख रुपये खर्च करावे लागतील. याची जबाबदारी कुणाची तेही शोधायला हवे. महामंडळाचा पनवेल येथील खत कारखाना 'मदर प्लॅन्ट' आहे. गेली दोन-तीन वषेर् तो बंद आहे. आश्चर्याची बाब म्हणजे हा कारखाना बंद करण्याच्या आधी त्याच्या आधुनिकीकरणासाठी एक कोटी रुपये खर्च करण्यात आले होते. या प्रकाराची चौकशी करतानाच हा कारखाना नफ्यात आणण्यासाठी कर्मचारी संघाने दिलेल्या आराखड्याचाही विचार व्हायला हवा.

महामंडळाचा 'नोगा कारखाना' कायम तोट्यात राहिला आहे. येथे काही अधिकारी वर्षानुवषेर् ठाण मांडून बसले असून त्यांना कधी तरी धक्का द्यायला हवा. त्याचबरोबर नोगाची उत्पादने बाजारात मिळतील याची काळजी घ्यायला हवी. याबाबत कर्मचाऱ्यांना रोख पैसे देऊन ही उत्पादने घ्यायची असली तरी ती मिळत नाहीत, असेच सांगण्यात येते. दुधाच्या वितरणात असलेल्या 'महानंद'सारख्या संस्थेच्या माध्यमातून या उत्पादनांचे वितरण करता येईल का, याचा विचार व्हायला हवा.

मतदारांना खूश करण्यासाठी सरकारने आश्वासने द्यायची आणि त्यांची किंमत सरकारी उपक्रमांनी मोजायची, याचा अनुभव एसटी महामंडळापासून अनेक ठिकाणी येत असतो. कृषी उद्योग मंडळही त्याला अपवाद ठरलेले नाही. विदर्भातील संत्रा उत्पादक शेतकऱ्यांना खूश करण्यासाठी काटोळ व मोशीर् येथे दोन प्रकल्प उभारण्याचा भार महामंडळावर टाकण्यात आला. पण त्याचे तीन कोटी 45 लाख रुपये सरकारकडून महामंडळाला आजतागायत मिळू शकलेले नाहीत. असाच प्रकार शिवसेना-भाजप युती सरकारच्या काळात मुंबईत 'अॅग्रो अॅडव्हान्टेज' या नावाने आयोजित करण्यात आलेल्या कृषी प्रदर्शनाबाबत झाला आहे. या प्रदर्शनाच्या आयोजनावर खचीर् पडलेले अडीच कोटी रुपये मंडळाला परत मिळालेले नाहीत.

या सगळ्याच गोष्टींची किंमत अंतिमत: कर्मचाऱ्यांना मोजावी लागते. तोट्याचे कारण पुढे करून त्यांच्या न्याय्य मागण्याही मान्य करण्यास टाळाटाळ केली जात असल्याची कर्मचारी संघाची तक्रार आहे. कर्मचाऱ्यांच्या वेतनश्रेणीत 1988पासून सुधारणा झालेली नाही. सरकारी कर्मचाऱ्यांना पाचवा वेतन आयोग लागू होऊन सहा-सात वषेर् झाली तरी त्याच्या शिफारशी या कर्मचाऱ्यांना लागू होऊ शकलेल्या नाहीत. बढत्यांच्या बाबतीतही अशीच कुंठितावस्था आहे. वरिष्ठांच्या बढतीचा प्रश्ान् आला की आपोआपच मार्ग निघतात, कर्मचाऱ्यांनी बढतीची मागणी केली की मात्र जागा रिक्त नसल्याचे उत्तर मिळते.

त्यामुळे एकूण महामंडळाच्या कारभाराची कृषीमंत्र्यांनी दखल घ्यावी, अशी कर्मचाऱ्यांची अपेक्षा आहे.

- प्रभाकर नारकर

 
</text>
</doc>
