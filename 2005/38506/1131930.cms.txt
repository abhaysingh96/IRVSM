<doc>
<docno>1131930.cms.txt</docno>
<text>
 
महामुंबई
'कळा'च्या रॉयल्टीचा छदामही अद्याप मिळालेला नाही!
[ Friday, June 03, 2005  09:22:39 pm]


म. टा. सांस्कृतिक प्रतिनिधी

मुंबई : 'माझ्या नाटकांचा सूत्रधार राजू नावेर्कर याच्या निधनानंतर 'सही रे सही'च्या तारखांचे व्यवहार मी ताब्यात घेतल्यामुळेच नाट्य व्यवस्थापक दिनू पेडणेकर खरे दुखावले आहेत', असे सांगत निर्मात्या लता नावेर्कर यांनी 'कळा या लागल्या जीवा' या नाटकाच्या 64 प्रयोगांची रॉयल्टी म्हणून पेडणेकर यांनी एक पैही आपल्याला अद्याप दिलेली नाही, असा आरोप केला आहे.

गेले काही दिवस 'कळा...'चा वाद गाजतो आहे. मूळात श्ाी चिंतामणी या श्ाीमती नावेर्कर यांच्या संस्थेतफेर् रंगभूमीवर आलेल्या या नाटकाचे 49 प्रयोग होऊन नाटक थांबले होते. त्यानंतर पेडणेकर यांनी नावेर्कर यांच्याकडून नाटक चालवावयास घेऊन त्याचे 64 प्रयोग केले. या नाटकाच्या काही जाहिरातींवरून मतभेद होऊन नावेर्कर यांनी 17 फेब्रुवारीनंतर नाटकाचे प्रयोग करण्यास पेडणेकर यांना मनाई केली असता पेडणेकर यांनी त्यानंतर याच नाटकाचे स्वतंत्रपणे प्रयोग करण्यास सुरुवात केली. हे प्रकरण अधिकच चिघळून कोर्टात गेले, तेव्हा कोर्टाने या नाटकाचे हक्क नावेर्कर यांच्याकडे नसून लेखक किरण पोत्रेकर यांच्याकडे असल्याचा निर्णय दिला.

या पार्श्वभूमीवर नावेर्कर यांनी प्रथमच तोंड उघडून, पेडणेकर यांनी या नाटकाच्या बाबतीत आपल्याशी सभ्य व सचोटीचा व्यवहार केला नसल्याचा आरोप केला आहे. पेडणेकर यांनी स्वतंत्रपणे प्रयोग सुरू करण्याआधी आपल्याला कॅव्हेट पाठवले, ही आपल्यासाठी अतिशय क्लेशकारक बाब होती आणि त्यामुळेच आपण कोर्टात धाव घेतली, असे नावेर्कर म्हणाल्या.

'नाटकाचे 49 प्रयोग झाल्यानंतर नाटकाची नायिका शृजा प्रभुदेसाई हिचे लग्न झाल्याने 10 जुलै 2004 नंतर प्रयोग काही काळ थांबले होते. याचा अर्थ नाटक बंद पडले होते असा नव्हे. पण ऑगस्ट मध्येच पेडणेकर यांनी हे नाटक मी चालवायला घेऊ का, अशी विचारणा केली. पण पुढे, या नाटकाची निमिर्ती आपणच केली आहे, अशा अर्थाच्या जाहिराती तीन-चार वेळा आल्यानंतर मी पेडणेकर यांना, ते निर्माते नव्हे तर डिस्ट्रिब्युटर असल्याची आठवण दिली, असे त्या म्हणाल्या.

'नाटकाचा प्रॉडक्शन खर्च माझा, तालमीचा खर्च माझा, 49 प्रयोगांचा खर्च माझा, या प्रयोगांचा बोलबाला, मिळालेले 19 पुरस्कार या सर्व आयत्या भांडवलावर पेडणेकरांनी प्रयोग केले आणि त्याचे श्ाेय लाटले. वर मी सतत संपर्क साधला असता भेटायचे टाळले. दुसऱ्याचं नाटक चालवायला घेताना मूळ निर्मात्याला काही रॉयल्टी द्यावी लागते, याचाही त्यांना सोयिस्कर विसर पडला,' असेही त्यांनी सांगितले.

 
</text>
</doc>
