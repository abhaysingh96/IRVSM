<doc>
<docno>1132034.cms.txt</docno>
<text>
 
क्रीडा
कसून सराव,शिस्त या महत्त्वाच्या बाबी
[ Friday, June 03, 2005  11:14:46 pm]


म. टा. क्रीडा प्रतिनिधी

मुंबई : कसून सराव आणि कमालीची शिस्त यांच्या जोरावर मी आंतरराष्ट्रीय बॅडमिंटन स्पधेर्त चांगले यश मिळवू शकलो, असे ऑल इंग्लंड बॅडमिंटन स्पर्धा विजेता गोपीचंद याने सांगितले.

यशस्वी होण्यासाठी गुणवत्ता तर आवश्यक आहेच पण शिस्तही महत्त्वाची आहे आणि आंतरराष्ट्रीय स्पर्धात खेळण्याची संधी मिळाली तर मग निश्चितच चांगले यश मिळवता येईल असे तो म्हणाला.

येथे आयोजित करण्यात आलेल्या एका बॅडमिंटन प्रशिक्षण वर्गात तो बोलत होता. या वर्गात शंभर होतकरू खेळाडू सहभागी झाले आहेत. अशा प्रकारचे प्रशिक्षण वर्ग नियमितपणे आयोजित करणे गरजेचे आहे असेही त्याने सांगितले. नवोदितांना या निमित्ताने अतिशय अनुभवी खेळाडूंचे कौशल्य बघण्याची संधी मिळू शकते.

बॅडमिंटन कसे खेळावे आणि यासाठी कोणत्या प्राथमिक बाबींची आवश्यकता आहे हे दाखवणारा तक्ता गोपीचंदने तयार केला आहे. मी तयार केलेल्या या तक्त्याचा वापर करून जर एखाद्याने विजेतेपद पटकावले तर माझ्या कामाचे चीज झाले असे मला वाटेल असेही त्याने सांगितले.

 
</text>
</doc>
