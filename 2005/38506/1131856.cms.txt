<doc>
<docno>1131856.cms.txt</docno>
<text>
 
देश-विदेश
केरळमध्ये ऑगस्टपासून एचआयव्ही रुग्णांची तपासणी मोहीम
[ Friday, June 03, 2005  07:46:49 pm]


वृत्तसंस्था

तिरुवनंतापुरम : केरळमधील एचआयव्ही/एड्स रुग्णांची तपासणी करून त्यांचे निरीक्षण करण्याचे काम येत्या ऑगस्टपासून तीन महिने चालणार आहे. राज्यातील एचआयव्ही/एड्स रुग्णांची संख्या 70 हजार ते एक लाखाच्या दरम्यान आहे.

या तपासणी व निरीक्षण कालावधीत शरीरात रक्त भरण्याच्या प्रक्रिया करणारे 131 केंद, रक्त तपासणी केंदे (पॅथालॉजी), रुग्णालये आणि लैगिक संबंधातून होणाऱ्या आजारांवर उपचार करणाऱ्या दवाखान्यांतून रक्ताचे नमुने तपासणीसाठी घेण्यात येणार आहेत. यातून राज्यात एचआयव्ही/एड्स च्या संख्येत होणाऱ्या वाढीचा अभ्यास करता येईल, असे या कार्यक्रमाचे अधिकारी जो जोसेफ यांनी सांगितले.

दोन वर्षांपूर्वी म्हणजे 2003च्या अहवालाप्रमाणे केरळच्या .25 टक्के लोकसंख्येला एचआयव्ही/एड्सचा विळखा पडला होता. गेल्या वषीर् यात वाढ होऊन हे प्रमाण .33 टक्क्यांएवढे झाले. म्हणूनच राष्ट्रीय एड्स नियंत्रण संस्थेने केरळचे वगीर्करण संभाव्य एचआयव्ही/एड्सची लागण वर्गात केली आहे.

ही तपासणी मोहीम सक्षम करण्यासाठी एड्स नियंत्रण संस्था जेथे गर्भवती स्त्रियांचे रक्ताचे नमुदे अन्य काही तपासण्यासाठी येतात अशा रुग्णालयांचा शोध घेत आहे. तेथे नकळतच एचआयव्ही/एड्सची तपासणी केली जाईल. आजमितीला अशी आठ केंदांची माहिती मिळाली असून एड्स नियंत्रण संस्थेचे काम तेथे चालणार आहे. या सर्वांतून येणाऱ्या निकालांतून एचआयव्ही/एड्सबाधी त रुग्णांची संख्या काढली जाईल.

एचआयव्ही व एड्स रुग्णासाठी 'अॅन्टी रिट्रोवायरल थेरपी' सुरू करणारे केरळ हे देशातील पहिलेच राज्य. आजमितीला राज्यात 5 एआरटी केंद आहेत. आईकडून मुलांना एचआयव्हीची बाधा होऊ नये यासाठीही एड्स नियंत्रण संस्था प्रयत्नशील आहे.

 
</text>
</doc>
