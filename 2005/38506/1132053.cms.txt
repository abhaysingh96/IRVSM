<doc>
<docno>1132053.cms.txt</docno>
<text>
 
देश-विदेश
बाबरी प्रकरणाच्या चौकशीचा वनवास 14 वर्षांनी संपला!
[ Friday, June 03, 2005  11:49:34 pm]


वृत्तसंस्था

नवी दिल्ली : 'दिवंगत झालेल्यांविरुद्ध काहीही बोलण्याची आमची संस्कृती नसल्याने माजी पंतप्रधान पी. व्ही. नरसिंह राव यांच्याविषयी मी काहीच वावगे बोलणार नाही', अशी कल्याणसिंग यांची साक्ष नोंदवून अयोध्येतील बाबरी मशीद उद्ध्वस्त केल्या जाण्याच्या प्रकरणाची चौकशी करणाऱ्या लिबरहान आयोगाचे माहितीसंकलनाचे काम, जवळपास 14 वर्षांनी संपले.

मशीद पाडूनच टाकण्याचा कट भारतीय जनता पक्ष आणि विश्व हिंदू परिषदेने तत्कालीन पंतप्रधान राव अथवा केंदातील तत्कालीन सत्ताधारी काँग्रेस पक्षाच्या सहमतीनेच रचला होता असे तुम्हाला म्हणायचे आहे का, त्याबद्दल आपण काय माहिती देऊ शकाल, असा प्रश्ान् उत्तर प्रदेश सरकारच्या वकिलाने शुक्रवारी कल्याणसिंग यांना विचारला. मात्र, आपण राव यांच्या 'विरुद्ध' आणि 'वावगे' बोलणार नाही, अशा शब्दांत सिंग यांनी कोणतीही माहिती देण्याचे टाळले.

यापुढे फक्त माजी पंतप्रधान अटल बिहारी वाजपेयी यांना पुन्हा साक्षीला बोलावण्याची मागणी करणाऱ्या एका अर्जावर विचार बाकी आहे. ती मान्य झाल्यास अपवाद म्हणून वाजपेयींची साक्ष होईल. तब्बल 14 वषेर् चौकशी करणाऱ्या लिबरहान आयोगाची वाढीव मुदतही 31 जुलै रोजी संपेल.

पुन्हा मुदतवाढ न मागता आयोग तोवर अहवाल देईल, अशी आशा साक्षीपुराव्यांचे काम पूर्ण झाल्याने पालवली आहे.

 
</text>
</doc>
