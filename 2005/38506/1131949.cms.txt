<doc>
<docno>1131949.cms.txt</docno>
<text>
 
क्रीडा
तळाचा भारत तळालाच
[ Friday, June 03, 2005  09:30:32 pm]


वृत्तसंस्था

क्लालालंपूर : भारतीय हॉकी फेडरेशनचे अध्यक्ष कंवरपालसिंग यांच्या हुकुमशाही कारभारामुळे तळाचा भारतीय संघ तळाला चालल्याचे चित्र पुन्हा एकदा दिसून आले. यावेळी निमित्त होते अझलन शहा हॉकी स्पधेर्चे. शुक्रवारी दिलीप तिकीर्च्या भारतीय संघाला या स्पधेर्त सलग चौथ्या पराभवाला सामोरे जावे लागले. गतवेळच्या विजेत्या तसेच ऑलिंपिक सुवर्णपदकाचे मानकरी असलेल्या ऑस्ट्रेलियाने भारतावर 1-0 अशी मात केली आणि अंतिम फेरीतील स्थान निश्चित केले. पराभवाच्या नामुष्कीमध्ये त्यातल्या त्यात समाधानाची बाब म्हणजे भारतावर एकच गोल बसला.

मलेशिया, दक्षिण कोरिया, पाकिस्तान आणि आता ऑस्ट्रेलियाकडून पराभूत झालेल्या भारतीय संघाला सात देशांच्या या स्पधेर्त आता पाचव्या किंवा सहाव्या क्रमांकासाठी खेळावे लागेल आणि प्रतिस्पधीर् असतील मलेशिया किंवा न्यूझीलंड. भारतावरील विजयामुळे ऑस्ट्रेलियाच्या खात्यात 14 गुण जमा झाले असून अंतिम फेरीतील प्रवेशावर त्यांनी शिक्कामोर्तब केले. आता जेतेपदाच्या लढतीत त्यांची गाठ पडेल ती दक्षिण कोरियाशी. पाकिस्तान व दक्षिण कोरियामध्ये अंतिम फेरी गाठण्यासाठी चुरस होती. पण शेवटच्या साखळी सामन्यात मलेशियाकडून 1-0 अशा धक्कादायक पराभवाला सामोरे जावे लागल्यामुळे पाकचे स्वप्न उद्ध्वस्त झाले. तर दक्षिण कोरियाने दक्षिण आफ्रिकेचे आव्हान 3-2 असे परतवून लावत जेतेपदाच्या लढतीत प्रवेश केला.

ऑस्ट्रेलिया भारतावर मोठा विजय मिळवणार असे वाटत असताना त्यांना अपेक्षेप्रमाणे खेळ करता आला नाही. पहिल्या सत्रात चार पेनल्टी कॉर्नरही वाया घालवले. पूर्वार्धात फारशी चमक न दाखवू शकलेल्या भारताने उत्तरार्धात उत्तम खेळ करत चांगली लढत दिली. शेवटी 65 व्या मिनिटाला जेमी डॉयर याने गोल करत ऑस्ट्रेलियाला आघाडीवर नेले. भारतीय गोल वर्तुळात क्रेग व्हिक्टरीच्या पासवर रिव्हर्स हिट करत डॉयरने चेंडू गोलजाळ्यात भिरकावला. भारतालाही या सामन्यात गोल करण्याच्या संधी मिळाल्या होत्या. पण प्रभज्योतसिंग व संदीप मायकलला गोल करण्यात यश काही आले नाही. उत्तरार्धात प्रभज्योत व राजपालसिंग यांनी चांगल्या चाली रचल्या खऱ्या मात्र त्यांना आघाडीच्या फळीतील दीपक ठाकूर, अर्जुन हलाप्पा व संदीप मायकल या सहकाऱ्यांकडून अपेक्षित साथ मिळाली नाही.

या सत्रात भारताला दोन पेनल्टी कॉर्नर मिळाले. पण गोल काही होऊ शकला नाही. पहिल्या पेनल्टी कॉर्नरवर दिलीप तिकीर्ला सरळ फटक्यावर गोल काही करता आला नाही. तर लेन अयप्पाची जोरदार फ्लिक परतत असताना मायकलला चेंेडूला गोलजाळ्याची दिशा काही दाखवता आली नाही.

 
</text>
</doc>
