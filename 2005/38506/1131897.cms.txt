<doc>
<docno>1131897.cms.txt</docno>
<text>
 
लेख: एअरमेल
भंबेरीखोर!
[ Friday, June 03, 2005  08:38:10 pm]


'द टाइम्स'चे समीक्षक जॉन केरी यांचं नवं पुस्तक प्रकाशित होण्याआधीच त्यावर वादंग माजला. कलाविचाराची चर्चा खास भंबेरीखोर शैलीत करताकरता केरींनी साहित्यालाच झुकतं माप दिलंय. 'भोक्त्याला ज्यात गम्य, ती कला' ही भूमिका केरी मानतात; पण पोलिटिकल करेक्टनेसचे प्रश्ान् निर्माण करून चचेर्ला तोंडही फोडतात.

प्राध्यापक जॉन केरी हे ऑक्सफर्ड विद्यापीठात इंग्रजीचे 'सुप्रतिष्ठ प्राध्यापक' (प्रोफेसर एमिरेटस), 'द टाइम्स'चे मुख्य वाङ्मय समीक्षक, बीबीसीवरच्या काही कार्यक्रमांत सातत्यानं निमंत्रण मिळणारे साहित्याचे जाणकार आणि अर्थातच, एक अव्वल समीक्षक म्हणून ब्रिटिशांना माहीत आहेत. त्यांचं नवं पुस्तक दोन जून रोजी प्रकाशित झालं; पण त्यावर 'द टाइम्स'च नव्हे तर 'गाडिर्यन', 'ऑर्ब्झव्हर', 'टेलिग्राफ', 'फायनान्शियल टाइम्स' अशा तमाम मोठ्या ब्रिटिश वर्तमानपत्रांत आधीच साक्षेपी परिचयलेख छापून आले आहेत. ही केवळ समीक्षककंपूनं केलेली जॉन केरींची भलावण नसून खरोखरच हे पुस्तक चचेर्त आहे, खरं तर वादग्रस्तच ठरतं आहे, हे इंटरनेटवरल्या 'ब्लॉगर्स'नी ज्या प्रमाणात या पुस्तकाला प्रतिसाद दिलाय, तो पाहून अगदी दोन जूनच्या मध्यरात्री (ब्रिटिश वेळेनुसार संध्याकाळी) जाणवलं...

'व्हॉट गुड आर द आर्टस?' हे पुस्तकाचं नावच काहीसं प्रक्षोभक आहे. त्यातच, लेखक 71 वर्षं वयाचे आणि पाच उत्तम पुस्तकांचे धनी. नवं पुस्तक गांभीर्यानं चर्चाविषय ठरण्यासाठी एवढं पुरेसं नाही म्हणून की काय, 'काय म्हणजे कला? कला कशाला म्हणावं?', 'उच्च दर्जाची समजली जाणारी किंवा अभिजात कला खरोखरच उच्च असते का?', 'शास्त्राचा कलाक्षेत्रात काय उपयोग?', 'मानवी जीवन कलेमुळे सुधारतं, हे खरं का?', धारणा करणारा धर्म या न्यायाने 'कला हा धर्म होऊ शकतो का?' अशा अगदी कळीच्या प्रश्ानंची चर्चा केरी यांनी त्यांच्या थेट आणि स्पष्ट विचारशैलीत केली आहे. कलेविषयी हे प्रश्ान् प्रत्येकाला पडतात, पडले पाहिजेत असेच ते आहेत. पण या प्रश्ानंवर उत्तरच शोधायचा आणि लिहायचा प्रकार केरी यांनी केला, यामुळे अनेकांना कसनुसं झालं आहे.

केरींच्या लिखाणाचं हे भाषांतर पाहा:

अनेकांना बीथोवनची पाचवी सिम्फनी किंवा शेक्सपियरचं हॅम्लेट म्हणजे कला, हे उत्तर सुचेल. पण हे उत्तर देताना विनाकारण सीमारेषा आखल्या जातात. कशाला हव्या त्या? त्यापेक्षा 'कशाला कला म्हणू नये?' याचा विचार करू! मग अनेकांना एकेक उत्तर सुचेल... कुणी म्हणतील: मानवी मल म्हणजे तरी कला नव्हे. पण पिएरो मान्झोनी या 1963 मध्ये दिवंगत झालेल्या इटालियन चित्रकारानं स्वत: विसजिर्त केलेला मानवी मल एकेका डब्यात प्रत्येकी 30 ग्रॅम भरला होता आणि 'टेट गॅलरी'नं त्यांच्या कलासंग्रहातही असा एक डबा हल्लीच मोठ्या किमतीला घेतला आहे; हे स्मरते का? 'मानवी मल' हे एक उदाहरण ठरले चुकीचे; म्हणून कुणी म्हणेल : 'रिकामी आर्ट गॅलरी! खोली मोकळीच असेल तर त्यात कला नसतेच ना?'... पण हे उत्तरदेखील यीव्हज क्लाइन या 'कन्सेप्च्युअल आटिर्स्ट'ने पॅरिसमध्ये भक्क रिकाम्या गॅलरीत प्रेक्षकांना मिळणारा मोकळ्या जागेचा अनुभव हीच माझी कलाकृती, असे सांगून निकालात काढले आहे!

... वाचकाशी अशी दंगामस्ती करत, भंबेरी उडवत केरींचा शद्बप्रवाह सुरू असतो. तो केरींच्या अनेक टीकाकारांना पटत नाही. काही टीकाकार वैचारिक वाद उपस्थित करतात. त्यांच्या मते, ''कलेच्या सान्निध्यात मानवी जीवन सुधारते' या गृहितकाचे सिंचन करणे, हे समीक्षकाचे कार्य असायला हवे'; पण केरी मात्र 'मानवी जीवन कलेमुळे सुधारतं का?' या निबंधात चित्रकार-हुकूमशहा हिटलरचं उदाहरण देतात, पुढे त्याच ओघात 'ब्रिटिश ग्रंडींनी युद्धकाळात नॅशनल गॅलरीतली मौलिक चित्रे वाचवली; पण लंडनच्या माणसांना सुरक्षित स्थळी ते नाही नेऊ शकले', अशी विधानं केरी करतात, हे त्यांच्या टीकाकारांना काहीसं लोकानुनयी वाटतं. त्या अर्थाची टीका एका स्वतंत्र समीक्षकानं (स्वत:च्या साध्याशा वेबसाइटवरून) केली आहे.

सामाजिक/राजकीय वास्तवाच्या दगडगोट्यांत प्रस्थापित 'कलाजाणिवां'ना आपटवणं, ही विशेषत: वर्तमानपत्री कलासमीक्षकांची शैलीच झाली आहे, असं कुणी म्हणेल. ते बऱ्याच अंशी खरंही असेल, पण केरींचं पुस्तक त्यांच्या एका भाषणमालिकेवर आधारित आहे. सहा व्याख्यानं त्यांनी दिली होती; त्याची पुस्तकात सहा प्रकरणं आहेत- याची मुद्दाम आठवण 'टेलिग्राफ'च्या समीक्षक सारा क्रॉम्टन करून देतात आणि पुस्तकाची भाषा 'रांगडी आणि बहुपेडी' आहे असा शालजोडीतला मारतात! मात्र, केरींनी याच भाषेत आणि त्याच रांगडेपणानं कान्टपासून आर्थर दान्तोपर्यंत अनेकाचा सौंदर्यविचार कोळून पिऊन त्यांची चर्चाही केली आहेे. इथं रांगडेपणा कसा? तर कान्ट संगीत ही अशुद्ध कला मानायचा, प्रशियातल्या आडभागात राहूनच त्यानं विचारबिचार केले, हे सहेतुकच वाचकाला सांगण्याचा! कान्टनं 'कलाकृती' वर लक्ष केंदित केलं आणि 'कलाकृतीने मनुष्यास सत्याप्रत निरवणे आवश्यक' असल्याचं ठासून म्हटलं, याबद्दल केरी कान्टला फैलावर घेतात. 'कोण ठरवणार ते? काही मूठभर 'साक्षात्कारी' लोक?' हा प्रश्ान् ते उपस्थित करतातच. पण कान्टवर आधीसुद्धा टीका भरपूर झाली आहे; कारण कान्ट जुनाच. केरींना त्यांचे समकालीन- अद्याप हयात असलेले तत्त्वज्ञान व सौंदर्यशास्त्राचे 'गुरू' प्राध्यापक आर्थर दान्तो यांचा भोक्ताविचार काहीसा पटतो असं दिसतं. नवं संगीत, नवी चित्रकला, यांचं कलामूल्य माहीत असणारे काही भोक्ते असतात; काही नसतात. त्यांना आणखी कशाततरी कलामूल्य दिसत असेल, असं दान्तो मानतात.

मग कलामूल्यं म्हणजे काय, कलेनं फक्त आनंद द्यावा, ही सामान्य माणसाची अपेक्षा चूक आहे का, आदिम कलेत सारेच चित्रकार होते, आज तसं नाही, हे प्रश्ान् केरी उपस्थित करतात. सामान्य माणसाला आनंद देणं हेच कलेचं ध्येय मानल्यास 'दैवी अनुभूती' 'सत्याप्रत निरवणे', 'अलौकिकाचा प्रत्यय', 'अपाथिर्वाचा अंश', 'सत्यशिवसुंदराची कृपादृष्टी', वगैरे सगळंच कलास्तोम निष्प्रभ ठरतं. हे कलास्तोम हेगेल आणि कान्टपासून माजलं, हे ठीक, पण अनेक समाज अशा कलास्तोमावर जगले. जगताहेत. मग लोक ज्याला 'कला' म्हणतील, ती कला नाहीच का? की, ज्यांना तथाकथित 'खरी कला' ओळखता येत नाही ती माणसंच नव्हेत? त्यांचा वर्ण, वंश, शिक्षण यांच्यात खोटच आहे असं मानणार आपण? हा राजकीय प्रश्ान् उभा करून केरी उत्तर सुचवतात, ज्याला जी वाटेल ती कला, हेच योग्य! या भूमिकेतून विचार केल्यास समीक्षकांचं महत्त्व आपोआपच कमी होईल, असं केरींनी म्हटलं आहे.

ब्रिटनमध्ये सध्या चित्रकलेबद्दल बरेच वाद सुरू असतात, हे केरींनी बरोब्बर हेरलं आहे. त्यांच्या पुस्तकातली चर्चा चित्रकलेचेच संदर्भ प्राधान्यानं वापरते. पुढल्या प्रकरणात मात्र चित्रकलेमधली ही सगळी उदाहरणं केरी 'हायजॅक'च करतात. 'लोकांच्या जवळ जाऊनही मूल्यं टिकवून ठेवणारा, लोकांना चांगला विचार करण्याची संधी देणारा कलाप्रकार म्हणजे वाङ्मय' असा निष्कर्षच इंग्रजीचे हे प्राध्यापक काढतात!

केरी यांच्या लिखाणाची 'भंबेरीखोर' शैली ग्रेट आहेच; पण केरींचं मूळ पुस्तक आणि त्यावरली ही टीका हा सारा खटाटोप अखेर, दान्तोची 'भोक्त्याला असलेले गम्य' ही सैद्धान्तिक मांडणी खरी ठरवील! केरींना वाङ्मयात गम्य आहे; त्यांच्या टीकाकारांना समीक्षेच्याच रूपात गम्य आहे... पण कलाविचाराचे प्रश्ान् आता पुस्तकी तत्त्वज्ञानाचे नसून 'पोलिटिकल करेक्टनेस'चेही झाले आहेत, हे काय कमी आहे?

- अभिजीत ताम्हणे

(रूपांतर)

 
</text>
</doc>
