<doc>
<docno>1132036.cms.txt</docno>
<text>
 
क्रीडा
कौन बनेगा करोडपती?
[ Friday, June 03, 2005  11:16:35 pm]


वृत्तसंस्था

पॅरिस : जस्टिन हेना-हाडिर्न व मेरी पियर्स या माजी विजेत्या खेळाडू फेंच टेनिस स्पधेर्त जेतेपद राखण्यासाठी शनिवारी पुन्हा एकदा एकमेकांसमोर उभ्या ठाकतील आणि यामध्ये विजेती होऊन करोडपती होण्याचा मान कोण मिळवणार, याविषयी टेनिस शौकिनांमध्ये उत्सुकता निर्माण झाली आहे.

दोन वर्षांपूवीर् या स्पधेर्त जेतेपद मिळवणाऱ्या जस्टिनला गेले वर्षभर दुखापतीने त्रास दिला होता. या पार्श्वभूमीवर तिने यंदा सरस कामगिरी केली आहे. अंतिम फेरी गाठताना जस्टिनने नादिया पेत्रोवाची लढत सरळ दोन सेटमध्ये सहजपणे मोडून काढली होती. तर पियर्सनेही इलेना लिकोवेत्सेेवाचा दोन सेटमध्ये धुव्वा उडवला. या फ्रेंच खेळाडूने 2000 मध्ये आपल्या घरच्या प्रेक्षकांसमोर चषकावर नाव कोरले होते. इतर ग्रँडस्लॅमच्या तुलनेत पियर्सला याच स्पधेर्त सरस कामगिरी करता आली आहे. चार वर्षांपूवीर् विजेत्या ठरलेल्या या अनुभवी खेळाडूने अकरा वर्षांपूवीर् या स्पधेर्त जेतेपद मिळवले होते.

जस्टिन सध्या छान खेळत असून तिच्या सव्हिर्स तसेच परतीचे फटके प्रतिर्स्पध्यांच्या काळजाचा वेध घेणारे ठरले आहेत.

गेल्या एक तपामध्ये पियर्सच्या खेळात अनेक चढउतार आले आहेत. सातत्याचा अभाव आढळणारी ही खेळाडू मैदानावर शेवटच्या क्षणी काय कामगिरी करू शकेल, याविषयी कोणालाच अंदाज वर्तवता येत नाही.

 
</text>
</doc>
