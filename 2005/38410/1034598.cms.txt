<doc>
<docno>1034598.cms.txt</docno>
<text>
 
महाराष्ट्र
घोडबंदरवासीयांना मिळणार अद्ययावत पोलिस ठाणे
[ Sunday, February 27, 2005  07:14:08 pm]


मुंबई टाइम्स टीम

ठाणे : दररोज विस्तारत असलेल्या घोडबंदर रोडला भेडसावणारी पोलिस ठाण्याची समस्या लवकरच निकालात काढली जाणार असून बांदा-कुर्ला कॉम्प्लेक्समधील अद्यावत पोलिस ठाण्याच्या धतीर्वर घोडबंदर रोडवर पोलिस ठाणे उभारण्याचा संकल्प पोलिस आयुक्त डी. शिवानंदन यांनी केला आहे.

मोठे कॉम्प्लेक्स आणि दररोज शेकडो कुटुंबांंचं निवासस्थान होत असलेल्या घोडबंदर रोडला स्वतंत्र पोलिस ठाणे असायला हवं ही ' मुंबई टाइम्स ' ने केलेली सूचना तातडीनं शिवानंदन यांनी तातडीने मनावर घेतली आणि लगोलग ' झोन वन ' च्या उपायुक्तांना या संदर्भातील प्रस्ताव तयार करण्याचे आदेशही दिले.

प्रचंड वर्दळ असलेला हा भाग म्हणजे नवे ठाणेच होत आहे. त्याचा ताण कापूरबावडी पोलिस ठाण्यावर येतो. बाहेरून ठाण्यात वास्तव्यासाठी येणाऱ्यांनी याच भागाला प्राधान्य दिल्याने गेल्या दोन ते तीन वर्षांच्या काळात इथली लोकसंख्या मोठ्या प्रमाणावर वाढली आहे. शाळा, अद्ययावत रुग्णालयं, शॉपिंग सेंटर, मल्टीप्लेक्स यासारख्या गोष्टींबरोबरच इथे अद्ययावत पोलिस ठाणे ही सगळ्यात महत्त्वाची गरज बनली आहे.

बांदा-कुर्ला कॉम्प्लेक्समध्ये दोन मोठ्या खाजगी बँकांच्या मदतीने सुमारे तीन कोटी रुपये खर्च करून अद्यावत पोलिस ठाणे बांधण्यात आलं आहे. त्याच धतीर्वर घोडबंदर रोडवर ज्यांचं प्रोजेक्ट सुरू आहेत, अशा डेव्हल्पर्सच्या मदतीने पोलिस ठाणे बांधण्याचा विचार शिवानंदन यांच्या मनात आहे. त्या दृष्टीने जागेची पाहणी करून महापालिका किंवा राज्य सरकार यांच्यापैकी कोणाकडून जागा मिळू शकते, कोण आथिर्क मदत करू शकतो याबाबतचा विस्तृत अहवाल तयार करण्याचे आणि डेव्हल्पर्सबरोबर बैठक निश्चित करण्याचे आदेश त्यांनी दिले आहेत.

याशिवाय, पोलिस आयुक्तालयामार्फत ' दक्ष नागरिक कार्यक्रम ' या आठवड्यापासून राबवण्याचा निर्णयही घेण्यात आला आहे. साध्या वेशातील हा पोलिसच असेल. तो गुन्ह्याची, गैरकारभाराची माहिती पोलिसांना देईल. त्याचं नाव, पत्ता गुप्त राखण्यात येतील. त्याला दिल्या जाणाऱ्या फोनला कॉलर आयडीसुद्धा असणार नाही. या संदर्भात जागरुकता निर्माण करण्यासाठी लवकरच सौजन्य सप्ताहाचं आयोजन करण्यात येणार आहे. होडिर्ंग्ज, बॅनर यांच्या माध्यमातून सर्वसामान्यांशी थेट संवाद साधण्यावर भर दिला जाणार आहे.

त्याचबरोबर ' ठाणे पोलिसांचे स्वतंत्र वेबसाइट सुरू करण्यात येणार आहे. या साईटवर ठाण्यातील गुन्हेगारीचा लेखाजोखा, आजवरच्या पोलिस आयुक्तांची माहिती, पोलिस ठाण्याची माहिती, उत्तम कामगिरी बजावणाऱ्यांची माहिती, महत्त्वाचे टेलिफोन नंबर्स, क्राइम स्टोरी ऑफ द मंथ, लायसन्स फॉर्म डाऊनलोड करण्याची आणि ऑनलाइन तक्रारी नोंदवण्याची सोय, प्रतिक्रिया, चौकशी यांचा समावेश त्या वेबसाइटवर केला जाणार आहे.

ठाण्याचे पालिका आयुक्त संजय सेठी यांनी नुकतीच शिवानंदन यांची भेट घेऊन झोपडपट्ट्यांच्या व अतिक्रमणाच्या समस्येबाबत चर्चा केली. अतिक्रमण विरोधी पथकाला आवश्यकतेनुसार फौजफाटा देण्याचं आश्वासन शिवानंदन यांनी सेठींना दिलं आहे. या बैठकीत ठाण्यातील सिग्नल यंत्रेणच्या नुतनीकरणाबाबतही विचारविनिमय करण्यात आला. गोखले रोड, तीन हात नाका, जांभळी नाका, कॅसल मिल, माजिवडा आदी भागांत सिग्नल यंत्रणेचा आढावा घेतला जाणार आहे. या संदर्भात ठाणेकरांच्या सूचनांचा विचार केला जाणार आहे. त्यामुळे त्यांनी रस्ता वाहतूक व सिग्नल याबद्दलच्या सूचना ' ह्लद्धड्डठ्ठद्गष्श्चञ्चह्मद्गस्त्रद्बद्घद्घद्वड्डद्बद्य.ष्श्ा द्व ' या इ-मेलवर पाठवाव्यात, असं आवाहन पोलिस आयुक्तांनी केलं आहे.

 
</text>
</doc>
