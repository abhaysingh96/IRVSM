<doc>
<docno>1034053.cms.txt</docno>
<text>
 
देश-विदेश
लोकलचा पास इंटरनेटवरून!
[ Sunday, February 27, 2005  12:04:31 am]


वृत्तसंस्था

नवी दिल्ली : लोकलचा पास खरेदी करण्यासाठी इंटरनेटधारक मुंबईकरांना यापुढे रांगा लावाव्या लागणार नाहीत... इंटरनेटवरून पास खरेदी करता येईल आणि तो रेल्वे कर्मचारी स्वत: घरपोच करतील!

रिझवेर्शन तसेच तिकीटखरेदीसाठी रेल्वे बजेटमध्ये प्रस्तावित योजनेअंतर्गत ही सुविधा मिळणार आहे. कम्प्युटरच्या माध्यमातून गाड्यांची चौकशी करण्याची सुविधा वर्षभरात देशभर उपलब्ध करून दिली जाईल. इंटरनेट तसेच मोबाइलवरून रिझवेर्शनच्या सुविधेची व्याप्ती लँडलाइनपर्यंत वाढवण्यात येणार आहे. ' इंटरनेट बुकिंग ' ची सध्याची वेळ सकाळी आठ ते रात्री 10 ही आहे. 15 मार्चपासून ती पहाटे चार ते रात्री 11.30 करण्याचा प्रस्ताव आहे. रिझवेर्शनची वेटिंग लिस्ट सतत ' अपडेट ' केली जाणार असून स्टेशन तसेच गाड्यांवर ' रिझवेर्शन चार्ट ' च्या बरोबरीने रिक्त जागांची माहिती देणारा तक्ताही लावण्यात येईल.

 
</text>
</doc>
