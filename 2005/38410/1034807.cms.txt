<doc>
<docno>1034807.cms.txt</docno>
<text>
 
महाराष्ट्र
आयनॉक्स मल्टिप्लेक्सला राष्ट्रीय बहुमान
[ Sunday, February 27, 2005  11:24:10 pm]


म.टा. प्रतिनिधी

पुणे : करमणुकीच्या क्षेत्रात देशामध्ये उल्लेखनीय कामगिरी केल्याबद्दल पहिला आयसीआयसीआय बँक रिटेल एक्सलन्स पुरस्कार यावषीर् आयनॉक्स मल्टिप्लेक्स थिएटरला मिळाला आहे. देशभरातील पुणे, बडोदा, कोलकता, मुंबई आणि गोवा याठिकाणी उत्तम सेवा पुरवल्याबद्दल हा पुरस्कार नवी दिल्लीमध्ये नुकताच प्रदान करण्यात आला. रिटेल उद्योगातील प्रसिद्ध सल्लागार केएसए टेक्नोपॅक यांनाही या पुरस्काराने सन्मानित करण्यात आले.

आयनॉक्स लिझर लिमिटेडनेच आयनॉक्स एंटरटेनमेंट ग्रुपची स्थापना करून सिनेमाक्षेत्रातील करमणूक सेवा उद्योगासाठी देशभरात मल्टिप्लेक्स थिएटर सेवा सुरू केली आहे. आयनॉक्स लिझर लिमिटेडचे मुख्य कार्यकारी अधिकारी शशिधर बालाजी म्हणाले की, देशातील महत्त्वाच्या पाच ठिकाणी मल्टिप्लेस करमणुकीची सहा भव्य संकुले बांधण्यात आली आहेत. बंगलोर, हैदराबाद आणि चेन्नई येथेही लवकरच अशी नवी संकुले बांधण्यात येणार आहेत. यातूनच संपूर्ण देशात मल्टिप्लेक्स संकुलांची साखळी तयार करण्यात येणार आहे.

राष्ट्रीय पातळीवरील हा पहिलाच मोठा सन्मान मिळाल्यामुळे आम्हाला यापुढे अधिक चांगली सेवा देण्यासाठी प्रोत्साहन मिळाले आहे, अशी प्रतिक्रिया पुण्यातील आयनॉक्सचे व्यवस्थापक राजीव पटनी यांनी व्यक्त केली.

या पारितोषिकासाठी परीक्षकांच्या समितीबरोबरच करमणूक क्षेत्रातील रिटेल सेवा घेणाऱ्या ग्राहकांचा म्हणजेच प्रेक्षकांचाही कौल घेतला. त्यामुळे या पुरस्कारातून आयनॉक्स मल्टिप्लेक्सला लोकमान्यताही मिळाल्याचा आनंद सर्वाधिक आहे, असे पटनी यांनी सांगितले.

 
</text>
</doc>
