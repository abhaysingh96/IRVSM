<doc>
<docno>1034636.cms.txt</docno>
<text>
 
महाराष्ट्र
कोल्हापूर बँक घोटाळ्यातील 'दौलत', मुंबईतल्या बारमध्ये 'जादा'
[ Sunday, February 27, 2005  07:57:03 pm]


म. टा. वृत्तसेवा

कोल्हापूर : जिल्हा मध्यवर्ती सहकारी बँकेच्या कागल शाखेत दोन कोटी 87 लाख रुपयांच्या घोटाळ्याप्रकरणी गजाआड असणाऱ्या दोन बँक अधिकाऱ्यांनी 25 लाख रुपये मुंबईतील बारबालांवर उधळल्याचे उघड झाले आहे. याशिवाय त्यांनी लिहिलेल्या प्रेमपत्रांची एक फाईलच पोलिसांना सापडली आहे.

अनिल पुणेकर ( 48) आणि राजाराम भुजवडकर ( 50) हे सध्या दहा दिवसांच्या पोलिस कोठडीत आहेत. घोटाळ्यापैकी बरीचशी रक्कम स्वत:च स्थापन केलेल्या दोन पतसंस्थांमध्ये, तर साठ लाख कमी व्याजात दीर्घमुदतीचे कर्ज देणाऱ्या मुंबईतील एका सावकार टोळीकडे फिरवल्याचे या दोघांनी आपल्या कबुली जबाबात म्हटले आहे. सावकार टोळीचा शोध घेण्यासाठी पोलिसांचे एक पथक मुंबईला रवाना झाले आहे.

 
</text>
</doc>
