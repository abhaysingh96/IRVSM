<doc>
<docno>1034698.cms.txt</docno>
<text>
 
बहुतांची अंतरे
गैरलागू उल्लेखांमुळे खोब्रागडे यांच्याच प्रतिमेला धक्का
[ Sunday, February 27, 2005  09:06:23 pm]


' असाही मनुवाद ' या अग्रलेखाबद्दल ( म. टा. 21 फेब्रु.) अभिनंदन! वास्तविक खोब्रागडे हे उत्तम सनदी अधिकारी आहेत. अग्रलेखात म्हटल्याप्रमाणे गवई, दैठणकर इ. प्रमाणे अनेक मागासवगीर्य अधिकारी शासनात व अन्य महत्त्वाच्या आस्थापनांमध्ये महत्त्वाच्या ठिकाणी होते व आहेत. डॉ. नरेंद जाधव, डॉ. मुणगेकर, रत्नाकर गायकवाड अशी काही अन्य उदाहरणे आहेत. त्यांच्या वागण्यातून त्यांनी कधीही आपण त्या समाजातून आलेलो आहोत वा आपल्यावर म्हणजे आपल्या समाजावर अन्य वर्गांकडून कधी काळी खूप अन्याय झाला आहे, याची अजिबात जाणीव दिली नाही. तथाकथित उच्चवणीर्यांनीही या अधिकाऱ्यांच्या विद्वत्तेची, कार्यकुशलतेचीच जाणीव ठेवली. असे असताना खोब्रागडेंना शासकीय कर्तव्य करताना असे गैरलागू संदर्भ देण्याचा मोह का व्हावा ?

( कै.) विद्याधर गोखले यांच्या साहित्यिक गुणांबद्दल तरी वाद होऊ शकणार नाही. आज ते हयात नाहीत. असे असतानासुद्धा त्यांच्या जाती/वर्गावरून संदर्भबाह्य टीका त्यांनी करायला नको होती. आज सत्तेवर असलेल्या उच्चवगीर्य मंत्री, खासदार इ.च्या संस्थांबद्दल असे काही विचार व्यक्त करण्याची श्री. खोब्रागडे यांची हिंमत होती काय ? ' रंगशारदा ' काय किंवा अन्य संस्था काय, जिथे जिथे भ्रष्टाचार, सवलतींचा दुरुपयोग झाला आहे त्याचा पर्दाफाश ख्रोब्रागडे वा अन्य कुणाही अधिकाऱ्यांनी नि:पक्षपातीपणे करावा. सर्वच जण त्याचे स्वागतच करतील. पण असे जातीय उल्लेख करून अधिकाऱ्यांनी आपलीच प्रतिमा डागाळून घेऊ नये.

राम ना. गोगटे, वांदे, मुंबई.

 
</text>
</doc>
