<doc>
<docno>1034038.cms.txt</docno>
<text>
 
देश-विदेश
परतावेच लागणार
[ Sunday, February 27, 2005  12:00:58 am]


वृत्तसंस्था

नवी दिल्ली : पोर्तुगीज सुप्रीम कोर्टाने अंडरर्वल्ड डॉन अबू सालेमची मैत्रिण मोनिका बेदी हिने आपल्याला भारताच्या ताब्यात न देण्याविषयी केलेली याचिका फेटाळून लावल्याने तिच्या सुटकेचा शेवटचा प्रयत्नही निष्पभ्र ठरला आहे. त्यामुळे बनावट पासपोर्ट प्रकरणी खटला चालवण्यासाठी तिला भारतातच यावे लागणार आहे.

मोनिकाने हैदराबादच्या सनाह कमाल मल्लिक या खोट्या नावाच्या पासपोर्टवर पोर्तुगीजमध्ये प्रवेश मिळवला होता. 18 सप्टेंबर 2002 मध्ये तिला व सालेमला पोर्तुगीजमध्ये बनावट पासपोर्टबरोबर अटक करण्यात आली. याप्रकरणी तिला दोन वर्षांची शिक्षा झाली. तिच्या शिक्षेचा काळ संपत आल्याने पोर्तुगीज हायकोर्टाने तिला भारताच्या हवाली करण्याचा आदेश मागच्या वषीर् नोव्हेंबरमध्येच दिला होता.

पण या निर्णयाला मोनिकाने सुप्रीम कोर्टात आव्हान दिले. सुप्रीम कोर्टानेही हायकोर्टाचाच आदेश कायम ठेवला. बनावट पासपोर्टप्रकरणी सीबीआयनेही मोनिकाच्या विरोधात गुन्हा नोंदवला आहे. भोपाळच्या फौझिया उस्मान नावानेही तिच्याकडे पासपोर्ट असल्याचा सीबीआयचा आरोप आहे.

मोनिकाने तिला भारतात पाठवण्याचे रद्द करून आई वडिलांजवळ नॉवेर्ला पाठवावे, असा विनंती अर्ज राष्ट्रपती एपीजे अब्दुल कलाम व पंतप्रधान मनमोहन सिंग यांच्याकडेही केला होता.

 
</text>
</doc>
