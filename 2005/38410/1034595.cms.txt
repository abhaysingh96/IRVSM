<doc>
<docno>1034595.cms.txt</docno>
<text>
 
महाराष्ट्र
लोडशेडिंगची वेळ कमी करण्याची मागणी
[ Sunday, February 27, 2005  07:10:45 pm]


मंुबई टाइम्स टीम

कर्जत : तालुक्यातील लोडशेडिंगला ग्राहक कंटाळले आहेत. शहरात तीन तास आणि ग्रामीण भागात सहा तास लोडशेडिंग होत असून त्याचा विपरित परिणाम मुलांच्या अभ्यासावर होत आहे. शिवाय लघुउद्योगांनाही याचा फटका बसत असल्याची टीका करण्यात येत आहे.

लोडशेडिंगचा प्रचंड त्रास जाणवत असताना दुसरीकडे तालुक्यातील शहरी भागापेक्षा ग्रामीण भागाची थकीत वीज बिलापोटी विक्रमी वसुली झाली आहे. कडाव फिडरचे ज्युनिअर इंजिनीअर कृष्णात सूर्यवंशी यांनी ऑपरेशन भगीरथाखाली 20 लाखांपेक्षा अधिक रक्कम दोन महिन्यांत वसूल केली आहे.

कडाव, वैजनाथ, करोळे, खांडस, जांबरूंग, अंत्राटनिड यापैकी कुठल्याही भागात तांत्रिक अडचण निर्माण पूर्ण 122 किमीची लाइन बंद पडायची. दोन-दोन दिवस वीजपुरवठा बंद असायचा. आता त्यात सुधारणा झाल्याने ही समस्या दूर झाली आहे. मात्र, परीक्षा जवळ आल्याने लोडशेडिंगचा कालावधी कमी करण्याची मागणी होत आहे.

विकास प्रशिक्षण कार्यशाळा

महाराष्ट्र राज्य वीज मंडळातफेर् इथे विकास प्रशिक्षण कार्यशाळा घेण्यात आली. या कार्यशाळेत कर्जत खोपोली, पनवेल आदी उपविभागातील 150 अधिकारी सहभागी झाले होते. नाशिक इथले एक्झिक्युटिव सबइंजिनीअर पावसकर, असिस्टण्ट इंजिनीअर राजूरकर, पेणचे सुपरिटेण्डट इंजिनीअर डी.एस. तलवारे यांनी मार्गदर्शन केलं. कार्यशाळेला कर्जत उपविभागाचे इंजिनीअर प्रदीप खोल्लम, ज्युनिअर इंजिनीअर सूर्यवंशी बोडके, शमशापुरे, फाळक आदी उपस्थित होते.

 
</text>
</doc>
