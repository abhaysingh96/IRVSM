<doc>
<docno>1034614.cms.txt</docno>
<text>
 
महामुंबई: मुंबई टाइम्स
धडधडली जागतिक हृदयसम्राटांची हृदयं
[ Sunday, February 27, 2005  07:28:26 pm]


प्रवीण मुळ्ये

भारत-पाक मैत्रीच्या प्रवासात क्रिकेटचं मोठं योगदान आहे. पण बंगलोरमध्ये ' नूर ' या पाकिस्तानी मुलीच्या हृदयावर शस्त्रक्रिया करून भारताने अगोदरच पाकिस्तानचं ' दिल ' जिंकलं आहे... हृदयरोगावरील दुसऱ्या परिषदेनिमित्तानं पहिल्यांदाच भारतात आलेले पाकिस्तानी डॉक्टर मुजिब-उल-हक सांगत होते...मेडिकल क्षेत्रातील सहकार्य दोन्ही देशांमध्ये मानवतेचा नवा सेतू उभारण्याची संधी यादृष्टीने डॉक्टर मुजिब या परिषदेकडे पाहात आहेत. पाकिस्तानात अनेकांच्या हृदयावर यशस्वी शस्त्रक्रिया करणाऱ्या या आघाडीच्या डॉक्टरना मुंबईचं फास्ट लाइफ मात्र अस्वस्थ करून सोडतं. डॉ. मुजिब यांच्याप्रमाणेच जगभरातल्या अनेक हृदयसम्राटांनी मुंबईच्या धावपळीनं आपल्या हृदयाचा ठोका चुकवल्याचं मान्य केलं.

सन 2010 पर्यंत भारतात हृदयरोगांच्या विकारांनी त्रस्त असणाऱ्यांची संख्या ही एकूण लोकसंख्येच्या 60 टक्के इतकी असेल. भारतात तरुणांमध्ये सहा कोटी म्हणजेच 30 टक्के तरुणांना हार्ट अॅटॅकचा धोका 2012 पर्यंत संभवतो. फास्टलाइफचं केंद असलेली मुंबई ही त्यामुळेच जगभरातील हृद््रोगतज्ज्ञांच्या अभ्यासाचा विषय ठरू लागली आहे. मुंबईत सुरू असलेल्या हृदयरोगावरील दुसऱ्या जागतिक परिषदेला 20 हून अधिक देशांमधील 1200 हून अधिक हृद््रोगतज्ज्ञांची उपस्थिती हेच दर्शवते.

हृदयविकारांवरील उपचार- पद्धतींवरील चर्चा हा या परिषदेचा मुख्य विषय असला तरी अमेरिका, ऑस्ट्रेलिया, जर्मनी, फ्रान्स, इस्रायल, इंग्लड, न्यूझीलंड, जपान या देशातून आलेले बहुतांश डॉक्टर मात्र मुंबईच्या गदीर्त शिरून येथील वाढत्या हृदय रोगांच्या प्रमाणांचं मूळ शोधण्यात गुंतले होते. मुंबईतील काडिर्आक हॉस्पिटल्सना भेटी देेऊन तेथील टेक्नॉलॉजीचा अभ्यास करण्याचा कार्यक्रमही या डॉक्टरमंडळींनी आखला होता.

मुंबई इज अ थ्रीलिंग सिटी... मुंबईच्या सीएसटी परिसरात सतत धावत असलेल्या गदीर्ला पाहून भारावलेले अमेरिकेचे डॉ. स्टीफन रामी सांगत होते.

' राष्ट्रपती एपीजे अब्दुल कलाम यांच्या भाषणानं मी अगोदरच भारताच्या प्रेमात पडलोय. हॅपनिंग मुंबईच्या एनजीर्नं आपलं हृदय जिंकल्याची पावती पहिल्यांदाच मुंबई भेटीवर आलेल्या फ्रान्सच्या मायकल हेन्री यांनी दिली. ' कामाचा वाढता स्टेस, प्रवासातली धावपळ, झपाट्यानं बदलणारी लाइफस्टाइल या कारणांमुळेच मुंबईसारख्या शहरांमधील तरुणांमध्ये हृदयविकारांचं प्रमाण वाढतंय. हा धोका वेळीच रोखण्यासाठी अमेरिका, इंग्लडप्रमाणेच कॉलेजांमधून अवेअरनेस प्रोग्राम सुरू करण्याचा सल्ला आपण भारतातील अनेक डॉक्टरांबरोबर चर्चा करताना दिल्याचं जर्मनीचे प्रोफेसर गुबेर् यांनी सांगितलं.

मुंबई ही भारताची केवळ कमशिर्यल नव्हे तर हेल्थ कॅपिटलही असल्याची पावती इस्त्राइलहून आलेल्या डॉक्टरांनी दिली. हृदयरोगावरील संशोधनात भारत महत्त्वाची भूमिका बजावेल असा आपल्या ठाम विश्वास इराणचे डॉक्टर मासूद गासेमी यांनी व्यक्त केला.

देशविदेशातून आलेल्या डॉक्टरांच्या चचेर्तून प्रसिद्ध हृदयरोगतज्ज्ञ डॉ. नितू मांडके यांच्याबरोबरच्या मैत्रीच्या आठवणीही ताज्या झाल्या. हृदयसम्राट होण्याचं स्वप्न उराशी बाळगून असलेल्या मेडिकलच्या अनेक विद्यार्थ्यांनीही या परिषदेत गदीर् केली होती.

 
</text>
</doc>
