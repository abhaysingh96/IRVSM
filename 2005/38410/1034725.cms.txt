<doc>
<docno>1034725.cms.txt</docno>
<text>
 
देश-विदेश
हिमवर्षावग्रस्तांसाठी मदतीचा हात
[ Sunday, February 27, 2005  09:22:40 pm]


वृत्तसंस्था

श्रीनगर : सततचा हिमवर्षाव आणि हिमकडे कोसळून मोठ्या प्रमाणावर जीवितहानी झालेल्या काश्मीरमधील काही भागाचा रविवारी हवाईदौरा करून पंतप्रधान डॉ. मनमोहन सिंग यांनी, मदतकार्यात कोणतीही कसर ठेवली जाणार नाही आणि केंदातफेर् सर्वप्रकारचे साह्य केले जाईल, अशी ग्वाही देऊन जम्मू-काश्मीरमधील जनतेला दिलासा दिला.

त्याचवेळी मनमोहन सिंग यांनी हिमप्रपातात मृत्युमुखी पडलेल्यांच्या जवळच्या नातेवाईकांना एक लाख रुपयांचे अर्थसाह्य घोषित केले. आधी झालेल्या 50 कोटींच्या मदतीव्यतिरिक्त ही मदत आहे. पंतप्रधानांनी मुख्यमंत्री मुफ्ती मोहंमद यांच्याशीही चर्चा केली आणि काही लष्करी अधिकाऱ्यांच्या भेटीगाठी घेतल्या.

हिमवर्षाव, हिमवादळ तसेच हिमकडे कोसळून मरण पावलेल्यांची संख्या 272 वर गेली आहे. ठिकठिकाणी अडकून पडलेल्या 476 जणांची सुटका करण्यात यश मिळाले असून, अद्यापही 30 जण बेपत्ता आहेत. अत्यंत महत्त्वाचा श्रीनगर-जम्मू महामार्ग खुला करण्याचा प्रयत्न सुरूच असून हवामानाने आणखी काही दिवस साथ दिली तर थोड्याच दिवसांत हा महामार्ग वाहतुकीला पूर्ण खुला होईल, असा दिलासा सरकारी अधिकारी देत आहेत. मदतकार्याला गती द्यायला इंडो- तिबेटियन सीमा पोलिसांच्या 4 तुकड्या काश्मीरमध्ये दाखल झाल्या आहेत.

या हवाई पाहणीच्या वेळी पंतप्रधानांंसोबत केंदीय गृहमंत्री शिवराज पाटील, राज्यपाल एस. के. सिन्हा आणि मुख्यमंत्री मुफ्ती मोहम्मद सईद हेही होते. हिमवर्षावाने सर्वाधिक 160 बळी घेतलेले वालतिनगुनार, निगारनार व नायलू या भागांची पंतप्रधानांनी हवाईपाहणी केली. तत्पूवीर् त्यांना प्रशासन व सुरक्षा दलांतफेर् सुरू असलेल्या मदतकार्याची माहिती देण्यात आली.

हिमवर्षावात मोेठ्या प्रमाणावर जीवितहानी झाल्याबद्दल पंतप्रधानांनी तीव्र शोक व्यक्त केला असून, राज्याला सर्वतोपरी साह्य करण्याचे आश्वासन दिले आहे. केंदीय निरीक्षकांचे एक पथक झालेल्या नुकसानीची पहाणी करण्यासाठी लवकरच भेट देईल, असे सांगण्यात येते.

 
</text>
</doc>
