<doc>
<docno>1034694.cms.txt</docno>
<text>
 
क्रीडा
सानिया मिर्झाची सलामीला गाठ येलेना कोस्टॅनिकशी
[ Sunday, February 27, 2005  08:57:57 pm]


दुबई : दुबई खुल्या टेनिस स्पधेर्त सानिया मिर्झाची गाठ सलामीला क्रोएशियाच्या येलेना कोस्टॅनिकशी पडणार आहे. हा सामना सोमवारी येथे होणार आहे. या स्पधेर्साठी 585000 डॉलर रकमेची बक्षिसे ठेवण्यात आली आहे. सानिया म्हणाली, ही एक मोठी स्पर्धा असून, मला मोठी संधी मिळाली आहे. माझी येथील कामगिरी सरस होईल अशी अपेक्षा करूया.

पहिल्या फेरीतील लढत जिंकल्यास सानियाची दुसऱ्या फेरीत लढत होणार आहे ती अमेरिकन खुल्या टेनिस स्पर्धा विजेत्या रशियन स्वेतलाना कुझनेत्सोवाशी.

स्पर्धा संचालक सालाह ताहलाक म्हणाले, सानिया या स्पधेर्त उतरत असल्यामुळे मला भारतातून खूप जणांचे फोन येत आहेत. त्यामुळेच सानियाने या स्पधेर्त चांगली कामगिरी करून हजारो भारतीय टेनिस रसिकांचे समाधान करावे. सानियाला वाईल्ड कार्ड प्रवेश मिळाला आहे. या संधीचे तिने सोने करावे.

या स्पधेर्त जागतिक अव्वल क्रमांकाची टेनिसपटू लिंडसे डेव्हनपोर्ट प्रथमच उतरत आहे. शिवाय सेरेना आणि व्हिनस या विल्यम्स भगिनीही स्पधेर्त उतरत असल्यामुळे सामने खूपच रंगतदार होतील.

 
</text>
</doc>
