<doc>
<docno>1034626.cms.txt</docno>
<text>
 
महाराष्ट्र
'अवैध वाहतुकीवर नियंत्रण आणू'
[ Sunday, February 27, 2005  07:50:27 pm]


यवतमाळ : अवैध वाहतुकीमुळे एस. टी. समोर उभी राहिलेली अडचण दूर करण्यासाठी अवैध वाहतुकीवर योग्य नियंत्रण ठेवण्यात येईल, अशी ग्वाही उपमुख्यमंत्री आर. आर. पाटील यांनी धामणगाव रोड येथे आयोजित एस. टी. कामगार संघटनेच्या 41 व्या राज्यव्यापी अधिवेशनात दिली.

आर. आर. पाटील यांनी कंत्राटी पध्दतीने नेमण्यात आलेल्या कर्मचाऱ्यांनाही दिलासा दिला. एस.टी.त या कर्मचाऱ्यांना 2500 रूपये पगारावर पाच वषेर् राबावे लागत होते. ही मुदत इतर सरकारी नोकऱ्यांप्रमाणेच तीन वषेर् करण्याचे आश्वासन त्यांनी दिले. सरकारची आथिर्क स्थिती मजबूत झाली, तर कंत्राटी पध्दत बंद करण्यात येईल असेही ते म्हणाले. याशिवाय कडक धोरण राबवल्याने गेल्या दोन महिन्यात एस.टी.ला 35 कोटींचा फायदा झाला. तेच धोरण पुढेही सुरू राहील, असेही त्यांनी स्पष्ट केले.

नव्या वेतन धोरणाच्या अंमलबजावणीसाठी राज्य सरकारने मंजूर केलेल्या 352 कोटींसाठी संघटनेने आभार मानले आहेत. या अधिवेशनाला पालकमंत्री मनोहर नाईक, शिक्षणमंत्री वसंत पुरके, संघटनेचे अध्यक्ष शिवाजीराव चव्हाण यांच्यासह अनेकांनी आवर्जून हजेरी लावली होती.

 
</text>
</doc>
