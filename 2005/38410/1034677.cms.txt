<doc>
<docno>1034677.cms.txt</docno>
<text>
 
अर्थव्यवहार
शेअर्स खरेदीविक्रीवर 'व्यवहार कर' द्यावा लागतो
[ Sunday, February 27, 2005  08:31:31 pm]


प्रफुल्ल छाजेड

4 शेअर्सच्या खरेदीविक्रीवर असलेल्या ' ट्रॅन्झॅक्शन टॅक्स ' बाबतचे प्रमाणपत्र शेअर दलाल आपल्याला देतो का ? दलाल हा कर आयकर खात्याला प्रत्येक व्यवहारानंतर पाठवितो की त्या वर्षाच्या अखेरीस पाठवितो ? ' ट्रॅन्झॅक्शन टॅक्स ' केव्हापासून लागू झाला ? माझ्याकडे 12 ते 14 वर्षांपूवीर्पासूनचे शेअर्स आहेत. ते एकाच वेळी विकावेत की थोडेथोडे विकावेत ? प्रत्येक वेळी पन्नास हजारांच्या आत विकले तर त्याची नोंद आयकर खात्याला पाठविली जाते का ? ' ट्रॅन्झॅक्शन टॅक्स ' कापल्यानंतर त्या शेअर्समध्ये तोटा झाला तर तो कर विवरणपत्र भरल्यानंतर आयकर खाते परताव्याच्या स्वरूपात देतेे का ?

सी. ए. परेरा,

मालाड पश्चिम, मुंबई 64.

शेअर्सच्या व्यवहारांच्या बाबतीत गेेल्या वषीर् केंदीय अर्थमंत्री पी. चिदंबरम यांनी अर्थसंकल्पात ' व्यवहार कर ' (' ट्रॅन्झॅक्शन टॅक्स ') लागू केला. शेअर दलाल जे बिल देतो त्यावर सदर कर दर्शविलेला असतो. ' सेबी ' च्या सूचेननुसार आपणास हवे असल्यास ब्रोकर सटिर्फिकेट देखील देईल. राष्ट्रीय शेअर बाजार (नॅशनल स्टॉक एक्स्चेंज) आणि मुंबई शेअर बाजाराकडून मूळ ब्रोकरकडूनच अशा कराची वसुली केली जाते. ब्रोकर स्वतंत्रपणे आयकर खात्याकडे भरणा करीत नाही. प्रत्येक व्यवहारात हा कर लागत असल्यामुळे पन्नास हजारांच्या रकमेशी याचा संबंध नाही. त्यामुळे शेअर्स केव्हा विकावेत हा तुमचा निर्णय आहे. हा कर 1 ऑक्टोबर 2004 पासून अमलात आला. सर्वसाधारणत: या करामुळे नुकसान झाले तर त्याबद्दल करमाफी मिळत नाही. परंतु आपण शेअर्स खरेदीविक्रीच्या व्यवसायात असाल तर करसवलत (रिबेट) मिळते.

4 माझे वय 70 वर्षे आहे. मी एक लाख रु. एखाद्या गुंतवणूक योजनेत गुंतविले तर त्यावर आयकर बसेल का ? किती ? उगमस्थानी करआकारणी (' टीडीएस ') केली जाईल का ? राष्ट्रियीकृत बँकेत ठेवले तर पोस्ट ऑफिसप्रमाणे ' ईसीएस सिस्टिम ' प्रमाणे प्रत्येक तिमाहीला व्याज बँकेत भरणा होताना मला 20 रु. चार्ज लावला जाईल का ?

के. बी. चवाथे,

अंधेरी, मुंबई - 400 069.

आयकर हा उत्पन्नाशी निगडित असतो. विशिष्ट प्रकारच्या व्यवहारात जेव्हा रक्कम मिळते तेव्हा देणारा हा काही रक्कम ' टीडीएस ' म्हणून कापतो व आयकर खात्याकडे भरणा करतो. आपण दिलेल्या माहितीवरून आपले इतर काही उत्पन्न नाही, असे दिसते. आपण बँकेत गुंतवणूक केल्यास त्या ठेवीवरील वाषिर्क व्याज पाच हजारांपेक्षा जास्त झाल्यास बँक ' टीडीएस ' कापेल. परंतु आपले उत्पन्न करपात्र नसेल तर आपण बँकेत '15 एच फॉर्म ' भरून द्यावा, म्हणजे बँक ' टीडीएस ' कापणार नाही. ' ईसीएस ' किंवा इतर काही सोयींसाठी प्रत्येक बँक आपल्या हिशेबाने रक्कम आकारते. काही बँका आपल्या ठेवीदारांना अशा सोयी मोफतही देतात.

4 आयकर कायद्याच्या कलम 80 एलनुसार शासकीय कर्जरोख्यांवरील व्याजावर तीन हजार रु.पर्यंतची अतिरिक्त वजावट मिळते. त्या कर्जरोख्यांची नावे कोणती ? ' करोडपती ', ' खुल जा सिमसिम ' सारख्या स्पर्धांमध्ये वस्तुरुपाने मिळणाऱ्या बक्षिसांवर आयकर भरावा लागतो का ? वैद्यकीय विमा योजनेअंतर्गत ( ' मेडिक्लेम ') उपचारांवर झालेला खर्च रुग्णालयाला परस्पर विमा कंपनी देते. त्याबाबतची माहिती आयकर विवरणपत्रात नमूद करणे आवश्यक आहे का व असल्यास कोणत्या कलमाखाली ? राष्ट्रीय बचत योजना 1987 अंतर्गत ( ' एनएसएस ') मिळणारे व्याज कोणत्या मर्यादेपर्यंत व कोणत्या कलमान्वये आयकरमुक्त असते ?

पद्माकर वझे,

मुलंुड पूर्व, मुंबई.

शासनाकडून वेळोवेळी भारतीय रिर्झव्ह बँक किंवा काही विशिष्ट संस्था, उदा. ' नाबार्ड ', ' आयडीबीआय ' यांच्यामार्फत कर्जरोखे (सरकारी बॉण्ड्स) विकण्यात येतात. त्यावर ही अतिरिक्त सूट मिळते. ' करोडपती ', ' खुल जा सिमसिम ' सारख्या स्पर्धांमध्ये वस्तुरुपाने मिळणाऱ्या बक्षिसांवर आयकर भरावा लागतो. विमा कंपनीने इस्पितळाला जी विम्याची रक्कम परस्पर अदा केलेली असते ती आपणास स्वतंत्ररीत्या आयकर खात्याला दाखविण्याची गरज नाही. ' एनएसएस 1987' योजनेत गुंतविलेले पैसे परत काढताना मूळ रक्कम व मिळालेले व्याज हे दोन्ही मिळून उत्पन्न समजले जाते व त्यावर आयकर लागू होतो व त्यावर सूट मिळत नाही.

 
</text>
</doc>
