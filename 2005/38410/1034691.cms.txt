<doc>
<docno>1034691.cms.txt</docno>
<text>
 
लेख
जाचक कवचकुंडले कशासाठी?
[ Sunday, February 27, 2005  08:46:04 pm]


भ्रष्ट अधिकाऱ्यावर किमान कारवाई करता येते ; पण काम न करणाऱ्या अधिकाऱ्याबाबत काहीच करता येत नाही. त्यामुळे भ्रष्ट अधिकाऱ्याप्रमाणेच कामचुकार अधिकाऱ्यामुळे जनतेचे नुकसान होत असते. सरकारी यंत्रणेत अशा ' बशा ' अधिकाऱ्यांचे प्रमाण इतके वाढले आहे की विचारता सोय नाही. परंतु सरकारी कर्मचाऱ्यांना घटनात्मक संरक्षण असल्याने त्यांच्याविरुद्ध तडकाफडकी कडक कारवाई करता येत नाही. ही कवचकुंडलेच आता जाचक ठरू लागली आहेत...

कर्मचारी आणि अधिकारी यांच्यामुळे मुख्यमंत्री, मंत्री, सरकार आणि अख्ख्या राज्यालाच कधीकधी शरमेने मान खाली घालण्याची वेळ येते. सरकार आणि मंत्र्यांच्या नाकतेर्पणामुळे त्यांना मान खालावी लागली तर टीकेची झोड उठते. लोक त्यांना घरी बसवितात. पण अधिकाऱ्यांच्या नाकतेर्पणामुळे त्यांना घरी जावे लागले, असे उदाहरण सापडत नाही. नियोजन आयोगाला वेळेवर आणि अचूक माहिती जायला हवी होती ; ती न गेल्याने मुख्यमंत्री आणि अर्थमंत्री यांची भेट रद्द झाल्याचा प्रकार नुकताच झाला आहे. यातून मुख्यमंत्री, अर्थमंत्री आणि महाराष्ट्र राज्य या सगळ्यांचीच नामुष्की झाली आहे.

लोकप्रतिनिधी, मंत्री यांची सचोटी, कार्यक्षमता, त्यांचे वर्तन, त्यांनी घेतलेले निर्णय याबाबत लोकांमध्ये जाहीर चर्चा होत असतेे. निर्णय चुकीचे व वर्तन आक्षेपार्ह झाले तर त्यावर जाहीर टीका होते. ज्यांना ती सहन करता येत नाही, असे नेते नेतृत्वाला लायक नाहीत, असे समजले जाते.

लोकशाहीत लोकांच्या कल्याणासाठी, तसेच नित्यपणे कारभार चालविण्यासाठी सरकार नावाची यंत्रणा तयार केलेली असते. सरकार हे संसद आणि विधिमंडळ यांना जबाबदार असते. कायदेमंडळातफेर् तयार केलेले कायदे आणि घेतलेले निर्णय राबविण्यासाठी कायमस्वरूपी सरकारी यंत्रणा तयार केलेली असते. विषयानुसार कारभार सुरळीतपणे चालावा, यासाठी विविध खाती निर्माण केली जातात. खात्याचा कारभार चालविण्यासाठी उतरंडीसारखी यंत्रणा तयार केली जाते. कायदा, पाटबंधारे अशा काही विभागांचा अपवाद वगळला, तर खात्याच्या प्रमुख पदाची जबाबदारी भारतीय प्रशासकीय सेवेतून आलेल्या अधिकाऱ्यावर दिलेली असते. हे अधिकारी खात्याच्या कारभाराला जबाबदार असतात. खात्यात निर्णय घेण्याची जबाबदारी वाटून दिलेली असते. मंत्री आणि मंत्रिमंडळ घेत असलेल्या धोरणात्मक निर्णयाची अंमलबजावणी करण्याचे काम खात्याचे असते. अशावेळी सर्वसाधारण तृतीय श्ाेणीच्या कर्मचाऱ्यांपासून ज्येष्ठ अधिकाऱ्यांपर्यंत सगळे सार्वजनिक सेवक या संकल्पनेत मोडत असतात. मंत्री आणि लोकप्रतिनिधी यांच्याप्रमाणे तेही जनतेला जबाबदार असतात. मंत्री हे विधिमंडळाला जबाबदार असतात ; तर अधिकारी-कर्मचारी हे मंत्रिमंडळ आणि मंत्र्यांना जबाबदार असतात.

मुख्यमंत्री, मंत्री, मंत्रिमंडळ, लोकप्रतिनिधी हे कायमचे नसतात. एका विशिष्ट कालावधीची मर्यादा त्यांच्यावर असते. त्या मर्यादेत त्यांना काम करावे लागते. लोकांनी पुन्हा जबाबदारी टाकली, तर पुनश्च विशिष्ट काळासाठी ते कारभार करतात. लोकांचा विश्वास गमावला, तर सर्वसामान्य नागरिकाप्रमाणे ते घरी बसतात. याउलट कर्मचारी आणि अधिकारी यांचे असते. एकदा ते नोकरीला लागले की निवृत्त होईपर्यंत सातत्याने काम करीत असतात. सरकारी नोकरीला घटनात्मक संरक्षण असल्यामुळे कोणालाही कोणत्याही कारणावरून काढून टाकता येत नाही. भ्रष्टाचार अथवा अन्य गैरवर्तन घडले असले तरी खातेनिहाय चौकशी केल्यानंतरच त्यावर योग्य ती कारवाई केली जाते. ती तशी नसेल, तर शिस्तभंगाच्या कारवाईला न्यायालयात आव्हान दिले जाते व दोष असतानाही कर्मचाऱ्याच्या केसालाही धक्का लागत नाही. बऱ्याचवेळा चौकशीलाही आव्हान दिले जाते. ती पूर्ण होण्यास वर्षानुवषेर् लागतात. अशावेळी संबंधित अधिकारी वा कर्मचारी सुखेनैव जगत असतात.

सरकारी यंत्रणेत काही कर्मचारी आणि अधिकारी कमालीचे कष्ट उपसताना दिसतात. इतरांना कामाला लावतात. जबाबदारीचे भान ठेवून वरिष्ठांना योग्य सल्ले देतात. विधिमंडळाने मागितलेली माहिती डोळ्यात तेल घालून तपासून मंत्र्याला सादर करतात. लोकांना भेटतात, त्यांच्या अडीअडचणी दूर करतात. कायद्यातील त्रुटी नजरेस आणून त्या दूर करण्यासाठी लोकप्रतिनिधी, मंत्री यांना सजग करतात. अशा या खऱ्याखुऱ्या लोकसेवकांच्या श्ामामुळे सरकार नावाची यंत्रणा आहे, याची प्रचीती लोकांना येते. अशा सचोटीच्या अधिकाऱ्याबाबत लोकच नव्हे तर मंत्रीही आदराने बोलतात.

पण काही अधिकारी, कर्मचारी यांचे वर्तन याच्या उलटे असते. वर्षानुवषेर् खुर्च्या उबविणे, स्वत:हून कोणताही पुढाकार न घेणे, काम असेल तर ते शिताफीने टाळणे, काम टाळता येत नसेल तर किमान ते उद्यावर ढकलणे, सगळ्या सोयी-सवलती- भत्ते आणि रजा उपभोगणे, मग दिवसभर कुचाळक्या करणे, काम करणाऱ्याला नाऊमेद करणे, निर्णय न घेणे, संदिग्ध शेरे मारत फायली फिरवत ठेवणे, काम होणार नाही, अशी मेख मारून ठेवणे, दिशाभूल करणारे सल्ले देणे, कष्ट न घेता जुजबी माहिती पुरविणे, प्रशासनात जमेल तितके राजकारण करणे, कोणतीही गोष्ट स्वत:च्या अंगाला लावून न घेणे अशा सगळ्या बाबीत ते वाकब्गार असतात. जसे काम करणारे कर्मचारी सगळ्या श्ाेणीत आणि सगळ्या खात्यांत आढळतात तसे काम न करणाऱ्यांचा आढळही सर्वत्र असतो.

शिवाय, काही अधिकारी इतके मग्रूर असतात की सरकारलाही ते मोजत नाहीत. लोकप्रतिनिधी, मंत्री, विधिमंडळ या तात्पुरत्या बाबी असून आपणच खऱ्या अर्थाने राज्यकतेर् आहोत, अशा आविर्भावात ते वावरत असतात. त्याची चुणुक सरकारी कारभारात विधिमंडळातील कामकाजात नेहमी पाहायला मिळते. विधिमंडळात तीच उत्तरे वर्षानुवषेर् देणे, चुकीची माहिती देऊन धूळफेक करणे होतेच ; परंतु राज्य सरकारच नव्हे तर केंद सरकारलाही चुकीची माहिती पुरविल्याची उदाहरणे आहेत. नियोजन मंडळाला वाट्टेल ती आकडेवारी देणे, हा प्रकार नुकताच उजेडात आला आहे. महाराष्ट्राचे बजेट जवळपास पन्नास हजार कोटी रु.चे असताना राज्याचा महसूल 937 कोटी रु. आहे, असे कळविण्याचे प्रकारही झाले आहेत. एकतर यांना काहीच कळत नसावे किंवा ते निर्ढावलेले असावेत. त्यांच्यामुळे अनेकदा मंत्र्यांना आणि सरकारला मान खाली घालण्याची वेळ येते. भ्रष्ट अधिकाऱ्यावर किमान कारवाई करता येते ; पण काम न करणाऱ्या अधिकाऱ्याबाबत काहीच करता येत नाही. त्यामुळे भ्रष्ट अधिकाऱ्याप्रमाणेच कामचुकार अधिकाऱ्यामुळे जनतेचे नुकसान होत असते. सरकारी यंत्रणेत अशा ' बशा ' अधिकाऱ्यांचे प्रमाण इतके वाढले आहे की विचारता सोय नाही.

अशा स्थितीत कारभार करताना जबाबदारीची कामे त्यांना न देणे, इतकाच मार्ग उपलब्ध असतो. त्यामुळे महत्त्वाच्या ठिकाणावरून कमी महत्त्वाच्या ठिकाणी त्यांची बदली केली जाते. सरकारचे प्राधान्यक्रम बदलत असले तरी प्रत्येक योजना आणि प्रत्येक काम हे जनतेशी निगडित असल्याने त्याचा कुठे ना कुठे फटका जनतेलाच बसतो. आएएस अधिकारी कितीही कामचुकार असला तरी किमान त्याला कुठल्या ना कुठल्या महामंडळात पाठवावेच लागते. मग तिथल्या कामाचा खेळखंडोबा ठरलेला असतो.

खाजगी सेवेत असा प्रकार असला की थेट त्याची गच्छंती होते. तसा प्रकार सरकारी सेवेत नसतो. याचे कारण सेवेला मिळालेले घटनात्मक संरक्षण. परिणामी निवृत्त होईपर्यंत त्यांचा निष्काम कर्मयोग चालू असतो. त्यामुळे सरकारी सेवेत कामाचे दरवषीर् अप्रायझल होण्याची गरज आहे. तसा विचार केंद सरकारच्या पातळीवर चालू आहे. आयएएस आणि आयपीएस सेवेच्या संबंधात हे अप्रायझल अधिक कठोरपणे होण्याची गरज आहे. ज्यांच्या हाती मोठ्या प्रमाणात अधिकार आहेत, असे अधिकारी हे कार्यक्षम आणि कष्टाळू असलेच पाहिजेत, असा दंडक रूढ झाला पाहिजे. कामचुकार अधिकारी प्रत्येक चाचणीनंतर नियमितपणे घरी पाठविले पाहिजेत. सरकार आणि सरकारी यंत्रणा ही जनतेच्या सेवेकरिता असून कामचुकार कर्मचाऱ्यांची धर्मशाळा नव्हे. मंत्री, मुख्यमंत्री, सरकार आणि लोकप्रतिनिधी घरी पाठविले जात असतील, तर कामचुकार अधिकारीही घरी बसविले पाहिजेत. त्यामुळे ज्येष्ठ अधिकाऱ्यांना असलेली संरक्षणाची कवचकुंडले काढून घेणे ही काळाची गरज आहे.

प्रताप आसबे

 
</text>
</doc>
