<doc>
<docno>1034679.cms.txt</docno>
<text>
 
अर्थव्यवहार
विमा कंपन्यांना आता ग्रामीण भागांतही व्यवसाय करणे भाग
[ Sunday, February 27, 2005  08:32:15 pm]


विमा नियामक व विकास मंडळ कायदा 1999 च्या द्वारे 1938 च्या विमा कायद्यात सुधारणा करण्यात आली असून , 32 ब आणि 32 क ही नवी कलमे त्यात समाविष्ट करण्यात आली आहेत. ती खालीलप्रमाणे आहेत.

32 ब कलमानुसार ठराविक कालावधीनंतर प्रत्येक विमा कंपनीने आपल्या एकूण व्यवसायापैकी ठराविक टक्के काम हे ग्रामीण भागातून मिळविले पाहिजे व ही टक्केवारी त्यांच्यावर बंधनकारक राहील.

सर्वसाधारणपणे ग्रामीण भागाकडे विमा कंपन्यांचे दुर्लक्ष होते. वाहतुकीची अपुरी साधने, अशिक्षितपणा व हप्ते भरण्याची गैरसोय इत्यादी गोष्टींमुळे विमा कंपन्या ग्रामीण भागात काम वाढविण्यास नाराज असतात. ग्रामीण भाग म्हणजे ज्या गावची लोकसंख्या पाच हजारांपेक्षा जास्त नाही व जेथे 75 टक्के लोक शेती व्यवसाय करतात, असे ठरविण्यात आले आहे.

शहरी व ग्रामीण भागातील मागासवगीर्य समाज, असंघटित कामगारवर्ग व दारिद्यरेषेखालील समाज यांना सामाजिक क्षेत्रात समाविष्ट करण्यात आले आहे. शेतमजूर, विडी कामगार, सुतारकाम, चांभारकाम, मच्छिमारी व्यवसायातील कामगार, कातडी कमावण्याच्या व्यवसायातील कामगार, शिंपी, सफाई कर्मचारी, तेंदूपाने गोळा करणारे मजूर, भाजी व्यवसायातील लोक, डोंगर भागातील कामगार स्त्रिया इत्यादी या कक्षेत येतात. या क्षेत्रात काम करणाऱ्या व्यक्तींकडे दुर्लक्ष होते, कारण ते असंघटित असतात व नवीन येणाऱ्या विमा कंपन्यांनी त्यांच्याकडे विशेष लक्ष देणे जरुरीचे आहे, असे वरील कायद्यात ठरविण्यात आले आहे.

ग्रामीण भागात पहिल्या वषीर् पाच टक्के विमा व्यवसाय (पॉलिसीज), दुसऱ्या वषीर् एकूण व्यवसायाच्या सात टक्के, तिसऱ्या वषीर् एकूण व्यवसायाच्या 10 टक्के, चौथा वषीर् 12 टक्के व पाचव्या वर्षांपासून 15 टक्के विमा व्यवसाय अर्थात पॉलिसीज करणे बंधनकारक आहे.

दुर्बल घटकांसाठी पहिल्या वषीर् पाच हजार लोक, दुसऱ्या वषीर् साडेसात हजार, तिसऱ्या वषीर् 10 हजार, चौथ्या वषीर् 15 हजार व पाचव्या वषीर् 20 हजार लोकांना विमा संरक्षण दिले पाहिजे, अशी तरतूद कायद्यात करण्यात आली आहे. विमा प्रतिनिधी यात सहभागी होऊ शकतात.

ग्रामीण भागांत एकूण पाच लाख खेडी असून, तेथील लोकवस्ती 75 कोटींच्या वर आहे. त्यातील 25 टक्के लोक दारिद्यरेषेखाली आहेत. त्यांना विमा संरक्षणाची गरज आहे व विमा व्यवसायास तेथे खूप वाव आहे. दीड कोटी घटकांमधील वाषिर्क उत्पन्न पाच लाखांपेक्षा जास्त आहे. बँकांच्या सुमारे 3,500 शाखा ग्रामीण भागात आहेत. टीव्ही, रेडिओ, टूथपेस्ट, साबण इत्यादी वस्तूंची विक्री ही ग्रामीण भागात शहरी भागांपेक्षा जास्त होते. विम्याची आवड व माहिती आता ग्रामीण भागात होत असून, विमा घेणाऱ्यांचे प्रमाण वाढत आहे. नवीन येणाऱ्या कंपन्यांना याचा फायदा होईल व त्या ग्रामीण भागांत, असंघटित क्षेत्रातील लोकांसाठी विमा व्यवसायाचे उद्दिष्ट पूर्ण करतील व वाढवितील, अशी अपेक्षा आहे.

2000 सालापर्यंत एकूण 24 व्यवसाय हे असंघटित समूह म्हणून जाहीर करण्यात आले होते. त्यांच्यासाठी निरनिराळ्या समूह विमा योजना जाहीर करण्यात आल्या होत्या. ' सामाजिक सुरक्षा समूह विमा योजनां ' खाली सुमारे 50 लाख लोकांना 1,750 कोटी रु.चे विमा संरक्षण देण्यात आले आहे.

जुलै 2000 मध्ये ' जनश्ाी विमा योजना ' जाहीर करण्यात आली असून, त्याखाली 20 हजार रु.चे विमा संरक्षण मिळते. कमीत कमी 250 लोकांचा गट असावा लागतो. ग्रामीण विकास योजनेखाली कर्ज घेतलेल्या लोकांसाठी एक समूह विमा योजना लागू असून, त्यात किमान पाच हजाराचे विमा संरक्षण मिळते. हप्ता संपूर्णपणे सरकारतफेर् दिला जातो.

क्षितिज पाटुकले

 
</text>
</doc>
