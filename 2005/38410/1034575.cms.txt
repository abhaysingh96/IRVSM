<doc>
<docno>1034575.cms.txt</docno>
<text>
 
सदर
आस्वाद हेल्थ ड्रिंक्सचा
[ Sunday, February 27, 2005  06:44:46 pm]


हेल्थ ड्रिंकची महती आताच्या काळात वर्णावी तेवढी थोडीच! त्यासाठी खूपकाही खटाटोप न करता सहज एखादं हेल्थ डिंक करता आलं तर बरंच असतं. त्यात घरगुती ज्यूस प्रामुख्याने नजरेसमोर येतात. आरोग्यासाठी व्हिटॅमिन्सच्या गोळ्यांचा डोस रोज घेण्यापेक्षा ज्यूसचा एक ग्लास उपयुक्त ठरू शकतो.

प्रत्येक फळ, भाजीपाल्यात थोड्याफार प्रमाणात आम्लं असतं, त्यामुळे उलट रक्तातील टॉक्सिन्स नष्ट होण्यास मदत होते. फॅट फ्री असणाऱ्या ज्यूसमध्ये कॅलरी कमी असतात. वजन घटवण्यासाठी यांचा निश्चितच उपयोग होऊ शकतो. शरीरासाठी उपयुक्त ठरणारे बायोफ्लेवोनाइड्स, अमिनो अॅसिड्स, अॅण्टिऑक्सिडण्ट्ससारखे घटक यात असतात. त्यासह व्हिटामिन्स आणि मिनरल प्रामुख्याने असतात. पण संपूर्ण फळ किंवा भाज्यांसाठी म्हणून ज्यूस हा काही पर्याय ठरू शकत नाहीत.

ताज्या ज्यूससाठी फळ, भाजी यांचा जास्तीत जास्त उपयोग होणं आवश्यक असतं. ज्यूस काढण्यापूवीर् स्वच्छ धुऊन व्यवस्थित कापून ठेवायला हवेत. नंतर लगेचच त्यांना ज्यूसरमध्ये टाकायचं, ही सर्व प्रकिया वेगाने झाल्यास त्यातील पौष्टिकपणा कायम राहू शकतो.

फळ, भाज्यांच्या सालीत जीवनसत्त्व असतात. ज्यूस परिपूर्ण होण्यासाठी त्याचा योग्य तऱ्हेने रस काढणं आवश्यक आहे. ज्यूस तयार झाल्यावर त्यात साल, बिया नसतील हे पाहावं लागेल.

सफरचंद : रोज एक सफरचंद कोणत्याही रोगांपासून दूर ठेवतं, असं म्हणतात. त्या हेतूने सफरचंदाचं महत्त्व अबाधित राहतं. कॉलेस्ट्रॉल कमी करण्यासाठी याचा फायदा होत असतो. शरीर सुदृढ ठेवण्याबरोबर सहज पचण्याचं वैशिष्ट्य सफरचंदात असतं. तहान भागवण्याचं उत्तम साधन म्हणून याकडे नक्कीच पाहता येईल. यातील जास्त मात्रेतील फॉस्फरस, पोटॅशियम किडनीसाठी फायदेशीर ठरतात. सफरचंदाच्या ज्यूसचा आनंद अधिक वृद्धिंगत करण्यासाठी थोडासा मधाचा वापर करायला हरकत नाही.

गाजर : मुलांच्या वाढीसाठी गाजर फायदेशीर असून त्यात कॅरोटिन, कॅल्शियम घटकांचा मोठा वाटा असतो. यातील व्हिटामिन ए प्रमुख भूमिका बजावत असते. बिटा- कॅरोटिनमुळे दृष्टी चांगली राहते. शिवाय व्हिटामिन सी, बहुतांश बी व्हिटामिन, कॅल्शिअम, पोटॅशियम, सोडियम, फॉस्फरस, लोह यांचा समावेश असतो. हृदयविकार, कॅन्सर, पक्षाघात, रक्तदाब यांना गाजराचा रस रोखतं. रेडिएशन, अतिनील किरण यापासून गाजराचा रस संरक्षण पुरवतं.

टोमेटो : अतिशय चविष्ट, रुचकर टोमेटो सूपचा ग्लास मध, गूळ यांच्या मिश्ाणाने अधिक उत्तम लागतो. यकृत, रक्त शुद्ध करणाऱ्या टोमटोमुळे टॉक्सिन्स नष्ट होतात. यात व्हिटामिन सी, बिटा केरोटिन, पोटॅशियम, फॉस्फरस, सल्फर आदी घटक टोमेटो ज्यूसमध्ये असतात. कमी प्रमाणातील काबोर्हायड्रेड डायबेटिक पेशण्ट्सबरोबर ज्यांना वजन कमी करायचं आहे, त्यांना फायदेशीर ठरतो.

लिंबू : एव्हरेस्ट सर करणारे सर एडमंड हिलरी यांनी, माऊण्ट एव्हरेस्ट सर करण्यात लिंबाचा मोठा वाटा असल्याचं एका ठिकाणी म्हटलं होतं. व्हिटामिन सीमुळे लिंबू लाभकारक असून यातील व्हिटामिन सीचं प्रमाण संत्रांपेक्षा अधिक आहे. अपुरा ऑक्सिजन आणि श्वासात येणाऱ्या अडचणींसाठी लिंबू कामी येतो. बायोफ्लेओनॉइड्स, पेक्टिनबरोबर बी व्हिटामिन यात असतात.

दाक्षं : पोटॅशियम, लोह प्रामुख्याने दाक्षात असतात. हृदयाचे ठोके नियमित करणे व रक्तदाबास प्रतिरोध करण्याची क्षमता यात असते. फक्त यातील अधिक प्रमाणात साखर असते ही गोष्ट पाहा!

संत्रं : कमी आम्लं असल्याकारणाने संत्रं लिंबूपेक्षा श्ाेयस्कर ठरतं. व्हिटामिन सीचं अधिक प्रमाण, बी व्हिटामिन, बायोफ्लायोनॉइड्स, पेक्टिन, पोटॅशियम, झिंक, फॉस्फरस मुबलक प्रमाणात असतात.

काकडी : उपाशीपोटी एक ग्लास काकडीचा रस आरोग्यासाठी फायदेशीर ठरू शकतो. त्वचा चांगली राहण्यासाठी काकडीचा उपयोग होतो. नखांबरोबर केसांची वाढ यामुळे उत्तम होऊ शकते.

ज्यूसचे होणारे फायदे लक्षात घेऊन शेल्फमध्ये पडून राहिलेला ज्यूसर बाहेर काढा आणि चांगल्या आरोग्यासाठी ज्यूसचा आस्वाद घ्या.

ऑरेंज, पायनॅपल पंच

साहित्य : अननस ज्युस एक कप, संत्रं ज्युस एक कप, लिंबांचा रस एक चमचा, बर्फाचे तुकडे आवश्यकतेनुसार, रोज सिरप दोन चमचे, सोडा आवश्यकतेनुसार, सजावटीसाठी, संत्रं चार ते पाच फोडी, चेरीे चार ते पाच, फॅन्सी स्ट्रॉ,

कृती : अननस, संत्र, लिंबू ज्युस आणि बर्फ घ्या. त्यात दोन चमचे रोज सिरप घालून व्यवस्थित घुसळा. नंतर हे दाव्य तीन चतुर्थांश भरेल

एवढं एका ग्लासात ओता. उरलेल्या भागात सोडा किंवा आवश्यकता भासणारी गोष्ट टाका. त्यानंतर शेवटी संत्रं, चेरी यांनी त्याला सजवा. मग ते र्सव्ह करा.

 
</text>
</doc>
