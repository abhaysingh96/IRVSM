<doc>
<docno>1034624.cms.txt</docno>
<text>
 
महाराष्ट्र
कापूस आंदोलनात हिंसा करणारे सर्व आरोपी फरार
[ Sunday, February 27, 2005  07:49:33 pm]


अकोला : कापूस आंदोलनादरम्यान जिल्हा शिवसेना अध्यक्षांनी केलेले तोडफोडीचे आवाहन कृतीत आणत कार्यर्कत्यांनी एसटी बस जाळणयचा प्रकार येथे घडला. रेल्वे रुळावरही पेटता टायर फेकून त्यांनी हिंसाचार करण्याचा प्रयत्न केला. हा आततायी प्रकार शिवसेनेच्या अंगलट आला असून कार्यर्कत्यांच्या मागे पोलिस हात धुवून लागले आहेत.

यावेळी नेतेमंडळी मात्र कार्यर्कत्यांच्या पाठीशी उभे राहण्याऐवजी त्यांच्यापासून दूर पळत आहेत. विधानसभा निवडणुकीनंतर सेनेच्या कार्यर्कत्यांत मरगळ पसरली होती. कापूस आंदोलन छेडून त्यांच्यात जोश भरण्याचा प्रयत्न झाला. मात्र ठोकशाहीच्या समर्थकांनी आपल्या मूळ स्वभावाचे दर्शन घडवत विध्वंस घडविला.

बस जाळण्याच्या प्रकाराबाबत बसचालकाने पोलिसांत तक्रार नोंदविली असून जाळपोळीत सहभागी असणाऱ्यांवर गुन्हे नोंदविण्यात आले आहेत. आता अटक अटळ आहे, असे लक्षात आल्यावर कार्यर्कत्यांची पळापळ सुरू झाली असून ते सर्वच फरार असल्याची पोलिस दप्तरी नोंद आढळते. काहींनी अटकपूर्व जामिनासाठी पळापळ चालविली आहे. मात्र आपल्या हातून ही मंडळी निसटू शकणार नाहीत, असा विश्वास पोलिसांनी व्यक्त केला आहे.

 
</text>
</doc>
