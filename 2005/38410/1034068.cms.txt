<doc>
<docno>1034068.cms.txt</docno>
<text>
 
देश-विदेश
मुंबई-महाराष्ट्राला ठेंगा!
[ Sunday, February 27, 2005  12:10:10 am]


म. टा. विशेष प्रतिनिधी

नवी दिल्ली : मुंबई आणि महाराष्ट्राला लालूप्रसादांच्या रेल्वे अर्थसंकल्पातून नेमके काय मिळाले ? याचे एका शब्दात उत्तर द्यायचे झाले तर ' ठेंगा! '... इतकेच म्हणता येईल...

बजेटमध्ये जाहीर 46 नव्या गाड्यांच्या सूचीत महाराष्ट्राशी संबंधित सिकंदराबाद-नांदेड एक्स्प्रेस ही रोज धावणारी एकमात्र ट्रेन आहे. विस्तार झालेल्या 27 गाड्यांच्या सूचीत छत्रपती शिवाजी टमिर्नसहून निजामाबादला जाणारी देवगिरी एक्स्प्रेस ही एकच ट्रेन आहे. फेऱ्या वाढलेल्या 10 गाड्यांमध्ये टिळक टमिर्नस ते गोरखपूर आणि मुंबई ते बिहारचे छपरा यांत धावणाऱ्या दोन ट्रेन्सच्या फेऱ्या वाढवण्यात आल्या. नव्या लोहमार्गांच्या सवेर्क्षणात पंढरपूर-लोणंद याच मार्गाचा उल्लेख आहे.

मुंबईच्या लोकलप्रवाशांना, भाडेवाढ नाही हा मोठा दिलासा आहे. मुंबईत लोकलची गदीर् दूर करण्याच्या आणि नवी मंुबईचा विकास करण्याच्या हेतूने ठाणे तुभेर्- नेरूळ-वाशी ( 22.60 किमी) लोहमार्ग, कुर्ला-ठाणे ( 17 किमी) पाचवी व सहावी लाइन, अन् बेलापूर-नेरूळ-सीवुड-उरण (27 किमी) अंतराचे दुपदरीकरण या योजनांना मंजुरी देण्यात आली आहे. ठाणे-तुभेर्-वाशी मार्गाच्या 18. 50 किमीचा टप्प्यावर वाहतूक सुरूही झाली आहे.

मंुबई अर्बन ट्रान्सपोर्ट प्रोजेक्ट्स (एमयूटीपी फेज 1) या 3125 कोटी रुपयांच्या महत्वाकांक्षी प्रकल्पाला गेल्या रेल्वे बजेटमध्येच मंजुरी देण्यात आली होती. यासाठी 1613 कोटींचे कर्ज जागतिक बँकेने दिले आहे. 2008 पर्यंत तो पूर्ण होईल, असा बजेटमध्ये उल्लेख आहे, मात्र त्यासाठी आथिर्क तरतूद अत्यंत नाममात्र ( 1,47,00 लाख रु.) आहे.

 
</text>
</doc>
