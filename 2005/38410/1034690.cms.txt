<doc>
<docno>1034690.cms.txt</docno>
<text>
 
महाराष्ट्र
'देवाची गाडी' उपेक्षितच
[ Sunday, February 27, 2005  08:44:07 pm]


पंढरपूरच्या विठुरायाला भेटण्यासाठी वारकरी भक्त लवकरच ब्रॉडगेज मार्गाने जाणार असे वाटत होते. जणू बैलगाडीच्या वेगाने नॅरोगेजवरून जाणारी ही संथ ' देवाची गाडी ' रेसच्या घोड्यांच्या वेगाने धावणार होती. पण चालू वर्षाच्या रेल्वे अर्थसंकल्पात झालेली ' तोकडी ' आथिर्क तरतूद पाहता हे काम ' नॅरोगेजच्याच ' वेगाने होणार असे दिसू लागले आहे.

' देवाची गाडी ' म्हणून ओळखल्या जाणाऱ्या मिरज- पंढरपूर नॅरोगेज रेल्वे मार्गाचे रूपांतर ब्रॉडगेजमध्ये करण्याच्या कामावर पूवीर्प्रमाणेच यावषीर्ही रेल्वे अंदाजपत्रकात जेमतेम तरतूद करण्यात आल्याने या कामाला म्हणावी तशी गती मिळणार नाही. त्यामुळे या गाडीला ' लालू पावले नाहीत ' असेच म्हणावे लागते.

मध्यंतरी रेल्वेमंत्री लालू प्रसाद यादव इस्लामपूरच्या दौऱ्यावर आले असताना ' देवाच्या गाडीचे ' काम जलद गतीने पूर्ण होण्यासाठी भरीव अथिर्क तरतूद केली जाईल, असे आश्वासन त्यांनी दिले होते. पण प्रत्यक्षात मात्र पंढरीच्या वारकऱ्यांच्या पदरी काहीशी निराशाच आली.

पंढरपूरच्या विठुरायाला भेटण्यासाठी वारकरी भक्त लवकरच ब्रॉडगेज मार्गाने जाणार असे वाटत होते. जणू बैलगाडीच्या वेगाने नॅरोगेजवरून जाणारी ही संथ ' देवाची गाडी ' रेसच्या घोड्यांच्या वेगाने धावणार होती. पण चालू वर्षाच्या रेल्वे अर्थसंकल्पात झालेली ' तोकडी ' आथिर्क तरतूद पाहता हे काम ' नॅरोगेजच्याच ' वेगाने होणार असे दिसू लागले आहे. आजवर हे असेच घडत आले आहे...

ही नॅरोगेज रेल्वे लाईन ब्रिटिश राजवटीमध्ये, साधारणत: 1927- 28 च्या सुमारास, बाशीर् लाईट रेल्वे कंपनीतफेर् सुरू झाली. या भागातील लोकांना, प्रामुख्याने गोरगरीब जनतेला पंढरपूरला जाण्यासाठी ही गाडी अत्यंत सोयीची आहे. प्रतिवषीर् आषाढी व कातिर्की एकादशीला ही नॅरोगेज मार्गावरील रेल्वेगाडी माणसांनी अक्षरश: फुलून जाते. हजारोंच्या संख्येने भाविक या गाडीने पंढरपूरला जातात. संथगतीने जाणारी ही गाडी बहुतेक सर्व स्टेशनवर विश्रांती घेते. पण स्वातंत्र्यानंतरही या ' देवाच्या गाडी ' कडे कुणी फारसे लक्ष दिले नाही.

तत्कालीन राष्ट्रपती डॉ. शंकरदयाळ शर्मा हे एकदा पंढरपूरला पांडुरंगाच्या भेटीला आले होते, त्यांना त्यावेळी या ' ब्रॉडगेज मार्गाचे ' महत्त्व पटले आणि त्यांनी या कामाला गती देण्याचा प्रयत्न केला. सन 2001 मध्ये पंढरपूर-कुर्डुवाडी हा पहिला टप्पा पूर्ण झाला. विद्यमान मुख्यमंत्री विलासराव देशमुख, केंदीय गृहमंत्री शिवराज पाटील यांनीही हे काम लावून धरले आणि त्यामुळेच मिरज-लातूर या 347 कि.मी. नॅरोगेज रेल्वे मार्गाचे ब्रॉडगेजमध्ये रूपांतर करण्याचे काम टप्प्याटप्प्याने सुरू झाले. त्यातील पंढरपूर-कुर्डूवाडी या 59 कि.मी. मार्गाचे, तसेच लातूर-लातूर रोड या 18 कि.मी. मार्गाचे रुंदीकरण पूर्ण होऊन प्रवासी वाहतूकही सुरू झाली आहे. तर कुर्डूवाडी-बाशीर् आणि बाशीर्- लातूर काम प्रगतिपथावर आहे. मिरज- पंढरपूर या 137 कि.मी. मागाचे काम मात्र प्रथमपासूनच आस्ते आस्त (या नॅरोगेज गाडीप्रमाणेच) चालू आहे. या मार्गावरील केवळ 20 पुलांची कामे हाती घेण्यात आली आहेत. दरवषीर् या कामावर अशी 30-35 कोटीची तरतूद केली जाते आणि ती प्रामुख्याने प्रगतिपथावर असलेल्या कामांवरच खर्च केली जाते. मिरज-पंढरपूर रेल्वे मार्गावर त्यातील थोडीच रक्कम खचीर् पडते. त्यामुळे हे काम जणू ' गोगलगाईच्या ' गतीने चालू आहे.

या संपूर्ण रेल्वे मार्गाचे रुंदीकरण गतीने व्हावे यासाठी ' मिरज रेल्वे कृती समिती ' तफेर् आजवर सतत पाठपुरावा केला जात आहे. यावषीर्ही संपूर्ण मिरज-लातूर रेल्वे मार्गासाठी 35 कोटी रु.ची तरतूद करण्यात आली आहे. हे संपूर्ण काम 2009 सालापर्यंत पूर्ण करण्याची रेल्वे मंडळाची योजना आहे. पण दरवषीर् या कामावर तुटपुंजी तरतूद केली जाते आणि काम रखडते असा अनुभव आहे. यावेळीही तेच घडले आहे. त्यामुळे नियोजित वेळेत हे काम पूर्ण होणार काय हाही प्रश्ान्च आहे.

याबाबत प्रतिक्रिया व्यक्त करताना मिरज रेल्वे कृती समितीचे अध्यक्ष मकरंद देशपांडे यांनी सांगितले की, मिरज- पंढरपूर नॅरोगेज मार्गाच्या रुंदीकरणासाठी आमचा पाठपुरावा चालूच राहणार आहे. हे काम प्रथमपासूनच दुर्लक्षित राहिले आहे. दुर्दैवाने यावेळीही त्याचेच प्रत्यंतर आले.

या मिरज-पंढरपूर नॅरोगेजबद्दल अशी एक गोष्ट गमतीने सांगितली जायची. ती अशी- एकदा अशीच ही गाडी थांबली होती. चौकशी करता गाडीच्या मार्गात म्हैस आली, असे कारण देण्यात आले. पाच-दहा मिनिटांनी ही गाडी पुन्हा थांबली. त्यावेळी विचारता ' तीच म्हैस फिरून पुनश्च आडवी आली ' असे सांगण्यात आले! या गाडीने जाणाऱ्या प्रवाशांनी चालत्या गाडीतून केव्हाही उतरावे, रेल्वेलाईन लगतच्या शेतातील ज्वारीची, मक्याची कणसे किंवा भुईभुगाच्या शेंगा उपटून पुन्हा ही गाडी पकडावी, असेही बोलले चायचे. मथितार्थ एवढाच की ही गाडी इतकी हळू धावायची. आजही त्यात बदल नाही. या गाडीतून जाताना कुणालाही जणू ' पाळण्यात ' बसल्याचा भास व्हावा!

रवींद दप्तरदार

 
</text>
</doc>
