<doc>
<docno>1034714.cms.txt</docno>
<text>
 
लेख
ड्रीमबजेटचा पडदा उघडताना...
[ Sunday, February 27, 2005  09:12:23 pm]


गेले 45 दिवस एकाद्या अभेद्य किल्ल्याचे स्वरूप अर्थमंत्रालयाला प्राप्त झाले होते. नॉर्थ ब्लॉकच्या कॉरिडॉर्समध्ये मोबाईलचा चुकूनही वापर होऊ नये, यासाठी खास जॅमर्स लावले गेले. दूरध्वनीवरील संभाषणांवर पाळत ठेवण्यासाठी, प्रत्येक लँडलाईनला टेपरेकॉर्डर जोडले गेले. अॅक्रिडिटेशन कार्डधारक पत्रकारांनाही या काळात नॉर्थ ब्लॉकमध्ये प्रवेश नव्हता. तमाम सहसचिवांना आपले तोंड बंद ठेवण्याची ताकीद देण्यात आली होती.

नॉर्थ ब्लॉकच्या कडेकोट गुप्ततेत अर्थसंकल्पाच्या चित्तवेधक नाट्याची सलग 45 दिवस रंगीत तालीम सुरू होती. विकासाच्या संकल्पनांचे विविधरंगी पॅर्टन्स, गृहितकांच्या यशापयशाचा प्रचंड डेटा, अर्थकारणाच्या चढउतारांचे नवे-जुने आलेख, परस्परांना छेदणारी भलीमोठी आकडेवारी, दिमतीला सज्ज होती. सामाजिक जाणिवांचा अहोरात्र सुरू असलेला संघर्ष अन् त्यावर मात करणारी राजकीय इच्छाशक्ती यांच्या असामान्य ब्लेंडिंगमधून अर्थसंकल्पाचे स्वप्नांकित कथानक तयार झाले. त्यावरील पडदा लोकसभेत आणखी काही तासांनी दूर होणार आहे.

कथानकातला एकही शब्द शेवटच्या क्षणापर्यंत बाहेर कळू नये, यासाठी प्रथमच यंदा अभूतपूर्व सुरक्षा यंत्रणा तैनात करण्यात आली. गेले 45 दिवस एकाद्या अभेद्य किल्ल्याचे स्वरूप अर्थमंत्रालयाला प्राप्त झाले. नॉर्थ ब्लॉकच्या कॉरिडॉर्समध्ये मोबाईलचा चुकून देखील वापर होऊ नये, यासाठी खास जॅमर्स लावले गेले. दूरध्वनीवरील संभाषणांवर पाळत ठेवण्यासाठी, प्रत्येक लँडलाईनला टेपरेकॉर्डर जोडले गेले. अॅक्रिडिटेशन कार्डधारक पत्रकारांना देखील याकाळात नॉर्थ ब्लॉकमध्ये प्रवेश नव्हता. तमाम सहसचिवांना आपले तोंड बंद ठेवण्याची ताकीद देण्यात आली होती. अर्थमंत्रालयात येणाऱ्या मान्यवर अभ्यागतांना, प्रथमच डिजिटल स्वाक्षऱ्यांचे सोपस्कार पार पाडावे लागले. टॅक्स अँड टॅरिफच्या संवेदनशील विभागात प्रवेश करणाऱ्यांसाठी तर आधुनिक स्वाईप कार्डस्चे तंत्रज्ञान वापरले गेले. अर्थसंकल्पाच्या गुप्ततेत जरासे देखील लीकेज अर्थमंत्र्यांना मंजूर नव्हते, त्यासाठी तंत्रज्ञानानेच बहाल केलेल्या लहानमोठ्या उपकरणांवर, अधिक प्रभावी तंत्रज्ञान वापरून मात करण्यात आली.

इतक्या कडेकोट बंदोबस्तात अर्थसंकल्प नाट्याच्या कथानकाचे जे दस्तऐवज तयार होत होते, त्याच्या रोज तालमी व्हायच्या. बंद दालनाच्या मंद प्रकाशात देशातले दिग्गज अर्थतज्ज्ञ या तालमी पाहायचे. अर्थमंत्र्यांना सल्ला द्यायचे. हॉर्वर्ड विद्यापीठातले निष्णात कायदेपंडित चिदंबरम त्यांच्याकडून अधिक तपशिलांचा आग्रह धरायचे. त्यातून कथानक बदलायचे. पुन्हा नव्याने लिहिले जायचे. प्रत्येक भारतीयांच्या जीवनशैलीला स्पर्श करणाऱ्या या नाट्याची अशी पूर्वतयारी सुरू असताना, देशभर अंदाजांचे असंख्य सेतू बांधले जात होते. तऱ्हेतऱ्हेच्या अपेक्षा व्यक्त होत होत्या. रायसीना हिलवरील नॉर्थ ब्लॉकवर अखेरच्या दिवसापर्यंत त्याचे पडसाद उमटत होते.

मंत्रिमंडळाने बाराव्या वित्त आयोगाचा अहवाल पूर्णत: स्वीकारला. राज्य सरकारांना अधिक अनुदान सहाय्य आणि केंदीय कर्जावरील व्याजदर कमी करण्याची तसेच राज्यांना केंदीय करातून मिळणाऱ्या उत्पन्नात एक टक्क्याने वाढ करण्याची शिफारस या अहवालात आहे. केंद सरकारवर भलेही 26 हजार कोटींचा बोजा पडणार असेल, मात्र कर्जाच्या ओझ्याखाली दबलेल्या राज्य सरकारांना त्यामुळे बराच मोठा दिलासा मिळणार आहे. एकट्या महाराष्ट्रालाच किमान एक हजार कोटींचा लाभ या निर्णयामुळे होणार आहे. सत्ताधारी आघाडीतल्या घटक पक्षांसह डाव्या पक्षांचा किमान समान कार्यक्रमाच्या उद्दिष्टपूतीर्साठी आग्रह आहे. त्यासाठी किमान 15 ते 20 हजार कोटींची रक्कम पुढल्यावषीर् लागणार आहे. सार्वजनिक उद्योगांच्या किमान पाच टक्के निर्गुंतवणुकीची घोषणा त्यासाठी अर्थमंत्री करतील, अशी अपेक्षा आहे.

काळ्या पैशांची रंगसफेदी करण्यासाठी, किमान पाच वषेर् पैसे काढता येणार नाहीत, असे शून्य टक्के व्याजाचे बाँडस् बाजारात आणावेत, काळ्या पैशांचा वापर करून केलेल्या व्यवहारावर ट्रॅन्झॅक्शन टॅक्स बसवावा, स्थावर मिळकतींच्या व्यवहारावर बाजारभावाप्रमाणे कर लावावेत, अशा महत्त्वपूर्ण शिफारशी अर्थतज्ज्ञांच्या समितीने केल्या आहेत. स्वत:च्या मालकीचे घर अन् अंगणात एक छोटीशी कार, हे मध्यमवर्गाने आयुष्यभर जपलेले स्वप्न. त्यासाठी रिअल इस्टेट प्रकल्पांच्या नियमावलीत व्यवहार्य बदल करून 100 टक्के परदेशी गुंतवणुकीला परवानगी देण्याचा अर्थमंत्र्यांचा इरादा आहे. राज्यातली स्टँपड्यूटी देखील 5 ते 6 टक्क्यांपर्यंत खाली आणण्याचा विचार गांंभिर्याने सुरू आहे. कारवरील उत्पादन शुल्क यंदा हमखास कमी होईल, या अपेक्षेने लोकांनी कारखरेदी थांबवली आहे. पोलादी पत्रे अन् प्लॅस्टिकवरील आयातकरात अपेक्षेनुसार घट झाल्यास, मध्यमवर्गाला परवडण्या-इतपत कारच्या किमती उतरतील, अशी अपेक्षा आहे. सार्वजनिक क्षेत्रातल्या 27 बँकांचे नजीकच्या भविष्यकाळात 6 ते 7 बँकांमध्ये विलिनीकरण होईल. वर्षअखेरीला बँकांच्या किमान 25 टक्के शाखा कमी होतील. खासगी बँकांमध्ये परदेशी गुंतवणूक येईल, याचे संकेतही महिन्याभरापासून चचेर्त आहेत. मरणासन्न अवस्थेतल्या लघुउद्योग क्षेत्राचे पुनरुज्जीवन होईल, त्यांना कृषी कर्जांच्या धतीर्वर अल्पदराने कर्जपुरवठ्याची घोषणा केली जाईल, तसेच लघुउद्योगांची व्याख्या बदलून त्यात परदेशी गुंतवणुकीचे प्रमाण 24 वरून 49 टक्क्यांवर गेल्याने रोजगारनिमिर्ती होईल, अशी शक्यता व्यक्त होते आहे.

शिक्षण, आरोग्य, रोजगार अन् ग्रामीण विकासासाठी अर्थसंकल्पात अनेक आकर्षक तरतुदी असतील, याचे स्पष्ट संकेत राष्ट्रपतींच्या अभिभाषणातून मिळाले आहेत. देशभर दहावीपर्यंतच्या शिक्षणक्रमात, रोजगाराभिमुख तंत्रशिक्षणही जोडले जावे, अशी अर्थमंत्र्यांची इच्छा आहे. कॉपोर्रेट टॅक्सच्या स्लॅबमध्ये काही बदल होईल काय, याची शेअरबाजारापासून उद्योगजगतापर्यंत सर्वांनाच प्रतीक्षा आहे. टीडीएस, टीएसएसचे रिटर्नस् कम्प्युटरवर ऑनलाईन भरण्याच्या सुविधा विस्तारासाठी, मंत्रिमंडळाने टॅक्स इन्फमेर्शन नेटवर्क (टिन) च्या दुसऱ्या टप्प्याला मंजुरी दिली आहे. सीएमपीसाठी गुटखा, पानमसाला, सिगारेटवर उपकर लावण्याची सूचना सोनिया गांधींनी केली आहे.

व्हॅल्यू अॅडेड टॅक्स (व्हॅट) 1 एप्रिलपासून लागू होणार आहे. यंदाच्या अर्थसंकल्पात व्हॅटसाठी राज्यसरकारांना किमान दीड हजार कोटी रुपयांची नुकसानभरपाई देण्याची तरतूद, अर्थमंत्र्यांना करावी लागणार आहे. सेवाकराचा प्रारंभ मनमोहनसिंगांनी अर्थमंत्री असताना केला होता. हा एकमात्र कर असा आहे की ज्याचा विस्तार झाल्यास, सरकारी उत्पन्नात भरघोस वाढ होऊ शकते. सेवाकराच्या सूचीत सध्या 70 सेवा आहेत. अर्थसंकल्पात किमान डझनभर सेवांची त्यात भर पडेल अन् त्याची संक्रांत यंदा डॉक्टर्स आणि वकिलांवर येईल, अशी शक्यता आहे. विजय केळकरांच्या एफआरबीएम टास्क फोर्सने एक लाखापर्यंतचे उत्पन्न प्राप्तिकर कक्षेतून वगळण्याची शिफारस केली, तेव्हापासून मध्यमवर्गाचे चेहरे उजळले आहेत. बचतीवरच्या व्याजात उदरनिर्वाहाचा अन् औषधांचा खर्च सुटावा, अशी पेन्शनरांची अपेक्षा आहे. अर्थसंकल्प जाहीर होईपर्यंत अंदाजांचे अनेक फ्लायओव्हर्स लोकांनी मनोमती बांधले आहेत. त्याला प्रतिसाद देण्यात देशाची तिजोरी अन् अर्थमंत्र्यांच्या कल्पकता कितपत सार्थ ठरते, त्याचा प्रत्यय आज सर्वांना येईल.

अर्थसंकल्प नाट्याच्या नेपथ्यात मॉन्टेकसिंग अहलुवालिया आणि रिर्झव्ह बँकेचे माजी गव्हर्नर सी. रंगराजन यांसारखे दिग्गज अर्थतज्ज्ञ होते. करप्रणालीची साजसज्जा पार्थसारथी शोम अन् विजय केळकर सजवत होते. राकेश मोहन, डी. स्वरूप आणि के. एम. चंदशेखर अर्थसंकल्पाची प्रत्यक्ष निमिर्ती व्यवस्था हाताळत होते. शरद पवार ग्रामीण कृषीक्षेत्राची तर कमलनाथ व्यापक निर्यातीला प्रोत्साहन देणाऱ्या योजनांची रंगभूषा अर्थ-संकल्पावर चढवीत होते. याखेरीज मनमोहन- सिंगांसारखे अर्थशास्त्री पंतप्रधान या सस्पेन्स नाटकात आपल्या बुद्धिमत्तेचे रंग भरीत होते.

सुरेश भटेवरा

 
</text>
</doc>
