<doc>
<docno>1034671.cms.txt</docno>
<text>
 
अर्थव्यवहार
विमान उडते अधांतरी!
[ Sunday, February 27, 2005  08:29:23 pm]


' प्रेम जरूर करावं, पण शहाण्यानं संसाराचं विमान उडविण्याच्या भानगडीत पडू नये! प्रेमोत्तर संसारात पडलेल्या अनेक (स्त्री) पुरुषांचं हे मत सध्या नेमकं विमानोद्योगालाच तंतोतंत लागू पडू लागलंय. म्हणजे असं की, विमानं बनवणाऱ्या कंपन्या तिथे नफा करताहेत आणि विमान प्रवासाचा संसार मांडणाऱ्या कंपन्यांना मात्र वाईट दिवस आलेत!

प्रवाशांची संख्या वाढूनही, नफ्याबाबत मात्र त्यांचं विमान अधांतरीच उडतंय. आपल्या ' एअर इंडिया ' आणि ' इडियन एअरलाइन्स ' दोन्ही कंपन्या गेली पाच वर्षं तोटाच दाखवीत आहेत. पण युरोप-अमेरिकेतील बड्या कंपन्यांचंही काही वेगळं चाललेलं नाही.

2004 मध्ये तर विमानोड्डाण उद्योगाला एकूण चार अब्ज डॉलर्स इतका तोटा आला असावा, असा एक अंदाज आहे. गंमत म्हणजे , ' महापुरे झाडे जाती नेती, तेथे लव्हाळे वाचती ' या न्यायाने या उद्योगातील छोट्या कंपन्यांचा (म्हणजे पॉईन्ट टू पॉईन्ट सव्हिर्स देणाऱ्यांचा) आलेख वरवर जात आहे.

2003 मध्ये बड्या कंपन्यांचं उत्पन्न फक्त 4 टक्क्यांनी वाढलं असताना या छोट्या उड्डाणवीरांची विक्री मात्र तबाल 28 टक्क्यांनी वाढली. बड्या कंपन्यांचा पसाराच इतका मोठा असतो की, खर्चावर नियंत्रण ठेवणं त्यांना कठीण होऊन बसतं. शिवाय त्यांना संसार रेटत न्यावाच लागतो. इंधन महाग झालं, अन्य खर्च वाढले, तरी ' लव्हाळ्यां ' कडून होणाऱ्या स्पधेर्मुळे, भाडी वाढवता येत नाहीत.

प्रवासी एका विमानाकडून दुसऱ्या विमानाकडे उड्डाण करायला तयारच असतो. पण मग, इतका तोटा सहन करून या कंपन्या खेळ चालू ठेवतातच कशा ? काय करणार ? विमानच ते! एकदा उडालं की, पायलटच्या मजीर्नुसार थोडंच खाली आणता येतं ?

या उद्योगातील एका प्रमुख अधिकाऱ्याचं काय म्हणणं आहे, ठाऊक आहे ? ' तुम्हाला विमानोड्डाणाच्या व्यवसायात लक्षाधीश व्हायचं आहे ? अगदी सोप्पं आहे. कोट्यवधी रुपये या उद्योगात टाकत राहायचं, की झालातच तुम्ही लक्षाधीश! '

सुधीर सुखठणकर

 
</text>
</doc>
