<doc>
<docno>1034593.cms.txt</docno>
<text>
 
महाराष्ट्र
मराठीची पिछेहाट रोखण्यासाठी प्रयत्न हवेत : प्रा. केशव मेश्राम
[ Sunday, February 27, 2005  07:09:23 pm]


विदोही चळवळीबद्दल आपलं काय मत आहे ?

लोकशाहीत अभिव्यक्ती स्वातंत्र्य मान्य आहे. पण अभिव्यक्ती इतरांचीही असू शकते हे अमान्य करणं बरोबर नाही. विदोहातून परिवर्तन घडणार असेल तर विदोह करणारी मंडळी तशी गंभीर असली पाहिजेत. त्यासाठी विदोह करणाऱ्यांनी आत्मपरीक्षण करण्याची गरज आहे. काहीतरी करून लोकांचं लक्ष वेधून घेण्यासाठी मोठमोठ्या घोषणा करणं म्हणजे विदोह नव्हे. तत्त्वज्ञान नेहमी श्रीमंत असतं, माणसं मात्र खत्रूड असतात. विदोही खत्रूड होऊ नये. विदोही चळवळ चमको चळवळ होऊ नये अशी इच्छा आहे.

विदोहींशी संवाद साधला जाऊ शकतो काय ?

त्यासाठी साहित्यिक आणि लेखकांमधे एकात्मता असली पाहिजे. चर्चा घडली पाहिजे. अमका विचार करणारा माणूस असाच असा आग्रह केल्यास चर्चाच घडणार नाही. त्यामुळे चचेर्ला वाव मिळत नाही. मग संवाद कसा घडणार, समाजात अनेक घटक असतात. एका घटकाचं दुसऱ्या घटकाला न पटणं ही जिवंतपणाची खूण आहे. पण सतत न पटणं हे बरोबर नाही. चळवळीवर निष्ठा असेल तर अनेक प्रवाह मिळून मानद तयार होतो. तसं अनेक चळवळी मिळून मोठी परिवर्तन करणारी चळवळ निर्माण झाली पाहिजे. त्यासाठी आपण गंंभीर असलं पाहिजे. विरोधासाठी विरोध करून चळवळ होऊ शकत नाही, तो व्यक्तीवरच राग असतो.

साहित्य संमेलनात मांडलेला मराठीचा मुद्दा तुम्ही पुढे कसा रेटणार ?

लेखक विचाराला फक्त मांडू शकतात, विचार पेरू शकतात, विचारासाठी वातावरण निर्माण करू शकतात, विचार देऊ शकतात. विचार रेटणं ही कृती असून कृती राजकारण आणि समाजकारणाच्या माध्यमातून होते. म्हणून मी विचार मांडणार आणि तो जर बहुजन समाजाला पटला तर काहीतरी उभं राहू शकेल. मराठीच्या एकंदरच पिछेहाटीबद्दल मला खूप बोलायचं आहे. जेव्हा-जेव्हा आणि जिथं-जिथं संधी मिळेल तेव्हा मी बोलणार. गतिमंद मुलाला सतत समजावलं तरच त्याच्या लक्षात येतं. तशीच आजच्या समाजाची अवस्था झाली आहे. इथे ' समस्त बहिरे बसतात लोकं, का भाषणं मधूर तू करशी ' अशी लोकशाहीची अवस्था आहे. म्हणूनच माझी जेवढी क्षमता-मर्यादा आहे त्या पद्धतीने वागण्या-बोलण्याचा प्रयत्न करणार आहे.

मराठीच्या पिछेहाटीची कोणती कारणं आहेत असं वाटतं ?

देशामध्ये कुठेही जायला मज्जाव नाही हे मान्य. पण सगळी माणसं मुंबईतच का, या गंभीर प्रश्नांचा विचार राजकीय पक्ष, संघटना, विचारवंत, जाणकार करत नाहीत. कॉस्मोपॉलिटन शहर केवळ मुंबईच का, देशातल्या इतर राज्यांमधे मराठी भाषिक शिक्षणमंत्री कधी झाला आहे का, ते जर होत नसेल तर सगळ्यांचा ठेका आम्हीच घेतला आहे का, असे प्रश्न राजकीय पक्ष विचारत नाहीत. दुसरीकडे सर्वसामान्य मराठी माणूसही मराठीचं अस्तित्व लोकांच्या मनात-नजरेत भरणार नाही असंच वागत असतो. हा लोकांचा नाही तर आमच्या व्यवस्थेतील आणि राजकारणातील प्रवत्तींचा दोष आहे. राजकारणाला अवास्तव महत्व देण्याच्या वृत्तीत दोष आहे. त्यातूनच समाजात दूषिकं निर्माण झाली आहेत.

यासाठी काय करावं असं तुम्हाला वाटतं ?

एक तर आपण ' धोबी का कुत्ता ना घरका ना घाटका ' असं वागू नये. प्रत्येक मराठी माणसाने दुसरी भाषा शिकण्याची गरज आहे काय याचा विचार करण्याची आवश्यकता आहे. मराठीपण टिकवण्यासाठी दैनंदिन जीवनात, व्यवहारात वावरताना लहानसहान गोष्टींचं भान राखलं तरी अस्तित्व लोकांना कळेल. विविध राजकीय पक्ष, संघटना, विचारवंत आणि जाणकारांनी एकत्र येऊन आपल्या भाषेबद्दल गंभीरपणे विचार केला पाहिजे. भाषेचं काही बरंवाईट होतंय, असं जर जाणवतं

तर त्यासाठी गंभीरपणे कृती केली पाहिजे. याचा अर्थ सुतकीपणाने किंवा नकारात्मक विचार करायला हवा असा नव्हे.

शशी करपे

 
</text>
</doc>
