<doc>
<docno>1132573.cms.txt</docno>
<text>
 
क्रीडा
उन्हाळी हॉकी प्रशिक्षण शिबिराला छान प्रतिसाद
[ Saturday, June 04, 2005  08:48:17 pm]


मुंबई : बँक क्रीडा मंडळाने यंदाही उन्हाळी हॉकी प्रशिक्षण शिबिराचे आयोजन केले होते. बँक कर्मचाऱ्यांच्या मुलांसाठी/पाल्यांसाठी आयोजित केलेल्या या शिबिरामध्ये सहा ते 16 वर्षे वयोगटातील 65 मुले-मुली सहभागी झाली होती.

तीन आठवडे चाललेल्या या शिबिरामध्ये बँकांमधील माजी आंतरराष्ट्रीय- राष्ट्रीय खेळाडूंनी मार्गदर्शन केले. याशिवाय हॉकी क्षेत्रातील काही दिग्गजांच्या मार्गदर्शनाचा लाभही या खेळाडूंना मिळाला. माजी ऑलिंपिकपटू अली सय्यद, हिलरी गोम्स (मुंबईचे गोलरक्षक/जनरल मॅनेजर महिंद- महिद) आणि दादोजी कोंडदेव व पुरस्कार विजेते प्रशिक्षक प्राध्यापक जसवंत सिंग, इना रिबेलो अशा मान्यवरांनी आपला बहुमोल वेळ शिबिरार्थींना दिला.

शिबिरार्थींकडून मिळणारा प्रतिसाद पाहता त्यांना दोन सत्रांमध्ये प्रशिक्षण देण्याचा निर्णय घेण्यात आला.सकाळी मूलभूत तंत्र व दुपारी सांघिक खेळ असा कार्यक्रम राबविण्यात आला. बँक स्पोर्टस बोर्डाच्या प्रशासकीय मंडळाच्या सदस्या माजी आंतरराष्ट्रीय हॉकीपटू नीना राणे (सेंट्रल बँक ऑफ इंडिया) यांनी या शिबिराचे प्रतिवषीर्प्रमाणे आयोजन केले. यंदा प्रथमच स्टेट बँक ऑफ इंडियाने या उपक्रमास विशेष सहाय्य केले.

सांगता समारंभाला स्टेट बँकेचे चीफ जनरल मॅनेजर ए. रमेशकुमार हे प्रमुख पाहुणे होते. स्वत: आंतर विद्यापीठ स्तरावर खेळलेल्या रमेशकुमार यांनी शिबिराथीर्ंसह खेळाचा आनंद लुटण्याबरोबर त्यांनी काही अनुभवदेखील कथन केले. समारोपाच्या दिवशी बिलियर्डसची विश्वविजेती अनुजा ठाकूर, हिलरी गोम्स, चंदूभाई उदेशी (मेट्रो एक्स्पेटिस) हे मान्यवर उपस्थित होते. प्रिन्सटन ए. हा नायगाव - वसईचा शिबिराथीर् सवोर्त्तम ठरला. त्याला मेट्रो एक्सपोर्टस्तफेर् सायकल भेट देण्यात आली. शिबिराच्या तीन आठवड्यांच्या कालावधीमध्ये सर्व खेळाडूंना सकस आहार देण्यात आला.

 
</text>
</doc>
