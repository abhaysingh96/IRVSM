<doc>
<docno>1132448.cms.txt</docno>
<text>
 
संवाद
घरावेगळी
[ Saturday, June 04, 2005  11:04:43 am]


हळूहळू करियर बनत चाललं, तसं हे सिरीनिटी टॉवर्समधलं तीन बेडरूम हॉल किचनचं मोठ्ठं घर घेतलं. इथं राहतो मी आणि आईच.भाऊ-बहीण त्यांच्या संसारांत सुखी आहेत. एनी वे... एवढं मोठं घर घेतलं, पण ते सजवणं, नटवणं या फंदात मी पडले नाही.

समहाऊ, माझ्यात ती भावनाच नाही...घराविषयी मी काही सांगायचं हे इतकं विचित्र आहे... कारण मी आणि घर यांचा काही संबंध आला असेल का, याबद्दलच अनेकांना शंका असेल. कमीत कमी कपडे घालून, अत्यंत उन्मादक, अश्लील हावभाव करत नाच करणारी राखी सावंत आणि घराबद्दल बोलणार? असं कुणाला वाटलंच तर त्यात बऱ्यापैकी तथ्य आहे... कारण मला घर मिळालं तेच मी कॉलेजमध्ये गेल्यावर. दहावी होईपर्यंत मी, माझी बहीण आणि भाऊ माऊंट मेरी बोर्डिंग स्कूलमध्ये होतो. नन्स, मदर, सुपिरिअर्सच्या अत्यंत करड्या धाकात आमचं बालपण गेलं. कधी हट्ट केलाय, कधी भावंडांबरोबर धमाल केलीय, कधी घरातच मस्ती केलीय...

यापैकी काहीही आमच्या लहानपणी घडलं नाही. होस्टेलचं एकसूरी करडं वातावरण. सुट्टीत घरी आलो तरी फरक फक्त जागेचा. वातावरण तसंच. कारण माझे वडील पोलिस दलात. मुलांना कडक धाकात ठेवलं की, मगच ती सुधारतात असं मानणारे. आईचं काही चालायचं नाही. तरीही थोडीफार माया वाट्याला यायची. या अशा वातावरणात वाढल्यामुळे मी माझा आत्मविश्वास संपूर्ण गमावलेला होता. चारचौघांत माझ्या तोंडून शब्द फुटणं शक्य नसायचं. शाळेत मी कशातही चमकले नाही. मुलांना शाळेत ओरडलं, तर ती घरी आसरा शोधतात. मी माझा आसरा देवात शोधला. शाळेतला एक प्रसंग लख्ख आठवतोय... पोएट्री रिसायटेशनसाठी मला निवडलं होतं. माझी स्टेजवर जायची वेळ आली आणि माझे हातपाय थंडगार पडले. एवढ्या ऑडियन्ससमोर बोलायचं, या कल्पनेनंच मी थरथरू लागले... आणि बघता बघता हमसाहमशी रडले. टीचर्सनी समजावलं... ओरडल्या. पण मी ढिम्म! कुणीही मला जवळ घेतलं नाही... समजावलं नाही. ...अँड दॅट डे मी ठरवलं. मी बदलणार.दहावीनंतर घरी आलो. माझ्यात काही फरक पडला नव्हता... की वातावरणात. पण कॉलेजमध्ये 'इप्टा'बरोबर माझा संपर्क आला. आय डोंट नो, त्यांनी माझ्यात काय पाह्यलं. पण मी नाट्य वर्तुळात ओढली गेले. सतीश पेडणेकर, योगेन्द कोनकर, नादिरा बब्बर यांनी आजच्या राखी सावंतला जन्म दिला. माझं नाटकात काम करणं वडिलांना अर्थातच पसंत नव्हतं. पण आता मी बदलले होते. माझा मार्ग मी निवडला. जगाने, आजूबाजूच्यांनी नावं ठेवली, टीका केली... पण मी पर्वा केली नाही. वडिलांच्या घरात राहून माझं हे वागणं शक्य नव्हतं, तेव्हा मग मी कर्ज काढून पहिल्यांदा एक छोटं घर घेतलं.हळूहळू करियर बनत चाललं, तसं हे सिरीनिटी टॉवर्समधलं तीन बेडरूम हॉल किचनचं मोठ्ठं घर घेतलं. इथं राहतो मी आणि आईच. भाऊ-बहीण त्यांच्या संसारांत सुखी आहेत. एनी वे...

एवढं मोठं घर घेतलं, पण ते सजवणं, नटवणं या फंदात मी पडले नाही. समहाऊ, माझ्यात ती भावनाच नाही. या घरात अत्यंत बेसिक फनिर्चर आहे. आईने तिच्या पद्धतीने सजवलंय. मला खूप कष्ट करायचेत, खूप पुढे जायचंय... अर्थात माझ्या मनात स्वप्नातलं घर आहे... मी लग्न करेन तेव्हा... हायराइजमधलं, पाश्चिमात्य पद्धतीनं सजवलेलं... मंद रंगाचं... मला स्वयंपाक अजिबात येत नाही. पण स्टेट ऑफ आर्ट किचन असणारं, माझं घर.पण... त्याला अद्याप अवकाश आहे. आजच्या घडीला हेच माझं घर! आत्ताच झालेल्या अपघाताने कंपल्सरी रेस्ट घेतेय. तुम्हाला खरं वाटणार नाही, पण या घरात प्रथमच मी सलग इतके तास काढलेत. या घरातली दुपार, संध्याकाळ मी पहिल्यांदा अनुभवलीय. माझी गणपतीवर नितांत श्रद्धा आहे... त्याचे आशीर्वाद आणि माझे कष्ट यावर मला हवा तो पल्ला मी गाठणारच, यावर माझा विश्वास आहे. म्हणून आज इंटिरिअर, डेकोरेशन यावर मी अजिबात विचार करत नाही. आणि खरं म्हणजे आय डोंट इव्हन मिस एनीथिंग.काम आटोपून दमून घरी आले, चार घास खाल्ले की, बघता बघता पेंग यायला लागते. त्या अर्धवट झोपेत जाणवतं, शूटिंगच्या आर्क लाईटनी रखरखीत झालेल्या माझ्या केसांवर आई तेल जिरवतेय, मला थोपटतेय. आणि बस तेव्हा एहसास होतो की आहे, या राखीचं घर आहे. हेच ते.-

राखी सावंत-

शब्दांकन : शुभा प्रभू-साटम

 
</text>
</doc>
