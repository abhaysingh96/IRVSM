<doc>
<docno>1132626.cms.txt</docno>
<text>
 
देश-विदेश
अमरनाथ यात्रेचा मार्गप्लास्टिकमुक्त होणार
[ Saturday, June 04, 2005  09:36:22 pm]


वृत्तसंस्था
श्रीनगर : पवित्र अमरनाथ यात्रा प्रदूषणमुक्त करण्यासाठी यंदापासून या यात्रेच्या मार्गावर प्लास्टिक बॅग वापरण्यावर बंदी घालण्यात येणार आहे.यात्रेच्या मार्गावर असलेल्या शिबिरांमध्ये प्लास्टिकच्या पिशव्या वापरण्यावर बंदी घालण्यात येईल. त्याचप्रमाणे या मार्गावर असलेली उघडी स्वच्छतागृहे बंद करून त्याऐवजी शास्त्रोक्त पद्धतीने निचरा करणारी स्वच्छतागृहे उभारण्यात येतील, असे अमरनाथ गुंफा बोर्डाचे अध्यक्ष आणि जम्मू-काश्मीरचे राज्यपाल निवृत्त लेफ्टनंट जनरल एस. के. सिन्हा यांनी सांगितले.

जास्त शुल्क भरण्याची तयारी असल्यास यात्रेकरूंना राज्यातील इतर पर्यटन स्थळेही दाखवण्यात येतील. यात्रेकरूंसाठी अत्याधुनिक पद्धतीने बनवलेली निवासस्थानेही असतील, अशी माहिती सिन्हा यांनी दिली.गेल्या वषीर् अमरनाथ यात्रेच्या वेळी संगम येथे दरड कोसळून प्रचंड हानी झाली होती. या ठिकाणी परिस्थिती पूर्ववत करण्याचे काम सुरू झाले आहे. सिन्हा यांनी या कामाची पाहणी केली.

 
</text>
</doc>
