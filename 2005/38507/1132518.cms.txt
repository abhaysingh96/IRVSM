<doc>
<docno>1132518.cms.txt</docno>
<text>
 
महामुंबई
पाऊस साचलेला...
[ Saturday, June 04, 2005  08:05:43 pm]


जयंत होवाळ

गडद निळे, गडद निळे, जलद भरून आले' की पावसाच्या सरी अंगावर घेण्यासाठी तन आणि मन आसुसते. पावसाळी सहली निघतात, 'एक छत्री और हम दोनो'चे प्रयोग रंगतात. प्रेमी युगलांसाठी रोमॅंटिक म्हणावा असा काळ! एकूणच पावसाळ्यासारख्या छान ऋतूत पाणी तंुबून, साथीचे रोग पसरून, दरडी कोसळून 'नको नको रे पावसा...'अशी म्हणण्याची पाळी येऊ नये असं कुणालाही वाटेल. त्यामुळे साहजिकच सर्वांचं लक्ष मंुबई महापालिकेकडं लागतं. पावसाळ्यात सर्वकाही ठिकठाक असावं म्हणून पालिकेचीही जय्यत तयारी सुरू झाली आहे.मुंबईची नैसगिर्क रचना पाहता भरतीच्या वेळी लाटांची उंची 4.5 मिटर्सपेक्षा जास्त असताना त्याचवेळी तासात 20 मिमिपेक्षा जास्त पाऊस पडल्यास रस्त्यांवर, रेल्वेट्रॅकवर पाणी साचण्याची शक्यता असते.

नाल्यांतील पाणी अरबी समुदात वाहून नेण्यासाठी शहर भागात 107 दरवाजे आणि माहीम खाडीत चार दरवाजे आहेत. पश्चिम उपनगरात 29 अरबी समुदात 14 माहीम खाडीत उघडणारे दरवाजे आहेत. तर पूर्व उपनगरात माहीम खाडीत 8, माहूल खाडीत 6 तर ठाणे खाडीत पाणी वाहून नेण्यासाठी 14 दरवाजे आहेत. पालिकेने या दिवशी अतिरिक्त स्टाफ ठेवण्याबरोबर रस्त्यांवर, नाल्यांजवळ, ड्रेनेज आणि गटारांच्या लाईनवर लक्ष ठेवण्यासाठी वेगळी टीम ठेवली आहे. जून ते सप्टेंबर या पावसाळ्याच्या काळात 21 दिवस भरतीच्या लाटांची उंची साडेचार मीटरपेक्षा जास्त राहणार आहे. या दिवसात भरतीच्या वेळी जोरदार पाऊस पडल्यास मुंबई जलमय होण्याची भीती आहे.

मुंबईत भरतीच्या वेळी लाटांची उंची साडेचार मीटरपेक्षा जास्त असेल आणि त्याच वेळी मुसळधार पाऊस पडत राहिला, तर मुंबईतून पावसाचं पाणी समुदात वाहून जाऊ शकत नाही. उलट भरतीचंच पाणी आऊटफॉलमधून आतमध्ये येऊ लागतं. त्यामुळे मुंबईच्या स्टॉर्म वॉटर ड्रेन्सचे अरबी समुदात उघडणार दरवाजे बंद केले जातात. परिणामी पावसाच्या पाण्याचा निचरा होत नाही आणि मुंबईचे रस्ते जलमय होऊन जातात. पालिकेने मंुबईत सखुबाई मोहिते मार्ग, हिंदमाता सिनेमा, डॉ. बी.ए. रोड, किंग्ज सर्कल गांधी मार्ग, सँडर्हस्ट रोड स्टेशन लो लेव्हल आणि स्लेटर रोड, ग्रँटरोडमध्ये पाच पाणी तंुबण्याची सोय केली आहे. या ठिकाणचा गाळ काढण्यात आला आहे,

पर्जन्य जलवाहिन्यांत सुधारणा आणि पंपाद्वारे पाणी उपसण्याची व्यवस्था करण्यात आल्यामुळे पाण्याचा निचरा लवकर होईल. पश्चिम उपनगरातील गझदरबंद एच / पश्चिम आणि मिलन सबवे, मालड सबवे नूतन विद्या मंदिर-पी उत्तर विभाग आणि वलनाई जोगळेकर नाला परिसर-कांदिवली (प.) या चार ठिकाणी पाणी तंुबण्याची शक्यता आहे. पण याही भागात काही ठिकाणी नाल्याचा प्रवाह नवीन बॉक्स डेनमध्ये वळविण्यात आला असून अतिरिक्त पुराच्या पाण्यासाठी पंपिंगची व्यवस्था करण्यात आला आहे. सद्याच्या मलनि:सारण वाहिनीतल अतिरिक्त प्रवाह दुतगती मार्गापलीकडली वाहिनीत वळविल्यामुळे मिलन सबवे येथे पाण्याचा निचरा लवकर होईल, असाही विश्वास प्रशासनाला वाटत आहे.

पूर्व उपनगरात ब्राम्हणवाडी-एल विभाग, उमरशी बाप्पा चौक, हेमू कलानी मार्ग-एम/पश्चिम आणि पोस्टल कॉलनी, चेंबूर ही पाणी साचण्याची ठिकाणी आहेत. पावसाळ्यात कोसळणाऱ्या दरडी पालिकेची डोकेदुखी आहेत. मंुबई 99 स्पॉट दरडी कोसळू शकतील असे आहेत. या भागातील रहिवाशांना सुरक्षित स्थळी स्थलांतर करण्याचं आवाहन करण्यात आलं आहे. डोंगराच्या कडेनं भिंत बांधण्याचा मुद्दा अनेकदा पुढे येतो, पण निधीच्या अभावी घोडे पेंड खाते. 2000 साली घाटकोपरला दरड कोसळून 80 लोक मरण पावले होते. मागील वषीर् 13 ठिकाणी दरडी कोसळून तीनजण मरण पावले, तर नऊ जखमी झाले. साथीचे रोग हे ही आणखी एक समस्या! लेप्टोस्पायरोसिस रोगाचा उगम झाल्यापासून तर टेन्शनमध्ये भर पडली आहे. 2003 साली लेप्टोचे 326 रुग्ण आढळले, त्यापैकी 26 दगावले. 2004 साली 237 रुग्ण आढळले, तर 11 जण दगावले.

डेंग्यू रोगाचाही उदय झाला आहे. 2003 साली 334 रुग्ण नोंदले गेले, पाचजण मरण पावले. 2004 साली हाच आकडा अनुक्रमे 152 आणि 5 होता. पावसाळ्यात पाणी उकळून प्यावे, बाहेरचे पदार्थ खाण्याचे टाळावे. पाणी खात्याला क्लोरिनची मात्रा वाढविण्याच्या सूचना देण्यात आल्या ओत. डासांचा प्रादुर्भाव टाळण्यासाठी किनटनाशके फवारण्याची तयारी सुरू झाली आहे.

 
</text>
</doc>
