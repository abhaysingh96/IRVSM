<doc>
<docno>1132636.cms.txt</docno>
<text>
 
महामुंबई
फोन कंपन्यांच्या स्पधेर्त ग्राहकांच्या वाट्याला मनस्ताप
[ Saturday, June 04, 2005  10:19:20 pm]


म. टा. प्रतिनिधी
मुंबई : मोबाइल कंपन्यांच्या युद्धात सर्वसामान्य ग्राहकांना स्वस्त दरातील विविध योजनांचे आमिष दाखवून फसवणूक करण्याचे प्रकार सुरूच आहेत. टाटा इंडिकॉमच्या ग्रुप मोबाइलचे कनेक्शन घेतलेल्या मुंबईतील एका व्यावसायिकावर, पैसे भरूनही 'ग्रुप मोबाइल'चे कनेक्शन न मिळाल्याची तक्रार करूनही कंपनीने दखल न घेतल्याने हैराण होण्याची वेळ आली आहे.

सुरेश रामाणी यांनी मागील महिन्यात टाटा कंपनीकडे 4 हजार 400 रुपये भरूनसाठी ग्रुप मोबाइलची नोंदणी केली. या योजनेअंतर्गत दरमहा 50 रुपये भाडे आकारून चौघांमध्ये कितीही वेळ बोलण्याची सुविधा आहे. कंपनीच्या प्रतिनिधींनी रामाणी यांना चार मोबाइल फोन दिले. पण त्यांत 'ग्रुप मोबाइल'ची सुविधा नसल्याचे लक्षात आल्याने रामाणी यांनी कंपनीच्या प्रतिनिधींकडे संपर्क साधला. पण, ग्रुप मोबाइलची सुविधा संगणकाला पुरविण्यास विसरल्याने आपल्याला ही सुविधा मिळू शकली नसल्याचे कारण देऊन पुन्हा अर्ज करण्यास त्यांना सांगण्यात आले.

रामाणी यांनी मोबाइलची नोंदणी रद्द करण्यासाठी कंपनीच्या प्रतिनिधींशी संपर्क साधण्याचा प्रयत्न केला. पण कंपनीतून उडवाउडवीची उत्तेर देण्यात येत असल्याचे रामाणी यांचे म्हणणे आहे. आता त्यांनी टाटा टेलीसव्हिर्सेसला फॅक्सने पत्र पाठवून मोबाइलची नोंदणी रद्द करण्याची विनंती केली आहे. याबाबत टाटा इंडिकॉम कंपनीच्या प्रतिनिधींशी संपर्क साधण्याचा प्रयत्न केला. पण कोणतीही माहिती देण्यात आली नाही.

 
</text>
</doc>
