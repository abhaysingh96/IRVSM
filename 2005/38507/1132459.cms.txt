<doc>
<docno>1132459.cms.txt</docno>
<text>
 
संवाद
मेहनत, सॉफ्ट-स्किल्स आणि जीवनदृष्टी!
[ Saturday, June 04, 2005  11:04:43 am]


पावसाळा आणि परीक्षांचे निकाल यांच्यात तशी बरीच साम्यस्थळं आहेत. पावसाचं येणं जितकं बेभरवशाचं, तितकंच परीक्षांचे निकाल लागणंसुद्धा! पुढ्यातल्या शैक्षणिक किंवा आथिर्क वर्षांचं भवितव्य दोघांवरही सारखंच अवलंबून. पाऊस आणि परीक्षांचे निकाल; दोघांच्याही वेळ पाळण्यावर आणि गुणवत्तेवर माणसांची मनोरथं पूर्ण होणं, अथवा माणसांचे मनसुबे उघळले जाणं; सारखंच अवलंबून.पण हल्ली पेरणी करताना शेतकऱ्याला बियाण्याच्या कसदारपणाबद्दल जेवढी खात्री वाटते, तेवढीही अभ्यासक्रम निवडीच्या आपल्या निर्णयाबद्दल मुलांना आणि पालकांना वाटू नये एवढे गोंधळाचे आणि कोलाहलाचे वातावरण आज आजुबाजूला आहे.

दहावी आणि बारावीचे निकाल आता लागतील आणि मग 'नेमेचि' येणाऱ्या पावसाळ्याप्रमाणे तीच ती निकालांमधल्या गोंधळाची चर्चा, त्याच त्या कॉलेज प्रवेशाच्या रांगा, तीच ती शिफारशीच्या चिठ्ठ्यांची जमवाजमव, तोच तो कॉलेजांमधल्या जागा आणि विद्याथीर्संख्येमधील घोर तफावतीचा मुद्दा. पालकांची अस्वस्थता, विद्यार्थ्यांची बऱ्यापैकी गुण मिळवूनही होणारी ससेहोलपट, कुलगुरू आणि विद्यापीठांची हतबलता, शिक्षण मंत्र्यांची सारवासारव; हे आणि असे सर्व काही 'तेच ते अन् तेच ते'!दहावी-बारावीच्या मुला-पालकांचं म्हणणं समजून घेतलं तर काय लक्षात येतं? यातल्या बहुसंख्यांना हवी आहेत ती पुढे चांगला पैसा मिळण्याची शक्यता असलेली आणि मुख्य म्हणजे आजही प्रतिष्ठित मानली जाणारी करिअरची क्षेत्रं आणि त्या क्षेत्रांचे पाठ्यक्रम. 'मग, पुढे काय?' असं विचारणाऱ्या नातेवाइकांचं 'पिडणं' सहन करणाऱ्या परीक्षाथीर् विद्यार्थ्यांची स्थिती चक्रव्यूहात अडकलेल्या अभिमन्यूपेक्षाही वाईट न झाली तरच नवल.

करिअरच्या विषयात मुलांनी स्वत:चे निर्णय स्वत:च घेणं ही अपेक्षा क्रूर वाटावी इतका विलक्षण कोलाहल आज आजुबाजूला आहे. त्यात पुन्हा 'मुलांवर काही लादायचं नाही' याचा अनेकदा पालक इतका विलक्षण धसका घेतात, की, मुलांना आपण काही सुचवायचं की नाही हाच त्यांच्यापुढचा प्रश्ान् बनतो. अॅप्टिट्यूड टेस्ट हा प्रकार तसा वैज्ञानिक नि म्हणूनच विश्वसनीय. पण अनेकदा अशा टेस्टचे निकाल गोंधळ कमी करण्याऐवजी त्यात भरच घालतात. परिणामी मुलं आणि प्लॅस्टिकच्या पिशवीत त्यांच्या सटिर्फिकिटांचे (व त्यांच्या अॅटेस्टेड झेरॉक्स प्रतींचे) संच घेतलेले पालक; नेहमीकरताच 'चौराहे पर'!माझा अमेरिकेतला एक शिक्षक मित्र सांगत होता की तिथे करिअरच्या विविध क्षेत्रांची निदान 'तोंडओळख' तरी व्हावी म्हणून आठवी, नववीच्या मुलांसाठी वैशिष्ट्यपूर्ण कार्यक्रम योजले जातात.

एखाद्या महिन्यात 'अ पॅरेंट अ डे' सारखा उपक्रम योजून वर्गातल्या मुलांच्या पालकांना-आई अथवा वडिलांपैकी एकाला-एक तास वर्गात येऊन आपल्या क्षेत्राची, कामाची, त्यातल्या करिअर संधींची; सविस्तर माहिती द्यायला सांगितलं जातं. नंतर कधीतरी याचाच पाठपुरावा म्हणून 'अ वर्कप्लेस अ डे' सारखा उपक्रम योजतात. पालकांच्या नोकरीच्या ठिकाणाला वर्गातली सर्व मुलं भेट देतात, तिथला 'आँखो देखा हाल' जाणून घेतात. मुलांच्या माहितीची क्षितिजं विस्तारणारे आणि निर्णय घेण्यासाठी आवश्यक तो 'डाटा' जमा करण्यासाठी मदत करणारे असे उपक्रम आपल्या शाळांनी का राबवू नयेत?करिअर-सोपानाच्या पहिल्या पायरीवरच आपल्याकडे इतकं गोंधळाचं वातावरण असण्याची कारणं तशी बरीच आहेत.

सर्वात महत्त्वाचं म्हणजे मुख्यत्वे भविष्याबद्दलच्या अ-सुरक्षिततेच्या भावनेपोटी मुलांनी 'स्वत:च्या आवडीचा' पण तरीही चांगल्या आथिर्क स्थितीची खात्री वाटावी असा 'करिअरक्षम' पाठ्यक्रम निवडावा याबद्दलचा पालकांचा आग्रह. असा रास्त आग्रह धरतानाही बहुतेकदा हे विसरलं जातं की कॉलेजजीवनाच्या या सहा-सात वर्षांत मेहनतीची सवय, सॉफ्ट-स्किल्स मिळविण्याचा प्रयत्न आणि पुढे जीवनदृष्टीची शिदोरी या गोष्टी मुलाला आणि पालकांनाच मिळवाव्या लागतात. कोणतंही महागडं कॉलेज, कोणताही प्रतिष्ठेचा पाठ्यक्रम वा कोणताही ट्यूशन क्लास या गोष्टी शिकवित नाही आणि मुख्य म्हणजे करिअरच्या वाटेवर या तिन्ही गोष्टींना खरोखरच 'पर्याय नाही'!असं म्हणतात की भारतातल्या अन्एम्प्लॉयमेंटचा प्रश्न् हा मुदलात अन्एम्प्लॉयेबल्सचा आहे.

एकीकडे बेकारीचे आकडे फुगत असताना दुसरीकडे चांगले टायपिस्ट आणि चांगले ड्रायव्हर्ससुद्धा मिळत नाहीत ही सर्वदूर स्थिती आहे. अनेक उच्च विद्याविभूषित, नोकरीच्या मुलाखतींना धीटपणे सामोरे जाऊ शकत नाहीत. इंग्रजी वाङ्मयात पदवी घेतलेल्यांनासुद्धा इंग्रजीचा एक परिच्छेद निदोर्ष लिहिता येईलच, याची आज खात्री नाही. या सगळ्या परिस्थितीचा आणि घडत्या वयातच मुलांची मेहनतीची सवय सुटण्याचा, वा त्यांनी वाचन, लेखन, भाषण, संभाषण इ. सॉफ्ट स्किल्स संपादण्याबाबत आळस करण्याचा; खूप जवळचा संबंध आहे.जगायचं कशासाठी आणि मुख्य म्हणजे कसं जगायचं? याची चर्चा 15-16 वयाच्या टप्प्यावर म्हणजे 'जरा जास्तच होतंय' असं वाटेल. पण बदलत्या आणि अधिकाधिक गुंतागुंतीच्या काळात त्यालादेखील फार पर्याय नाही.हे सगळं घडून यायला गरज आहे ती मुलांशी 'सहज पण ठरवून' संवाद साधण्याची. पावसाच्या प्रतीक्षेत असताना आणि परिक्षेच्या निकालांची वाट पाहतानाही तगमग आणि अस्वस्थता तशी कुणालाच चुकत नाही पण असा संवाद साधला गेला तर मुलांना निर्णयाचं स्वातंत्र्य दडपणासारखं वाटणार नाही.

अन्यथा, ''आमच्याकडे रोहितला खुली छूट आहे. तू डॉक्टर नाहीतर इंजिनियरच हो, असा आमचा अजिबात आग्रह नाही. आम्ही त्याला स्वच्छ सांगितलंय, तुझा निर्णय तू घे'' असं सांगणारे व पालकनीती कोळून प्यायल्याचं भासविणारे जन्मदातेच आज मुलांना दहशतवादी वाटतील....!

 
</text>
</doc>
