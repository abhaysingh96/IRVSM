<doc>
<docno>1132589.cms.txt</docno>
<text>
 
क्रीडा
 फ्रेंच स्पर्धा कोण जिंकणार?
[ Saturday, June 04, 2005  09:05:27 pm]


परिस : पदार्पणातच फ्रेंच खुली स्पर्धा जिंकणारा दुसरा खेळाडू हा सन्मान राफेल नादल मिळवणार की सीडींग नसताना अंतिम फेरीत मजल मारण्याचा विक्रम करणारा मारिआनो प्युरतो हा मान मिळवणार याचीच चर्चा टेनिस विश्वात गेले दोन दिवस झडते आहे.दोनच दिवसांपूवीर् वाढदिवस साजरा करणाऱ्या नादलने जगातील सवोर्त्तम खेळाडू असलेल्या रॉजर फेडररला 6-3, 4-6, 6-4, 6-3 असे पराभूत करत आपल्या उदयाची दवंडी पिटली.

ग्राँ प्री स्पधेर्च्या अंतिम फेरीत पोहोचण्याची एकोणीस वर्षाच्या नादलची ही पहिलीच वेळ आहे. आता तो पदार्पणात अजिंक्यपद मिळवणाऱ्या मॅट्स विलँडरची बरोबरी करतो का हे बघायचे.अर्थात नादल मान्य करतो की मी जिंकलो असलो तरी फेडरर हाच सवोर्त्कृष्ट खेळाडू आहे. आणि अंतिम फेरीत तो नाही हे वाईटच आहे. तो फार गुणवान खेळाडू आहे.

उपान्त्य फेरीत तो नीट खेळत होता तेव्हा मला त्याला तोंड देणे अवघड झाले होते. त्याच्या तडाख्यातून सुटल्यावरच मी गुण वसुल करू शकलो. फेडरर ही स्पर्धा नक्की जिंकणार असेही भाकीत त्याने केले.मात्र सर्व चारही ग्राँप्री स्पर्धा जिंकणारा सहावा टेनिसपटू हा मान मिळवण्यासाठी त्याला आणखी एक वर्ष तरी वाट बघावी लागेल हे नक्की. ही स्पर्धा जिंकल्यास हा मान मिळवणारा तो सहावा खेळाडू ठरेल.दरम्यान फेडररचा वारसदार हा मान मिळण्यासाठी नादल मिळेल ती संधी साधतो आहे.

दोन वर्षांपूर्वी इजा झाल्यामुळे तो या स्पधेर्त उतरू शकला नव्हता.पण उद्या तो जिंकेल असे सांगणाऱ्यांची संख्या बरीच आहे. याला कारण यंदा त्याने क्ले कोर्टवर पाच स्पर्धा जिंकल्या आहेत. उद्या तो जिंकल्यास इतक्या तरुण वयात हा मान मिळवणारा तो चौथा खेळाडू ठरेल.यापूवीर् दोनदा त्याची मारिआनोशी गाठ पडली आणि दोन्ही वेळा क्ले कोर्टवर नादल आरामात जिंकला होता. 'पण यंदा त्याला हरवणे सोपे नाही कारण त्याचा खेळ बहरला आहे.

मला सर्वस्व पणाला लावावे लागेल ' अशी कबुली नादल देतो आहे..आम्ही दोघेही पहिल्यांदाच या स्पधेर्च्या अंतिम फेरीत खेळत असल्यामुळे आमच्यावर ताण पडला आहे. पण यंदा मी चार वेळा अंतिम फेरीत खेळलो आहे यामुळे माझा आत्मविश्वास अधिक आहे आणि याचा फायदा मला मिळेल.तुलनेने नादल अधिक ताजातवाना असेल कारण मारिआनोला उपान्त्य आणि त्या आधीची फेरी अशा दोन्ही वेळी प्रत्येकी पाच सेट झुंजावे लागले आहे.पण सव्वीस वषीर्य मारिआनोला आपल्यावर टेनिस फेडरेशनने, उत्तेजक दव्ये घेतल्याच्या आरोपाखाली नऊ महिने बंदी घालून अन्याय केला आहे हे दाखवून द्यायचे आहे. त्यामुळे बंदीनंतर परत आल्यावर मुख्य स्पर्धांमध्ये सहभाग्ी व्हायला मिळावे यासाठी इतर अनेक फुटकळ आणि जगाच्या कानाकोपऱ्यात स्पर्धांत सहभागी व्हावे लागले.

अगदी इराणमध्येही तो खेळला. 'कारण माझे उद्दिष्ट होते ते पहिल्या पन्नास खेळाडूंत स्थान मिळवल्याशिवाय निवृत्त न होण्याचे. आणि माझा विश्वास बसत नाही की अवघ्या अकरा महिन्यांत मी हे साध्य केले आहे.' तो सध्या सत्ताविसाव्या स्थानावर आहे. थोडक्यात सांगायचे तर या दोन डावखुऱ्या खेळाडूंत विलक्षण चुरस आहे हे नक्की.

 
</text>
</doc>
