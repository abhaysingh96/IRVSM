<doc>
<docno>1132666.cms.txt</docno>
<text>
 
महामुंबई
बँकांच्या कर्जवाटप पद्धतीत बदल हवा
[ Saturday, June 04, 2005  11:42:38 pm]


म.टा. प्रतिनिधी
मुंबई : आथिर्क क्षेत्रात झपाट्याने होणारे बदल लक्षात घेऊन त्यानुसार देशातील बँकांनी कर्ज देण्याच्या पध्दतीत बदल करण्याची आवश्यकता असून शेतकऱ्यांना तसेच शेती व्यवसायाला मोठ्या प्रमाणात कर्ज मिळावे तसेच लहान व मध्यम उद्योगांनाही त्यांच्या गरजेनुसार दीर्घ मुदतीचा कर्जपुरवठा करण्याची गरज असल्याचे मत पंतप्रधान डॉ. मनमोहनसिंह यांनी शनिवारी येथे व्यक्त केले.

'स्टेट बँक ऑफ इंडिया'ला दोनशे वषेर् पूर्ण झाल्यानिमित्त आयोजित समारंभात ते बोलत होते. कल्पकता-नाविन्य आणि ग्राहकसेवेच्या भरवशावरच भविष्यातील यश अवलंबून असून मजबूत व कार्यक्षम आथिर्क व्यवस्था असल्याशिवाय विकास अशक्य असल्याचे पंतप्रधानांनी स्पष्ट केले.

ते म्हणाले: बँकांच्या सक्षमीकरणासाठी कोणते एक 'मॉडेल' डोळ्यापुढे ठेवून चालणार नाही तर आपणच असे 'मॉडेल' पुढे आणले पाहिजे. आथिर्क विकासात बँकिंग क्षेत्रातील सुधारणांचा मोठा वाटा असून चीनच्या तुलनेत आपली बँकिंग पध्दती अधिक मजबूत असल्याचा उल्लेख त्यांनी केला. मोठ्या व मध्यम स्वरूपाच्या उद्योगांना दीर्घ मुदतीचा पत पुरवठा उपलब्ध करुन देण्यासाठी भांडवल, कर्ज पुरवठा आणि पर्यायी उत्पन्नाची साधने विकसित करण्याची गरज व्यक्त करून पंतप्रधान म्हणाले की, लहान व अल्पभूधारक शेतकऱ्यांना विनासायास कर्ज उपलब्ध करुन देण्यासाठी विशेष लक्ष द्यायला हवे. त्यासाठी बँकांनी ग्रामीण भागातील शाखांमध्ये बदल केला पाहिजे. ग्रामीण भागात कर्जपुरवठा हे एकमेव उद्दिष्ट असता कामा नये तर कृषी व्यवसायासाठी सल्ला सेवा देणारी यंत्रणा उभी राहिली पाहिजे, अशी अपेक्षा त्यांनी व्यक्त केली.

मोठे जाळे आणि कार्यक्षम यंत्रणा असलेल्या स्टेट बँकेने आता जागतिक स्तरावर नेतृत्व करण्याची गरज पंतप्रधानांनी प्रतिपादित केली. त्यामुळे स्टेट बँकेने पुढाकार घेऊन अन्य बँकांना ग्रामीण भागाकडे व्यवसायाला प्रोत्साहित करावे, असे आवाहन त्यांनी केले.केंदीय अर्थमंत्री पी. चिदंबरम यांनी स्टेट बँकेचा 'लोगो' आणि त्याची शाखा प्रत्येक देशाच्या राजधानीत असावी, अशी आपली इच्छा असल्याचे सांगितले. केंद सरकारने हाती घेतलेल्या सुधारणांमुळे एकूण देशांतर्गत उत्पन्न 8 टक्क्यांवर जाण्याची शक्यता असून ते उद्दिष्ट गाठण्यासाठी स्टेट बँकेनेही सहभाग घेण्याची आवश्यकता असल्याचे अर्थमंत्री म्हणाले.

 
</text>
</doc>
