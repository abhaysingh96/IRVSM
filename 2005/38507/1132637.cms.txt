<doc>
<docno>1132637.cms.txt</docno>
<text>
 
महामुंबई
'हज हाऊस'चा वापर सामाजिक कार्यासाठी हवा
[ Saturday, June 04, 2005  10:20:28 pm]


म. टा. प्रतिनिधी
मुंबई : छत्रपती शिवाजी टमिर्नसच्या जरा अलीकडे, रेल्वेने येताना नजरेस पडणारी, भव्य व संगमरवरी 'हज हाऊस'ची इमारत हज यात्रेकरूंसाठी बांधण्यात आली खरी; मात्र गेली काही वषेर् तिचा फारसा उपयोग केला जात नसल्याने ती बरीचशी रिकामीच पडून आहे. त्यामुळे आता या इमारतीचा रुग्णालय अथवा शैक्षणिक संस्थेसाठी वापर करता यावा, म्हणून मुस्लिम समाजातील काही मंडळी प्रयत्नशील आहेत.सध्या 'हज हाऊस'ची देखरेख केंदीय हज कमिटीकडून केली जात असून ती परराष्ट्र मंत्रालयाच्या अखत्यारीत येते.

रजा अकादमीचे सरचिटणीस मोहम्मद सैद नुरी यांनी दिलेल्या माहितीनुसार, हज यात्रेकरूंसाठी 20 वर्षांपूवीर् ही इमारत बांधण्यात आली होती. मात्र, तिचा फारसा वापर होत नसल्याचे हज कमिटीचे माजी अध्यक्ष एम. ए. खंडवानी यांचे म्हणणे आहे. मुस्लिम समाजातून निधी उभारून साडेसात कोटी रुपये खर्चून ही इमारत बांधण्यात आल्याचे त्यांनी सांगितले.ही इमारत बांधण्यासाठी तत्कालीन मुख्यमंत्री ए. आर. अंतुले यांनी पुढाकार घेतला होता. इमारतीचे क्षेत्रफळ 1.40 लाख चौ. फूट असून त्यात 128 खोल्या, 21 पॅन्ट्री आणि दोन हॉल आहेत. दरवषीर् साधारण 14 हजार हज यात्रेकरू जेद्दाला जाण्यासाठी देशाच्या विविध भागातून मुंबईत येत असत.

मात्र, जेद्दाला आता हैदराबाद, दिल्ली आणि देशाच्या अन्य शहरांतून थेट विमानसेवा सुरू झाली असल्याने मुंबईत येणाऱ्यांची संख्या आता अवघी दोन हजारावर आली आहे, असे खंडवानी यांनी नमूद केले.यामुळे आम्हाला एवढ्या मोठ्या इमारतीची हज यात्रेकरूंसाठी आवश्यकता उरली नसल्याने ती सामाजिक कार्यासाठी वापरली जाणे आवश्यक आहे, असा मुद्दा खंडवानी यांनी मांडला. ही इमारत 500 वषेर् टिकावी, अशा तऱ्हेने वास्तुविशारद आय. एम. कादी यांनी तिचे डिझाईन तयार केले असून त्यावरील दगडांवर कुराणही कोरण्यात आले आहे. या इमारतीत शाळा व कॉलेज सुरू केल्यास त्याचा मुस्लिम समाजाला नक्कीच फायदा होईल, असे सोहेल रोकाडिया या कार्यर्कत्याने सांगितले तर हज कमिटीचे सोहेल लोखंडवाला यांनीही इमारतीचा चांगल्या कामासाठी वापर झाला पाहिजे, अशी भूमिका मांडली.

 
</text>
</doc>
