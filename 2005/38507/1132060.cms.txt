<doc>
<docno>1132060.cms.txt</docno>
<text>
 
महामुंबई
लोडशेडिंग वाढले!
[ Saturday, June 04, 2005  12:00:06 am]


म. टा. प्रतिनिधी

मुंबई : पाण्याअभावी कोयनेचा चौथा टप्पा बंद पडल्याने राज्यातील लोडशेडिंग शुक्रवारपासून पुन्हा वाढवण्यात आले. आता पूवीर्प्रमाणेच शहरी व ग्रामीण भागांत अनुक्रमे 4 आणि 9 तासांचे लोडशेडिंग सुरू झाल्याचे वीज मंडळाने जाहीर केले आहे.

कोयनेचा संच बंद पडला तरी फारसे लोडशेडिंग करावे लागणार नाही, असा दावा वीज मंडळाचे अध्यक्ष जयंत कावळे यांनी नुकताच केला होता. पर्यायी व्यवस्था करण्याचे प्रयत्न सुरू आहेत. कोराडी आणि नासिक येथील बंद पडलेले संच एक-दोन दिवसांत सुरू होतील तसेच तारापूरच्या प्रकल्पातूनही वीज मिळू शकेल, असे त्यांनी सांगितल्याने जनतेला दिलासा मिळाला होता. मात्र तो कागदावरचाच असल्याचे आज स्पष्ट झाले. कोयनेचा संच बंद पडल्याने एक हजार मेगावॉटचा तुटवडा निर्माण झाल्याने लोडशेडिंगला पर्याय नसल्याचे मंडळाने स्पष्ट केले आहे.

कोयना धरणाची साठवणक्षमता 98.78 टीएमसी असली तरी त्यातील 67.50 टीएमसी पाणी पश्चिमेकडील टप्पा क्रमांक 1, 2, व 3 साठी वापरला जातो. यातून 960 मेगावॉट वीजनिमिर्ती केली जात असली, तरी तेवढीच निमिर्ती चौथ्या टप्प्यातून केली जाते. पण हा टप्पा बंद पडल्याने पुन्हा विजेचे संकट निर्माण झाले आहे. राज्याच्या पाणीवाटप लवादाच्या निर्णयामुळे अतिरिक्त पाच टीएमसी पाणी चौथ्या टप्प्यासाठी वापरण्याची मुभा मिळाली होती. त्यामुळे एप्रिल महिन्यातच बंद पडायची वीजनिमिर्ती आणखी एक महिना चालू राहिली.

जूनच्या दुसऱ्या आठवड्याच्या सुमारास मॉन्सून अपेक्षित असल्याने आणखी 15 दिवस लोडशेडिंग चालू राहील.

 
</text>
</doc>
