<doc>
<docno>1132577.cms.txt</docno>
<text>
 
क्रीडा
रग्बी स्पधेर्साठी भारताची जय्यत तयारी
[ Saturday, June 04, 2005  08:50:52 pm]


चंदशेखर संत
रग्बी विश्वचषक स्पर्धा दोन वर्षांनी होणार आहे. त्यासाठी प्राथमिक स्पर्धा, सामने मुंबईत रविवारपासून रंगणार आहेत. भारताचा मुकाबला उझबेकिस्तान आणि मलेशियाशी बॉम्बे जिमखान्यावर होणार असून नंतर गॉमविरुद्धचा सामना गॉममध्ये रंगणार आहे.या स्पधेर्साठी, सामन्यांसाठी भारतीय रग्बी फुटबॉल युनियनने प्रशिक्षण शिबिरे आयोजित केली आणि न्यूझीलंडहून विली हेराटाकासारखे नामवंत आणि अतिशय अनुभवी प्रशिक्षही आणले आहेत.

रविवारच्या सामन्यात भारतीय खेळाडू उतरतील ते अत्याधुनिक उपकरणांसह. आपले प्रशिक्षक कोणत्या सूचना करतात ते थेट मैदानात कळू शकेल आणि त्याचा फायदाही त्यांना घेता येईल.भारतात रग्बी खेळ काही फारसा लोकप्रिय नाही हे मान्य करावेच लागेल. परंतु आता भारतीय रग्बी फुटबॉल संघटना त्या दिशेने प्रयत्न करत आहे. तळागाळापर्यंत रग्बी खेळ न्यायचा असेल तर प्रथम शाळाशाळात हा खेळ पोहचला पाहिजे याची जाणीव ठेऊन आता तसा प्रयत्न चालू झाला आहे. युरोपात तूफान लोकप्रियता मिळवणाऱ्या या खेळाचा फारसा बोलबाला भारतात तरी फारसा नाही.

पूर्वी तर एक बॉम्बे जिमखाना आणि कोलकाता एफसीसी क्लब यांचा अपवाद वगळता या खेळाला कोणीही पाठबळ पुरवत नव्हते. परंतु आता परिस्थिती झपाट्याने बदलू लागली आहे आणि सेनादल, पोलीस यांनी या खेळाला चांगले प्रोत्साहन दिले आहे. त्यामुळेच आता या 'रफ आणि टफ' खेळाकडे भारतीय प्रेक्षक ओढले जाऊ लागले आहेत.भारतीय संघाला मार्गदर्शन करणारे, प्रशिक्षण देणारे विली यांचा तर अनुभव मोठा दांडगा. न्यूझीलंडमधील ऑल ब्लॅक संघाला त्यांनी मार्गदर्शन केले आहे एवढे सांगितले की पुरे. ते म्हणतात : एकदम तर मोठ्या यशाची अपेक्षा धरू नका.

माझ्याकडे कोणतीही जादूची कांडी नाही की ज्यामुळे मी एखाद्या संघाला विश्वविजेता संघ बनवू शकेन. परंतु प्रयत्न करणे आपल्या हातात आहे आणि त्यात कोणत्याही प्रकारची कसूर होऊ नये यावर मी जोर देत असतो.आता भारतीय संघाची कामगिरी कशी होेते ते बघायचे. या चमूमध्ये चौघा मराठमोळ्या खेळाडूंचाही समावेश आहे ही बाब निश्चितच समाधान देऊन जाणारी. आगामी विश्वचषक रग्बी स्पधेर्साठी भारताने आपले स्थान या प्राथमिक स्पधेर्त चांगली कामगिरी करून निश्चित करून टाकावे अशीच अपेक्षा तमाम भारतीय रग्बी प्रेमींची आहे.

 
</text>
</doc>
