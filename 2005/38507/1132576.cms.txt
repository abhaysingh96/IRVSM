<doc>
<docno>1132576.cms.txt</docno>
<text>
 
क्रीडा
युनुसखानचे शतक, पाक 6 बाद 336
[ Saturday, June 04, 2005  08:50:02 pm]


वृत्तसंस्था
किंग्स्टन, जमैका : युनुसखानने शानदार शतक झळकावून आपल्या टीकाकारांना चोख उत्तर दिले आणि पाकिस्तानने दुसऱ्या कसोटी क्रिकेट सामन्याच्या पहिल्या दिवसअखेरीस वेस्ट इंडिजविरुद्ध 6 बाद 336 धावांची मजल मारली.युनुसखानचे हे नववे कसोटी शतक. त्याने 14 चौकार ठोकले.

शाहीद आफ्रिदीबरोबर उडालेल्या खटक्यानंतर तो या सामन्यात खेळेल की नाही अशी शंका व्यक्त केली जात होती. पण तो खेळला आणि त्याने शतकही साजरे केले हे विशेष म्हणावे लागेल. इन्झमाम उल हक आणि आसीम कमाल यांनीही अर्धशतके झळकावून छान कामगिरी केली.वेस्ट इंडिजच्या कॉरी कॉलिमूरने अवघ्या 55 धावात चार गडी गारद करून पाकला धक्के दिले. शोएब मलिक (13) आणि यासीर हमीद (14) ही सलामीची जोडी झटपट गारद झाली. नंतर मात्र युनुसखानने 106 फटकावून पाकची धावसंख्या वाढवत नेली. इन्झमाम उल हकने 50 तर आसीम कमालने 51 धावा फटकावल्या. शाहीद आफ्रिदीने 33 धावांची भर टाकली.

 
</text>
</doc>
