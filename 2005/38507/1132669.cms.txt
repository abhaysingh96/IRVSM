<doc>
<docno>1132669.cms.txt</docno>
<text>
 
महामुंबई
अमेरिका दौऱ्याबाबत संकुचित दृष्टिकोनको!
[ Saturday, June 04, 2005  11:50:21 pm]


म. टा. वृत्तसेवा
ठाणे : शेकडो लोक परदेशात जातात, तसेच राज्यांचे मुख्यमंत्रीही जातात; यात नवीन ते काय, असा प्रतिप्रश्ान् करून नितीन गडकरी यांचा नामोल्लेख न करता टीकाकारांनी संकुचित दृष्टिकोन सोडावा, असा टोलेवजा सल्ला मुख्यमंत्री विलासराव देशमुख यांनी दिला.

एड्स नियंत्रणाच्या 'लोकोत्सव 2005' कार्यक्रमाच्या उद्घाटनासाठी देशमुख शनिवारी ठाण्यात आले होते.पाणी टंचाई व लोडशेडिंगमुळे राज्य होरपळत असताना मुख्यमंत्री अमेरिकेच्या दौऱ्यावर निघाले, या वृत्तावरील वादाबाबत एका प्रश्ानला मुख्यमत्र्यांनी, 'दृष्टी बदलावी' असे उत्तर दिले. अमेरिकेतून राज्यासाठी काय आणणार, या प्रश्ानला 'प्रत्येकवेळी राज्यासाठी काही आणलेच पाहिजे असे नाही', असे उत्तर देऊन 'तेथील भेटीगाठी, चर्चा, पाहण्यांतून राज्याला फायदा होऊ शकतो', या बाबीकडे लक्ष वेधले.

लोकोत्सव कार्यक्रमाबद्दल बोलताना ते म्हणाले की, लोककलेचा एड्स जनजागृतीसाठी केलेला वापर उपयुक्त ठरत आहे. लोककला लोप पावता कामा नये, असे प्रतिपादन त्यांनी केले. लोककला जिवंत राहण्यासाठी आणि तिचा प्रसार होण्यासाठी सरकारने प्रयत्न चालवले असल्याचे देशमुख यांनी सांगितले.

 
</text>
</doc>
