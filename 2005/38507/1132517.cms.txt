<doc>
<docno>1132517.cms.txt</docno>
<text>
 
महामुंबई
शॉपिंगला जाताय?
[ Saturday, June 04, 2005  08:04:19 pm]


वैष्णवी कानविंदे

असं म्हणतात, मौसमातल्या बदलाची चाहूल पक्षी, प्राणी, झाडांना किंबहुना निसर्गाला सगळ्यात पहिल्यांदा लागते. पण त्याचे रंग बाजारपेठेतही निसर्गाइतकेच चटकन पसरतात हे देखील तितकच खरं!यावषीर् मे महिना जरा जास्तच तापला होता. त्यामुळे कधी एकदा पाऊस येतोय याची वाट पहात असताना अचानक, जूनच्या पहिल्याच तारखेला आकाश थोडं ढगाळलेलं दिसलं, पावसाच्या चार सरी मुंबईत कुठे कुठे पडल्या आणि बरोबर दुसऱ्या तारखेपासून या बदलाची संधी शोधण्यास टपलेल्या मुंबईत कमरेला रेनकोट गुंडाळलेली पोरं पोरी आणि रंगीबेरंगी छत्र्या रस्त्यावर, ट्रेनमध्ये, बाजारात दिसायला सुरूवात देखील झाली.

या बदलणाऱ्या मौसमाची चाहूल घेणारा बाजारही 'बौनी' करायला सज्ज झाला आणि वर्षाचे आठ महिने कपडे, स्टेशनरी सारख्या वस्तू विकणाऱ्या दुकानातही रंगीबरंगी छत्र्या आणि विंडचीटर, रेनकोट सारख्या गोष्टी दिसायला लागल्या. एका साडी विक्रेत्यांनी सांगितलं की, पावसाळ्यात चांगल्या कपड्यांचा धंदा थोडा डाऊन असतो अशावेळी आम्ही रेनवेअरचा पर्याय निवडतो. बाजारात लेडीज विंडचीटरचे भाव जेन्ट्स विंडचीटर पेक्षा थोडे कमी आहेत. फोर्टचं मनिष माकेर्ट, रानडे रोड, महात्मा फुले मंडई सारख्या ठिकाणी या गोष्टींची मोठी आणि स्वस्त बाजारपेठ आहे. छत्र्यांमध्ये दरवषीर्प्रमाणेच यंदाही टू फोल्ड, थ्री फोल्ड, पोटेर्बल, लांब दांड्याची अशा छत्र्या आल्या आहेत. पावसाळ्याच्या दरम्यान कोपऱ्या कोपऱ्यावर सजणाऱ्या दुकानांप्रमाणे पॉश मॉल, बिग बजार सारख्या ठिकाणी आणि रस्त्यावरच्या फेरीविक्रेत्यांकडेही पावसाळ्याची रंगीबेरंगी सामग्री तेवढ्याच दिमाखात सजायला सुरूवात झाली आहे.

र्दज्यात फरक असला तरी लोकांचा ओघ मात्र दोन्हीकडे सारखाच आहे. पावसाळ्यामुळे धावत्या मुंबईची स्टाईल चपलांपासून ते कपड्यांपर्यंत बदलते. सुती, पायघोळ आणि फिक्या रंगाचे कपडे कपाटात जाऊन त्यांच्या जागी सुळसुळीत, सिंथेटीक, गडद रंग, मोठी डिझाईन आणि शक्यतो थ्रीफोर्थ किंवा गुढघ्यापर्यंत कपडे बाजारात जास्त खपायला सुरूवात होते.

मुंबईत रेनकोट, छत्र्यांच्या खालोखाल माकेर्ट आहे ते बुट चपलांना. तीनचार महिने व्यवस्थित वापरता येतील असे बुट तर बाजारात उपलब्ध आहेतच पण शिवाय जरा जास्त किंमत असलेल्या ऑल सिझनचीही मागणी आहे. या झाल्या गरजेच्या वस्तू! त्याचबरोबर वॉटरप्रूफ पाटीर्वेअर, ट्रावझर्स, सूट, वॉटरप्रूफ मेकअप अशा गोष्टीही मॉलमध्ये सर्रास आढळतात. शिवाय इ- माकेर्टवरही उपलब्ध असतात. डोक्याला फडका गुंडाळून हातात डांबराचा डबा घेऊन बसलेले डांबरवाले! बैठ्या चाळीच्या घराची घराचं छप्परं, किंवा काही दुकानांची शाकारणी बाकी असते.

रानडे रोड, कबुतर खाना, प्रभादेवी, करी रोड, परेल, एलफिस्टन्ट स्टेशन इत्यादि ठिकाणी डांबराचे डबे घेऊन सकाळपासून हे डांबरवाले आपलं ठाण मांडायला सुरूवात करतात. तंबूच्या शाकारणीसाठी गोणपाटावर वॉटरप्रुफिंग सॉलव्हंटचा थर देऊन तयार करण्यात आलेलं टपोर्लिन कापड, लपंडाव खेळणाऱ्या पावसात सरसकट धंदा बंद ठेवण्यापेक्षा चिखल पावसापासून निळ्या रंगाचं जाड प्लॅस्टिकचं कापड वापरून माल वाचतात. तर अनेक ठिकाणी इमारतींना पाणी झिरपू नये म्हणून लावला जाणारा सिमेंट बेसही उपलब्ध असतो. मसजीद बंदर, महात्मा फुले मंडई सारख्या ठिकाणी या गोष्टींचं होलसेल माकेर्ट उपलब्ध आहे.

 
</text>
</doc>
