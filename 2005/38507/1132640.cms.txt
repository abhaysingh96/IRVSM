<doc>
<docno>1132640.cms.txt</docno>
<text>
 
महामुंबई
होमी भाभा राष्ट्रीय संस्थेला अभिमत विद्यापीठाचा दर्जा
[ Saturday, June 04, 2005  10:25:09 pm]


म. टा. प्रतिनिधी
मुंबई : होमी भाभा राष्ट्रीय संस्था हे अभिमत विद्यापीठ स्थापन करण्याच्या प्रस्तावाला आपण मान्यता देत असल्याचे पंतप्रधान डॉ. मनमोहन सिंग यांनी शनिवारी जाहीर केले. पंतप्रधानांनी आपल्या मंबई भेटीत भाभा अणु संशोधन केंदालाही भेट दिली. त्यावेळी अणु ऊर्जा खात्याच्या ज्येष्ठ वैज्ञानिकांशी त्यांनी संवाद साधला.

बीएआरसी प्रशिक्षण केंद हे अणु ऊर्जा विभागासाठी मनुष्यबळाचे मुख्य सोत आहे, अशा शब्दांत त्यांनी या केंदाचा गौरव केला.भविष्यातील ऊर्जासोतांचा विचार करता अणुऊर्जा हा अत्यंत महत्त्वाचा घटक असून त्याच्या विना आपण आथिर्क व सामाजिक विकास साधू शकत नाही, हे लक्षात घेऊन 2020 पर्यंत 20 हजार मेगावॉट अणुऊर्जा निमिर्तीचे उद्दिष्ट गाठणे आवश्यक आहे, असेही ते म्हणाले.आमच्या आण्विक कार्यक्रमांना आंतरराष्ट्रीय दर्जा प्राप्त झाला असून आमचे वैज्ञानिक व त्यांची तांत्रिक क्षमता यामुळे बाह्यजगाशी देवाणघेवाण करण्याचा आमचा आत्मविश्वास वाढला आहे.

एखादे तंत्रज्ञान नाकारणे आणि कृत्रिम निर्बंध निर्माण करणे जागतिकीकरणाच्या या काळात गैर आहे. आमच्या वैज्ञानिक शक्तीला वाव दिला तर सहकार्याच्या प्रयत्नातून आम्ही जागतिक स्तरावरही अत्यंत महत्त्वाची भर टाकू शकतो. जगभर सध्या ऊर्जासमस्या भयंकर असून अशावेळी अशी सहकार्य भावना आवश्यक आहे, असे पंतप्रधानांनी स्पष्ट केले.याप्रसंगी राज्यमंत्री पृथ्वीराज चव्हाण, राष्ट्रीय सुरक्षा सल्लागार एम. के. नारायण, अणु ऊर्जा आयोगाचे माजी अध्यक्ष डॉ. एच. एन सेठना, डॉ. आर. चिदंबरम आदी उपस्थित होते. अणु ऊर्जा आयोगाचे अध्यक्ष डॉ. अनिल काकोडकर यांनी पाहुण्यांचे स्वागत केले तर बीएआरसीचे संचालक डॉ. एस. बॅनजीर् यांनी आभार मानले. टाटा मेमोरियल सेंटरचे संचालक डॉ. के. टी. दिनशॉ यांनी बीएआरसीने विकसित केलेल्या कर्करोग उपचार उपकरणाचे प्रात्यक्षिक दाखविले.

 
</text>
</doc>
