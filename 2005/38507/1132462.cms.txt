<doc>
<docno>1132462.cms.txt</docno>
<text>
 
संवाद
चला चला जाऊ सिनेमाला
[ Saturday, June 04, 2005  11:04:43 am]


इंग्लंडमधले पूवीर्चे क्रिकेट सामने आठवतात? प्रेक्षक शेवटचा चेंडू टाकला जाण्याच्या किंवा शेवटची धाव फटकावली जाण्याच्या प्रतीक्षेत, स्टेडियममधे दबा धरून बसलेले असत. मॅच संपली रे संपली की चारही बाजूंनी प्रेक्षकांचं मोहोळ मैदानात घुसे आणि जणू खेळाडूंवर चाल करून जाई. आपल्या सिनेमावाल्यांचंही असंच आहे. तेही शाळा-कॉलेजांच्या परीक्षा संपण्याची वाट पाहात दबा धरून बसतात. परीक्षा संपल्या रे संपल्या की हुकमी प्रेक्षकवर्गावर चाल करून जातात.

एप्रिल-मे हे महिने म्हणजे सिनेमावाल्यांसाठी सुगीचे.. परीक्षा संपताच कॉलेजकुमारांची पावले थिएटरकडे वळतात. त्यापाठोपाठ शाळांमधली बच्चेकंपनी सुटते. सिनेमाला जाताना त्यांच्या सोबत आईवडीलही असतात. त्यामुळे हुकमी प्रेक्षकवर्गाची व्याप्ती खूप मोठी असते. त्यामुळे दरवषीर् या दोन महिन्यांत आणि जूनच्या पहिल्या दोन शुक्रवारीही जास्तीत जास्त चित्रपट, त्यातही महत्त्वाकांक्षी चित्रपट रिलीज येतात.यंदा मात्र चित्र थोडं निराळं होतं. सुटी संपत आली तरी करण जोहर-शाहरूख खान जोडीने निमिर्लेला 'काल' आणि यशराज बॅनरचा 'बंटी और बबली' वगळता नामांकित बॅनर्सचे चित्रपट फारसे आले नाहीत. आणि आता शाळा-कॉलेजं सुरू होणाऱ्या जूनमध्ये मात्र तब्बल तीन महत्त्वाकांक्षी सिनेमे येत आहेत.

मुळात दहावी-बारावीच्या परीक्षा संपता संपता भारत-पाकिस्तान क्रिकेट सामने रंगात आले होते. त्यामुळे सिनेमावाल्यांना मोठ्या प्रेक्षकवर्गावर पाणी सोडावं लागलं. या काळात जे सिनेमे आले, ते वाईट पद्धतीने आपटले. अर्थात, ते चालावेत एवढी त्यांची लायकी नव्हतीच. पण एकंदरीतच या वषीर् आतापर्यंत 'पेज थ्री', 'ब्लॅक' आणि 'काल' वगळता सर्व चित्रपट भुईसपाट झाल्याने निर्मात्यांचा आत्मविश्वास खचला. त्यामुळे अनेकांनी सिनेमे तयार असून सुद्धा त्यांचे प्रदर्शन लांबणीवर टाकले. या सुटीत येऊ घातलेला, आमीर खानचा महत्त्वाकांक्षी 'द रायझिंग'ही निमिर्तीच्या बिघडलेल्या वेळापत्रकामुळे पार ऑगस्टपर्यंत पुढे गेला. त्यामुळे ही सुटी साजरी करण्यासाठी सिनेरसिकांपुढे फारसे पर्यायच उरले नव्हते. त्यामुळे ऐन उन्हाळी सुटीत चहलपहलच्या काळात बॉक्सऑफिसवर शुकशुकाट होता.

सुटी संपता संपता यश चोप्रा कॅम्पच्या 'बंटी और बबली'ने मात्र बॉक्सऑफिसच्या खिडक्यांवर थोडी फार जान निर्माण केली आहे. यश चोप्रांचा आताशा ट्रेड मार्क झालेल्या भुक्कड प्रेमपटांपेक्षा हा सिनेमा वेगळा आहे. अभिषेक बच्चन-राणी मुखजीर्ची इलेक्ट्रिफाइंग केमिस्ट्री, त्यांनी पडद्यावर घातलेला धुमाकूळ आणि अमिताभचा मॅजिकल प्रेझेन्स यामुळे हा सिनेमा प्रेक्षक एन्जॉय करत आहेत. शाळा-कॉलेजे सुरू होण्याच्या आदल्या शुक्रवारी, 10 जूनला विधू विनोद चोप्रांचा 'परिणिता' येतोय. शरच्चंद चटजीर्ंच्या कादंबरीवरून बिमल रॉय यांनी बनवलेल्या क्लासिक 'परिणिता'चा हा रिमेक... खरं तर संजय लीला भन्साळीने शरतचंदांना वेठीला धरत बिमलदांच्या 'देवदास'च्या रिमेकचा जो चोथा केला तो पाहून, एखाद्या क्लासिकच्या रिमेकबाबत पोटात गोळा यावा, अशी परिस्थिती आहे. पण विधू विनोद चोप्रा हे नाव दिलासादायक आहे. तो या सिनेमाचा दिग्दर्शक नसला तरी निर्माता आहे. त्याचा आजवरचा रेकॉर्ड पाहता, हा सिनेमा चांगला असेल अशी ठेवायला हरकत नाही.

मात्र, आजच्या आधुनिक युगात सरंजामशाहीतील बंगालमधील ही कथा चालेल की नाही, हा खरा प्रश्न आहे. कदाचित हा सिनेमा फसूही शकतो (तशी शक्यता बहुतेक सिनेमांबाबतीत असते. उदा. - मणिरत्नमचा 'युवा') पण विधू विनोद चोप्राचा परिणिता एक प्रामाणिक प्रयत्न असेल, यात शंका नाही.या महिन्यातला दुसरा महत्त्वाचा सिनेमा म्हणजे अमोल पालेकरांचा 'पहेली'. शाहरूखसारखा कमशिर्अल स्टार पालेकरांच्या ऑफबीट सिनेमात कसा, हीच एक पहेली आहे. त्यातच शाहरूखबरोबर यात सध्याची लेडी सुपरस्टार राणी मुखजीर्ही आहे. अशी तगडी स्टारकास्ट आणि सिनेमाचे आकर्षक रंगबिरंगी प्रोमोज यामुळे या सिनेमाला गदीर् होईल, अशी आशा आहे. प्रख्यात राजस्थानी साहित्यिक, साहित्य अकादमीचे पुरस्कार विजेते विजयदन देथा यांच्या गाजलेल्या कथेवरील या सिनेमात शाहरूख डबलरोलमध्ये आहे.पण जूनचं खरं आकर्षण असेल तो महिनाअखेरीस प्रदशिर्त होणारा रामगोपाल वर्माचा 'सरकार'. या सिनेमाचे प्रोमोज अंगावर रोमांच उभे करणारे आहेत.

अमिताभ बच्चनची कचकचीत भूमिका, अभिषेकचा अँग्री यंग मॅन आणि डायरेक्टरच्या सीटवर रामगोपाल वर्मा... या डेडली कॉम्बिनेशनमुळे 'सरकार'कडे साऱ्यांचं लक्ष लागून राहिलं आहे. 'भूत'नंतर तब्बल दोन वर्षांनंतर रामूचा सिनेमा येतोय. मधल्या काळात त्याच्या निमिर्ती संस्थेचे काही सिनेमे येऊन गेले. अगदी गेल्याच शुक्रवारी रामूच्या बॅनरचा 'डी' रिलीज झाला. पण हे सारे सिनेमे अन्य दिग्दर्शकांनी दिग्दशिर्त केले होते. (ते दिसत होते रामूच्याच सिनेमासारखे, ते सोडा!)एकंदरीत संपूर्ण सुटीची भरपाई या एकाच महिन्यात होणार अशी लक्षणं सध्या तरी दिसत आहेत. पण सिनेमा ही एक कला आहे आणि कलेबाबत ठाम ठोकताळे बांधता येत नाहीत. त्यामुळेच वर उल्लेख केलेले, खूप अपेक्षा असलेले सिनेमे फसूही शकतात. पण 'सिनेमा' या कलाप्रकारात ते नक्कीच नवी भर घालून जातील, अशी आशा आहे

.- फिल्लमबाज

 
</text>
</doc>
