<doc>
<docno>1132450.cms.txt</docno>
<text>
 
संवाद
मुंबई का दूधवाला कौन?
[ Saturday, June 04, 2005  11:04:43 am]


मुंबईच्या दुधाच्या माकेर्टवर अधिराज्य कोण गाजविणार- महाराष्ट्राचं 'महानंद' की गुजरातचं 'अमुल'? एकीकडे अमुलची मोठी ताकद तर दुसरीकडे 'महानंद'ला राज्यातल्याच 'गोकुळ', 'वारणा', 'शिवामृत' आदींशी स्पर्धा करावी लागतेय. तिकडे गुजरातेत मात्र जिल्हावार दूधसंघ असले तरी जिल्ह्याबाहेर विक्री करताना त्यांचा ब्रँड एकच, अर्थातच 'अमुल'! 'अमुल'बरोबरच 'मदर डेअरी'ही मुंबईत पाय रोवू पाहतेय.

एकीकडे या स्पधेर्ला तोंड देतानाच तळेकरची अटक, चौकशीचा ससेमिरा यातून मोकळं होऊन 'महानंद' आता 'एटीएम' (ऑल टाइम मिल्क) सारख्या अनेक अनोख्या योजना घेऊन येतोय. आणि 'महानंद'ची नजर आता नुसती मुंबईवरच नसून राज्याबरोबरच देशाच्याही बाहेर या दूधसंघाला मजल मारायची आहे.राज्यातील आत्महत्यांच्या घटनांचा अभ्यास केला तर लक्षात येते ते हे की या घटना बहुतांशी विदर्भ व मराठवाड्यातील आहेत. दुष्काळ, खुंटलेला शेतीचा विकास ही या घटनांमागील मूळ कारणे. पण दुष्काळ म्हणजे आत्महत्येशिवाय पर्याय नाही, असे समजण्याचे कारण नाही, हे पश्चिम महाराष्ट्रातील शेतकऱ्यांनी दाखवून दिले आहे.

गतवर्षाआधी सलग तीन वषेर् सांगली-सातारा-पुणे या पट्ट्यात भीषण दुष्काळी स्थिती होती. त्यावेळी त्यांना हात दिला तो दुधाच्या धंद्याने! दुधाच्या विक्रीतून येणारा पैसा अडचणीच्या काळात आधार ठरला व त्यामुळेच या भागातील जनता तगून राहिली.राज्यातील दुधाचे रोजचे उत्पादन 170 लाख लीटर असून त्यातून वर्षाकाठी साधारण 6 हजार कोटी रुपये शेतकऱ्यांच्या खिशात जातात. या पैशाने विशेषत: अल्पभूधारक आणि भूमिहीन शेतकऱ्यांना आधार दिला. राज्यातील एकूण दुधापैकी 60 लाख लिटर दूध सहकारी संघ, महानंद, राज्य सरकारची आरे डेअरी, खासगी डेअऱ्या यांच्या माध्यमातून विकले जाते व त्यातील 35 ते 37 लाख लिटर रोज मुंबईत येते. जगातील दरमाणशी खप लक्षात घेतल्यास राज्यात दुधाची टंचाईच जाणवायला हवी. प्रत्यक्षात रोज पाच ते सहा लाख लिटर दूध अतिरिक्त ठरत आहे.एकाबाजूला ही स्थिती असताना दुसरीकडे नवी आव्हाने या क्षेत्रात निर्माण होत आहेत. गुजरातमधील 'अमुल'चे आव्हान मोठे आहे. अमुल रोज तीन लाख लिटर दूध मुंबईत विकत असून ते सारे गुजरातमधून येते.

मुंबईचे माकेर्ट 'कॅप्चर' करण्याचा अमुलचा प्रयत्न आहे. त्यामुळे दहा लिटर दूध घेतल्यास एक लिटर मोफत अशा स्वरुपाच्या आक्रमक कल्पना वापरून अधिकाधिक पाय रोवण्याचा प्रयत्न चालू असतो. अर्थात, अमुलची ताकद मोठी आहे. त्यांची एकूण वाषिर्क उलाढाल तीन हजार कोटींच्या आसपास आहे. दुधाच्या धंद्यातील राज्यातील उलाढालही मोठी असली तरी त्यात संघटितपणा नाही. गुजरातमध्ये जिल्हावार काही दूध संघ असले तरी जिल्ह्याबाहेर विक्री करताना ती 'अमुल' या 'ब्रॅन्ड'नेच केली जाते. 'मदर डेअरी'नेही मुंबईत पाय रोवण्याचा प्रयत्न चालविला असून पदार्पणातच 70 हजार लिटरची विक्री मिळवली आहे. मात्र, सध्या तरी ही डेअरी राज्यातील दूध विकत घेऊन तेच मुंबईत विकते आहे.महाराष्ट्रात विशेषत: पश्चिम महाराष्ट्रात एकेका मंत्र्याचा एकेक दूधसंघ अशी स्थिती असून हे संघ मुंबईत परस्परांचे माकेर्ट पळविण्याचा प्रयत्न करीत आपसात लढत असतात.

कोल्हापूरचा गोकुळ हा त्यातील सर्वात मोठा! कोल्हापुरात त्याचे एवढे प्रस्थ की, 'आमदारकीचे तिकीट नाही मिळाले तरी चालेल; पण गोकुळचे संचालक पद द्या', असे स्थानिक पुढाऱ्यांचे म्हणणे असते, असे सांगण्यात येते. मुंबईत गोकुळची तीन लाख लिटरची विक्री आहे. याशिवाय अकलुजचे शिवामृत, कोल्हापूरचेच वारणा, वाळव्याचे कृष्णा हे काही आणखी महत्वाचे ब्रॅन्ड!राज्यातील या सर्व दूध उत्पादक संघांचा महासंघ आहे तो 'महानंद'! महानंदने अमुलशी स्पर्धा करावी, अशी अपेक्षा असली तरी गेली दोन तीन वषेर् नको त्या कारणांनीच हा महासंघ गाजतो आहे. अर्थात, संस्थेचे कार्यकारी संचालक शिवाजी तळेकर यांना झालेली अटक, त्यांच्या मागे असलेला चौकशीचा ससेमिरा यामुळे आता महानंद मोकळा श्वास घेऊन नव्या आव्हानांना तोंड देण्यास सज्ज होत आहे.राज्यात आता दुधाचा धंदा स्थिरावला असल्यामुळे सरकारने त्यातून बाहेर पडावे; त्यासाठी सर्व दूध संघ तसेच मुंबईतील बृहन्मुंबई दूध योजना महानंदच्या स्वाधीन करून मोकळे व्हावे, असा विचार सुरू आहे.

कर्मचारी संघटनांचा याला विरोध असला तरी सरकार फार काळ आरे डेअरीचा पांढरा हत्ती पोसण्याची शक्यता नाही. महानंदनेही बृहन्मुंबई दूध योजना ताब्यात घेण्याचा प्रस्ताव राज्य सरकारकडे मांडला असल्याचे संस्थेचे व्यवस्थापकीय संचालक आर. ए. राजीव यांनी सांगितले. आरेच्या कर्मचाऱ्यांची जबाबदारी सरकारने घ्यावी, दुधाचा धंदा आम्ही पाहू, असे महानंदने सरकारला कळवले असल्याचे ते म्हणाले.आता महानंद आणि एकूणच राज्यातील दूध धंद्यासमोर आव्हान आहे ते अतिरिक्त दुधाला मागणी निर्माण करण्याचे. दूध खपत नाही, म्हणून सरकारने ते नाकारले तर शेतकऱ्यांचे नुकसान आणि खपत नसताना विकत घेतले तर सरकारचे नुकसान होते. सध्या तीन लाख लिटर दुधाची पावडर करण्यात येत असून त्यात मोठा तोटा 'आरे'ला सहन करावा लागतो. त्यामुळे मुंबईसारख्या बाजारपेठेतील महानंदचा वाटा वाढविण्याचा प्रयत्न करतानाच शेजारच्या राज्यातही शिरकाव करण्याचा महानंदचा प्रयत्न असल्याचे राजीव सांगतात. मुंबईत महानंदची 30 विक्री केंदे आहेत. पण तेथे महानंद सोडून इतरांचेेच दुग्धजन्य पदार्थ विकले जात होते. आता या केंदांचे स्वरुप आकर्षक करून तेथे महानंदचेच दूध, तूप, लोणी, दही, ताक, लस्सी, सुगंधित दूध, पनीर आदी विकण्यात येणार आहेत. केवळ दूध विकत बसण्यापेक्षा दुधाचे पदार्थ बनवून विकल्यास दुधाचा खप होतोच पण नफ्यातही वाढ होतेे.

त्यामुळे अगदी आईस्क्रीम, पिझ्झा बनवून घेऊन ते महानंदच्या नावाने विकण्यात येणार आहेत. यासाठी महानंदच्या नावाने कॅफे सुरू करण्याची योजना आहे. यातील पहिला कॅफे महानंदच्या गोरेगाव येथील जागेतच उभा राहात आहे. धबधब्याच्या बाजूला बसून महानंदच्या पदार्थांचा आस्वाद घेण्याची सोय तेथे असणार आहे. याचबरोबर संुदर गार्डन, मुलांसाठी खेळण्याची सोय, गाड्यांसाठी पाकिर्ंग अशा सुविधा तेथे असणार आहेत. या कॅफेनंतर इतरत्र असे कॅफे सुरू करण्यासाठी महानंदतफेर् 'फ्रँचायजी' देण्यात येणार असून आतापासूनच त्यासाठी विचारणा सुरू झाली आहे.अर्धा लिटरही दूध विकत घेण्याची क्षमता नसल्याने सुटे दूध विकत घेणाऱ्यांची मुंबईत मोठी संख्या आहे. पण सुटे दूध विकताना भेसळीचा धोका संभवतो. यावर उपाय म्हणून महानंदच्या माध्यमातून झोपडपट्ट्यामंध्ये फिरते विक्रेते नेमून दूध विकण्याचा विचार आहे. निवासी संकुलांमध्येही विक्रेत्यांना फोल्डिंग बूथ देऊन पहाटे पाच ते सात या वेळेत दूध विकण्यात येणार आहे. अशाचप्रकारे लोकांना कधीही दूध उपलब्ध व्हावे म्हणून 'एटीएम' यंत्रे (ड्डठ्ठ4 ह्लद्बद्वद्ग द्वद्बद्यद्म) यातून शेकडो तरुणांसाठी स्वयंरोजगाराची संधी उपलब्ध होणार आहे.एकीकडे शहरातील खप वाढविण्याचा प्रयत्न करतानाच दुसरीकडे हैदराबादसारख्या शहरात पाय रोवण्याचे महानंदचे प्रयत्न आहेत.

आंध्रमध्ये मागणी आणि पुरवठा यात एक लाख लिटरची तूट आहे. त्यामुळे हे माकेर्ट ताब्यात घेण्याचे प्रयत्न आहेत. सध्या तेथील विक्री 4 हजार लिटर असून ती 20 हजारावर जाताच हा प्रकल्प फायद्यात येईलच पण त्यामुळे मराठवाड्यातील अतिरिक्त दुधाचा प्रश्ान्ही सुटू शकणार आहे. अमुलशी स्पर्धा करण्याच्या दृष्टीने महानंदने गेली काही वषेर् वाया घालवली आहेत. पण आता पुढील 20 वर्षांसाठी महानंदने 'व्हिजन डॉक्युमेंट' तयार केले असून त्याबरहुकूम प्रगती करण्याचा प्रयत्न राहणार आहे. 20 वर्षांनी केवळ भारतातच नव्हे तर मध्यपूर्व आफ्रिका, पूर्व आणि दक्षिणपूर्व आशिया या भागातही पाय रोवण्याचे महानंदचे उद्दिष्ट आहे.

- प्रभाकर नारकर

 
</text>
</doc>
