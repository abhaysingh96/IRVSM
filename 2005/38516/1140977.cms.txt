<doc>
<docno>1140977.cms.txt</docno>
<text>
 
महामुंबई
खंडणीविरोधी पथकाच्या प्रमुखपदी प्रशांत देशपांडे
[ Monday, June 13, 2005  06:21:55 pm]


मुंबई टाइम्स टीम

ठाणे : पोलिस इन्स्पेक्टर रवींदनाथ आंग्रे यांच्यामुळे सतत चचेर्त राहिलेल्या खंडणीविरोधी पथकाचे प्रमुख म्हणून मुंब्रा पोलिस स्टेशनचे प्रशांत देशापांडे यांची तर कोपरीचे एस. ए. तोरे यांची सायबर क्राइम सेलचे मुख्य म्हणून पोलिस आयुक्त डी. शिवानंदन यांनी नेमणूक केली.

प्रशांत देशपांडे यांच्या जागी विशेष शाखेचे भोला परदेशी आले आहेत. तर शहर वाहतूक शाखेचे जी. डी. मोरे यांना उल्हासनगर गुन्हे शाखेत पाठवण्यात आले आहे. त्यांच्या जागी डी. बी. पाटील यांची नेमणूक करण्यात आली. ठाणे गुन्हे अन्वेषण शाखेचे आत्माराम तावडे यांची नारपोली पोलिस स्टेशनमध्ये तर त्यांच्या जागी कापूरबावडी पोलिस स्टेशनचे प्रकाश कवडे यांची बदली करण्यात आली आहे. कापूरबावडीच्या सिनिअर पोलिस इन्स्पेक्टरपदावर कल्याण गुन्हे शाखेचे एन. सी. जाधव यांना नेमण्यात आले. ठाणे गुन्हे अन्वेषण विभागाचे एस. डी. पवार यांची कल्याणला गुन्हे शाखेत तर भिवंडी गुन्हा शाखेचे एस. आर. घरटे यांची विशेष शाखेत बदली करण्यात आली आहे. नारपोलीचे जावेद शेख यांची भिवंडीत गुन्हे शाखेमध्ये बदली करण्यात आली आहे. येत्या आठवडाभरात आणखी पोलिसांच्या बदल्या होण्याची शक्यता आहे.

पोलिस आयुक्तांचे शंभर दिवस

ठाणे पोलिस आयुक्तालयाचा कारभार हाती घेतल्यानंतरच्या शंभर दिवसात डी. शिवानंदन यांच्या नेतृत्वाखाली पोलिस दलाने अनेक सकारात्मक उपक्रम सुरू केले आहेत. या शंभर दिवसांच्या काळात 22 जणांना स्थानबद्ध करण्यात आले तर 45 गावठी कट्टे जप्त करण्यात आले. दोनजण पोलिस चकमकीत ठार झाले असून दोन कोटी रुपयांच्या अश्लिल सीडी पोलिसांनी हस्तगत केल्या आहेत. दक्ष नागरिक, विशेष कमांडो पथक, ऑपरेशन क्रॅक डाऊन, पोलिसांसाठी विविध प्रकारचे प्रशिक्षण आदी योजना राबवून त्यांनी पोलिस दल अधिक सक्रिय करण्याचा प्रयत्न केला.

 
</text>
</doc>
