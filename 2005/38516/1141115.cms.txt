<doc>
<docno>1141115.cms.txt</docno>
<text>
 
बहुतांची अंतरे
आपल्या गावात आपली वीज!
[ Monday, June 13, 2005  08:40:17 pm]


महाराष्ट्र राज्य विद्युत मंडळाकडून वीजपुरवठ्याच्या आशा आता शहाण्या नागरिकांनी सोडून द्याव्यात. चांगल्या वीज पुरवठ्यासाठी शासनावर विसंबणेही बंद करावे. म. गांधींच्या स्वयंपूर्ण खेड्याच्या संकल्पनेप्रमाणे वीज, पाणी, रस्ते, शिक्षण, निवारा या प्राथमिक गरजांसाठी प्रत्येक ग्रामपंचायतीने स्वत: वीजनिमिर्ती व वितरण करावे. याचे अनेक फायदे होतील.

कुठला तरी मोठा विद्युत संच बंद पडला की विजेचा तुटवडा, कुठला तरी टॉवर पडला की विजेचा तुटवडा, धरणातील पाणीपुरवठा घटला की विजेचा तुटवडा, सायंकाळी पाच नंतर एम. एस. ई. बी. कार्यालय बंद आणि दुसऱ्या दिवशी साडेदहापर्यंत बसा ओरडत. कुठेतरी 125-150 किलोमीटरवर वायरवर झाड पडले की, वीज खंडित. अशा कारणांची मालिकाच चालू असते. विजेची गळती 35 टक्के. हा भार सोसायचा ग्राहकांनी. बोर्डाचा लाईनमन राहायला त्याच्या कार्यक्षेत्रात नाही. तो केव्हा भेटेल खात्री नाही. अशा अनेक कारणांनी विद्युत ग्राहक त्रासले आहेत. यापेक्षा प्रत्येक ग्रामपंचायतीने आपल्या क्षेत्रापुरती विद्युत निमिर्ती, वितरण व्यवस्था व देखभाल ठेवावी.

गावातलाच इंजिनीयर, लाईनमन. त्यामुळे 24 तास सेवा उपलब्ध होईल. निमिर्तीकेंद गावातच असल्यामुळे वीजवहनातील गळती एकदम कमी होईल. परिणामी ग्राहकांना गळतीबद्दल भुर्दंड बसणार नाही. धरणातील अपुरा पाणीपुरवठा, मोठ्या केंदातील बिघाड, लांबवरच्या मोडतोडीमुळे खंडित होणारी वीज हे प्रश्ान्च संपतील. रोजगार वाढतील. बायोगॅसवर विद्युतनिमिर्ती केल्यास परकीय चलनात बचत होईल. आज सतत वीजपुरवठा मिळवण्यासाठी ग्राहक चार पैसे जास्त देण्याच्या मन:स्थितीतही आहे. सर्वात महत्त्वाचे म्हणजे फुकट विजेचे राजकारण संपुष्टात येईल. आता हे मोठे प्रकल्प पुरे म्हणण्याची वेळ आली आहे.

प्रत्येक ग्रामपंचायतीने विजेबाबत स्वयंपूर्ण होण्याची वेळ आता आली आहे. वीज बोर्डाच्या कारभाराला आणि शासनाच्या थापेबाजीला ग्राहक आता पूर्ण विटला आहे. त्याला हाच एकमेव पर्याय आहे.

 
</text>
</doc>
