<doc>
<docno>1140978.cms.txt</docno>
<text>
 
महामुंबई
महापालिकेने ओळखलं खारफुटीचं महत्त्व
[ Monday, June 13, 2005  06:22:47 pm]


श्री.वा. नेलेर्कर

ठाणे : महापालिकेने खारफुटी वनांचं महत्त्व ओळखून खारफुटी लागवडीच्या महत्त्वाकांक्षी कार्यक्रम हाती घेतला आहे. विश्व पर्यावरण दिनाचं औचित्य साधून त्याचा श्रीगणेशा झाला आहे. एकूण 18,100 खारफुटी झाडांची लागवड आणि देखभाल केली जाणार आहे. खारफुटी झाडांची मोठ्या प्रमाणावर लागवड करणारी पालिका ही राज्यातील पहिली आणि एकमेव पालिका आहे. आयुक्त संजय सेठी यांचे त्याबद्दल अभिनंदन केलं जात आहे. सन 2001च्या सव्हेर् ऑफ इंडियाच्या अहवालाप्रमाणे राज्यातील खारफुटी वनांचं क्षेत्र 118 चौ. किमी आहे. त्यापैकी एकट्या ठाणे जिल्ह्यातील खारफुटी वनांच क्षेत्र 47 चौ.किमी इतकं आहे. या पार्श्वभूमीवर पालिकेने यादृष्टीने उचललेले पाऊल पर्यावरण रक्षणाच्या दृष्टीने अत्यंत उपयुक्त असल्याची प्रतिक्रीया व्यक्त होत आहे.

कांदळ वन ही एक 'स्वतंत्र इकोसिस्टिम' असल्याने त्याचे म+हत्त्व अनन्यसाधारण आहे. समुद आणि जमीन यामधील एक सुरक्षापट्टा म्हणून मोल अधिक आहे. खारफुटीच्या झाडांची फळे म्हणजे पक्षांचं आवडतं खाद्य असल्याने निसर्ग संवर्धनाचं कार्य होतं. तसंच इतर वन्यजीव यास प्रजननसाठी उपयोगी असते. कांदळ वनामध्ये येणारे पाणी नैसगिर्करित्या शुद्धीकरण करण्याचे म्हणून महत्त्वाचं आहे, कांदळवन हे समुदीय वादळी वारे व लाटा यांच्यापासून संरक्षण करण्यासाठी उपयुक्त आहे. त्यामुळे जमिनीची धूप थांबवण्याचं कार्य होत असतं. या पार्श्वभूमीवर महापालिकेने हद्दीतील उल्हास नदी आणि कळवा, मंुब्रा, दिवा इथल्या खाडीलगत येणाऱ्या खारजमिनीवर खारफुटीची झाडं लावण्याचा कार्यक्रम आयोजित केला आहे. वाघबीळ, मोघरपाडा, साकेत ते बाळकूम आणि कळवापूल ते मीठबंदर रोड आदी ठिकाणी झाडं लावण्यात येणार आहेत.

ठाण्यामध्ये निवासी आणि औद्योगिक बांधकामासाठी तसंच शेतीसाठी मोठ्या प्रमाणांवर खारफुटींची तोड झाली. जिल्हाधिकारी नंदकुमार जंत्रे यांनी त्यांची गंभीरपणे दखल घेतली आहे. कळवा इथे खाडीकिनारी बांधकाम करण्यासाठी बेछूटपणे खारफुटी वृक्षांची कत्तल झाल्याचा आरोप पालकमंत्री गणेश नाईक यांनी जाहीरपणे केला आहे. वेळीच लक्ष दिलं असतं तर ही वृक्षतोड रोखता आली असतं, या त्यांच्या मताशी कोणीही सहमत होईल.

आयुक्त संजय सेठी यांनी 2005-6 वर्षाचा हरित अर्थसंकल्प सादर केला. 'पर्यावरणाभिमुख अर्थसंकल्प' असं त्याचं स्वरूप होतं. त्यात मांडण्यात आलेल्या गोष्टी साध्य करण्यासाठी पालिकेने आता प्रत्यक्ष कृतीवर भर दिला आहे. खारफुटीची लागवड हा त्याचाच एक भाग आहे. सागरीकिनाऱ्यासाठी खारफुटीची वनं म्हणजे वरदान आहेत. या वनांमुळे किनाऱ्याची धूप कमी होते. प्रकारे सागरी लाटांपासून शहराचं संरक्षण करण्यासाठी तटबंदी केल्याप्रमाणे याचा उपयोग होतो.

याशिवाय पालिकेने सुविधा भुखंडांवर मोठ्या प्रमाणावर वृक्षलागवड करण्याचं ठरवलं आहे. प्रेस्टीज गार्डन (29) नितीन कास्टिंग (30) सिद्धांजल (75) हिरानंदानी मॅडोज (95) उन्नती एण्टरप्रायझेस (124) काशिश पार्क (76) रिव्हरवूड कॉम्प्लेक्स (51) ग्रीन लॅण्ड पार्क (43) रिद्धीसिद्धी (50) रुणवाल गार्डन सिटी (361) हाय लॅण्ड (68) लोकबहार (150) अशी 1152 झाडं यंदाच्या पावसाळ्यात लावण्यात येणार आहेत.

बहावा, पांगारा, आंबा, ताम्हण, जांभुळ, कडुलिंब, नारळ, कदंब, चिकू कांचन,

काजू, बकुळ, जाम, हिरडा, बिब्बा, बेहडा, आवळा, फणस, कोकम, सोनचाफा, पारिजातक, डाळींब, शेंदरी, सिताफळ,

सुरंगी आदी विविध प्रकारच्या झाडांचा त्यात समावेश आहे.

रस्त्याच्या दुतर्फा लावण्यात येणाऱ्या वृक्षरोपणात कडूनिंबाच्या झाडाला या वेळी प्राधान्य देण्यात येणार आहे. वर्तकनगर व चितळसर मानपाडा (675), रायलादेवी (255), वागळे इस्टेट (225), कळवा-मंुब्रा (250), कोपरी (230), नौपाडा-उथळसर (175) अशी सुमारे 2000 झाडं लावण्यात येणार आहे एकूण 53 रस्त्यांवर हा कार्यक्रम निश्चित करण्यात आला आहे.

 
</text>
</doc>
