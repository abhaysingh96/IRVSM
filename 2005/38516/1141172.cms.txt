<doc>
<docno>1141172.cms.txt</docno>
<text>
 
अर्थव्यवहार
कम्प्युटर हार्डवेअर व्यावसायिकांना वाढती मागणी!
[ Monday, June 13, 2005  09:31:00 pm]


म. टा. तंत्रज्ञान प्रतिनिधी

मुंबई : कम्प्युटर्सनी भारतीय बाजारपेठेत 1980च्या दशकात प्रवेश केला. देशात 1990 ते 2004 पर्यंतच्या 15 वर्षांत 70 लाख कम्प्युटर्स विकले गेलेले आहेत. यातील एकाच वर्षातील सर्वाधिक विक्री आहे गेल्या वर्षातील आणि ती आहे 30 लाख कम्प्युटर्स. 'मॅन्युफॅक्चरर्स असोसिएशन ऑफ इन्फॉमेर्शन टेक्नॉलॉजी' अर्थात 'मेट' या संस्थेच्या अंदाजानुसार यंदा देशात 40 लाख कम्प्युटर्स विकले जातील.

भारतात देशांतर्गत माहिती तंत्रज्ञान वापर (डोमेस्टिक आयटी कन्झम्प्शन) आता सॉफ्टवेअर निर्यातीच्या बरोबरीस, नव्हे अधिक पातळीवर पोहचला आहे. गतवर्षात सॉफ्टवेअर बाजारपेठ 17 टक्क्यांनी वाढली, तर हार्डवेअर पेठ (हार्डवेअरची खरेदी, वापर) 24 टक्क्यांनी वाढली आहे. गेल्या दहा वर्षांत देशांतर्गत माहिती तंत्रज्ञान वापरात अजिबात घट झालेली नाही, हे विशेष.

' बीपीओ' (बिझनेस प्रोसेस आउटसोसिर्ंग) सेवेच्या व्यवसायाने देशातील 'आयटी' उद्योगाला मोठा हात दिला असल्याने 'आयटी' व 'आयटीईएस' (आयटी एनेबल्ड सव्हिर्सेस) यातील रोजगार गतवर्षात 17 टक्क्यांनी वाढला आहे. हे गेल्या वर्षातील सर्वाधिक रोजगारनिमिर्ती करणारे क्षेत्र ठरले आहे. 'बीपीओ' व्यवसायाच्या वाढीने 'आयटी' उद्योगाला मिळालेल्या चालनेमुळे कोलकाता, चंदीगढ, जयपूर, भुदानेश्वर ही नवी 'आयटी डेस्टिनेशन्स' बनली आहेत.

ही स्थिती उत्साहजनक असली तरी या क्षेत्रातील तज्ज्ञांच्या, सरकारी धोरणकारांच्या म्हणण्यानुसार, देशातील हार्डवेअर निमिर्ती उद्योग हा सॉफ्टवेअर उद्योगाच्या खूपच मागे असला तरी हार्डवेअर इंजिनीअर्सची, व्यावसायिकांची सध्या टंचाई आहे. जीवनाच्या सर्वच क्षेत्रात कम्प्युटर्स वापराचा झपाट्याने प्रसार होत असल्याने कम्प्युटर हार्डवेअर व्यावसायिक अधिकाधिक संख्येने हवे आहेत. अॅपटेक व एनआयआयटी या प्रशिक्षणसंस्थानी 1980 नंतर सॉफ्टवेअर ट्रेनिंगचे अभ्यासक्रम सुरू केले. त्यापाठोपाठ छोट्यामोठ्या सॉफ्टवेअर प्रशिक्षण संस्थांची लाटच आली. हार्डवेअर इंजिनीअरिंग प्रशिक्षण व्यवसायातील देशातील एक प्रमुख कंपनी म्हणून ओळखल्या जाणाऱ्या जेटकिंग इन्स्टिट्यूटचे अध्यक्ष सुरेश भारवानी यांच्या मते दर 50 कम्प्युटर्समागे एका हार्डवेअर इंजिनीअरची/व्यावसायिकाची गरज निर्माण होणार असून, येत्या वर्षांमध्ये हार्डवेअर व्यावसायिकांना वाढती मागणी येणार आहे.

देशातील 'आयटी' उद्योगातील उलाढाल सध्या दरसाल 100,000 कोटी रु. असून, ती 2008 वर्षापर्यंत 200,000 कोटी रु.पर्यंत

 
</text>
</doc>
