<doc>
<docno>1141171.cms.txt</docno>
<text>
 
अर्थव्यवहार
सांगली बँकेची 100 ते 150 कोटींच्या भागविक्रीची योजना
[ Monday, June 13, 2005  09:29:36 pm]


म. टा. बँकिंग प्रतिनिधी

मुंबई : खाजगी क्षेत्रातील महाराष्ट्रातील जुनी बँक म्हणून ओळखल्या जाणाऱ्या सांगली बँकेने भांडवल बाजारात उतरण्याचे ठरविले आहे. बँक येत्या सहा महिन्यांत आपली पहिलीच खुली समभागविक्री करण्याची योजना आखत असून, ती 100-150 कोटी रु.दरम्यान असेल.

बँकिंग व्यवसायाच्या आंतरराष्ट्रीय पातळीवरील 'बॅझल टू' निकषांच्या पूर्ततेसाठी आवश्यक असलेला भांडवली पाया उभारण्यासाठी हा 'आयपीओ' काढण्यात येणार असल्याचे बँकेचे अध्यक्ष व मुख्य कार्यकारी अधिकारी अरूणकुमार राव यांनी येथे सांगितले. भारतीय रिर्झव्ह बँक व भांडवल बाजार नियंत्रक 'सिक्युरिटीज अॅण्ड एक्स्चेंज बोर्ड ऑफ इंडिया' ('सेबी') यांच्याकडून आवश्यक त्या मंजुरी मिळाल्यानंतर या भागविक्रीची तारीख जाहीर करण्यात येणार आहे.

यापूवीर् भारतीय रिर्झव्ह बँकेने खाजगी क्षेत्रातील सर्व बँकांना आपला भांडवली पाया किमान 300 कोटी रु.पर्यंत राखण्यास सांगितलेले आहे. सांगली बँकेचे भांडवल सध्या सुमारे 85 कोटी रु. आहे. 'आयपीओ'नंतर ते 200 कोटी रु. होईल. त्यानंतर उर्वरित 100 कोटींचे भांडवल उभारण्यासाठी रिर्झव्ह बँकेकडे तीन वर्षांची मुदत बँकेकडून मागण्यात येणार आहे.

येस बँकेची भागविक्री

खाजगी क्षेत्रातील नवी 'येस बँक' येत्या 15 ते 21 जूनदरम्यान दहा रु. मूल्याच्या 7 कोटी शेअर्सची खुली विक्री करणार आहे. ही भागविक्री 'बुकबिडिंग' पद्धतीने, 38 ते 45 रु.दरम्यान किमतीस करण्यात येणार आहे.

येस बँक ही राणा कपूर व अशोक कपूर यांनी प्रवतिर्त केलेली बँक असून, तीत दोघांचे मिळून 52.1 टक्के भागभांडवल आहे. बँकेत अन्य भागधारकांचा हिस्सा असा आहे: नेदरलँड्सची राबोबँक (20 टक्के भागभांडवली हिस्सा), सिटिकॉर्प (10 टक्के), ख्रिसकॅपिटल (7.5 टक्के), एआयएफ कॅपिटल (7.5 टक्के). मार्च 2005 अखेर संपलेल्या सहामाहीत बँकेने 61.3 लाख रु. निव्वळ नफा मिळविला आहे.

नॉर्थ कॅनरा बँक

मार्च 2005 अखेर संपलेल्या आथिर्क वर्षात 12.07 कोटी रु. निव्वळ नफा मिळविणाऱ्या नॉर्थ कॅनरा जीएसबी कोऑप. बँकेने आता एक हजार कोटी रु. ठेवी संकलनाचे लक्ष्य ठरविले आहे. बँकेचे अध्यक्ष पी. एन. शानभाग यांनी वाषिर्क सभेत ही माहिती दिली.

 
</text>
</doc>
