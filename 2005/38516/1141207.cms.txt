<doc>
<docno>1141207.cms.txt</docno>
<text>
 
महामुंबई
कार्यर्कत्यांना हवे मंत्रीपद!
[ Monday, June 13, 2005  10:28:54 pm]


म. टा. प्रतिनिधी

मुंबई : मंत्रीपद हे आपले अंतिम ध्येय नसून, 'नाही रे' वर्गाचे आथिर्क व सामाजिक प्रश्ान् वेगाने कसे मागीर् लागतील, यास आपण प्राधान्य देतो. त्यामुळे मंत्रीपदासाठी अडून बसण्याची भाषा कधीच केलेली नाही. यापुढेही दोन्ही काँग्रेसशी युती कायम राहील, असे रिपब्लिकन पक्षाचे नेते खासदार रामदास आठवले यांनी जालना येथून दूरध्वनीवर बोलताना सांगितले.

जातीयवादी व धर्मांध शक्तीच्या हातात सत्ता असता कामा नये, यासाठी दोन्ही काँग्रेसशी युती कायम राहील. आपण राष्ट्रवादीच्या कोट्यात मोडतो, असा भ्रम काँग्रेस पक्षाने सोडावा. दोन्ही काँग्रेसने रिपब्लिकन पक्षाचा प्रतिनिधी म्हणून आपणास केंदात मंत्रीपद दिले पाहिजे, अशी कार्यर्कत्यांची भावना असल्याचे त्यांनी स्पष्ट केले.

एका मंत्रीपदासाठी टोकाची भूमिका घेणे आपल्या स्वभावात नाही. त्यामुळे 'मंत्रीपद मिळाले नाही तर राष्ट्रवादी अडचणीत येईल', असे विधान आपण कधीच केले नव्हते, असे ते म्हणाले. रिपब्लिकन पक्षाला मानणाऱ्या मतदारांमुळेच महाराष्ट्रात लोकशाही आघाडी सरकार पुन्हा सत्तेवर येऊ शकले, हे वास्तव आहे.

निवडणुकांमध्ये मदत घेतात आणि सत्ता मिळाल्यानंतर सत्तेत सहभाग नाकारतात, अशी कार्यर्कत्यांची भावना आहे. ती दूर होण्यासाठी सत्तेत दहा टक्के वाटा मिळायला हवा. ती देण्याची जबाबदारी काँग्रेस अध्यक्ष सोनिया गांधी, राष्ट्रवादीचे अध्यक्ष शरद पवार यांची असल्याचे ते म्हणाले.

 
</text>
</doc>
