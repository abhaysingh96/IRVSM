<doc>
<docno>1140095.cms.txt</docno>
<text>
 
महामुंबई
मेधा पाटकरांशी गुरुदास कामत यांची आज चर्चा
[ Monday, June 13, 2005  12:01:54 am]


म. टा. प्रतिनिधी

मुंबई : मुंबईतील झोपडीधारकांच्या पुनर्वसनाबाबत राज्य सरकार ठोस भूमिका घेईपर्यंत आझाद मैदान आणि प्रदेश काँग्रेसच्या टिळक भवन मुख्यालयासमोरील आंदोलन चालूच ठेवण्याचा निर्धार ज्येष्ठ सामाजिक कार्यर्कत्या मेधा पाटकर यांनी रविवारी व्यक्त केला. तसेच, मुंबई काँग्रेसचे अध्यक्ष खासदार गुरुदास कामत यांनी या प्रश्ानवर सोमवारी चचेर्साठी दिलेले निमंत्रण आपण स्वीकारले आहे, असे त्या म्हणाल्या.पावसाळ्यात झोपड्या तोडण्याची कारवाई पूर्णपणे थांबविण्यात येईल, असे राज्य सरकारतर्फे जाहीर करण्यात आले आहे.

प्रत्यक्षात मुंबईच्या काही उपनगरांमध्ये झोपड्या तोडण्याची कारवाई आजही सुरू असून सरकार आपल्याच आश्वासनांना हरताळ फासत आहे, असा आरोप पाटकर यांनी केला. चेंबूरच्या राहुलनगरमध्ये शनिवारी सुमारे शंभरहून अधिक झोपड्या तोडण्यात आल्या. या झोपड्यांमध्ये राहणाऱ्या कुटुंबाना आता ऐन पावसाळ्यात उघड्यावर जगण्याची पाळी आली आहे, असे त्या म्हणाल्या.

'महात्मा गांधी यांना अभिप्रेत असलेल्या गरीब माणसांच्या विकासाच्या दृष्टीने काँग्रेस पक्ष आजही वाटचाल करीत असल्याचे विधान शनिवारी गुरु तेग बहादूर नगर येथील काँग्रेस मेळाव्यात खासदार एकनाथ गायकवाड यांनी केले होते. मेळाव्यातील आमच्या चार महिला कार्यर्कत्यांनी या विधानाला आक्षेप घेतला.

झोपड्या तोडल्यामुळे बेघर झालेल्या साडेचार लाख लोकांच्या प्रश्ानवर मुंबई काँग्रेस अध्यक्ष गुरुदास कामत काही बोलणार की नाही, असा त्या कार्यकतीर्ंचा सवाल होता', असे पाटकर यांनी सांगितले.त्यानंतर कामत यांनी चेंबूरच्या घरी आंदोलकांना रविवारी सकाळी चचेर्स बोलाविले होते. त्यात आपण, मोहन चव्हाण, शकील अहमद व अन्य कार्यकतेर् उपस्थित होतो. या प्रश्ानवर व्यापक व निर्णायक चर्चा व्हायला हवी, असे मत या बैठकीत कामत यांनी बोलून दाखविल्याचे पाटकर यांनी सांगितले.त्यानुसार उद्या सोमवारी दुपारी तीन वाजता आझाद मैदानातील मुंबई विभागीय काँग्रेसच्या कार्यालयात आंदोलनाच्या प्रतिनिधींबरोबर चर्चा होईल. तोडगा निघत नाही तोपर्यंत आंदोलन सुरूच राहील, असेही त्या म्हणाल्या.

 
</text>
</doc>
