<doc>
<docno>1140993.cms.txt</docno>
<text>
 
महामुंबई: मुंबई टाइम्स
आंतरराष्ट्रीय परिषदेत मराठी झेंडा!
[ Monday, June 13, 2005  06:31:43 pm]


हेमंत साटम

भारत-पाकिस्तानदरम्यानचं शत्रुत्वाचं वातावरण निवळत असतानाच पाकिस्तानी जनतेची भारतीयांविषयीची आस्था टिपणारा 'पहल-फेण्डशिप बियॉण्ड बाऊण्ड्रीज' हा प्रोजेक्ट आंतरराष्ट्रीय स्तरावर मान्यता मिळवतोय. शिकागो इथे 17-18 जून रोजी भरणाऱ्या रोटरी क्लबच्या सुवर्णमहोत्सवी वर्षानिमित्त आयोजित आंतरराष्ट्रीय परिषदेत या प्रोजेक्टची निवड करण्यात आली आहे. धमेर्ंद गंगारडे या तरुणाच्या नेतृत्वाखाली पाकिस्तानात जाऊन पहलच्या पाऊलखुणा उमटवण्यात आल्या होत्या. रोटरीच्या इतक्या वर्षांच्या इतिहासात प्रथमच एका भारतीयाने हा मान मिळवला आहे.

या प्रोजेक्टने रोटरीच्या दक्षिण आशियाई विभागीय पातळीबरोबर को-इण्टरनॅशनल विजेतेपदही पटकावलं आहे. 2004-05 रोटरीचं सुवर्णमहोत्सवी वर्षं असून त्यानिमित्त शिकागोमध्ये जगभरातील रोटरीयन्स जमा होतील. त्या निमित्ताने आंतरराष्ट्रीय पातळीवर समाजोपयोगी प्रोजेक्ट्सच्या निवडीसाठी विविध पातळीवर स्पर्धा घेण्यात आल्या. त्यात जगभरातील 500 हून अधिक प्रोजेक्ट्समधून आंतरराष्ट्रीय सेवा प्रकारात दक्षिण आशियाई विभागासाठी 'पहल'ची निवड करण्यात आली. बोरिवलीत राहणाऱ्या धमेर्ंद गंगारडे या तरुणाच्या नेतृत्वाखाली एका गटाने पाकिस्तानचा दौरा केला होता. दोन्ही देशातील मैत्रीचं वातावरण कायम राहावं, सद्भावना निर्माण व्हावी, असा या प्रोजेक्टमागील हेतू होता. लाहौरमध्ये वास्तव्य केलेल्या या गटाला आलेला अनुभव बरंच काही शिकवणारा होता.

या दौऱ्यात तिथल्या लोकांना भारताविषयी असलेली आस्था, औत्सुक्य, आपलेपणाची भावना दिसून आली. शांततेच्या उद्दात्त हेतूने प्रेरित असलेल्या या अनोख्या प्रोजेक्टने अनेकांची मनं जिंकून घेतली होती. त्याचंच प्रत्यंतर आंतरराष्ट्रीय पुरस्कारातही दिसून आलं. आंतरराष्ट्रीय पातळीवर पहिल्यांदा, असा मान मिळवून दिलेल्या धमेर्ंद गंगारडे याने हा भारताचाच मान असल्याची प्रतिक्रिया व्यक्त केली.

म्युनिक इथे 11 ते 16 सप्टेंबर रोजी होणाऱ्या युरोप डिस्ट्रिक्ट्स ऑफ रोटरीमध्ये एक कार्यशाळा घेण्याची संधी मिळालीय. 'इण्टरनॅशनल अण्डरस्टॅण्डिंग अॅण्ड र्वल्ड पीस' या विषयावर कार्यशाळा घेण्याचा मान त्याने पटकावलाय.

 
</text>
</doc>
