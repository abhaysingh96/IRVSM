<doc>
<docno>1140976.cms.txt</docno>
<text>
 
महामुंबई
ठाणेकरांनी अनुभवला क्षण भाग्याचा!
[ Monday, June 13, 2005  06:21:10 pm]


मुंबई टाइम्स टीम

ठाणे : पुलंचा पाचवा स्मृतिदिन आणि नाट्याचार्य गो. ब. देवल यांचा दोन दिवसांवर असलेला स्मृतिदिन अशा 'पुण्य' पार्श्वभूमीवर ठाणेकरांनी मराठी नाट्यसंगीताच्या समृद्ध परंपरेचा अडीच तास मनसोक्त आस्वाद घेतला. निमित्त होतं रंगस्वर आणि संघर्ष यांनी आयोजित केलेल्या 'मम आत्मा गमला' या नाट्यगीतांच्या मैफलीचं.

' पंचतुंड नररुंड मालधर' या शांकुतलातील नांदीने प्रारंभ झालेल्या मैफलीनं गतकाळातील सांस्कृतिक वैभवाचं अप्रतिम चित्र उभं केलं. अण्णासाहेब किलोर्स्कारांपासून थेट विद्याधर गोखले यांच्यापर्यंत झालेल्या मराठी संगीत रंगभूमीच्या 162 वर्षांच्या वाटचालीतील निवडक सतरा पदर गुणी कलाकारांनी ठाणेकरांसमोर नजाकतीनं पेश केले. कृ. प्र. खाडिलकर, चिंतामणराव कोल्हटकर, दिनानाथ मंगेशकर, बालगंधर्व, भास्करबुवा बखले, राम गणेश गडकरी, आचार्य अत्रे, मो. ग. रांगणेकर, केशवराव भोळे, ज्योस्त्ना भोळे, पं. जीतेंद अभिषेकी, वसंतराव देशपांडे, रामदास कामत, भालचंद पेंढारकर आदींनी वैभवशिखरावर नेलेल्या मराठी नाट्यसंगीताच्या इतिहासातील सतरा पदं म्हणजे सागरातील एक थेंब!

संगीत सौभद, मस्त्यगंधा, कुलवधू आदी संगीत नाटकांतील 'वद जाऊ कुणाला शरण गं', 'बहुत दिन नच भेटलो सुंदरीला', 'शूरा मी वंदिले', 'परवशता पाश दैवै ज्यांच्या गळा लागला', 'मृगनयना रसिक मोहिनी', 'पाखरा जा त्यजुनिया प्रेमशीतल छाया', 'क्षण आला भाग्याचा', 'जय गंगे भागिरथी', 'का धरीला परदेस सजणा', 'ये मौसम है रंगीन', 'साद देती हिमशिखरे' या पदांची मोहिनी रसिक मनावर आजही कायम असल्याचं प्रत्यंतर रंगायतनमधील कार्यक्रमात आलं.

यशवंतराव चव्हाण प्रतिष्ठानच्या 'रंगस्वर'ची निमिर्ती असलेला हा कार्यक्रम ठाण्यात 'संघर्ष'तफेर् आयोजित करण्यात आला होता. सुप्रिया सुळे यांनी त्यात पुढाकार घेतला. या निमित्तानं 'ललितकलादर्श'चे अध्वर्यू भालचंद पेंढारकर यांचा डॉ. रवी बापट यांच्या हस्ते सत्कार करण्यात आला. तर 'संघर्ष'तफेर् निवृत्त न्यायमूतीर् राजाभाऊ गवांदे आणि अशोक चिटणीस यांच्या हस्ते सुप्रिया सुळे यांचाही सत्कार करण्यात आला. त्यावेळी व्यासपीठावर 'संघर्ष'चे अध्यक्ष आमदार जीतेंद आव्हाड उपस्थित होते.

मध्यंतरापूवीर् 'स्वयंवर'मधील निवडक पदांची माला सादर करण्यात आली. त्यात रुपवली तो नरशार्दुल साचा, मम आत्मा गमला, एकला नयना विषय तो, कांता मजसी तुची गुरूही तुची आणि नरवर कृष्णासमान या पदांचा समावेश होता. तर कार्यक्रमाची सांगता 'कट्यार काळजात घुसली'मधील रागमालेनं झाली.

' म्हातारा न इतुका अवघा पाऊणशे वयमान' हे पद संचिता गगेर् या चिमुरडीनं अशा काही नजाकतीनं सादर केलं की सुरुवातीला 'बाललिलां'च्या कौतुकासाठी रसिकांनी दाद दिली. पण नंतर 'कठीण कठीण किती' हे पद सुद्धा तिनं अचूक मुदाभिनय आणि तयारीनं म्हटल्यावर मात्र रसिकांनी टाळ्यांच्या गजरात वन्समोअरची दाद दिली.

 
</text>
</doc>
