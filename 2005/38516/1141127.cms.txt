<doc>
<docno>1141127.cms.txt</docno>
<text>
 
लेख: जाता जाता
वास्तूचा गुण!
[ Monday, June 13, 2005  08:48:21 pm]


भाजप नेत्यांची बैठक भरली आहे. लालजींच्या चेहऱ्यावर विलक्षण खुषीचे भाव आहेत. त्यांच्या एका बाजूला अटलजी, दुसऱ्या हाताला जसवंत.

मुरली मनोहर, यशवंत सिन्हा अगदी शेवटच्या रांगेत. लालजींना जेमतेम दिसू न दिसू अशा पद्धतीने बसले आहेत.

इतक्यात एक भलतीच व्यक्ती येते. 'ही कोण!' अशा नजरेने प्रत्येकजण एकमेकाकडे बघू लागतात. लालजी सगळ्यांना शांत राहण्याचे आदेश देतात.

' हे पंडित वास्तुशास्त्रतज्ज्ञ आहेत. त्यांनी सूचना केल्यानुसार येथे बरेच बदल आपण केले आहेत. तेव्हापासून पक्षातील वाद संपुष्टात आले आहेत. आपल्याला सत्ता मिळवण्यासाठी याचा फायदा होईल, असं आश्वासन त्यांनी दिलं आहे.' लालजी खुलासा करतात.

' यांनी सुचवल्यामुळे आपण येथील डॉक्टर हेडगेवार, गोळवलकर गुरुजींच्या तसबिरी हलवल्या का?' उमाताई संतापाने विचारतात.

क्षणभर सगळे स्तब्ध होतात. लालजी अटलजींकडे असहाय नजरेने बघतात.

' सत्ता मिळवायची असेल तर काहींचे फोटोच नव्हेत तर विचारही आपल्याला विसरावे लागतील. जागतिक परिस्थिती बदलते आहे.' अटलजी खुलासा करतात.

' पूवीर् आपण छोट्या गोल टेबलभोवती बसून चर्चा करायचो. आता तुम्ही ज्येष्ठ थोडं अंतर ठेवून बसणार असं दिसतं आहे. हे पण या तज्ज्ञांनीच सांगितलं आहे का?' नायडू विचारतात.

' तेव्हा पक्ष लहान होता. आता नेत्यांची संख्या वाढली आहे. त्यामुळे असा फरक करणं आवश्यक आहे.' जसवंत सांगतात.

' यहाँ माहोल तो ऐसा लगता है की, अब हमारी पाटीर् कंपनी जैसी चलायी जायेगी. तो क्या हम कंपनी लॉ बोर्ड के कानून अपनायेंगे!' जेटलीच्या तोंडी कायद्याची भाषा.

' कुछ लोगो ने पोलिटिकल पाटीर् कंपनी जैसे चलायी इसिलिए ये हालत बन गयी!' महाजन जेटलींकडे बघून टोमणा हाणतात.

' आपण बसण्याची व्यवस्था पूर्णपणे बदलल्याचा फायदा होईल काय?' सुषमाताई तज्ज्ञाला विचारतात.

' नुसती व्यवस्था बदलली तर बघा किती फायदा झाला. लालजींनी राजीनामा मागे घेतला. पक्षात चैतन्य आलं.' तज्ज्ञ सांगतात.

' कुलकणीर्ंची जागा कायमची बदललीत तर आणखी फायदा होईल.' उमाताई बोलून टाकतात.

' यापेक्षा सगळे नेते आणि कार्यकतेर् पंचवीस वर्षांपूवीर्प्रमाणे एकत्र काम करतील. चहा, बिस्किटं यावर आनंद मानतील. कोणी कोणाच्या मागे, पुढे जायचं यापेक्षा एकत्र प्रवास करतील असे काही बदल का नाही करत?' एक कार्यकर्ता विचारतो.

तज्ज्ञ आणि नेते यावर चिडीचूप बसतात.

 
</text>
</doc>
