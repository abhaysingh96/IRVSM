<doc>
<docno>1141097.cms.txt</docno>
<text>
 
महाराष्ट्र
रत्नागिरीत पाण्याचा बाजार
[ Monday, June 13, 2005  08:11:35 pm]


वृत्तसंस्था

चिपळूण : 13 जून ... दरवर्षीर् एव्हाना कोकण मुसळधार बरसातीने चिंब भिजून जातो. पण यंदा अजूनही दिवसभर कडकडीत उन आहे. परिणामी रत्नागिरी जिल्ह्यात भीषण पाणीटंचाई निर्माण झाली आहे. पावसाळ्यात तुफान पाऊस झेलणाऱ्या जिल्ह्यात आता जागोजागी पाणीविक्रीचा धंदा तेजीत आहे.

खासगी विहिरी असणारे पंपाच्या बिलासाठी म्हणून हंड्याला पाच रुपये आकारून पाणी विकण्याचा धंदा जागोजागी सुरू आहे. गुहागर, हणेर्, दापोली आणि मंडणगड भागात तर सर्रास पाण्याचा बाजार सुरू आहे. खेड आणि संगमेश्वर भागात टँकरचे प्रमाण अधिक असल्याने पाण्याचा बाजार कमी आहे.

जिल्ह्यातील 248 गावांना आणि 558 वाड्यांना पाणीटंचाईचा सामना करावा लागत आहे. येत्या दोन दिवसांत पाऊस आला नाही तर टँकरचा पाणीपुरवठा अपूरा पडण्याची शक्यता आहे. मंडणगड तालुक्यात 23, दापोली तालुक्यात 42, खेड तालुक्यात 153, चिपळूण तालुक्यात 57, गुहागर तालुक्यात 42, संगमेश्वर तालुक्यात 141, रत्नागिरी तालुक्यात 45, लांजा तालुक्यात 34 तर राजापूर तालुक्यात 21 वाड्यांना 53 टँकरमधून पाणीपुरवठा केला जात आहे.

 
</text>
</doc>
