<doc>
<docno>1141206.cms.txt</docno>
<text>
 
महामुंबई
अरुण गवळींवर 15 वर्षांपूवीर्च्या गुन्ह्याप्रकरणी आरोपत्र
[ Monday, June 13, 2005  10:27:25 pm]


म. टा. प्रतिनिधी

मुंबई : दक्षिण मुंबईतील एका बिल्डरकडे काम करणाऱ्या कर्मचाऱ्याचे पंधरा वर्षांपूवीर् खंडणीसाठी अपहरण करून त्याला मारहाण केल्याप्रकरणी अखिल भारतीय सेनेचे आमदार अरुण गवळी यांच्यावर 21 जुलै रोजी सेशन्स कोर्ट आरोप ठेवणार आहे. या खटल्यातून आपली मुक्तता केली जावी, अशी विनंती गवळी यांनी यापूवीर् केली होती, पण नंतर तांत्रिक कारणांमुळे ती मागेही घेतली होती.

रतिलाल शाह या बिल्डरकडे काम करणाऱ्या रहम शेख या कर्मचाऱ्याचे अपहरण केल्याचा गुन्हा 1990मध्ये गवळींविरुद्ध नोंदवण्यात आला आहे. शेख त्याच्या घराबाहेर बसला असता आपण 'गवळीची माणसं' आहोत असे सांगत 21 एप्रिल 1990 रोजी दोन इसमांनी त्याचे अपहरण करून त्यास गवळींचा बालेकिल्ला समजल्या जाणाऱ्या दगडी चाळीत नेऊन एका खोलीत बंदिस्त केले. रतिलाल शाह यांना फोन करून, '4 लाख रुपये आणून दे' अशी दमदाटी केली, तसेच जबर मारहाणही केल्याचा गुन्हा याप्रकरणी नोंदविण्यात आला आहे.

 
</text>
</doc>
