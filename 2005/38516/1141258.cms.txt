<doc>
<docno>1141258.cms.txt</docno>
<text>
 
महामुंबई
मलेरिया निर्मूलनासाठी सरकारकडे पैसा नाही!
[ Monday, June 13, 2005  11:58:21 pm]


जयंत होवाळ

मंुबई : डासांकडून मलेरियाचा 'डोस' मिळण्याची भीती असल्याने डासांपासून बचाव करण्यासाठी गेल्या काही वर्षांपासून सर्वसामान्यांना पगारातील काही रक्कम डासप्रतिबंधक औषधे खरेदीसाठी खचीर् घालावी लागत आहे. पण राज्य सरकार मात्र 'एक मच्छर...' काय करू शकतो, याविषयी अज्ञानी असावे असे दिसते. मलेरिया निर्मूलन उपक्रम सरकारला महत्त्वाचा वाटत नाही की काय, अशी शंका येऊ लागली आहे. कारण या उपक्रमासाठी केंद सरकारकडून दिला जाणारा निधी सरकारने गेल्या काही वर्षांपासून मंुबई महापालिकेला दिलेलाच नाही. ही थकबाकी थोडीथोडकी नाही, तर 24 कोटी रुपयांची आहे.

1986 ते 2003 या कालावधीतील ही थकबाकी असून सन 2000 ते 2005 या वर्षांसाठी मात्र, थोडाफार निधी देऊन कर्तव्यपूतीर्चे समाधान घेतले आहे. त्यातही 2003 सालचा निधी दिलेलाच नाही. सरकारकडे असलेली थकबाकी पुढीलप्रमाणे : 1993 - एक कोटी 35 लाख. 1994 - एक कोटी 64 लाख, 1995- एक कोटी 78 लाख. 1996-दोन कोटी नऊ लाख. 2003-तीन कोटी 11 लाख. याशिवाय इतर वर्षातील थकबाकीही आहे. 2000 ते 2005 या वर्षार्साठी फक्त 78 लाख 84 हजार 521 रुपये दिले आहेत.

राष्ट्रीय मलेरिया निर्मूलन कार्यक्रमाअंतर्गत केंद सरकार राज्य सरकारांना ठराविक निधी देते. या निधीतला काही वाटा सरकार महापालिकेला देते. निधी न मिळाल्यामुळे पालिकेला प्रभावीपणे काम करण्यात अडथळा निर्माण होण्याची शक्यता आहे. पालिका अतिरिक्त आयुक्त विजयसिंह पाटणकर यांनी मात्र, पालिकेच्या अर्थसंकल्पात या कार्यक्रमासाठी फारशी अडचण येत नाही, असा दावा केला. मुख्यमंत्र्यांसोबत यापूवीर् झालेल्या बैठकीत निधीच्या थकबाकीचा मुद्दा उपस्थित करण्यात आला आहे. निधी लवकर मिळण्याची शक्यता आहे, असे ते म्हणाले.

आरोग्य विभागाचे जयंत तेलंग यांनी, मलेरियाच्या डासांचा प्रसार रोखण्यासाठी काही 'स्पॉट' किटकनाशक विभागाने निश्चित केले असून त्या विभागात औषधांची फवारणी होणार आहे, असे सांगून मलेरिया रुग्णांचे प्रमाणही कमी झाल्याचा दावाही त्यांनी केला. मागील वषीर् जी/उत्तर विभागात रुग्णांची संख्या जास्त होती. मलेरियाचा प्रसार होण्याच्या कारणांचा शोध घेतला असता, या विभागातील बंद कापड गिरण्यांच्या टाक्यांमध्ये साठलेल्या पाण्यात डास आढळले. तेव्हा त्या टाक्यांमध्ये औषध फवारणी करण्यात आली. त्यामुळे रुग्णांचे प्रमाण 50 वर आले आहे, असे त्यांनी सांगितले.

 
</text>
</doc>
