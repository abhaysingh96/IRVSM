<doc>
<docno>1140951.cms.txt</docno>
<text>
 
प्रगती फास्ट
बजेटमधलं रशियातील शिक्षण
[ Monday, June 13, 2005  05:40:49 pm]


उच्च शिक्षणासाठी परदेशात जायचं असेल, तर विद्याथीर् अमेरिका, ऑस्ट्रेलिया, यूके यासारख्या मोजक्याच पर्यायांचा विचार करतात. या देशात जाण्यासाठी खूप स्पर्धा असल्यामुळे प्रत्येकाला संधी मिळतेच असं नाही. त्यामुळे इतर देशांचाही विचार करायला पाहिजे. त्यात रशियाचं नाव आवर्जून घ्यावं लागेल.

इथे मेडिसिन, इंजिनीअरिंग, मॅनेजमेण्ट आदी क्षेत्रातील कोर्स करता येतील. डेण्टिस्ट्रीमध्ये प्रोस्थोडॉण्टिक्स, ऑथोर्डॉण्टिक्स, ओरल पॅथॉलॉजी आदी पोस्ट ग्रॅज्युएट कोर्स आहेत. मेडिकलमध्ये करिअरसाठी अॅनाटॉमी, इएनटी, जनरल सर्जरी, जनरल मेडिसिन, हॉस्पिटल अॅडमिनिस्ट्रेशन, फॉरेन्सिक मॅनेजमेण्ट यासारखे पोस्टग्रॅज्युएट कोर्स करता येतील.

सेण्ट पिर्ट्सबर्ग स्टेट पेडिअॅट्रिक मेडिकल अॅकॅडमी, सारातोव्ह स्टेट मेडिकल युनिव्हसिर्टी, रायझान स्टेट आय.पी. पाव्हलॉव मेडिकल युनिव्हसिर्टी ही रशियातील काही नावाजलेली मेडिकल कॉलेजं आहेत. द मास्को पॉवर इंजिनीअरिंग इन्स्टिट्यूट, सेण्ट पिट्सबर्ग स्टेट केमिकल फार्मास्युटिकल अॅकॅडमी, पर्म स्टेट कोरिओग्राफिक स्कूल ही इंजिनीअरिंग आणि इतर कोर्ससाठी प्रसिद्ध युनिव्हसिर्टी आहेत. रशियात कोर्सचा कालावधी विषय आणि अभ्यासाच्या माध्यमावर अवलंबून असतो. कोर्ससाठी इंग्रजी भाषेचं माध्यम निवडलं, तर रशियन भाषेचा दहा महिन्यांचा कोर्स करण्याची आवश्यकता नाही. पण रशियन भाषेतून कोर्स करायचा असेल तर भाषेवरचं प्रभुत्व सिद्ध करावं लागतं. इथे एक शैक्षणिक वर्ष आठ ते दहा महिन्यांचं असतं. एमबीबीएस आणि इंजिनीअरिंगच्या बॅचलर कोर्ससाठी पात्रता :

. 1 सप्टेंबर रोजी वय 27 पेक्षा कमी

. मेडिकल कौन्सिल ऑफ इंडियाचं सटिर्फिकेट

. बारावी पीसीबीला 50 तर इंजिनीअरिंगसाठी पीसीएममध्ये 50 टक्के

मेडिसिन पोस्टग्रॅज्युएट कोर्स आणि इंजिनीअरिंग मास्टर कोर्ससाठी पात्रता :

. 1 सप्टेंबर रोजी वय 35 पेक्षा कमी

. मान्यताप्राप्त युनिव्हसिर्टीची बॅचलर डिग्री

. एक वर्षाची इण्टर्नशिप पूर्ण

ग्रॅज्युएट कोर्ससाठी आवश्यक डॉक्युमेण्ट्स :

. दहावी आणि बारावी गुणपत्रिका, स्कूल लिविंग, कॉलेज लिविंग सटिर्फिकेटच्या नोटरीने सही केलेल्या तीन प्रती, पासपोर्टची एक प्रत, पासपोर्ट आकारातील फोटोच्या 20 रंगीत कॉपी.

पोस्ट ग्रॅज्युएट कोर्ससाठी याव्यतिरिक्त मेडिसिन/इंजिनीअरिंग कोर्सच्या सर्व वर्षांच्या मार्कलिस्ट, ट्रान्स्क्रिप्ट, इण्टर्नशिप सटिर्फिकेट यांच्या नोटरीने सही केलेल्या तीन प्रती सादर कराव्या लागतात. रशियात शिक्षण घेणं इतर देशांच्या तुलनेत कमी खर्चाचं असल्याचं इण्टरनॅशनल फाऊण्डेशन फॉर स्टडीज अॅण्ड कल्चरलचे मॅनेजिंग डायरेक्टर आशिष सोंडे यांनी सांगितलं. बारावीत कमीतकमी 50 टक्के आणि आंतरराष्ट्रीय स्तरावरील 20 मान्यताप्राप्त युनिव्हसिर्टींमध्ये प्रवेश घेण्याबाबतचा मेडिकल कौन्सिल ऑफ इंडिया पात्रतेचा दाखला विद्यार्थ्यांकडे असेल, तर कोणतीही पात्रता परीक्षा द्यावी लागत नाही, असंही सोंडे यांनी सांगितलं. संपर्क : इण्टरनॅशनल फाऊण्डेशन फॉर स्टडीज अॅण्ड कल्चर, कल्चरल सेण्टर ऑफ रशिया, 31 ए, पेडर रोड, मुंबई - 400026. टेलिफोन नंबर : 23521345/23513212.

प्रगती फास्ट टीम

 
</text>
</doc>
