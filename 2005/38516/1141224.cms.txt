<doc>
<docno>1141224.cms.txt</docno>
<text>
 
महामुंबई
कल्याण-डोंबिवलीची जबाबदारी राज ठाकरे यांच्यावर
[ Monday, June 13, 2005  11:15:44 pm]


मनोज पांडे

कल्याण : डोंबिवली महापालिकेच्या प्रभागांची सोडत मंगळवारी होणार असून, आता खऱ्या अर्थाने निवडणुकीचे गुऱ्हाळ सुरू होईल. शिवसेनेने गेल्या दहा वर्षात स्वतंत्रपणे आणि भाजपबरोबर पालिकेची सत्ता उपभोगली असली तरी यंदा गणेश नाईकांच्या स्वरूपात राष्ट्रवादीचे आव्हान उभे ठाकले आहे. सत्ताधारी शिवसेनेला सत्ताधारी राष्ट्रवादीच्या आव्हानाला पुरून उरणारा नेता हवा आहे. कल्याण-डोंबिवलीकर शिवसैनिकांना त्यासाठी राज ठाकरेंचे आक्रमक नेतृत्व या निवडणुकीसाठी हवे असून त्याबाबत मातोश्रीकडे विनंती करणार असल्याचं समजतं.

शिवसेनेला मागच्या वषीर् लोकसभा, विधानसभा निवडणुकीत मराठी माणसांपासून फारकत घेऊन वेगळी भूमिका घेतल्याने हार पत्करावी लागली. राज ठाकरेंची शिवसेनेच्या जुन्या धोरणांशी निष्ठा शिवसैनिकांना पटत असली तरी उद्धव ठाकरेंची 'मी मंुबईकर' भूमिका अव्यवहार्य वाटत नव्हती, पण त्या परिस्थितीत शिवसैनिकांची फरफट झाली हे तितकेच खरे. असे असताना कल्याण-डोंबिवलीतील सर्वसामान्य शिवसैनिकांना राज ठाकरेंची मराठी शिवसेना आता जवळची वाटू लागली असल्यास आश्चर्य वाटायला नको असे बोलले जात आहे.

यंदाच्या निवडणुकीत शिवसेनेला काँग्रेस-राष्ट्रवादी या आघाडीच्या पक्षांबरोबरच भाजप बरोबरदेखील लढायचं आहे ते जागा वाटप आणि वाढीव प्रभागांच्या दाव्यांसाठी. या सर्व बाबतीत राज ठाकरेंसारखा 'चॅरीस्मॅटीक' नेता शिवसेनेला पुन्हा एकदा महापौरपदाच्या मान मिळवून मिळवून देऊ शकेल अशी खात्री शिवसैनिक बाळगून आहेत.

 
</text>
</doc>
