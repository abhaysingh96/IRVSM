<doc>
<docno>1141209.cms.txt</docno>
<text>
 
महामुंबई
शिक्षकेतर कर्मचारी नोकरकपातीविरोधात रस्त्यावर
[ Monday, June 13, 2005  10:30:26 pm]


म. टा. प्रतिनिधी

मुंबई : राज्यातील सुमारे 40 हजार माध्यमिक व उच्च माध्यमिक शाळांमधील शिक्षकेतर कर्मचाऱ्यांवर बेकारीची कुऱ्हाड चालविणाऱ्या जी. डी. कोकणी समितीचा अहवाल स्वीकारू नये, या मागणीसाठी 20 जून रोजी राज्यभरात महामार्गावर रास्ता रोको आंदोलन करण्याचा इशारा बृहन्मुंबई माध्यमिक शाळा शिक्षकेतर कर्मचारी संघातफेर् सोमवारी राज्य सरकारला देण्यात आला.

राज्यात मान्यताप्राप्त खाजगी अंशत: व पूर्णत अनुदानित माध्यमिक व उच्च माध्यमिक शाळांमध्ये सध्या सुमारे 98 हजार शिक्षकेतर कर्मचारी आहेत. जागतिक बँकेच्या दबावाखाली प्रत्येक विभागातील कर्मचारी संख्येच्या आढावा घेऊन आस्थापना खर्चात काटकसर करण्यासाठी सरकारने कर्मचारी संख्येवर मर्यादा घालण्याचे ठरविले आहे. या कर्मचाऱ्यांसाठी कोकणी समितीच्या शिफारशीनुसार नवा आकृतीबंध लागू केल्यास सुमारे 40 हजार कर्मचारी बेकार होतील, असे संघाचे सरकार्यवाह नंदकुमार कुलकणीर् यांचे म्हणणे आहे.

संगणकीकरण व आधुनिकीकरणाच्या नावाखाली शिक्षकेतर कर्मचाऱ्यांच्या संख्येवर मर्यादा आणण्याची प्रशासनाची कृती संतापजनक असून, ग्रामीण भागातील शाळांमध्ये अजूनही संगणक पोहोचलेले नाहीत. पूवीर् 300 विद्याथीर्संख्येमागे एक कनिष्ठ लिपिक पद निर्माण केले जायचे, ते आता अनुदानित तुकड्यांतील प्रति एक हजार विद्यार्थ्यांवर आणण्याचे घाटत आहे. खाजगी मान्यताप्राप्त शाळांमधील शिक्षकेतर कर्मचारी अतिरिक्त ठरल्यास त्यांचे संसार उघड्यावर येतील, अशी भीती त्यांनी व्यक्त केली.

दुर्गम व डोंगरी भागातील 200 विद्याथीर् संख्येमागे एक अर्धवेळ लिपिक पद निर्माण करण्याचा सरकारचा नवा निर्णय अजब आहे. प्रयोगशाळा व वाचनालयातील कर्मचारी तासिका पद्धतीने नेमून सरकारला काय साधायचे आहे, असा या संघटनेचा सवाल आहे. त्यामुळे शिक्षकेतर पदांसाठी वि. वि. चिपळूणकर समितीच्या शिफारशी यापुढेही ग्राह्य मानण्यात याव्यात, अशी मागणी कुलकणीर् यांनी केली.

 
</text>
</doc>
