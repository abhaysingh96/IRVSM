<doc>
<docno>1140097.cms.txt</docno>
<text>
 
महामुंबई
शाळेचा पहिला दिवस पुस्तकांशिवायच?
[ Monday, June 13, 2005  12:03:28 am]


म. टा. प्रतिनिधी

मुंबई : सुट्टीचा शेवटचा दिवस आणि तोसुद्धा रविवार... पण कधी एकदा शाळा सुरू होतेय आणि नव्या कोऱ्या वस्तू वापरायची संधी मिळतेय या उत्सुकतेत असणाऱ्या बच्चेकंपनीला मात्र या शेवटच्या सुट्टीचा सपेशल विसर पडलेला दिसत होता.

मुंबईतल्या अनेक स्टेशनरीच्या, वह्या पुस्तकांच्या आणि अन्य दुकानांमध्ये रविवारी बच्चेकंपनीची आणि त्यांच्या पालकांची झुंबड उडाली होती. रानडे रोड पासून क्रॉफर्ड माकेर्ट पर्यंत दप्तरे, वह्या, रेनकोट, पेन्सिली आणि असंख्य नव्याकोऱ्या संसाराची खरेदी दणक्यात सुरू असली तरी इंग्रजी माध्यमाची अनेक पाठ्यपुस्तकेच छापून आली नसल्याने अनेकांना शाळेचा पहिला दिवस पुस्तकांशिवायच साजरा करावा लागणार आहे. यामुळे त्रस्त झालेले एक पालक म्हणाले की, इतर खरेदी केव्हाही होऊ शकते पण पुस्तक उपलब्ध झाले तर लगेचच 'आऊट ऑफ स्टॉक' होईल या भीतीने कित्येक दिवस वेगवेगळ्या पुस्तकांच्या दुकानात रोज खेटे घालावे लागत आहेत.

जवाहर, आयडियल-सारख्या प्रमुख दुकानांत कित्येक दिवस झुंबड उडत असली तरी पुस्तके उपलब्ध आहेत का, या चौकशीसाठी रोज तेच तेच पालक गदीर् करत असल्याचे या दुकानदारांनी सांगितले. पुस्तकांच्या अनुपलब्धतेबाबत सांगताना जवाहर बुक डेपोचे दिलीप भोगले म्हणाले की, गेल्या वषीर् शाळांमधून मोफत पुस्तके वाटण्यात आली होती. पण यंदा मात्र या योजनेच्या साशंकतेमुळे शेवटच्या क्षणी सगळ्यांचीच धांदल उडाली.

शेवटच्याक्षणी मागणी वाढल्यानंतर पुस्तके उशिरा छापायला गेली. परिणामी अजूनही आठवडाभर पुस्तकाशिवायच काढावा लागण्याची शक्यता आहे. पुस्तकांच्या तुटवड्याचा फटका जास्त करून इंग्रजी माध्यमांच्या विद्यार्थ्यांना बसला असून मराठी माध्यमाचे फक्त सहावी इयत्तेचे इंग्रजी विषयाचे पुस्तक अभ्यासक्रम बदलला असल्यामुळे अनुपलब्ध असल्याचे समजते. तर इंग्रजी पाचवी, आठवी, नववी, आणि सहावीची पुस्तके मोठ्या प्रमाणात अनुपलब्ध आहेत.

आता विद्यार्थ्यांना बदलत्या फॅशनची स्टेेशनरी तसेच त्यावर लाडके कार्टुन हिरोच हवे असतात. त्यामुळे वॉटरबॅग, दप्तरांपासून ते फुटपट्टी, खोडरबर इत्यादींवर या हिरोंचे वर्चस्व असावेच लागते, असेही विक्रेत्यांनी सांगितले. वह्यांसाठी मोफत वह्या केंदांपासून ते महागातल्या आणि सवोर्त्तम प्रतीच्या वह्यांपर्यंत सर्वत्र सारखीच मागणी आहे. वह्यांच्या किंमतीत यंदा फारसा फरक नसला तरी वह्यांवर चार टक्के व्हॅट लागू केल्याने दुकानदारांना मात्र वह्यांच्या विक्रीतून फार कमी फायदा होणार असल्याचे बोरा बाजारातील वही विक्रेत्यांनी सांगितले.

 
</text>
</doc>
