<doc>
<docno>1141252.cms.txt</docno>
<text>
 
महामुंबई
...तरच दिवाळी अंकाचे वाचक टिकतील!
[ Monday, June 13, 2005  11:54:49 pm]


म. टा. प्रतिनिधी

मुंबई : दिवाळी अंक हा महाराष्ट्राचा सांस्कृतिक सोहळा आणि परंपरा आहे. दिवाळी अंकाच्या संख्येबरोबर त्यांची किमतही वाढत आहे. पण दर्जा घसरत आहे. दिवाळी अंकाचा वाचक टिकवून ठेवण्यासाठी मराठी वाचकांना परवडेल अशा दिवाळी अंकाच्या किमती असाव्यात, अशी अपेक्षा सोमवारी आयोजित करण्यात आलेल्या एका परिसंवादात व्यक्त करण्यात आली.

मुंबई मराठी पत्रकार संघाच्या वतीने आयोजिण्यात आलेल्या दिवाळी अंक स्पधेर्चा पारितोषिक वितरण सोहळा सोमवारी झाला. 2004 दिवाळी अंक स्पधेर्त उत्कृष्ट संपादनाचे केशवराव कोठावळे स्मृतिचिन्ह लोकमत (नागपूर), उत्कृष्ट अंकाचे दीनानाथ दलाल स्मृतिचिन्ह साप्ताहिक सकाळ (पुणे), उत्कृष्ट अंकाचे अनंत अंतरकर स्मृतिचिन्ह पद्मगंधा (पुणे), उत्कृष्ट अंकाचे रत्नाकर देसाई स्मृतिचिन्ह पुढारी (कोल्हापूर), उत्कृष्ट बाल अंकाचे इंदुमती चिटणीस स्मृतिचिन्ह छात्र प्रबोधन (पुणे), उत्कृष्ट मुखपृष्ठाचे रघुवीर मुळगावकर स्मृतिचिन्ह विवेक रानडे (लोकमत), उत्कृष्ट कादंबरीचे चंदकांत भोगटे स्मृतिचिन्ह माधव गवाणकर यांना कुसुमाकर या दिवाळी अंकातील 'सालं लाअीफ' या कादंबरीसाठी, उत्कृष्ट हास्यचित्रे शं. वा. किलोर्स्कर स्मृतिचिन्ह विशाल विटा या अंकातील ज्ञानेश बेलेकर यांना मुंबई दूरदर्शन केंदाचे संचालक मुकेश शर्मा यांच्या हस्ते देण्यात आले.

या निमित्त 'गोची दिवाळी अंकाची' या विषयावर परिसंवाद आयोजित करण्यात आला होता. यामध्ये पॉप्युलर प्रिंटिंग प्रेसचे अंकुश उकारडे, पाध्ये पब्लिसिटीचे विजय पाध्ये, नवशक्तीचे संपादक प्रकाश कुलकणीर्, महाराष्ट्र राज्य ग्रंथालय संघाचे अध्यक्ष गंगाधर पटणे सहभागी झाले होते. अंकुश उकारडे म्हणाले की, जाहिरातींवर दिवाळी अंकाचे भवितव्य अवलंबून असते. पण प्रकाशकाला 25 टक्के जाहिरातींचे पैसेच मिळत नाही. विजय पाध्ये म्हणाले की, जाहिराती मिळविण्यासाठी अंकांच्या माकेर्टिंगची गरज आहे. दिवाळी अंकाच्या सांस्कृतिक परंपरेमागे हौस हा मुख्य गाभा असतो. पण हौसेवर व्यवसाय चालत नाही. सध्या 450च्या आसपास दिवाळी अंक प्रसिद्ध होतात पण चांगले अंक मोजकेच आहेत.

गंगाधर पटणे यांनीही चांगले अंक हाताच्या बोटावर मोजण्याइतकेच असल्याचे सांगितले. प्रकाश कुलकणीर् यांनी दिवाळी अंकांच्या किमतीचा गांभीर्याने विचार करण्याचे आवाहन केले. दिवाळी अंकांची किंमत 40 रुपयांपर्यंत ठेवण्याची सूचना त्यांनी केले.

 
</text>
</doc>
