<doc>
<docno>1141013.cms.txt</docno>
<text>
 
महाराष्ट्र
लाड यांचा राष्ट्रवादीत प्रवेश
[ Monday, June 13, 2005  06:42:46 pm]


म. टा. वृत्तसेवा

सांगली : शेतकरी, कामगार आणि सर्वसामान्य जनतेच्या विविध प्रश्नंवर आयुष्यभर संघर्ष, आंदोलने करणारे ज्येष्ठ स्वातंत्र्यसैनिक जी.डी.लाड यांनी अरूण व किरण या आपल्या दोन मुलांसह कुंडल परिसरातील दहा हजार कार्यर्कत्यांसमवेत सोमवारी कुंडल येथे शेतकरी मेळाव्यात राष्ट्रवादी काँग्रेस पक्षात प्रवेश केला. यावेळी पक्षाध्यक्ष व केंदीय कृषी मंत्री शरद पवार, उपमुख्यमंत्री आर.आर. पाटील, अर्थमंत्री जयंत पाटील, जलसंपत्ती मंत्री रामराजे नाईक निंबाळकर, पक्षाचे इतर वरिष्ठ नेते उपस्थित होते.

स्वातंत्र्य आंदोलनात क्रांतीसिंह नाना पाटील यांच्याबरोबर सहभागी झालेले, धुळ्याचा खजिना लुटणारे, ज्यांना पकडण्यासाठी ब्रिटिश सरकारने बक्षीस जाहीर करून दिसताक्षणी गोळी घालण्याचे आदेश दिले होते ते जी.डी. ऊर्फ बापू लाड स्वातंत्र्यानंतर कम्युनिस्ट पक्षात काम करीत राहिले. डाव्या विचारसरणीच्या पक्षांबरोबर राहून त्यांनी शेतकरी व कामगारांना न्याय मिळवून देण्यासाठी अनेक चळवळी केल्या. अलिकडेच 'क्रांती सहकारी साखर कारखाना' उभारून त्यांनी दूध संस्थाही काढली आहे.

वयाच्या 84 व्या वषीर् हा पक्षबदल कशासाठी याचे उत्तर देताना बापू लाड म्हणाले : शरद पवार यांना शेतकऱ्यांच्या प्रश्ानंची चांगली जाण आहे. याबाबतचा त्यांचा अभ्यास व अनुभव मोठा आहे. शेतकऱ्यांसाठी त्यांचे सतत प्रयत्न चालू असतात. त्यांना दिलासा देण्याचे काम तेच चांगल्या प्रकारे करू शकतील असा विश्वास वाटतो, म्हणूनच यापुढे त्यांच्याबरोबर राहण्याचा मी निर्णय घेतला.

 
</text>
</doc>
