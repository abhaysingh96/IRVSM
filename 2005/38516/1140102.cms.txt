<doc>
<docno>1140102.cms.txt</docno>
<text>
 
महामुंबई
चित्रकला क्षेत्राचेही 'कॉपोर्रेटायझेशन
[ Monday, June 13, 2005  12:07:10 am]


वृत्तसंस्था

'मुंबई : भारतीय चित्रपटक्षेत्रात 'कॉपोर्रेटायझेशन'चे वारे पाच वर्षांपूवीर् शिरले आणि काहीसे स्थिरावले; तोच आता चित्रकलेच्या क्षेत्रात कलाकृतींची खरेदीविक्री करणारी एक खासगी कंपनी स्थापण्याचा विचार नेव्हिल तुली यांनी बोलून दाखवला आहे. या कंपनीचे पुढे म्युच्युअल फंडात रूपांतर करण्याचाही त्यांचा विचार आहे.

भारतात चित्र, शिल्प आणि सिनेमा पोस्टरांचेही यशस्वी लिलाव करणारी 'ओसियान्स'ही कंपनी तुली यांनी पाच वर्षांपूवीर् स्थापली होती. त्यांनीच पुढल्या पावलाची माहिती रविवारी 'प्रेस ट्रस्ट'ला दिली. त्यापूर्वी कलाक्षेत्रात, 'ओसियान्स'तफेर् आता आर्ट मॅनेजमेंट फंड स्थापला जाणार, अशी चर्चा होती; पण म्हणजे काय, हे फारसे कुणाला कळले नव्हते.

तुली यांनी दिलेल्या माहितीनुसार, प्रस्तावित खासगी कंपनीचे (प्रायव्हेट लिमिटेड कंपनी) भांडवल एक कोटी रुपये गुंतवणाऱ्या 100 भागधारकांकडून उभे राहील. या 100 कोटी रुपयांनिशी अत्यंत निवडक चित्रांमध्ये कंपनी पैसा गुंतवील व या कलाकृतींच्या विक्री वा लिलावातून मिळणारे 'माजिर्न' हा कंपनीचा नफा असेल. तो अर्थातच भागधारकांपर्यंत झिरपेल.'उदंड झाले चित्रकार' अशी स्थिती असताना, फक्त 50 ते 60 अव्वल चित्र/ शिल्पकारांच्याच कलाकृतींमध्ये ही प्रस्तावित कंपनी पैसा गुंतवील. पुढे या कंपनीचे भागधारक आणखी वाढवून 500 कोटींचे लक्ष्य गाठले जाईल आणि त्यानंतर, 'सेबी'च्या तसेच अन्य यंत्रणांच्या नियमांनुसार, या खासगी कलागुंतवणूक कंपनीचे रूपांतर 'म्युच्युअल फंडा'त होईल.

सध्याचे म्युच्युअल फंड आथिर्क (शेअर, डिबेंचर, बॉण्ड आदी) स्वरूपाची गुंतवणूक करतात; तर हा भावी म्युच्युअल फंड कलाकृतींमध्ये गुंतवणूक करील, एवढाच फरक!'परदेशातसुद्धा अशी संकल्पना कुणी राबवलेली नाही', असा तुली यांचा दावा आहे. कंपनीसाठी आवश्यक असलेला 'प्रोफेशनॅलिझम', कलाक्षेत्रातली आवश्यक जाणकारी, कलाकारांबद्दल असलेल्या मतांचे संशोधन, कुणाच्या किमती कसकशा वाढल्या याच्या नोंदी, हे सारे आमच्याकडे आहेच; त्यामुळे यापुढे चित्रकलेतील गुंतवणूक पारदर्शकही होऊ शकेल, असे तुली म्हणतात. व्यक्तिगत आवडीनिवडीवरच कलाश्रय अवलंबून असतो, ही स्थितीदेखील कंपनीमुळे काहीशी बदलेल, असे तुलींना वाटते!

 
</text>
</doc>
