<doc>
<docno>1140975.cms.txt</docno>
<text>
 
महामुंबई
'मुंबईचं शांघाय हे फक्त दिवास्वप्न'
[ Monday, June 13, 2005  06:19:26 pm]


मुंबई टाइम्स टीम

वसई : मुंबईचं शांघाय हे फक्त दिवास्वप्न आहे. पण सॅटेलाइटच्या नकाशावर जगातील तीन ठिकाणी रेड अॅलर्ट दाखवण्यात आला आहे. त्यात मुंबई पहिल्या क्रमांकावर असून भविष्यात मुंबई पाण्याखाली जाण्याचा धोका आहे. तर मुंबईतील विकासाचा ताण वसई-विरार भागांवर पडत असून त्यांनीही आतापासून सावध राहण्याची गरज असल्याचा इशारा चंदशेखर प्रभू यांनी दिला.

जनहित मंच आणि पर्यावरण संरक्षण कृती समितीच्या वतीने नालासोपारा शहरात ''मुंबईचे झाले शांघाय, त्याचे वसईवर परिणाम'' हा परिसंवाद आयोजित करण्यात आला होता. यावेळी प्रभू यांच्यासह प्रा. गोपाळ दुखंडे, गिरणी कामगार नेते दत्ता इस्वलकर, विरारचे नगराध्यक्ष मुकेश सावे, प्रा. पु. द. कोडोलीकर, फादर मायकल घोन्सालवीस, विलास विचारे, शिवसेनेचे राजा जाधव यांनीही मतं मांडली.

मुंबईचा शांघाय करू असं पंतप्रधान कधीच म्हणाले नाहीत. शांघायचा विकास करताना करण्यात आलेलं नियोजन मुंबईचा विकास करताना करता येईल का याचा विचार झाला केला पाहिजे, असं त्यांचं मत होतं. पण कुणीतरी त्याच विपर्यास्त केल्याने मुंबईचं शांघाय करण्याची अफवा उठली. याआधीही सिंगापूर, हाँगकाँग यासह अनेक शहरांसारखं मुंबई शहर करण्याची घोषणा केली गेली. प्रत्येक नवा मुख्यमंत्री परदेश दौरा काढण्याआधी अशा घोषणा करून सरकारी पैशांवर परदेशवारी पूर्ण करतात. त्यामुळे मुंबईचं शांघाय ही फक्त धूळफेक आहे, असा आरोपही प्रभू यांनी केला.

सॅटेलाइटच्या नाकाशावर मुंबई शहर रेड अॅलर्ट दाखवण्यात आलं आहे. समुदात मोठ्या प्रमाणावर भराव होत असल्याने भविष्यात मुंबईला समुदाचा तडाखा बसण्याची भीती आहे. या तडाख्यातून वसई-विरार परिसरही वाचणार नाही. म्हणूनच आतापासूनच सावध रहायला हवं, असा इशाराही दिला.

विकास करताना फक्त सधन माणसांचाच विचार केला जातो. उदारीकरणाचा लाभ सर्वसामान्यांनाही झाला पाहिजे, याचा विचार राज्यकतेर् करत नाहीत. लोकशाही प्रणाली मानणाऱ्या भारतात शांघायची निमिर्ती अशक्य आहे, असं मत प्रा. पु. द. कोडोलीकर यांनी व्यक्त केलं.

शांघाय करताना मुंबईतला सामान्य माणूस मुंबईबाहेर फेकला जाणार आहे. तर वसई-विरार भाग मुंबईचं डंम्पिंग ग्राऊंड होण्याची भिती आहे, असं मत प्रा. गोपाळ दुखंडे यांनी व्यक्त केलं.

 
</text>
</doc>
