<doc>
<docno>1140952.cms.txt</docno>
<text>
 
प्रगती फास्ट
ट्रेनिंगची अखंड प्रक्रिया
[ Monday, June 13, 2005  05:54:38 pm]


कॉल सेण्टरमध्ये करिअर करण्यासाठी मान्यताप्राप्त इन्स्टिट्यूटमधून ट्रेनिंग घ्यावं लागतं. पण ट्रेनिंगची ही प्रक्रिया इथेच संपत नाही. जॉबला सुरुवात करण्यापूवीर् तुम्हाला प्रोडक्टपासून कल्चरल विषयापर्यंतच ट्रेनिंग घ्यावं लागतं. शिवाय जॉबदरम्यान रिफ्रेशर ट्रेनिंगच्या माध्यमातून उमेदवारांना प्रोत्साहन दिलं जातं.

ट्रेनिंग सेण्टरमधला कोर्स संपल्यानंतर तात्काळ शिकवलेल्या सगळ्या गोष्टी अवगत करता येतातच, असं नाही. त्यासाठी सराव आवश्यक असतो. इंग्रजी आणि न्युट्रल अॅक्सेण्टवर प्रभुत्व मिळवलं की इण्टरव्ह्यूचा टप्पा सहज पार करता येतो. पण त्यानंतरही ट्रेनिंग चालूच राहतं.

जॉबच्या सुरुवातीलाच प्रोडक्ट किंवा प्रोसेस ट्रेनिंग दिलं जातं. तुम्ही ज्या प्रोडक्ट किंवा प्रोसेसवर काम करणार त्याची इत्थंभूत माहिती यात देण्यात येते. उदा. क्रेडिट कार्ड, याचे प्रकार किती, त्याच्या सुविधा काय असतात, त्यावर कोणत्या स्किम्स आहेत यासारखी सगळी माहिती तोंडपाठ असणं गरजेचं असतं. त्यातली कोणतीही माहिती ग्राहक विचारू शकतात. शिवाय सॉफ्ट स्किल टेनिंग देण्यात येतं. यात तुम्ही इनबाऊण्ड प्रोसेसवर असाल तर कम्युनिकेशन स्किल आणि कस्टमर सविर्सचं ट्रेनिंग देण्यावर लक्ष केंदित करावं लागतं. आउटबाउण्ड प्रोसेसमध्ये सेल्सटेलिसेल्सला महत्त्व दिलं जातं.

बीपीओ/कॉल सेण्टरमध्ये मानसिक स्वास्थ्य टिकवण्यासाठी स्टेस मॅनेजमेण्ट आणि योग प्रशिक्षण दिलं जातं. त्यानंतर इण्टरनॅशनल कॉल सेण्टर(आयसीसी)मध्ये अॅक्सेण्ट ट्रेनिंगला सुरुवात होते. तुम्ही नक्की कोणत्या देशाची प्रोसेस हाताळणार, यानुसार अॅक्सेण्ट शिकवले जातात.

हे टेनिंग दहा दिवसांचं किंवा तीन ते चार आठवड्यांचं असू शकतं. आयसीसीमध्ये याबरोबर कल्चर ट्रेनिंगही दिलं जातं. संबंधित देशाची संस्कृती, ऐतिहासिक माहिती, भौगोलिक स्थान आदी गोष्टीं जाणून घेण्यासाठी कल्चरल ट्रेनिंग आवश्यक असतं. याचा उपयोग तुम्हाला ग्राहकांच्या बोलण्यातल्या खाचाखोचा कळण्यासाठी होतो. ब्रिटिश व्यक्ती शाब्दिक विनोद करण्यात हुशार असतात. त्यांनी केलेला विनोद कळला नाही तर तुम्हाला योग्य प्रतिक्रिया देता येणार नाही. शिवाय त्या देशातील चालू घडामोडींची माहिती असणं आवश्यक असतं.

अर्थात, जबाबदार कॉल सेण्टर तुम्हाला ट्रेनिंगदरम्यान ही सगळी माहिती देतं. पण त्याचा सराव करून कौशल्य अवगत करणं, हे तुमच्या हातात असतं. काही कॉल सेण्टर्सचं स्वत:चं ट्रेनिंग डिपार्टमेण्ट असतं तर काही बाहेरच्या ट्रेनिंग कंपन्यांकडे ही जबाबदारी सोपवतात. गोदरेज लॉकिम, व्हायजेण्ट ऑफ हीरो माइण्डमाइन या ट्रेनिंग सेक्टरमधल्या अग्रगण्य कंपन्या आहेत.

ट्रेनिंगची प्रक्रिया पार पडल्यानंतर उमेदवारांना पुन्हा टेस्ट द्यावी लागते. टेस्टमध्ये उत्तीर्ण झालेल्यांना तात्काळ जॉबची जबाबदारी सोपवण्यात येते. पुढील काही महिन्यांमध्ये नवीन बदल झाले किंवा उमेदवारांना मोटिवेशन देण्यासाठी रिफ्रेशर ट्रेनिंगच्या माध्यमातून ही प्रक्रिया अखंड सुरू राहते. ट्रेनिंग आणि सराव यांचा सगळ्यात जास्त उपयोग तुम्हाला काम करताना होतो. कॉल सेण्टरचा जॉब टागेर्ट ओरिएण्टेड असतो. जे टागेर्ट पूर्ण करतात त्यांना प्रमोशन, पगार वाढ यासारख्या माध्यमातून प्रोत्साहन द्यायला कंपनी कधीच विसरत नाही.

सुकन्या

 
</text>
</doc>
