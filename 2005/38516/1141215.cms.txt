<doc>
<docno>1141215.cms.txt</docno>
<text>
 
क्रीडा
भारतीय बॅडमिंटनपटूंसाठी जकार्तात शिबीर
[ Monday, June 13, 2005  10:48:10 pm]


म. टा. क्रीडा प्रतिनिधी

मुंबई : मेलबर्न येथे मार्च 2006 मध्ये होणाऱ्या राष्ट्रकुल क्रीडा स्पधेर्साठी भारतीय बॅडमिंटनपटूंसाठी दोन आठवड्यांचे प्रशिक्षण शिबीर जकार्तात आयोजित करण्यात येईल, अशी माहिती भारतीय बॅडमिंटन असोसिएशनच्या पदाधिकाऱ्यांनी दिली.

16 ते 25 मार्च 06 दरम्यान मेलबर्न येथे राष्ट्रकुल क्रीडा स्पर्धा होतील. या स्पधेर्च्या तयारीसाठी भारतीय बॅडमिंटनपटू तसेच दोन प्रशिक्षक इंडोनेशियाची राजधानी जकार्ता येथे आयोजित करण्यात आलेल्या शिबिरात सहभागी होतील. हे शिबीर 26 फेब्रुवारी ते 11 मार्च या दरम्यान होईल.

आगामी मोसमात भारतात तीन आंतरराष्ट्रीय बॅडमिंटन स्पर्धांचे आयोजन करण्यात येईल. 6 ते 11 सप्टेंबर दरम्यान हैदराबाद येथे आशियाई बॅडमिंटन स्पर्धा रंगेल, तर जयपूर येथे पुढील वषीर् 12 ते 19 फेब्रुवारी दरम्यान थॉमस - उबर चषक बॅडमिंटन स्पधेर्च्या प्राथमिक फेरीच्या लढती रंगतील.

सय्यद मोदी स्मृती ग्रां प्री बॅडमिंटन स्पर्धा लखनौत 21 ते 25 डिसेंबर या कालावधीत होईल. 30 हजार डॉलर्सचे इनाम या स्पधेर्साठी ठेवण्यात आले आहे.

 
</text>
</doc>
