<doc>
<docno>1141175.cms.txt</docno>
<text>
 
अर्थव्यवहार
परकीय गुंतवणूक वाढूनही बेरोजगारीत मोठी वाढ
[ Monday, June 13, 2005  09:32:22 pm]


टाइम्स वृत्त

मुंबई : आथिर्क उदारीकरणाची प्रक्रिया सुरू झाल्यापासून महाराष्ट्राने देशात सर्वाधिक परकीय गुंतवणूक आकषिर्त केली असली असली तरी तीतून अधिक रोजगार मात्र निर्माण झालेला नाही. नुकत्याच जाहीर झालेल्या जनगणनेच्या अधिकृत आकडेवारीनुसार 1990च्या दशकात महाराष्ट्रातील आणि राजधानी मुंबईतील बेकारीत मोठ्या प्रमाणावर वाढ झाली असल्याचे स्पष्ट झाले आहे.

1991 ते 2001 या दशकात राज्यातील बेरोजगारांची संख्या सहापटींनी वाढून 45 लाखांपर्यत पोहचली. देशाची आथिर्क राजधानी म्हणून ओळखल्या जाणाऱ्या मुंबईतील बेकारांची संख्या 2001 मध्ये 6 लाख होती. रोजगार मिळविण्यासाठी, 'नशीब काढण्या'साठी देशभरातून मजूरवर्गाचा सतत ओघ येत असलेल्या मुंबईत बेरोजगारांचे 1991 मध्ये असलेले 2.7 टक्के प्रमाण 2001 मध्ये तब्बल 11.7 टक्क्यांवर गेले आहे! याच काळातील बेरोजगारांचे राष्ट्रीय पातळीवरील प्रमाण 7.2 टक्के होते, हे विशेष!

तरुण बेकारांची वाढती संख्या

यातील चिंताजनक बाब म्हणजे तरुण बेरोजगारांचे वाढते प्रमाण. तेही विशेषत: मुंबईत. मुंबईत 1991 मध्ये 20 ते 24 वयोगटातील तरुण बेकारांचे प्रमाण 6 टक्के होते. ते 2001 वर्षात 23 टक्के झाले आहे. देशाची बहुसंख्य लोकसंख्या तरुण असताना, सर्वात लवचिक असलेल्या या श्रमशक्तीला अर्थव्यवस्था नोकऱ्या पुरवू न शकत नाही, ही चिंतेची बाब आहे. हे मत आहे टाटा इन्स्टिट्युट ऑफ सोशल सायन्समधील अर्थतज्ज्ञ रमेश दत्ता यांचे. याचा समाजावर नकारात्मक परिणाम होणार असल्याचा इशाराही ते देतात.

जनगणना हा बेरोजगारीचा एक केवळ ढोबळ निदर्शक समजला जातो. वास्तव चित्र याहूनही वाईट असू शकेल, असे तज्ज्ञांना वाटते. राज्यातील रोजगार विनिमय केंदांकडील आकडे याला दुजोरा देतात. याच कालावधीत नोकरीसाठी राज्यातील एम्प्लॉयमेंट एक्स्चेंजेसमध्ये नावे नोंदविणाऱ्यांची संख्या सुमारे 13 लाखांनी वाढली आहे. ताज्या आथिर्क पाहणी अहवालातही सरकारी व खाजगी क्षेत्रांतील नोकऱ्या 2001 पासून सातत्याने घटत असल्याचे नमूद करण्यात आलेले आहे.

तज्ज्ञांच्या मते बेरोजगारीतील या वाढीच्या मागे श्रमजीवी वर्गात सतत होत असलेली वाढ, कुंठित झालेले कृषि क्षेत्र आणि उत्पादन क्षेत्राचा (मॅन्युफॅक्चरिंग सेक्टर) ऱ्हास ही कारणे आहेत.

अर्थतज्ज्ञांच्या मते या कारणांशिवाय, झपाट्याने वाढत असलेले, खूप गाजावाजा केला जात असलेले सेवा क्षेत्र (सव्हिर्स सेक्टर) अतिरिक्त श्रमशक्तीला सामावून घेऊ शकलेले नाही. काम मागणाऱ्यांची संख्या (लेबर फोर्स) सातत्याने व मोठ्या प्रमाणावर वाढत आहे.

अर्थतज्ज्ञ अजित रानडे म्हणतात: सव्हिर्स सेक्टरमधील नोकऱ्या या 'व्हाइट कॉलर' वर्गासाठी असतात. लोकसंख्येतील मोठा वर्ग असलेल्या 'ब्लू कॉलर' वर्गाला या क्षेत्रातून रोजगार मिळूच शकत नाही.

2001 च्या जनगणेनुसार पूर्ण वेळ कामगारांची संख्या घटत असून, तात्पुरत्या आणि रोजंदारीवर काम करणाऱ्यांची वाढत आहे. 1999-2000च्या 'नॅशनल सॅम्पल सव्हेर्'तील आकडेवारीनुसार पूवीर् पूर्णवेळ कामावर असलेल्या व नंतर तात्पुरते कामगार बनलेल्यांची संख्या मोठ्या प्रमाणात वाढली आहे. कामगारनेते विवेक माँटेरो सांगतात: नवा रोजगार (जो काही अत्यल्प प्रमाणात निर्माण होतो) हा असंघटित क्षेत्रातच आहे. विक्रेते, रिक्षा ड्रायव्हर्स अशा प्रकारचा. त्यात कामाची सुरक्षितता आणि किमान

 
</text>
</doc>
