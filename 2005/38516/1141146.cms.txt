<doc>
<docno>1141146.cms.txt</docno>
<text>
 
देश-विदेश
मुलांसाठी काम करायचंय...
[ Monday, June 13, 2005  09:08:49 pm]


वृत्तसंस्था

कोलकता : हिंदी चित्रपटसृष्टीत हटके भूमिका करण्यात मग्न असलेली एके काळची 'मिस युनिव्हर्स' सुश्मिता सेनने ऐन बहरातच मुलीला दत्तक घेऊन तिच्या चाहत्यांना धक्का दिला होता. त्यात तिल ाही आपण काही वेगळे केले असे वाटले नाही. स्वत:हून 'सिंगल मदरहूड' स्विकारणाऱ्या सुश्मिताला आता लहान मुलांसाठी काही वेगळे कार्य करायचे आहे.

सुश्मिताला लहान मुले खूप आवडतात म्हणूनच काही करायचे तर त्यांच्यासाठीच करायचे असे तिने ठरवले आहे. स्त्री, पुरुष आणि मुले यांनी समाज जोडला गेला आहे. अशावेळी मुलांसाठी काम करू इच्छिणाऱ्यांची कमतरता राहणार नाही. मी आई आहे, मातृत्व अनुभवते आहे. म्हणूनच मिस युनिव्हर्स झाल्यानंतर प्रत्येकवेळी मला समाजकार्याविषयी विचारताना काय करायला आवडेल, असा प्रश्ान् विचारला जात होता. त्यावेळी माझ्यासमोर काही खास संकल्पना नव्हती मात्र, आज मी कशाला प्राधान्य देणार, हे स्पष्ट केले आहे, असे सुश्मिताने सांगितले.

 
</text>
</doc>
