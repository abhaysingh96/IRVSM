<doc>
<docno>1140954.cms.txt</docno>
<text>
 
प्रगती फास्ट
इंजिनीअरिंगच का?
[ Monday, June 13, 2005  05:56:00 pm]


नव्याने कितीही क्षेत्रं करिअरसाठी खुली होत असली, तरी इंजिनीअरिंगला असणारी मागणी कायम आहे. इतक्या मोठ्या प्रमाणात विद्यार्थीर् या क्षेत्राकडे वळतात, याचा अर्थ इतर क्षेत्रांच्या तुलनेत इथे नक्कीच संधी जास्त असतील. पण या संधी निव्वळ जॉबपुरत्या मर्यादित नाहीत, हे विशेष आहे. त्यामुळेच इंजिनीअरिंगचा ट्रेण्ड कायम आहे.

मुबलक प्रमाणात जॉब, प्रेस्टिजिअस करिअर, परदेशात जाण्याची संधी आणि आथिर्क उत्पन्न वाढण्याच्या शक्यता यासारख्या कारणांमुळे अनेक विद्याथीर् बारावीनंतर इंजिनीअरिंगचा पर्याय स्वीकारतात. मेहनत करण्याची तयारी, टेक्निकल स्किल, आव्हानं स्वीकारण्याची आवड आणि क्रिएटिविटी असेल, तर या क्षेत्रात यश मिळवता येतं.

मेडिकल किंवा मॅनेजमेण्ट कोर्सपेक्षा विद्यार्थ्यांना इंजिनीअरिंगमध्ये स्पेशलायझेशनची संधी जास्त मिळते. इण्टरेस्ट आणि करिअरच्या संधी लक्षात घेऊन करिअर करण्यासाठी या क्षेत्रात अधिक वाव आहे. त्यामुळे अनेक विद्याथीर् इंजिनीअरिंगमध्ये करिअर करण्याचा पर्याय स्वीकारतात, असं विद्यालंकारचे व्हाइस प्रिन्सिपल मिलिंद तळवलकर यांनी सांगितलं.

इंजिनीअरिंग क्षेत्रात काम करताना कमालीचं जॉब सॅटिसफॅक्शन मिळतं. याचं प्रमुख कारण आहे विद्यार्थ्यांना आवडती शाखा निवडण्याचं स्वातंत्र्य. डिग्री कोर्सला स्पेशलायझेशनचे असंख्य पर्याय असतात. आयटी, सिविल, मॅकेनिकल, इलेक्ट्रिकल...या प्रत्येक शाखेतील सिलॅबस आणि कामाच्या स्वरूपाची विद्यार्थ्यांना थोडीफार कल्पना असते. त्यामुळे जॉब करताना अपेक्षाभंग होण्याच्या शक्यता कमी असतात. शिवाय प्रत्येक शाखेत ऑफिस किंवा फिल्ड वर्कचे पर्याय देणाऱ्या संधी उपलब्ध आहेत.

तुमच्याकडे असलेल्या कौशल्यांचा विचार करूनही नोकरी निवडता येते. कल्पकता आणि सर्जनशीलता असेल, तर डिझायनिंग, प्रयोगशील विद्यार्थ्यांनी टेस्ट इंजिनीअरिंग, नियोजन कौशल्य अवगत असेल, तर डेव्हलपमेण्ट इंजिनीअर, सुसंवादकौशल्य असणाऱ्यांना सेल्स आणि फिल्ड सविर्स इंजिनीअरिंग पद्धतीचा जॉब करता येतो. त्यामुळे इथल्या संधी या चाकोरीबद्ध नसतात. अमुक डिग्री घेतल्यानंतर तुम्हाला त्याच प्रकारचा जॉब करण्याचं बंधन नसतं.

आव्हानांची तर इथे काहीच कमतरता नाही. या क्षेत्रात तुमचं प्रॉब्लेम सॉल्विंग, प्लानिंग, ऑर्गनायझेशन आणि डिसिजन मेकिंग स्किल विकसित होतं. रोजच्या वापरातील अनेक उपकरणं डिझाइन करण्याबरोबरच मिलिट्रीमधील मिसाइल्स, टँक्स, फायटर प्लेन्स अशी विविध उपकरणं डिझाइन करण्याची जबाबदारी पूर्ण आणि महत्त्वाची कामं इंजिनीअर्सच करतात. शिवाय पर्यावरणाचं संतुलन राखणं, अपंगांना साह्यकारक मशिन्स तयार करणं, ऊजेर्चे नवनवीन स्त्रोत निर्माण करणं, अशी मानव हिताची कामंही इंजिनीअर्सना करावी लागतात. आंतरराष्ट्रीय स्तरावर देशाला टेक्नॉलॉजीमध्ये आघाडीवर नेण्याची जबाबदारीही हेच इंजिनीअर्स पार पाडतात.

स्पधेर्त मेहनतीची कसोटी लावणाऱ्या या क्षेत्रात बौद्धिक विकास झाला नाही तरच नवल. सिलॅबसपासून इण्डस्ट्रीतील कामापर्यंत प्रत्येक ठिकाणी तुम्हाला नवनवीन शिकण्याची संधी मिळते. या काळात इण्डस्ट्रीमधील ट्रेण्ड, उलाढालीचा अनुभव घेता येतो. काही वर्षांच्या अनुभवानंतर बिझनेस करण्याची संधी मिळते. मूल्यप्रणाली असेल, तर तुम्हाला शिक्षण आणि अनुभवाचा उपयोग देशाच्या विकासासाठी करता येतो. त्यासाठी डिफेन्समध्ये फिल्ड जॉबपासून रिसर्चपर्यंतच्या संधी आहेत. उद्योजकतेकडे कल असेल, तर देशातील प्रशिक्षित मनुष्यबळाला सामावून घेणारे जॉब निर्माण करता येतात.

जॉबच्या हमीबरोबर चांगलं आथिर्क उत्पन्न हेसुद्धा इंजिनीअरिंग क्षेत्राकडे वळणाऱ्या तरुणांमध्ये आकर्षण निर्माण होण्यामागे एक कारण आहे. इंग्रजीवर प्रभुत्व असणाऱ्यांना परदेशात चांगल्या संधी सहज मिळतात. हल्ली इंजिनीअर्सनाही सॉफ्ट स्किल शिकवण्यात येतात. त्यामुळे तुम्हाला सर्वांगिण विकास साधता येतो. शिवाय अॅडव्हान्स्ड ट्रेनिंग घेऊ इच्छिणाऱ्या उमेदवारांना नेहमीच कंपनीकडून प्रोत्साहन दिलं जातं.

इंजिनीअर होण्याचा सगळ्यात मोठा फायदा म्हणजे सायन्स आणि टेक्नॉलॉजी क्षेत्राशी दृढ नातं निर्माण करायला मिळतं. अगदी डिग्री कोर्सच्या पहिल्या वर्षांपासून तुम्हाला या क्षेत्रातील बदल अनुभवता येतात. दिवसागणिक नवीन संशोधन होणाऱ्या क्षेत्रातील माहिती मिळत राहते. ही माहिती तुमच्यामधल्या जिज्ञासू वृत्तीलाही चालना देणारी ठरते. क्रिएटिविटी आणि इंजिनीअरिंगचा काय संबंध, असा सर्रास गैरसमज आढळतो. पण सगळ्यात जास्त क्रिएटिव उमेदवारांची इथे गरज आहे. प्रत्येक समस्येवर वास्तवातलं उत्तर शोधावं लागतं. त्यासाठी चाकोरीबाहेरचा विचार करण्याचं कौशल्य हवं असतं. ते क्रिएटिविटीमुळेच मिळू शकतं. इंजिनीअरिंगनंतर मॅनेजमेण्टसारखा एखादा कोर्स करून तुम्हाला करिअरचा ट्रॅक बदलता येऊ शकतो. या सगळ्यासाठी आवश्यक असतं ते योग्य विषयात स्पेशलायझेशन करणं आणि मेहनतीने त्यात प्रावीण्य मिळवणं.

प्रगती फास्ट टीम

 
</text>
</doc>
