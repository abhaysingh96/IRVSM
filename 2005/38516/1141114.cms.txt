<doc>
<docno>1141114.cms.txt</docno>
<text>
 
बहुतांची अंतरे
हा ढोंगीपणा नाही तर काय?
[ Monday, June 13, 2005  08:39:44 pm]


आता थोड्याच दिवसांत वटपौणिर्मा येईल. वटपौणिर्मा व दसरा हे सण आले की, पर्यावरणवादी सर्व प्रसार-माध्यमांतून या फांदेतोडीमुळे पर्यावरणाचा कसा नाश होत असतो, हे सांगतात; पण खेडेगावांत कित्येक वषेर् पत्रावळीसाठी वडाची आणि फणसाची पाने तोडली जात आहेत. त्या झाडांना धोका पोहोचल्याचे अनुभवास आलेले नाही. या एकाच दिवसात झालेली फांदेतोड निसर्गत:च एका वर्षात भरून येत असते. त्यासाठी ना कोणाला त्याची मशागत करायला लागते, ना पाणी द्यायला लागते. अगदी मोगरा, गुलाब ते दाक्ष, संत्रे असोत, त्या झाडांची योग्य वेळी छाटणी केली गेली नाही, तर त्या झाडांची वाढच खुंटते. छाटणीनंतरच, मग अगदी फक्त खोडच उरले तरी झाडांना फुटवा येत असतो, हे कोणताही बागायतदार सांगेल. अगदी घरातील तुळशीची मंजिरी खुडल्यानंतरच ती परत वाढते. थोडक्यात, मर्यादित तोड ही वृक्षवाढीसाठी अत्यावश्यक असते.

बरे दसरा, दिवाळीच्या वेळी ज्या झेंडूच्या फुलांच्या माळा दारापासून गाडीपर्यंत लावतात, तो झेंडू उगवण्यासाठी जमीन, पाणी आणि कित्येक मनुष्यतास खचीर् पडलेले असतात. तोही साधनसंपत्तीचा नाशच नसतो का?

याउलट उठल्यासुटल्या भेटकाडेर् पाठवणे, ही पाश्चात्त्य पद्धत आता भारतात नुसती मान्यताच पावलेली नाही, तर ती वाढीलाही लागलेली आहे. जाहिरातींमुळे जेवढे कार्ड मोठे, तेवढी आपली भावनाही मोठी, अशी समजूत झालेली आहे. पण हा पांढराशुभ्र कागद बनवण्यासाठी झाडाची पाने किंवा फांद्या चालत नाहीत, तर ते झाड समूळच नाहीसे केलेले असते. कागद बनवण्याच्या प्रक्रियेत ऊर्जा व पाणी यांचा प्रचंड वापर होतो. तसेच सांडपाण्यातून, हवेतून घातक रसायने व वायूही सोडले जात आहेत. पण पर्यावरणाचा पुळका आलेले लोक त्याविरुद्ध आवाज उठवताना कधी ऐकलेले नाहीत. याला ढोंगीपणा म्हणायचे नाही तर काय म्हणायचे?

शशिकांत काळे, डहाणू.

 
</text>
</doc>
