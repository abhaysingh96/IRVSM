<doc>
<docno>1141130.cms.txt</docno>
<text>
 
लेख
विज्ञान-तंत्रज्ञानाचा वाढता सहयोग
[ Monday, June 13, 2005  08:49:37 pm]


बीबीसीवरील अत्यंत प्रतिष्ठित अशा रेथ व्याख्यानमालेमध्ये यंदा तंत्रज्ञान या विषयावर लॉर्ड अलेक ब्रोअर्स यांची भाषणे झाली. त्यातील दुसऱ्या व्याख्यानाचा हा सारांश...

लॉर्ड ब्रोअर्स 1984 साली अमेरिकेहून इंग्लंडला परतले. त्यांनी केम्ब्रिजच्या दक्षिणेस दहा मैलांवर घर घेतले. हे घर 1520 साली बांधले होते. या प्राचीन घरामुळे गतकाळातील तंत्रज्ञानाच्या इतिहासाचा धांडोळा घेण्याची लॉर्ड ब्रोअर्स यांना इच्छा झाली.

दि. 24 ऑगस्ट 1563 रोजी शनि व गुरू यांची युती झाली होती. पण तो दिवस अचूकपणे शोधून काढण्यात त्या काळच्या खगोलशास्त्रज्ञांना यश आले नव्हते. काही अंदाज एक महिन्याने, तर काही, काही दिवसांनी चुकले होते. त्या काळी बिनचूक घड्याळे नव्हती. दुबिर्णींची क्षमता खूपच कमी होती, म्हणून अशी चूक झाली होती. नौपरिवहन, दिग्चालन (नॅव्हिगेशन) यांच्यातील प्रगतीप्रमाणेच जसजसा निरीक्षणांच्या यंत्रांचा विकास झाला, घड्याळांमध्ये सुधारणा झाल्या, गुंतागुंतीची गणिते सोडविण्याची साधने सुविकसित होऊ लागली, त्यानुसार प्रत्येक शतकामध्ये दिग्चालन अधिक विश्वसनीय व भरवशाचे होऊ लागले. विज्ञान आणि तंत्रज्ञान यांच्या सहयोगाचा हा आविष्कार होता. यात प्रगती होत होत आज आपण 'ग्लोबल पोझिशनिंग सिस्टिम' (जी. पी. एस.) या यंत्रणेपर्यंत येऊन पोहोचलो आहोत.

जी. पी. एस.चा उगम हा बहुतांशाने तंत्रज्ञानात आहे. जमिनीवरील दिग्चालन पद्धतीत वापरलेली तत्त्वेच जी. पी. एस.मध्ये वापरलेली आहेत; पण यात सिग्नल्स-संदेश जमिनीवरील प्रक्षेपकामधून येण्याऐवजी उपग्रहामार्फत येतात. निरनिराळी विकसित तंत्रज्ञाने एकत्रित आल्यामुळे उपग्रहांच्या मदतीने अपेक्षित बाबींचा ठावठिकाणा शोधण्याच्या पद्धतीची कल्पना पुढे आली. उपग्रह पाठविण्याचा खर्च सीमित झाला. मायक्रोइलेक्ट्रॉनिक्समुळे छोट्या उपग्रहात आटोपशीर 'ग्राही (रिसिव्हर) यंत्रणा' बसवता येऊ लागली व याचा लष्करी उपयोग होणार हे कळले. जी. पी. एस. हे तंत्रज्ञान अवकाश संशोधन, मायक्रोइलेक्ट्रॉनिक्स यातून निर्माण झाले आणि त्याला लष्करी पैसा मिळाला. जेव्हा जी. पी. एस. बांधण्याचे ठरले, त्यावेळी 'दहा वर्षांत लाखो ग्राही विकले जातील आणि ही पद्धती फक्त जहाजे व विमाने यांच्या दिग्चालनासाठी न वापरता इतर कारणांसाठी वापरली जाईल', याची फारच थोड्या लोकांना कल्पना आली असेल. भविष्यात शेतकरी त्यांच्या ट्रॅक्टर्सना मार्ग दाखविण्यासाठी जी. पी. एस. वापरतील. टॅक्सींच्या हालचाली जी. पी. एस. वापरून करता येतील, ट्रेन व बसेस येण्याच्या सूचना देता येतील, पॅरोलवर असलेल्या गुन्हेगारांच्या हालचालींचा त्याला लावलेल्या जी. पी. एस. कड्यातून अधिकारी मागोवा घेतील, असे कोणाच्या लक्षातही आले नसेल. पण आज अशा अनेक गोष्टी जी. पी. एस.मुळे वास्तवात आल्या आहेत.

सन 1992मध्ये रॉयल नेव्हीच्या अणुचलित पाणबुडीत इलेक्ट्रॉनिक दिग्चालन यंत्रणा होती. त्याने सहा फुटी कपाट व्यापले होते. त्याची किंमत काही लाख पौंडांत होती. ठावठिकाणा शोधण्यासाठी या यंत्रणेला पाच मिनिटे लागत. अचूकता कमी होती. आज जी. पी. एस. ग्राही हातात धरता येतो. अचूकता दहा पटीने वाढली आहे आणि पूवीर् लागणाऱ्या वेळेच्या एक शंभरांश इतकाच वेळ ठावठिकाणा शोधण्यासाठी लागतो. त्याची किंमतही पूवीर्च्या किमतीच्या दहा हजारांश इतकी कमी झाली आहे. हा तंत्रज्ञानाचा विजय आहे.

अशा आणखी काही तंत्रज्ञानाच्या विकासाची लॉर्ड ब्रोअर्स यांनी उदाहरणे दिली आहेत. चार्ल्स टाऊन्स याने 'मायक्रोवेव्ह अॅम्प्लिफिकेशन बाय स्टिम्युलेटेड एमिशन ऑफ रेडिएशन- 'मेझर' हे तंत्र विकसित केले. तेच सूत्र वापरून काही वर्षांत थिओडोर मेमन यांनी 'लाईट अॅम्प्लिफिकेशन बाय स्टिम्युलेटेड एमिशन ऑफ रेडिएशन- 'लेझर' हे तंत्र विकसित केले. आज टेलिफोनपासून टेलिव्हिजनपर्यंत सर्व इलेक्ट्रॉनिक माध्यमांत या लेझरचा उपयोग केला जातो. वैद्यकीय निदानीय उपकरणात, तसेच शल्यचिकित्सेतसुद्धा या लेझरने क्रांती घडवली आहे. अशा तंत्रज्ञानाच्या विकासामागच्या तत्त्वांचा लॉर्ड ब्रोअर्स यांनी या व्याख्यानात ऊहापोह केला आहे.

कोणतेही तंत्रज्ञान विकसित करताना त्यामागच्या विज्ञानाची गाढ जाण असणे जरुरीचे असते. वरील उदाहरणांवरून हा मुद्दा स्पष्ट होतोच; पण त्याबरोबरच आणखी एक महत्त्वाचा विचार उमलतो. अस्तित्वात असलेली तंत्रज्ञाने एकत्र आणून त्यापासून आधुनिक तंत्रज्ञान विकसित होत असते. ज्या पद्धतीने ही तंत्रज्ञाने एकत्रित आणली जातात, त्यात सुधारणा केल्या जातात, त्याला बृहस्पतीची प्रज्ञा लागते. अशी प्रज्ञा इंजिनीयर्सनी वापरल्यामुळे नवनवीन तंत्रज्ञाने विकसित झाली आहेत. लॉर्ड ब्रोअर्सच्या मते तंत्रज्ञान विकसित करताना, ते विकसित करणाऱ्या विविध समूहांचा सहयोग लागतो. उद्योगगृहे, विद्यापीठे, शासकीय यंत्रणा या सर्वांच्या सहभागाने व सहयोगाने तंत्रज्ञान विकसित होत असते. पेटन्टस्, कल्पनेची सुरक्षितता आथिर्क हित असे किती तरी धोके सहयोगात असतात. तो एका निराळ्या व्याख्यानाचा विषय ठरेल. महाजालामुळे ही सहयोगाची पद्धती वाढली आहे. निमिर्तिक्षम इंजिनीयर्सच्या प्रयत्नामुळे चकित करणारी जी प्रगती झाली, ज्या नवीन संकल्पना निर्माण झाल्या, त्याबद्दल मूळ संशोधकांनासुद्धा आश्चर्य वाटते. या प्रगतीमध्ये अनेक प्रयोगशाळांमधील कित्येकांचे योगदान असते.

अस्तित्वात असलेल्या तंत्रज्ञानाच्या क्षमतांमध्ये सुधारणा करून नवीन उपयोजनात त्याचा उपयोग करणे हे शिकवावे लागत नाही; कारण उत्तम तंत्रज्ञानाचा तो उपजत गुणविशेष असतो. निमिर्तिक्षम इंजिनीयर हा स्वभावत: प्रश्ान् सोडवणारा- 'प्रॉब्लेम सॉल्व्हर' असतो. त्याच्यासाठी ती एक उत्तेजित करणारी क्रिया असते. उच्च तंत्रज्ञानात प्रगती करणे सोपे नसते. त्यासाठी प्रगतीत येणारे प्रश्ान् कोणते, याचे ज्ञान व जाण असणे जरुरीचे असते. प्रगत तंत्रज्ञानाच्या सीमारेषांवर काम करणाऱ्यांशी सहयोग असणे तंत्रज्ञानाच्या मोठ्या झेपेसाठी अपरिहार्य ठरते.

मायकेल फॅरडे, जेम्स ज्यूल, थॉमस न्यूकॉमन या एकांड्या शिलेदारांनी जसे काम केले, तसे आज बहुतकरून शक्य नाही. पण मानवाच्या उपयोगासाठी नवीन तंत्रज्ञान निर्माण करण्यातला आनंद व थरार तोच आहे. निमिर्तिक्षम इंजिनीयर्सना जितकी मान्यता समाजाकडून मिळायला हवी, तेवढी मिळाली नाही, तरी त्यांना कामातून मिळणारा आनंद त्या पल्याड जाणारा असतो.

 
</text>
</doc>
