<doc>
<docno>1141149.cms.txt</docno>
<text>
 
देश-विदेश
भाजप आणि काँग्रेस वास्तूशास्त्राचे भक्त
[ Monday, June 13, 2005  09:10:09 pm]


म. टा. विशेष प्रतिनिधी

नवी दिल्ली : वास्तुशास्त्रानुसार केल्या जाणाऱ्या बदलांवर कोणाचा विश्वास असो वा नसो, पण देशातले दोन प्रमुख पक्ष असलेल्या भाजप आणि काँग्रेसची मात्र वास्तुशास्त्रावर नितांत श्ाद्धा आहे. भाजपच्या नुकत्याच झालेल्या केंदीय कार्यकारिणी व संसदीय मंडळाच्या बैठकीनंतर, हे चमत्कारिक सत्य उघडकीला आले. जवळपास आठ वषेर् केंदीय सत्तेतून दूर राहिलेल्या काँग्रेसचेदेखील मुख्यालयात वास्तुशास्त्रानुसार केलेल्या बदलांमुळेच सत्तेत पुनरागमन झाले, याचे मजेशीर कथानक नुकतेच समजले आहे.

अडवाणींच्या वादग्रस्त वक्तव्यामुळे विचित्र संकटात सापडलेल्या भाजपला, केवळ वास्तुशास्त्रानुसार केलेल्या तातडीच्या बदलांनीच तारले, असे पक्षाच्या अशोका रोडवरील मुख्यालयाचे व्यवस्थापन पाहाणाऱ्यांकडून समजले. गेल्या काही महिन्यात, विशेषत: अडवाणी अध्यक्ष झाल्यापासून भाजपला मन:स्ताप देणाऱ्या अनेक घटना घडल्या.

अखेर वास्तुशास्त्रतज्ज्ञांना बोलावून मुख्यालयातले बैठकीचे सभागृह दाखवण्यात आले. त्यांनी तेथील वास्तूदोषांची सूक्ष्म पाहणी करताच, सभागृहातील आसनव्यवस्था, पक्ष पदाधिकाऱ्यांच्या आसनांची दिशा तातडीने बदलण्याचे फर्मान सोडले. बैठकीत वरिष्ठ नेत्यांचे तोंड पूवेर्ला तर पदाधिकाऱ्यांचे तोंड उत्तरेला असावे, असे बदलाचे स्वरूप होते. पूवीर्च्या रचनेत ज्येष्ठ नेत्यांचे तोंड दक्षिणेला होते व त्यामुळेच वारंवार त्रासदायक घटना घडतात असा तज्ज्ञांचा निष्कर्ष होता.

तज्ज्ञांच्या सल्ल्यानुसार आसनव्यवस्थेतले दोष दूर करताच, वादग्रस्त विषयावरील शुक्रवारची बैठक सुरळीतपणे पार पडली. अडवाणींनी राजीनामा मागे घेतला आणि पक्षावर पसरलेली निराशेची छाया दूर झाली, असे मुख्यालयातल्या सूत्रांनी भाबड्या श्ाद्धेने ऐकवले.

विशेष म्हणजे अचानक करण्यात आलेल्या या बदलांचा सुगावा पदाधिकाऱ्यांनाही लागला नाही. पत्रकारांनी उपाध्यक्ष मुख्तार अब्बास नकवींना विचारले तेव्हा मिस्कील हसत ते म्हणाले : पदाधिकाऱ्यांना अधिक जागा उपलब्ध व्हावी, म्हणून बदल केले आहेत. (प्रत्यक्षात जागा अजिबात न वाढल्याचे स्पष्ट दिसत होते.)

काँग्रेस मुख्यालयात प्रसारमाध्यम विभागाची जबाबदारी गिरीजा व्यास यांनी स्वीकारताच काही महिन्यांपूवीर् वास्तुशास्त्राप्रमाणे तडकाफडकी अनेक बदल करण्यात आले. गुलाम नबी आझाद, अंबिका सोनी व मुकुल वासनिक यांची तोंडे पूवेर्ला व्हावीत, यासाठी त्यांची बैठक व्यवस्था बदलण्यात आली. सोनिया गांधींचे मुख्यालयातील दालन एरव्ही बंदच असते, क्वचितप्रसंगी त्यांनी दालनाचा वापर केलाच तर त्यांचेही तोंड पूवेर्ला असावे अशी रचना नव्याने करण्यात आली.

राहुल गांधी अद्याप पक्षाचे पदाधिकारी नाहीत, तथापि कोणते दोषरहित दालन त्यांना द्यावे, त्याची रचना कशी असावी, यासाठी आत्तापासूनच तज्ज्ञांचा सल्ला घेण्यात आला आहे. वास्तुशास्त्राबरोबर काँग्रेसने चिनी फेंगशुई शास्त्राचा अवलंबही मुख्यालयातल्या प्रत्येक दालनात केला आहे.

 
</text>
</doc>
