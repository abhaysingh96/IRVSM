<doc>
<docno>1141099.cms.txt</docno>
<text>
 
महाराष्ट्र
एकाला पकडले, दोघे अवतरले
[ Monday, June 13, 2005  08:14:08 pm]


म. टा. प्रतिनिधी

नाशिक : वन खात्याने एक बिबळ््या पकडला असला तरी तेथे आता दुसरे दोन बिबळे अवतरल्याने देवळाली परिसरातील ग्रामस्थ पुन्हा हवालदिल झाले आहेत.

देवळाली परिसरात नेहमीच बिबळ््यांचा वावर असतो. तेथे लष्कराच्या विस्तृत क्षेत्रात सहसा राहणारे हे बिबळे अधूनमधून शिकार शोधत मानवी वस्त्यांमध्ये पोहोचतात. गेल्या महिन्यात वंजारवाडी येथे घुसलेल्या एका बिबळ््याने तीन वषीर्य बालिकेचा बळी घेतला होता. त्यानंतर या बिबळ््यांचा बंदोबस्त करण्याच्या मागणीने जोर धरला. अखेर पंधरा दिवसांनी एक बिबळ््या वन विभागाच्या सापळ्यात अडकला. तरीही या परिसरातील ग्रामस्थांमध्ये बिबळ््याचे भय कायम होते. कारण, त्यांच्या म्हणण्याप्रमाणे परिसरात आणखीही काही बिबटे आहेत.

ग्रामस्थांच्या अंदाजाला लगेचच पुष्टी मिळाली असून लहवीतजवळच्या एका वाडीच्या मळ्यात दत्तात्रय शिंदे यांच्या गोठ्याजवळ दोन बिबटे दबा धरून बसल्याचे आढळले. लोहशिंगवे-शेणीत फाट्यापासून जवळच असलेल्या या ठिकाणी शुक्रवारी रात्री बारा वाजेपर्यंत वीजपुरवठा खंडीत होता. त्यातच बिबळे आल्याचे कळल्याने ग्रामस्थांनी शिंदे यांच्या मळ्याकडे धाव घेतली. ग्रामस्थांची चाहूल लागल्याने त्या बिबळ््यांनी बाजूच्या शेतांकडे पळ काढला. या बिबळ्यांच्या भयाने गावकऱ्यांनी सकाळपर्यंत जागून पहारा ठेवला होता.

 
</text>
</doc>
