<doc>
<docno>1141080.cms.txt</docno>
<text>
 
महाराष्ट्र
तासगांव साखर कारखाना भाड्याने देण्यासाठी निविदा
[ Monday, June 13, 2005  07:37:42 pm]


म. टा. वृत्तसेवा

सांगली : मिरजेच्या मोहनराव शिंदे सहकारी साखर कारखान्यानंतर आता तासगांव तालुका सहकारी साखर कारखानाही भाडे तत्त्वावर चालवण्यास देण्यासाठी निविदा प्रसिद्ध करण्यात आली आहे. आठ संस्थांनी निविदा फॉर्म नेले आहेत, अशी माहिती कारखान्याचे प्रभारी कार्यकारी संचालक आर. डी. पाटील यांनी दिली.

सांगली जिल्ह्यात आठ सहकारी साखर कारखाने बंद आहेत. त्यातील एक-एक आता चालवायला दिला जाण्याची शक्यता आहे. तशी वाटचाल सुरू झाली आहे. हे सर्व कारखाने प्रामुख्याने व्यावसायिक पद्धतीने न चालवल्यानेच बंद पडले आहेत, त्यात सांगलीच्या वसंतदादा शेतकरी सहकारी साखर कारखान्याचाही समवेश आहे. सहकार क्षेत्रातील अग्रणी वसंतदादा पाटील यांनी स्थापन केलेला हा साखर कारखाना एकवेळ आशियातील सहकारी क्षेत्रातील सर्वात मोठा साखर कारखाना म्हणून ओळखला जात होता.

पावसात 115 घराचे नुकसान

 
</text>
</doc>
