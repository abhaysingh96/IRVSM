<doc>
<docno>1141125.cms.txt</docno>
<text>
 
धावते जग
टायसनची खंत!
[ Monday, June 13, 2005  08:46:29 pm]


बॉक्सिंग'ला सुसंस्कृत समाजाने 'खेळ' म्हणून मान्यता का दिली आहे, या प्रश्नाचे उत्तर सोपे नाही. विशेषत: माइक टायसनसारख्या व्यक्तीची एरवी केवळ गुन्हेगार अशीच नोंद उरली असती, त्याऐवजी या 'खेळा'ने त्याला या क्षेत्रातील 'जगज्जेतेपदा'चा मानकरी म्हणून स्वत:चे नाव इतिहासात नोंदवण्याची संधी दिली असताना, तर ते अधिकच कठीण आहे!

विसाव्या वषीर् हेवीवेट गटाचे जगज्जेतेपद मिळवणाऱ्या टायसनने रविवारी वयाच्या 39 व्या वषीर् बॉक्सिंगमधून निवृत्त होण्याचा निर्णय घेतला, तेव्हा 'बॉक्सिंग'च्या खेळातील कौशल्यासाठी त्याला चाहते किती होते आणि विकृत आक्रमकपणाच्या बळीच्या हालअपेष्टा पाहण्याचा विकृत आनंद अनुभवणारे किती होते, हा प्रश्न आहे. बॉक्सिंगच्या कौशल्याविषयी फारसा लौकिक नसलेल्या आयरिश केविन मॅक्ब्राइड याच्याकडून रविवारी पराभव झाल्यानंतर टायसनने बॉक्सिंगचा निरोप घेतला, तेव्हा काढलेले उद्गार त्याच्या वमीर् बसलेले घाव हे शारीरिकपेक्षा मानसिक अधिक आहेत, हेच दाखवतात.

शेवटी वयापुढे हार मानावीच लागते, हे शहाणपण त्याच्याकडे आहे. मात्र या लढतीत जिंकलो असतो, तर निवृत्ती स्व्ीकारली नसती, अशीही कबुली तो देतो. या लढती केवळ पैशासाठी त्याला खेळाव्या लागत आहेत. सुमारे चार कोटी डॉलर्सची देणी त्याला फेडायची आहेत. पण त्यासाठी केवळ मार खाण्याची आणि त्याद्वारे लोकांची 'करमणूक' करण्याची यापुढे आपली तयारी नाही, हे त्याचे उद्गार लोक पैसे फेकून आपल्या लढतीत काय पाहायला येतात, याविषयीचे शल्यच व्यक्त करतात. मला चाहते नाहीत, आहेत ते केवळ करमणूक करून घ्यायला येणारे लोक, ही खंतही त्याच्या मनात आहे.

अर्थात टायसनविषयी सहानुभूती बाळगण्याचे कारण नाही. मात्र बॉक्सिंगच्या नावाने टायसन वा तत्सम हेवीवेट लढतींचे कोट्यवधी डॉलर्सचे लागणारे फड ही विकृत करमणुकीची केंदे आहेत, याची जाणीव या लढतींत दुसऱ्याला मारणारे आणि मार खाणारे या दोघांनाही आहे, याची ही कबुलीच आहे. खुद्द टायसन हा सर्वात कमी वयाचा हेवीवेट जगज्जेता. या क्षेत्राची दीक्षा त्याला देण्यात आली, ती मात्र सुधारगृहात. वयाच्या बाराव्या वषीर् चोरीच्या आरोपावरून त्याला सुधारगृहात ठेवण्यात आले असता, त्याच्यातील 'उपजत' क्षमता हेरून त्याला बॉक्सिंगचे धडे देण्यात आले.

 
</text>
</doc>
