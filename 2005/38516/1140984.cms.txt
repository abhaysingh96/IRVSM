<doc>
<docno>1140984.cms.txt</docno>
<text>
 
महामुंबई: मुंबई टाइम्स
...हवेत 'टॉपक्लास गिअर्स'
[ Monday, June 13, 2005  06:27:41 pm]


मुंबई टाइम्स टीम

सर एडमंड हिलरीने एव्हरेस्ट पादाक्रांत केलं, तेव्हा त्याच्या पायात किती वजनी बूट होते, बर्फाचा अडसर दूर करण्यासाठी त्याच्या हाती कुठली कुऱ्हाड होती आणि थंडीपासून बचाव करण्यासाठी त्याने किती कपडे घेतले असतील, असे अनेक रोचक प्रश्न गिर्यारोहणातल्या या कठीण मोहिमांची वर्णनं वाचताना उभे राहतात. हलक्या आणि सुटसुटीत साधनांमुळे आज गिर्यारोहणातील जोखमी बऱ्याच सुकर झाल्या आहेत. शिखर सर करण्यासाठी आवश्यक ठरलेल्या या 'टॉप क्लास गिअर्स'चा आढावा घेण्याचा प्रयत्न मुंबईकर ट्रेकर्स करत आहेत.

येेत्या तीन जुलै रोजी मुलुंडच्या महाराष्ट्र सेवा संघात होणाऱ्या गिरीमित्र संमेलनाच्या निमित्ताने गेल्या 50 वर्षांत गिर्यारोहणातील सामग्रीमध्ये झालेल्या बदलांचा आढावा घेणारं एक प्रदर्शन मांडण्यात येणार आहे. दरवषीर् होणाऱ्या या संमेलनात महाराष्ट्रात विविध संस्थांचे शेकडो ट्रेकर्स एकत्र जमतात आणि ट्रेकिंगमधल्या सध्याच्या ट्रेण्ड््सवर इथे चर्चा, स्लाइड शो, फोटो प्रदर्शन, असे उपक्रम होतात. यंदा संमेलनाचा फोकस महाराष्ट्रातल्या गेल्या 50 वर्षांतल्या ट्रेकिंगवर आहे. त्यातच ट्रेकिंगमधल्या साधनसामग्रीवर आयोजित केलेलं प्रदर्शन लक्षणीय ठरेल.

जगातील सवोर्च्च शिखर ठरलेल्या एव्हरेस्टची उंची 1856 साली निश्चित झाली. त्यापूवीर्पासून 1812 पासून विविध स्वरुपात ट्रेकिंग सुरू झालं. तरीही 20 व्या शतकाच्या पूर्वार्धापर्यंत हिमालयीन मोहिमांची सद्दी फारशी सुरू नव्हती. मॅलरी आणि आयविर्न यांनी 1919 मध्ये एव्हरेस्टचे आव्हान प्रथम स्वीकारलं, तेव्हापासून हिमालयीन मोहिमांना गती मिळाली. तरीही अनेक वर्षं गिर्यारोहणासाठी वापरण्यात येणाऱ्या साधनसामग्रीमध्ये बऱ्याच मोठ्या प्रमाणात बदल झाले नाहीत. गेल्या 35-40 वर्षांत त्यात झपाट्याने बदल झाले. पूवीर्च्या एव्हरेस्ट मोहिमांमध्ये वापरले जाणारे बूट चामड्याचे आणि वजनदार असायचे. ते वापरण्यायोग्य करण्यासाठी नरम करावे लागायचे. बर्फात पाय रोवण्यासाठी त्याला खिळ्यांची पट्टी वेगळी जोडावी लागायची. बर्फ बुटात शिरू नये, यासाठी वेगळी पट्टी गुंडाळावी लागायची. आता हे सगळं एकत्र असलेले बूट मिळू लागले आहेत.

सह्यादीत फिरणाऱ्या ट्रेकर्सच्या हातातही सॅकपासून कडेकपारीत ठोकल्या जाणाऱ्या कड्या आणि खिळ्यांपर्यंत वेगवेगळी साधनं आली. पूवीर् अक्षरश: दप्तरं खाकोटीला मारून घुमक्कड डोंगरात फिरायचे. त्यानंतर जास्त वजन पेलणाऱ्या फ्रेम्सवाल्या सॅक्स दिसू लागल्या. आता रेक्झिनमध्ये विविध रंगांच्या, कुशनवाल्या सॅक सर्वांचंच लक्ष वेधून घेतात. पूवीर् स्लिपिंग बॅगही दीड-दीड किलो वजनाच्या असत. आता याच स्लिपिंग बॅग 400-500 ग्रॅम वजनाच्या मिळतात. थंडीपासून बचाव करणारी जॅकेट््सही हलक्या वजनाची मिळू लागली आहेत. कडेकपारींमध्ये आपला रोप फिक्स करण्यासाठी फ्रेण्ड््स, चोक्स, बोल्ट््स, यामध्ये विविध प्रकार मिळत असून त्यामुळे सुरक्षित क्लायम्बिंग शक्य झालं आहे.

पूवीर् साधनं महागडी असल्यामुळे डोंगरदऱ्यात साधा रोपचा तुकडा किंवा बोल्ट््स सोडणंही ट्रेकर्सना परवडायचं नाही. त्यामुळे आज ही सामग्री पहायला मिळत नाही. गिरिमित्र संमेलनात अशी जुनी-नवी सामग्री पहायला मिळू शकेल, असं ते म्हणाले.

 
</text>
</doc>
