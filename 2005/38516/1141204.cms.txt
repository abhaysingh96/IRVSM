<doc>
<docno>1141204.cms.txt</docno>
<text>
 
क्रीडा
आनंद अजिंक्य
[ Monday, June 13, 2005  10:18:12 pm]


वृत्तसंस्था

लिऑन : भारताच्या विश्वनाथन आनंदने उझबेकिस्तानच्या जगज्जेत्या रूस्तम कासिमहॅनोवला नमवले आणि येथील मॅगिस्ट्रेल सियुदाद डि लिऑन आंतरराष्ट्रीय बुद्बिबळ स्पधेर्चे जेतेपद पटकावले. आनंदने अंतिम फेरीत कासिमहॅनोववर 2.5-1.5 अशी एक गुणाने मात केली. तत्पूवीर् उपांत्य फेरीत त्याने ग्रँडमास्टर मॅग्नस कार्लसनला नमवले होते.

एकूण चार डावाच्या अंतिम फेरीची सुरूवात सनसनाटी ठरली. आनंदला पहिल्याच डावात पराभव सहन करावा लागल्यामुळे कासिमहॅनोव सरस ठरणार अशी लक्षण दिसत होती. उपांत्य फेरीत स्पेनच्या अॅलेक्सी शिरॉवला हरवणारा या युवा खेळाडूला नंतरच्या तीन डावात मात्र खेळ उंचावता आला नाही.

आनंदने आपला सारा अनुभव पणास लावताना दुसरा डाव जिंकून प्रथम बरोबरी साधली आणि नंतर दुसरा डाव बरोबरीत सोडवून चौथ्या गेममध्ये पुन्हा एकदा सरशी मिळवली. झटपट डावाच्या या स्पधेर्त आनंदला हात दिला तो त्याच्या आक्रमक खेळाने.

जागतिक क्रमवारीत दुसऱ्या स्थानावर असलेल्या आनंदने लिऑनमध्ये यापूवीर् तीनवेळा जेतेपदाचा मान मिळवला आहे. विजयानंतर तो म्हणाला, 'लिऑनमध्ये पुन्हा एकदा विजयी झाल्यामुळे मी खूप आनंदीत झालो आहे. मुख्य म्हणजे ज्या प्रकारे माझा खेळ झाला त्यामुळे मी खूप समाधानी असून अजून माझ्याकडे खूप बुद्बिबळ खेळण्याची क्षमता आहे'.

' आता चेस क्लासिक ऑफ मेन्झ येथे जेतेपद राखण्याचे माझ्यासमोर आव्हान असेल आणि त्यानंतर अजेर्ंटिनात होणाऱ्या जागतिक स्पधेर्त सरस कामगिरी उंचावण्यासाठी माझा प्रयत्न राहिल', असे आनंदने सांगितले.

पहिल्या डावात आनंदला 69 व्या चालीत पराभव सहन करावा लागला. बचावत्मक खेळ करण्याचा डाव आनंदच्या अंगाशी आला. आपल्या नेहमीच्या आक्रमक शैलीत खेळण्याऐवजी संथ लयीत खेळून डाव लांबवण्यामुळे आनंदची डावावरील पकड ढिली झाली आणि याचा फायदा उचलून कासिमहॅनोवने बाजी मारली.

 
</text>
</doc>
