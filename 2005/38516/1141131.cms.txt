<doc>
<docno>1141131.cms.txt</docno>
<text>
 
लेख
केल्याने रक्तदान...
[ Monday, June 13, 2005  08:50:05 pm]


स्वेच्छा रक्तदान चळवळ ही रक्तदाताभिमुख असायला हवी. महाराष्ट्रात तरी ती रक्तपेढ्या किंवा मूठभर रक्तदान शिबीर संयोजकांच्या भोवतीच फिरताना दिसते. काही संयोजक तर स्वत: रक्तदानही करत नाहीत! रक्तदान शिबिरातील त्यांचा सहभाग हा बॅनर, वृत्तपत्रांतील फोटो-बातम्या आणि नंतर स्वीकारण्याचे सत्कार एवढ्यापुरताच मर्यादित असतो... आजच्या 'जागतिक रक्तदाता दिना'च्या निमित्ताने...

जून 14 हा कार्ल लँडस्टीनरचा जन्म दिवस. त्याने न्क्चह्र रक्तगटांचा शोध लावला. या शोधासाठी त्याला नोबेल पुरस्काराने गौरवण्यात आले. गेल्या वषीर्पासून हा दिवस 'जागतिक रक्तदाता दिन' म्हणून साजरा केला जातो. स्वेच्छा रक्तदान क्षेत्रात कार्य करणाऱ्या इंटरनॅशनल फेडरेशन ऑफ रेड क्रॉस अँड रेड क्रिसेंट सोसायटीज, इंटरनॅशनल फेडरेशन ऑफ ब्लड डोनर ऑर्गनायझेशन्स आणि इंटरनॅशनल सोसायटी ऑफ ब्लड ट्रान्स्फ्युजन या तीन प्रमुख संस्थांनी हा दिवस साजरा करण्याचे निश्चित केले. जागतिक आरोग्य संघटनेने या कार्यक्रमाचे सहप्रायोजकत्व स्वीकारलेले आहे. या संस्था 192 देश, 181 राष्ट्रीय रेडक्रॉस संघटना, 50 राष्ट्रीय स्वेच्छा रक्तदाता संघटना व जगभरातील बहुतांश रक्त संक्रमणे तज्ज्ञांचे प्रतिनिधित्व करत असल्याने 14 जूनला सर्व जगभर रक्तदाता दिन मोठ्या प्रमाणावर साजरा होणार आहे.

यावषीर् ''ष्टद्गद्यद्गड्ढह्मड्डह्लद्बठ्ठद्द 4श्ाह्वह्म द्दद्बद्घह्ल श्ाद्घ ड्ढद्यश्ाश्ास्त्र'' या संकल्पनेवर जागतिक रक्तदाता दिन साजरा होणार आहे. रक्त मिळाल्याने व दिल्याने ज्यांची आयुष्ये पूर्णपणे बदलून गेली अशा व्यक्तींच्या सत्यकथा या निमित्ताने समाजासमोर याव्या, ही अपेक्षा आहे. या रक्तदाता दिनाचा जागतिक केंदबिंदू इंग्लंडची राजधानी लंडन हा असणार आहे. स्वेच्छा रक्तदानाची खूप मोठी परंपरा लाभलेल्या या शहराची यावषीर् झालेली ही निवड रास्तच म्हणावी लागेल. 14 जून 2004 रोजी पहिल्यांदा जागतिक रक्तदान दिन साजरा करण्यात आला. या कार्यक्रमाचा केंदबिंदू दक्षिण आफ्रिकेतील जोहान्सबर्ग हे शहर होते. तेथील कार्यक्रम दक्षिण आफ्रिकेच्या राष्ट्रीय रक्त सेवांद्वारे आयोजित करण्यात आला होता. 2004 मध्ये जगभरातील 80 देशांमध्ये रक्तदाता दिन साजरा करण्यात आला.

जगात दरवषीर् 8 कोटी व्यक्ती रक्तदान करतात. दुदैर्वाने जगातील 82 टक्के लोकसंख्या असणाऱ्या विकसनशील राष्ट्रांतील लोकांचा यातील वाटा फक्त 39 टक्के इतकाच आहे. जागतिक रक्तदाता दिनाच्या निमित्ताने रक्त आणि रक्तदाते या दोहोंची समाजाला असणारी गरज अधोरेखित करता येईल. कोणतीही अपेक्षा न ठेवता नि:स्वार्थ भावनेने रक्तदान करणारे रक्तदाते हा समाजासाठी सुरक्षित रक्त पुरवठ्याचा विश्वासार्ह सोत आहे. कारण अशा निरोगी रक्तदात्यांच्या रक्तामार्फत रक्त स्वीकारणाऱ्या रुग्णास रक्ताद्वारे संक्रमित होणारे एच. आय. व्ही. संसर्ग, लिंग सांसगिर्क रोग, हिवताप, बी व सी प्रकारची कावीळ आदी रोग होण्याची शक्यता अतिशय कमी असते. पैसे घेऊन रक्त विकणाऱ्या रक्तदात्यांच्या रक्ताद्वारे हे रोग पसरण्याची शक्यता खूप जास्त असते. रक्तपेढीत रक्त रुग्णाला देण्यापूवीर् कितीही तपासण्या होत असल्या, तरी विविध रोगांचा अधिशयन कालावधी, तपासणीच्या शास्त्रीय मर्यादा, तपासणी करणाऱ्या तज्ज्ञांचे कौशल्य-ज्ञान अशा विविध कारणांमुळे रक्तदानातून एखादा रोग पसरण्याची शक्यता अतिशय अल्प प्रमाणात का होईना, पण राहते. रक्तदाता पैसे घेऊन रक्त विकणारा असेल तर त्याला व्यसने असू शकतात, त्याचे वर्तन स्वैर असू शकते. त्यामुळे अशा रक्तापेक्षा निरोगी अशा स्वेच्छा रक्तदान करणाऱ्या व्यक्तीचे रक्त घेतले तर त्याद्वारे रोग पसरण्याची शक्यता जवळपास संपूर्णपणे टाळता येईल.

माता व बालकांच्या आरोग्य रक्षणासाठी पुष्कळ वेळा रक्त देणे हा एक प्रमुख मार्ग ठरतो. गरोदरपणा व प्रसूती यांच्याशी निगडित कारणांमुळे जगात दरवषीर् 5 लाख महिलांचा मृत्यू होतो. यापैकी 99 टक्के महिला भारतासारख्या विकसनशील देशातील असतात. भारतात दर हजार जिवंत जन्मांमागे 3 ते 4 माता मृत्युमुखी पडतात. मातांचे मृत्यू होण्यामागे 25 टक्के वेळा रक्तसाव हे मुख्य कारण असते. वेळेवर सुरक्षित रक्त उपलब्ध झाल्यास हे मृत्यू टाळता येतील. आफ्रिकेत होणाऱ्या मुलांच्या एकूण मृत्यूंपैकी 20 टक्के मृत्यू हिवतापामुळे होतात. हिवतापामुळे होणाऱ्या रक्तक्षयाचा या मृत्यूंच्या कारणांमध्ये मुख्यत्वे समावेश होतो. आफ्रिकेत दिल्या जाणाऱ्या एकूण रक्तापैकी 70 टक्के रक्त अशा हिवतापामुळे रक्तक्षयग्रस्त झालेल्या बालकांना दिले जाते. सुरक्षित रक्त प्राप्त झाल्यास आफ्रिकेतील अशा लहान मुलांचे लाखो मृत्यू टाळता येतील. याखेरीज अपघात, शस्त्रक्रिया, हिमोलाफिलीया, थॅलॅसिमियासारख्या रोगांचे रुग्ण यांनाही रक्ताची गरज असते. स्वेच्छा रक्तदात्यांचे रक्त मिळाले तरच ही गरज पूर्ण करता येईल.

समाजामध्ये स्वेच्छा रक्तदानाविषयी जाणीव-जागृती होऊन जास्तीत जास्त व्यक्ती स्वेच्छा रक्तदानासाठी प्रवृत्त व्हाव्यात हा जागतिक रक्तदाता दिन साजरा करण्यामागचा मुख्य हेतू आहे. या दिवशी खूप लोकांनी रक्तदानासाठी रक्तपेढ्यांमध्ये गदीर् करावी हा हेतू नसून, उलट वर्षभर रक्तदात्यांनी जमेल त्या दिवशी रक्तदान करावे हा खरा हेतू आहे. रक्तदान आपण सर्वजण करू शकतो. वय 18 ते 60 वषेर्, वजन- 45 कि. ग्रॅ. पेक्षा जास्त, रक्तातील हिमोग्लोबीनचे प्रमाण 12 ग्रॅम टक्क्यांपेक्षा जास्त असलेली कोणतीही व्यक्ती रक्तदान करू शकते. फक्त या व्यक्तीला गेल्या सहा महिन्यात एड्स, हिवताप, कावीळ, गुप्तरोग असा रक्ताद्वारे संक्रमित होणारा रोग झालेला असू नये. निरोगी रक्तदाता दर तीन महिन्यांनी रक्तदान करू शकतो. मात्र एका व्यक्तीने 100 वेळा रक्तदान करण्यापेक्षा 100 व्यक्तींनी दरवषीर् एकदा रक्तदान केले तर ते जास्त उपयुक्त ठरते. कारण या 100 व्यक्ती त्यांच्या आयुष्यात (त्यांनी 25 ते 40 वेळा रक्तदान केले तर) 2500 ते 4000 बाटल्या रक्त देऊ शकतील. वाढदिवसाला रक्तदान करायला हवे हा संदेश समाजात रुजला तर आपल्या देशाला कधीही रक्ताची चणचण भासणार नाही.

जागतिक रक्तदाता दिनाच्या निमित्ताने स्वेच्छा रक्तदात्यांचा सत्कार व्हावा. त्यांच्या निरपेक्ष भावनेने केलेल्या कार्याबद्दल समजाने कृतज्ञता व्यक्त करायला हवी. रक्त मिळाल्याने प्राण वाचलेल्या या रोगमुक्त झालेल्या व्यक्तींनी या कामी पुढाकार घ्यावा. अशा कार्यक्रमांना महाविद्यालयीन युवक, राष्ट्रीय सेवा योजना, एनसीसीतील विद्याथीर्, विविध संस्था-संघटनांचे युवा कार्यकतेर् यांना मुख्यत्वे आमंत्रित करावे; जेणेकरून स्वेच्छा रक्तदानाचा आदर्श समाजामध्ये पोहोचायला व रुजायला मदत होईल. रक्तदानाचा वसा भावी पिढीने स्वीकारला तरच देशाचे भवितव्य उज्ज्वल आहे असे म्हणता येईल.

गेल्या अनेक वर्षांपासून स्वेच्छा रक्तदानाच्या चळवळीत असल्याने एक खंत सांगितल्याशिवाय राहवत नाही. स्वेच्छा रक्तदान चळवळ ही रक्तदाताभिमुख असायला हवी. महाराष्ट्रात तरी ती रक्तपेढ्या किंवा मूठभर रक्तदान शिबीर संयोजकांच्या भोवतीच फिरताना दिसते. काही संयोजक तर स्वत: रक्तदानही करत नाहीत!

रक्तदान शिबिरातील त्यांचा सहभाग हा बॅनर, वृत्तपत्रांतील फोटो-बातम्या आणि नंतर स्वीकारण्याचे सत्कार एवढ्या-पुरताच मर्यादित असतो. रक्तदात्याच्या वाट्याला रक्तदानाच्या दिवशी चार कौतुकाचे शब्द येतात, पण नंतर मात्र त्याची कोणी दखल घेत नाही. म्हणून रक्तदाता केंदस्थानी असलेल्या व्यापक रक्तदान चळवळींची आज खूपच गरज आहे. पश्चिम बंगाल, गुजरात या राज्यांमध्ये स्वेच्छा रक्तदात्यांनी ''स्वेच्छा रक्तदाता संघटना'' सुरू केल्या आहेत. असोसिएशन ऑफ व्हॉलंटरी ब्लड डोनर्स ऑफ वेस्ट बेंगॉल या संघटनेच्या कार्यक्रमांमध्ये तर रक्तदान न केलेल्या व्यक्तीला प्रमुख पाहुणा म्हणून देखील बोलवत नाहीत! स्वेच्छा रक्तदाता संघटना निर्माण झाल्यास कोणतीही रक्तपेढी, राजकीय पक्ष वा तथाकथित रक्तदान शिबीर संयोजक यांच्या दावणीला बांधून न घेता स्वेच्छा रक्तदात्याला रक्तदानाचे पवित्र कार्य पार पाडता येते. महाराष्ट्रात या दृष्टीने पुष्कळ काम होणे गरजेचे आहे.

14 जूनला आपण सर्वजण संकल्प करूया. आपल्या वाढदिवसाला किंवा प्रिय व्यक्तीच्या वाढदिवसाला रक्तदान करूया. देशाला दरवषीर् 80 लाख बाटल्या रक्त लागते. त्यापैकी निम्मे स्वेच्छा रक्तदात्यांमार्फत तर उरलेले बदली रक्तदाते किंवा रक्त विकणाऱ्या रक्तदात्यांकडून मिळते. देशाला लागणारे सर्व रक्त स्वेच्छा रक्तदात्यांकडून मिळणे 100 कोटींच्या या देशाला अशक्य असूच शकत नाही. गरज आहे ती फक्त रक्तदाना विषयीचे गैरसमज दूर करण्याची व वर्षाला एकदा तरी रक्तदान करून या कार्यातील आपला खारीचा वाटा उचलण्याची!

डॉ. जगन्नाथ दीक्षित

 
</text>
</doc>
