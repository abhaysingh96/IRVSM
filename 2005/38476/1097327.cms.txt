<doc>
<docno>1097327.cms.txt</docno>
<text>
 
महामुंबई
तुम्हाला 'आयटम गर्ल'चा डान्स कसा चालतो?
[ Wednesday, May 04, 2005  11:31:26 am]


म. टा. प्रतिनिधी

मुंबई : ' आया-बहिणी नाचवून पैसे कमावू नका ', असा आग्रह धरून राज्यातील डान्स बार बंद करणाऱ्या गृहमंत्री गृहमंत्री आर. आर. पाटील यांना त्यांचे पोलिस खाते निधी उभारण्यासाठी ' आयटम गर्ल ' इशा कोप्पीकरला नाचवणार असल्याचे कसे चालते, असा सवाल बारबालांनी केला आहे.

पोलिस वेल्फेअर असोसिएशनने निधी जमवण्यासाठी 14 मे रोजी सांगलीत कार्यक्रम आयोजित केला आहे. त्यात इशा कोप्पीकर आणि प्रियांका शेट्टी नृत्याविष्कार दाखवणार आहे. आया- बहिणी नाचवू नका, असा उपदेश देणाऱ्या गृहखात्याला मात्र, खात्यासाठी निधी जमा करण्याकरिता स्त्रिया नाचवलेल्या चालतात, अशी खोचक टिप्पणी मंगळवारी आझाद मैदानात जमलेल्या बारबालांनी केली. पोलिसांच्या या कार्यक्रमाला विरोध करण्यासाठी ' भारतीय बारर्गल्स युनियन ' च्या नेतृत्वाखाली बारबाला आबांच्या सांगलीत धडक मारणार आहेत. कार्यक्रमात गाण्यांवर तोकड्या कपड्यांमध्ये नृत्य होत आहे का यावरही लक्ष ठेवले जाणार आहे. तसे काही आढळून आले, तर पोलिसांत तक्रार दिली जाणार आहे.

सभेसाठी भर दुपारी आझाद मैदानात मोठ्या संख्येने बारबाला जमल्या होत्या. यापूवीर्ही बारबाला मैदानात मोर्चा घेऊन आल्या होत्या. त्यावेळी बहुतेकींचे चेहरे ओढणीने झाकलेले होते. यावेळी मात्र, उलट चित्र होते. डान्स बारवर बंदीच्या निर्णयाची अमलबजावणी तीन महिन्यांनी करावी, अशी मागणी सभेत करण्यात आली.

 
</text>
</doc>
