<doc>
<docno>1098502.cms.txt</docno>
<text>
 
प्रगती फास्ट
यूकेत इंग्रजीची विकेट
[ Wednesday, May 04, 2005  05:39:27 pm]


भारतात विद्यार्थ्यांनी इंग्रजीचा कितीही अभ्यास केला, तरी तिथे तुमची नक्कीच विकेट जाणार. याचं कारण म्हणजे यूकेतील इंग्रजी प्रांत, समाज, राहणीमानाप्रमाणे बदलतं. इथल्या इंग्रजीचा सराव करण्यासाठी तुम्हाला स्वतंत्र शब्दकोशच अभ्यासावा लागेल. नाही तर तुम्ही ' ब्राऊन ब्रेड ' होणार. यूकेत याचा अर्थ ' डेड ' असा होतो.

यूके तसा लहानसा देश वाटला तरी इथे बोलण्यात येणाऱ्या इंग्रजी भाषेचे प्रकार आणि प्रांतानुसार होणारे बदल असंख्य आहेत. प्रांतिक आणि सामाजिक बोलीभाषेचे विविध प्रकार तुम्हाला फक्त इंग्लंडमध्येच पाहता येतील. इथे भाषेतील बदल फक्त प्रदेशानुसारच होत नाही, तर राहणीमानाप्रमाणेही बोलण्याची पद्धत बदलते.

यॉर्क शायरचे रहिवासी सरे-सूरे इथे राहणाऱ्यांपेक्षा वेगळ्या पद्धतीने इंग्रजी बोलतात. सॉमरसेट इथल्या व्यक्तींचे उच्चार स्कॉटिश व्यक्तींपेक्षा वेगळे आहेत, तर कॉर्नवेल आणि बमिर्ंगहॅमच्या रहिवाशांची बोलण्याची पद्धत एकमेकांपासून प्रचंड निराळी आहे. बोलणं किंवा शब्दांचे उच्चार, वापर यावरूनही ती व्यक्ती कुठे राहते, याचा अंदाज तुम्हाला निश्चित करता येतो. यूकेतील इंग्लिशचे स्वतंत्र असे काही शब्दप्रयोग प्रचलित आहेत. जे एका पिढीतून दुसऱ्या पिढीकडे सोपवले जातात. हे शब्द समजून घेणं तसं फारसं अवघड नाही.

ब्रिटिश इंग्लिशमधील काही शब्दप्रयोगांची उदाहरणं

बॉबी - अ पोलिसमॅन

बाँकर्स - क्रेझी

डुडल - समथिंग विच इज ईझी टु डू

डॉडी - अनरिलायबल

डॉडल - समथिंग विच इज ईझी टु डू

डॉजी - अनरिलायबल

ब्रिटिश इंग्लिशमध्ये प्रेझेण्ट परफेक्ट काळाचा उपयोग नुकत्याच घडून गेलेल्या घटनेबद्दल बोलण्यासाठी करतात. शिवाय ब्रिटिश आणि अमेरिकन इंग्लिश यांच्या शब्दरचनेमध्येही काही फरक असतात. उदा. रेकग्नाइज शब्दाच्या अमेरिकन इंग्लिशप्रमाणे स्पेलिंगमध्ये झेड अक्षर असतं तर ब्रिटिश इंग्लिशमध्ये एस या अक्षराचा वापर करतात.

इथल्या संबोधन किंवा हाक मारण्याच्या पद्धतींमध्येही फरक जाणवतो. यूकेमध्ये एखाद्या व्यक्तीला रस्त्यात ' हाय मेट ' असं संबोधता येणार नाही. तसंच ' गुड डे ', ' हाउ डु यू डू ' किंवा ' हे मास्टर ' असं म्हणण्याची पद्धत प्रचलित नाही. ब्रिटिश पद्धतीनुसार ' गुड मॉनिर्ंग ', ' गुड आफ्टरनून ' किंवा ' गुड इव्हिनिंग ' असं म्हणून व्यक्तीला संबोधावं लागतं. तुम्हाला काही विचारायचं किंवा बोलायचं असेल तर ' एक्स्क्यूज मी ' असं म्हणून सुरुवात करता येते.

लंडनमध्ये काही शब्दप्रयोग वारंवार ऐकायला मिळतात. जे गावरान भाषेसारखे वाटतात. मात्र ते जलद बोलल्यामुळे नवीन माणसाला समजणं अवघड जातं.

अॅडम अॅण्ड इव्ह - बिलिव्ह

ऑल नाइट रेव्ह - शेव्ह

अॅपल्स अॅण्ड पिअर्स - स्टेअर्स

आर्टफूल डॉजर - लॉजर (एनिवन पेइंग रेण्ट - भाडेकरू)

बेकन अॅण्ड एग्ज - लेग्ज

बँगर्स अॅण्ड मॅश - क्रॅश

बार्नाबाय रज - जज

बॉल अॅण्ड फॅट - क्रॅट

बीज अॅण्ड हनी - मनी

अॅपल्स अॅण्ड पिअर्स या शब्दप्रयोगाचा अर्थ स्टेअर्स असा होतो, परंतु अनेकदा हे शब्दप्रयोग पूर्णपणे वापरले जात नाही किंवा त्यातील शेवटचा शब्द बालला जात नाही. उदा. ' आय अॅम गोइंग अप द अॅपल्स अॅण्ड पीअर्स ' याचा अर्थ ' आय अॅम गोइंग अप द स्टेअर्स ' असा होता. पण हेच वाक्य ' आय अॅम गोइंग अप द अॅपल्स ' असंही बोललं जातं. अशा वेळी ऐकणाऱ्याला मूळ शब्दप्रयोग माहीत असणं गरजेचं असतं. पण नवख्या माणसांना हे समजणं अवघड जातं आणि परदेशी विद्यार्थ्यांसाठी तर ते केवळ अशक्य असतं. यासारखी काही खालील वाक्य -

आय अॅम ऑन द डॉग म्हणजे आय अॅम ऑन द डॉग अॅण्ड बोन म्हणजेच आय अॅम ऑन द फोन.

आय हॅव बीन ऑन माय प्लेट्स ऑल डे. इथे प्लेट्स म्हणजे प्लेट्स ऑफ मीट म्हणजेच फीट असा अर्थ होतो.

आतापर्यंत सांगितलेली माहिती वाचून जर तुम्ही पुढील वाक्याचा अर्थ लावू शकलात तर तुम्ही यूकेमध्ये राहण्यास पात्र ठरू शकाल. प्रयत्न करून पहा.

वूड यू अॅडम अॅण्ड इव्ह इट

माय आर्टफूल डॉजर ओज मी सम बीज अॅण्ड हनी अॅण्ड ई

इज बीन टेलिंग मी पोकिर्ज

बट आय वॉण्ट द बँगर्स अॅण्ड मॅश नाऊ ऑर ही विल बी ब्राऊन ब्रेड

या वाक्याचा अनुक्रमे अर्थ खालीलप्रमाणे आहे.

वुड यू बिलिव्ह इट

माय लॉजर ओज मी सम मनी अॅण्ड ही हॅज बिन टेलिंग मी लाइज

बट आय वॉण्ट द क्रॅश नाऊ ऑर ही विल बी डेड.

ब्राऊन ब्रेडचा अर्थ डेड असा होतो.

सुचित्रा सुर्वे

ग्लोबल एज्युकेशन कौन्सिल

 
</text>
</doc>
