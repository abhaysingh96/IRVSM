<doc>
<docno>1098856.cms.txt</docno>
<text>
 
महामुंबई
जाहिराचा भाऊ व आईवर अजामीनपात्र वॉरंट जारी
[ Wednesday, May 04, 2005  11:45:14 pm]


म. टा. प्रतिनिधी

मुंबई : बडोदा येथील बेस्टबेकरी जळीत आणि हत्याकांड फेरसुनावणीतील वादग्रस्त मुख्य साक्षीदार जाहिरा शेख हिचा भाऊ नसिबुल्ला आणि आई शेरून्निसा यांच्यावर न्या. अभय ठिपसे यांच्या विशेष कोर्टाने अजामीनपात्र वॉरंट बजावली आहेत. या खटल्यातील एका चित्रफितीसंदर्भात फेरसरतपासणी चालू असून हे दोघे पाच किंवा सहा मे रोजी कोर्टात हजर होण्याची शक्यता आहे.

गोध्रा जळीतानंतर गुजरातमध्ये उसळलेल्या हिंसाचारात बेस्ट बेकरी आगीच्या भक्ष्यस्थानी पडली, तसेच त्यावेळी जमावाने केलेल्या हल्ल्यात 14 माणसे मृत्यूमुखी पडली होती. या प्रकरणी गुजरात सरकार पक्षपाती असल्याने त्याची फेरसुनावणी अन्यत्र केली जावी, अशी विनंती सामाजिक कार्यर्कत्या तीस्ता सेटलवाड यांच्या सहकार्याने करणाऱ्या जाहिराने मुंबईत फेरसुनावणी सुरू झाल्यावर मात्र घुमजाव करून हिंसाचाराचे तपशील आठवत नसल्याचे तसेच तीस्ता आपल्याला धमक्या देत असल्याचे म्हटले.

जाहिरा व तिच्या पूर्ण कुटुंबानेच साक्षी फिरवल्या असून त्यांना उलटलेले साक्षीदार म्हणून घोषित केले गेले आहेत. या फेरसुनावणीदरम्यान बेस्ट बेकरी हिंसाचाराबाबतची एक चित्रफित सरकार पक्षातफेर् सादर केली गेली असून त्यातील तपशीलाबाबत नसिबुल्ला व शेरून्निसा यांची तपासणी घेतली जाईल.

 
</text>
</doc>
