<doc>
<docno>1098507.cms.txt</docno>
<text>
 
प्रगती फास्ट
ज्वेलरी इण्डस्ट्रीतील चकाकती आव्हानं
[ Wednesday, May 04, 2005  05:44:00 pm]


ज्वेलरी हा भारतीय संस्कृतीचा अविभाज्य भाग आहे, असं म्हटलं तर कुणालाही नवल वाटणार नाही. याच प्रमुख कारण म्हणजे ज्वेलरीला सामाजिक, आथिर्क, पारंपरिक प्रत्येक दृष्टिकोनातून असलेलं प्रचंड महत्त्व. भारतात प्रांत, धर्म, जाती, सण याप्रमाणे बदलणारे ज्वेलरीचे हजारो प्रकार पाहता येतात. शिवाय कालपर्यंत सोनं-चांदीची खरेदी करणारे भारतीय हिऱ्यांमध्येही गुंतवणूक करू लागले आहेत. त्यामुळे दिवसेंदिवस ज्वेलरी सेक्टरचा पसारा वाढू लागला आहे.

वाढत्या पसाऱ्याने या इण्डस्ट्रीला संघटित रूप देण्यामध्ये प्रमुख भूमिका बजावली. सराफाबरोबर अस्मी, तनिष्क, ऑरा, अडोरा, किया, इण्टरगोल्ड या ब्रण्डेड कंपन्यांनाही जम बसवला. भारतात ज्वेलरीला प्रचंड मागणी आहेच पण त्याबरोबर इंडियन डिझाइन्सना आंतरराष्ट्रीय पातळीवर मोठं माकेर्ट उपलब्ध आहे.

खरं तर डायमण्ड्स भारतात सापडत नाहीत. पण तरीही डायमण्ड कटिंग, पैलू पाडणं, पॉलिशिंग, फिनिशिंग, सेटिंगचं बहुतांश काम भारतात पार पाडतं. अतिशय कुशल कारागीर हे त्यामागचं एकमेव कारण आहे. हे मनुष्यबळ कसबी आणि भरपूर प्रमाणात उपलब्ध असल्यामुळे स्वस्तही आहे. त्यामुळे जगातल्या बारा हिऱ्यांपैकी अकरा हिऱ्यांच्या कटिंग आणि पॉलिशिंगचं काम भारतात होतं. चीन, इटली आणि थायलंडकडून स्पर्धा असूनही भारताने डायमण्ड एक्स्पोटिर्ंगमध्ये मोठी आघाडी मिळवली आहे.

भारताच्या या एक्स्पोर्ट बिझनेसने आयटी, ट्रॅव्हलिंग क्षेत्राशी स्पर्धा करत सुमारे बारा अब्ज डॉलरच्या उलाढालीचा टप्पा गाठला आहे. 2007 पर्यंत तर ही उलाढाल सोळा अब्ज डॉलरपर्यंत पोहोचण्याचा अंदाज व्यक्त केला जातोय. जगातले 90 टक्के डायमण्ड्स भारतातून एक्स्पोर्ट केले जात असताना मात्र इंडियन ज्वेलरीला आंतरराष्ट्रीय माकेर्टचा एक टक्के हिस्साही काबीज करता आलेला नाही.

प्रशिक्षित मन्युष्यबळाचा अभाव भारताच्या या पिछेहाटीला कारणीभूत ठरली. अजूनही भारतातील बहुतांश ज्वेलरी व्यावसायिकांनी ही कला पारंपरिक पद्धतीने आत्मसात केली आहे. आंतरराष्ट्रीय माकेर्टमधल्या प्रवेशासाठी आवश्यक असणारं स्किल, टेक्नॉलॉजी, माकेर्टिंग, मॅनेजमेण्ट या गोष्टींची इण्डस्ट्रीला जोड देण्यात ते अयशस्वी ठरले आहेत. त्यामुळे इंडियन ज्वेलरीचा दर्जा हा इतर देशांच्या तुलनेच नेहमीच कमी ठरतो आणि त्याचा तोटा भारताला हे माकेर्ट काबीज करण्यात होतोय.

चीनने ज्वेलरी इण्डस्ट्रीमध्ये पाय रोवायचे ठरवले तेव्हा ज्वेलरी प्रोडक्शनच्या मूलभूत पद्धतींमध्ये जाणीवपूर्वक बदल केले. आंतरराष्ट्रीय डिझायनर्स, टिचर्स आणि इन्स्टिट्यूट सुरू केल्या. भारतालाही अशाच प्रकारची पावलं उचलण्याची नितान्त गरज असल्याचं लक्षात घेऊन नवीन ज्वेलरी, डायमण्ड ट्रेनिंग इन्स्टिट्यूट सुरू झाल्या आहेत. इण्डस्ट्रीत येत्या तीन वर्षांत निव्वळ मुंबईतच सुमारे एक लाख प्रशिक्षित माणसांची गरज आहे. या संधींचा उपयोग या क्षेत्रात करिअर करू इच्छिणाऱ्या विद्यार्थ्यांना होऊ शकतो. त्यासाठी त्यांनी योग्य कोर्सची निवड केली पाहिजे.

ज्वेलरी सेक्टर हे डिझायनिंगपुरतं मर्यादित नाही, याचा वेळीच विचार करावा. इथे डायमण्ड ग्रेडिंग, कटिंगसाठी प्रोफेशनल्सची गरज असते. शिवाय डिझायनरला मॅन्युफॅक्चरिंगचं ज्ञान आवश्यक असतं. त्यामुळे विद्यार्थ्यांनी बेसिक मॅन्युफॅक्चरिंगचं कौशल्य आत्मसात करून या क्षेत्रात पदार्पण करावं.

आंतरराष्ट्रीय पातळीवर आणि भारतातील ब्रॅण्डेड कंपन्यांना क्रिएटिव डिझायनर हवे असतात. त्यामुळे तुम्हाला करिअरसाठी परदेशातील उपलब्ध संधींचाही विचार करता येईल. सध्या ज्वेलरी किंवा डायमण्ड सेक्टरमध्ये काम करत असणाऱ्या व्यक्तींनी भविष्यात खूप चांगल्या संधी मिळवायच्या असतील, तर निव्वळ जॉबपुरता मर्यादित विचार करू नका. नवीन कोर्स करून तुम्हाला प्रमोशन मिळवता येतं. मेहनत आणि योग्य संधींचा वापर केला, तर तुमच्या करिअरला ग्लॅमर, पैसा आणि प्रसिद्धीचं वलय सहज मिळतं.

यशोधरा काटकर-भोसले

 
</text>
</doc>
