<doc>
<docno>1097972.cms.txt</docno>
<text>
 
देश-विदेश
प्रत्येक नागरीकाला राष्ट्रीय ओळखपत्र मिळणार
[ Wednesday, May 04, 2005  02:26:35 pm]


वृत्तसंस्था

नवी दिल्ली : देशातील प्रत्येक नागरीकाला बहुपयोगी राष्ट्रीय ओळखपत्र देण्यात येईल, अशी घोषणा केंदीय गृहमंत्री शिवराज पाटील यांनी राज्यसभेत केली. देशात काही ठिकाणी प्रायोगिक पद्धतीने राबविलेल्या या योजनेच्या यशानंतर हा निर्णय घेण्यात आल्याचे त्यांनी स्पष्ट केले.

निवडणूक ओळखपत्र हे परिपूर्ण ओळखपत्र ठरू शकत नसल्याने अशा पद्धतीच्या बहुपयोगी ओळखपत्राचा विचार करण्यात आला. त्याची चाचणीही यशस्वी ठरली असून आता ही योजना देशभर राबविण्यात येईल. या योजनेच्या वितरणासंदर्भात अद्याप कोणत्याही संस्थेची नियुक्ती करण्यात आली नसल्याचे, पाटील यांनी सांगितले.

 
</text>
</doc>
