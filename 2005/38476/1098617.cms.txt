<doc>
<docno>1098617.cms.txt</docno>
<text>
 
अर्थव्यवहार
वरुण शिपिंगचा नफाही वाढला
[ Wednesday, May 04, 2005  08:10:18 pm]


म. टा. उद्योग प्रतिनिधी

मुंबई : फ्रेट वाहतुकीचे वाढलेले दर आणि जहाजांचा वाढलेला ताफा यांमुळे वरुण शिपिंगच्या निव्वळ 2004-05 या काळात 128 टक्क्यांची वाढ झाली. हा नफा 81.69 कोटींवर पोहोचला. संचालक मंडळाने 20 टक्के लाभांशाची घोषणा केली आहे. आधीच्या 10 टक्के अंतरीम लाभांशापेक्षा तो वेगळा असेल.

गेल्या वर्षात कंपनीचे उत्पन्न 388.96 कोटींवर पोहोचले. कंपनीने अलीकडेच आठवा एलपीजी कॅरिअर खरेदी केला.

भारतातील एकूण टनेजमध्ये कंपनीचा वाटा 71 टक्के झाल्याचे वरुण शिपिंगकडून सांगण्यात आले.

 
</text>
</doc>
