<doc>
<docno>1098722.cms.txt</docno>
<text>
 
देश-विदेश
आशा... काळोख दूर होण्याची
[ Wednesday, May 04, 2005  09:34:50 pm]


सुरेश भटेवरा

नवी दिल्ली : तानसेन मार्ग, फिक्की सभागृहाच्या तिसऱ्या मजल्यावरचे दालन, मुख्यमंत्री देशमुख यांनी आयोजित केलेल्या खासदारांच्या बैठकीत, राज्यातली वीजटंचाई अर्थातच कळीचा मुद्दा ठरलेला... रात्री साडे नऊला बैठक संपली... स्नेहभोजन सुरू झाले... ऊर्जामंत्री दिलीप वळसे पाटील, राज्य वीज मंडळाचे अध्यक्ष जयंत कावळे, राज्याचे ऊर्जा सचिव बी. पी. पांडे यांच्या अस्वस्थतेत येरझाऱ्या सुरू. तिघांचे सारे लक्ष केंदीय ऊर्जा सचिव आर. व्ही. शाही यांच्या आगमनाकडे लागलेले.

महाराष्ट्रातील वीजटंचाईच्या दाहक झळा दिल्लीत पोहोचलेल्या. रात्री 9.40 ला ऊर्जा सचिव शाही यांच्यासमवेतची महत्त्वपूर्ण बैठक अखेर सुरू झाली ती 11.30 पर्यंत चालली. बैठकीत शरद पवार, विलासराव देशमुख, पृथ्वीराज चव्हाण, दिलीप वळसे, पतंगराव कदम आदी तमाम नेते, केंदाकडून तातडीने महाराष्ट्राला अतिरिक्त वीज कशी मिळेल, या खटपटीत गांभीर्याने भिडलेले. अनेक पर्यायांवर चर्चा. चचेर्त सर्वांच्या लक्षात आले, महाराष्ट्राकडून काही विषयांबाबत तांत्रिक पूर्ततेची गरज... त्याखेरीज केंदाच्या प्रतिसादाची अपेक्षा व्यर्थ... लगेच निर्णय... गुरूवारी सायंकाळी मुंबईत राज्य मंत्रिमंडळाची तातडीची बैठक घ्यायची, झटपट साऱ्या पूर्तता करून पुन्हा रात्री दिल्लीला धडकायचे. राज्यातल्या विजेचा तातडीचा आणि भविष्यातला प्रश्ान् सोडवण्यासाठी, गुरूवारी पंतप्रधानांकडे महत्त्वाची बैठक... शरद पवारांचा उत्साही पुढाकार, विलासरावांनी तत्परतेने दिलेला प्रतिसाद, दिलीप वळसे यांच्या टिमने रात्रंदिवस खपून मेहनतीने तयार केलेले प्रस्ताव अन् पंतप्रधानांबरोबरच्या बैठकीसाठी पृथ्वीराज चव्हाणांनी घेतलेला पुढाकार, असे सारे योग झटपट जुळले.. आता सारे लक्ष केवळ गुरूवारी मनमोहन सिंगांबरोबर होणाऱ्या बैठकीकडे लागलेले...

बैठक संपताच शरद पवार बाहेर आले.. गोडबोले समिती विषयीच्या तुमच्या मुलाखतीने महाराष्ट्रात अचानक त्सुनामी लाटच आली, असे गंमतीने त्यांना म्हणालो. दिलखुलास हसत पवार बोलले, माझ्या भूमिकेशी महाराष्ट्रातले सारेजण आता सहमत व्हायला लागलेत. अजूनही फारसे बिघडलेले नाही. राज्यातल्या विजेचा प्रश्ान् कायमचा सोडवल्याशिवाय मी दिल्लीत स्वस्थ बसणार नाही. दरम्यान मुख्यमंत्र्यांभोवती पत्रकारांचा गराडा पडलेला. बैठकीत काय झाले ? सर्वांचा प्रश्ान्... धीर धरा, थोडीफार व्यवस्था झाली आहे, आणखी होईल.. मुख्यमंत्री सावधपणे म्हणाले. राज्यातल्या वीजटंचाईचा अन् गोडबोले समितीचा काही संबंध नाही.. असे तुम्ही पुण्याला दुपारी म्हणालात... ? ओशाळे हसत.. जाऊ द्या ना तो विषय... वीज का आली नाही, यापेक्षा वीज कशी येईल, हा प्रश्ान् अधिक महत्त्वाचा नाही काय ? त्यावर बोला...!

दृश्य मध्यरात्रीचे

रात्रीचे साडेबारा.. स्थळ ताज मानसिंगचे मचाण रेस्टॉरंट.. दिलीप वळसेंच्या अंगात कमालीचा उत्साह संचारलेला. समोर वीज मंडळाचे अध्यक्ष कावळे, ऊर्जा सचिव पांडे अन् प्रस्तुत प्रतिनिधी असे फक्त तिघेजण.

वळसे म्हणाले.. येत्या दोन दिवसात ठरल्यानुसार सारे काही सुरळीत घडले तर दोन वर्षांत टप्प्याटप्प्याने महाराष्ट्राच्या विजेचा प्रश्ान् निदान 25 वर्षांसाठी नक्कीच सुटेल.. नो पॉवर कट आणि हवी तेवढी वीज.. राज्यातल्या जनतेचे तोपर्यंत सारे शिव्याशाप मात्र मलाच झेलावे लागतील. पांडे म्हणाले.. इतकी मेहनत घेतली आहे, तर यश का नाही येणार ? अर्थात श्ाेय घेण्याची वेळ येईल त्यावेळी कावळे अन् मी सध्याच्या खुचीर्त नसेन. हळूच (दिलीप वळसेंकडे पहात) तुमचे मात्र तसे होणार नाही, अशी अपेक्षा करू या... सर्वांच्या चेहऱ्यावर उमटलेल्या स्मितरेषांमध्ये महाराष्ट्रातला काळोख दूर होण्याची छोटीशी आशा दडलेली...!

 
</text>
</doc>
