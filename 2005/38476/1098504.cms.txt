<doc>
<docno>1098504.cms.txt</docno>
<text>
 
प्रगती फास्ट
वेलकम इन टेलिकॉम सेक्टर
[ Wednesday, May 04, 2005  05:41:30 pm]


टेक्नॉलॉजी आणि सविर्सिंगमध्ये टेलिकॉम इण्डस्ट्रीचा जीव असल्यामुळे इंजिनीअरिंग आणि मॅनेजमेण्ट प्रोफेशनल्सची इथे नितांत गरज आहे. मोबाइल, टेलिफोन आणि वायरलेस टेक्नॉलॉजीचा ट्रेण्ड हा शहरापुरता मर्यादित नाही. याचा उपयोग मुंबईबाहेरच्या चैन्नई, हैदराबाद यासारख्या हायटेक सीटीमध्ये करिअर करण्यासाठीही होऊ शकतो.

' कर लो दुनिया मुठ्ठी में ' असं म्हणता म्हणता मोबाइल्सनी सगळ्यांचा ताबा कधी घेतला हे कळलंच नाही. कालपर्यंत घरात आढळणाऱ्या टेलिफोनची जागा आज प्रत्येकाच्या हातातल्या मोबाइलने घेतली आहे. याचे चांगले-वाईट परिणाम हा एक चचेर्चा विषय आहे. पण मोबाइल, टेलिफोन आणि वायरलेस टेक्नॉलॉजीसाठी आवश्यक असलेल्या इन्फ्रास्ट्रक्चरने एकूणच टेलिकॉम इण्डस्ट्रीचं भविष्य उजळलं. याचा सगळ्यात जास्त फायदा टेलिकॉम सेक्टरमध्ये करिअर करू इच्छिणाऱ्या तरुण पिढीला होणार आहे.

भारतात टेलिकॉम इण्डस्ट्री हे एक नव्याने उदयाला येणारं क्षेत्रं नसलं, तरी करिअरच्या असंख्य संधी अलीकडच्या काळातच निर्माण झाल्या. या क्षेत्रात इंजिनीअरिंग आणि मॅनेजमेण्टच्या विद्यार्थ्यांना करिअरसाठी खूप वाव आहे. शिवाय इतर कोणत्याही क्षेत्रात असतात, त्याप्रमाणे माकेर्टिंग, फायनान्स, एचआर अशा इतर संधीही मोठ्या प्रमाणात उपलब्ध आहेत. टेलिकॉम इण्डस्ट्रीचं भवितव्य टेक्नॉलॉजी आणि सविर्सिंगवर अवलंबून असल्यामुळे या संधींमध्ये दिवसेंदिवस वाढच होत राहणार, असा अंदाज वर्तवण्यात येतो. इंजिनीअरिंग आणि मॅनेजमेण्टच्या विद्यार्थ्यांना इथे सहज प्रवेश मिळतो.

टेलिफोनकडे लक्झरी म्हणून पाहण्याचे दिवस गेले आणि वायरलेस टेक्नॉलॉजी काळाची गरज ठरली. ग्लोबलायझेशनमुळे टेलिकॉम इण्डस्ट्रीत चांगल्या कंपन्यांनी इण्टरेस्ट दाखवायला सुरुवात केली. याचा परिणाम म्हणूनच इथे करिअरच्या संधी निर्माण झाल्या. भविष्यातही हा ट्रेण्ड कायम राहणार आहे. असं आयसीएफएआय बिझनेस स्कूलचे डॉ. विवेक पाटकर यांनी सांगितलं.

या इण्डस्ट्रीतील टेक्निकल कामासाठी इंजिनीअरिंग तर मॅनेजरिअल स्तरावरील कामासाठी मॅनेजमेण्ट कोर्स केलेल्या प्रोफेशल्सची आवश्यकता असते. प्रोडक्ट डेव्हलपमेण्ट म्हणजे टेलिफोन आणि मोबाइलमधील नवनवीन शोध आणि प्रोडक्ट मेण्टेनन्स म्हणजे या वस्तूंची योग्य प्रकारे काळजी घेणं, सविर्सिंग यासारखी कामं इंजिनीअर्सना करावी लागतात. मॅनेजमेण्टला टेक्निकल, सविर्स आणि मॅनपॉवरमध्ये सुसूत्रता आणावी लागते.

एलजी सॉफ्ट इंडियामध्ये हेड ऑफ इंडिया कॅरिअर सपोर्ट ग्रुप म्हणून कार्यरत असणाऱ्या अमित बलानी यांच्या मते, टेक्नॉलॉजीमधील प्रगती, कमी होणाऱ्या मोबाइल आणि टेलिफोनच्या किमती आणि मोबाइलचा मल्टिपर्पज उपयोग तसंच वायरलेस टेक्नॉलॉजी यामुळे टेलिकॉम इण्डस्ट्रीत मोठ्या प्रमाणावर सकारात्मक बदल होत आहेत. या क्षेत्राला असणारी प्रचंड मागणी ही आयटी इण्डस्ट्रीतील बूमप्रमाणे नाही. दिवसेंदिवस या क्षेत्राचा व्याप वाढेल आणि त्यायोगे इथे करिअर करण्याच्या संधी निर्माण होत जातील.

भारतात मोबाइलची वाढती क्रेझ असली, तर विकसित देशांच्या तुलनेत हे प्रमाण तसं कमी आहे. येत्या काही वर्षांत ग्रामीण भागात ही टेक्नॉलॉजी आणि सविर्स पोहोचेल आणि प्रशिक्षित मनुष्यबळाचीही गरज वाढेल. शिवाय या सेक्टरचा सगळा जीव मेण्टेनन्समध्ये गुंतलेला आहे. या सेक्टरमधल्या सगळ्या कंपन्या सविर्सिंगच्या बळावर माकेर्ट काबिज करत आहेत. त्यामुळे ही मागणी कधीच कमी होणार नाही, असं अमित बलानी यांनी सांगितलं.

कोणत्याही क्षेत्रातील इंजिनीअरिंगची डिग्री आणि टेलिकम्युनिकेशन विषयातील ज्ञान यांच्या साहाय्याने विद्यार्थ्यांना टेलिकॉम इंजिनीअर म्हणून काम करता येईल. याचप्रमाणे कोणत्याही विषयातील एमबीएची डिग्री आणि टेलिकम्युनिकेशनचं ज्ञान किंवा टेलिकॉम मॅनेजमेण्ट कोर्स केलेल्या विद्यार्थ्यांना या क्षेत्रातील मॅनेजमेण्ट स्तरावरील कामाची संधी सहज मिळू शकते. मुंबईव्यतिरिक्त तुम्हाला चेन्नई, हैदराबाद, कोलकाता, दिल्ली यासारख्या हायटेक सीटीमध्येही जॉबचे पर्याय स्वीकारता येतात. सध्या टेलिकॉम सेक्टरमधल्या टॉप कंपन्यांमध्ये काम करणारे बहुतांश इंजिनीअर्स मॅनेजमेण्टचा कोर्स करणं पसंत करतात. त्यांच्या मते तुम्हाला दोन्ही क्षेत्रातील ज्ञान असेल तर अधिक चांगल्या प्रकारे प्रगती करता येते. नाही तर तुम्ही निव्वळ एका ठराविक चौकटीपर्यंत मर्यादित राहता.

पोस्ट ग्रॅज्युएट टेलिकॉम मॅनेजमेण्ट कोर्स उपलब्ध असणाऱ्या इन्स्टिट्यूट :

के.सी. कॉलेज ऑफ मॅनेजमेण्ट स्टडीज

पात्रता : ग्रॅज्युएशन

निवड : इण्टरव्ह्यूच्या

कालावधी : एक वर्ष (पार्ट टाइम)

संपर्क : के.सी. कॉलेज ऑफ मॅनेजमेण्ट स्टडीज, दिनशा वाच्छा मार्ग, चर्चगेट,

मुंबई - 400020.

टेलिफोन नंबर : 22822272/ 22882069.

सिम्बॉयसिस इन्स्टिट्यूट ऑफ टेलिकॉम मॅनेजमेण्ट

पात्रता : मान्यताप्राप्त युनिव्हसिर्टीतून 50 टक्के मार्क्स मिळवून ग्रॅज्युएट

निवड : सिम्बॉयसिस नॅशनल अॅप्टिट्यूड टेस्ट, ग्रुप डिस्कशन, इण्टरव्ह्यू

कालावधी : दोन वर्षं

स्पेशलायझेशन : माकेर्टिंग अॅण्ड फायनान्स आणि सिस्टीम अॅण्ड फायनान्स

संपर्क : सिम्बॉयसिस इन्स्टिट्यूट ऑफ टेलिकॉम मॅनेजमेण्ट : पाचवा मजला, अतूर सेण्टर , 1068, गोखले क्रॉस रोड, मॉडेल कॉलनी, पुणे 411016. टेलिफोन नंबर : + 91-020-25662829/ 25675953 / 25674150 फॅक्स नंबर : +91-020-25662829 / 25675953 मोबाइल नंबर : + 91-9822211395

मिताली तवसाळकर

 
</text>
</doc>
