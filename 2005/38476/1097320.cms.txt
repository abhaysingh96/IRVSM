<doc>
<docno>1097320.cms.txt</docno>
<text>
 
देश-विदेश
कुणी वीज देता का वीज?
[ Wednesday, May 04, 2005  11:27:35 am]


विक्रमी लोडशेडिंगमुळे हैराण झालेल्या महाराष्ट्रभरातून उमटलेली प्रतिक्रिया, विरोधकांनी तिचा राजकीय फायदा उठवण्यासाठी चालवलेल्या मोहिमा, दिवसेंदिवस घटत्या पाणीसाठ्यामुळे वीजटंचाई आणखी तीव्र होण्याची भीती या पार्श्वभूमीवर सत्ताधारी लोकशाही आघाडीतील काँग्रेस आणि राष्ट्रवादी या दोन्ही पक्षांची धावाधाव सुरू असून राज्य सरकारने शक्य त्या सर्व ठिकाणी ' कुणी वीज देता का वीज ' म्हणून हात पसरले आहेत. सध्यातरी राज्याच्या पदरात 500 मेगावॉट वीज या महिन्यात पडणार आहे.

अखेर 500 मेगावॉट पदरी

नवी दिल्ली (म. टा. विशेष प्रतिनिधी) : महाराष्ट्रातील वीजटंचाईवर मात करण्यासाठी केंदाकडून वीज मिळण्याबाबत केंदीय ऊर्जा सचिव आर. एल. शाही यांच्याशी झालेली चर्चा यशस्वी ठरली असून पाचशे मेगावॉट वीज राज्याला मिळेल, अशी माहिती ऊर्जामंत्री दिलीप वळसे-पाटील यांनी दिली.

मुख्यमंत्री विलासराव देशमुख, केंदीय कृषीमंत्री शरद पवार, केंदीय राज्यमंत्री पृथ्वीराज चव्हाण आणि सहकारमंत्री पतंगराव कदम या चचेर्वेळी उपस्थित होते. तसेच केंदाकडून आणखी वीज मिळवण्यासाठी पंतप्रधान मनमोहन सिंग यांची पाच मे रोजी भेट घेण्यात येणार आहे. 500 मेगावॉटपैकी 125 मेगावॉट वीज येत्या आठवड्यात मिळणार आहे.

' पॉवर ट्रेडिंग कापोर्रेशन ', ' एनटीपीसी ' चे मध्य प्रदेशातील प्रकल्प आणि ओरिसातील अतिरिक्त वीज तातडीने राज्याला मिळवण्यासाठी एकजुटीने प्रयत्न करण्याचा निर्धार मुख्यमंत्री आणि राज्याच्या आठ मंत्र्यांच्या उपस्थितीत झालेल्या महाराष्ट्रातील खासदारांच्या बैठकीत करण्यात आला. तसेच दाभोळ प्रकल्पातून सहा महिन्यात 600 आणि वर्षभरात आणखी 1100 अशी 1700 मेगावॉट वीज मिळणे शक्य असल्याने विशेष लक्ष पुरवण्याची गरजही व्यक्त करण्यात आली. अभूतपूर्व वीजटंचाईला समर्थपणे तोंड देण्यासाठी राज्यातील सर्व खासदारांनी केंद सरकारकडे सारे वजन खर्च करावे आणि हा प्रश्ान् मागीर् लागण्यासाठी राज्य सरकारला सहकार्य करावे, असे आवाहन मुख्यमंत्र्यांनी ' फिक्की ' सभागृहात झालेल्या खासदारांच्या बैठकीत केले.

वीजसंकटामुळे मतदारसंघात पाय ठेवणे कठीण झाल्याची तक्रार बैठकीपूवीर् चहापानात अनेक खासदारांनी मुख्यमंत्री देशमुख आणि ऊर्जामंत्री दिलीप वळसे-पाटील यांच्याकडे केली.

राष्ट्रवादीला गोवण्याचा प्रयत्न

मुंबई (म. टा. प्रतिनिधी) : एन्रॉनसंदर्भात गोडबोले समिती दोषी नाही, असे प्रशस्तीपत्र मुख्यमंत्री विलासराव देशमुख यांनी सोमवारी पुण्यात दिले होते. त्यांच्या या विधानाबद्दल राष्ट्रवादी काँग्रेसच्या पदाधिकाऱ्यांनी पक्षाच्या बैठकीत मंगळवारी नाराजी व्यक्त केली. सध्याच्या वीजसंकटात राष्ट्रवादीला गोवण्याचा प्रयत्न तर होत नाही ना, अशी शंकाही त्यांनी व्यक्त केली. पण पक्षाचे नेते शरद पवार यांनी गोडबोले समितीच्या संदर्भात जे वक्तव्य केले, त्याच्याशी पक्ष 100 टक्के सहमत असल्याचे प्रदेशाध्यक्ष अरुण गुजराथी यांनी सांगितले.

विक्रमी लोडशेडिंगमुळे आता मतदारसंघात फिरणे मुश्किल झाले असल्याची तक्रार पक्षाच्या आमदारांनी सुरू केल्यानंतर त्यांना दिलासा देण्यासाठी ऊर्जामंत्री दिलीप वळसे-पाटील यांनी काही दिवसांतच राज्याला 450 ते 500 मेगावॉट वीज उपलब्ध होणार असल्याचा दिलासा दिला.

अरुण गुजराथी यांनी प्रदेशाध्यक्षपद स्वीकारल्यानंतर मंगळवारी प्रथमच पक्षाचे पदाधिकारी, जिल्हाध्यक्ष आणि आजी-माजी आमदार यांची बैठक बोलावली होती. सर्वांनी लोडशेडिंगबद्दल तीव्र चिंता व्यक्त करून तातडीने उपाय-योजना हाती घेण्याची विनंती केली. पाण्याअभावी पिके करपण्याची शक्यता असल्याने शेतकरीदेखील हवालदिल झाला आहे. अशीच परिस्थिती राहिली, तर मतदारसंघात फिरणे मुश्किल होईल, असे आमदारांनी निदर्शनास आणून दिले.

 
</text>
</doc>
