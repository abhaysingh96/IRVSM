<doc>
<docno>1098789.cms.txt</docno>
<text>
 
महाराष्ट्र
यापुढेही मिळणार एनएसडीच्या 'रंगशाले'तून अभिनयाचे धडे!
[ Wednesday, May 04, 2005  10:46:10 pm]


म. टा. प्रतिनिधी

पुणे : अॅकॅडमी फॉर क्रिएटिव्ह एज्युकेशन ( एसीइ) आणि नवी दिल्ली येथील नॅशनल स्कूल ऑफ ड्रामा (एनएसडी) यांच्यातफेर् अभिनयाचे धडे देणारा ' रंगशाला ' हा सहा महिन्यांचा अभ्यासक्रम पुन्हा सप्टेंबरपासून सुरू होणार असून मराठीप्रमाणेच हिंदी आणि इंग्रजीतूनही त्याचे प्रशिक्षण मिळू शकेल, असे अॅकॅडमी फॉर क्रिएटिव्ह एज्युकेशनचे अध्यक्ष प्रसाद वनारसे यांनी सांगितले.

यंदाच्या वर्षी केवळ मराठीतूनच ' रंगशाला ' अभ्यासक्रम घेण्यात आला होता. मात्र, त्यामध्ये सहभागी होऊ इच्छिणाऱ्या काही हिंदी भाषिक मुलांची अडचण होत असल्याचे लक्षात आल्याने भविष्यातला अभ्यासक्रम मराठीप्रमाणेच हिंदी- इंग्रजीतूनही सुरू करण्याचा विचार असल्याचे त्यांनी स्पष्ट केले.

नुकत्याच 16 एप्रिलला संपलेल्या पहिल्या अभ्यासक्रमातील 13 विद्यार्थ्यांना ' एनएसडी ' आणि ' एसीइ ' यांच्यातफेर् प्रमाणपत्र देण्यात येणार आहे. त्यामध्ये नऊ विद्याथीर् आणि चार विद्याथिर्ंनींचा समावेश असून 16 वर्षांच्या मुलीपासून 48 वर्षांच्या गृहस्थांपर्यंत यात अनेकांचा समावेश आहे, असेही त्यांनी सांगितले. नव्या बॅचसाठीच्या प्रवेशांना जुलैपासून सुरुवात होणार असून अवघ्या 20 विद्यार्थ्यांनाच त्यामध्ये सहभागी होण्याची संधी उपलब्ध आहे.

सहा महिन्यांचा अभ्यासक्रम संपला असला, तरीही अजूनही त्यांच्यातल्या विविध अंगभूत गुणांना प्रोत्साहन मिळावे, यासाठी प्रयत्न सुरू आहेत. त्यांच्यापैकीच काही जणांना घेऊन एका नाटकाचीही निमिर्ती करण्यात येणार असून जूनअखेरपर्यंत त्याचा पहिला प्रयोग सादर करण्यात येईल, असेही वनारसे यांनी नमूद केले.

रंगभूमीचा इतिहास, रंगमंचीय तंत्र यांसारख्या तांत्रिक बाबींपासून ते अभिनयाची देहबोली, शब्दोच्चार अशा सर्व गोष्टींचे प्रशिक्षण या अभ्यासक्रमात सहभागी झालेल्या विद्यार्थ्यांना देण्यात आले असून त्यांच्या करिअरचा विचार करता याचा लाभ त्यांना नक्कीच होऊ शकेल, अशी अपेक्षा त्यांनी व्यक्त केली.

 
</text>
</doc>
