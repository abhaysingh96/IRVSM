<doc>
<docno>1098626.cms.txt</docno>
<text>
 
लेख
विजेच्या प्रश्नावर जनसंवाद यात्रा!
[ Wednesday, May 04, 2005  08:15:28 pm]


महाराष्ट्रामध्ये वीज टंचाईबाबत परस्पर दोषारोपण करण्याचा कलगीतुरा चाललेला असतानाच औरंगाबादचे अर्थतज्ज्ञ डॉ. एच. एम. देसरडा यांनी 10 मेपासून 15 जूनपर्यंत राज्यभर ' जनसंवाद यात्रा ' काढण्याची घोषणा केली आहे. या जनसंवाद यात्रेमध्ये आमदार गणपतराव देशमुख, विजयअण्णा बोराडे, दत्ता देसाई, मोहन हिराबाई हिरालाल, पोपटराव पवार, प्रा. छाया दातार, पाणी पंचायतीच्या कल्पना साळुंके आदी सहभागी होणार आहेत. याशिवाय राष्ट्रीय रोजगार अभियानच्या अरुणा रॉय, निखीलंडे, तसेच मेधा पाटकर, आझादी बचावचे बनवारीलाल शर्मा आदी महनीय व्यक्तीही सहभगी होणार आहेत. यात्रेची सुरुवात 10 मे रोजी नासिकपासून होणार असून जवळपास सारा महाराष्ट्र ऊर्जा व पाणी प्रश्ानवर ढवळून काढला जाणार आहे.

या जनसंवाद यात्रेच्या पत्रकार परिषदेतच प्रा. देसरडा यांनी कृषिमंत्री शरद पवार यांच्यावर तोफ डागली. गोडबोले यांची बाजू त्यांनी कणखरपणे लावून तर धरलीच ; पण शरद पवार तज्ज्ञांना भाडोत्री समजतात काय असा खडा सवाल केला. सरकार समित्यांच्या अहवालावर कधीच काम करीत नाही, असा आपला तीन समित्यांचा अनुभव असल्याचे सांगून देसरडा म्हणाले की अशा समित्या म्हणजे सरकारला वेळकाढूपणासाठी हातात दिलेला खुळखुळा असतो, असे समजले जाते. गोडबालेंच्या बाबतीतही तेच झाले. शरद पवार हे गोडबोले अहवालाबाबत धादांत खोटे बोलले. वाचन लिहिणे ही कोणाची मक्तेदारी नाही हे कोणीही मान्य करील ; पण ही मंडळी सत्ता ही आपली मक्तेदारी समजतात त्याचे काय, असा परखड सवाल करून देसरडा यांनी तज्ज्ञांना भाडोत्री समजण्याचा हा प्रघात पडला तर यापुढे कोणीही स्वाभिमानी तज्ज्ञ सरकारच्या समितीमध्ये काम करणार नाही, असे सांगितले.

तसे प्रा. देसरडा हे व्यक्तिमत्त्वच अफलातून आहे. अनेकजण त्यांच्यावर प्रसिद्धीची हौस असल्याची टीका करतात. पण या प्रसिद्धीसाठी ते अखंड अभ्यासही करीत असतात. नेमक्या कोणत्यावेळी काय केले की त्याची ' बातमी ' होते हे देसरडांना पक्के माहीत असते. चार दिवसांपूवीर्च मोन्सेन्टो या बहुराष्ट्रीय कंपनीच्या ' बोलगार्ड ' या उत्पादनाच्या प्रचारासाठी क्रांतिवीर नाना पाटेकर आले होते. सिनेनट असल्यामुळे शेतकरी मेळाव्याच्या त्यांच्या भाषणासाठी मोठी गदीर् झाली होती. नाना पाटेकर बोलगार्डचे ब्रँन्ड अॅम्बेसॅडर. पाटेकर बोलण्यास उभे राहण्याच्या अगोदर देसरडा उभे राहिले आणि त्यांनी या बहुराष्ट्रीय कंपन्या भारतीय शेतकऱ्यांना लुटायला आल्या आहेत, इथपासून ते बोलगार्ड हे माणसाला हानिकारक आहे, अशी जोरदार टीका केली. देसरडांच्या भाषणाला शेतकऱ्यांनी टाळ्या वाजवून दाद दिली आणि तीही बोलगार्डच्या सभेमध्ये! शेवटी नाना पाटेकरांनी क्रिकेटपटू व राजकारणी मंडळींवर टीका करीत स्थिती सावरून घेतली.

व्यासपीठावर अनाहूतपणे जाऊन सभेचा ताबा घेणे, मिनिट अर्धा मिनिट बोलतो म्हणत सर्व सभाच आपल्याकडे खेचणे या ' देसरडा-कौशल्या ' चे चटके या भागातील बऱ्याच राजकारणी मंडळींना अनेक वेळा बसले आहेत. पण त्यांच्यातील सच्चाई व त्याला असलेली अभ्यासाची जोड यामुळे वस्त्रहरण झाले तरी अनेकजण गप्प बसतात.

आता देसरडा यांनी ' जनसंवाद यात्रे ' ची जोरदार तयारी सुरू केली आहे. निमंत्रितांपैकी कोणी यात्रेत सहभागी झाले नाहीत, तर देसरडा सर मुळीच गडबडून जाणार नाहीत पण सरकारला खडबडून जागे करण्याचा प्रयत्नही सोडणार नाहीत. नासिक, मनमाड, चाळीसगाव, जळगाव, अकोला, चंदपूर, गडचिरोली, रायगड, सिंधुदूर्ग, नंदूरबार, धुळे, नगर, औरंगाबाद, उस्मानाबाद, अमरावती, बुलढाणा, परभणी, लातूर, नांदेड, सोलापूर अशा ठिकाणी देसरडा महिनाभर जाणार आहेत. प्रत्येक ठिकाणी ते वीज आणि पाणी प्रश्ानंवर बोलणार आहेत. सध्याची वीजटंचाई कृत्रिम असल्याचे त्यांचे ठाम मत आहे.

प्रा. देसरडा म्हणतात की, हे किती चमत्कारिक आहे की ऊर्जा-साधने आपण हजारो वषेर् वापरत आलो आहोत ; पण त्याला आपण अपारंपरिक असे संबोधतो. त्याचप्रमाणे वाहत्या नद्या-नाले, स्थानिक तळी, विहिरींद्वारे जे सिंचन होते, त्याला किरकोळ किंवा छोटे सिंचन मानून त्याच्या विकासासाठी सार्वजनिक गंुतवणूक करत नाही की त्याचा सुनियोजित विकास करत नाही. तात्पर्य, मोठ्यात मोठा सिंचन व वीज निमिर्ती योजना करणे म्हणजे हमखास विकास ही आपल्या विकास योजनांची रीत असल्यामुळे आपण महाकाय योजनांवर एकतफीर् अवास्तव भर देतो.

लोकाभिमुख-पर्यायी-विकेंदित पाणी ऊर्जा धोरण अवलंब केल्याखेरीज सर्वांना आवश्यक एवढी पाणी व ऊर्जा मिळणार नाही, असा देसरडा यांचा विश्वास आहे. त्यासाठी 10 मे ते 15 जूनपर्यंत देसरडांची संवाद यात्रा सुरूच राहील.

संजीवउन्हाळे

 
</text>
</doc>
