<doc>
<docno>1098623.cms.txt</docno>
<text>
 
अर्थव्यवहार
'की मॅन इन्शुरन्स'च्या गैरवापरावर विमा नियामक प्राधिकरणाचा अंकुश
[ Wednesday, May 04, 2005  08:12:25 pm]


म. टा. विमा प्रतिनिधी

मुंबई : कंपन्यांमध्ये महत्त्वाच्या पदावर काम करणाऱ्या उच्चपदस्थांसाठी असलेल्या ' की मॅन इन्शुरन्स पॉलिसी ' च्या कर चुकविण्यासाठी होत असलेल्या गैरवापरावर विमा नियामक व विकास प्राधिकरणाने अर्थात ' इन्शुरन्स रेग्युलेटरी अॅण्ड डेव्हलपमेंट अर्थारिटी ' ने (' आयआरडीए ') आता अंकुश चालविला आहे. ' आयआरडीए ' ने आता जारी केलेल्या आदेशानुसार ज्याच्यासाठी ' की मॅन इन्शुरन्स पॉलिसी ' काढलेली आहे अशा व्यक्तीचा मृत्यू झालाच तरच विमा कंपनी त्याची भरपाई रक्कम देईल. अन्यथा नाही.

आयुविर्मा पॉलिसीच्या मुदतपूतीर्नंतर मिळणाऱ्या रकमेवर (मॅच्युरिटी प्रोसीड्स) कायद्याने इन्कमटॅक्स लागू होत नाही. ' की मॅन ' ची गणना ही आयुविर्मा पॉलिसीतच होते. ' की मॅन इन्शुरन्स पॉलिसी ' मध्ये कंपनीचा मालक आपल्या महत्त्वाच्या कर्मचाऱ्याच्या ( ' की मॅन ') मृत्युमुळे होणाऱ्या नुकसानीच विमा उतरवितो व त्या पॉलिसीचा प्रिमियम मालकच देतो. परंतु अनेक कंपन्या भरीव रकमांच्या ' मॅच्युरिटी बेनिफिट्स ' सह आपल्या कर्मचाऱ्यांसाठी ' की मॅन ' आयुविर्मा योजना घेत होत्या. म्हणजेच अशा पॉलिसीजची मुदत संपल्यानंतर विमा कंपन्यांकडून देय असलेल्या परतावा रकमा कंपन्यांनाच मिळत. ' की मॅन इन्शुरन्स पॉलिसी ' चा उपयोग मोठ्या, छोट्या कंपन्या, प्रोप्रायटरी र्फम्स यांनीही कर चुकविण्यासाठी चालविला होता. बहुतेक आयुविर्मा योजना या ' की मॅन पॉलिसी ' म्हणून काढल्या जाऊ शकत होत्या व त्यांचा फायदा कंपन्यांना मिळत होता. पण काही विमा कंपन्यांनी मर्यादित कालावधीच्या ' की मॅन ' योजना सुरू करून तेवढ्याच मुदतीसाठी विमा हप्ता अर्थात प्रिमियम स्वीकारण्यास सुरूवात केली होती.

' आयआरडीए ' ने गेल्या गुरूवारी जारी केलेल्या परिपत्रकात नमूद केले आहे की, मार्च 2005 मध्ये ' की मॅन इन्शुरन्स पॉलिसी ' चा गैरवापर झाल्याचे निदर्शनास आले आहे. म्हणून ' आयआरडीए ' मार्च 2005 मध्ये विकल्या गेलेल्या ' की मॅन इन्शुरन्स पॉलिसीं ' ची तपशीलवार परीक्षा करणार आहे. ' की मॅन ' चा मृत्यू झाल्यासच विमा रक्कम देय होणार असल्याचा आदेश काढण्यात आल्यामुळे एकीकडे या आयुविर्मा योजनेचा गैरवापर बंद होणार असला तरी विमा कंपन्यांना मात्र मोठा फटका बसणार आहे.

भारतीय आयुविर्मा महामंडळ अर्थात ' एलआयसी ' सह बहुतेक विमा कंपन्या ' की मॅन ' पॉलिसींची विक्री करीत होत्या. जाणकार गोटातून मिळणाऱ्या माहितीनुसार, काही खाजगी विमा कंपन्यांचा ' की मॅन इन्शुरन्स ' बाजारपेठेतील हिस्सा हा त्यांच्या प्रिमियमच्या हिश्श््यापेक्षा अधिक आहे. ' की मॅन इन्शुरन्स ' हा मोठ्या रकमांचा व्यवहार (हाय व्हॅल्यु इन्शुरन्स) असून, तो कोट्यवधींमध्ये आहे.

' की मॅन इन्शुरन्स ' पोटी जमा होणाऱ्या रकमांचा वेगळा हिशेब ' आयआरडीए ' कडे सादर केला जात नसला तरी ही बाजारपेठ सुमारे एक हजार कोटी रुपयांची असल्याचे सांगण्यात येते.

 
</text>
</doc>
