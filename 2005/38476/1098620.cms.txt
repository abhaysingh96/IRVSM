<doc>
<docno>1098620.cms.txt</docno>
<text>
 
अर्थव्यवहार
गुंतवणुकीतले खड्डे आणि स्पीडब्रेकर्स!
[ Wednesday, May 04, 2005  08:11:39 pm]


सर्वच दिशांनी वाढणाऱ्या सध्याच्या अर्थव्यवस्थेत अधिकाधिक लोकांकडे बऱ्यापैकी पैसा खुळखुळू लागलाय. त्यामुळे गुंतवणुकीसाठीचं ' माजिर्न ' ही वाढलंय. विविध पर्याय किंवा इंस्ट्रुमेंट्स उपलब्ध आहेत. पण... गुंतवणुकीचे सल्ले अनेक व्यक्तींकडून, संस्थांकडून मिळतात. मात्र चुकांबाबत इशारे फारच थोड्यांकडून मिळतात. चुका केल्यास पुरेसा मोबदला मिळत नाही. मग नैराश्य येतं आणि चुकांची पुनरुक्ती होत राहते! हे टाळण्यासाठी काही नेहमी घडणाऱ्या पाच चुकांची यादी आणि ते टाळण्याचे उपाय देत आहोत

गुंतवणुकीस उशीराने सुरुवात :

गुंतवणूक करण्यासाठी खूप काळ प्रतीक्षा करत राहणे ही पहिली महत्त्वाची चूक. गुंतवणुकीसाठी वयाचं बंधन नसतं. जितक्या लवकर गुंतवणूक कराल तितकं उत्तम. कारण त्या गुंतवणुकीचा भविष्यात तितक्या मोठ्या प्रमाणात फायदा होईल. यासाठी फार मोठ्या रकमेचीही गरज नसते. युवा वयातच लहान रक्कम गुंतवल्याने तुम्ही आपोआप इन्व्हेस्टमेंट सॅव्ही बनाल आणि भविष्यात गुंतवणुकीच्या नावानं बावचळून जाणार नाही.

गुंतवणुकीसाठी निश्चित योजनेचा अभाव :

गुंतवणुकीसाठी पैसेच उरत नाहीत, ही तक्रार नेहमी ऐकायला मिळते. पण बहुतेकवेळा तथ्य नसते. गुंतवणुकीसाठी पैशांपेक्षाही योजनेची - प्लॅनची अधिक गरज असते. योजनाबद्ध गुंतवणुकीमुळे चांगला मोबदला मिळतोच, शिवाय उगाच घाईघाईत नि भलत्या सल्ल्याने केलेल्या गुंतवणुकीचे धोकेही टळतात.

अधिक पर्याय (डायव्हसिर्फिकेशन) विचारात न घेणे :

घामाचा पैसा कसलाही विचार न करता गुंतवण्याची चूक अनेक जण करतात. जादूची कांडी फिरवल्याप्रमाणे बदल होईल अशा समजुतीतून ही मंडळी एक किंवा दोन योजनांतच गुंतवणूक करतात. गुंतवणुकीच्या परिभाषेत ज्याला ' पोर्टफोलिओ डायव्हसिर्फिकेशन ' म्हणतात, ते न केल्यामुळे अनियमित रिटर्न्स मिळतात. फार जोखीम पत्करायची इच्छा/ तयारी नसल्यास सरकारी रोखे (डेट फंड्स) आणि बाँड्समध्ये गुंतवणूक करावी. रिर्टन्स फार नसतात, पण शेअर बाजारातील गुंतवणुकीसारखे नुकसानीचे चटके बसण्याची शक्यता खूपच कमी असते.

एकापेक्षा अधिक म्युच्युअल फंडांमध्ये किंवा शेअर्समध्ये गुंतवणूक केव्हाही श्रेयस्कर. मात्र, मोठ्या संख्येने म्युच्युअल फंाडांत किंवा शेअर्समध्ये गुंतवणूक करण्याचीही गरज नाही. लक्षात ठेवा, गुंतवणूक म्हणजे जुगार नव्हे! ' लागला तर ठीक नाहीतर... ' अशा नजरेतून त्याकडे पाहू नका.

कळपाची मानसिकता किंवा अंधानुकरण :

दुसरा काय करतो किंवा म्हणतो यावर आपलं प्लॅनिंग करण्याची किंवा बदलण्याची खोड अनेकांना असते. कोणत्याही ' कळपा ' त घबराट निर्माण होण्यास काहीही लागत नाही. अफवा किंवा घबराटीत विवेक नसतो. सल्ला आणि ऐकीव माहिती यांच्यात फरक करता आला पाहिजे. नेहमी व्यावसायिक सल्लागाराचा सल्लाच ग्राह्य माना. माकेर्टमध्ये तेजी आली की सर्व दिशांकडून माहिती/ बातम्या/ सल्ले कानांवर आदळू लागतात. मग चढ्या भावानं शेअर्स घ्यायचा मोह आवरता येत नाही. मग कुणी सबुरीचा सल्ला देऊनही आपल्या ' ईगो ' मुळे तो समजत नाही आणि मग पस्तावायची वेळ येते. माकेर्ट काय म्हणतं यापेक्षा तुम्हाला काय वाटतं ते अधिक महत्त्वाचं.

अवास्तव अपेक्षा :

माकेर्टमध्ये तेजी असताना सर्वच शेअर्समधून चांगले रिर्टन्स मिळतात. पण तेजी ओसरल्यावर ' कौन कितने पानीमें ' ते कळून येतं. त्यामुळे शेअर्समधील गुंतवणुकीविषयी नेहमी दीर्घकालीन विचार करायला शिका. प्रत्येक चढ-उतारांनुसार प्लॅन बदलण्याची गरज नाही. तुमची स्वत:ची कालबद्ध योजना आखा. विशिष्ट काळात तुमची गुंतवणूक किती वाढेल, याचा अंदाज बांधल्यास केव्हाही उत्तम.

 
</text>
</doc>
