<doc>
<docno>1098706.cms.txt</docno>
<text>
 
लेख
ट्रिप्स, पेटंट व जनारोग्य
[ Wednesday, May 04, 2005  09:22:20 pm]


भारतात औषधे स्वस्त आहेत, अशा बढाया मारणाऱ्या सरकारला जनतेला ती औषधे फुकट देता येत नाहीत याची कल्पना असावयास हवी. आरोग्याचा हक्क असतानाही भारतीय नागरिकाला सरकारकडून औषधयोजना होत नाही व विमा कंपन्यांना परवडत नाही. अशा स्थितीत औषधोपचारांवर किती पदरमोड होते ते पाहण्याजोगे आहे...

आरोग्यासाठी अन्न, हवा, पाणी आवश्यक आहे. ते पुरेसे मिळत नसेल तर अनारोग्य वाढणार आणि त्यासाठी औषधांची जरुरी आहे. आरोग्य हा मानवी हक्क समजला जात असताना भारतासारख्या विकसनशील देशात सरकार आरोग्यसेवा पुरवीत नाही व औषधांच्या किमती वाढू देते. अशा स्थितीत जनतेचे आरोग्य धोक्यात येते.

1988 च्या यू. एस. ट्रेड अँड ऑम्निबस अॅक्टच्या ' सुपर 301' या जाचक व्यापारी बंधनांच्या दडपणाखाली अनेक विकसनशील देशांनी गॅट करारावर सह्या केल्या. 1975 साली आठव्या गॅट युरुग्वे राऊंड ' मध्ये गॅटचे रूपांतर जागतिक व्यापार संघटनेत (डब्ल्यू. टी. ओ.) झाले. त्यापैकी ट्रिप्स (व्यापार विषयक बौद्धिक संपदा हक्क) हा जागतिक व्यापाराचा सर्वाधिक अन्यायकारी करार आहे. ठरलेली मुदत संपल्याने भारत सरकारने तिसरे पेटंट दुरुस्ती विधेयक डिसेंबर 2004 च्या अखेरीस अध्यादेशाच्या रूपाने अमलात आणले. ट्रिप्स करारांतर्गत अविकसित व विकसनशील देशांना काही सवलती उपलब्ध असतानाही भारताने तशी सोय करून घेतलेली नसल्याने जनतेच्या आरोग्यावर अनिष्ट परिणाम होण्याची शक्यता वाढली आहे.

सध्या उपलब्ध असलेली औषधे पेटंटच्या बाहेर असल्याने त्यांच्या किमतीवर परिणाम होणार नाही, अशी मखलाशी मंत्री व सरकारी अधिकारी करीत आहेत. पण हे अर्धसत्य आहे, कारण उपलब्ध असलेल्यांपैकी बरीच औषधे पेटंटखाली येण्याची शक्यता आहे. 1975 पासून आंतरराष्ट्रीय औषध कंपन्यांनी बौद्धिक संपदा पेटंंटखाली केलेले जवळ जवळ 7000 अर्ज (मेल बॉक्स) प्रलंबित आहेत. त्यांचा त्वरित निकाल लावावा लागेल. त्यांना प्रॉडक्ट पेटंट मिळाली तर तीे अर्ज केल्या तारखेपासून असतील व त्यामुळे त्या पेटंटची मुदत 20 वर्षांऐवजी 10 वषेर् होईल. त्यांचे उत्पादन भारतीय कंपन्यांना बंद करावे लागेल व पेटंटधारक मागतील ती किंमत मोजावी लागेल.

पेटंटच्या बाहेर असलेली औषधे भारतात स्वस्त दरात उपलब्ध आहेत. ती स्वस्त दरात उपलब्ध असण्याचे सारे श्ाेय 1970 च्या पेटंट कायद्यातील ' प्रोसेस ' ( प्रक्रिया) पेटंटला आहे. भारतीय शास्त्रज्ञांनी एकाच औषधाच्या वेगवेगळ्या निमिर्ती प्रक्रिया शोधून काढल्याने चढाओढीतून किमती कमी झाल्या. आता प्रोसेसची जागा प्रॉडक्टने घेतल्याने पेटंटधारकाशिवाय इतर कुणीही ते प्रॉडक्ट ( औषध) कुठल्याही पद्धतीने वा प्रक्रियेने उत्पादित व विक्री करू शकणार नाही.

एचआयव्ही/एड्सच्या अँटिरेट्रोव्हायरल औषधांचा प्रतिव्यक्ती प्रतिवषीर् खर्च 15000 डॉलर्स (अंदाजे रु. 7 लक्ष) होता, तो भारतीय औषध कंपन्यांनी जेनेरिक (मूळ नावाने) उत्पादित करून प्रतिवषीर् प्रतिव्यक्ती 350 डॉलर्स) ( 15 ते 16 हजार रुपये) वर आणला. पण आता नवीन पेटंटने तो मूळ किमतीलाच विकला जाईल. नोव्हाटिर्स कंपनीचे ' ग्लिव्हिक ' हे मायलॉईड ल्युकेमियाचे औषध एका गोळीस रु. 1000/- या दराने विकले. भारतीय कंपन्यांनी त्याचे जेनेरिक उत्पादन करून प्रति गोळी रु. 99/- एवढी किंमत कमी केली. पण नवीन येऊ घातलेल्या पेटंटचा आधार घेऊन कंपनीने कोर्टाकडून एकमेव विक्री अधिकार (एक्स्लूझिव्ह माकेर्टिंग राइट) मिळविला व भारतीय कंपन्यांच्या स्वस्त जेनेरिक औषधाचे उत्पादन, विक्री थांबविली. बहुसंख्य कर्करोग्यांना ही किंमत परवडणार नाही व सरकार औषध पुरविणार नाही, म्हणजेच त्यांना कष्टमय मरणाऐवजी मार्ग नाही.

भारतात औषधे स्वस्त आहेत, अशा बढाया मारणाऱ्या सरकारला जनतेला ती औषधे फुकट देता येत नाहीत, याची कल्पना असावयास हवी. आरोग्याचा हक्क असतानाही भारतीय नागरिकाला सरकारकडून औषधयोजना होत नाही व विमा कंपन्यांनाही परवडत नाही. अशा स्थितीत औषधोपचारांवर किती पदरमोड होते ते पाहण्याजोगे आहे. भारतीय नागरिक एकूण औषध खर्चाच्या 82.2 टक्के खर्च स्वत:च्या खिशातून करतो. तर हाच पदरमोड खर्च अमेरिकेत 15.3 टक्के, तर ब्रिटनमध्ये फक्त 10.6 टक्के आहे. नॅशनल कौन्सिल ऑफ मॅक्रो एकॉनॉमिक आणि हेल्थच्या सचिवांच्या मते दरसाल 22 लक्ष भारतीय औषध खर्चामुळे दारिद्यरेषेखाली ढकलले जात आहेत.

सध्या उपलब्ध असलेल्या स्वस्त औषधांपैकी बहुसंख्य '' आवश्यक औषध सूची '' ( इसेन्शियल ड्रग लिस्ट) पैकी आहेत, पण बहुसंख्य डॉक्टर ती औषधे लिहून देत नाहीत आणि सरकारी दवाखान्यात ती उपलब्ध नसतात.

यापैकी बऱ्याच औषधांना आत्ता प्रतिकार ( रेझिस्टन्स) निर्माण झाला आहे व ती निरुपयोगी ठरत आहेत. मलेरियाच्या क्लोरोक्विनल, क्षयाच्या सर्वच औषधांना ( शेवटचे औषध 28 वर्षांपूवीर् आले आहे), तसेच अनेक जुन्या प्रतिजैवकांना ( अँटिबायोटिक्स) रेझिस्टन्स निर्माण झाला आहे. शिवाय नव्याने येणाऱ्या नवीन रोगांना (सार्स, बर्ड-फ्लू इत्यादी) नवीन औषधेच लागतील. म्हणजेच उपलब्ध औषधांनी भागणार नाही हे लक्षात येईल.

नवीन पेटंट कायदा आणण्याआधी आपले सरकार डी. पी. सी. ओ. (ड्रग प्राइस कंट्रोल ऑर्डर- औषध दर नियंत्रण हुकूम) ची टिमटिम वाजवीत होते. डीपीसीओमुळे औषधांचे दर नियंत्रित होत होते, पण औषध कंपन्यांच्या दडपणाखाली डीपीसीओमधील बरीच औषधे कमी करण्यात आली होती व आता नवीन पेटंट कायदा आल्यावर औषध दर नियंत्रणच रद्द करण्याचे बोलले जात आहे. अशा स्थितीत सरकार कोणत्या आधारावर औषधांचे दर वाढणार नाहीत असे सांगत आहे ?

नवीन पेटंट कायद्यात ' सक्तीच्या परवान्याची ' ( कंपल्सरी लायसन्सिंग) सोय आहे. त्या अंतर्गत देशाला आपत्कालीन व साथीच्या रोगांसाठी लागणारी पेटंट औषधे मूळ नावाने (जेनेरिक) उत्पादित करण्याची सोय आहे. शिवाय अविकसित देशांना अशी जेनेरिक औषधे निर्यात करण्याची ही सोय आहे. पण या आणि इतर कायदेशीर सोईंचा फायदा घेण्यासाठी लागणारी पूर्वतयारी आपल्या सरकारने केलेली नाही. त्यामुळे जी अँट्रिरेट्रोव्हायरल औषधे आपण स्वस्त दरात दक्षिण आफ्रिकेला निर्यात करीत होतो, त्याला अमेरिकेने बंदी घातली आहे. भारतातील अंदाजे 35 लक्ष एचआयव्हीबाधित व एड्स रुग्णांपैकी केवळ 1 टक्का रोग्यांना सरकार ही औषधे देत आहे. बाकी 99 टक्के रोग्यांना नवीन पेटंट खालील महागडी अँटिरेट्रोव्हायरल औषधे कशी परवडणार ?

भावी दरवाढ लक्षात न घेता किंवा त्याची व्यवस्था न करता सरकारने आपला 1970 चा पेटंट कायदा जागतिक व्यापार संघटनेच्या दबावाखाली बदलला आहे. सक्तीच्या परवान्याशिवाय किंवा इतर उपाययोजनांशिवाय आपणाला आवश्यक असणारी नवीन औषधे परवडणार नाहीत किंवा मिळणारही नाहीत. आमच्या संशोधनाचा फायदा अविकसित देशांना मिळणार नाही. सक्तीच्या परवान्याची मुदत व मोबदला ठरविलेला नसल्याने, जेनेरिक औषधे निर्माण केली तर मूळ पेटंटधारक कोर्टात जातील व त्यात वेळ काढतील.

सरकारने हेल्थ इमर्जन्सी जाहीर केल्याखेरीज जेनेरिक औषध उत्पादकांना नवीन पेटंट औषधाचे उत्पादन करण्यासाठी कंपल्सरी लायसन्सची 3 ।। वषेर् वाट पाहावी लागेल. गंभीर आजारी रुग्णाला व त्याच्या कुटुंबीयांना तो आजार आपत्कालीनच असतो. कोणता रोग सरकारने आपत्कालीन ठरविला त्याच्याशी त्याला काही देणे-घेणे नसते. त्याला औषध हवे असते. प्रगत देशातील लोकांना नवीन औषधे आणि अप्रगत, अविकसित वा विकसनशील देशांना निरुपयोगी जुनी औषधे असा भेद-भाव कसा करता येईल ?

डॉ. विश्वास राणे

 
</text>
</doc>
