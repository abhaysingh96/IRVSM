<doc>
<docno>1098619.cms.txt</docno>
<text>
 
अर्थव्यवहार
युनियन बँकेला 719 कोटी रु. निव्वळ नफा
[ Wednesday, May 04, 2005  08:10:55 pm]


म. टा. बँकिंग प्रतिनिधी

मुंबई : मार्च 2005 अखेर संपलेल्या आथिर्क वर्षात सरकारी क्षेत्रातील युनियन बँक ऑफ इंडियाने 719 कोटी रु. निव्वळ नफा (आधीच्या वर्षात 712 कोटी) मिळविला आहे. बँकेने एकूण 35 टक्के लाभांश (आधीचा 20 टक्के हंगामी लाभांश धरून) जाहीर केला असल्याची माहिती बँकेचे अध्यक्ष व व्यवस्थापकीय संचालक के. चेरियन व्हगीर्स यांनी बुधवारी येथे पत्रकार परिषदेत दिली.

गेल्या आथिर्क वर्षातील बँकेचे एकूण उत्पन्न 5736 कोटी रु. ( आधीच्या आथिर्क वर्षात 5348 कोटी , 7.25 टक्के वाढ), व्याज उत्पन्न 4970 कोटी रु. ( 4516 कोटी), व्याजाव्यतिरिक्तचे उत्पन्न 766 कोटी रु. (832 कोटी), एकूण खर्च 4163 कोटी रु. (3865 कोटी), तरतुदी 854 कोटी ( 771 कोटी) होत्या. एकूण व्यवसाय एक लाख कोटी रुपयांवर गेला असून, गतवर्षात तो 1,02,925 कोटी रु. ( 81,487 कोटी , 26.31 टक्के वाढ) होता. त्यात ठेवींतील वाढ ( 50,559 कोटींवरून 61,822 कोटी रु. , 22.28 टक्के वाढ), कर्जव्यवहार 30,424 कोटींवरून 41,103 कोटी रु. (35.10 टक्के वाढ), असा वाढला आहे.

व्याजदर वाढ , ' व्हीआरएस ' नाही

विविध प्रश्ानंना उत्तरे देताना श्री. चेरियन यांनी सांगितले की, ठेवींवरील व्याजदरांत वाढ होण्याची तूर्त शक्यता नाही. गृहकर्जांवरील व्याजदरांतही पुढील सहा महिने वाढ होण्याची शक्यता नाही. कारण, बँकिंग यंत्रणेत भरपूर रोखता उपलब्ध आहे.

दुसऱ्या एका प्रश्ानच्या उत्तरात ते म्हणाले की, बँकेच्या कर्मचाऱ्यांसाठी स्वेच्छानिवृत्ती योजना काढण्याची आपली योजना नाही, कारण बँक यंदा आणखी 100 शाखा सुरू करणार असून , 300 ऑटोमेटेड टेलर मशिन्स ( ' एटीएम ') बसवून कार्यान्वित करण्यात येणार आहेत. त्यामुळे कर्मचारीसंख्या हे बँकेवर ' ओझे ' नसून उलट त्यांची बँकेला गरजच आहे.

 
</text>
</doc>
