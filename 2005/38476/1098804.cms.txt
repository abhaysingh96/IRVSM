<doc>
<docno>1098804.cms.txt</docno>
<text>
 
महामुंबई
पाटबंधारे प्रकल्पांना केंदाची मदत मिळणार
[ Wednesday, May 04, 2005  10:56:07 pm]


म. टा. प्रतिनिधी

मुंबई : राज्यातील दुष्काळी परिस्थिती लक्षात घेता निधीअभावी अडकून पडलेल्या पण 75 टक्के काम पूर्ण झालेल्या पाटबंधारे प्रकल्पांना भरीव मदत केली जाईल, असे आश्वासन केंदीय जलसंपदा मंत्री प्रियरंजनदास मुन्शी यांनी येथे दिले.

राज्यातील अपूर्ण सिंचन प्रकल्पांना केंदाकडून जादा मदत मिळविण्यासाठी केंदीय मंत्री शरद पवारांच्या विनंतीवरून मुन्शी मुंबईत आले होते. बैठकीस राज्याचे जलसंपदा मंत्री अजित पवार व राज्यमंत्री रामराजे निंबाळकर उपस्थित होते. बैठकीत राज्यातील अपूर्ण प्रकल्पांचा आढावा घेण्यात आला. काही वेळा केंदीय अटीमुुळे प्रकल्प अपूर्ण राहतात, याबाबत बैठकीत चर्चा झाली. राज्यातील दुष्काळी भागातील टेंभू प्रकल्पाचे सादरीकरण पंतप्रधान मनमोहन सिंग यांच्यासमोर करावे, अशी सूचना त्यांनी केली.

तिल्लारी प्रकल्पाचे काम मागीर् लावण्यासाठी प्रयत्न करण्याच्या सूचना मुन्शी यांनी संबंधित अधिकाऱ्यांना दिल्या. गोसीखुर्द प्रकल्प राष्ट्रीय प्रकल्पात समाविष्ट करुन घेण्याची कारवाई आधीच सुरू असल्याचे मुन्शी म्हणाले.

 
</text>
</doc>
