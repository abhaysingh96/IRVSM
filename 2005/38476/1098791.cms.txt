<doc>
<docno>1098791.cms.txt</docno>
<text>
 
महाराष्ट्र
बी.एड,कॉलेजांचं महाराष्ट्रात पेव?
[ Wednesday, May 04, 2005  10:48:55 pm]


विवेक सबनीस

पुणे : शिक्षणात प्रगतीपथावर असणाऱ्या महाराष्ट्रात शिक्षणशास्त्र महाविद्यालय ( बी.एड) आणि अध्यापक विद्यालयांमध्ये ( डी.एड) खासगी पातळीवर विनाअनुदानित प्रशिक्षण संस्था मोठ्या प्रमाणावर निर्माण होत आहेत. यातून अनुचित अशा धंदेवाईक प्रवृत्ती फोफावल्या जात असल्यामुळे गरजेपेक्षा जास्त शिक्षकांना प्रशिक्षण दिले जाण्याचा धोका निर्माण झाला आहे. त्यास आळा बसवण्याची मागणी शिक्षणक्षेत्रातील जाणकार मंडळी दिल्लीमधील मनुष्यबळ मंत्रालय आणि राष्ट्रीय शिक्षक शिक्षण परिषदेला (एनसीटीइ) करत आहेत.

अशा विनाअनुदानित संस्थांना मान्यता देण्यापूवीर् राज्यात किती प्रमाणावर शिक्षक हवे आहेत, याचे एनसीटीइनेच सवेर्र्क्षण करावे, असेही त्यांचे म्हणणे आहे. महाराष्ट्रात 17 हजार 200 प्राथमिक शाळा असून 66 हजार 625 माध्यमिक शाळा कार्यरत आहेत. अशा स्थितीत सध्या दरवषीर् बी. एडचे 21 हजार 300 विद्याथीर् तर डी. एडचे 18 हजार 507 विद्यार्थ्यांना शाळांमध्ये नोकऱ्या जेमतेम उपलब्ध होतील, अशी राज्याची स्थिती आहे. अशा स्थितीत बी. एड आणि डी. एडसाठी अनुक्रमे 14 हजार 800 आणि नऊ हजार 780 जादा विद्याथीर् हवेत, अशी मागणी राज्यातील विविध विनाअनुदानित संस्थांकडून केली जात आहे.

पण या विद्यार्थ्यांनाच पुढे शिक्षक म्हणून तेवढ्याच नोकऱ्या मिळतील का, हा मुख्य प्रश्ान् आहे. दुदैर्वाची गोष्ट म्हणजे नव्या शिक्षणसंस्था काढणारे लोक हे शिक्षणाबद्दल अस्था असणारे नसून तथाकथित ' शिक्षणमहषीर् ' अथवा राजकीय नेते आहेत! त्यांच्याकडूनच शिक्षणासारख्या पवित्र ठिकाणाला ' घाऊक व्यापारपेठेचे ' स्वरूप येत आहे, असे काही शिक्षणतज्ज्ञांचे मत आहे.

अर्थशास्त्रानुसार ' मागणी तसा पुरवठा ' या तत्त्वाने शिक्षकनिमिर्ती व्हायला हवी. पण सध्या बी.एडची 200 कॉलेजे असताना जादा 80 कॉलेजांची मागणी करण्यात येत असून 30 जादा तुकड्यांची मागणी 2005-06 साठी एनसीटीइकडे केली जात आहे, असे एका शिक्षणतज्ज्ञाने सांगितले.

अशा स्थितीत या मागण्यांचे अर्ज एनसीटीइने न घेता त्यापूवीर् महाराष्ट्रात खरोखरच या संस्थांची गरज आहे का, याचे सवेर्ेर्क्षण करायला हवे, असे सांगून हे शिक्षणतज्ज्ञ म्हणाले की, अनुदानित बी. एड आणि डी. एडसाठी दरवषीर् अनुक्रमे 10 हजार आणि 12 हजार रुपये फी आकारली जाते. अशा स्थितीत विनाअनुदातीत संस्था मात्र अनुक्रमे 20 आणि 15 हजारांपर्यंत फिया आकारतात. शिवाय इतर मार्गांनी पैसे उकळून विद्यार्थ्यांची पिळवणूक केली जाते.

दरवर्षी पावसाळी छत्र्यांप्रमाणे नव्या विनाअनुदानित संस्था निर्माण होतात किंवा जुन्या संस्था नव्या तुकड्यांची भरमसाठ मागणी करतात. त्यातूनच विद्यार्थ्यांना बेकारीला सामोर जावे लागते. म्हणूनच केंदातील आणि राज्यातील काँग्रसच्या सरकारांनी या प्रकारास तातडीने प्रतिबंध करावा, अशी मागणी या शिक्षणतज्ज्ञांकडून केली जात आहे.

 
</text>
</doc>
