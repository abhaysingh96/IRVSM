<doc>
<docno>1098612.cms.txt</docno>
<text>
 
क्रीडा
अनिणिर्त सामन्यात 8 शतकांचा विक्रम
[ Wednesday, May 04, 2005  07:56:35 pm]


सेंट जॉन्स (अँटीगा) : वेस्ट इंडिज आणि दक्षिण आफ्रिका यांच्यातील चौथा आणि शेवटचा कसोटी क्रिकेट सामना अनिणिर्त राहिला परंतु या सामन्याचे वैशिष्ट्य म्हणजे विक्रमी 8 शतकांची झालेली नोंद. ही मालिका दक्षिण आफ्रिकेने 2-0 अशी खिशात टाकली. वेस्ट इंडिजतफेर् ब्रॅव्होनेही शतक झळकावले.

याआधी एका कसोटीतील शतकांची विक्रमी नोंद झाली होती ती इंग्लंडविरुद्ध ऑस्ट्रेलिया (1938), वेस्ट इंडिज विरुद्ध ऑस्ट्रेलिया (1955) आणि दक्षिण आफ्रिका विरुद्ध वेस्ट इंडिज ( 2004) या तीन कसोटी क्रिकेट सामन्यात 7 शतके झळकावली गेली होती. परंतु आता तो विक्रम मोडीत निघाला आहे. दक्षिण आफ्रिकेने मालिका जिंकून व्हिव्हियन रिचर्डस करंडक पटकावला खरा. परंतु चर्चा होती ती 8 विक्रमी शतकांची.

वेस्ट इंडिजचे गडी बाद करण्यासाठी दक्षिण आफ्रिकेचा कर्णधार ग्रॅम स्मिथ याने यष्टीरक्षक बौचरसह आपल्या सर्वच्या सर्व 11 खेळाडूंना गोलंदाजी दिली.

धावफलक

दक्षिण आफ्रिका पहिला डाव : 6 बाद 588 डाव सोडला.

वेस्ट इंडिज पहिला डाव : क्रिस गेल - झे. स्मिथ गो. झोंडेकी 317, वेवल हाईंडस - झे. व गो. एन्टीनी 0, रामनरेस सरवान - झे. प्रिन्स गो. झोंडेकी 127, ब्रायन लारा - झे. बौचर गो. झोंडेकी 4, शिवनारायण चंदरपॉल - धावचीत (पोलॉक) 127, देवनारायण - झे. बौचर गो. स्मिथ 4, ब्रॅव्हो - झे. प्रिन्स गो. बौचर 107, ब्राऊन - पायचीत गो. स्मिथ 0, पॉवेल त्रि. गो. डिव्हिलीअर्स 12, बेस्ट - झे. गिब्स गो. डिव्हिलीअर्स 5, वॉशिंग्टन- नाबाद 7, अवांतर 37 ( बाईज 2, लेगबाईज 9, वाईड 3, नोबॉल 23), एकूण- 235.2 षटकात 747.

गडी बाद होण्याचा क्रम : 1-14, 2-345, 3-363, 4-512, 5-535, 6-665, 7-665, 8-700, 9-712.

गोलंदाजी : पोलॉक 34-5-111-0, एन्टीनी 33-3-106- 1, झोंडेकी 25-4-120-3, कॅलिस 36-6- 96-0, बोए 30-6-76-0, स्मिथ 43-3- 145-2, डिव्हिलिअर्स 21-6-49-2, प्रिन्स 9-1-22-0, डिपेनार 2-1-1-0, बौचर 1.2- 0-6-1, गिब्स 1-0-4-0.

दक्षिण आफ्रिका दुसरा डाव : स्मिथ- नाबाद 50, अब्रायन डिव्हिलिअर्स- झे. वॉशिंग्टन गो. बेस्ट 12, डिपेनार- नाबाद 56, अवांतर 9 ( बाय 1, वाईड 1, नोबॉल 7), एकूण- 31 षटकात 1 बाद 127.

गडी बाद होण्याचा क्रम : 1- 14.

गोलंदाजी : बेस्ट 5-0-31- 1, पॉवेल 8-2-27-0, वॉशिंग्टन 7-1-20- 0, ब्रॅव्हो 3-0-12-0, हाईंडस् 3-1-10-0, देवनारायण 3-1-20-0, सरवान 1-0-3- 0, गेल 1-0-3-0.

 
</text>
</doc>
