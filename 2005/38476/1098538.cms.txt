<doc>
<docno>1098538.cms.txt</docno>
<text>
 
महाराष्ट्र
सर्वाधिक बिबटे रत्नागिरीत?
[ Wednesday, May 04, 2005  06:33:39 pm]


म. टा. वृत्तसेवा

रत्नागिरी : यंदाच्या व्याघ्रगणनेदरम्यान आतापर्यंत रत्नागिरीत 70 बिबट्यांची नोंद झाली आहे. 23 मेपर्यंत गणना सुरू राहणार असल्याने हा आकडा 90 वर पोहोचण्याची शक्यताही व्यक्त करण्यात आली आहे. त्यामुळे रत्नागिरी जिल्हा सर्वाधिक बिबट्यांचा जिल्हा म्हणून मान्यता पावण्याचीही शक्यता आहे.

जिल्ह्यात सहा हजार हेक्टर वनक्षेत्र असून गेल्या वर्षभरात बिबळ्यांच्या सुळसुळाटाचा परिणाम सर्वसामान्य नागरिकांना भोगावा लागला होता. गेल्या चार वर्षांत येथे 16 उपदवी बिबट्यांना जेरबंद करण्यात आले तर 10 बिबट्यांचा मृत्यू झाला. शिकारीमुळे राजापूरमधील विल्ये गावातील एक बिबट्या कमी झाला होता.

 
</text>
</doc>
