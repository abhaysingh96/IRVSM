<doc>
<docno>1098506.cms.txt</docno>
<text>
 
प्रगती फास्ट
वास्तवाचं भान
[ Wednesday, May 04, 2005  05:42:48 pm]


करिअर निवडताना अॅप्टिट्यूड टेस्टबरोबर एखाद्या क्षेत्राची वास्तव माहिती असणं जरुरी आहे. निर्णय घेण्यापूवीर् तुमच्या मनातील त्या क्षेत्राविषयीच्या कल्पना आणि वास्तव परिस्थितीचा ताळमेळ घालून बघा. प्रतिकूल परिस्थितीतही निर्णयावर ठाम राहण्यासाठी त्याचा उपयोग होतो.

करिअर निवण्यासाठी मानसशास्त्रीय चाचण्या झाल्यानंतरची सगळ्यात महत्त्वाची गोष्ट म्हणजे तुमच्या आवडीचं क्षेत्र, त्यातील कामाच्या स्वरूपाची वास्तव माहिती मिळवणं. त्यासाठी करिअरविषयी तुमच्या कल्पना, आवड आणि प्रत्यक्षातलं वातावरण यांचा ताळमेळ बसतो का, हे बघा.

एखाद्या क्षेत्राविषयी तुमच्या मनात काही कल्पना असतात तर कधी आदर्श व्यक्ती समोर असतात. त्यावरून तुम्हालाही यात यश मिळेलच याची खात्री देता येत नाही. त्यामुळे ' वर्क व्हॅल्यू ' चा मुद्दा विचारात घ्या. तुम्हाला कोणत्या गोष्टी इथे करिअर करण्यासाठी उद्युक्त करतात. त्यांची यादी तयार करा. यात सत्ता, प्रभाव, ग्लॅमर, प्रसिद्धी, आचार-विचारांचं स्वातंत्र्य, इतर व्यक्तींशी संबंध प्रस्थापित करणं, सविर्स, आथिर्क किंवा ऐहिक मिळकत यासारख्या घटकांचा समावेश आहे.

सत्ता मिळवणं ही ज्या व्यक्तीची गरज असते, त्यांनी माकेर्टिंग, आयएएस, राजकीय नेतेपद, उच्च व्यवस्थापन अशा ठिकाणी करिअर करावं. सविर्स किंवा समाजातल्या इतरांबरोबर संबंध प्रस्थापित करण्याचा विचार करणाऱ्या मुलांनी समाजकार्य, कौन्सिलिंग, डॉक्टर आदी क्षेत्रांचा विचार केला पाहिजे. ग्लॅमर, ओळख निर्माण व्हावी असं वाटत असेल तर गायक, अभिनेता, फॅशन इण्डस्ट्रीतील संधी स्वीकारता येईल. अशा विद्यार्थ्यांचा कल बिझनेसकडेही असू शकतो.

ऑटोनॉमी ज्यांना महत्त्वाची वाटते ती मुलं मॅनेजमेण्ट, स्वत:चा बिझनेस, कन्सल्टन्सी सुरू करण्यास योग्य आहेत. स्वत:च्या कामाची पद्धत, योग्य वाटतील तेच निर्णय घेणं आणि ते अमलात आणणं याला विद्याथीर् जास्त महत्त्व देतात. आथिर्क किंवा ऐहिक मिळकतीचा विचार करणारी मुलं चांगली संधी मिळाल्यावर लगेच पहिलं काम सोडून दुसऱ्या ठिकाणी प्रवेश करतात.

एखाद्या क्षेत्राविषयी प्रत्येकाच्या कल्पना वेगवेगळ्या असू शकतात. पण त्या क्षेत्राविषयीचं वास्तव मात्र एकच आणि अनेकदा न बदलणारं असतं. त्यामुळे प्रत्यक्ष कामाच्या ठिकाणाचं निरीक्षण करा.

त्यासंबंधातील माहिती विद्याथीर् आणि पालकांनी मिळवण्याचा प्रयत्न करायला हवा. जर एखाद्या मुलाला मेकॅनिकल इंजिनीअर होऊन स्वत:चा बिझनेस सुरू करायचा असेल तर मेकॅनिकल इंजिनीअर होणं ही त्याची इच्छा आहे. आथिर्क दृष्टीने स्थिरसावर होणं आणि स्वतंत्र व्यवसाय सुरू केल्यामुळे आपले निर्णय आपल्याला घेता येतील. स्वत:च्या पद्धतीने काम करता येईल हा विचार असतो. पण काम सुरू केल्यावर त्याच्या लक्षात येतं की आपल्याला जे हवं आहे ते मिळत नाही. याचं मुख्य कारण म्हणजे बिझनेस सुरू करण्यासाठी आवश्यक असणाऱ्या टेक्निकल गोष्टींबरोबरच कर्मचाऱ्यांना सांभाळून घेणं, त्यांच्याकडून काम करून घेणं, त्यांच्या मागण्या पूर्ण करणं या सर्व गोष्टीही यायला हव्यात. त्यामुळे स्वप्न, महत्त्वाकांक्षा आणि इच्छा यांबरोबरच वास्तवातील काम यांची पूर्ण जाणीव असणं आवश्यक आहे.

एकदा तुम्ही करिअर निवडलं की क्षेत्र बदलण्याची संधी क्वचितच मिळते. त्यामुळे या टप्प्यावर निष्काळजीपणा चालत नाही. काही तरुण सातत्याने जॉब बदलताना दिसतात. त्याचं एकमेव कारण म्हणजे कामाविषयीच्या कल्पना आणि वास्तवातलं वातावरण याचा कुठेच ताळमेळ बसत नाही. त्यामुळे त्यांना हव असलेलं समाधान कुठेच मिळत नाही. ही समस्या टाळण्यासाठी खालील गोष्टींचा विचार करायला हवा.

वेगवेगळ्या वृत्ती प्रवृत्तीच्या व्यक्ती भेटल्या, तुटक वागल्या तरी तुमच्या कामात खंड पडणार नाही.

काम करताना इतरांच्या विरोधाला खंबीरपणे सामोरं जायला हवं.

भावनिकदृष्ट्या मी खंबीर आहे.

प्रत्येक गोष्ट मनासारखी होणं, शक्य नाही.

विचार किंवा कल्पनेपलीकडचे वेगळे अनुभव मिळू शकतात.

या पद्धतीने वास्तवाची जाणीव असेल तर योग्य निर्णय घेता येतो.

सतत नोकरी बदलणं आणि एखाद्या ठिकाणी कामाचा पूर्ण अनुभव घेऊन चांगल्या संधीसाठी पहिली नोकरी सोडणं यात खूप फरक आहे. हा फरक मुलांनी आणि पालकांनी लक्षात घ्यायला हवा. अनुभव न घेताच नोकरी सोडण्यामध्ये पळ काढण्याची वृत्ती, सातत्य नसणं, स्वत:च्या क्षमतांवर विश्वास नसणं हे दिसतं. त्यामुळे एखाद्या क्षेत्राविषयीची कल्पना वास्तवाची जाणीव या दोन्ही गोष्टी अॅप्टिट्यूड इतक्याच महत्त्वाच्या असतात.

वृषाली आठले

 
</text>
</doc>
