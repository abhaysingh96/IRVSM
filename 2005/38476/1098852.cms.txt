<doc>
<docno>1098852.cms.txt</docno>
<text>
 
महामुंबई
'झगमगाट बंदी'ला मुंबापुरीत संमिश्र प्रतिसाद
[ Wednesday, May 04, 2005  11:43:52 pm]


म. टा. प्रतिनिधी

मुंबई : मुंबईच्या रस्त्यांवरील जाहिरातींचा झगझगाट एक मेपासून बंद करण्याच्या आदेशाला शहरात संमिश्र प्रतिसाद मिळाल्याचे आढळून येत आहे. मरीन ड्राईव्ह, गिरगाव चौपाटी, पेडर रोड, वरळी या पट्ट्यात रस्त्याच्या दुतर्फा नेहमी झगमगणाऱ्या जाहीरातींवरील दिवे बंद करून सूचनेची लागलीच अंमलबजावणी करण्यात आल्याचे दिसत होते. मध्य मुंबई भागात मात्र अद्यापही अनेक ठिकाणी जाहिराती झगमगताना आढळून येत होत्या. बसस्टॉप आणि रस्ता दुभाजकावरील प्रकाशमान जाहीरातींवरही या सूचनेचा फरक पडला नव्हता.

याबाबत बोलताना बेस्टचे महाव्यवस्थापक स्वाधीन क्षत्रिय म्हणाले की, अनावश्यक दिव्यांचा वापर टाळण्याची सूचना रस्त्याच्या दुतर्फा असणाऱ्या दहा बाय वीस फूट आणि वीस बाय तीस फू ट यासारख्या मोठ्या होडिर्ंग्जसाठी होती. दिव्यांचा वापर करण्यात आलेल्या बसस्टॉपवरील जाहिराती किंवा लहान जाहिराती, त्याचप्रमाणे छत्रपती शिवाजी टमिर्नस, गेट वे ऑफ इंडियासारख्या ' हेरीटेज ' इमारतींना ही सूचना लागू होत नसल्यामुळेच तेथील दिवे सुरू आहेत. होडिर्ंग्जचा झगमगाट सायंकाळी सहा ते रात्री 10 या वेळेतच बंद करणे बंधनकारक असून त्याची अंमलबजावणी शहरात सर्व ठिकाणी व्यवस्थित होत असल्याचेही क्षत्रिय यांनी सांगितले.

 
</text>
</doc>
