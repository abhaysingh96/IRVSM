<doc>
<docno>1098529.cms.txt</docno>
<text>
 
महामुंबई: मुंबई टाइम्स
सीईटीच्या परीक्षा वेळेतच
[ Wednesday, May 04, 2005  06:22:43 pm]


मुंबई टाइम्स टीम

इंजीनिअरिंग आणि मेडिकलच्या अभ्यासक्रमांसाठी 12 मे रोजी राज्य सरकारतर्फे घेण्यात येणारी एमएच सीईटी परीक्षा पुढे ढकलली जाणार असल्याच्या अफवेमुळे परीक्षेला बसलेले दीड लाख विद्याथीर् आणि त्यांचे पालक धास्तावले आहेत. आयआयटी मेन एक्झाम आणि एआय ट्रीपल ई परीक्षांबाबतही याच अफवा उठत आहेत. पण ही निव्वळ अफवा असून सीईटी ठरलेल्या वेळेप्रमाणेच होणार असल्याचं या परीक्षा घेणाऱ्या सर्व विभागांतफेर् सांगण्यात आलं आहे.

राज्यातील अंदाजे दीड लाख विद्याथीर् एमएच सीईटी परीक्षेच्या अंतिम तयारीत बिझी आहेत. बारावीची परीक्षा संपल्यानंतर या विद्यार्थ्यांनी लगेच सीईटीची तयारी सुरू केली. यापूवीर् एकदा ही परीक्षा पुढे ढकलण्यात आली होती.

12 मे रोजी होणारी ही परीक्षा पुढे ढकलली गेली असल्याच्या चचेर्मुळे विद्यार्थी आणि पालक वर्ग धास्तावला आहे. अनेक पालकांनी मेडिकल डायरेक्टरेटकडे धाव घेऊन याबाबत चौकशी करण्यास सुरुवात केली आहे. मंत्रालयातही उच्च शिक्षण विभागातील फोन वाजू लागलते. सीईटीची परीक्षा आणि बारावीचा निकाल याचं गणित जुळवून अनेकांनी आपल्या सुट्ट्यांचं प्लानिंग केलं आहे. ही परीक्षा यापूवीर् 7 मे रोजी घोषित झाली होती. तसंच बारावीची परीक्षा सुरू असतानाच सीईटीच्या नोंदणीचं नोटिफिकेशन काढण्यात आलं होतं. त्यामुळे विद्याथीर् हैराण झाले होते. ही गोष्ट सरकारच्या लक्षात आल्यावर मुदत वाढवण्यात आली. कित्येक कॉलेजमध्ये सुरुवातीस फॉर्मही उपलब्ध नव्हते. हा सगळा गोंधळ निस्तरून आता 12 मेच्या परीक्षेसाठी विद्याथीर्-पालक सज्ज झाले असतानाच या अफवा उठल्याने ते पुन्हा त्रस्त झालेत.

परीक्षा पुढे ढकलली गेल्यास आपलं सर्व प्लानिंग वाया जाईल या कल्पनेनेच अनेक पालकांची झोप उडाली. एमएच सीईटीची परीक्षा पुढे ढकलली गेली, तर पाठोपाठ येणाऱ्या आयआयटी मेन एक्झामची तयारी करण्यास पुरेसा वेळच उरणार नाही, या कल्पनेनेच अनेक विद्यार्थ्यांच्या पायाखालची जमीन सरकली. पण सीईटी परीक्षा पुढे ढकलल्याची चर्चा ही निव्वळ अफवा आहे. परीक्षा ठरल्या वेळेप्रमाणेच होणार असून कोणत्याही अफवांवर विद्याथीर्-पालकांनी विश्वास ठेवू नये असं आवाहन मेडिकल डायरेक्टरेटतफेर् करण्यात आलंय. सीईटीप्रमाणेच 8 मे रोजी होणारी एआय ट्रीपल ई आणि 22 मे रोजी होणारी आयआयटी मेन एक्झाम या ठरल्या वेळेप्रमाणेच होणार असल्याचं त्या-त्या विभागांतफेर् सांगण्यात आलं आहे.

दहावी- बारावीचा निकाल ठरल्या वेळेप्रमाणे

दहावी-बारावीच्या निकालाबाबतही उलटसुलट चर्चा सुरू झाली होती. पण दहावी-बारावीच्या पेपर तपासणीचं काम सुरळीत सुरू असून या दोन्ही परीक्षांचा निकाल वेळेतच लागेल, असं शालेय शिक्षण विभागातफेर् स्पष्ट करण्यात आलं आहे. या बरोबरच बारावीचा निकाल हा 10 जूनपूवीर् लागेल, असं विभागाच्या अधिकाऱ्यांतफेर् स्पष्ट करण्यात आलं आहे.

 
</text>
</doc>
