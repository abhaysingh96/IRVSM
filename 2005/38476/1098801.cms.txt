<doc>
<docno>1098801.cms.txt</docno>
<text>
 
महामुंबई
मुदांक, स्टँपपेपर्सचा तुटवडा दूर करा
[ Wednesday, May 04, 2005  10:54:25 pm]


म. टा. प्रतिनिधी

मुंबई : कोणतीही सबब पुढे न करता नागरिकांना पुरेशा प्रमाणात मुदांक तिकीटे आणि स्टँपपेपर उपलब्ध व्हावेत, यासाठी आवश्यक ती पावले उचलण्याचा आदेश मुंबई हायकोर्टाने राज्य सरकारला दिला आहे. तसेच या सामग्रीच्या विक्रीसाठी हायकोर्टात दोन आणि सिटी सिव्हील कोर्टात तीन, अतिरिक्त केंदे येत्या दोन महिन्यांत सुरू करण्याचा आदेशही दिला आहे.

सध्या सर्वत्र स्टँप्स आणि स्टँपपेपर्स यांची प्रचंड चणचण जाणवत असून अनेक ठिकाणी ती उपलब्धही होत नसल्याने याबाबत राज्य सरकारला कारवाई करण्याचे आदेश देण्याची विनंती करणारी जनहित याचिका ' महाराष्ट्र मानव सेवा संघ ' या संस्थेने केली आहे. ही सामग्री जेथून खरेदी केली जाते, त्या हैदराबाद सिक्युरिटी प्रेसची 38 टक्के देणी राज्य सरकारने थकवली असल्याचे आणि त्यामुळे पुरेसा साठा उपलब्ध होत नसल्याचेही अर्जदाराने कोर्टाच्या निदर्शनाला आणून दिले. या टंचाईवर मात करण्यासाठी बँका व विविध वित्तीय संस्थांच्या कार्यालयांत फ्रँकिंग मशीन्स बसवण्याबाबत सरकारी निर्णय झाला असल्याचे व त्यानुसार फ्रँकिंग सुविधा उपलब्ध असल्याचे सरकारतफेर् सांगण्यात आले. रिर्झव्ह बँकेने परिपत्रक काढल्यास सर्व बँकांमध्ये ही सुविधा सुरू करता येऊ शकेल, असेही सुचविण्यात आले. मात्र फ्रँकिंग ही अतिरिक्त सुविधा असून त्यामुळे स्टँपपेपरच्या टंचाईचे समर्थन होऊ शकत नाही, असे सांगत हायकोर्टाने महसूल खात्याच्या मुख्य सचिवांना आदेश दिले.

 
</text>
</doc>
