<doc>
<docno>1098510.cms.txt</docno>
<text>
 
महामुंबई
कॉम्प्लानच्या डब्यात मेलेल्या पाली
[ Wednesday, May 04, 2005  05:47:32 pm]


मुंबई टाइम्स टीम

ठाणे : कॉम्प्लान या शक्तीवर्धक पावडरच्या पॅकबंद डब्यात सुकलेल्या अवस्थेतील तीन मृत पाली आढळून आल्याचं उघडकीस आलं.

इथल्या आनंदनगर - गांधीनगर भागात के.एल. कॉलनीमध्ये रहात असलेल्या आशा सोनी यांनी विकत आणलेल्या कॉम्प्लानच्या डब्यात या पाली आढळून आल्या. त्यांनी हा डबा इथल्या शिवप्रसाद मेडिकल या दुकानातून खरेदी केला होता. अतुलला कॉम्प्लॅन दिल्यावर अलीकडे काही दिवस उलट्या होत असल्याचं आईच्या लक्षात आलं. या उलट्या कशामुळे होतात या विवंचनेमध्ये असतानाच या डब्याची सखोल तपासणी केली असता त्यात तीन पाली सुकलेल्या अवस्थेत मरून पडल्याचं आढळून आलं. सुदैवाने मुलाला उलटी होण्याव्यतिरिक्त अन्य काही गंभीर त्रास झाला नाही.

20 एप्रिल रोजी हा डबा दुकानातून खरेदी करण्यात आला होता. डिस्ट्रिब्युटर्सने डब्यातील पावडर आणि पाली पृथकरणासाठी संबंधितांकडे पाठवण्यात आल्याचं सांगणात आलं.

 
</text>
</doc>
