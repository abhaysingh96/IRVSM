<doc>
<docno>1098704.cms.txt</docno>
<text>
 
लेख: जाता जाता
जबाबदार कोण!
[ Wednesday, May 04, 2005  09:21:18 pm]


' कठीणच आहे सगळं! ' चकोरीने कोणताही संदर्भ न देता भाष्य केलं.

' कोणासाठी ? कशाबद्दल तू बोलते आहेस ?' चकोरने आश्चर्याने विचारलं.

' काही नाही हो. वीज टंचाईबद्दल मी बोलते आहे. ' चकोरीने खुलासा केला.

' त्यात कठीण काय आहे ? वीज नाही हे सत्य आहे. ' चकोरने सुटसुटीतपणा आणला.

' तसं नव्हे, विलासराव म्हणतात, टंचाईला गोडबोले जबाबदार नाहीत. शरद पवार म्हणतात गोडबोलेच जबाबदार आहेत. गोडबोले सांगतात की माझा रिपोर्ट न वाचणारे जबाबदार आहेत या काळोखाला. ' चकोरीने नक्की गोंधळ काय आहे हे सांगितलं.

' मग यात कठीण काय आहे मॉम ?' मुलीने विचारलं.

' विलासराव ज्या अथीर् सांगतात की गोडबोले जबाबदार नाहीत, याचा स्पष्ट अर्थ असा की पवार आजच्या या गोंधळाला जबाबदार आहेत. तुम्हाला नाही वाटत ?' चकोरीने एकदम वकिली मुद्दा मांडला.

' कोण जबाबदार हे ठरवण्यापेक्षा वीज आणा म्हणावं. ' चकोरने चर्चा संपवण्याच्या दृष्टीने सांगून टाकलं.

' वीज म्हणजे काय बाजारातून कांदे, बटाटे आणायचे आहेत काय! पिशवी आणि पैसे घेऊन गेलं की झालं. ' चकोरीने विचारलं.

' आई हल्ली पिशवी न्यायला लागत नाही. सगळीकडे कॅरी बॅग देतात. तुमच्या जमान्यात पिशवी न्यायला लागायची. ' मुलीने आठवण करून दिली.

' आणि मॉलमध्ये गेलं तर पैसेही लागत नाही. प्लॅस्टिक मनी खिशात असले की झालं. ' चकोरने क्रेडिट कार्डाचा जमाना आहे हे अशा प्रकारे स्पष्ट केलं.

' चुकलं माझं. हे दिवस प्लॅस्टिकचे आहेत हे माझ्या लक्षात आलं नाही. आता ' प्लॅस्टिक जाळा आणि वीज तयार करा ' अशी मोहीम बहुधा हाती घेतली जाईल. ' चकोरीने भविष्यवाणी वर्तवली.

' काय मॉम! ' आई फारच ताणते आहे असं मुलीने सांगून टाकलं.

' करंट क्रायसिस बघता, एनिथिंग इज पॉसिबल! ' मुलगा चचेर्त उतरला.

' यू मीन जाळपोळ करा आणि इलेक्ट्रिसिटी जनरेट करा! ' चकोरने विचारलं.

' काय हवं ते करा, पण वीज आणा! ' चकोरी एकंदर चांगलीच कावली होती.

' पण मॉम तुझा प्रश्ान् तसाच राहिला. टंचाईला जबाबदार कोण ?' मुलीने आईला आठवण करून दिली.

' आपण सगळे! गोडबोले म्हणालेच ना की माझा रिपोर्ट न वाचणारे या क्रायसिसला जबाबदार आहेत. म्हणजे आपणदेखील. ' चकोरी उत्तरली.

' विनोद सोडून द्या. पण अशा राजकारण्यांना निवडून देणारे आपण बऱ्याच अंशी जबाबदार आहोत हे सत्य आहे. ' चकोरने तिघांनाही विचारात पाडलं.

चकोर

 
</text>
</doc>
