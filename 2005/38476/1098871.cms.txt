<doc>
<docno>1098871.cms.txt</docno>
<text>
 
महामुंबई
05-05-05
[ Wednesday, May 04, 2005  11:52:01 pm]


म. टा. प्रतिनिधी

मुंबई : तसं सहसा आपलं कॅलेंडरकडे लक्ष जाण्याची वेळ दिवसातून किती वेळा येते ? ऑफिसमध्ये, घरी, किंवा अन्य कोणत्याही ठिकाणी फक्त दिवसातून एकदा किंवा दोनदा... पण हीच तारीख पाहण्यात काही विलक्षण गोष्टी कधीकधी कळतात आणि विस्मय वाटल्यावाचून राहात नाही! आता उदाहरणच घ्यायचं तर आजच्याच तारखेचं घ्या. तारीख आहे पाच मे 2005! पण डिजिटल कॅलेंडरवर ही तारीख तुम्हाला अशी दिसेल '05-05-05 '!

21 व्या शतकाच्या पहिल्याच दिवशी असा प्रकार घडला होता. तारीख होती '01-01-01'! यानंतर 02-02-02, 03-03-03 आणि 04-04-04 या दिवशीही असाच योगायोग घडला होता. या वर्षातली तारीख आहे आजची. आता पुढच्या सात वर्षांमध्ये असंच योगायोग पुन्हा घडत राहील. खरंतर दर शतकाच्या पहिल्या 12 वर्षांमध्ये असे आकडे कॅलेंडरवर उमटत आलेत. पण कॅलेंडरकडे केवळ ' सुट्यां ' च्या भुकेनं पाहायच्या आपल्या सवयीला या आकड्यांचं कौतुक ते काय असणार, नाही का ?

 
</text>
</doc>
