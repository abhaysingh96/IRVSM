<doc>
<docno>1098680.cms.txt</docno>
<text>
 
बहुतांची अंतरे
पोलिसांची झाकली मूठ आता उघडी!
[ Wednesday, May 04, 2005  09:13:32 pm]


पोलिस शिपायाने केलेल्या बलात्कार प्रकरणानंतर, रेल्वेतील महिलांचे भांडण सोडवताना पोलिसाने महिलेला मारहाण करण्याची घटना घडली आहे. दिवसेंदिवस पोलिस अधिकाधिक मग्रूर व बेमुर्वत होत आहेत. भांडण सोडविण्यासाठी कानफटात मारणे हे पोलिसाचा वरचा मजला रिकामा असल्याचे व त्याचा बुद्धीपेक्षा ताकदीवर जास्त विश्वास असल्याचे दर्शविते.

तक्रार घेऊन येणाऱ्यासच गुन्हेगाराप्रमाणे वागविणे, संधी मिळताच पैसे उकळण्याचा प्रयत्न करणे हे आता पोलिसांना सवयीचे झाले आहे. वरिष्ठ अधिकारी राजकारण व उच्च पातळीवरील भष्टाचार यात सापडले व कनिष्ठ वरील प्रकारांत. यामुळे आतापर्यंत झाकलेली मूठ उघडली व पोलिसांचे खरे रूप जनतेसमोर आले.

आता काही पोलिस अधिकारी मुलाखती देऊन सर्व पोेलिस वाईट नसल्याचे सांगत आहेत ; पण त्यांचे सहकारी व हाताखालील लोक काय करीत आहेत, हे त्यांना माहीत नव्हते, यावर कोण विश्वास ठेवील ? त्यांनी आतापर्यंत गप्प राहणेच पसंत केल्यामुळे लोकांचा विश्वास गमाविण्याची वेळ त्यांच्यावर आली आहे.

सरकारने आता कठोर धोरण अवलंबून अशा गैरवर्तन करणाऱ्या पोलिसांना सरळ घरी बसवावे. एकदा का 10-20 लोकांच्या नोकऱ्या गेल्या की नोकरी गमाविण्याच्या भीतीने तरी पोलिस नीट वागतील, अशी आशा करण्यास जागा आहे. इतर कुठल्या कारवाईला ते बधत नाहीत, हे वेळोवेळी दिसून आले आहे.

अजय मधुकर कुलकणीर्, ठाकुलीर्.

 
</text>
</doc>
