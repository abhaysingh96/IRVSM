<doc>
<docno>1098799.cms.txt</docno>
<text>
 
महामुंबई
कुर्डुकर आयोगाच्या चौकशीतून सुटण्यासाठी पवारांची धडपड!
[ Wednesday, May 04, 2005  10:53:13 pm]


म. टा. प्रतिनिधी

मुंबई : राज्यातील वीज संकटाविषयी केंदीय मंत्री शरद पवार यांचा दृष्टीकोन अत्यंत चुकीचा असून या संकटावर मात करण्याऐवजी, एन्रॉन कराराची चौक शी करणाऱ्या कुर्डुकर आयोगाच्या चौकशीतून स्वत:ची सुटका करून घेण्यातच त्यांना अधिक रस असल्याचा आरोप मार्क्सवादी कम्युनिस्ट पक्षाने (सीपीएम)केला आहे.

या वीज संकटाला सत्ताधारी आघाडीसह सेना-भाजपचे सरकारही जबाबदार असल्याचे प्रतिपादन सीपीएमचे राज्य सेक्रेटरी डॉ. अशोक ढवळे यांनी केले. या प्रश्ानत आता केंदानेच हस्तक्षेप करून सुप्रीम कोर्टात प्रतिज्ञापत्र करावे व कुर्डुकर समितीच्या कामकाजावरील बंदी उठवून घ्यावी. एन्रॉनच्या प्रकल्पाची सविस्तर माहिती देणारी श्वेतपत्रिका राज्य सरकारने जाहीर करावी. वीज मंडळाचे विभाजन व संभाव्य खाजगीकरण रोखून मंडळ अधिक बळकट व कार्यक्षम करण्यासाठी पावले उचलावीत. वीजटंचाईबाबत राज्य सरकारने सर्वपक्षीय बैठक बोलावून उपाययोजना ठरवावी, या मागण्या पक्षाने केल्या असून त्यासाठी राज्यभर मोहीम उभारण्याचे आवाहन केले आहे.

शरद पवार यांनी राज्यातील वीज संकटाबाबत भाष्य करताना गोडबोले समितीवर हल्ला चढविला असून सेना-भाजप वीज मंडळावर हल्ले करीत असल्याने हा काही योगायोग नाही. वीजप्रश्ानविषयी या पक्षांच्या भूमिका गेले दशकभर समानच असून सर्वांचे हितसंबंध या प्रश्ानवर एकच असल्याची कबुली त्यांनी केंदापुढे पेच निर्माण करून दिली, अशी टीका डॉ. ढवळे यांनी केली.

एन्रॉनशी प्रथम पवार यांनी 700 मेगावॅटचा, तर युती सरकारने नंतर 2150 मेगावॅटचा करार केला व त्याचे फलितच वीजसंकट असल्याचे म्हटल्यास ती अतिशयोक्ती म्हणता येणार नाही. त्यामुळे सेना- भाजपने या प्रश्ानवर हिंसक कारवाया करणे हा दांभिकपणाचा कळसच असल्याचे डॉ. ढवळे यांनी म्हटले आहे. राज्यातील वीजसंकटावर मात करण्यासाठी डाव्या पक्षांनी व वीज मंडळातील कामगार संघटनांनी उपाय सुचविले असून त्याचा सरकारनेही अभ्यास करावा, असा आग्रह पक्षाने धरला आहे.

एन्रॉन करारामुळेच वीज मंडळाला एन्रॉनकडून सात रुपये 20 पैसे दराने वीज खरेदी भाग पडल्याने मंडळ तोट्यात गेले. वीज मंडळ व ऊर्जा खात्याची सूत्रे एन्रॉनसारख्यांच्या नियंत्रणात आली. उरणच्या वीजनिमिर्ती केंदातील 500 मेगावॅट क्षमता पडून असल्याचा विचार कुणीच केला नसल्याकडेही पक्षाने लक्ष वेधले आहे.

 
</text>
</doc>
