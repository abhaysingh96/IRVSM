<doc>
<docno>1125930.cms.txt</docno>
<text>
 
लेख: जाता जाता
मित्र की शत्रू!
[ Sunday, May 29, 2005  07:17:09 pm]


टीव्हीवरील 'सत्ताचक्र' कार्यक्रमाचे संचालक गाडगीळ बसले आहेत.

समोर आबा, सर, विलासराव आणि मुंडे आहेत.

'तर मंडळी आज आपण येथे राजकीय 'कोण बनवतो कोणाला' या जॅकपॉट कार्यक्रमासाठी महाराष्ट्राच्या या आधुनिक चाणक्यांना बोलावलं आहे.'

'माझा पहिलाच प्रश्न् आहे, शरदराव आणि बाळासाहेब यांचे संबंध मैत्रीचे आहेत की त्यांच्यात शत्रुत्व आहे?'

सर कान खाजवतात. 'मला हा प्रश्ान् ऐकू आला नाही.' सगळे खदखदा हसतात.

'...आणि कधी ऐकू येणारही नाही.' मुंडे टोला हाणतात. यावर अधिक जोरदार हास्याचे कल्लोळ उठतात. विलासराव त्यांना टाळी देतात. सरांना कळत नाही की आपण हसावं की नाही. बाळासाहेब कार्यक्रम बघणार हे लक्षात घेऊन ते शांत बसतात.

'मी चीनला गेलो होतो तेथेही मला हा प्रश्ान् केला गेला. यावरून या दोन नेत्यांचं वलय किती दूरवर पसरलं आहे हे जाणवतं,' आबा थेट चीनला पोहोचतात.

'एक मिनिट आबा, चीनमध्ये हा सवाल कोणी केला?' गाडगीळ विचारतात.

'नाशिकचे टकले बरोबर होते माझ्या. ते सतत मला विचारत होते हा प्रश्ान्,' आबांच्या या उत्तरावर चौघेही चाट पडतात.

'विलासराव, तुम्हाला काय वाटतं?' गाडगीळांचा सवाल.

'माझे आणि शरदरावांचे संबंध नेेहमीच स्नेहपूर्ण राहिले आहेत. काही वेळा मी त्यांच्याविरुद्ध भूमिका घेतली होती; पण ती हायकमांडच्या सांगण्यावरून. पण तेव्हाही मी शरदरावांना आधी कल्पना दिली होती. त्याचा फायदा मला मुख्यमंत्रीपदाच्या शर्यतीत मी उतरलो तेव्हा झाला.'

मागून 'वा, क्या बात है!' अशी उल्हासदादा दाद देतात.

'विलासराव, या कार्यक्रमाच्या कॅसेटची जंबो झेरॉक्स तुमच्या हायकमांडकडे पतंगराव आणि गोविंदराव पाठवतील,' मुंडे त्यांना इशारा देतात.

'कार्यक्रम मराठीत आहे. त्यांच्या हायकमांडला कळणार नाही.' सर सांगतात.

'आपण मूळ प्रश्ानकडे वळूया. आबा तुम्ही याचं प्रामाणिक उत्तर द्या,' गाडगीळ गाडी ट्रॅकवर आणायचा प्रयत्न करतात.

'इतका वेळ आम्ही काय अप्रामाणिकपणे चर्चा करतो आहोत काय?' आबांच्या सवालाने गाडगीळ गारठतात.

'कार्यक्रमाची वेळ संपत येते आहे. आपल्यापैकी कोणीही याचं प्रेक्षकांना समजेल अशा पद्धतीने उत्तर द्यावं अशी माझी विनंती आहे,' गाडगीळांच्या बोलण्यात गोडवा.

'अशा प्रश्नचं कोणी खरं उत्तर देतो काय! प्रत्येकाने समजून याचं उत्तर लिहायचं असतं,' आबांच्या या बोलण्यावर सगळे उठतात.

- चकोर

 
</text>
</doc>
