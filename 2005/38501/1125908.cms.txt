<doc>
<docno>1125908.cms.txt</docno>
<text>
 
महामुंबई: मुंबई टाइम्स
अंधांसाठी करिअरचं गगन ठेंगणं!
[ Sunday, May 29, 2005  06:01:05 pm]


वैष्णवी कानविंदे

एकविसाव्या शतकात उच्च आणि तंत्रशिक्षणाची कवाडं खुली होत असताना एरवी टेलिफोन ऑपरेटिंग, टायपिंग, शिवणकाम एवढंच मर्यादित करिअर असणाऱ्या अंधांच्या कार्यकक्षाही झपाट्याने रुंदावत आहेत. मला दिसत नाही, असा न्यूनगंड न बाळगता आत्मविश्वास आणि अभ्यासाच्या बळावर मोठ्या कंपन्यांमध्ये अंध व्यक्ती कार्यरत असल्याचं चित्र हल्ली पाहायला मिळतं.

इन्फमेर्शन टेक्नॉलॉजीच्या युगात अंधांनीही करिअरच्या नव्या वाटा शोधल्या आहेत. टेलिफोन ऑपरेटर, टायपिस्ट, शिवण, भरतकाम, लघुउद्योग या व्यवसायांच्या जागी वेबटेस्टर, कम्प्युटर प्रोग्रामर, सीए, हेड ऑफ फॉरेन एक्स्चेंज, मेडिकल ट्रान्सस्क्रिप्टर अशी विविध कामं अंध व्यक्ती सक्षमपणे सांभाळतात. यात कॉल सेण्टरमध्ये काम करणाऱ्यांचं प्रमाण सर्वाधिक आहे. त्याखालोखाल मेडिकल ट्रान्सस्क्रिप्टर म्हणूनही अनेकांना संधी मिळत आहे.

यासंदर्भात इंडियन असोसिएशन फॉर द ब्लाइण्ड या संस्थेच्या मुंबई शाखेचे अध्यक्ष राम अगरवाल म्हणाले, की ब्रेल लिपीमध्ये अंधांसाठी शालेय शिक्षण उपलब्ध आहे. पण त्याला मर्यादा आहेत. उच्चशिक्षणासाठी अंध विद्यार्थ्याला परावलंबी जीवन जगावं लागतं. पण कम्प्युटरमुळेच इंग्रजी भाषेचं ज्ञान असणाऱ्या आणि उच्चशिक्षण घेण्याची आवड असणाऱ्या अंध विद्यार्थ्यांना ज्ञानार्जनाच्या असंख्य शाखा उपलब्ध झाल्या आहेत. बौद्धिक क्षमतेचा वापर करत इतर सर्वसामान्य मुलांशीही स्पर्धा करण्याची संधी त्यांना आता मिळू लागली आहे.

अंधांना टायपिंगची अडचण नसते. पण कम्प्युटरच्या स्क्रीनवर आपण काय लिहीत आहोत, हे मात्र समजत नाही. त्यासाठी अमेरिकेच्या फ्रीडम सायंटिफिक या संस्थेने काही वर्षांपूवीर् 'जॉज' (छ्वन्ङ्खस्) हे तंत्रज्ञान भारतात आणलं. की-बोर्डवरील प्रत्येक गोष्ट (1द्गह्मड्ढड्डद्य द्घश्ाह्मद्व) शब्दात बदलते आणि त्यांना आपण कोणती कमांड देतो आहोत, ते ऐकू येतं. आपण डिलिटचं बटण दाबलं, तर तसं ऐकू येतं. या प्रक्रियेत माऊस क्लिक करण्याची गरजच पडत नाही. कारण कर्सरचा काही उपयोगही नसतो. पण प्रत्येक कमांड मात्र स्पीकरद्वारे समजते. त्यामुळे कम्प्युटरवर काम करणाऱ्या अंध व्यक्तीला प्रत्येक प्रोग्रामविषयी आकलन होत जातं.

पोटापाण्यासाठी शिवणकाम, भरतकाम किंवा इतर कलाकुसरीच्या गोष्टी शिकायला येणाऱ्यांप्रमाणे आता कम्प्युटर शिकायला येणाऱ्या विद्यार्थ्यांमध्येही वाढ होत आहे. भारतात तंत्रज्ञानाच्या क्षेत्रात या सहानुभूतीऐवजी गुणवत्तेच्या आधारावर नोकऱ्या मिळत असल्याच्या माहितीला अनेक वर्षं नॅशनल असोसिएशन ऑफ ब्लाइंड वर्कशॉपमध्ये प्रमुख मार्गदर्शक म्हणून कार्यरत असणाऱ्या सीबी कुलकणीर् यांनीही दुजोरा दिला.

 
</text>
</doc>
