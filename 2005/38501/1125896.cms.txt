<doc>
<docno>1125896.cms.txt</docno>
<text>
 
सदर
काजूची कहाणी
[ Sunday, May 29, 2005  05:47:14 pm]


एका मोठ्या बाऊलमध्ये खारवलेले काजू ठेवलेत, असे काजू न आवडणारा विरळाच ठरेल. इतकंच काय, त्यातील थोडेच काजू खायचे असं सांगितलं तर ती सूचना प्रत्यक्षात अमलात आणली जाईल का, याविषयी जरा शंकाच आहे. सरळ आहे, असे खारवलेले काजू कधी पोटात गुडुप होतील, तेच मुळी लवकर कळणार नाही. फॅट्स अधिक प्रमाणात असल्याने खारवलेले काजू खाऊ नयेत, असं सांगितलं जातं. एकतर असे काजू महागडे तरी असतात. त्यात सोडियम असल्याने ब्लडप्रेशर वाढू शकतो. म्हणूनच खारवलेल्या काजूंऐवजी नुसतेच काजू खाणं श्ाेयस्कर.

काजूंमध्ये प्रोटीन, फायबर असल्याने त्यांचा वापर उपयुक्त ठरेल. त्यात पोटेशियॅम, बी व्हिटामिन्स आदी असल्याने ते आरोग्याच्या दृष्टीने फायदेशीर ठरेल. शिवाय मँग्नेशियम, फॉस्फरस, सेलेनियम, कॉपरदेखील असतं. साधारण 25 ग्रॅम काजंूमुळे 160 कॅलरी प्राप्त होत असतात. फॅट्समुळे काजू खाणं काही जण टाळत असलं तरी बदाम, शेंगदाणे, अक्रोडपेक्षा यात कमी फॅट असतात. काजू कमी खाल्ल्यास ते सकस ठरतं.

काजूच्या बोंडाचाही वापर केला जातो. या बोंडात व्हिटामिन सी असतं. ब्राझीलमध्ये काजूच्या बोंडाचा ज्यूसही केला जातो. मद्यनिमिर्तीतही काजूचा वापर आढळतो. आपल्याकडेही याचा फेणीसाठी उपयोग केला जाताना दिसतो.

काजूचं मूळ सापडेल ते दक्षिण आफ्रिकेत. तिथून काजू गेलं ते ब्राझील आणि पेरूत. सोळाव्या शतकाच्या काळात पोर्तुगीज व्यापाऱ्यांनी काजूची वृक्ष भारतात आणली. या मातीत ती रुजली, रुळली आणि लोकप्रियही झाली. तेव्हापासून भारतात काजू घराघरात पोहोचला.

याची सर्वात जास्त मागणी आढळेल ती अमेरिकेत. स्वयंपाकासाठी तेलही यापासून केलं जातं. एवढंच काय तर यापासून बुकबाइंडिंगसाठीचा गम, वॉनिर्शचीही निमिर्ती केली जाते. याच्या आवरणापासून तयार केलेलं तेल दक्षिण अमेरिकेत स्कव्हीर्, सोरायसिस आदी विकारांवरील उपचारात केला जातो.

पुडिंग, हलवा, खीर यात काजू वापरलं जातं. ते अख्खं किंवा किसूनही टाकता येतं. आपल्याकड काजू कतरी ही प्रसिद्ध मिठाई. काजूची पेस्ट वापरली जात असल्याने जेवणाची चव अधिक बहरते. काजू पटकन खराब होतात ते ध्यानात घेऊन फ्रिजमध्ये ठेवावेत. ते व्यवस्थित घट्ट बांधून ठेवायला हवेत. सलाड, डेझर्टसाठीही काजू वापरता येतात.

सोया कॅशू चिली

साहित्य : सोयाचे तुकडे-दोन कप, काजू-दहा ते बारा, मैदा-दोन चमचे, कॉर्नस्टार्च-तीन चमचे, मीठ-चवीपुरतं, काळ्या मिरीची पावडर-चवीपुरता, सोय सॉस-दोन चमचे, तेल-एक चमचा (डीप फ्राय करण्यासाठी), लसूण (कापलेली)-तीन ते चार पाकळ्या, हिरव्या मिरच्या (कापलेल्या)-तीन, ग्रीन चिली सॉस-एक चमचा, व्हाइट पेपर पावडर-अर्धा चमचा, कांदा-मध्यम आकाराचा, भोपळी मिरची-दोन, स्प्रिंग ओनियन ग्रीन्स-दोन चमचे, लिंबू सरबत- एक चमचा.

कृती : सोयाचे तुकडे पंधरा मिनिटं गरम पाण्यात भिजत ठेवा. त्यानंतर पाणी ओतावं, मग मैदा, एक चमचा कॉर्नस्टार्च, मीठ, काळी मिरी पावडर, एक चमचा सोय सॉस आणि अर्धा कप पाणी टाकावं. नीट ढवळून झाल्यावर दहा मिनिटं बाजूला ठेवून द्यावं.

कढईत तेल पुरेसं तापू द्यावं. त्यात काजू सोडावेत, सोनेरी तांबूस होईपर्यंत ते तेलातून काढावेत. दवपदार्थ शोषून घेणाऱ्या कागदावर ठेवावेत. त्याच तेलात मॅरिनेट केलेल्या सोयाचे तुकडे डीप फ्राय करून ते बाजूला ठेवावेत.

नंतर दुसऱ्या पॅनवर एक चमचा तेल घेऊन ते गरम करावं. लसूण टाकून ते सॉते करावं. आता थोडंसं पाणी शिंपडल्यास ते करपणार नाही. मग त्यात कापलेली मिरची, उरलेलं सोय सॉस, ग्रीन चिली सॉस, मीठ, व्हाइट पेपर पावडर व एक कप पाणी घ्यावं. फ्राय करून घेतलेल्या सोयाच्या समावेश करून ते मिश्ाण नीट ढवळावं.

आता शिल्लक राहिलेलं कॉर्नस्टार्च पाव कप पाण्यात घेऊन ते मिश्ाणात सोडावं. मग पाव कांदा कापलेला, कापलेली भोपळी मिरची, चॉप्ड स्प्रिंग ओनियन ग्रीन्स त्यात घेऊन ते ढवळावं.

सर्वात शेवटी भाजलेले काजू, लिंबू सरबत त्यात टाकावं. मग तयार होईल ती सोया कॅश्यू चिल्ली डिश.

- संजीव कपूर

 
</text>
</doc>
