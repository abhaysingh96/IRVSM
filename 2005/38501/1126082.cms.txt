<doc>
<docno>1126082.cms.txt</docno>
<text>
 
महाराष्ट्र
पुण्याच्या चार पोलिस अधिकाऱ्यांच्या बदल्या
[ Sunday, May 29, 2005  09:49:53 pm]


म. टा. प्रतिनिधी

पुणे : राज्य सरकारने केलेल्या 78 वरिष्ठ पोलिस अधिकाऱ्यांच्या बदल्यांमध्ये पुण्यातील चार अधिकाऱ्यांचा समावेश आहे; तर मुंबईहून तीन पोलिस अधिकाऱ्यांच्या पुण्यात बदल्या झाल्या आहेत.

पुणे शहर पोलिस विशेष शाखेचे उपायुक्त राजकुमार व्हटकर यांची रायगड जिल्ह्याचे अधीक्षक म्हणून बदली झाली असून त्यांच्याजागी लाचलुचपत प्रतिबंधक विभागाचे अधीक्षक सी. एच. वाकडे यांची नियुक्ती झाली आहे. राज्य राखीव पोलिस दलाचे प्रमुख व्ही. व्ही. लक्ष्मीनारायण यांची पुणे जिल्ह्याचे पोलिस अधीक्षक म्हणून नेमणूक झाली आहे.

राज्य गुन्हे अन्वेषण विभागाचे (सीआयडी) अधीक्षक चंदशेखर दैठणकर यांची पुणे शहर पोलिस विभागात बदली करण्यात आली आहे.

नवी मुंबईचे उपायुक्त एस एस साळुंखे यांची पुणे शहर पोलिस विभागात बदली झाली असून मुंबईतील उपायुक्त अशोक डोंगरे आणि दिलीप भुजबळ यांची राज्य गुन्हे अन्वेषण विभागात बदली करण्यात आली आहे.

 
</text>
</doc>
