<doc>
<docno>1126130.cms.txt</docno>
<text>
 
महामुंबई
चार दशकांनंतरही 'ती' करत आहे येथील नागरिकत्वासाठी प्रयत्न
[ Sunday, May 29, 2005  11:10:25 pm]


म. टा. प्रतिनिधी

मुंबई : एका पाकिस्तानी हिंदू महिलेने 1956 मध्ये येथील एका नागरिकाशी लग्न केले आणि तेव्हापासून ती भारतात राहात आहे. मात्र तिच्या पासपोर्टसंबंधीची कागदपत्रे पोलिसांनी गहाळ केल्यामुळे मुंबईतून पोलिस केव्हाही आपल्याला देशाबाहेर काढतील, अशी भीती या महिलेला वाटत असून कायमस्वरूपी भारतीय नागरिकत्व मिळावे म्हणून तिचे पती प्रयत्न करीत आहेत.

गंगाबेन वाघेला (61) असे या महिलेचे नाव असून तिचे पृथ्वीराज वाघेला या भारतीयाशी लग्न झाल्यानंतर तिने आपला पासपोर्ट येथील यंत्रणेकडे जमा केला होता. ती भारतात 'प्रदीर्घ काळ व्हिसा' (एलटीव्ही) या परवानगीनुसार राहात असून त्याचे दरवषीर् नूतनीकरण करण्यात येत आहे. मात्र, गेले काही वषेर् ते करण्यात आलेले नाही. या वषीर् तिला तिच्या पासपोर्टबाबत विचारण्यात आले होते. तसेच, तिच्या पासपोर्टविषयी मागील रेकॉर्ड सापडत नसल्याचे तिला सांगण्यात आले.

या प्रकारामुळे आपल्या पत्नीला केव्हाही पाकिस्तानला पाठविण्यात येईल, अशी भीती तिच्या नवऱ्याने व्यक्त केली असून पत्नीच्या व्हिसासाठी केलेला अर्जही फेटाळून लावण्यात आला असल्याचे त्यांनीे सांगितले. या महिलेने भारतीय नागरिकत्वासाठीही अर्ज केला होता, मात्र तो अमान्य करण्यात आला.

वाघेला हे अपंग असून त्यांच्या पत्नीचे पाकिस्तानमध्ये कुणी नातेवाईकही नसल्याने ते फारच चिंतेत आहेत. आम्ही आता संबंधित यंत्रणेकडे आणखी एक वर्षाची मुभा मिळावी म्हणून विनंती करणार असून पत्नीला कायमस्वरूपी नागरिकत्व मिळावे म्हणून मी प्रयत्न करणार आहे. अन्यथा ती प्रदीर्घ काळ भारतात राहात असल्याने संबंधित यंत्रणेने तिचे प्रकरणच बंद करावे, असे वाघेला यांचे म्हणणे आहे.

 
</text>
</doc>
