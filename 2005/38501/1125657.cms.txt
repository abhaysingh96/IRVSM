<doc>
<docno>1125657.cms.txt</docno>
<text>
 
महामुंबई
मिठागरे बिल्डरांना देण्याची शिफारस 'युती'चीच!
[ Sunday, May 29, 2005  12:01:06 am]


म. टा. प्रतिनिधी

मुंबई : मिठागरांच्या जमिनीवर 30 हजार मोफत घरे बांधून तेथील जमीनीचा विकास बिल्डरांकडे देण्याचा प्रस्ताव मंजूर करण्याची शिफारस शिवसेना-भाजप युतीच्या सरकारमधील तत्कालीन गृहनिर्माण मंत्र्यांनीच त्यावेळचे केंदीय नगरविकास मंत्री राम जेठमलानी यांना धाडली होती, असा गौप्यस्फोट राज्य सरकारने, भाजपचे माजी खासदार किरीट सोमैया यांनी मुख्यमंत्री विलासराव देशमुख यांच्यावर केलेल्या आरोपांच्या उत्तरात केला आहे.

अलीकडेच मिठागर जमिनी बिल्डरांना देण्याच्या प्रस्तावाची आपणास काहीही माहिती नसल्याचा खुलासा देशमुख यांनी काही वृत्तपत्रांशी बोलताना केला होता. यानंतर सोमैया यांनी मुख्यमंत्र्याच्या अध्यक्षतेखाली पार पडलेल्या बैठकीचे इतिवृत्त प्रकाशित करून, देशमुख खोटे बोलत असल्याचा आरोप केला. हे आरोप निराधार व वस्तुस्थितीला धरून नसल्याचा खुलासा राज्य सरकारने केला आहे. मिठागर जमिनींची मालकी केंद सरकारकडे असून आर्थर अॅन्ड जेनकिन कंपनीकडे या जमिनीची भाडेपट्टी सन 2017 पर्र्यंत असल्याने ही जमीन सरकार बिल्डरांच्या घशात घालत असल्याचा सोमय्या यांचा आरोप आहे. राज्यात युती सरकार असताना सन 1998 मध्ये या कंपनीचे एक भागीदार महेश गोराडिया यांनी 200 एकर जमिनीवर झोपडपट्टी पुनर्वसन योजनेखाली गृहनिर्माणाची परवानगी केंद सरकारकडे मागितली होती असे राज्य सरकारने खुलाशात नमूद केले आहे.

 
</text>
</doc>
