<doc>
<docno>1126006.cms.txt</docno>
<text>
 
देश-विदेश
'गुजरातचा पोटा अहवाल जाहीर करा'
[ Sunday, May 29, 2005  08:57:17 pm]


वृत्तसंस्था

नवी दिल्ली : गुजरातमधील नरसंहारक दंगलींच्या सर्व 120 आरोपींना 'पोटा' कायद्याच्या कलमांतून मोकळे का सोडले, हे समजण्यासाठी 'पोटा फेरविचार समिती'चा संपूर्ण अहवाल जनतेपुढे ठेवण्याची मागणी मार्क्सवादी कम्युनिस्ट पक्षाने केली आहे.

माकपच्या 'पीपल्स डेमोक्रसी' या मुखपत्रातील गुजरात दंगलींवरील लेखात या मागणीसोबतच, 'समितीचा हा अहवाल तसेच गुजरातचे तत्कालीन अतिरिक्त पोलिस महासंचालक आर. बी. श्रीकुमार यांच्याकडील नोंदी आता केंदाच्या सुपूर्द झाल्या असूनदेखील केंदीय गृह आणि कायदा खात्यांनी गप्प बसावे' हे भीषण असल्याची टीका आहे. इतकेच नव्हे तर, 'यूपीएचा किमान समान कार्यक्रम आणि धर्मभेदमूलक अन्याय दूर करण्याची त्यातील कलमे गृहमंत्र्यांनी पुन्हा वाचावीत', असा सल्लावजा थेट प्रहारही या लेखात आहे. 'गोध्रा'चे निमित्त करून मुस्लिमांना मारण्याचा संघिष्ट कार्यक्रम चालवल्याचे गुजरात दंगलींतून स्पष्ट झाले आहे, असे हा लेख म्हणतो.

 
</text>
</doc>
