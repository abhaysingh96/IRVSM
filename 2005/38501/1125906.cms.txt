<doc>
<docno>1125906.cms.txt</docno>
<text>
 
महामुंबई
मुंबईतील 20 लाख झोपडपट्टीवासीयांचा बोजा
[ Sunday, May 29, 2005  05:57:09 pm]


मुंबई टाइम्स टीम

कल्याण : मुंबईतील संजय गांधी नॅशनल पार्क परिसरात अतिक्रमण केलेल्या सुमारे वीस लाख झोपडपट्टीवासीयांचं कल्याण, डोंबिवली, बदलापूर परिसरात पुनर्वसन करण्याचा निर्णय राज्य सरकारने घेतला आहे. या निर्णयामुळे शहरांतील नागरी सोयीसुविधा साफ कोलमडून पडणार आहेत.

मुंबईतील झोपडपट्टीवासीयांचं स्थलांतर प्रामुख्याने कल्याणजवळीलशिरढो ण गावातील सुमारे 65 एकर जागेवर तसंच कल्याण- बदलापूर परिसरातील खोणी, घेसर, वडवली खुर्द, कोहर, खुंटवली, अंतलीर् व कुळगाव परिसरात केलं जाणार आहे. 20 लाखांहून अधिक रहिवासी नव्याने या भागात राहायला येणार आहेत. परिणामी या भागात मोठ्या समस्यांबरोबरच स्थानिकांवर बेरोजगारीचं संकट कोसळण्याची भीती व्यक्त होत आहे.

मुंबईतील झोपडपट्टीवासीयांचे स्थलांतर होणाऱ्या परिसरातील भुमीपुत्रांचा मुळ व्यवसाय शेती आहे. तसेच गाय, बैल व शेतीला पुरक व्यवसाय म्हणून दुग्ध, शेंड्या- मेंढ्या पालन इत्यादी व्यवसाय करण्यात येतात. या व्यवसायांसाठी गावातील पडीक जमीन तसेच गुरचरण जमीनीचा उपजिविकेचे साधन म्हणून महत्वाचा उपयोग होतो. याच गुरचरण जमीनीवर झोपडपट्टीवासीयांचे स्थलांतर झाल्यास कल्याण-डोंबिवली- बदलापूर परिसरातील शेतकरी नामशेष होईल.

सत्ताधीशांनी हक्काची व्होट बँक टिकवून ठेवण्यासाठी स्थलांतराचा घोळ घातला आहे. सहा गावांतील पाचशे एकर जमीन ताब्यात घेण्यात येणार असून झोपडपट्टीवासीयांना पंधरा हजारात भूखंड उपलब्ध करून दिला जाणार आहे.

आधीच या भागात नागरी समस्यांचा बोजवारा उडाला आहे. रस्ते, वीज, पाणीपुरवठा, आरोग्य, स्वच्छता, कायदा-सुव्यवस्था, शिक्षण आदी सोयीसवलती आहेत. त्या रहिवाशांना योग्य तऱ्हेने उपलब्ध होत नसताना नव्याने येणाऱ्या 20 लाख रहिवाशांसाठी कशा सोयी व सुविधा देणार याबाबत राज्य सरकारने काहीच स्पष्ट केलेलं नाही.

कल्याण परिसरातील अनेक ग्रामपंचायती कारभार कसातरी चालवतात. अनेक ग्रामपंचायतींना उत्पन्नाचं साधनच नसल्याने एमआयडीसीचं पाणीबिल थकलं आहे. सध्या पाणी पुरत नाही तर आणखी रहिवासी आल्यावर काय होणार असा प्रश्न आहे.

पाण्याप्रमाणेच विजेबाबतही ग्रामीण भागात आनंदीआनंद आहे. ज्या दिवशी पुर्ण वेळ वीजपुरवठ्याबाबतही तिच स्थिती आहे.

यापूर्वी संजय गांधी नॅशनल पार्कमधील झोपडपट्टीवासीयांचं पुनर्वसन करण्याची मोहीम सरकारने सुरू केली होती. कोर्टाने अनुमती दिली होती. परंतु तिथल्या झोपडपट्टीधारकांनी या भागाची पाहणी करून कोणत्याही प्राथमिक, मूलभूत सोयीसुविधांचा अभाव असल्याने या भागात स्थलांतरित होण्यास नकार दिला होता. आता मात्र नव्याने हा निर्णय घेतल्याने इथले ग्रामस्थ नाराजी व्यक्त करत आहेत.

 
</text>
</doc>
