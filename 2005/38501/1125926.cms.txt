<doc>
<docno>1125926.cms.txt</docno>
<text>
 
बहुतांची अंतरे
खिल्ली उडवायला केवळ अडाणीपणा पुरतो!
[ Sunday, May 29, 2005  07:10:14 pm]


मुंबईतील झोपडपट्टीवासीयांच्या मदतीला मेधा पाटकर धावून आल्या, म्हणून त्यांच्या आंदोलनाची खिल्ली उडविण्याचा प्रयत्न केला जात आहे. त्या शक्तिस्वरूप व संवेदनशील असल्यामुळेच नर्मदा आंदोलनात अनेक वषेर् सातत्य ठेवू शकल्या. ज्यांना त्यांची अडचण होते, त्यांना त्यांनी त्याच विषयाच्या खिंडीत अडकलेले असावे असे वाटते.

आपले जीवन, करिअर पणाला लावणाऱ्या मेधाताईंची जीवनपद्धती पाहता, त्या प्रसिद्धीलोलूप आहे, असे म्हणण्याचे धाडस केवळ आणि केवळ अडाणीच माणसे करू शकतात. कुणाची खिल्ली उडविणे फार सोपे असते, पण त्या आतापर्यंत अहिंसक पद्धतीने व लोकशाहीचा आदर करीत जे प्रश्ान् हाती घेत आहेत, ते किती जण तडीस नेऊ शकतात? तसे असते तर लालबागचा 'मॉल रोड' झालाच नसता. मेधाताई गरिबांच्या नेत्या आहेत. डॉक्टर कोणत्याही रोगनिर्मूलनासाठी आपले काम कुठेही, कोणत्याही परिस्थितीत करतात. लोक-कल्याणासाठी कुणाच्या परवानगीची गरज असते का? तसेच मेधाताईंनी खरी लोकशाही जिवंत ठेवण्यासाठी समाजाचे ज्वलंत प्रश्ान् हाती घेतले, तर इतरांनी त्यांना नर्मदेतच स्पेशलायझेशन करायचा सल्ला का द्यावा?

कोणती व्यक्ती आज आपले संपूर्ण जीवनच पणाला लावून, कुणासाठी का व काय काम करू पाहते, यावर सामान्य नागरिकांनी विचार करायला हरकत नाही. समाजकारण व राजकारण यात बारीक रेघ असल्यामुळे काही जण त्यांच्यावर सोयीस्कर आरोप करतात, पण आज मदर तेरेसा असत्या, तर त्यांनी त्यांच्या कार्याच्या वृत्तीचे कारण अगदी सहजच सांगितले असते.

जयश्ाी खिलारी, विक्रोळी, मुंबई.

 
</text>
</doc>
