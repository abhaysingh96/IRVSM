<doc>
<docno>1125700.cms.txt</docno>
<text>
 
देश-विदेश
ईपीएफचा व्याजदर 9.5 टक्केच
[ Sunday, May 29, 2005  12:50:49 am]


वृत्तसंस्था

मध्यमवर्गावर आल्हाददायी शिडकावा

नवी दिल्ली : अर्थ मंत्रालयाच्या इशाऱ्याकडे दुर्लक्ष करीत आणि डाव्या पक्षांच्या राजकीय दबावापुढे हार मानून कर्मचारी भविष्यनिर्वाह निधीतील (ईपीएफ) गुंतवणुकीवर 9.5 टक्के अशा घसघशीत व्याजदराची शिफारस ईपीएफ बोर्डाने शनिवारी केंद सरकारला केली आणि देशातील सुमारे चार कोटी नोकरदार- पगारदारांनी सुटकेचा नि:श्वास टाकला. हा व्याजदर 8.5 टक्क्यांवर येतो की काय, अशा धास्तीने या वर्गाला गेले काही महिने पछाडले होते.

2004-05 या आथिर्क वर्षातील गुंतवणुकीवर नवा व्याजदर लागू होईल आणि त्यासाठी बोर्डाला राखीव निधीवर विसंबून राहावे लागणार आहे. या निर्णयाचे आथिर्क- राजकीय परिणाम काहीही होवोत, देशभरातील लाभाथीर्ंसाठी हा निर्णय पावसाच्या शिडकाव्यासारखाच आल्हाददायी ठरणार आहे!

व्याजदराविषयी थयथयाट करणाऱ्या कामगार संघटनांनी यंदा आक्षेप घेतलेला नसला, तरी राखीव निधीला हात लावण्याच्या निर्णयाला त्यांनी तीव्र विरोध दर्शवला आहे. ईपीएफच्या इतिहासात केवळ दुसऱ्यांदा अशा प्रकारे राखीव निधीची मदत घ्यावी लागते आहे. यापूवीर् 2003- 04मध्ये एनडीए सरकारने ईपीएफ गुंतवणुकीवर मूळ नऊ टक्के व्याजदराव्यतिरिक्त अर्धा टक्का सुवर्णजयंती बोनस जाहीर केला होता. त्यावेळी राखीव निधीची मदत घेतली गेली होती.

साडेनऊ टक्के व्याजदराचे आश्वासन सत्तारूढ यूपीएच्या निवडणूक जाहीरनाम्यात समाविष्ट होते. त्याचबरोबर, इतक्या मोठ्या व्याजदराने गुंतवणुकीचा परतावा दिल्यास ईपीएफ संघटनेच्या गंगाजळीत 927 कोटींची प्रचंड तूट निर्माण होईल, ती भरून कशी काढणार, अशी शंका सरकार, ईपीएफ संघटनेतील काही जण, तसेच अर्थतज्ज्ञ व्यक्त करीत होते. डाव्यांना खूष करण्यासाठी अर्थमंत्री पी. चिदंबरम यांनी गेल्याच वषीर् साडेनऊ टक्के व्याजदराची घोषणा केली खरी, पण परताव्यासाठीचा निधी देण्यात वा उभारण्यात अर्थ मंत्रालय कोणतीही मदत वा सबसिडी देणार नाही, असेही त्यांनी स्पष्ट केल्याने ईपीएफच्या केंदीय विश्वस्त मंडळाची पुरती पंचाईत झाली होती.

शनिवारी विश्वस्त मंडळाचे अध्यक्ष आणि कामगारमंत्री के. चंदशेखर राव यांच्या उपस्थितीत झालेल्या बैठकीत या अडचणीवर सध्या तरी मार्ग निघाल्याचे वाटते आहे. पाच तास झालेल्या बैठकीनंतर, अपेक्षित तूट 927 कोटींऐवजी 716 कोटी असेल, असे राव म्हणाले. ही तूट विशेष राखीव निधीतून भरून काढण्यात येईल. वर्षानुवषेर् सरकारी बँकांमध्ये साचून राहिलेल्या, कायदेशीर मुदत संपलेल्या ठेवींचाच हा विशेष राखीव निधी असतो. त्याच्यावरील व्याजातूनच 600 कोटी जमा झाले आहेत. ईपीएफची सगळी तूट भरून काढली तरी विशेष राखीव निधीत काही शिल्लक उरतेच, असे विश्वस्त मंडळाने दाखवून दिले.

डावे खूष!

साडेनऊ टक्के व्याजदराच्या शिफारशीवर डाव्या नेत्यांनी समाधान व्यक्त केले. निवडणुकीपूवीर् सत्तारूढ पक्षांनी दिलेले आश्वासन पाळण्याची जबाबदारी विश्वस्त मंडळावर होती, ती त्यांनी पार पाडली, असे भारतीय कम्युनिस्ट पक्षाचे खासदार आणि 'आयटक'चे सरचिटणीस गुरुदास दासगुप्ता म्हणाले. मार्क्सवादी कम्युनिस्ट पक्ष आणि 'सिटू' या कामगार संघटनेचे नेते श्यामल चक्रवतीर् हेही समाधानी होते. हा दर कायमस्वरूपी राहावा, अशी मागणी त्यांनी केली.

 
</text>
</doc>
