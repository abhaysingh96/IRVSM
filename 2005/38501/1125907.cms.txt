<doc>
<docno>1125907.cms.txt</docno>
<text>
 
महामुंबई
गोरगरीबांना घरं कधी मिळणार?
[ Sunday, May 29, 2005  06:00:09 pm]


झोपडपट्टी पुनविर्कास योजनेच्याबाबतीत यापूवीर्ही बरीच चर्चा घडून आली आहे. परंतु इतर काही रखडलेल्या गोष्टींप्रमाणे हे प्रकरण चचेर्च्या टेबलावरच टोलवलं जातं की काय, अशी परिस्थिती सध्या आहे. मधुकर देशमुख, पांडुरंग पाटील आणि अनिल सावे यांनी महासभेत या विषयावर सविस्तर विवेचनही यापूवीर् केलं आहे.

महापौर राजन विचारे यांनी याबाबत सर्व संबधितांना एकत्र आणून विस्तृत चर्चा घडवून आणण्याची भूमिका घेतली आहे. ती स्वागतार्ह आहे. कोणत्यातरी गलिच्छ वस्तीत राहणाऱ्या, जीवनाच्या मुलभूत गोष्टींही ज्यांच्यापर्यंत पोहोचत नाहीत, अशा गोरगरीबांना झोपडपट्टी पुनविर्कास योजनेंतर्गत स्वत:चं चांगलं घर मिळण्याची चांगली शक्यता निर्माण झाली. परंतु ही योजना अस्तित्वात आल्यापासून हाताच्या बोटावर मोजता येतील, एवढ्याच ठिकाणी ती कार्यान्वित झाली. इतरत्र जेवढे अर्ज केले गेले ते एकतर कागदपत्र पूर्ततेच्या ससेमिऱ्यात अडकलेत किंवा राजकीय हस्तक्षेपांमुळे रखडलेत. अशा परिस्थितीत ठाण्याचे आमदार आणि शिवसेनेचे जिल्हाप्रमुख एकनाथ शिंदे, राष्ट्रवादीचे अशोक राऊळ, भाजपचे प्रभाकर सावंत, काँग्रेसचे अनिल साळवी, आरपीआयचे नाना इंदिसे या जाणकार मंडळींनी एकत्र येऊन सामूहिक नेतृत्व किंवा शिखर समिती तयार करून युद्धपातळीवर ही योजना कशी कार्यान्वित होईल, याचा ध्यास घ्यायला हवा. किती वर्षं महापालिकेचे कोट्यवधी रुपये तिच ती गटारं आणि तेच ते फुटपाथ बांधण्यात, स्वच्छतागृहांची दारं दुरुस्त करण्यात वाया घालवणार?

एक दोन नव्हे तर 213 झोपडपट्ट्यांचा प्रश्न आहे. त्यापैकी झोपडपट्टी घोषित करण्याचं कामच एक ते दोन वर्षं चालतं. कारण त्या विभागासाठी स्वतंत्र अधिकारी नाही. मग तो अधिकारी नेमण्यासाठी तातडीनं पावलं उचलली जाण्याची गरज आहे. एक खिडकी योजना तयार करून ही योजना गतीमान करण्यासाठी निश्चित कालमर्यादा घालण्याचीही गरज आहे. ठाणे शहराशी सामाजिक बांधिलकी असलेल्या बिल्डर्सना यात सहभागी करून घेऊन त्यांचाही यात फायदा होईल, अशा तऱ्हेची रचना करण्याचा विचार सध्या सुरू असल्याचं कळतं, हे पाऊल जर योग्य मार्गावर पडलं तर झोपडपट्टीत राहणारे ठाणेकर पालिकेला दुवा देतील.

आणखी एक महत्त्वाची गोष्ट म्हणजे शहर विकास खाते, समाज विकास खाते यांनी योजनेत सहभागी असलेल्यांची संख्या एकदा निश्चित केल्यानंतर त्यात पुन्हा कोणालाही प्रवेश देऊ नये. अन्यथा ही प्रक्रिया कालत्रयी संपणार नाही. या अनिल सावे यांच्या सूचनेचा विचार संबंधितांनी करायला हवा. सर्बबन इंजिनीअर सुहास सामंत आणि डेप्युटी इंजिनीअर प्रमोद निंबाळकर यांच्यासारखे कार्यक्षम अधिकारी या योजनेचा पाठपुरावा करत असताना त्यांना महापालिका प्रशासन आणि पदाधिकाऱ्यांनीही पाठबळ दिलं पाहिजे. ही स्वप्नवत योजना उत्तमरितीने आकारला आली तर येत्या पाच ते दहा वर्षांत ठाण्याचं रूप पालटून जाईल.

अकार्यक्षम कोण?

गेल्या आठवड्यात उपमहापौर अशोक वैती यांनी आयुक्त संजय सेठी यांना परत पाठवण्यासाठी त्यांच्याविरोधात अविश्वासाचा ठराव आणण्याची मागणी महापौर राजन विचारे यांच्याकडे केली आहे.

शिवसेनेचे कार्याध्यक्ष उद्धव ठाकरे यांनी भूमिपूजन केलेल्या कामांची सुरुवात आजवर होऊ शकलेली नाही. हा वैती यांचा पहिला आरोप आहे. त्यानंतर मग त्यांनी ठाणेकर रहिवाशांचे, सेठी आयुक्तपदी असल्यामुळे असं नुकसान होतं, याची माहिती महापौर विचारे यांना दिली आहे. वैती यांच्या या भूमिकेला त्यांच्याच पक्षात कितपत पाठिंबा मिळतो, हे पाहण्यासारखं आहे.

सौरऊजेर्चा प्रकल्प, घनकचरा व्यवस्थापनासाठी भूखंड, हरित अर्थसंकल्प, वीजेची बचत, रस्त्यांचे वेगाने सुरू असलेले काँक्रिटीकरण, गणेश विसर्जन घाट, कृत्रिम तलाव, स्टेशन परिसर सुधारणा अशा छोट्यामोठ्या गोष्टी ज्या आयुक्तांच्या कार्यकाळात झाल्या ते आयुक्त संजय सेठी वर्षभरानंतर अकार्यक्षम असल्याचा साक्षात्कार अशोक वैती यांना नेमका कशामुळे झाला हे समजू शकलेलं नाही.

मागासवगीर्य निधी, प्रभाग समिती निधी आदींबाबत नगरसेवकांनी शिफारस केलेल्या कामांची मूल्यमापन समितीकडून पडताळणी केल्याशिवाय सुरुवात करता येणार नाही. हा आयुक्तांनी घेतलेला पवित्रा कोणत्या प्रकरणांमुळे घेतला गेला, याची जाणीव वैती यांना निश्चित असणार. त्याचबरोबर कार्याध्यक्षांनी भूमिपूजन केलेल्या कामांना प्रारंभ कशामुळे झाला नाही, याची माहिती घेण्याचा अधिकार उपमहापौरांना आहे. आधी ती माहिती घेऊन मगच अशोक वैती यांनी अविश्वास ठरावाची मागणी केली असती तर एकवेळ मान्य करता आलं असतं. नालेसफाईची येता-जाता पाहणी न करता स्वत: उभे राहून काम व्यवस्थित होतं की नाही याचा आढावा घेण्याचा मार्गही त्यांना मोकळा आहे. हे सारं करण्यापूवीर्च, त्यांनी पक्षशिस्तीला बाधा येऊ शकेल अशी भूमिका घेतली. त्यावर शिवसेनेचे नेते आता काय भूमिका घेतात आणि खरंच पुढच्या महासभेत अविश्वासाचा ठराव चचेर्ला येतो का, हे राजकीय नाट्य आता ठाण्यात काही दिवस रंगणार असंच दिसतं आहे.

- रवींद मांजरेकर

 
</text>
</doc>
