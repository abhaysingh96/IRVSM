<doc>
<docno>1125660.cms.txt</docno>
<text>
 
महामुंबई
रुइयाच्या एका 'पदवी'चे निकाल मान्यता नसल्याने अडचणीत
[ Sunday, May 29, 2005  12:02:10 am]


म. टा. प्रतिनिधी

मुंबई : एका अभ्यासक्रमाच्या प्रवेशासाठी विद्यार्थ्यांकडून जास्त फी घेतल्याप्रकारणी अखेर कोर्टानेच कान उपटल्यामुळे विद्यार्थ्यांचे 25 लाख रुपये परत देण्याची नामुष्की गेल्याचवषीर् ओढवलेले माटुंग्याचे रुईया कॉलेज पुन्हा अडचणीत सापडले आहे. 'अॅडव्हान्स डिप्लोमा इन फूड क्वालिटी कंट्रोल' या पदविका अभ्यासक्रमाला विद्यापीठाची मान्यता न घेता बीएससीच्या (बायो-केमिस्ट्री) अभ्यासक्रमाशी कॉलेजने जोडले, त्यामुळे या विद्यार्थ्यांचे निकाल देण्यास विद्यापीठाने नकार दिला आहे.

या सुमारे 23 पैकी अनेक विद्यार्थ्यांना बीएससीनंतर पदव्युत्तर अभ्यासक्रमासाठी प्रवेश घ्यायचे आहेत; पण कॉलेजच्या कारभारामुळे विद्यार्थ्यांचे नुकसान होण्याची शक्यता आहे.

बीएससीचा निकाल मंगळवारी घोषित करण्यात आला. मात्र, संबंधित विषयाला कॉलेजने रीसतर मान्यता न घेतल्याने विद्यापीठाने या विषयाच्या विद्यार्थ्यांचे निकाल रोेखून ठेवले आहेत, असे कॉलेजच्या प्रशासनातफेर् या विद्यार्थ्यांना सांगण्यात आले. निकाल मिळाल्याशिवाय पदव्युत्तर अभ्यासक्रमांना प्रवेश कसा घ्यायचा, असा या विद्यार्थ्यांचा सवाल आहे. एफवाय बीएससीसाठी दोन वर्षांपूवीर् कॉलेजने 'अॅडव्हान्स डिप्लोमा इन फूड क्वालिटी कंट्रोल' हा विषय विद्यार्थ्यांना देऊ केला होता. विद्यार्थ्यांनी सलग दोन वषेर् या विषयाची परीक्षा दिली. अभ्यासक्रमाला मान्यताच नव्हती, तर कॉलेजने आणि नंतर विद्यापीठाने या विषयाची परीक्षा घेतलीच कशी, अशी तक्रार एका विद्यार्थ्याच्या पालकाने नाव प्रसिद्ध न करण्याच्या अटीवर केली.

कॉलेजच्या 23 विद्यार्थ्यांची तक्रार विद्यापीठाकडे आल्याचे प्र-कुलगुरू डॉ. अरुण सावंत यांनी 'मटा'ला सांगितले. 'कोणताही नवीन अभ्यासक्रम सुरू करताना कॉलेजला काही शैक्षणिक कायदेशीर प्रक्रिया पूर्ण कराव्या लागतात. विद्यापीठाने या विषयाच्या पदविका कोर्सला मान्यता दिली होती. मात्र, कॉलेजने पदविकेऐवजी पदवी अभ्यासक्रम राबविला. त्यामुळे, विद्यापीठाला या विद्यार्थ्यांचे निकाल रोखून ठेवावे लागले,' असे त्यांनी स्पष्ट केले. तसेच, या विद्यार्थ्यांच्या हातात लवकरात लवकर निकाल कसे पडतील, या दृष्टीने निर्णय घेतला जाईल, असे त्यांनी सांगितले. कॉलेजच्या प्राचार्यांशी प्रतिक्रियेकरिता संपर्क साधला असता ते उपलब्ध होऊ शकले नाहीत.

दरम्यान, दोन वर्षांपूवीर्ही या कॉलेजने एका अभ्यासक्रमासाठी विद्यार्थ्यांकडून तब्बल 25 लाख रुपये जास्त फी घेतली होती. या प्रकरणावरून तर खूपच वादंग निर्माण झाला होता. अखेर हे प्रकरण कोर्टात गेले. कोर्टानेही जादा फी परत करण्याचे आदेश दिल्यानंतर मागील वषीर् कॉलेजने फी परत केली.

 
</text>
</doc>
