<doc>
<docno>1125699.cms.txt</docno>
<text>
 
देश-विदेश
राहुल नाम संवत्सरारंभ!
[ Sunday, May 29, 2005  12:50:05 am]


वृत्तसंस्था

नवी दिल्ली : सलग तिसऱ्यांदा काँग्रेसच्या अध्यक्षपदी निवड झाल्यानंतर सोनिया गांधी यांनी, पक्षसंघटनेत आमूलाग्र बदल करणार नाही, पण राहुल गांधी यांच्यासह तरुणांवर महत्त्वाची जबाबदारी सोपवली जाईल, असे जाहीर केले. सत्ता मिळाल्यामुळे जबाबदारी वाढली असल्याने अविरत कार्यरत रहा, असे आवाहन त्यांनी कार्यर्कत्यांना केले.

पक्षाध्यक्षपदासाठी आव्हानच नसल्यामुळे सोनिया गांधी यांची या पदावर बिनविरोध निवड झाल्याचे निवडणूकप्रमुख ऑस्कर फर्नांडिस यांनी शनिवारी जाहीर केले. त्यानंतर गांधी यांनी काँग्रेस मुख्यालयात भावी वाटचालींची दिशा स्पष्ट केली.

काँग्रेसने अनेक अडचणींचा सामना करीत आठ वर्षांनंतर सत्तेत पुनरागमन केले आहे. त्यामुळे आपल्याला आता पूवीर्पेक्षा अधिक जोमाने काम करावे लागेल, असे त्या म्हणाल्या.

गांधी यांच्या अध्यक्षपदाला पक्षाच्या लवकरच होणाऱ्या अधिवेशनात मान्यता देण्यात येईल. पक्षाचे धोरण ठरवणाऱ्या सवोर्च्च कार्यकारिणीत तरुणांना वाव मिळण्यासाठी त्यातील दहा जागा भरताना निवडणूक घ्यावी, असा विचार त्यांनी मांडला आहे.

सोनिया यांची पहिल्यांदा 1998मध्ये सीताराम केसरी यांच्याजागी पक्षाध्यक्षपदी निवड झाली होती. मागील निवडणुकीत त्यांना उत्तर प्रदेशातील दिवंगत दिग्गज नेते जितेंद प्रसाद यांनी आव्हान दिले होते. त्या सध्या काँग्रेस संसदीय पक्ष, संयुक्त पुरोगामी आघाडी आणि राष्ट्रीय सल्लागार परिषद या तीन महत्त्वाच्या संस्थांच्याही अध्यक्ष आहेत.

 
</text>
</doc>
