<doc>
<docno>1126128.cms.txt</docno>
<text>
 
महामुंबई
मुंबईतील अधिकाऱ्यांना बदल्यांचा धक्का
[ Sunday, May 29, 2005  11:09:42 pm]


म. टा. प्रतिनिधी

मुंबई : राज्य पोलिस दलात रविवारी करण्यात आलेल्या फेरबदलांमुळे गेली अनेक वषेर् मुंबईत ठाण मांडून बसलेल्या अधिकाऱ्यांना फटका बसला आहे.. तब्बल 78 अधिकाऱ्यांच्या एकाच वेळी बदल्या करण्यात आल्या आहेत.

प्रज्ञा सरवदे यांना लाचलचपत प्रतिबंधक विभागाच्या उपमहानिरीक्षक म्हणून बढती देतानाच त्या पदावरील अशोक कामते यांचे पुणे येथील विशेष सुरक्षा विभागाचे प्रमुख म्हणून बदली करण्यात आली आहे.

राज्याचे माजी पोलिस महासंचालक के. के. कश्यप यांच्यावर केलेल्या आरोपांमुळे चचेर्त आलेले पोलिस महानिरीक्षक उद्धव कांबळे यांची औरंगाबादचे पोलिस आयुक्त म्हणून नियुक्ती करण्यात आली आहे. रवींद सोनावणे यांची नागपूरचे पोलिस महानिरीक्षक म्हणून तर एस. एम. सय्यद यांची नागपूरचे सहआयुक्त म्हणून बदली झाली आहे. दहशतवादविरोधी पथकाचे उपायुक्त जयजितसिंग यांना त्याच जागेवर अतिरिक्त आयुक्त म्हणून बढती देण्यात आली आहे.

संदीप बिष्णोई यांनाही उपमहानिरीक्षक म्हणून बढती मिळाली आहे. तर महानिरीक्षकपदावर असलेल्या श्रीदेवी गोयल यांना अतिरिक्त पोलिस महासंचालक म्हणून बढती देऊन त्यांना नासिक येथील पोलिस अकादमीच्या प्रमुख म्हणून पाठविण्यात आले आहे. उपायुक्त रावसाहेब शिंदे यांची ठाण्याला तर रामराव वाघ यांची रेल्वे अधीक्षक म्हणून मुंबईतच नियुक्ती करण्यात आली आहे.

 
</text>
</doc>
