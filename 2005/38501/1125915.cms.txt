<doc>
<docno>1125915.cms.txt</docno>
<text>
 
अर्थव्यवहार
आयटीसीचा नफा 2191.40 कोटी
[ Sunday, May 29, 2005  06:34:39 pm]


वृत्तसंस्था

कोलकाता : देशातील एक बडी कंपनी आयटीसी लिमिटेडला 31 मार्च 2005 रोजी संपलेल्या आथिर्क वर्षात 2 हजार 191 कोटी 40 लाख रुपयांचा घसघशीत निव्वळ नफा झाला. संचालक मंडळाने या काळासाठी दहा रुपयाच्या प्रत्येक शेअरवर 31 रु. लाभांशाची घोषणा केली.

या काळात कंपनीचे एकूण उत्पन्न 7 हजार 875 कोटी 26 लाखांवर पोहोचले. पण गेल्या वर्षातल्या अखेरच्या तिमाहीतील निकालांबाबत कंपनीने खुलासा केला आहे. तिमाहीतली आकडेवारी आणि वर्षभरातली आकडेवारी यांची तुलना होऊ शकत नाही, कारण आयटीसी हॉटेल्स लिमिटेड आणि अन्सल हॉटेल्स या कंपन्या याच काळात आयटीसीत विलीन झाल्या होत्या, असे कंपनीतफेर् स्पष्ट करण्यात आल्या. कंपनीचा तिमाहीतील निव्वळ नफा आणि एकूण उत्पन्न अनुक्रमे 771.75 कोटी आणि 2236.43 कोटी इतके नोंदवले गेले. शेअर्सची विभागणी आणि बोनस शेअरसंदर्भात विचारविनिमय करण्यासाठी 17 जूनला कंपनीची पुन्हा बैठक होत आहे.

 
</text>
</doc>
