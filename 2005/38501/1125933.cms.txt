<doc>
<docno>1125933.cms.txt</docno>
<text>
 
लेख
बेघरांचे पुनर्वसन अपुरेच!
[ Sunday, May 29, 2005  07:20:19 pm]


पावसाळा जसजसा जवळ येत आहे, तसतसे महानगरपालिका आणि रस्ते विकास प्राधिकरण यांच्यात आरोप-प्रत्यारोप सुरू झाले आहेत. आता महापालिका नालेसफाई जोमात करून मुंबईत पाणी साचू नये याची खबरदारी घेत आहे; तर m.m.r.d.a. (मुंबई मेट्रोपोलिटन रिजन डेव्हलपमेंट अॅथॉरिटी) आपली कामे पावसाळ्यासाठी गुंडाळण्याच्या तयारीत असल्याचे अजून तरी दिसत नाही. निकृष्ट दर्जाचे साहित्य वापरून 'कॉन्टॅक्टरांनी' तयार केलेल्या रस्त्यांना पावसाळ्यांत मोठे खड्डे पडतात. रस्त्यांच्या अर्ध्या भागात m.m.r.d.a. ची कामे चालू आहेत. उरलेल्या रस्त्याला मोठमोठे खड्डे पडले, त्यात पाणी साचले की 'ट्रॅफिक जॅम' आणि खड्ड्यात गाड्या अडकणे हे सगळे मोठ्या प्रमाणात रस्त्यारस्त्यावर होणार आहे. या झाल्या वाहतुकीच्या समस्या.

ज्या m.m.r.d.a.ने रस्ते रुंदीकरणाचे काम सुरू केले, अतिशय जलद गतीने मुंबई शहरातील रस्ते मोठे करून गाडीवाले आणि रस्त्यावरून रोज प्रवास करणाऱ्यांना दिलासा दिला, याचेही कौतुक केले पाहिजे. अनेक नवनवीन इमारत (संकुल) समूहांना त्यानी प्रमुख रस्त्यांशी जोडून, त्यांच्या इमारतविक्रीला चालना दिली. याच m.m.r.d.a.ने नवनवीन रस्ते करताना असंख्य कष्टकरी लोकांच्या अनेक वर्षानुवर्षांच्या राहत्या घरांच्या जागा विकासाच्या नावे जबरदस्तीने, पूर्वसूचना न देता ताब्यात घेतल्या. m.u.t.p. (मुंबई अर्बन ट्रान्सपोर्ट प्रोजेक्ट) आणि m.m.r.d.a. प्रकल्प बाधितांसाठी 30 हजार मोफत घरे जागतिक बँक आणि सरकारच्या मदतीने बांधण्यात आली आहेत, असे वारंवार सांगितले जाते. प्रत्यक्षात टी. चंदशेखर यांच्या अत्याधुनिक कम्प्युटराईज ऑफिसमधून कितीजणांचे पुनर्वसन झाले, याची यादी, गेली तीन वषेर् पाठपुरावा करूनही पूर्णपणे मिळू शकली नाही. 'm.u.t.. प्रोजेक्ट' सायन- कोळीवाडा येथील 'कोकरी आगर मानखुर्द'ची तीन हजार 400 लोकांची जी यादी मिळाली, त्यातील दोन हजार 400 लोक हे संक्रमण शिबिरात राहात होते, त्यांना आता वाशीनाका येथे हलविण्यात येत आहे.

सन 2003मध्ये जोगेश्वरी लिंक रोड हा रस्ता सहा पदरी करण्यात आला. येथील मिलिंद नगरमध्ये राहणाऱ्या रहिवाशांकडे 1960- 65पासूनची रेशन कार्डं, फोटोपास आहेत. त्यावेळचे मंत्री विक्रमसिंह पाटणकर यांनी त्यांचे पुरावे बघितले. m.m.r.d.a.बरोबर बैठकाही झाल्या. पण त्याचे पुरावे व लोकांची यादी तीन वर्षांपूवीर् देऊनही, त्यांचे पुनर्वसन नाही. आज ते लोक बेघर आहेत. खार रोड येथे 'मूतीर्गल्ली'मध्ये 40 वर्षांपासून राहणाऱ्यांची जागा m.u.t.p. कडून रेल्वे प्लॅटफॉर्म वाढविण्यात आले, तेव्हा गेली. त्यांच्याही पुनर्वनाची जबाबदारी घेण्यात आली. त्यांची यादी 2002 व 2003मध्ये m.m.r.d.a.ला देण्यात आली. एका स्वयंसेवी संस्थेला सवेर्क्षण करण्याची जबाबदारी देऊन बाधित लोकांची यादी तयार करण्यास सांगितले गेले. परंतु तिने येथे सव्हेर् केलाच नव्हता, ही बाब उघडकीस आली. आम्ही तक्रारी केल्यानंतर संस्थेचे काही कार्यकतेर् आले, पुरावे बघून गेले. पुनर्वसनाची पत्रे व नंबर दिले, पण येथील पात्र लोकांनाही घरे मिळाली नाहीत.

पश्चिम उपनगरात रू..ञ्ज.क्क.च्या प्रोजेक्टमधून साडेतीन हजार लोकांना घरे मिळणार, असे यापूवीर्चे उपआयुक्त मदान यांनी छातीठोकपणे सांगितले; पण पश्चिम उपनगरात m.u.t.p. अंतर्गत लोकांना बेघर व्हावे लागले आहे. हे लोक 'भटक्या'प्रमाणे रात्री कुठेतरी आसरा शोधत दिवस काढत आहेत. पश्चिम दूतगतीमार्ग हायवे आता 14 पदरी करण्यात येत आहे. पार्ला, अंधेरी, जोगेश्वरी, गोरेगाव, मालाड, कांदिवली ते दहिसर चेकनाका येथील बाधित 10 ते 12 हजार लोकांचे पुनर्वसन करत आहोत, असे m.m.r.d.a. वतीने सांगण्यात येत आहे. 'डेप्युटी कलेक्टर एनक्रोचमेंट' हे या लोकांचे पुरावे तपासून त्यांची पात्रता ठरवितात. पात्र लोकांना मोठ्या प्रमाणात अपात्र ठरविण्यात येते, तसेच विभक्त कुटुंब पद्धतीत पूवीर्पासून शेजारी शेजारी राहणाऱ्या भावांच्या, काका, पुतण्या यांच्या वेगवेगळ्या खोल्या (घरे) असतात; परंतु मतदारयादीत नावे एकत्रित असल्याने या सगळ्यांनाच एक घर देण्यात येते. बाकीच्यांना घर नाकारले जाते. त्यांच्यात भांडणं लावून दिली जातात. काहीजणांनी येथे दोन लाख 40 हजार किमतीत रीतसर कागदपत्र करून 1995च्या पूवीर्ची खोली विकत घेतलेली आहे. परंतु त्यांनी 1995नंतर विकत घेतली म्हणून त्यांना अपात्र ठरविण्यात येते. या काही अटी जाचक व अन्यायकारक आहेत. 1999 साली विलासराव देशमुख मुख्यमंत्री असताना, सर्व पक्षीय बैठकीत 'स्ट्रक्चर' 1995पूवीर्चे असल्यास त्याला घर देण्यात येईल, असे ठरविण्यात आले. परंतु त्यानंतर निघालेल्या अध्यादेशात त्याचा समावेश झाला नाही आणि आज सरकारी अधिकारी त्याच्यावर बोट ठेवतात. यात दुरुस्ती करणे देशमुख सरकारला सहज शक्य आहे. ती दुरुस्ती त्यांनी लवकरच करावी, अशी मागणी आम्ही घर हक्क जागृती परिषदेतफेर् करत आहोत. विकासकामाच्या अंतर्गत जागा ताब्यात घेण्याचे काम हे मोठ्या प्रमाणात सुरू झाले असून त्यातून उद्ध्वस्त होणाऱ्यांचे प्रमाण जास्ती आहे आणि पुनर्वसनासाठी बांधण्यात आलेल्या सदनिका या पाच हजारपेक्षा सध्यातरी अधिक नाहीत. गेली सतत चार वषेर् याविषयी पाठपुरावा केला म्हणून आज ही पाच हजार घरे झाली आहेत. तेव्हा घाईघाईने विकास करायचा, बाधित लोकांपैकी 70 टक्के लोकांना अपात्र ठरवून हुसकावून लावायचे, हे प्रकार सर्रास चालू आहेत. यात मालाड येथील उपजिल्हाधिकारी कार्यालयातील प्रगणक अधिकाऱ्यास लाचलुचपत प्रतिबंधक खात्याच्या अधिकाऱ्यांनी सापळा रचून पकडले, तेव्हापासून डेप्युटी कलेक्टरही रजेवर आहेत.

m.m.r.d.a. , m.u.t.p. आणि स्.क्र.न्. अंतर्गत संबंधित अधिकारी, कर्मचारी, नगरसेवक, स्थानिक नेते आमदार यांच्या आशीर्वादाने पुनर्वसन योजनेत सामूहिक भ्रष्टाचार चालू आहेत. 30 हजार लोकांना मोफत घरे देताना जागतिक बँकेकडून मोठ्या प्रमाणात मदत मिळाली आहे. परंतु त्यातील 50 टक्के वाटाही बाधितांच्या पुनर्वसनासाठी मिळत नाही. मुंबईतील विकासासाठी हटविण्यात येणाऱ्या 1995पूवीर्च्या पक्क्या झोपडीधाकांनाही घरे मिळत नाहीत. 30 हजार घरे हा एक मोठा करून सांगितलेला आकडा आहे. ही मोफत घरे नसून आपली जागा गमाविणाऱ्यांची फसवणूक आहे. नगर विकास, गृहनिर्माण, गलिच्छ वस्ती सुधार, घरदुरुस्ती आणि पुनर्बांधणी अशी सगळीच खाती मुख्यमंत्र्यांकडे असल्यामुळे त्यांनी या पुनर्वसनामध्ये तातडीने लक्ष घातले पाहिजे. एकीकडे कोर्टात 2000 सालापर्यंतच्या झोपडपट्ट्यांचा प्रश्न् लोंबकळत ठेवला जात आहे आणि त्याच वेळीस 95पूवीर्च्या, 30-40 वर्षांपासून राहणाऱ्या लोकांवर विकासाच्या नावे बेघर होण्याची वेळ आलेली आहे. हा प्रश्ान् सरकारने आणि मुख्यमंत्र्यांनीच सोडविला पाहिजे. कोर्ट ही पळवाट आहे.

- विद्या चव्हाण

 
</text>
</doc>
