<doc>
<docno>1126127.cms.txt</docno>
<text>
 
महामुंबई
युतीचे आंदोलन हा निव्वळ राजकीय स्टंट
[ Sunday, May 29, 2005  11:09:01 pm]


म. टा. प्रतिनिधी

मुंबई : लोडशेडिंग विरुद्ध शिवसेना- भाजपने युतीने सुरू केलेले आंदोलन हा निव्वळ राजकीय स्टंट असून वीज मंडळ उद्ध्वस्त होत असताना हे राजकीय पक्ष त्याकडे डोळेझाक का करीत आहेत, हे गूढ आहे. मंडळाच्या विभाजनाविरुद्ध जनआंदोलन केल्यास खरी जनसेवा घडेल, असा टोला मंडळातील कर्मचारी संघटनांनी मारला आहे.

लोडशेडिंगच्या विरोधात भाजपचे रास्तारोको आंदोलन उद्या सोमवारपासून सुरू होत आहे. तर शिवसेनेने यापूवीर्त ठिकठिकाणी हिंसक आंदोलन पुकारले आहे. मात्र, लोडशेडिंगविरुद्ध आंदोलन केल्याने विजेची टंचाई दूर होणार नाही. ही वस्तुस्थिती माहित असतानाही केवळ राजकीय फायदा मिळविण्याचा हेतू या आंदोलनांमागे असल्याचा आरोप वर्कर्स फेडरेशनचे कार्याध्यक्ष मोहन शर्मा यांनी केला आहे. लोडशेडिंगला मंडळाचे कर्मचारी व इंजिनिअरच जबाबदार असल्याचा आभास निर्माण करून त्यांना मारहाण करणे, कार्यालयाची जाळपोळ करणे, ट्रान्सफॉर्मर व यंत्रसामुग्री यांना आगी लावून हे राजकीय पक्ष ग्राहक व जनतेच्या हालात भरच घालत आहेत. लोडशेडिंगच्या आजच्या संकटास केंद व राज्य सरकारचे सदोष धोरण जबाबदार असल्याचा आरोप शर्मा यांनी केला आहे.

मंडळाच्या जनकल्याणकारी योजनेत व वीज यंत्रणा बांधण्याच्या खर्चात गेले काही वषेर् 20 ते 25 टक्के कपात होत असताना या पक्षांनी कधी त्याविरुद्ध आवाज काढला नाही. एन्रॉन आणताना सर्व पक्ष सरकारच्या धोरणांची वकिली करीत बसले. त्यांच्या चुकीच्या धोरणाने एन्रॉनने राज्यातून सहा हजार कोटी रुपये लुटून नेले. गेल्या 14 वर्षांत एकही मेगावॉटची जादा वीज निमिर्ती करण्यात आली नाही, यास मंडळाचे कर्मचारी जबाबदार आहेत काय, असा या संघटनांचा सवाल आहे.

महाराष्ट्र सरकार वीज मंडळाचे चार कंपनीत विभाजन करण्यासाठी हट्टाला पेटले आहे. विभाजनाचे अत्यंत गंभीर परिणाम राज्याच्या जनतेवर होणार आहेत. जनतेला व ग्राहकांना विश्वासात घेतले जात नाही, या सरकारी धोरणाचा साधा निषेधही हे राजकीय पक्ष करावयास तयार नाहीत. त्याविरुद्ध आंदोलनही नाही आणि त्याचा योग्य विचारही नाही, ही दुदेर्वाची बाब आहे. विभाजनला सहा महिने मुदतवाढ देण्याचा केंदाचा निर्णयही राज्याला मान्य नाही. दडपशाही करून विभाजन करणारच, अशी भाषा सरकारतफेर् वापरली जात असताना खरे तर याविरोधात आंदोलन झाले पाहिजे. मात्र, त्याविरुद्ध विरोधी पक्ष 'ब्र'ही काढावयास तयार नाहीत. रात्री अपरात्री कॅबिनेट बैठक घेऊन विभाजनाचे निर्णय घेतले जात असताना विरोधी पक्ष गप्प बसणे आश्चर्यकारक असल्याची टीका शर्मा यांनी केली आहे.

 
</text>
</doc>
