<doc>
<docno>1126010.cms.txt</docno>
<text>
 
देश-विदेश
छत्तीसगडमध्ये आयएएस व आयएफस अधिकाऱ्यांत वाद
[ Sunday, May 29, 2005  08:58:45 pm]


वृत्तसंस्था

रायपूर : छत्तीसगडच्या गृहसचिवपदी भारतीय वनसेवेतील (इंडियन फॉरेस्ट सव्हिर्स) अधिकाऱ्याची नेमणूक करण्यात आल्यामुळे राज्यातील आयएएस लॉबीचा भडका उडाला आहे तर वन अधिकाऱ्यांनी या तसेच अन्य नेमणुकांचे जोरदार समर्थन करून कार्यक्षमता हाच निकस लावून नियुक्त्या करण्यात याव्यात, असा आग्रह धरला आहे.

वन संचालनालयातील 15 अधिकाऱ्यांची आयएएस खात्यात बदली करून त्यांची सचिवालयात किंवा इतर नागरी सेवेत नियुक्ती करण्यात आली आहे. त्यात के. सुब्रमण्यम यांना गृहसचिवपद देण्यात आले आहे तसेच मुख्यमंत्र्याचे सचिवपदीही त्यांचीच नेमणूक करण्यात आलेली आहे. तर व्ही. के. सिन्हा यांना वनसचिव म्हणून नियुक्त करण्यात आले आहे.

वन खात्यातील अधिकाऱ्याची गृहसचिवपदी नेमणूक करून त्यांच्याकडे मुख्यमंत्र्यांचे सचिव म्हणूनही कार्यभार सोपविण्याची घटना सनदी नोकरांच्या इतिहासात कधीही घडलेली नाही, असे एका ज्येष्ठ आयएएस अधिकाऱ्याने सांगितले.

कायदा आणि सुव्यवस्थेचा प्रश्ान् हाताळणे ही विशेष कौशल्याची सेवा आहे. जिल्हाधिकारी ते गृहसचिव असा प्रवास करणाऱ्या आयएएस अधिकाऱ्याकडे असा प्रश्ान् हाताळण्याचा अनुभव असतो. वन अधिकाऱ्याने कायदा- सुव्यवस्थेचा प्रश्ान् कधीच हाताळलेला नसतो, असेही त्याने निदर्शनास आणून दिले.राज्यशास्त्राच्या पदवीधरास अभयारण्याचा कार्यभार पाहता येईल काय किंवा कला शाखेच्या पदवीधरास पुष्पवाटीकेची देखभाल करता येईल काय, असा प्रश्ान्ही त्याने केला.

शिष्टमंडळबाजी!

सनदी अधिकाऱ्यांच्या शिष्टमंडळाने मुख्य मुख्यमंत्र्यांचे सचिव विवेक धांड यांची नुकतीच भेट घेऊन त्यांना यासंबंधी निवेदन दिले. आयएफएस अधिकाऱ्यांनाही आपली बाजू मांडताना कार्यक्षमता हाच निकस लावण्यात यावा, अशी मागणी केली आहे.

 
</text>
</doc>
