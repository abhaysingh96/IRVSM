<doc>
<docno>1125904.cms.txt</docno>
<text>
 
महामुंबई
धोकादायक गॅस पाइपलाइनवर शाळेची इमारत
[ Sunday, May 29, 2005  05:55:34 pm]


मुंबई टाइम्स टीम

उरण : पालिकेची कोणतीही परवानगी न घेता व संरक्षित पट्ट्यात बांधण्यात आलेल्या शैक्षणिक संस्थेवर पालिका कारवाई करणार आहे. ओएनजीसी कंपनीच्या गॅस पाइपलाइनवर बांधकाम करण्याबाबत धोक्याचा इशारा दिला असतानाही शाळेचं सभागृह बांधलं होतं.

उरण एज्युकेशन सोसायटी ही उरणमध्ये प्रतिष्ठित समजली जाणारी शिक्षणसंस्था आहे. बोरी-पाखाडी इथल्या सव्हेर् नं. 161 हा भूखंड संरक्षित घोषित करण्यात आला होता. या संरक्षित पट्ट्यात कोणतंही बांधकाम करण्यास परवानगी नसतानाही उरण एज्युकेशन सोसायटी या शिक्षणसंस्थेने सुमारे 80 लाख रुपये खर्चुन शाळेची इमारत बांधली आहे. गेल्या दहा वर्षांपूवीर्पासून सुरू असलेले इमारतीच्या बांधकामाची कोणतीही नोंद पालिकेमध्ये नाही. तर या इमारतीच्या बांधकामासाठी, वीज व पाणी जोडणीसाठी पालिकेने कोणत्याही प्रकारचा ना हरकत दाखला नसल्याचं मुख्याधिकारी दीपक पुजारी यांनी सांगितलं. तसंच अशा प्रकारच्या अनधिकृत इमारतींचा सव्हेर् पालिकेमार्फत करण्यात येणार आहे. या अनधिकृत बांधकामांमुळे पालिकेचा लाखो रुपयांचा मालमत्ता कर बुडत असल्याचं त्यांनी सांगितलं. त्याचबरोबर ओएनजीसी कंपनीतील उच्च दाबाच्या वायू व तेल वाहून नेणाऱ्या गॅस पाइपलाइनवर कोणत्याही प्रकारचं बांधकाम करणं धोकादायक असल्याचा इशारा देऊनही या शाळेने सुमारे 20 बाय 40 फुटांचं सांस्कृतिक सभागृह बांधलं आहे.

तसंच उरणमध्ये प्रतिष्ठित समजल्या जाणाऱ्या युइएस या शिक्षणसंस्थेने नेहमीच इथल्या पालकांकडून हजारो रुपये विकासनिधीच्या नावाखाली देणग्या घेऊन लाखो रुपये जमा केेले. मात्र पालिकेने आरक्षित ठेवलेल्याजमिनीवर इमारत उभी करून पैशाचा दुरुपयोग केला असल्याचा आरोप रहिवाशांनी केला आहे. या शाळेच्या शिक्षण समितीवर वकील, नगरसेवक असतानाही अशा प्रकारचं बांधकाम झालंच कसं, असा प्रश्न जनतेसमोर आहे.

 
</text>
</doc>
