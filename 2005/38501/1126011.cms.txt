<doc>
<docno>1126011.cms.txt</docno>
<text>
 
देश-विदेश
अफताब अन्सारीच्या साथीदाराला तुरुंगातून पळताना अटक
[ Sunday, May 29, 2005  08:59:21 pm]


वृत्तसंस्था

मिदनापूर : अमेरिकन सेंटरवर हल्ला करण्यासाठी अफताब अन्सारी यास मदत केल्याबद्दल जन्मठेपीची शिक्षा भोगत असलेला देबाशीश चक्रवतीर् तुरुंगातून पळून जात असताना पोलिसांनी त्याला रविवारी शिताफीने अटक केली.

चक्रवतीर्ने शनिवारी रात्री तुरुंग वार्डाच्या भिंतीला भगदाड पाडून संडासमध्ये शिरला व नंतर संडासच्या खिडकीतून बाहेर येऊन तुरंगाची 18 फूट उंच भिंत चढून पसार झाला होता. परंतु, त्यास 24 परगाणा जिल्ह्यात रविवारी पुन्हा अटक करण्यात पोलिसांना यश आले.

त्याच्या वार्डात एक लोखंडी सळी आणि प्लेट सापडली असून त्याच्या पलायनाची चौकशी करण्याचे आदेश तुरुंग महानिरीक्षक जयदेव चक्रवतीर् यांनी दिले आहेत. या प्रकरणी तिघा तुरुंग कर्मचाऱ्यांना निलंबित करण्यात आले आहे.

देबाशीश चक्रवर्ती याच्या तुरुंगातून पळून जाण्याच्या कटाचा सुगावा लागल्यावर त्यास हावडा जिल्ह्यातील उलुबेरिया तुरुंगातून प्रेसिडेन्सी तुरुंगात आणि नंतर तेथून मिदनापूर तुरुंगातून हलविण्यात आले होते. त्याला 1990 सालीच फाशीची शिक्षा ठोठावण्यात आली होती. परंतु हायकोर्टाने फाशीची ही शिक्षा रद्द करून त्याला जन्मठेपेची शिक्षा ठोठावली होती.

 
</text>
</doc>
