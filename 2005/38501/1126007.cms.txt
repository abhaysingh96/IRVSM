<doc>
<docno>1126007.cms.txt</docno>
<text>
 
देश-विदेश
खासगी वीज अधिक हवी!
[ Sunday, May 29, 2005  08:58:04 pm]


वृत्तसंस्था

सिमला : 'विजेसारख्या क्षेत्रात खासगी गुंतवणुकीला बहर कसा काय आलेला नाही?', असा सवाल सर्व राज्यांतील ऊर्जा सचिवांपुढे करीत पंतप्रधान मनमोहन सिंग यांनी या क्षेत्रात खाजगी गुंतवणूक वाढवण्याचे संकेत दिले.

विजेचा 11 टक्के एकंदर तुटवडा आणि राज्य वीज मंडळांचा एकूण तोटा 21 हजार कोटी रुपयांवर, ही स्थिती आपल्याला बदलावीच लागेल. मंडळांचे त्रिभाजन झाले म्हणजे सारे संपत नाही, तर कार्यक्षमता वाढीचे आव्हान त्रिभाजनानंतरही कायम राहणार आहे, असे त्यांनी रविवारी ऊर्जा सचिवांच्या परिषदेचा समारोप करताना सांगितले. त्रिभाजनाचा निर्णय धोरणात्मक आहे, त्यासाठी कायदाही बदलण्यात आला आहे आणि आता बहुतेक राज्यांनी या धोरणाप्रमाणे कार्यवाही केली आहे, असे सांगत त्यांनी त्रिभाजनावर माघार नसल्याचे स्पष्ट केले.

 
</text>
</doc>
