<doc>
<docno>1125664.cms.txt</docno>
<text>
 
महामुंबई
ठाण्यात काही रस्ते सायकलसाठी राखीव?
[ Sunday, May 29, 2005  12:07:13 am]


म. टा. प्रतिनिधी

ठाणे : पुण्या- मुंबईपेक्षा हवेची गुणवत्ता सरस असलेल्या ठाणे शहराचा पर्यावरणीय समतोल राखण्यासाठी ठाणे महानगरपालिका आयुक्त संजय सेठी यांनी आठ कलमी कार्यक्रम आखला असून, त्यात शहरातील काही मार्ग केवळ सायकलस्वारांसाठी राखीव ठेवण्याच्या कल्पनेचाही समावेश आहे.

पाच जून रोजी पर्यावरण दिन साजरा करताना, शहरातील कमी वर्दळीच्या चार ते पाच मार्गांवर इतर वाहनांना प्रवेश नाकारून ते मार्ग सायकलींसाठी राखीव ठेवण्यात येतील. अशापद्धतीने कोणते मार्ग राखीव करता येतील, याची वाहतूक पोलिसांच्या मदतीने आयुक्त सध्या चाचपणी करीत आहेत.

शहरात सध्या पाच ठिकाणी वायू प्रदूषणाची माहिती देणारे फलक लावण्यात आले आहेत. त्याच धतीर्वर ध्वनीप्रदूषणाचीही माहिती देणारे फलक लावले जाणार आहेत. अशा प्रकारचा प्रयोग राज्यात प्रथमच होणार आहे.

साकेत आणि कोलशेत येथे खारफुटीची 25000 झाडे लावणे आणि शहराच्या विविध भागात कडुनिंबाची हजारो झाडे लावण्याच्या उपक्रमाची सुरुवात पाच रोजी होत आहे.

राज्यातील पहिल्या बायो मिथेन गॅस प्रकल्पातून गॅस निमिर्तीस याच दिवशी प्रारंभ होणार आहे. छत्रपती शिवाजी रुग्णालयात असलेल्या या प्रकल्पात पाच टन ओल्या कचऱ्यापासून गॅसनिमिर्ती होऊ शकेल.

सुका कचरा गोळा करणाऱ्या महिलांना प्रशिक्षित करून त्यांना त्यातून रोजगाराची संधी उपलब्ध करून दिल्यानंतर आता ओला कचरा वेगळा करण्याचे प्रशिक्षणही महापालिकेतफेर् दिले जाणार आहे. या मोहिमेत गोळा करण्यात आलेल्या ओल्या कचऱ्याचा वापर गॅसप्रकल्पासाठी होईल

परिवहन सेवेतील सर्व बसगाड्यांच्या सीएनजीकरणाचा विचार सुरू असून, तसे धोरण ठरण्यापूवीर् परिवहन सेवेच्या ताफ्यातील पहिली सीएनजी बसही पाच जून रोजीच दाखल होत आहे.

स्टेशन परिसर फेरीवालामुक्त करणे, गणेश विसर्जन घाट कृत्रिम तलावांची योजना या योजना यशस्वी केल्यानंतर यंदाचा अर्थसंकल्प 'हरित' असल्याची घोषणा करणाऱ्या संजय सेठी यांनी पर्यावरण दिनाच्या निमित्ताने हा आठ कलमी कार्यक्रम हाती घेतला आहे

 
</text>
</doc>
