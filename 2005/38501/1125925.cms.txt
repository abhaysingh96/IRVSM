<doc>
<docno>1125925.cms.txt</docno>
<text>
 
बहुतांची अंतरे
कोकणची माणसं साधी-भोळी?
[ Sunday, May 29, 2005  07:09:34 pm]


'गोमू माहेरला जाते हो नाखवा, हिच्या घोवाला कोकण दाखवा....' या गाण्यात 'कोकणची माणसं साधी-भोळी, यांच्या अंगात भरली शहाळी' असे कोकणच्या तत्कालीन माणसांचे यथार्थ वर्णन केले होते. परंतु 'आम्हाला तुमची गरज नाही हो!' (म. टा. 24 मे) या बातमीत आज कोकणच्या माणसांच्या वागण्यात झालेला कटू, पण सत्य बदल सांगितला आहे.

पूर्वी कोकणच्या माणसांना मुंबई शहराबद्दल कुतूहल होते. त्यातूनच 'मुंबैकरां'बद्दल आदरयुक्त प्रेम असे. उन्हाळ्याच्या सुट्टीत मुंबईचा चाकरमानी कोकणातील त्याच्या गावी गेल्यावर शेजारचे सगळे गावकरी घरी येऊन त्याची विचारपूस करीत. 'मुंबैकर' त्यांना मुंबईहून आणलेला खाऊ भेट म्हणून देई. कोकणातील स्थानिक ग्रामस्थांमध्येही सौहार्दाचे वातावरण असे. आपुलकीची क्चड्डह्मह्लद्गह्म स्4ह्यह्लद्गद्व हे त्यांच्या स्वभावाचे वैशिष्ट्य. कोणतीही मजुरी न घेता एकमेकांच्या शेतीची व घराची कामे करणे, हे या क्चड्डह्मह्लद्गह्म स्4ह्यह्लद्गद्वचे उदाहरण! परंतु आता या पद्धती नामशेष होण्याच्या मार्गावर आहेत.

गेल्या काही वर्षांत पर्यटनाच्या माध्यमातून कोकणचा विकास होत गेला. टीव्हीसारखी माध्यमे कोकणातील गावोगावी पोहोचल्याने त्यांच्यासाठी जग जवळ आले आणि मुंबईसुद्धा! परिणामी मुंबईबद्दलचे कुतूहल संपले. 'मुंबैकर'ही पूवीर्सारखा 'व्हीआयपी' राहिला नाही. याचे चटके आता येथे येणाऱ्या पर्यटकांना बसत आहेत. कोकणच्या पर्यटन विकासाला हे मारक असून, कोकणातील माणसांनी आत्मपरीक्षण करणे गरजेचे आहे.

संदीप गावडे, दहिसर, मुंबई.

 
</text>
</doc>
