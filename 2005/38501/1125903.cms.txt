<doc>
<docno>1125903.cms.txt</docno>
<text>
 
प्रगती फास्ट
प्रवेश सौंदर्यविश्वातला
[ Sunday, May 29, 2005  05:54:38 pm]


ब्युटी इण्डस्ट्रीमध्ये करिअरसाठी तुम्हाला अरोमा थेरपिस्ट ते हेअर एक्स्पर्ट यासारखे असंख्य पर्याय आहेत. या विषयातलं शास्त्रशुद्ध ट्रेनिंग विद्यार्थ्यांना उपलब्ध करून घेण्यासाठी लॅक्मे कॉस्मेटिक कंपनीने ट्रेनिंग अॅकॅडमी सुरू केली आहे. अॅप्टिट्यूड टेस्टच्या स्कोअरनुसार विद्यार्थ्यांना योग्य कोर्सला प्रवेश दिला जाईल.

आर्ट, टेक्निकल स्किल आणि बिझनेस करण्याची संधी या सगळ्याचा उत्तम समन्वय ब्युटी इण्डस्ट्रीमध्ये आहे. त्यामुळे हल्लीच्या तरुण पिढीला या ऑफबीट क्षेत्रात करिअर करताना कोणतीही जोखीम जाणवत नाही. योग्य ट्रेनिंग घेऊन विद्यार्थ्यांना इथल्या उपलब्ध संधींचा करिअरसाठी उपयोग करून घेता येईल. वाढत्या हायटेक सलून आणि पार्लरच्या संख्येने योग्य प्रोफेशनलची गरज निर्माण केली. पण तरुणांचा विशेष कल असलेल्या या क्षेत्रात मान्यताप्राप्त इन्स्टिट्यूटची कमतरता अजूनही जाणवते.

ही गरज लक्षात घेऊन लॅक्मे या नावाजलेल्या कॉस्मेटिक कंपनीने आता ब्युटी ट्रेनिंग अॅकॅडमी सुरू केली आहे. ब्युटी इण्डस्ट्रीच्या गरजांप्रमाणे विद्यार्थ्यांना ट्रेनिंग देण्यावर भर दिला जाईल. ब्युटी एक्स्पर्ट म्हणून काम करण्यासाठी आवश्यक असलेली कौशल्यं आणि ज्ञान या प्रोफेशनल कोर्सच्या माध्यमातून दिलं जाणार आहे.

अॅकॅडमीमध्ये प्रवेश घेण्यासाठी विद्यार्थ्यांना प्रथम अॅप्टिट्यूड टेस्ट द्यावी लागते. या टेस्टमधील स्कोअरनुसार विद्यार्थ्यांना कशा प्रकारचं ट्रेनिंग द्यावं, हे निश्चित केलं जातं. 'इथे कोर्स केलेल्या विद्यार्थ्यांना ब्युटी एक्स्पर्ट म्हणून भारतातच नाही तर परदेशातही चांगला जॉब मिळू शकेल,' असं मत इन्स्टिट्यूटच्या फॅकल्टीने व्यक्त केलं.

लॅक्मे लिव्हरचे व्हाइस प्रेसिडण्ट अनिल चोप्रा म्हणाले, 'अनुभव, विषयाचं सखोल ज्ञान आणि स्किल्स यांच्या आधाराने प्रत्येक एक्स्पर्ट आपल्या कस्टमरला वेगवेगळा 'लूक' देण्याचा प्रयत्न करत असतो. त्यामुळेच प्रयोग आणि नावीन्यावर आधारलेली ही इण्डस्ट्री सविर्स इण्डस्ट्रीतील नियमांच्या चौकटीत बसत नाही. शिवाय इथे प्रत्येकाला स्वत:चं वेगळं स्थान निर्माण करण्याची संधी दिली जाते. कोर्सच्या माध्यमातून विद्यार्थ्यांच्या प्रयोगशील कलागुणांना प्रोत्साहन दिलं जाणारं आहे. नियमांच्या चौकटीत काम करण्याची सक्ती न करणारं हे क्षेत्र आहे.'

स्किन केअर, मेकअप आणि हेअर स्टाइलमधील दहा तासांच्या शॉर्ट टर्म कोर्सपासून 800 तासांच्या लाँग टर्म कोर्सचे पर्याय विद्यार्थ्यांना इथे उपलब्ध आहेत. प्रत्येक कोर्सची फी वेगळी आहे.

संपर्क : लॅक्मे ट्रेनिंग अॅकॅडमी, 207, एव्हरेस्ट चेंबर, अंधेरी- कुर्ला रोड, स्टार टीव्ही ऑफिस जवळ, मरोळ नाका, अंधेरी (पूर्व), मुंबई - 400059. टेलिफोन नंबर : 39573032/ 39574341.

- प्रगती फास्ट टीम

 
</text>
</doc>
