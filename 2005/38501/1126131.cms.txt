<doc>
<docno>1126131.cms.txt</docno>
<text>
 
महामुंबई
कर्मचाऱ्यांच्या मदतीनेच राज्य कृषी उद्योग महामंडळाची भरभराट
[ Sunday, May 29, 2005  11:11:11 pm]


म. टा. प्रतिनिधी

मुंबई : राज्य कृषी उद्योग महामंडळ उजिर्तावस्थेला आणण्यासाठी सरकारतफेर् सर्व ते प्रयत्न करण्याचे आश्वासन देतानाच, मंडळाच्या कर्मचाऱ्यांनीही या प्रयत्नांत सहभागी व्हावे, असे आवाहन राज्याचे कृषिमंत्री बाळासाहेब थोरात यांनी येथे केले.

गोरेगाव येथे नुकत्याच पार पडलेल्या महाराष्ट्र कृषी उद्योग कर्मचारी संघाच्या वाषिर्क अधिवेशनाचे उद्घाटन करताना बाळासाहेब थोरात बोलत होते. मंडळाच्या उत्पादनांची गुणवत्ता, तसेच त्यांची विक्री याचा आढावा घेताना, उच्च दर्जाची उत्पादने असूनही महामंडळाची आथिर्क उलाढाल कमी होत असल्याबद्दल त्यांनी चिंता व्यक्त केली.

प्रास्ताविक करताना कृषी उद्योग कर्मचारी संघाचे महासचिव सुभाष पवार यांनी कर्मचाऱ्यांच्या बराच काळ प्रलंबित असलेल्या मागण्या मांडून त्याबाबत निर्णय घेतला जावा, अशी अपेक्षा व्यक्त केली होती. त्यावर, या मागण्यांबाबत एका महिन्यात अभ्यास करून निर्णय घेण्याचे आश्वासन महामंडळाचे व्यवस्थापकीय संचालक डॉ. प्रदीप व्यास यांनी दिले. महामंडळाच्या प्रगतीसाठी उपयुक्त ठरू शकतील, अशा सूचना, प्रस्ताव वा शिफारसी कर्मचाऱ्यांनी केल्यास त्यावर विचार करण्याचे आश्वासनही त्यांनी दिले. तर मंडळ उजिर्तावस्थेत आणण्यासाठी नवे प्रकल्प हाती घेण्याची मागणी कर्मचारी संघाचे अध्यक्ष अरुण वझरे यांनी व्यक्त केली.

 
</text>
</doc>
