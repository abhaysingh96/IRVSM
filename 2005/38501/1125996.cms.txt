<doc>
<docno>1125996.cms.txt</docno>
<text>
 
क्रीडा
चंदरपॉलचे शानदार शतक
[ Sunday, May 29, 2005  08:48:28 pm]


बाबाडोर्स

ब्रिजटाऊन : शिवनारायण चंदरपॉलच्या शानदार शतकाच्या जोरावर वेस्ट इंडिजने आपली बाजू मजबूत केली आहे. पाकिस्तानपुढे 573 धावांचे लक्ष्य विंडीजने ठेवले आहे.

चंदरपॉलचे हे 14 वे कसोटी शतक. त्याने नाबाद 153 धावा फटकावल्या. त्याने सहा तासातील 254 चेंडूत दोन षटकार आणि दहा चौकार ठोकले. वेव्हल हाईंडससह (52) त्याने पाचव्या विकेटसाठी 134 धावांची महत्त्वपूर्ण भागीदारीही साजरी केलीे.

पहिल्या कसोटी क्रिकेट सामन्याच्या तिसऱ्या दिवस-अखेरीस पाकिस्तानचे चार गडी 113 धावातच गारद झाले आहेत. चंदरपॉलच्या थेट फेकीने युनुसखानला धावचीत केले आणि वेस्ट इंडिजची बाजू मजबूत करून टाकली. युनुसखानल भोपळाही फोडता आला नाही.

 
</text>
</doc>
