<doc>
<docno>1125663.cms.txt</docno>
<text>
 
महामुंबई
हत्येप्रकरणी फादरला अटक
[ Sunday, May 29, 2005  12:06:39 am]


म. टा. वृत्तसेवा

कल्याण : येशु ख्रिस्ताची तसबीर फोडण्यावरून लहान भावाची हत्या करणाऱ्या फिर्यादी फादरलाच कल्याण कोळसेवाडी पोलिसांनी बेड्या ठोकून गजाआड केल्याची घटना कल्याणच्या काटेमानिवली परिसरात घडली आहे.

कल्याण पूवेर्तील खडेगोळवली येथील समता हाऊसिंग सोसायटीत रहाणारे उदय श्यामसुंदर तांबे (35) हे एड्स आजाराने ग्रस्त होते. त्यांच्यावर जे.जे. रुग्णालयात उपचारही चालू होते. त्यांनी काही दिवसांपूवीर् आई-वडिल व लहान भाऊ अभय याच्याशी भांडण करून त्यांना घराबाहेर हाकलून दिले. त्यामुळे वृद्ध आई-वडिल अभय या लहान मुलाकडे नगरला वास्तव्यास गेले होते. तेथे एका चर्चमध्ये फादर म्हणूून कार्यरत असलेल्या अजय तांबे (38) या मुलाकडे आपणाला उदयने घरातून हाकलून दिल्याचे त्यांनी सांगितले.

घटनेचा जाब विचारण्यासाठी आई, वडिल व अजय हे कल्याण येथे उदयच्या घरी आले. शुक्रवारी दुपारी दीड वाजता उदय तांबे आणि त्यांचे मोठे बंधू अजय श्यामसुंदर तांबे (38) यांच्यात घरगुती कारणावरून भांडण सुरूझाले. भांडणाचे रूपांतर मारामारीत झाले. उदयने भिंतीवर असलेली येशु ख्रिस्ताची काचेची फोटोफ्रेम फोडून टाकली. त्याचा राग आल्यामुळे ख्रिस्ती धर्माचा धमोर्पदेशक असणाऱ्या अजयने लहान भावाला बेदम मारहाण केली. मारहाणीत फुटलेल्या काचा उदयच्या पाठीत, मानेत घुसल्या व त्यात तो गंभीर जखमी झाला व हॉस्पिटलमध्ये दाखल करण्यापूवीर्च त्याचा दुदैर्वी मृत्यूही झाला. प्रारंभी अजयने आपण निदोर्ष असल्याचा आव आणला. परंतु सिनियर इन्स्पेक्टर शिरीष शेळके यांनी पोलिसी इंगा दाखविताच उदयचा खून केल्याची कबुली अजयने दिली.

 
</text>
</doc>
