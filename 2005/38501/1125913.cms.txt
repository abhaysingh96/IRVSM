<doc>
<docno>1125913.cms.txt</docno>
<text>
 
अर्थव्यवहार
नेट लगाके...
[ Sunday, May 29, 2005  06:32:53 pm]


गॅलरीत कुंड्या ठेवणाऱ्यांपैकी 92त्न स्त्रियांना आणि 18त्न पुरुषांना लोणचं आवडतं. 58त्न (अर्थातच कुंड्याप्रेमी) स्त्रिया कैरीचं लोणचं आणि 5त्न पुरुष करवंदाचं लोणचं पसंत करतात, असा कोणी निष्कर्ष जाहीर केला तर लगेचच आपण त्याच्या डोक्याविषयी संशय घेऊ लागू; पण त्याची गरज नाही. कुणी कशाचंही सवेर्क्षण करावं आणि त्यासाठी कशाचीही मोट बांधावी.

इंटरनेटचा वापर करणाऱ्या भारतीयांत 60त्न मोटरमालक आहेत. हाँगकाँगमध्ये हे प्रमाण फक्त 20त्न आणि चीनमध्ये 31त्न आहे. 44त्न भारतीय 'नेटाजीं'चा वर्षभरातच कार घेण्याचा मानस आहे. म्हणजे नेट वापरणारे भारतीय मोटर उत्पादकांच्या लवकर जाळ्यात अडकतात का? तसं असेल तर चांगलंच आहे. कारोत्पादकांनी सर्वांना मोफत नेटजोडणी देऊन टाकावी. चीनमध्ये मात्र ही नेटमात्रा चालणार नाही; कारण तिथल्या 74त्न 'नेटाजीं'चा कारबिर घेण्याचा विचार नाही. आणखी एक निष्कर्ष. अधेर् ग्राहक प्रथमच कार घेत असतात. तसेच आधी छोटी कार, नंतर मोठी आणि नंतर लक्झरी कार असा ग्राहकांचा प्रवास चालतो. खरं तर, या निष्कर्षाला सवेर्क्षणाची काय गरज? पण सवेर्क्षकांना कोण हो अडवणार? आणि कशासाठी? आणि सर्वच सवेर्क्षण 'बेकार' या सदरात मोडणारं नसतं.

गरजेपेक्षाही 'प्रतिष्ठा' हेच चारचाकी बाळगण्यामागचं प्रयोजन असतं, असा एक (बहुधा स्वत:ची गाडी नसणाऱ्यांचा) समज असतो; परंतु अशा 'प्रतिष्ठित' गाडीमालकांचं प्रमाण आहे फक्त 23त्न; पण 'असे' कारवंत नेमके ओळखायचे कसे? काहीतरीच विचारू नका. हे सवेर्क्षक पुन्हा कामाला लागतील आणि त्यांच्या लक्षणं आणि खुणांची टक्केवारी देऊन तुम्हाआम्हाला बेजार करून सोडतील!

- सुधीर सुखठणकर

 
</text>
</doc>
