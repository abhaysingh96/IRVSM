<doc>
<docno>1105356.cms.txt</docno>
<text>
 
धावते जग
स्वागतार्ह उपाय
[ Tuesday, May 10, 2005  08:11:57 pm]


मुंबईतील वाहनांच्या संख्येत झालेल्या भरमसाठ वाढीमुळे प्रदूषण वाढण्यास मदतच झाली आहे आणि त्याचे दूरगामी परिणाम सर्वच लोकांवर होत आहेत, ही बाब नवीन राहिलेली नाही. एसी गाड्यांमधून जाणाऱ्या लोकांना कदाचित त्याची झळ थेट पोचत नसेलही. परंतु उन्हातान्हात या अफाट वाहतुकीवर नियंत्रण ठेवण्याचा प्रयत्न करणाऱ्या वाहतूक पोलिसांना त्याचा थेट फटका बसतो.

त्याचा त्यांच्या प्रकृतीवर परिणाम होऊन कार्यक्षमताही कमी होते हे सर्वांनाच दिसत असते. म्हणूनच या पोलिसांना मदत म्हणून प्राणवायू पुरविणारे मास्क देण्याचा निर्णय स्वागतार्ह आहे. कुलाब्यापासून दहिसरपर्यंत आणि पूवेर्कडे मुलुंडपर्यंत 25 पोलिस ठाण्यांमध्ये अशा मास्कची सोय करण्यात आली आहे. साधारणपणे एक वाहतूक पोलिस रोज किमान आठ तास उन्हातान्हात काम करत असतो.

आता तो त्यातून 15 मिनिटे का असेना, पण विश्ाांती घेऊन प्राणवायूचा मास्क लावेल व ताजातवाना होईल. आज या विभागातील अनेक पोलिसांना श्वसनाचे विकार जडले आहेत, पोटाचे आजार झाले आहेत आणि सतत उभे राहण्यामुळे पाय दुखण्यानेेही त्रास होतो. अनेकांना सतत धाप लागण्याचा आणि झोप न येण्याचाही त्रास होतो. यामुळेच खरोखरच्या आजारपणाच्या सुट्या घेण्याचे प्रमाणही वाढते.

वाहतूक विभागाकडे अवघे 2200 कर्मचारी आहेत. त्यातले 150 अधिकारी व बाकीचे कॉन्स्टेबल्स आहेत. रोज साधारणपणे 1800 कॉन्स्टेबल्स रस्त्यावर ड्यूटी करत उभे असतात. मुळात संख्या कमी असल्याने रजा देतानाही प्रश्ान् निर्माण होतो. ते आजारी पडल्यावर उपचार करण्यापेक्षा ते आजारीच पडू नयेत यासाठी प्रयत्न करणे केव्हाही श्ाेयस्कर, असा विचार उशिरा का असेना, पण केला गेला याचे स्वागत करायला हवे.

हा त्रास कमी झाला की वाहतूक पोलिसांना ' फिट अँड हेल्दी ' बनविण्याचे उपायुक्त पाटणकर यांचे स्वप्न पूर्ण होऊ शकेल. याच 25 पोलिस चौक्यांमध्ये कम्प्युटरही बसविण्यात आले आहेत. त्या त्या विभागातले अपघात आणि वाहनचालकांकडून घेतला जाणारा दंड यांची नोंद त्यावर केली जाणार आहे. याचा उपयोग पोलिस अधिकाऱ्यांनाही होईल. परंतु असे करताना नाक्यानाक्यावर सिग्नलचे उल्लंघन करणाऱ्या वाहनचालकांकडून पोलिसांच्या हातात सरकवल्या जाणाऱ्या नोटेचा हिशेब कसा ठेवणार हा प्रश्न्च आहे.

तो पूर्णतया वेगळा मुद्दा असला तरी तूर्तास या पोलिसांच्या शारीरिक प्रकृतीची काळजी घेतली गेली, हेही नसे थोडके!

 
</text>
</doc>
