<doc>
<docno>1105158.cms.txt</docno>
<text>
 
प्रगती फास्ट
पूर्वतयारी एमपीएससीची
[ Tuesday, May 10, 2005  04:50:06 pm]


महाराष्ट्र टाइम्स आणि आयडियल फाऊण्डेशन यांच्या संयुक्त विद्यमाने गोरेगाव इथे ' स्पर्धा परीक्षा मार्गदर्शन ' कार्यक्रम आयोजित करण्यात आला होता. एमपीएससीच्या असिस्टण्ट/सेल्स टॅक्स ऑफिसर आणि पोलिस सब इन्स्पेक्टर पदाच्या पूर्व परीक्षेची तयारी कशी करावी, याविषयी आयडियल फाऊण्डेशनचे नंदकिशोर परब, राज्य सरकारचे अप्पर जिल्हाधिकारी दिलीप पांढरपट्टे आणि एमपीएससी परीक्षा पास झालेल्या अनुराधा पाटणे यांनी मार्गदर्शन केलं. या कार्यक्रमाला विद्यार्थ्यांचा प्रचंड प्रतिसाद मिळाला.

अचूक अभ्यासाला स्पीड आणि सकारात्मक दृष्टिकोनाची जोड मिळाली, तर निश्चितच स्पर्धा परीक्षांमध्ये यश मिळवता येईल. पण त्यासाठी फॉर्म भरल्यापासूनच परीक्षेची तयारी करायला हवी. सरकारी नोकरी मिळवायची, तर स्पर्धा परीक्षांना न घाबरता सामोरं जाणं आवश्यक असल्याचं आयडियल फाऊण्डेशनचे नंदकिशोर परब, महाराष्ट्र शासनाचे अप्पर जिल्हाधिकारी, सांस्कृतिक कार्य उपसचिव दिलीप पांढरपट्टे आणि एमपीएससीची पूर्व परीक्षा आणि मुख्य परीक्षा पास झालेल्या अनुराधा पाटणे यांनी सांगितलं.

विद्यार्थी ग्रॅज्युएट झाल्यावर विविध पर्याय निवडतात. याच पर्यायांपैकी एक म्हणजे स्पर्धा परीक्षा. योग्य वेळेत परीक्षेची तयारी केली तर नक्की यश मिळवता येईल. पण हे विद्याथीर् परीक्षेला सुरुवात करतात, ते परीक्षा केंदाकडून हॉल तिकीट मिळाल्यावर. परीक्षेचा फॉर्म भरल्यापासून जर तयारी सुरू केली, तर अभ्यासासाठी पुरेसा वेळ मिळू शकेल. वर्तमानपत्रात आलेली जाहिरात लक्षपूर्वक वाचून योग्य तऱ्हेने अर्ज भरावा. स्पर्धा परीक्षांची अभ्यासपद्धती, टेक्निक आणि टीचिंग मेथोडोलॉजी या विषयावर आयडियलचे शिक्षण व्यवस्थापन सल्लागार नंदकिशोर परब यांनी मार्गदर्शन केलं.

केवळ रेफरन्स बुक्सच्या साहाय्याने नाही तर विविध संस्थांतर्फे प्रकाशित होणारी संबंधित पुस्तकांच्या मदतीने अभ्यास करायला हवा. गव्हन्मेर्ण्ट प्रिण्टिंग प्रेसतफेर् नियमितपणे प्रकाशित होणाऱ्या गॅझेट्सची मदतही अभ्यासासाठी घेता येईल. ग्रामप्रशासनाचे नवीन कायदे आणि भारतीय राज्य घटनेशी संबंधित प्रश्नांच्या उत्तरांसाठी या गॅझेट्सची मदत होऊ शकते, असं परब यांनी सांगितलं.

एमपीएससीच्या पीएसआय आणि असिस्टण्ट/सेल्स टॅक्स इन्स्पेक्टरपदाच्या पूर्वपरीक्षेच्या सिलॅबसवर अनुराधा पाटणे यांनी मार्गदर्शन केलं. अनुराधा पाटणे यांनी दोनदा एमपीएससीच्या पूर्व आणि मुख्य परीक्षेत यश मिळवलेलं आहे. या परीक्षेसाठी असणाऱ्या मॅथ्स, सायन्स, आधुनिक भारताचा इतिहास, राज्यघटना, भारतीय समाजसुधारक, करण्ट अफेअर्स, भूगोल आणि ग्रामप्रशासन या विषयांवर आधारित प्रश्न विचारले जातात. प्रश्नपत्रिकेचं स्वरूप अनुराधा पाटणे यांनी स्पष्ट करून सांगितलं.

पूर्व परीक्षा पास झाल्यावर विद्यार्थ्यांना मुख्य परीक्षा आणि त्यानंतर पर्सनल इण्टरव्ह्यूला सामोरं जावं लागतं. या वेळेस विद्यार्थ्यांची खरी परीक्षा असते. शारीरिक क्षमता आणि पर्सनल इण्टरव्ह्यू स्किल्स या विषयांवर अप्पार जिल्हाधिकारी दिलीप पांढरपट्टे यांनी मार्गदर्शन केलं. विद्यार्थ्यांच्या विविध शंकांना त्यांनी या वेळी उत्तरं दिली. तसंच एमपीएससीच्या विविध स्पर्धा परीक्षांबाबतही पांढरपट्टे यांनी विद्यार्थ्यांना माहिती दिली.

महाराष्ट्र टाइम्स आणि आयडियल फाऊण्डेशन यांच्या संयुक्त विद्यमाने हा कार्यक्रम आयोजित करण्यात आला होता. या कार्यक्रमाला प्रचंड संख्येने विद्याथीर् आले होते. तसंच आयडियल फाऊण्डेशनचे डायरेक्टर जगदीश वालावलकर हेही उपस्थित होते. विद्यार्थ्यांनी केलेल्या मागणीप्रमाणे आयडियल फाऊण्डेशनतफेर् विशेष मार्गदर्शन वर्ग आयोजित करण्यात येणार आहेत. पूर्वपरीक्षेची तयारी करून घेण्यासाठी हे विशेष सराव वर्ग 17 मेपासून सुरू होणार आहेत.

प्रगती फास्ट टीम

 
</text>
</doc>
