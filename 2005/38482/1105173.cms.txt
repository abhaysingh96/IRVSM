<doc>
<docno>1105173.cms.txt</docno>
<text>
 
महामुंबई: मुंबई टाइम्स
निऑनसाइन्सवर बेस्टची करडी नजर
[ Tuesday, May 10, 2005  04:56:09 pm]


मुंबई टाइम्स टीम

राज्यातील विजेचा तुटवडा लक्षात घेऊन मुंबईतील होर्डिंग आणि निऑनसाइन सायंकाळी साडेसहानंतर बंद ठेवण्याचे आदेश देऊनही काही निऑनसाइन होडिर्ंग्ज रोषणाईच्या प्रकाशात न्हाऊन निघालेली दिसल्याने बेस्टने मुंबईतल्या 120 होडिर्ंग आणि 30 निऑनसाइन बंद केली आहेत.

विजेची बचत करण्यासाठी मुंबईत जून महिन्याच्या अखेरपर्यंत सायंकाळी साडेसहा ते रात्री 10 वाजेपर्यंत होडिर्ंग्ज आणि निॉर्नसाईन्स बंद ठेवण्याचे आदेश वीज नियामक आयोगाने दिले आहेत. मुंबईत या आदेशाची अमलबजावणी करण्याचे अधिकार बेस्टकडे आहेत. बेस्टच्या वीजपुरवठा विभागाचं एक पथक दररोज सायंकाळी मुंबईच्या वेगवेगळ्या भागांत गस्त घालत आहे. तीन अधिकाऱ्यांचं एक पथक जीपमधून फिरत आहे. मुंबईत सुमारे 500 होडिर्ंग आहेत. रात्रीच्या वेळी यापैकी काही होडिर्ंगवरील दिवे सुरू असल्याचं निदर्शनास आल्याने 120 होडिर्ंगवरील दिवे बेस्टच्या अधिकाऱ्यांनी बंद करण्याचे तात्काळ आदेश दिले, तर 30 निऑनसाइन बंद केली. मुंबईत विजेची बचत करण्याच्या आवाहनाला प्रतिसाद मिळत असल्याचं बेस्टच्या वीजपुरवठा विभागाचे सहायक महाव्यवस्थापक पी. हरिदासन यांनी सांगितलं.

मुंबईतील हेरिटेज इमारती वगळता सर्व टॉवरवरील प्रकाशझोत बंद ठेवण्याचे आदेश देण्यात आले आहेत. वरळी इथल्या क्राम्प्टन कंपनीच्या इमारतीवर प्रकाशझोत सोडण्यात आले होते. पण वीज बचत करण्यासाठी केलेल्या आवाहनला प्रतिसाद देऊन कंपनीने स्वत:हून दिवे बंद केले आहेत.

 
</text>
</doc>
