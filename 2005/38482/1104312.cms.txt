<doc>
<docno>1104312.cms.txt</docno>
<text>
 
देश-विदेश
शिळ्या कढीला ऊत कशाला?
[ Tuesday, May 10, 2005  12:12:59 am]


म. टा. विशेष प्रतिनिधी

नवी दिल्ली : गोध्रा हत्याकांडानंतर उसळलेल्या गुजरातच्या दंगली हे भाजपचे अपयश आणि सुसंस्कृत समाजावरील कलंक आहेत, या आपल्या विधानावरून प्रसारमाध्यमांमध्ये उसळलेला गदारोळ हा ' शिळ्या कढीला ऊत ' आणण्याचा प्रकार आहे, अशी संतप्त प्रतिक्रिया भारतीय जनता पक्षाचे नेते प्रमोद महाजन यांनी सोमवारी येथे व्यक्त केली.

गुजरातच्या दंगलींविषयी आपली ही भूमिका नवीन नाही. पक्षाला 25 वषेर् पूर्ण झाल्याच्या निमित्ताने ' महाराष्ट्र टाइम्स ' सह मराठी- हिंदी वृत्तपत्रांमध्ये दिलेल्या मुलाखतींतून हीच भूमिका मांडली होती. हीच पक्षाचीही भूमिका आहे. असे असताना तिचा पुनरुच्चार केल्यावर ' ताज्या बातमी ' सारखा गाजावाजा व्हावा, हे अनाकलनीय असल्याचे ते म्हणाले.

त्याचवेळी, महाजन यांचे विधान भाजपच्या अधिकृत भूमिकेशी सुसंगत असल्याचा निर्वाळा पक्षप्रवक्ते अरुण जेटली यांनी सोमवारी दिला.

 
</text>
</doc>
