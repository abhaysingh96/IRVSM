<doc>
<docno>1105354.cms.txt</docno>
<text>
 
बहुतांची अंतरे
क्रिकेटमधील लाख विजयांपेक्षा रोमांचक आणि स्फूतिर्दायक!
[ Tuesday, May 10, 2005  08:10:27 pm]


लेफ्टनंट जनरल जगजितसिंग अरोरा, या नुकत्याच निवर्तलेल्या योद्ध्यावरील अग्रलेख (म. टा. 4 मे) वाचला. 1971 चा बांगला मुक्ती संग्राम म्हणजे विसाव्या शतकाच्या उत्तरार्धातील भारतीय कर्तृत्वाचे, भारतीय समाजमनात उभे राहिलेले चिरंतन विजयस्मारकच. इंदिरा गांधींचा मुत्सद्दीपणा, जन. माणेकशांची परिणामकारक आखणी आणि ले. ज. अरोरांसारख्या योद्ध्यांची तितकीच अचूक अंमलबजावणी यामुळे 1971 चा भारत-पाक संघर्ष जागतिक स्तरावर चचिर्ला गेला. ही युद्धनीती येणाऱ्या भविष्यात (तशी वेळ न येवो) आदर्शवतच.

रणभूमीवर ए. ए. के. नियाझीच्या लाख सैनिकांना दाती तृण धरायला लावलेला हा पराक्रम, क्रिकेटच्या लाख विजयांपेक्षा आणि उत्कंठेपेक्षा जास्त रोमांचक आणि स्फूतिर्दायक घटना आहे. जन. अरोरांच्या निधनाच्या घटनेने त्या गतस्मृती पुन्हा उजळल्या. अग्रलेखात म्हटल्याप्रमाणे त्या इथून पुढे हजारो वषेर् टिकून राहतील, कारण ' ओल्ड सोल्जर्स डोण्ट डाय...!

संदीप राऊत, वसई.

 
</text>
</doc>
