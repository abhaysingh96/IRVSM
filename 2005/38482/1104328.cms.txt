<doc>
<docno>1104328.cms.txt</docno>
<text>
 
महामुंबई
कोकणातही लोडशेडिग
[ Tuesday, May 10, 2005  12:19:47 am]


म. टा. विशेष प्रतिनिधी

मुंबई : नागपूर हायकोर्टाच्या आदेशानुसार राज्य वीज मंडळाने लोडशेडिंगचे नवे वेळापत्रक तयार केले असून यापूवीर् लोडशेडिंगची झळ न बसलेल्या ठाणे, नवी मुंबई आणि कोकणातील रत्नागिरी-सिंधुदुर्ग यांच्यावरही आता लोडशेडिंगची कुऱ्हाड चालवली जाणार आहे. यामुळे आता राज्यातील सर्व मोठ्या शहरांत चार तासांऐवजी तीन तास व ग्रामीण भागात नऊ तासांऐवजी आठ तास लोडशेडिंग केले जाणार आहे. नव्या वेळापत्रकामुळे मुंबईचा अपवाद वगळता आख्खे राज्यच लोडशेडिंगच्या जाळ्यात आले आहे.

समान लोडशेडिंगचा आदेश मागे घेत नागपूर खंडपीठाने लोडशेडिंगचे प्रमाण कमी करण्याचा आदेश दिला होता. त्यामुळे राज्याच्या सर्व ग्रामीण भागांतील लोडशडिंग नऊ तासांऐवजी आठ तास करण्यात येणार आहे. नागपूर, औरंगाबाद, नाशिक, पुणे, सोलापूर अशा शहरांत चार तासांऐवजी पूवीर्प्रमाणे तीन तास लोडशेडिंग करण्यात येणार आहे. या शहरांच्या यादीत आता नवी मुंबई, ठाणे, सिंधुदुर्ग, रत्नागिरी या, आजवर लोडशेडिंगची झळ न पोहोचलेल्या, शहरांचा आणि कोकणातील ग्रामीण भागाचा समावेश करण्यात आला आहे. त्यामुळे, कोकणच्या ग्रामीण भागांतील लोकांना आता एकदम आठ तासांच्या लोडशेडिंगला तोंड द्यावे लागणार आहे.

नवी मुंबई, ठाणे या शहरांचा तसेच कोकणातील रत्नागिरी व सिंधुदुर्ग या जिल्ह्यांचा लोडशेडिंगमध्ये समावेश केल्यानेे तिथे वापरली जाणारी 350 मेगावॉट वीज अन्यत्र वापरली जाणार आहे. त्यामुळे ग्रामीण व शहरी भागातील लोडशेडिंगचा कालावधी प्रत्येकी एका तासाने कमी झाला आहे.

शहरांमध्ये आता सकाळी सात ते सायंकाळी सात या कालावधीत तीनतीन तासांचे लोडशेडिंग केले जाणार आहे. सकाळी 7 ते 10, 10 ते 1, 1 ते 4, 4 ते 7 असा कालावधी असेल. प्रत्येक शहरात कोणत्या वेळी लोडशेडिंग करायचे याचे वेगवेगळे वेळापत्रक तयार करण्यात आले आहे.

जनसुनावणीनंतर अमलबजावणी

राज्य वीज नियामक आयोग राज्यभर पाच दिवस लोडशेडिंगविषयी जनसुनावणी घेणार आहे. त्यानंतरच नव्या वेळापत्रकाला मंजुरी मिळू शकेल आणि ते लागू होईल.

पंजाबची महाराष्ट्राला रोज 200 मे. वॉट वीज

जालंधर (वृत्तसंस्था) : पंजाबने महाराष्ट्राला रोज 100 ते 200 मे. वॉट वीज पुरवण्यास सुरुवात केली आहे. त्यासाठी पंजाब वीज मंडळाची बंद असलेली औष्णिक वीजकेंदे कार्यन्वित करण्यात आली आहेत.

पंजाबमध्ये मागणीपेक्षा अधिक वीजनिमिर्ती होत असल्याने ही ज्यादा वीज महाराष्ट्राला पुरविण्यात यावी, अशी विनंती पॉवर ट्रेडिंग कॉपोर्रेशनने केली. त्यानुसार शनिवारपासून रोज 200 मे. वॉट वीज पुरविण्यास आरंभ केला आहे. ही सोय दीर्घकालासाठी नसून रोज त्याचा आढावा घेतला जाईल, असे वीज मंडळाने सांगितले.

 
</text>
</doc>
