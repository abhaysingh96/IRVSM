<doc>
<docno>1105372.cms.txt</docno>
<text>
 
अग्रलेख
बुडत्याचा पाय खोलात!
[ Tuesday, May 10, 2005  08:20:44 pm]


निवडणूक आयोगातील दोन निवडणूक आयुक्तांवर ' यादवविरोधी पूर्वग्रहा ' चे आणि तत्कालीन एनडीए सरकारच्या दबावाला बळी पडल्याचे गंभीर आरोप करणाऱ्या एका सनदी अधिकाऱ्याच्या पत्राच्या आधारे केलेल्या जाहीर टीकेमुळे रेल्वेमंत्री लालू प्रसाद यादव यांनी अकारण नवे वादळ ओढवून घेतले आहे.

गेल्या वर्षी छप्रा लोकसभा मतदारसंघात गैरप्रकार झाल्याच्या आरोपांची चौकशी करून, तेथे फेरमतदान देण्याचा आदेश निवडणूक आयोगाने दिला होता. तेव्हा केंेदात भाजपप्रणीत राष्ट्रीय लोकशाही आघाडीचे सरकार होते. छप्रात लालू प्रसाद यांना आव्हान देण्यासाठी केंदीय मंत्री व भाजपचे राजीव प्रसाद रूडी यांना रालोआने तिकीट दिले होते.

या मतदारसंघात पश्चिम बंगाल केडरचे सनदी अधिकारी एल. व्ही. सप्तषीर् हे निवडणूक आयोगाचे निरीक्षक होते. प्रचारकाळात राज्यातील सरकारी यंत्रणेच्या दुरुपयोगाच्या तक्रारींची शहानिशा करून त्यांनी अहवाल दिला होता. विविध अधिकाऱ्यांच्या अहवालांची चर्चा करून निर्णय घेण्यासाठी निवडणूक आयोगाच्या झालेल्या बैठकीत, निवडणूक आयुक्त बी. बी. टंडन यांनी यादवविरोधी उद्गार काढले आणि लालू प्रसाद यांना धडा शिकवण्याची गरज प्रतिपादन केली, असा आरोप सप्तर्षी यांनी कायदामंत्र्यांना पत्र लिहून केला.

आता वर्षानंतर आरोप करण्यामागील हेतूंचे स्पष्टीकरण सप्तषीर् यांनीच केले आहे. टंडन यांना मुख्य निवडणूक आयुक्तपदी नेमण्यात येणार असल्यामुळे, त्याआधी ही बाब उघड करणे आवश्यक होते, असे एक कारण त्यात आहे. सप्तषीर् यांच्या बरोबरच प्रधान नावाच्या अन्य अधिकाऱ्याने या उद्गारांची नोंद त्यावेळी करून, तसा अहवाल बिहारच्या निवडणूक अधिकाऱ्यांना दिला होता, त्याचाही हवाला देण्यात आला आहे. त्या काळात लालूंचा पराभव करण्यासाठी आयोगावर केंदीय मंत्र्यांकडून दडपण आणले गेले होते, असा आरोप प्रधान यांच्या अहवालात आहे.

निवडणूक आयोगाने छप्रा मतदारसंघात फेरमतदानाचा निर्णय या दडपणाखाली घेतला असे म्हणणे, हा बेतालपणाच आहे. मात्र त्यामुळे असे दडपण आणण्याचा प्रयत्न झाला नसेल, असेही नाही. निवडणूक आयोगाला या वादात न ओढता, लालू प्रसाद यांना रालोआबरोबरची त्यांची राजकीय चिखलफेक चालू ठेवता आली असती! अर्थात तरीही ते अडचणीत आलेच असते ; कारण सप्तषीर् आणि प्रधान हे दोघेही सध्या लालूंच्या पक्षाचे रघुवंशप्रसाद यादव यांच्या ग्रामीण विकास मंत्रालयात काम करतात! सप्तषीर् यांना ' कपार्ट ' च्या महासंचालकपदी तीन वषेर् मुदतवाढ देण्याचा प्रस्ताव सरकारपुढे असताना, त्यांनी निवडणूक आयुक्तांवर दुगाण्या झाडणे, हे संशयास्पदच मानले जाणार.

भारद्वाज यांनी पत्र मिळाल्याचा इन्कार केला असताना, लालू प्रसाद यांच्या हाती ते पडावे, यावरून सप्तषीर् यांचे बोलविते धनी लालू प्रसादच आहेत, हे स्पष्ट होते. निवडणूक आयोगाच्या घटनात्मक यंत्रणेला अशाप्रकारे जातीय वादात ओढणे, हे केंेदीय मंत्र्यासाठी लांच्छनास्पद आहे. बुडत्याचा पाय खोलात, अशी लालूंची अवस्था झाली आहे. विरोधकांच्या आणि त्यातही भाजपपरिवाराच्या बाबतीत आचरट आक्रमकपणा हा लालूंच्या नेतृत्वाचा स्थायीभाव झाला आहे. स्वत:च निर्माण केलेल्या दलदलीत ते फसत चालले आहेत. अशी व्यक्ती त्याच्या मदतीला जाणाऱ्याला बरोबर घेऊन बुडते! लालूंना लौकर शहाणपण आले नाही आणि त्यांची हीच कार्यपद्धती चालू राहिली, तर केंदातील डॉ. मनमोहन सिंग यांच्या सरकारला त्यांना किती हद्दीपर्यंत मदत करायची हे ठरवावे लागेल.

एरवी ते युपीए सरकारला बरोबर घेऊन बुडतील, हे निश्चित. युपीए सरकारने आजवर तरी घटनात्मक यंत्रणांचा अनादर करणाऱ्या निर्णयांची पाठराखण करणे टाळले आहे. झारखंड प्रकरणी सुप्रीम कोर्टाचा कल पाहून, राज्यपालांना माघार घेण्यास केंद सरकारने भाग पाडले होते. शिवाय सुप्रीम कोर्टाच्या हंगामी आदेशाच्या घटनात्मकतेबाबत राष्ट्रपतींमार्फत त्या कोर्टाचे मत मागवावे, असा आग्रह लोकसभेचे अध्यक्ष सोमनाथ चटजीर् यांच्यासह डाव्या पक्षांनी धरला असताना, केंद सरकारने कोर्टाच्या हंगामी आदेशाचा आदर करण्याची भूमिका घेतली होती. आता मुख्य निवडणूक आयुक्तांवरील ' यादवविरोधी पूर्वग्रहा ' च्या आरोपांविषयी नि:संदिग्ध शब्दांत नाराजी व्यक्त करून, याबाबतीत लालू प्रसाद यांची केंद सरकार पाठराखण करणार नाही, असे स्पष्ट संकेत केंदीय कायदामंत्री भारद्वाज यांनी दिले आहेत. तेव्हा लालू प्रसाद यांच्याबरोबर बुडण्यास काँग्रेसप्रणीत आघाडी तयार होईल असे वाटत नाही.

किंबहुना तशीच पाळी आली, तर त्याकडे ' लालूंच्या राजकीय अनैतिकतेला विरोध करण्यासाठी सत्तेची किंमत देणारे सरकार ', अशी स्वत:ची प्रतिमा निर्माण करण्याची संधी म्हणून पाहताना काँगेस नेतृत्व दिसले, तर आश्चर्य वाटू नये!

 
</text>
</doc>
