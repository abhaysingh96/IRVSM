<doc>
<docno>1105297.cms.txt</docno>
<text>
 
महाराष्ट्र
चंदनाची झाडे तोडल्याच्या संशयावरून खून
[ Tuesday, May 10, 2005  06:48:27 pm]


म. टा. वृत्तसेवा

पंढरपूर : चंदनाची झाडे तोडणाऱ्याची हत्या करणाऱ्या डोंबे बंधूंवर गुन्हा दाखल करण्यात आला असून आरोपींपैकी निलेश डोंबेला पोलिसांनी ताब्यात घेतले आहे.

मधुकर लवटे ( 28) याने कोटीर् रोडवरील शेतातील चंदनाची झाडे तोडून पळवून नेल्याचा संशय डोंबे कुटुंबियांना होता. त्यांनी लवटेला 30 मार्चच्या मध्यरात्री घरून जबरदस्तीने उचलून पंढरपुरातील लॉजवर नेले. तेथे निलेश डोंबे, शिवराज डोंबे, संजय जाधव यांनी काठ्या, सळया आणि लाथा बुक्क्यांनी जबर मारहाण केली. त्यात लवटे यांचा मृत्यू झाला.

अण्णा लवटे यांनी पोलिसांकडे गुन्हा दाखल करताना खून 30 मार्च ते 5 एप्रिल दरम्यान घडला असल्याची शक्यता व्यक्त केली आहे. पोलिसांनी आरोपींवर याप्रकरणी इंडियन पिनल कोड 302, 364, 368, 504 आणि 506 कलमान्वये गुन्हा दाखल केला आहे.

 
</text>
</doc>
