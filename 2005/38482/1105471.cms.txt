<doc>
<docno>1105471.cms.txt</docno>
<text>
 
देश-विदेश
माहिती अधिकार विधेयक लोकसभेत
[ Tuesday, May 10, 2005  09:47:35 pm]


म. टा. विशेष प्रतिनिधी

नवी दिल्ली : प्रशासकीय कामकाजात अधिक पारदर्शकता आणणारे तसेच सामान्य आणि सरकारमधील पोलादी भिंत दूर करीत, माहिती मिळण्याच्या स्वातंत्र्याचे अधिकार प्रदान करणारे ' माहिती अधिकार विधेयक 2004' संसदीय कामकाजमंत्री सुरेश पचौरी यांनी मंगळवारी लोकसभेत मांडले. ऐतिहासिक महत्त्वाचे हे विधेयक मंजूर झाल्यावर माहितीचा अधिकार देणाऱ्या निवडक देशांमध्ये भारताची गणना होईल.

पचौरी म्हणाले की, सुप्रीम कोर्टाने राज्यघटनेतील अनुच्छेद 19 मध्ये सामान्य नागरिकांना माहिती स्वातंत्र्याचा अधिकार बहाल करण्याची भूमिका यापूवीर्च मांडली आहे. सरकारने या भूमिकेला अनुरूप नवा कायदा तयार केला आहे. सर्वसामान्य नागरिकाला साध्या अर्जान्वये माहिती मिळवण्याचा अधिकार या कायद्याने प्राप्त होणार आहे. जाणीवपूर्वक माहिती दडवणाऱ्या अथवा चुकीची माहिती देणाऱ्या सरकारी कर्मचाऱ्याला 250 ते 25 हजार रुपये दंडाची तरतुदही त्यात आहे. या तक्रारींवरील निर्णय उच्चाधिकार समितीमार्फत होईल. या विधेयकाचे कायद्यात रूपांतर झाल्यावर सरकार आणि प्रशासनाचे उत्तरदायित्व वाढेल.

विधेयकावर चर्चा सुरू करताना माकपचे बरकला राधाकृष्णन् म्हणाले की, राज्यघटनेत दुरुस्ती घडवणाऱ्या या विधेयकातील प्रस्तावित तरतुदींचा अभ्यास करण्यासाठी सदस्यांना पुरेसा वेळ मिळालेला नाही. राज्य सरकारांशीही केंदाने याबाबत सल्लामसलत केलेली नाही. हे विधेयक अर्धवट असल्याची तक्रार करीत समाजवादी पक्षाचे रामजीलाल सुमन म्हणाले की, सामान्य माणूस सध्या वीज, पाणी, खते, पेट्रोल, डिझेल आदींच्या भाववाढीमुळे चिंतेत आहे, अशावेळी केवळ इंटरनेट आणि मोबाईल फोन असलेल्यांनाच या अधिकाराचा लाभ होणार आहे. याखेरीज केवळ केंद सरकारचे अधिकारीच या विधेयकाच्या कक्षेत येतील, राज्य सरकारचे नाही.

स्वायत्तता आणि पारदर्शकता आणणारे हे विधेयक नव्या युगाचा प्रारंभ करणारे आहे, असा गौरव काँग्रेसचे मिलिंद देवरा यांनी केला. ते म्हणाले की, हे विधेयक प्रसारमाध्यमांनाही बेजबाबदार वर्तनापासून परावृत्त करणारे ठरणार आहे.

युपीएच्या किमान समान कार्यक्रमानुसार मनमोहनसिंग सरकारने हे विधेयक मांडून महत्त्वाची संकल्पपूतीर् केली आहे, असे ते म्हणाले.

राष्ट्रीय जनता दलाचे आलोक मेहता, काँग्रेसचे सचिन पायलट, भारतीय कम्युनिस्ट पक्षाचे सुधाकर रेड्डी, समाजवादी पक्षाचे शैलेंदकुमार आदींनीही विधेयकाचे स्वागत केले. त्यांनी चचेर्च्या वेळी काही महत्त्वाच्या सूचनाही केल्या.

 
</text>
</doc>
