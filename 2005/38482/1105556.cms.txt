<doc>
<docno>1105556.cms.txt</docno>
<text>
 
क्रीडा
छत्रपती शिवाजी क्रीडा मंडळाची घोडदौड
[ Tuesday, May 10, 2005  11:29:56 pm]


म. टा. क्रीडाप्रतिनिधी

मुंबई : मावळी मंडळ, ठाणे आयोजित 54 व्या राज्यस्तरीय कबड्डी स्पधेर्च्या अंतिम फेरीत खेळण्याचा मान महिला गटात छत्रपती शिवाजी मंडळ डोंबिवली व नव महाराष्ट्र मंडळ मुं. उपनगर तर पुरुष गटात छत्रपती शिवाजी डोंबिवली व अमर हिंद मंडळ मुं. शहर यांनी मिळविली. मावळी मंडळ स्पर्धांच्या 54 वर्षांच्या इतिहासात प्रथमच पुरुष व महिला गटात अंतिम फेरीत खेळण्याचा मान छत्रपती शिवाजी डोंबिवली या एकाच मंडळाच्या दोन्ही संघानी मिळविला आहे.

महिला गटातील उपांत्य फेरीतील लढतीत डोंबिवलीच्या छत्रपती शिवाजी मंडळाने मुंबई शहरच्या अमर हिंद मंडळावर 25- 18, दुसऱ्या लढतीत उपनगरच्या नवमहाराष्ट्र मंडळाने उपनगरच्या स्नेहविलासवर मात करून अंतिम फेरीत धडक मारली.

पुरुषांच्या उपांत्य फेरीच्या लढतीत मुंबई शहरच्या अमर हिंद मंडळाने उपनगरच्या नवमहाराष्ट्र मंडळाला अटीतटीच्या लढतीत 26-25 तर डोंबिवलीच्या छत्रपती क्रीडा मंडळाने उपनगरच्या अंबिका सेवा मंडळावर 29- 19 असे चकवून अंतिम फेरीत खेळण्याचा मान पटकविला. महिलांच्या उपांत्य लढतीत छत्रपती शिवाजी मंडळाने अमर हिंद मंडळाला 17 गुणांनी पराभूत करून अंतिम फेरीत प्रवेश केला. सुरुवातीपासून छत्रपती शिवाजी मंडळाच्या अश्विनी पाटील व ग्रिष्मा परब यांनी सफाईदार पकडी व स्वप्ना साखळकर व अश्विनी पाटील यांनी तुफानी चढाया करीत आपल्या संघाची गुणसंख्या वाढवत नेली. विश्रांतीला 18- 6 अशी आघाडी घेतली.

दुसऱ्या उपांत्य सामन्यात नव महाराष्ट्र संघाने स्नेहविलासचा पराभव केला व अंतिम फेरी गाठली. नवमहाराष्ट्र संघाचा उजवा कोपरारक्षक झरना फरमोकर हिने प्रत्येक पकड अचूक केली व आपल्या संघाची आघाडी चढवित नेली. पहिल्या पाच निमिटात नवमहाराष्ट्र संघाने स्नेहविलासवर दोन लोन चढविले व सामान्याची सर्व सूत्रे आपल्या हाती घेतली. विश्रांतीला 23-3 अशी मोठी आघाडी घेतली. प्रयोदिनी चव्हाण हिने सुंदर पकडी केल्या तसेच वरदा बेळणेकर हिने अष्टपैलू खेळ करून आपल्या विजयावर शिक्का मोर्तब केले. पुरुषांच्या उपांत्य लढतीत अमर हिंद मंडळाने नवमहाराष्ट्र संघाला एका गुणाने नमविले. विश्रांतीला नवमहाराष्ट्र संघाकडे 15-10 अशी 5 गुणांची आघाडी होती. उत्तरार्धात अमर हिंदच्या खेळाडूंनी आक्रमक खेळ करीत आपल्या संघाची पिछाडी भरून काढली. सामना संपण्यास काही अवधी शिल्लक असताना अमर हिंद मंडळाच्या खेळाडूंनी चोख चढाई करून एक गडी बाद करून आपल्या संघास 1 गुणानी विजय मिळवून दिला. विजयी संघाकडून कुणाल पाडव, राजेश बेडेर् यांनी चांगल्या 2 खेळाचे प्रदर्शन केले. छत्रपती शिवाजी क्रीडा मंडळाने अंबिका सेवा मंडळाला 10 गुणांनी पराभूत करून सामन्यात खळबळ उडवून दिली.

 
</text>
</doc>
