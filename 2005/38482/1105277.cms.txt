<doc>
<docno>1105277.cms.txt</docno>
<text>
 
महाराष्ट्र
शेतमाल व्यापाऱ्यांना खरेदीपरवाने नकोसे
[ Tuesday, May 10, 2005  06:36:01 pm]


म. टा. वृत्तसेवा

चिपळूण : रत्नागिरी जिल्ह्यात तांदूळ, कडधान्ये फारशी पिकत नाहीत म्हणून आपापले खरेदीपरवाने कृषी उत्पन्न बाजार समितीकडे एकगठ्ठा परत करून टाकण्याची मोहीम येथील घाऊक धान्यव्यापाऱ्यांनी उघडली असून त्यावर समितीने शिक्कामोर्तब करावे, असा हेका व्यापाऱ्यांच्या संघटनेने धरला आहे.

खरेदीपरवाने परत करण्यासाठी कृषी उत्पन्न बाजार समितीच्या कार्यालयात गेलेल्या व्यापाऱ्यांनी ' आत्ताच्याआत्ता परवाने रद्द करण्यावर शिक्कामोर्तब करा ' अशी मागणी करीत तेथे गोंधळ घातला, असे वृत्त आहे. मात्र, त्याचा इन्कार व्यापाऱ्यांनी केला असून ' बाजार समितीने हा प्रश्ान् निष्कारण प्रतिष्ठेचा केला ', असा आरोपही व्यापाऱ्यांनी केला आहे. ' परवाने परत करणे म्हणजे व्यवसाय बंद करणे नव्हे, बाहेरच्या जिल्ह्यांतील बाजार समित्यांतून सेस भरून आम्ही खरेदी करू शकतो ; त्यासाठी परवाना घेण्याची गरज नाही ', असे म्हणणेही व्यापाऱ्यांनी उघडपणे मांडले आहे. वास्तविक स्थानिक व्यापाऱ्यांनी शेतीमालाचा व्यवहार करण्यास उत्तेजन देण्यासाठी सरकारने हे परवाने देण्याची धडक मोहीम आखली होती. तेव्हा अनेक व्यापाऱ्यांनी हे परवाने मिळवले. मात्र , ' पिकतच नाही ', असे कारण आता हे व्यापारी देत आहेत.

तेलतवंग नाही!

कोकण किनारपट्टीवर काळबादेवी परिसरात समुदावर पाच चौरस किलोमीटर भागात तेलाचा तवंग पसरल्याच्या वृत्तात तथ्य नसून ती अफवाच असल्याचा निर्वाळा रत्नागिरीच्या फिशरीज कॉलेजमधील अभ्यासक डॉ. चंदशेखर कोवळे यांनी दिला आहे. या कॉलेजच्या अभ्यासकांनी समुदाच्या पाण्याचे नमुने तपासून, तवंग नसल्याचा निष्कर्ष काढल्याची माहिती डॉ. कोवळे यांनी दिली.

आठजण जखमी

भरधाव जाणारी सुमो गाडी नागलेवाडी नाक्यानजीक कलंडल्याने चालक अशोक घोसाळकर यांच्यासह आठजण जखमी झाले आहेत.सुमो राजापूरहून रत्नागिरीकडे येत होती. सुहासिनी तावडे, स्मिता तावडे, श्रीधर तावडे, सुनील तावडे, स्नेहा राणे, स्वप्नील राणे आणि वैशाली सावंत अशी अन्य जखमींची नावे आहेत.

जागा बचाव आंदोलन

युती सरकारच्या काळात ' एक रुपयात झुणका भाकर ' देण्याच्या मूळ हेतूने सुरू झालेल्या झुणका भाकर केंदांसाठी दिलेल्या सरकारी व सार्वजनिक जागा पुन्हा ताब्यात घेण्याच्या राज्य सरकारच्या मोहिमेविरुद्ध आंदोलन पुकारण्याचा पवित्रा स्थानिक शिवसेनेने घेतला आहे. झुणका भाकर केंदे काँग्रेस-राष्ट्रवादी आघाडीने यापूवीर् बंद केली ; पण केंदांच्या जागा झुणका भाकर केंदचालक म्हणून नोंद असलेल्या व्यक्तींकडेच राहिल्या. याच व्यक्तींकडे सरकारी वा सार्वजनिक जागा कायमची राहावी, यासाठी हे आंदोलन आहे.

 
</text>
</doc>
