<doc>
<docno>1105467.cms.txt</docno>
<text>
 
देश-विदेश
हिमाचल प्रदेशात साकारणार नवा व्याघ्रप्रकल्प
[ Tuesday, May 10, 2005  09:45:28 pm]


वृत्तसंस्था

सिमला : राजस्थानातील सारिस्का व्याघ्र प्रकल्पातील वाघांची संख्या कमी होत असतानाच वन खात्याने हिमाचल प्रदेशात आणखी एक व्याघ्रप्रकल्प उभारण्याचे ठरवले आहे.

हिमाचल प्रदेशातील सिरमार जिल्ह्यात असलेल्या सिंभलवाडा अभयारण्यात वाघाच्या पाऊलखुणा आढळल्या आहेत. या ठिकाणी वाघांचे संगोपन चांगल्या पद्धतीने होऊ शकते, असा तज्ज्ञांचा दावा आहे. व्याघ्रप्रकल्प सुरू करण्यासाठी केंदीय पर्यावरण खात्याकडे विनंतीही करण्यात आली आहे.

उत्तरांचलच्या राजाजी पार्कमध्ये असलेले वाघ कधीकधी सिंभलवाडा आणि हरयाणातील कलेसर येथे स्थलांतर करतात, असे निरीक्षण ' वाइल्डलाइफ इन्स्टिट्यूट ऑफ इंडिया ' तील एका तज्ज्ञाने नोंदवले होते. वन खात्याच्या अधिकाऱ्यांनी या परिसराचा बारकाईने अभ्यास करून तज्ज्ञांच्या मताला दुजोरा दिला आहे.

वन खात्याने सुरुवातीला सिंभलवाड्याच्या 1990 हेक्टरसह 4400 हेक्टर क्षेत्रफळांत व्याघ्रप्रकल्प उभारण्याचा प्रस्ताव केंदीय अभयारण्य प्राधिकरणाकडे मांडला होता. आता मात्र राजाजी पार्क अभयारण्याचा सिंभलवाडा आणि कलेसर या 820 चौरस किलोमीटरच्या क्षेत्रात विस्तार करावा, असा प्रस्ताव या खात्याने केंदाकडे मांडला आहे.

सिंभलवाड्यात वाघांना त्यांचे नैसगिर्क अन्न विपुल प्रमाणात मिळू शकते. या परिसरात हरणांची संख्याही प्रचंड असून, गवतही घनदाट आहे. व्याघ्रप्रकल्पासाठी ही जागा आदर्श आहे, असा अहवाल वन खात्याने तयार केला आहे.

 
</text>
</doc>
