<doc>
<docno>1104320.cms.txt</docno>
<text>
 
महामुंबई
ते महाराष्ट्राला का जमू नये?
[ Tuesday, May 10, 2005  12:17:19 am]


सुकृत खांडेकर

मुंबई : आंध्र प्रदेशात काँग्रेसचे सरकार आहे, आंध्रमध्ये शेतकऱ्यांना वीज मोफत दिली जाते, एवढेच नव्हे, तर आंध्र प्रदेश रोज महाराष्ट्राला वीज पुरवू लागला आहे ; महाराष्ट्रातही काँग्रेसचेच सरकार आहे, मग आंध्र प्रदेशाला जमते, ते महाराष्ट्रातील लोकशाही आघाडी सरकारला का जमू नये, असा प्रश्न शिवसेनेचे कार्यध्यक्ष उद्धव ठाकरे यांनी विचारला आहे. नऊ-नऊ तास वीज नसल्याने राज्यातील जनता त्रस्त झाली असून अनेक ठिकाणी मशाल मोचेर्, कंदील मोचेर् निघाले. एमएसईबीच्या कार्यालयांपुढे धरणे आंदोलने झाली. यापुढे लोडशेडिंगच्या विरोधात आणखी तीव्र आंदोलने होतील आणि शिवसेना आंदोलनात आघाडीवर राहील, असा इशारा त्यांनी दिला.

शिवसेनेच्या जिल्हा-प्रमुखांच्या बैठकीत उद्धव यांनी राज्यात लोडशेडिंगमुळे निर्माण झालेल्या परिस्थितीचा आढावा घेतला. लोडशेडिंगमुळे लोक प्रक्षुब्ध झाले आहेत. अनेक उद्योगांवर परिणाम झाला आहे. उद्योगधंदे बंद पडल्यानंतर दिवे लावून काय उपयोग, असा प्रश्न यांनी ' महाराष्ट्र टाइम्स ' शी बोलताना उपस्थित केला.

उद्धव म्हणाले की, वीजटंचाई एका रात्रीत निर्माण झालेली नाही. गेले काही वषेर् एक मेगावॉटही विजेची निमिर्ती न झाल्यामुळे राज्यावर लोडशेडिंगची कुऱ्हाड कोसळली आहे. युतीचे सरकार जेमतेम साडेचार वषेर् सत्तेवर होते, पण गेली साडेपाच वषेर् आणि त्यापूवीर् 45 वषेर् काँग्रेसनेच सत्ता भोगली. लोडशेडिंगविरोधात लोक रस्त्यावर आल्यावर आज गोडबोल्यांना दोष देत आहेत, पण तेव्हा केवळ डबोल्यावर लक्ष ठेऊन होते. सरकारने वीजचोरी किती रोखली, कितीजणांना शिक्षा केली आणि किती थकबाकी वसूल केली, याचीही आकडेवारी जनतेपुढे मांडावी.

संसदेत विजेच्या प्रश्नावर चर्चा झाली तेव्हा शिवसेनेचे खासदार बहिष्कारात सामील झाले होते, याकडे लक्ष वेधल्यावर उद्धव म्हणाले की, संसदेच्या कामकाजावर बहिष्कार घालण्याचा निर्णय राष्ट्रीय लोकशाही आघाडीने घेतला आहे. शिवसेना हा घटकपक्ष म्हणून या निर्णयात सहभागी आहे. पण विजेच्या प्रश्नावर चर्चा चालू असताना लोकसभेतील काँग्रेस-राष्ट्रवादीच्या खासदारांनी का तोंडे उघडली नाहीत, असा प्रतिसवाल त्यांनी केला.

लोकशाही आघाडी सरकार हे ब्लॅकआउट सरकार बनले आहे. मंत्री निगरगट्ट बनले आहेत. लोडशेडिंगच्या दुष्टचक्रात राज्य सापडले असताना त्यांची लोकांसमोेर जाण्याची हिंमत तरी कशी होते ? विरोधी पक्षाला ते सहकार्याचे आवाहन करतात आणि दुसरीकडे पाच वर्षांनंतर दिलासा देण्याची भाषा बोलतात, हे जनता कसे सहन करणार, असे सवाल विचारून लोडशेडिंगमधून जनतेची सुटका होईपर्यंत आंदोलन चालूच राहील, असेही उद्धव यांनी जाहीर केले.

 
</text>
</doc>
