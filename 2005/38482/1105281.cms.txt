<doc>
<docno>1105281.cms.txt</docno>
<text>
 
महाराष्ट्र
दहावीच्या विद्यार्थ्याचा मतिमंद मुलीवर बलात्कार
[ Tuesday, May 10, 2005  06:38:34 pm]


म. टा. वृत्तसेवा

रत्नागिरी : दहावीतील विद्यार्थ्याने तेरा वर्षांच्या मतिमंद मुलीवर केलेल्या बलात्कारामुळे गुहागर तालुक्यात खळबळ माजली आहे. हा मुलगा सोळा वर्षांचा असल्यामुळे त्याला रत्नागिरीच्या बालन्यायालयापुढे हजर करण्यात आले आहे.

तेरा वर्षांची ही मतिमंद मुलगी गरोदर असल्याचा संशय आल्यामुळे तिला मुंबईला नेण्यात आले. चेंबूर येथील डॉक्टरांनी तिला दिवस गेल्याचे सांगितले. घटनेची पार्श्वभूमी ऐकल्यानंतर त्यांनी हे प्रकरण पोलिसांत नेण्याचा आग्रह केला. चेंबूर पोलिस ठाण्यात याप्रकरणी बलात्काराचा गुन्हा नोंदवण्यात आला. नंतर चेंबूर पोलिसांनी हे प्रकरण गुहागर पोलिसांकडे वर्ग केली.

त्यानंतर गुहागर पोलिसांनी मुलीच्याच पुटगिरी गावच्या जितेंद घाडे याला ताब्यात घेतले. त्याच्यावर बालगुन्हेगार कायद्याअंतर्गत गुन्हा दाखल करण्यात आला आहे. फेब्रुवारीमध्ये या मुलीवर बलात्कार झाल्याचे पोलिस तपासात आले आहे. जितेंद यानेही या मुलीशी शरीरसंबंध ठेवल्याचे मान्य केले आहे.

 
</text>
</doc>
