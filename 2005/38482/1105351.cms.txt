<doc>
<docno>1105351.cms.txt</docno>
<text>
 
बहुतांची अंतरे
मरावे परी नेत्ररूपी उरावे!
[ Tuesday, May 10, 2005  08:07:51 pm]


' मृत्यूनंतरची वाटही इको-फ्रेंडली मार्गाने ' ही जयंत होवाळ यांची बातमी वाचली. माणूस हा आयुष्यभर दुसऱ्यांना मदत करण्यासाठी झटत असतो. आपल्याजवळ जे आहे, त्यातील काही भाग दुसऱ्यांना देण्यात मानसिक समाधान काही औरच असते. आपल्या मृत्यूनंतर आपले शरीर जाळून नष्ट करण्यापेक्षा आपल्या हयातीत नेत्रदान व देहदानाचा संकल्प सोडला, आपल्या नातेवाईकांना आपल्या इच्छेची कल्पना दिली व आपल्या मृत्यूनंतर आपली इच्छा पूर्ण करण्याचे वचन घेतले तर आपले आप्तेष्ट निश्चितच त्याची पूर्तता करतील. आपल्या नेत्रदानामुळे दोन अंध व्यक्तींच्या जीवनात प्रकाश मिळणार आहे व आपण मेलो तरी नेत्ररूपी उरणार, हे समाधान आपल्याला निश्चितच आनंद देऊन जाईल.

अंत्यसंस्कारासाठी लाकडे, विद्युतदाहिनी किंवा डिझेल दाहिनी, गॅसदाहिनी असे विविध पर्याय शोधण्यापेक्षा प्रत्येकाने नेत्रदान व देहदानाचा संकल्प सोडून आपल्याबरोबर इतरांनाही या मोहिमेत सामील करावे.

मंदाकिनी परब, वांदे, मुंबई.

 
</text>
</doc>
