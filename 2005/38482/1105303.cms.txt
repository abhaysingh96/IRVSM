<doc>
<docno>1105303.cms.txt</docno>
<text>
 
महाराष्ट्र
'सोलापूरच्या 'मार्शल लॉ'ची इतिहासात उपेक्षाच'
[ Tuesday, May 10, 2005  06:51:30 pm]


म. टा. वृत्तसेवा

सोलापूर : दांडी यात्रेनंतर गांधीजींना ब्रिटिशांनी केलेल्या अटकेनंतर सोलापूरकरांनी जनआंदोलनाद्वारे ब्रिटिशांना पिटाळून लावत आठ ते 11 मे असे चार दिवस देशात सर्वप्रथम स्वातंत्र्य भोगले. त्यामुळे ब्रिटिशांनी 12 मे 1930 ला सोलापुरात ' मार्शल लॉ ' पुकारून अनेक लोकांना मारले. तसेच चौघांना फाशी देण्यात आली. देशाच्या स्वातंत्र्यलढ्यातील सोलापूरच्या या योगदानाची काँगेसच्या इतिहासात उपेक्षा झाली, अशी खंत व्यक्त करत ही घटना जालियनवाला बागची छोटी आवृत्ती असल्याचे प्रतिपादन ज्येष्ठ इतिहास संशोधक प्रा. डॉ. य. दि. फडके यांनी केले.

सोलापूरच्या आंदोलनाची आणि ' मार्शल लॉ ' ची हवी तेवढी दखल इतिहासात घेतली गेली नाही. गांधीजींनीही आपल्या लिखाणात सोलापूरच्या त्यागाचा फक्त ओझरता उल्लेख केला, असे नमूद करून सोलापूरचा इतिहास मोठा असून स्थानिक तरुण संशोधकांनी हा इतिहास लिहावा, असे आवाहन फडके यांनी केले. सोलापूरचे हे आंदोलन आणि ' मार्शल लॉ ' ला 75 वषेर् होत असल्याबद्दल भाई छन्नुसिंग चंदेले स्मृती केंद, डॉ. अंत्रोळीकर स्मृती न्यास, कॉ. नारायण आडम प्रबोधन केंद, कॉ. एन. आर. बेरिया मेमोरियल ट्रस्ट आणि शिवदारे प्रतिष्ठानतफेर् ठेवण्यात आलेल्या व्याख्यानात फडके बोलत होते.

दांडी यात्रा काढल्याबद्दल गांधीजींना चार मे 1930 रोजी ब्रिटिशांनी अटक केली. त्यामुळे सोलापुरात संतापाची लाट उसळली, सभा, मोचेर्, आंदोलन करून सोलापूरकरांनी ब्रिटिश पोलिसांना पिटाळून लावले आणि चार दिवस स्वातंत्र्य भोगले. लोकांनी आंदोलन करून शहरातून ब्रिटिशांना हुसकावून लावण्याची देशातील अशाप्रकारची ही एकमेव घटना आहे. आठ मे रोजी आंदोलकांनी शिंदीची झाडे तोडली. त्याच दिवशी ब्रिटिशांनी शंकर शिवदारे या तरुणाची गोळ्या घालून हत्या केली. हाच सोलापूरचा पहिला हुतात्मा ठरला.

अमृतसर येथील जलियनवाला बाग हत्याकांडात ज्याप्रमाणे निष्पाप माणसे मारली गेली. त्याच पद्धतीने ब्रिटिशांनी ' मार्शल लॉ ' पुकारून अनेक सोलापूरकरांना मारले. भाई छन्नुसिंग चंदेले, डॉ. अंत्रोळीकर, तुळशीदार जाधव, कवी कुंजविहारी, रामभाऊ राजवाडे, कुर्बान हुसेन, मलप्पा धनशेट्टी, किसन सारडा, जगन्नाथ शिंदे आदींनी सभा, आंदोलने केल्याने त्यांना अटक झाली. त्यातूनच पुढे हुसेन, धनशेट्टी, सारडा आणि शिंदे या चौघांना खोट्या खटल्यात अडकवून ब्रिटिशांनी 12 जानेवारी 1931 रोजी फाशी दिली. 12 जानेवारी ते 14 जानेवारी याकाळात दरवषीर् सोलापुरात सिद्धेश्वरांच्या काठीची मिरवणूक निघते. पण त्यावषीर् मिरवणूक निघाली नाही, असे फडके यांनी सांगितले.

सोलापूरच्या आंदोलनात 18 हजार गिरणी कामगारांनी उत्स्फूर्त मोर्चा काढला. त्यामुळे ब्रिटिशांना लष्कराला बोलवावे लागले. 12 मे ते तीन जून 1930 या काळात फक्त सोलापुरातच ' मार्शल लॉ ' पुकारण्यात आला होता, अशी माहिती फडके यांनी दिली.

आठ मेच्या आंदोलनास 75 वषेर् झाल्याबद्दल शहर काँगेसने रॅली काढली होती. गृहराज्यमंत्री सिद्धाराम म्हेत्रे, माजी मंत्री आनंदराव देवकते आणि महापौर विठ्ठल जाधव सहभागी झालेल्या या रॅलीला विशेष प्रतिसाद मिळाला नाही.

 
</text>
</doc>
