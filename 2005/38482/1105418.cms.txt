<doc>
<docno>1105418.cms.txt</docno>
<text>
 
अर्थव्यवहार
म्युच्युअल फंडाचा 'फंडा'
[ Tuesday, May 10, 2005  08:47:25 pm]


म्युच्युअल फंड्स म्हणजे सध्याची सर्वाधिक फॅशनेबल गुंतवणूक बनलेली आहे. अनेक छोटे गुंतवणूकदारही गेल्या काही वर्षांत म्युच्युअल फंडांकडे वळलेत. पण सरसकट गुंतवणूक फायद्याची नाही. प्लॅनिंग आणि डायव्हसिर्फिकेशन हे केव्हाही फायद्याचं ठरतं. आयडीबीआय कॅपिटल माकेर्ट्सच्या असिस्टंट व्हाइस प्रेसिडेंट स्मिता वर्मानी याबाबत काही हिताच्या गोष्टी सांगतात.

म्युच्युअल फंडाची एखादी चालू योजना आणि त्याचा आयपीओ यांत नेमका फरक काय ?

म्युच्युअल फंडाचा आयपीओ म्हणजे त्या फंड कंपनीची नवी योजनाच असते. आयपीओच्या वेळी गुंतवणुकीसाठी कंपनीची स्वत:ची अॅसेट नसल्यामुळे इश्यू किमतीत युनिट्स (सर्वसाधारण ही किंमत 10 रु. असते) उपलब्ध होतात. याउलट चालू योजनांची कामगिरी तुम्हाला तपासून पाहता येऊ शकते. नव्या योजनेसंदर्भात ( आयपीओ), त्या योजनेची मुदत संपल्यावर आणि फंड मॅनेजरनी फंडात पैसे गुंतवल्यानंतरच तिचे मूल्यमापन करता येऊ शकते. चालू योजनेत पैसे टाकणारा गुंतवणूकदार, त्या फंडाने गुंतवणूक केलेल्या सिक्युरिटीजचा एक भागीदार बनतो.

म्युच्युअल फंडाचा आयपीओ आणि इक्विटीचा आयपीओ यांत फरक काय ?

या दोन्ही पूर्णपणे भिन्न गोष्टी आहेत. इक्विटीच्या आयपीओत तुम्ही जेव्हा गुंतवणूक करता, तेव्हा तुम्ही त्या कंपनीचा एक भाग किंवा शेअर विकत घेता. म्हणजेच, त्या कंपनीच्या भल्या- बुऱ्या कामगिरीचा थेट परिणाम तुमच्यावर (कंपनीचा एक भागीदार म्हणून) होणार असतो. आता जेव्हा तुम्ही एखाद्या म्युच्युअल फंडाच्या आयपीओत गुंतवणूक करता, तेव्हा किमान जोखीम कमी झालेले असते. कारण त्या जोखमीची चिंता तुमचा फंड मॅनेजर वाहणार असतो. तो मग वेगवेगळ्या शेअर्समध्ये (डायव्हसिर्फाइड पोर्टफोलिओज) तुमचा पैसा गुंतवून जोखीम ' न्युट्रलाइज ' करण्याचा प्रयत्न करतो. इक्विटी आयपीओत तुम्ही एकाच स्टॉकमध्ये गुंतवणूक करता, म्युच्युअल फंड आयपीओच्या माध्यमातून तुमची गुंतवणूक अनेक स्टॉक्समध्ये विभागली जाते.

मग म्युच्युअल फंडाचा आयपीओ म्हणजे एक प्रकारची दिशाभूलच नव्हे काय ?

तसं म्हणता येणार नाही. कारण एमएफ आयपीओचा अर्थ इतकाच की, एक नवी योजना सुरू झाली असून सध्या ती इनिशियल पब्लिक ऑफरिंगच्या ( आयपीओ) टप्प्यात आहे. मात्र, काही कंपन्या आयपीओ विकताना, विक्री काळात त्यांची युनिट्स ' अॅट पार ' ( शेअरच्या मूळ किमतीत) उपलब्ध होतील, अशी जाहिरात करतात. ही नक्कीच दिशाभूल ठरते. युनिट्स ही नेहमीच ' अॅट पार ' उपलब्ध असतात. कारण त्या फंडाची एनएव्ही अर्थात नेट अॅसेट व्हॅल्यू म्हणजे युनिटच्या भाषेत त्याच्या एकूण गुंतवणुकीची माकेर्ट व्हॅल्यू असते.

म्युच्युअल फंडाच्या चालू योजनेतून म्युच्युअल फंडाच्या आयपीओत गुंतवणे छोट्या गुंतवणूकदारांच्या दृष्टीने फायद्याचे आहे काय ?

छोट्या गुंतवणूकदारांनी अशी घाई करू नये. कारण चालू योजनेचे फायदे-तोटे आधीच समजलेले असतात. नवीन गुंतवणुकीबाबतही विशिष्ट फंड तितकाच गंभीर आहे काय, ते तपासून पाहावे लागते.

एकापेक्षा अधिक म्युच्युअल फंड योजनांत गुंतवणूक करावी काय ? वेगवेगळ्या म्युच्युअल फंड कंपन्यांत पैसा गुंतवावा काय ?

गुंतवणुकीची विभागणी केव्हाही श्रेयस्कर ठरते, हे नेहमी लक्षात ठेवावे. वेगवेगळ्या योजनांत गुंतवणूक करण्यास काहीच हरकत नाही. एखाद्या डायव्हसिर्फाइड इक्विटी फंडात आणि एखाद्या मिडकॅप (मध्यम आकाराच्या कंपन्यांत) फंडात गुंतवणूक करावी. जोखीम विभागली जाते. शक्यतो वेगवेगळ्या कॅटॅगरीच्या फंडांत गुंतवणूक करा.

एन्ट्री लोड केवळ आयपीओवरच असतो का ?

एन्ट्री लोड चालू योजनांवरही आकारला जातो. साधारण गुंतवणुकीच्या दोन ते अडीच टक्के इतका एन्ट्री लोड द्यावा लागतो. अनेक आयपीओ एन्ट्री लोड आकारत नाहीत, पण त्यांचे ' इनिशियल इश्यू एक्स्पेन्सेस ' प्रचंड असतात. त्यामुळे योजनेत पैसे गुंतवण्यापूवीर् त्यांचा विचार करणे निकडीचे असते. अलीकडे काही फंड छोट्या गुंतवणूकदारांकडून एन्ट्री लोज घेत नाहीत. मात्र मुदतीआधीच एखाद्याला योजनेतून बाहेर पडायचे असल्यास ( रिडीम करून घ्यायचे असल्यास) काही विक्री शुल्क आकारले जाते.

हरेश सोनेजी

 
</text>
</doc>
