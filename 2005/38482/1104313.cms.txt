<doc>
<docno>1104313.cms.txt</docno>
<text>
 
महाराष्ट्र
आसंगीतुर्क हत्याकांडातील 25 आरोपींना जन्मठेप
[ Tuesday, May 10, 2005  12:14:03 am]


म. टा. वार्ताहर

सांगली : जमिनीचा वाद आणि खासगी वैमनस्यातून जत तालुक्यातील आसंगीतुर्क येथे जमावाने एकाच कुटुंबातील पाचजणांची जाळून हत्या केल्याच्या प्रकरणातील 41 आरोपींपैकी 25 जणांना येथील सत्र न्यायालयाने सोमवारी जन्मठेपेची शिक्षा ठोठावली. यांत नऊ महिलांचाही समावेश आहे. एकाच वेळी 25 जणांना जन्मठेपेची शिक्षा ठोठावण्याची येथील न्यायालयाच्या इतिहासातील ही पहिलीच घटना असावी. अन्य सर्व आरोपींची निदोर्ष मुक्तता करण्यात आली आहे.

अतिरिक्त सत्र न्यायधीश दिलीप गायकवाड यांनी या प्रकरणी निकाल दिला. निकाल ऐकण्यासाठी लोकांनी बरीच गदीर् केली होती, कडक पोलिस बंदोबस्तही ठेवण्यात आला होता.

आसंगीतुर्क येथील शेतकरी महादेव चव्हाण यांच्या कुटुंबातील पाचजणांना 21 मार्च 2003 रोजी -गुढीपाडव्यादिवशी- भरदुपारी साडेतीन-चार वाजता जिवंत जाळून ठार मारण्यात झाले होते. त्यात त्यांची विवाहित गर्भवती मुलगी आणि दीड वर्षाची नात यांचाही समावेश होता. चव्हाण यांचे कट्टर विरोधक असलेल्या याच गावातील बसगीर् आणि बिराजदार कुटुंबांनी एकत्र येऊन चव्हाण यांच्या घराला गराडा घातला. बाहेरून कड्या घालून हे सहा खणी घर पेटवून दिले. त्या आगीत होरपळून पाच जण मृत्युमुखी पडले. महादेव चव्हाण, त्यांची पत्नी फुलाबाई चव्हाण, मुलगा आप्पा चव्हाण, विवाहित मुलगी भारती सावंत आणि नात अंजली सावंत अशा पाचजणांचा हत्याकांडात बळी गेला. चव्हाण यांचे कुटुंब आणि घर जळून खाक होईपर्यंत वेढा दिलेले लोक हलले नव्हते. गराडा घालणाऱ्यांत महिलांचाही अंतर्भाव होता. प्रचंड दहशतीमुळे गावातील लोकही घाबरून घराच्या बाहेर पडू शकले नाहीत.

हत्याकांडाची ही बातमी उमदी पोलिसांना उशिरा कळली. अगिन्शामक दलाचे बंबही फार उशिरा पोहोचले. या हत्याकांडाचे पडसाद महाराष्ट्रभर उमटले होते.

 
</text>
</doc>
