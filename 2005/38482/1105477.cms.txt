<doc>
<docno>1105477.cms.txt</docno>
<text>
 
देश-विदेश
बबली पाटबंधारे प्रकल्पाला तेलुगु देसमचा आक्षेप
[ Tuesday, May 10, 2005  09:50:09 pm]


म. टा. विशेष प्रतिनिधी

नवी दिल्ली : गोदावरी नदीवर नांदेड जिल्ह्यात जानेवारीपासून सुरू केलेल्या बबली पाटबंधारे प्रकल्पाच्या बांधकामाला लोकसभेत शून्यप्रहरात तेलुगु देसमनेे जोरदार आक्षेप नोंदवला. देसमचे येरन नायडू म्हणाले की, पाणीवाटप न्यायाधिकरणाच्या निवाड्यानुसार गोदावरीचे 250 टीएमसी पाणी वापरण्याचा महाराष्ट्राला अधिकार आहे. असे असताना बबली पाटबंधारे प्रकल्प तसेच आणखी 11 लघु पाटबंधारे प्रकल्पही महाराष्ट्र सरकारने गोदावरीचा प्रवाह अडवण्यासाठी कार्यान्वित करण्याचे ठरवले आहे. यामुळे आंतरराज्य करारात ठरल्यापेक्षा 50 ते 60 टीएमसी अधिक पाणी महाराष्ट्रातफेर् वापरले जाईल, परिणामी आंध्रमधील गोदावरीच्या तीरावरील अनेक जिल्ह्यांना त्याचे परिणाम भोगावे लागतील, अशी भीतीही त्यांनी बोलून दाखवली.

पाणीवाटपाच्या कराराचे उल्लंघन झाल्याची तक्रार आल्यास, केंदातफेर् खास पथक पाठवून त्याची चौकशी करू, असे आश्वासन जलसंपदामंत्री प्रियरंजन दासमुन्शी यांनी दिले.

 
</text>
</doc>
