<doc>
<docno>1105156.cms.txt</docno>
<text>
 
प्रगती फास्ट
जीके बढाओ
[ Tuesday, May 10, 2005  04:48:12 pm]


ब्रिटिश संसदेचा इतिहास

ब्रिटनमध्ये नुकतीच सार्वत्रिक निवडणूक होऊन टोनी ब्लेअर यांच्या मजूर पक्षाने सलग तिसऱ्यांदा सत्ता मिळवली. हाऊस ऑफ लॉर्ड्स (वरिष्ठ सभागृह), हाऊस ऑफ कॉमन्स (कनिष्ठ सभागृह) आणि राजघराणं हे या संसदेचे घटक आहेत. इंग्लंड, उत्तर आयर्लंड, स्कॉटलॅण्ड आणि वेल्सचे प्रतिनिधी संसदेत असतात.

ब्रिटनमध्ये 1264 मध्ये यादवी उफाळून आली. त्या वेळी लिसेस्टरचा प्रमुख सायमन डी मॉटफोर्ट याने आपल्या सर्व सरदारांना एका ठिकाणी एकत्र येण्यास सांगितलं. या सायमनचा पुढच्याच वषीर् मृत्यू झाला. पण त्याने सुरू केलेली एकत्रीकरणाची प्रथा तशीच सुरू राहिली. त्यातूनच पुढे संसद ही संकल्पना अस्तित्वात आली.

ब्रिटनची संसद जगातील लोकशाहीची जननी मानली जाते. मात्र, या संसदेतील कामकाजाचे नियम लिखित स्वरूपात नाहीत, हेही एक वैशिष्ट्यच आहे. ब्रिटनला लिखित राज्यघटना नाही. संसदेचं सर्व कामकाज केवळ संकेत आणि प्रथांनुसार चालते.

दुसऱ्या महायुद्धाची कथा

दुसऱ्या महायुद्धात जर्मनीचा पाडाव होऊन रशियन फौजांचा विजय झाल्याला रविवारी 60 वर्षं पूर्ण झाली. जर्मनीचा हुकूमशहा अॅडॉल्फ हिटलर याच्या जगज्जेतेपदाच्या महत्त्वाकांक्षेतून एक सप्टेंबर 1939 ते 14 ऑगस्ट 1945 या कालावधीत हे युद्ध लढलं गेलं.

हिटलरने एक सप्टेंबर 1939 रोजी पोलंडवर आक्रमण केलं आणि या युद्धाला तोंड फुटलं. अमेरिकेनेे 14 ऑगस्ट 1945 रोजी नागासाकीवर अणुबॉम्ब टाकल्यानंतर त्याचा शेवट झाला.

या युद्धात सुरुवातीला जर्मनीने जोरदार धडक मारत जवळपास संपूर्ण युरोप पादाक्रांत केला. याच अविर्भावात त्यांनी आततायीपणे एक प्रवासी जहाज बुडवलं. त्यात मृत्युमुखी पडलेल्या व्यक्तींमध्ये अमेरिकी नागरिकांचा समावेश होता. निव्वळ या एकाच कारणामुळे अमेरिका युद्धात उतरली आणि जर्मनीला पराभव पत्करावा लागला.

दोस्त राष्ट्रांनी युद्ध जिंकल्यानंतर ब्रिटनमध्ये या युद्धाचे हीरो आणि तत्कालीन पंतप्रधान विन्स्टन चचिर्ल यांचा भव्य नागरी सत्कार झाला. त्यावेळी एका वक्त्याने त्यांचा उल्लेख ' सिंह ' असा केला. त्यावर चचिर्लचं उत्तर होतं , ' खरे सिंह तर तुम्हीच आहात. मी फक्त तुमच्या वतीने गर्जना केली. ' मात्र, त्यानंतर झालेल्या सार्वत्रिक निवडणुकीत चचिर्ल यांचा पराभव झाला.

काइन्सटाइन

 
</text>
</doc>
