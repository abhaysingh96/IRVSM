<doc>
<docno>1105364.cms.txt</docno>
<text>
 
लेख
लोडशेडिगवरील विवादाचे धडे
[ Tuesday, May 10, 2005  08:17:19 pm]


सत्ताधारी मंडळींनी बिनबुडाचे आरोप टाळणे आवश्यक आहे ; कारण त्याचाच फायदा उठवून आंतरराष्ट्रीय लवादाकडून नुकसानभरपाई मिळविली जाते. या आधीच्या एका दाव्यात महाराष्ट्रातील एका मंत्र्यांच्या अशाच एका विधानाचा दाखला देत या कंपन्यांनी 200 कोटींची नुकसानभरपाई मिळवली आहे. तेव्हा या लवादांत परदेशी कंपन्यांना मदत होऊ नये, एवढ्यासाठी तरी राजकारण्यांनी संयम पाळणे आवश्यक आहे.

महाराष्ट्रातील जनता ऐन उन्हाळ्यात लोडशेडिंगखाली होरपळत असताना केंदीय कृषिमंत्री शरद पवार यांनी डॉ. माधव गोडबोले यांच्यावर आरोप व वैयक्तिक शेरेबाजी करून विवाद उभा केला होता. त्यांच्या आरोपांना डॉ. गोडबोले यांनी समर्पक उत्तरे दिली आहेतच व वैयक्तिक शेरेबाजीच्या स्पधेर्त उतरण्याचे नाकारून सार्वजनिक व्यासपीठांची प्रतिष्ठा त्यांनी राखली आहे, याबद्दल आपण डॉ. गोडबोले यांचे आभार मानायला हवेत. त्यानंतर मुख्यमंत्र्यांनी त्या वादातील मुद्यांवर स्पष्टीकरण देताना गोडबोले अहवालाचा व लोडशेडिंगचा काहीही संबंध नाही, सरकार एन्रॉनच्या विवादात दहा वषेर् अडकून पडले व सरकारने योग्यवेळी नियोजन करून वीजनिमिर्ती क्षमतेमध्ये वाढ केली नाही, ही सरकारची चूक झाली, अशी नि:संदिग्ध कबुली दिली. परिणामी पवार यांनी केलेल्या आरोपातील हवाच काढून घेतली गेली. मात्र या साऱ्या विवादामुळे अनेक जुन्या प्रश्ानंची भेंडोळी पुन्हा उलगडली आहेत. सध्याच्या लोडशेडिंगशी त्यांचा जवळचा संबंध असल्यामुळे त्यांचा विचार करायला हवा. या प्रश्ानंकडे वळण्याआधी मुळात पवारांनी उभ्या केलेल्या विवादातून पुढे आलेल्या काही धड्यांचाही विचार करायला हवा.

विवादाचे धडे

नुकत्याच संपलेल्या विवादाचा मुख्य धडा म्हणजे निदान सत्तेवर असताना राजकारणी मंडळींनी बिनबुडाचे आरोप टाळावे. त्याचे पहिले कारण म्हणजे अशा विवादांमुळे समाजमन कलुषित होत जाते व समाजासमोरील ( लोडशेडिंगसारख्या) मुख्य प्रश्ानंकडे दुर्लक्ष होते. अर्थात विवादाचा धुरळा उडवण्यामागे हाच हेतू असला तर प्रश्ान्च नाही. दुसरे कारण म्हणजे अशा विवादांमध्ये गोडबोले यांच्यासारखे स्वतंत्र प्रज्ञेचे व सचोटीचे तज्ज्ञ जर वैयक्तिक आरोपांचे लक्ष्य केले गेले तर ते व त्यांच्यासारखी इतर मंडळी सक्रिय समाजकारणातून दूर होण्याची शक्यता असते. तसे झाल्यास सरकारातील मंडळींवर वचक ठेवणे, प्रसंगी त्यांना जाब विचारणे समाजाला शक्य होत नाही. या दोन्ही गोष्टी आजच्या स्थितीत समाजाला परवडणाऱ्या नाहीत.

सत्तेवरील राजकारण्यांनी जबाबदारीने वक्तव्ये करण्याचा आग्रह धरण्यासाठी तिसरेही कारण आहे. सध्या वीजमंडळ व राज्य सरकारविरुद्ध एन्रॉन प्रकल्पामधील बेक्टेल व जीई या कंपन्यांनी परदेशात विविध लवादांसमोर दावे दाखल केले आहेत. गेल्या आठवड्यात पॅरिस येथील लवादाने 500 कोटींची नुकसानभरपाई या कंपन्यांना मंजूर केली आहे. सत्तेवरील राजकारण्यांच्या अशा प्रकारच्या वक्तव्यांचा वापर करून एन्रॉन प्रकल्प बंद करण्यामागे एन्रॉनची काहीच चूक नसून, त्यामागे केवळ राजकीय हेतू होता, असा दावा या कंपन्या करतात व लवादाकडून नुकसानभरपाई मिळवण्यात यशस्वी होतात. या आधीच्या एका दाव्यात महाराष्ट्रातील एका मंत्र्यांच्या अशाच एका विधानाचा दाखला देत या कंपन्यांनी 200 कोटींची नुकसानभरपाई मिळवली आहे. तेव्हा या लवादांमध्ये या परदेशी कंपन्यांना मदत होऊ नये, एवढ्यासाठी तरी राजकारणी मंडळींनी संयम पाळणे आवश्यक आहे.

दुसरा धडा माध्यमांच्या बाबतीतला. या विवादात माध्यमांच्या दोन्ही बाजू प्रकर्षाने पुढे आल्या. राज्य पातळीवरील प्रमुख वृत्तपत्रांतील अग्रलेख व लेखांमधून वस्तुस्थितीचा विचार न करता पवार यांच्या बिनबुडाच्या आरोपांचे समर्थन करण्यात आले. काही वार्तापत्रांतून वस्तुस्थिती तपासून न पाहता गोडबोले अहवाल व सिंगल फेजिंग यंत्रणेच्या बाबतीत बेधडक विधाने करण्यात आली. डॉ. गोडबोले व मुख्यमंत्री देशमुख यांच्या खुलाशानंतर पवारांच्या आरोपांचा पोकळपणा व त्यांचे समर्थन करण्यातील माध्यमांची अवाजवी घाई आता उघडी पडली आहे. या निमित्ताने असे सुचवावेसे वाटते की, अशा तांत्रिक व गुंतागुंतीच्या बाबतीत लिहिताना ज्येष्ठ वृत्तपत्रकारांनी तरी वस्तुस्थिती पडताळून पाहून लिहिणे गरजेचे आहे. मात्र या बाबतीत माध्यमांची दुसरी बाजूही प्रकर्षाने पुढे आली. अनेक वर्तमानपत्रांतील वार्ताहरांनी अभ्यासपूर्ण वार्तापत्रे व लेख लिहून या वादामध्ये गोडबोले अहवाल व एन्रॉन प्रकल्पातील वस्तुस्थिती जनतेसमोर मांडण्याचा प्रामाणिक प्रयत्न केला.

या विवादाच्या निमित्ताने लोडशेडिंगवर जी चर्चा झाली त्यामधून काही महत्त्वाचे मुद्दे पुढे आले आहेत. मुख्यमंत्र्यांनी सांगितल्याप्रमाणे एन्रॉनमध्ये 10 वषेर् अडकून राहिल्याने राज्य सरकारपुढे नवी वीजनिमिर्ती केंदे उभी करण्याबाबतीत अडचणी आल्या. प्रकल्पाचे दोन्ही टप्पे चालू राहिले, तर एन्रॉनची सारी वीज चढ्या भावाने व नको असतानादेखील अगदी 24 तास घ्यावी लागेल आणि प्रकल्प रद्द केला तर हजारो कोटींची नुकसानभरपाई एन्रॉनला द्यावी लागेल, अशी दुहेरी टांगती तलवार वीजमंडळ व महाराष्ट्र शासन यांच्यावर प्रकल्प सुरू झाल्यापासून म्हणजे गेली सहा वषेर् तरी आहे. त्यामुळे एकप्रकारचे पांगळेपण या यंत्रणांमध्ये आले आहे. यावरचा उपाय म्हणजे एन्रॉनचा वीजखरेदी करार रद्द करवून घेणे. त्यासाठीचा उपलब्ध मार्ग होता कुर्डुकर चौकशी आयोगाने कामकाज पूर्ण करून करार अवैध ठरवण्याचा ; परंतु मध्यंतरीच्या काळात महाराष्ट्रातील चारही प्रमुख पक्षांतील राजकारण्यांनी आयोगाचे कामकाज बंद पडले. पवारांनी तर त्या कृतीचे समर्थन केले व चुकीचा संदेश परदेशात जाऊ नये म्हणून वाजपेयी सरकारने तसे केले, असे सटिर्फिकेटही दिले.

मात्र या म्हणण्यात काहीच तथ्य नाही. एन्रॉनविरुद्ध त्यांच्या देशात (अमेरिकेतच) खटले व चौकशांचे सत्र सुरू झाले होते. एन्रॉनच्या काही अधिकाऱ्यांना तुरुंगात टाकले गेले होते, तर काही अधिकाऱ्यांनी आत्महत्यादेखील केल्या होत्या. अशा परिस्थितीमध्ये लफडेबाज कंपनी म्हणून जगात कुख्यात ठरलेल्या कंपनीच्या प्रकल्पाविरुद्ध भारतात चौकशी आयोग चालवण्यामुळे जगात चुकीचा संदेश जाईल हे मान्य करण्याइतकी जनता दुधखुळी आहे का ? उलटपक्षी, कुर्डुकर चौकशीचा बडगा नसल्यामुळे या कंपन्या परदेशी लवादांसमोर ' राजकीय कारणांनी प्रकल्प ताब्यात घेतल्याचा ' कांगावा बिनदिक्कतपणे करून भरघोस नुकसानभरपाई मिळवत आहेत. तेव्हा स्वत:च स्थापन केलेल्या या आयोगाचे कामकाज पुन्हा सुरू करण्यासाठी मुख्यमंत्र्यांनी आता तरी पावले उचलायला हवीत.

दुसरा मुद्दा वीजटंचाईच्या आथिर्क बाजूचा. विजेची कमी उपलब्धता हे लोडशेडिंगमागचे एकमेव कारण नाही, हेही लक्षात घेतले पाहिजे. कारण जास्त किंमत भरायची तयारी असेल तर काही प्रमाणात आजही वीज उपलब्ध होऊ शकते हे आता स्पष्ट झाले आहे. मात्र भरघोस किंमत मोजून वीज आणली तर ती पुरवल्यावर त्या प्रमाणात महसूल (बिलातून) मिळाला नाही, तर आथिर्कदृष्ट्या आधीच दुबळ्या असणाऱ्या वीजमंडळ व राज्य सरकारची अवस्था आणखीनच कठीण होणार. याचा दबाव वीजखरेदी करताना अर्थातच वीजमंडळावर येतो व येणार. हे टाळण्यासाठी अनेक उपाय केले जाण्याची गरज आहे. मुख्यत: सध्याचे वीज गळतीचे प्रमाण 36 टक्क्यांवरून वेगाने खाली आणण्याची गरज आहे. मोफत विजेसारख्या दिवाळखोर योजना बंद करणे गरजेचे आहे. तिसरे म्हणजे वीजमंडळ व सरकारांनी आपल्याकडे निधीची टंचाई असताना पैशाची उधळपट्टी चुकीच्या योजनांवर करण्याचे टाळले पाहिजे. राज्यामध्ये पवनऊजेर्वर साधारणपणे 700 कोटी रुपयांची सबसिडी सरकारने दिली. त्याचा फायदा वंचित गटांना अथवा ग्राहकांना होण्यापेक्षा पवनचक्क्यांच्या उत्पादकांना व मूठभर श्ाीमंत अशा पवनचक्क्यांच्या मालकांना झाला. वीजटंचाईच्या या आथिर्क बाजूची काळजी घ्यायची तर वीजमंडळाचा कारभार तातडीने सुधारणे गरजेचे ठरेल. भोके पडलेल्या टाकीत महागड्या किमतीचे पाणी भरभरून ओतले तरी ती टाकी रिकामीच राहणार.

तेव्हा लोडशेडिंगवर उपाययोजना करताना विजेच्या उपलब्धतेबरोबरच वीजमंडळाच्या आथिर्क स्थितीवरही लक्ष द्यायला हवे. त्यासाठी केवळ नव्या प्रकल्पांच्या घोषणा करून भागणार नाही, तर वीजमंडळाची आथिर्क स्थिती सुधारण्यासाठी वीजमंडळाचा कारभार सुधारण्यावर प्रयत्न केंदित करणे गरजेचे आहे. असा व्यापक दृष्टिकोन घेतल्याशिवाय लोडशेडिंगच्या संकटावर मात करता येणार नाही.

डॉ. सुबोध वागळे

प्रयास ऊर्जागट, पुणे.

 
</text>
</doc>
