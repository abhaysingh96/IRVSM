<doc>
<docno>1104308.cms.txt</docno>
<text>
 
देश-विदेश
केंद सरकारही निवडणूक आयुक्तांच्याच पाठिशी!
[ Tuesday, May 10, 2005  12:11:13 am]


म. टा. विशेष प्रतिनिधी/ वृत्तसंस्था

नवी दिल्ली : बिहारमधील ज्येष्ठ सनदी आधिकारी एल. व्ही. सप्तषीर् यांनी निवडणूक आयुक्त बी. बी. टंडन आणि एन. गोपालस्वामी यांच्याविरुद्ध केलेल्या टीकेची केंद सरकारने गंभीर दखल घेतली असून घटनात्मक प्रमुखांविरुद्ध एका सनदी अधिकाऱ्याने जाहीरपणे वक्तव्य करणे अत्यंत आक्षेपार्ह असून तो शिस्तभंगाचाच प्रकार आहे, असे केंदीय कायदा मंत्री एच. आर. भारद्वाज यांनी सोमवारी स्पष्ट केले. मात्र, या दोन्ही आयुक्तांना बडतर्फ केलेच पाहिजे, या मागणीवर रेल्वेमंत्री लालूप्रसाद यादवर ठाम राहिले. संसदेतही या प्रकरणावरून प्रचंड गदारोळ झाला.

सप्तर्षींविरुद्ध कोणती कारवाई करायची याचा निर्णय त्यांच्या खात्याने घ्यायचा आहे. त्यांनी निवडणूक आयुक्तांच्या विरोधात पाठवलेले पत्र केंदीय कायदा खात्याला मिळालेले नाही. ते त्यांच्या खात्याकडे आहे की, नाही हे मलाही ठाऊक नाही. सप्तषीर् यांना स्पष्टीकरणासाठी बोलावण्यात येईल, असेही त्यांनी सांगितले.

सप्तषीर् सध्या बिहारमधील ' कौन्सिल फॉर अॅडव्हान्समेंट ऑफ पीपल्स अॅक्शन अँड रुरल टेक्नॉलॉजी ' चे ( कापार्ट) महासंचालक असून ग्रामीण विकास खात्याखाली ते आहे. या खात्याचे मंत्री राजद नेते रघुवंशप्रसाद सिंग आहेत.

तत्पूर्वी, राज्यघटनेनुसार स्वायत्त असलेल्या निवडणूक आयोगासारख्या संस्थांवर कोणतेही आरोप करण्यास संसदेच्या सभागृहात परवानगी दिली जाणार नाही, यासाठी नियमानुसार नोटिस द्यावी लागेल, असा कठोर पवित्रा लोकसभाध्यक्ष चतजीर् आणि राज्यसभेचे सभापती शेखावत यांनी घेतल्यामुळे राष्ट्रीय जनता दलाच्या सदस्यांनी उभय सभागृहांत केलेली वक्तव्ये कामकाजातून काढून टाकण्यात आली. सप्तषीर्ंच्या पत्राचा हवाला देऊन राजदने गोंधळ घातल्यामुळे सकाळच्या सत्राचे कामकाज वेळेपूवीर् तहकूब करावे लागले.

 
</text>
</doc>
