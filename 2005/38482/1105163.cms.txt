<doc>
<docno>1105163.cms.txt</docno>
<text>
 
महामुंबई: मुंबई टाइम्स
खरेदीचा शुभ दिवस
[ Tuesday, May 10, 2005  04:53:44 pm]


साडेतीन मुहूर्तांपैकी एक मुहूर्त म्हणजे अक्षय्य तृतीयेचा. कोणत्याही कार्याची सुरुवात करण्यासाठी चांगला मुहूर्त बघण्याची पद्धत असते. परंपरेने वर्षातील साडेतीन मुहूर्त आखून दिले आहेत. अर्धा मुहूर्त असला म्हणून काय झालं, खरेदी आणि कार्याची सुरुवात करण्यासाठी या दिवसाची खास वाट बघितली जाते. सोन्याचे दागिने आणि घराची खरेदी या दिवशी आवर्जून केली जाते. म्हणूनच या दिवसाला ' दागिना घडवण्याचा आणि नवी सुरुवात करण्याचा दिवस ' असंही म्हणतात. अगदीच काही नाही, तरी एखादं तोळा सोनं तरी घ्यायचा प्रयत्न असतोच. या दिवशी खरेदी केलेलं सोनं आयुष्यभर लाभतं, असंही मानलं जातं.

घर खरेदीचा व्यवहार करणं, नव्या घराची चावी हातात घेणं, गृहप्रवेश, गृहशांतीची पूजा यासाठी अक्षय्य तृतीया शुभ मानली जाते. भाग्य आणि यश यांचा मेळ घालणारा दिवस असल्याने घराशी संबंधित व्यवहार या दिवशी केले जातात. अक्षय्य तृतीयेच्या आसपास प्रॉपटीर्च्या मोठ्या जाहिराती झळकण्याचं कारणही हेच असतं.

मराठी कुटुंबात या सणाला विशेष महत्त्व आहे. पूवीर्च्या लक्ष्मी किंवा गणपतीच्या सोन्याच्या नाण्याची जागा आज मोठ्या दागिन्यांनी घेतली आहे. सोनं खरेदी करण्याचा हा ट्रेण्ड दिवसेंदिवस वाढतच आहे. हा वाढता ट्रेण्ड लक्षात घेऊन विविध प्रकारची ज्वेलरी माकेर्टमध्ये दाखल होत आहे. पारंपरिक दागिन्यांना आजही मागणी असली, तरी त्यातही नवनवीन डिझाइन्स पसंत केली जातात. मध्यतंरीच्या काळात स्टाइल ज्वेलरी या प्रकाराला मागणी आली होती. पण आज पारंपरिक आणि आधुनिक दोन्ही प्रकारांचं मिश्ाण पसंत केलं जातं. नीट निरीक्षण केल्यास एकाच पद्धतीच्या दागिन्यांना नवं स्वरूप देण्यात येतं. अक्षय्य तृतीयेसाठी नथ, ठुशी, मोहनमाळ आणि पाटल्या अशा दागिन्यांना आजही मागणी आहे, यावरूनच चित्र स्पष्ट होईल.

बदलत्या प्रवाहाप्रमाणे सोन्याच्या अंगठी, ब्रेसलेटबरोबरच डायमण्ड खरेदी करण्याकडे कल दिसून येतो. तनिष्क, अस्मी, नक्षत्र असे अनेक डायमण्ड ज्वेलरीचे ब्रॅण्ड्स माकेर्टमध्ये आले आहेत. सोन्याबरोबर अमेरिकन डायमण्ड ज्वेलरीलाही मराठी माणूस पसंती देतो. मराठी कुटुंबाप्रमाणेच दक्षिण भारतातही या दिवसांचं महत्त्व जपलं जातं. र्वल्ड गोल्ड कौन्सिलचे मॅनेजिंग डायरेक्टर संजीव अगरवाल यांच्या मते, अक्षय्य तृतीयेसारख्या सणांना सोनं खरेदीच्या प्रमाणात वाढ होत असते. गेल्या वषीर् या सुमारास सोन्याच्या बाजारात 65 हजार कोटींची उलाढाल झाली होती. यंदा हे प्रमाण 10 ते 15 टक्क्यांनी वाढू शकतं.

अक्षय्य तृतीयेच्या निमित्ताने दागिने खरेदी करण्याची हौस सगळे भागवून घेत आहे. सोन्याचा एक दागिना घ्या किंवा पूर्ण सेट घ्या, त्याला असणारा मांगल्याचा, पवित्रतेचा स्पर्श अनोखा आहे.

मुंबई टाइम्स टीम

 
</text>
</doc>
