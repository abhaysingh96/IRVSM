<doc>
<docno>1105178.cms.txt</docno>
<text>
 
महामुंबई: मुंबई टाइम्स
थिएटरमध्ये गर्दी होत आहे
[ Tuesday, May 10, 2005  04:59:08 pm]


अमित भंडारी

देशातील एण्टरटेन्मेण्ट उद्योग हा सध्या 20 हजार कोटींचा असून पाच वर्षांनी त्यामध्ये लक्षणीय वाढ होऊन तब्बल 45 हजार कोटींच्या घरात जाईल...एकीकडे इण्डस्ट्री बहराला येत असतानाच तिने इण्टरनेट, ऑनलाइन बुकिंग यासारख्या ई- कॉमर्सच्या माध्यमांचा उपयोग करण्यात मात्र अजून तितकी भरारी मारलेली नाही, असं इण्टरनेट अॅण्ड ऑनलाइन असोसिएशनने केलेल्या पाहणीत उघड झालं आहे. आजच्या घडीला केवळ यामध्ये फिल्म मार्केटर्सचा शेअर हा पाच हजार 650 कोटी इतके आहे.

ऑनलाइन तिकिटं, दृक्श्राव्य व्हीसीडी/डीव्हीडी आणि पोस्टर्स आणि कलावंतांचे कपडे या गोष्टींचे व्यवहार या सगळ्यासाठी इण्टरनेट हे व्यवसाय वाढवून देणारं मोठं माध्यम ठरू शकतं. पण आज तरी त्याचा तितकासा वापर होताना दिसत नाही. चित्रपटनिमिर्ती आणि फिल्म चॅनल्समध्ये या व्यवहारासाठी अद्यापि इण्टरनेट चलनाची भाषा रुढ झालेली नाही. या क्षेत्रात इण्टरनेट वापरणारे सुमारे अडीच कोटी लोक आहेत. यामध्ये तीन कोटी सत्तर लाख मोबाइलग्राहक प्रसारमाध्यमांमधील घडामोडींबाबत सजग आहेत. इण्टरनेट अॅण्ड ऑनलाइन असोसिएशनने फिल्म इण्डस्ट्रीच्या व्यवसायासाठी या ग्राहकांना टॅप करण्यात ऑनलाइन माध्यमांचा कसा उपयोग करून घेता येईल, यासाठी एक सव्हेर् केला. त्यासाठी 18 वेगवेगळ्या कॅटेगरीज करण्यात आल्या होत्या. त्यात अनेक महत्त्वाचे निष्कर्ष हाती आले.

चित्रपटांना आवर्जून जाणाऱ्यांमध्ये प्रामुख्याने 18 ते 45 वर्षं वयोगटातील प्रेक्षकांचा समावेश आहे. या वयोगटातला 94 टक्के प्रेक्षक हा एसएमएस, इमेल आणि इन्स्टण्ट मेसेजिंगसाठी सरावलेला आहे. दिवसेंदिवस आथिर्क बाजू सक्षम असणाऱ्या या घटकांमध्ये 78 टक्के पेक्षक हा ग्रॅज्युएट आहे तर 56 टक्के जण व्यवस्थापन क्षेत्राशी संबंधित आहेत. टेक्नोसॅव्ही असणाऱ्यांची संख्या दिवसागणिक वाढतेय, पण पर्सनल कम्प्युटर असणाऱ्यांच्या संख्येचा आलेखही उंचावतोय. ती संख्या 68 टक्के आहे, तर घरी दोन टीव्ही सेट्स असणाऱ्यांची संख्या 50 टक्के आहे.

इण्टरनेटचा वापर करणारे झपाट्याने वाढत आहेत. इण्टरनेट युझर्सची संख्या 92 टक्के आहे. त्यामध्ये 52 टक्के लोक घरातून तर 80 टक्के लोक आठवड्याला किमान पाच तास आणि 30 टक्के आठवड्याला 20 तासांहून अधिक काळ इण्टरनेट वापरतात. 55 टक्के लोक चॅटिंगसाठी इण्टरनेट चा वापर करतात. हा मोठा घटक एण्टरटन्मेण्टच्या मार्केटिंगसाठी टार्गेट ग्रुप म्हणून पाहिला जातोय. सध्या अॅडव्हान्स बुकिंगवर 72 टक्के जण विसंबून असतात आणि त्यापैकी 73 टक्के जण ऑनलाइन बुक करण्याला पसंती दर्शवतात. इण्टरनेटसोबत मोबाइलवरून चित्रपटाच्या गाण्यांच्या रिंगटोनसाठी उत्सुक असणाऱ्या रसिकांची संख्या 70 टक्के आहे. 47 टक्के लोक चित्रपटविषयक स्पर्धेत सहभागी होतात. तर 44 टक्के लोक एसएमएस स्पर्धेत सहभागी होतात, असं या सव्हेर्मध्ये आढळलं आहे. या सगळ्या गोष्टींमध्ये मोठं पोटेन्शल असून ते वाढवण्याची गरज आहे, असं तज्ज्ञांचं मत आहे.

 
</text>
</doc>
