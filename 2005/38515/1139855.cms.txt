<doc>
<docno>1139855.cms.txt</docno>
<text>
 
महामुंबई
जकातवसुलीच्या कॉण्ट्रॅक्टचा फायदा
[ Sunday, June 12, 2005  06:18:06 pm]


मिलिंद लिमये

भाईंदर : जकात वसुलीसाठी महापालिकेने प्रसिद्ध केलेल्या टेण्डरनुसार अपेक्षित रकमेपेक्षा 50 टक्के जास्त म्हणजे 60 कोटी इतक्या प्रचंड रकमेचा देकार आला आहे. हायकोर्टाने पालिकेच्या अटीशतीर् संदर्भात हस्तक्षेप केल्यानंतरच खुली स्पर्धा झाल्याचं यामुळे स्पष्ट झालं आहे.सरकारने निर्धारित केलेल्या अटीशतीर्ंमध्ये भर घालणाऱ्या नव्या अटीशर्ती स्थायी समितीने मंजूर केल्यानंतर सध्या वसुली करणाऱ्या जकात कॉण्ट्रॅक्टरच त्या फायदेशीर ठरतील.

इतरांना खुली स्पर्धा करताच येऊ नये अशी तजवीज या अटीशतीर्ंमुळे करण्यात आल्याची खुलेआम चर्चा पालिका वर्तुळात होती. यासाठी काही अर्थपूर्ण व्यवहार झाल्याचंही बोललं जातं. अटीशतीर्ंमध्ये वाढ करण्याबाबतचा कोणताही प्रस्ताव आयुक्तांनी प्रशासनाच्या वतीने दिला नसतानाही स्थायी समितीच्या बैठकीत हा प्रस्ताव परस्पर आणला गेल्याचं प्रशासनाचं म्हणणं होतं. यामुळेच आयुक्तांनी टीपणी सभेसमोर सादर केली नाही.

प्रशासनाची भूमिका स्पष्ट होत नसल्याच्या कारणाने हा प्रस्ताव स्थायी समितीच्या बैठकीत पहिल्यांदा फेटाळला गेला. मात्र पुन्हा तीन दिवसांनी तातडीची बैठक लावण्यात आली. स्थायी समितीचे सभापती आणि सत्तारुढ राष्ट्रवादी काँग्रेसचे काही सदस्य या वादग्रस्त प्रस्तावाचं लचांड नको म्हणून सभेलाच गैरहजर राहिल्याचं दिसून आलं. मात्र तरीही विरोधी पक्षाने विरोध न करता नव्या अटीशतीर् मंजूर केल्या.

सभागृहाच्या बाहेर या प्रस्तवाला विरोध असल्याचं भाजप नेते सांगत होते. मात्र प्रत्यक्षात वादग्रस्त ठरावाच्या बाजूनेच त्यांनी मतदान केलं.किमान वीस कोटींची उलाढाल असणारा आणि किमान 40 कोटी रुपयांची वसुली केलेला कॉण्ट्रॅक्टरचं निविदेसाठी पात्र ठरेल, अशा दोन जाचक अटी मंजूर झाल्यावर त्याला इच्छुक कॉण्ट्रक्टरने हायकोर्टात आव्हान दिलं.

स्थायी समिीच्या ठरावामुळे खुली स्पर्धा होणार नाही. पालिकेचं आथिर्क नुकसान होईल, अशी शक्यता असूनही आयुक्तांनी अधिकार वापरून हा ठराव रद्द का केला नाही, असा प्रश्न विचारण्यात येत आहे. हायकोर्टाने अटीशतीर्ंची पूर्तता होत नसेल तर इच्छुक कॉण्ट्रक्टर्सना पत्र लिहून जॉइण्ट व्हेंचर निविदाही स्वीकारू असं कळवलं. खरं तर ही अट जाहीर सूचना प्रसिद्ध होणं आवश्यक होतं. हायकोर्टाच्या हस्तक्षेपामुळेच सहा कॉण्ट्रॅक्टरनीनिविदा भरल्या त्यातल्या तीन उघडण्यात आल्या.

प्रत्यक्षात 40 कोटींची अपेक्षित रक्कम असताना आणि गेल्या वषीर् 37 कोटींची वसुली असताना नव्या निविदेत 60 कोटी रुपयांची बोली आली. पालिकेला 20 कोटी रुपयांचा फायदा झाला. स्थायी समितीच्या अटीशतीर्ंना हायकोर्टात आव्हान दिलंच गेलं नसतं तर काय असा प्रश्न पालिका वर्तुळात सर्वांनाच पडला आहे.

 
</text>
</doc>
