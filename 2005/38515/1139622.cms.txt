<doc>
<docno>1139622.cms.txt</docno>
<text>
 
देश-विदेश
शिळ्या कढीला ऊत!
[ Sunday, June 12, 2005  12:24:14 am]


अहमदाबाद (वृत्तसंस्था) : क्रिकेट सट्टेबाजीच्या आरोपांमध्ये यापूवीर्च अडकलेल्या बड्या धेंडांची नावे मोजत कुख्यात बुकी शोभन मेहताने खेळाडूंच्या बेटिंगमधील सहभागाचा वाद पुन्हा एकदा ऐरणीवर आणला आहे. महम्मद अझरुद्दीन, नयन मोंगिया, अजय जडेजा, हॅन्सी क्रोनिए आणि मार्क वॉ सट्टेबाजीच्या जाळ्यात सामील असल्याची कबुली शोभन मेहताने दिली आहे. पण सध्या खेळत असणारा एखादा खेळाडू किंवा बेटिंगबाजांना संरक्षण देणारा एखादा पुढाऱ्याचे नाव समोर येईल, अशी अपेक्षा साफ फोल ठरली.

दरम्यान, शोभन मेहताला महानगर दंडाधिकाऱ्यांनी सशर्त जामीन मंजूर केला. पोलसांनी त्याला पाच दिवसांसाठी कोठडीत ठेवण्याची परवानगी मागितली होती.तत्पूवीर्, अहमदाबाद क्राइम ब्रँचच्या तपासात मेहताचे जाळे फक्त भारतातच नाही तर पाकिस्तान, इंग्लंड आणि ऑस्ट्रेलियातही पसरले होते, असे उघड झाले आहे.

ऑस्ट्रेलियन बुकी मार्क पीटर आणि 'ब्लॅक 0365' असे टोपण नाव असणाऱ्या ब्रिटिश बुकींशी त्याचे संबंध असल्याचे अतिरिक्त कमिशनर डी. जी. वंजारा यांनी स्पष्ट केले. खेळपट्टीची स्थिती, हवामान, टॉस याबद्दलच नाही, तर टीमची रणनीती आणि महत्त्वाच्या खेळाडूंचा फिटनेस याच्या टिप्स खेळाडू बुकींपर्यंत पोहचवत असत, असे मेहताने पोलिसांपुढे कबूल केले.अरुण गवळी, अरुण नाईक आणि छोटा शकील यांच्या गुंडटोळ्यांशी मेहताचे संबंध असल्याचा दावा पोलिसांनी केला आहे.

 
</text>
</doc>
