<doc>
<docno>1139885.cms.txt</docno>
<text>
 
धावते जग
भावना बाजूला ठेवा
[ Sunday, June 12, 2005  07:57:33 pm]


अफगाणिस्तानातील एका शीख कुटुंबाला भारतीय नागरिकत्व देण्याचा केंदीय गृहमंत्रालयाचा निर्णय दुधारी आहे. अफगाणिस्तानातील यादवीमुळे एक तपापूवीर् भारतात पळून आलेल्या जसपाल आणि त्याच्या कुटुंबियांची ही कहाणी मानवतेच्या अंगाने पाहिली तर सर्वांना त्याच्याविषयी आपुलकी वाटेल. तो त्याची आई आणि त्याची आत्या यांना भारतीय नागरिकत्व देण्यात येणार आहे.

सुमारे दहा वषेर् भारतात राहिल्यावर त्याच्या कुटुंबाने भारतीय नागरिकत्वासाठी अर्ज केला. त्यांनी यासाठी इतकी वषेर् घालवली, याचाच अर्थ त्यांना अफगाणिस्तानात आपण परत जाऊ शकू, असा विश्वास तोपर्यंत वाटत होता. अखेर आठ जुलै 2003 रोजी त्यांनी भारतात कायमचे राहण्याचे ठरविले. जसपालच्या पूर्वजांनी कित्येक वर्षांपूर्वी भारत सोडून अफगाणि-स्तानला आपले मानले.

आता त्याच घरातील व्यक्तींना भारतीय नागरिकत्वासाठी एक तप लढावे लागले. परंतु या निमित्ताने काही प्रश्ान् निर्माण होतात. त्यांना आधी अफगाणी नागरिकत्व सोडावे लागेल. ते त्यांनी अजून केलेले नाही. अफगाणिस्तानच्या भारतातील दूतावासालाही हे नागरिकत्व कायदेशीरपणे कसे रद्द करायचे हे माहीत नाही. याहीपेक्षा महत्त्वाचे म्हणजे जसपालसारखेच आणखी शीख आणि हिंदू अफगाणी निर्वासित भारतीय नागरिकत्वाची वाट पाहात आहेत. याशिवाय संयुक्त राष्ट्रांच्या निर्वासितांसाठीच्या उच्चा-युक्तालयाकडे आणखी सात हजारजणांची नोंदणी झाली आहे.

याशिवाय भारतीयांशी विवाह केलेल्या काही इराणी लोकांचेही अर्ज प्रलंबित आहेत. त्यांच्या अर्जांची छाननी पूर्ण झाल्यावर त्यांना टप्प्याटप्प्याने भारतीय नागरिकत्व मिळेलच. त्यांना भारतात सामावून घेणे मानवतेच्या दृष्टीने समजून घेतले जाईल. परंतु, हा तर वैध पद्धतीने परप्रांतीयांची संख्या वाढविण्याचा प्रकार झाला. हे निर्वासित ज्या देशातून आले त्या देशात अशांतता असेपर्यंत त्यांना भारतात आश्ाय देणे समजू शकते; परंतु त्या देशातील परिस्थिती सुरळीत झाल्यावर त्यांना परत पाठवण्याचीच भूमिका सरकारने घ्यायला हवी.

उच्चायुक्तालयाकडे नोंदणी केलेल्या परदेशी लोकांची आकडेवारी तरी असते. परंतु, नोंदणीशिवाय व अधिकृत भारतीय नागरिकत्व मिळाल्याशिवाय हजारो अफगाणी व इतर देशांचे नागरिक भारतात वास्तव्य करत असतील तर त्यांच्याबद्दलही सरकार 'मानवतेची' भूमिका घेणार आहे काय? उच्चायुक्तालयाकडे अफगाणी नागरिकांनंतर म्यानमारच्या लोकांनी दुसऱ्या क्रमांकाने नोंदणी केली आहे. तिबेटी आणि श्ाीलंकन नागरिक त्यांच्या कक्षेत येत नाहीत. अन्यथा ही 'अधिकृतां'ची संख्या आणखी वाढली असती. थोडक्यात, भावना बाजूला ठेवून हा प्रश्ान् सोडविला गेला पाहिजे.

 
</text>
</doc>
