<doc>
<docno>1140025.cms.txt</docno>
<text>
 
क्रीडा
लैला ओ लैला
[ Sunday, June 12, 2005  10:27:59 pm]


वृत्तसंस्था

वॉशिंग्टन : महमद अलींची मुलगी लैला अलीने आपल्या पिताजींचा वारसा जपत पहिली महिला जगज्जेती बॉक्सर किताब पटकावला.लैलाने प्रतिस्पधीर् एरिनचा एक मिनिट आणि 59 सेकंदात पराभव केला. जागतिक बॉक्सिंग कौन्सिल जेतेपदाच्या लढतीत लैलाने एरिन टॉगीलला तिसऱ्या फेरीत नमवून अजिंक्यपद संपादले.

आपल्या लेकीचा पराक्रम पाहण्यासाठी दस्तुरखुद्द महमद अली हजर होते. लैलाने लढत जिंकल्यावर त्यांनी बॉक्सिंग रिंगमध्ये जाऊन आपल्या लेकीचे अभिनंदन केले. त्यांनी आपल्या लेकीला प्रेमाने आलिंगन देत तिचा मुका घेतला.जागतिक स्पधेर्त जेतेपद पटकावण्याचा पराक्रम करणारी लैला ही पहिलीच महिला बॉक्सर. महमद अलींच्या उपस्थितीमुळे लैला भारावून गेली होती.

डॅडींच्या उपस्थितीमुळे मला स्फूर्ती मिळाली. त्यांची उपस्थिती माझ्या पथ्यावर पडली. प्रतिस्पधीर् एरिनला अस्मान दाखविण्याचा निर्धार तिने केला होता व झालेही तसेच. तिसऱ्या फेरीत लैलाने लढत जिंकली, तिच्या जोरदार ठोश्यांनी प्रतिस्पधीर् एरिनला बेजार केले.

सलग वीस ठोसे लैलाने एरिनला लगावत तिची कोंडी केली. रेफरी जोसेफ कूपर यांनी मग लढत थांबविली. अव्वल महिला बॉक्सर असा लैलाचा लौकिक आहे. सुपरमिडलवेट गटात लैलाने आपल्यापेक्षा अनुभवात कमी असलेल्या एरिनाचा 21-0 असा सहज धुव्वा उडविला.एरिनने पहिल्या फेरीत थोडाफार प्रतिकार केला पण नंतर मात्र लैलाच्या वेगवान व जोरदार ठोश्यांनी एरिन फिकी पडली. गेल्या पाच वर्षात लैलाची प्रतिस्पधीर् एरिन अवघ्या पाचच लढतीत उतरली आहे व त्यापैकी चार लढतीत तिच्या प्रतिस्पर्धी प्रथमच बॉक्सिंग रिंगमध्ये उतरल्या होत्या.

महमद अली यांच्या मते लैला त्यांच्याप्रमाणेच बोलते अन त्यांचा आपल्या लेकीला पूर्ण पाठिंबा आहे. ती फक्त बोलतंच नाही तर खेळतेही माझ्यासारखीच अशी पुस्ती महमद अलींनी जोडली. आमच्या खानदानातच हा गुण आहे. लढतीचा निकाल जाहीर झाल्यावर महमद अली यांनी रिंगमध्ये प्रवेश करत आपल्या लेकीचे अभिनंदन केले.

 
</text>
</doc>
