<doc>
<docno>1139888.cms.txt</docno>
<text>
 
लेख
एस. टी.चा वाली कोण?
[ Sunday, June 12, 2005  08:02:25 pm]


सतत वाढणाऱ्या तोट्यामुळे महाराष्ट्र एस. टी. महामंडळाची अवस्थाही चिंताग्रस्त झाली असून कमी-उत्पन्नाच्या शहरी बसच्या फेऱ्यांची संख्या कमी होऊ लागली आहे. या महामंडळाकडे काम करणारे कामगार आज अस्वस्थ दिसतात. मंडळाच्या निवृत्त कर्मचाऱ्यांची येणी मोठ्या प्रमाणात थकली आहेत.

दुदैर्व म्हणजे राज्य सरकार मात्र त्याकडे गांभीर्याने पहायला तयार नाही. त्यामुळे एस. टी.ची ही धावती चाके केव्हा 'कायमची थांबतील' या विवंचनेत कामगार संघटना दिसतात. राज्य वीज मंडळाचे खाजगीकरण झाले, आता एस. टी. महामंडळाची तर त्या दिशेने वाटचाल सुरू झाली नाही ना?

सन 1948च्या सुमारास या धंद्याचे राष्ट्रीयीकरण झाले. हळूहळू या धंद्याचा पसारा वाढू लागला. एस. टी. तिच्या जन्मापासूनच फायद्यात होती. त्या फायद्यावर केंद सरकार आयकर घेऊ लागले. त्यावर राज्य सरकारने एस. टी.वर प्रवासी कर लादला. त्यातून एस. टी.ला भरपूर पैसा मिळू लागला. एस. टी. राज्यातील खोड्यापाड्यात, डांेगरदऱ्यात पोहोचली. जणू राज्याच्या विकासाची रक्तवाहिनी बनली.

गोरगरीब जनतेला हक्काचे व मालकीचे-कमी खर्चातील वाहन मिळाले. मग केंद सरकारने 1988 साली मोटार वाहन कायद्यात दुरुस्ती केली. त्यामुळे खाजगी मालकांना लक्झरीचे परवाने मिळाले. त्याचा विपरीत परिणाम एस. टी.वर होऊ लागला. एस.टी.ची पीछेहाट तिथपासून सुरू झाली. त्यानंतर एस.टी.च्या वेळा लक्षात घेऊन चोरटी प्रवासी वाहतूक सुरू झाली. तीही वाढत गेली आणि एस. टी.च्या तोट्यात वाढ दिसू लागली. तरीही 1995पर्यंत एस. टी. बससेवा फायद्यातच होती. मग या चोरट्या प्रवासी वाहतुकीसंदर्भात औरंगाबाद उच्च न्यायालयात एक याचिका दाखल झाली. या याचिकेने असे स्पष्टपणे नमूद केले की, एस. टी.ला जो तोटा होतो त्याचे मुख्य कारण ही चोरटी प्रवासी वाहतूक हेच आहे.

एस. टी.ला दरवर्षी 350 कोटी रुपये नुकसान होत आहे. सबब, सरकार, पोलिस, आर. टी. ओ. आणि एस. टी. विभागाने यावर परिणामकारक कृती करावी. उच्च न्यायालयाच्या या आदेशानुसार थोडीफार कृती झाली. काही जिल्ह्यांत ती चांगली झाली. पण...महाराष्ट्रात गेल्या दहा वर्षांपासून खाजगी मॅक्सीकॅबला परवाना देण्याचे प्रकरण सरकारी पातळीवर आहे. युती सरकारच्या काळातही ते पुढे आले होते; पण त्यातील धोके लक्षात घेऊन युती सरकारने ते मागे घेतले.

आता पुन्हा या अवैध चोरट्या प्रवासी वाहतुकीला नियमित करण्यासाठी, मॅक्सी-कॅबला परवाना द्यावा यादृष्टीने हालचाली सुरू झाल्या आहेत. गुंड-पुंड, राजकीय कार्यर्कत्यांचा त्याला विशेष पाठिंबा आहे. हितसंंबंधी राजकारणी नेते 'स्वार्थ व मतांच्या राजकारणासाठी' या मागणीला खतपाणी घालत आहेत.येथील ज्येष्ठ एस. टी. कामगार नेते बिराज साळुंके म्हणतात, जे अवैध मार्गाची प्रवासी वाहतूक करतात, त्या वाहनांतून वाट्टेल तसे प्रवासी कोंबले जातात, इतकेच नव्हे तर अपघात होऊन कोण मयत झाले, जखमी झाले तर त्याला वाऱ्यावर सोडून दिले जाते. या वाहतुकीत महिलांनाही संरक्षण मिळत नाही. या वाहनांचे खरे मालक दुसरेच असतात. त्यांचा हा जोडधंदा असतो. त्यामध्ये बेरोजगारांचा अधिक वापर असतो. पण सरकारला याचे काहीच वाटत नाही.

साळुंके सांगतात, एस. टी.चा हा धंदा नाही, ती सेवा आहे. सामाजिक बांधिलकीने ती दिली जाते. कमी प्रवासी असले तरी ती थांबत नाही. नुकसान झाले तरी आपली सेवा देतच राहते. शिवाय एस. टी. समाजातील दुर्बल घटक, विद्याथीर्, पत्रकार, स्वातंत्र्यसैनिक, शैक्षणिक सहली, दलित मित्र, अंध, अपंग अशा अनेकांना प्रवासी भाड्यात सवलती देते. काहींना तर मोफत सेवा देते. अशी ही सेवा खाजगी प्रवासी वाहतूक करणारे परवानाधारक देणार आहेत का? शिवाय शेजारच्याच कर्नाटक सरकारने एस. टी.वरील करांमध्ये दिलेल्या सवलती महाराष्ट्र सरकार देणार काय? तर येथेही एस.टी.कोठेच कमी पडणार नाही, आथिर्क तोटा भरून काढेल. पण दुदैर्वाने वेगवेगळ्या मार्गाने महाराष्ट्राचे हे सरकारच एस. टी.ला अक्षरश: पिळून काढत आहे.

एस.टी.ला उजिर्तावस्था आणायची असेल तर सरकारने चोरटी प्रवासी वाहतूक पूर्णपणे बंद केली पाहिजे. खाजगी आराम बसेसनाही परवाने देता कामा नयेत. कर्नाटक, आंध्रप्रमाणे एस. टी.ला जास्तीतजास्त करसवलती मिळायला हव्यात. एस. टी.ला स्वायत्तता दिली जावी. तरच एस.टी.चा तोटा संपून तिला गतवैभव प्राप्त होईल.

- रवींद दप्तरदार

 
</text>
</doc>
