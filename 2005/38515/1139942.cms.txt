<doc>
<docno>1139942.cms.txt</docno>
<text>
 
महाराष्ट्र
वायनरी उद्योगाला 'लोकराज्य'ता!
[ Sunday, June 12, 2005  08:59:01 pm]


म. टा. प्रतिनिधी

नाशिक : 'देशाची वाइन कॅपिटल' म्हणून नाशिकचा लौकिक प्रस्थापित होत असून त्याची दखल महाराष्ट्र सरकारचे मुखपत्र असलेल्या 'लोकराज्य' मासिकाने घेतली आहे. 'दाक्ष शेतीचा नवा अध्याय- वायनरी प्रकल्प' या मथळ्याची कव्हरस्टोरी या मासिकाच्या जूनच्या अंकात प्रकाशित करण्यात आली आहे.

नाशिक विभागाचे माहिती उपसंचालक शिवाजी मानकर यांनी लिहिलेल्या या लेखात वायनरी उद्योगाविषयी सविस्तर माहिती आहे. दाक्षांना अनुकूल असलेले नाशिकचे वातावरण, राज्यातले एकुण दाक्ष उत्पादन, वाईन पार्कनिमिर्ती, त्याचा उद्देश आदी बाबी स्पष्ट करण्यात आल्या आहेत. त्याचप्रमाणे वाईन प्रकल्पास सरकारच्या सवलती, वायनरीसाठी आवश्यक परवाने, वायनरीची नोंदणी, यंत्रसामग्री आणि सुविधा याबाबतची माहितीही लेखात आहे. याच अंकात नाशिकचे अपर जिल्हाधिकारी शेखर गायकवाड यांनी 'मळई जमीन व धूप झालेली जमीन' हा लेख लिहिला आहे.

'लोकराज्य'च्या या अंकाची किंमत पाच रुपये आहे. त्यासंदर्भात 2578686, 2314114, 2597453 या क्रमांकांवर जिल्हा किंवा विभागीय माहिती कार्यालयात संपर्क साधावा.

 
</text>
</doc>
