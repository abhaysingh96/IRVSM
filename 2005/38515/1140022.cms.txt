<doc>
<docno>1140022.cms.txt</docno>
<text>
 
क्रीडा
भारत, पाकिस्तान सलामीची लढत बरोबरीत
[ Sunday, June 12, 2005  10:26:42 pm]


वृत्तसंस्था

क्वेट्टा : पूर्वार्धात गोलफलक कोराच राहिल्यावर भारत आणि यजमान पाकिस्तान यांच्यातील सलामीची फुटबॉल कसोटी 1-1 अशी बरोबरीत सुटली. अयूब स्टेडियमवर झालेल्या या सामन्याचा पूर्वार्ध अतिशय कंटाळवाणा झाला. चेंडूवर नियंत्रण राखणे दोन्ही संघांतील खेळाडूंना कठीण जात होते.

65 व्या मिनिटाला सुुनील चेत्रीने गोल करून भारताचे खाते उघडले. एक गोलने पिछाडीवर पडलेल्या पाकिस्तानने मग बरोबरी साधण्यासाठी प्रयत्न केले. सामना संपण्यास बारा मिनिटे बाकी असताना पाकिस्तानच्या फ्रीकिक वर गोल करून सामना बरोबरीत आणला. पाकिस्तानचा कर्णधार महमद एस्सा म्हणाला, दोन्ही संघांसाठी बरोबरी हा चांगला निकाल आहे, आता मालिकेत चुरस होईल असे महमदला वाटते.

सुरूवातीला दोन्ही संघांतील खेळाडूंनी सावध खेळ केला, पुढच्या सामन्यात खेळ सुधारेल अशी अपेक्षाही त्याने व्यक्त केली.पेशावर येथे दुसरा कसोटी सामना गुरूवारी खेळला जाईल तर तिसर आणि अंतिम सामना शनिावारी लाहोरला खेळला जाईल.

 
</text>
</doc>
