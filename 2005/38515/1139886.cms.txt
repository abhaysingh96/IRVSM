<doc>
<docno>1139886.cms.txt</docno>
<text>
 
लेख: जाता जाता
मुलं आणि झाडं!
[ Sunday, June 12, 2005  07:59:39 pm]


चकोर डायनिंग टेबलवर आला आणि ज्यु. कंपनीला बघून चक्रावला. कारण दोघेही तयार होऊन बसले होते.'काय रे, इतक्या सकाळी कसला दौरा आखलात?' चकोरने विचारलं.'शाळेत चाललो आहोत.' मुलाने गंभीरपणे सांगितलं.चकोर जोरात हसला. त्यामुळे चकोरीही आश्चर्याने बघायला लागली.'अरे शाळेत असतानाही कधी इतका उत्साह दाखवला नाहीत.

कधी पाऊस फार पडतो म्हणून तर कधी थंडी जास्त वाजते म्हणून तुम्ही दांड्या मारायचात आणि आता...' चकोरने वाक्य अर्धवट सोडलं.'अहो, तेव्हा मुलं लहान होती. तुम्ही शाळेत फार उत्साहानेे जायचात वाटतं?' चकोरीच्या विचारण्यातच उत्तर दडलं होतं.चकोरला उत्तर न सुचल्यामुळे ज्यु. कंपनीने हसण्याची संधी साधली.'आज शाळा सुरू होणार. हाफ-डेने सुटणार. तुम्ही जाऊन काय करणार आहात!' चकोरने कुतुहलाने विचारलं

'आम्ही झाडं लावणार आहोत.' मुलीने शांतपणे उत्तर दिलं.चकोर पुन्हा हसला.'बाबा, आम्ही काही सांगितलं तरी तुम्ही चेष्टा करता.' मुलीने तक्रार केली.'तुम्ही शाळेत जाता. झाडं लावता. हे ऐकल्यावर दुसरं काय करणार!' चकोरने विचारलं.'तुम्हाला आज उद्योग दिसत नाही. उगीच त्यांना चिडवत बसता!' चकोरीने सुनावलं.यावर चकोर गडबडला. मुलं आणि मातोश्री यांची युती झाल्याची त्याला कल्पना नव्हती.चकोरने चहाचा घोट घेतला.

'सांगा आता मला नीट समजावून, तुम्ही कोणत्या मोहिमेवर आहात?' चकोरने प्रेमाने विचारलं.'आम्ही शाळांतल्या मुलांना झाडं लावण्याच्या कँपेनमध्ये सहभागी करून घेणार आहोत.' मुलीने स्पष्ट केलं.'कल्पना चांगली आहे. पण शाळा, मुलं आणि पालक तयार आहेत का?' त्याने प्रश्ान् उपस्थित केला.'आता तीच मिटींग आहे आपल्या एरियातील शाळांची.' मुलाने माहिती दिली.'हे ऐकायला बरं वाटतं. पण तुम्ही नक्की काय करणार?' चकोरने पुढचा प्रश्ान् टाकला.

'सगळी स्कीम सांगते तुम्हाला. आम्ही जी मुलं पाटिर्सिपेट होतील त्या प्रत्येकाला एक रोपटं लावायला देणार आणि त्याच्या नावाचा बोर्ड लावणार. रोज शाळा सुटल्यावर मुलाने वॉटर बॅगमधलं पाणी त्या झाडाला घालायचं. म्हणजे पाण्याचा सदुपयोगपण होईल. ज्याचं रोपटं चांगलं वाढेल त्याला बक्षीस देणार.' मुलाने योजना समजावून दिली.चकोरने त्यांच्याशी फक्त कौतुकाने शेकहँड केला.

- चकोर

 
</text>
</doc>
