<doc>
<docno>1139850.cms.txt</docno>
<text>
 
प्रगती फास्ट
हुशारीला जोड मेहनतीची
[ Sunday, June 12, 2005  06:05:30 pm]


'मेरिटचा फॉर्म्युला' या कार्यक्रमात रुपारेलची नुपूर खैरनार (दुसरी), रुईयाचा अनिरूध्द सातोसकर (चौथा), रुपारेलचा अनिकेत खाडे (आठवा), पाटकरची प्रेरणा लोटलीकर (आठवी), रुईयाचा अमित गोलटकर आणि पाटकरचा नितीन कदम (बारावा) या विद्यार्थ्यांनी 'मेरिटचा फॉर्म्युला' या कार्यक्रमात रूपारेलची नूपुर खैरनार (दुसरी), रुईयाचा अनिरुद्ध सातोसकर (चौथा), रूपारेलचा अनिकेत खाडे ( आठवा), पाटकरची प्रेरणा लोटलीकर (आठवी), रुईयाचा अमित गोलटकर आणि पाटकरचा नितीन कदम (बारावा) या विद्यार्थ्यांनी उपस्थित राहून मेरिटचा टप्पा कसा गाठला, हे सांगितलं. या वेळी विद्यालंकारचे प्रा. चाटोरीकर यांच्या हस्ते विद्यार्थ्यांचा सत्कार करण्यात आला.

बारावीच्या अभ्यासाबद्दल नूपुर म्हणाली, 'इथे केवळ हुशार असून चालत नाही, जोडीला 'हार्ड वर्क'ही लागतं. नियमित अभ्यासाचा अर्थ दिवसाचे बारा तास अभ्यास आणि एक आठवडा सुट्टी असा नसतो. रोज कमीतकमी सहा तास अभ्यास करणं आवश्यक आहे. कॉलेजला जाण्याआधी तीन तास आणि आल्यानंतर तीन तास, असं वेळापत्रक पाळल्यामुळे परीक्षेच्या महिनाभर आधीच माझा अभ्यास पूर्ण झाला. त्यानंतर उजळणीवर लक्ष केंदित केलं.' प्रेरणानेही रोज 4 ते 6 तास अभ्यास केला.

मैत्रिणींच्या साहाय्याने पेपर सोडवण्याचा सराव करण्याकडे तिचा कटाक्ष होता.अनिकेतने बारावीसाठी क्लास केला नव्हता. पण, अभ्यासासाठी आखलेलं वेळापत्रक त्याने वर्षभर कटाक्षाने पाळलं. तो म्हणाला, 'अभ्यास करताना एखादा विषय 'वीक' वाटला तर, वेळापत्रकात तात्पुरता बदल करायचो. कॉलेजच्या प्राध्यापकांना विश्वासात घेऊन आपल्या शंका दूर करायचो.' केलेल्या अभ्यासावर मित्रांसमवेत चर्चा करणं, त्यांच्या नोट्स शेअर करणं, अशा काही 'टिप्स' त्याने दिल्या.अनिरुद्धनेही पेपर सोडवण्याच्या सरावावर भर दिला होता.

अमितच्या मते 'अभ्यासात सातत्य असणं फार महत्त्वाचं आहे. दिवसाचे काही तास खेळायचो. पण, अभ्यासाकडे दुर्लक्ष केलं नाही.' क्रिकेटची आवड असलेल्या नितीनने परीक्षा काळात मॅचेस कमी पाहण्याचा सल्ला दिला आहे.दहावी आणि बारावीच्या परीक्षेत आणि अभ्यासाच्या स्वरूपात काय फरक आहे, या प्रश्नावर नुपूर म्हणाली, 'दहावीत भाषा आणि सामाजिक शास्त्रांमुळे मेरिटमध्ये 20 व्या क्रमांकावर समाधान मानावं लागलं. पण, बारावीला हे विषय नसल्याने सायन्स आणि मॅथ्सवर लक्ष केंदित करता आलं.

अकरावी-बारावीचा 'बेस' असल्याने या त्याच्या अभ्यासक्रमावर लक्ष केंदित करण्याची गरज आहे.' प्रेरणालाही सायन्स आणि मॅथ्स या विषयांची आवड आहे. दहावीपेक्षा बारावीचा अभ्यास सोपा वाटत असल्याचं ती सांगते.सीईटीमुळे बारावीच्या परीक्षेचं महत्त्व कमी झालंय का, या प्रश्नांवर अनिकेतने सीईटी आणि बारावी परीक्षेतील फरक चांगल्या पद्धतीने उलगडला.

बारावीची परीक्षा सबजेक्टिव आणि सीईटी ऑब्जेक्टिव प्रकारची आहे. बारावीच्या परीक्षेत प्रेझेण्टेशनला फार महत्त्व आहे. तर सीईटीमध्ये विद्यार्थ्यांच्या अॅप्टिट्यूडचा कस लागतो. यात 'पॉइण्ट टू पॉइण्ट' उत्तरं लिहावी लागतात, असं तो सांगतो.बारावीच्या विद्यार्थ्यांना तुम्ही कोणत्या पाच 'टिप्स' द्याल, या प्रश्नावर प्रत्येकाने आपापल्या सूचना केल्या. 'बी कूल' राहण्याचा सल्ला देत नितीनने परीक्षेच्या काळात 'टेन्शन' घेऊ नका म्हणून सुचवलं. अनिरुद्धने अभ्यासाचे टाइमटेबल पाळा, आरोग्याकडे लक्ष द्या, असं सुचवलं.

परीक्षा काळातलं मानसिक संतुलनाचं महत्त्व सांगताना नूपुर म्हणाली, 'आपला मोठा भाऊही बारावीच्या परीक्षेच्या आवर्तनातून गेल्यामुळे त्याचा मानसिक सपोर्ट मला लाभला. या काळात येणारं मानसिक प्रेशर थोपवणं जमलं पाहिजे. भावाच्या मॉरल सपोर्टमुळे आपण बोर्डाचे पेपर देत आहोत, असं बिलकुल वाटलं नाही.'पेरणाने पेपर सोडवण्याचा सराव करा, असा सल्ला दिला. तसंच, अभ्यास करून येणाऱ्या प्रेशरपासून सुटका करण्यासाठी अधूनमधून 'ब्रेक' घ्यावा आणि अभ्यासाला लागावं.'

अनिकेतने ताणापासून सुटका करण्यासाठी योगा करण्यावर भर दिला. त्यातून मिळणारा मानसिक रिलॅक्स माझ्या दृष्टीने महत्त्वाचा असल्याचं अनिकेतचं म्हणणं आहे.अनिकेतने बारावीला क्लास केला नव्हता. त्यामुळे साहजिकच त्याने हे यश कसं मिळवलं याबाबत सगळ्यांनाच उत्सुकता होती. 'क्लास करायचा नाही हे आपण आईवडिलांशी बोलून ठरवलं. आपला अभ्यास आपण स्वत:च करू शकतो यावर आणि आपल्या क्षमतांवर विश्वास असेल तर, क्लास न करताही यश मिळवता येतं,' असं त्याने सांगितलं.या सर्वांचाच कल इंजिनीअरिंगकडे आहे.

अनिकेत आणि नुपूरला आयएएस परीक्षा द्यायची आहे, तर अमित उच्च शिक्षणासाठी परदेशात जाणार आहे. 'आपल्या आईवडिलांचं देणं देण्यासाठी आपण भारतात परतू,' असं तो सांगतो. अभ्यासाबरोबरच इतर छंद आणिआवडीनिवडी जपल्याचंही या विद्यार्थ्यांनी आवर्जून सांगितलं. अनिकेतला चित्रकलेची, अवांतर वाचनाची आणि सायकलिंगची आवड आहे, तर प्रेरणाला डान्सची! नूपुरला पोट्रेट काढायला फार आवडतं. नितिनला क्रिकेटचं वेड आहे तर अमितला सिनेमाची आणि त्याने सांभाळलेल्या 'फिशटँक'ची! या सर्वांमध्ये एक कॉमन गोष्ट जाणवत होती, ती म्हणजे स्वत:विषयीच्या जबरदस्त आत्मविश्वासाची! बारावीत यशाचा कळसाध्याय गाठणाऱ्या या गुणवंतांना आता प्रतीक्षा आहे सीईटीच्या निकालाची...

- प्रगती फास्ट टीम

 
</text>
</doc>
