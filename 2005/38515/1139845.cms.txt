<doc>
<docno>1139845.cms.txt</docno>
<text>
 
सदर
टाकाऊपासून टिकावू
[ Sunday, June 12, 2005  05:58:29 pm]


रात्रीच्या जेवणानंतर उरलेले पदार्थ बऱ्याचदा केराच्या टोपलीतच जातात. पण काही नियम पाळले ते हा 'नाश' आपण थांबवू शकतो, हे तुम्हाला माहितेय? थोडं कौशल्य वापरलं तर हे शक्य आहे. अशाने या उरलेल्या पदार्थांना आपण अधिक चवदार आणि अधिक प्रेझेंटेबल बनवू शकतो. फ्रीज आणि मायक्रोवेव्हसारखी अत्याधुनिक उपकरणं असताना असं अन्न वाया घालवणं मला पटत नाही. हे उरलेलं अन्न नीट साठवून ठेवलं व योग्य स्वच्छता राखली तर ते लवकर खराब होत नाही.अनेकांच्या फ्रीजमध्ये अन्नपदार्थ पडून राहिलेले असतात.

एखादा पदार्थ दोन दिवसांपेक्षा अधिक काळ फ्रीजमध्ये ठेऊ नये. असे पदार्थ जास्त काळ फ्रीजमध्ये राहिल्यास त्यात लगेचच जंतंुचं साम्राज्य निर्माण होतं. त्यासाठी काही साधेसोपे नियम पाळा. भांडी वापरताना नेहमी स्वच्छ धुवून घ्यावीत. भाज्या कापाताना कटिंग बोर्डचा वापर करत असाल तर तोही प्रत्येक वेळी स्वच्छ धुवावा. मटण, चिकनसाठी वेगळा कटिंग बोर्ड ठेवावा.

उरलेल्या पदार्थांचा वापर करताना भात, बटाटे, पास्ता असे वेगवेगळे काबोर्हायड्रेट्स एकत्र करू नयेत. त्यांचा वेगवेगळा वापर करावा. कॉलिफ्वॉवरची भाजी करत असाल तर त्या बीन्स, मटार आणि लेंटिल्स घालू नये. कारण हे कॉम्बिनेशन पोटाला त्रासदायक ठरू शकतं. ह्न रोस्टेड मटण किंवा चिकन उरल्यास ते बारीक करून दाट स्ट्यूजमध्ये वापरावं.ह्न उरलेलं मटण फूड प्रोसेसरमधून बारीक करून घ्यावं. त्यात मेयॉनिज घालून ते स्पेड म्हणून वापरता येऊ शकतं. हे स्पेड सॅलड ड्रेसिंग, लोणचं, उकडलेली अंडी यांच्याबरोबर खायला चांगलं लागतं.

सॅण्डविच स्पेड म्हणूनही त्याचा चांगला वापर होऊ शकतो.ह्न उरलेल्या भाज्या, आमट्या, सॉसमध्ये पास्ता घालून ते बेक करावं. ह्न स्ट्यू बनवणं सगळ्यात सोपं. भाज्या, काबोर्हायड्रेट्स, मटण, नट्स एकत्र करावं. हे मिश्रण सॉसमध्ये घालून खावं. ह्न उरलेलं चिकन टॅकोजपासून सूपपर्यंत कशाबरोबरही खाता येतं. ह्न भात उरला असेल तर त्यात ऑलिव्ह ऑइल, टोमॅटो, कांदा, लसूण, भोपळी मिरची आणि हातााशी असलेली कोणतीही ताजी भाजी घालावी.

चवीपुरतं मीठ घालून ते चांगलं टॉस करावं. ह्न मासे उरले असल्यास त्याचे बारीक तुकडे करून त्यात उकडलेले बटाटे, व्हाइट सॉस, चीज व सिझनिंग्ज घालावेत. हे मिश्रण बेकिंग प्लेटमध्ये घेऊन त्यावर थोडं फेटलेलं अंडं घालावं. त्यावर वितळलेलं बटर घालावं. हा पदार्थ गरम असतानाच खावा.ह्न उरलेला मटण खिमा उकडलेल्या मॅकरोनीबरोबर चांगला लागतो. ह्न शिळ्या पावापासून तर बरेच पदार्थ बनवता येतात. पावाचे चौकोनी तुकडे करून ते तळावेत. हे तळलेले तुकडे सूपमध्ये घालून खावेत.

दुसऱ्या प्रकारानेही पाव साठवून ठेवता येतो. पाव भाजून त्याचा बारीक चुरा करावा. हा चुरा दीर्घकाळ टिकतो.ह्न दही उरल्यास ते ग्रेव्हीचा बेेस म्हणून वापरता येतं. तसंच या दह्यात दुप्पट पाणी घालून ते पातळ करावं. नंतर त्यात मीठ, जिरेपूड घालून पोटभरीसाठी एक चांगलं पेय बनवता येतं. फ्रीजमध्ये बटाटे, पनीर राहिलं असेल तर हा पदार्थ तुम्ही आवर्जून बनवाच.

व्हेजिटेबल हॉट डॉग

साहित्य : चार हॉट डॉग बन, दोन मोठे बटाटे (उकडून मॅश केलेले), 200 ग्रॅम पनीर, दहा ते बारा बेदाणे (भिजवलेले), दोन अख्ख्या लाल मिरच्या, एक टेबलस्पून तेल, तळण्यासाठी वेगळं तेल, एक मध्यम आकाराचा कांदा (बारीक चिरलेला), तीन ते चार हिरव्या मिरच्या (बारीक चिरलेल्या), बारीक चिरलेली कोथिंबीर, एक टीस्पून गरम मसाला पावडर, चवीनुसार मीठ, चार टेबलस्पून मैदा, अर्धा कप दूध, एक कप पावाचा चुरा. सव्हिर्ंगसाठी : दोन मध्यम आकाराचे कांदे (बारीक चिरलेले), चार बारीक चिरलेल्या हिरव्या मिरच्या, एक लेट्युसची जुडी, दोन टेबलस्पून बटर, चार टीस्पून इंग्लिश मस्टर्ड पेस्ट, चार टीस्पून

टोमॅटो केचअप.

कृती : हॉट डॉग बन मधून कापावेत. लाल मिरची दळून घ्यावी. एका फ्राईंग पॅनमध्ये एक टेबलस्पून तेल घ्यावं. त्यात कांदा चांगला परतावा. बटाटे, पनीर, बेदाणे, दळलेली लाल मिरची, परतलेला कांदा, हिरव्या मिरच्या, कोथिंबीर, गरम मसाला पावडर व मीठ हे सर्व जिन्नस एकत्र करावेत. हे मिश्रण थंड करून नंतर त्याचे चार समान भाग करावेत. मैदा व मीठ एकत्र करून बाजूला ठेवावं. या बटाट्याच्या मिश्रणाला लंबगोलाकार आकार द्यावा. हे क्रोकेट्स मैद्यात घोळवून, दुधात बुडवून पावाच्या चुऱ्यात पुन्हा घोळवावेत. हे क्रोकेट्स तासभर फ्रीजमध्ये थंड करत ठेवावेत.कढईत पुरेसं तेल घेऊन त्यात हे क्रोकेट्स सोनेरी रंगाचे होईपर्यंत तळावेत. टीपकागदावर ठेऊन त्यातलं अतिरिक्त तेल काढून टाकावं. र्सव्ह करताना कांदा व मिरच्या एकत्र कराव्यात. बनच्या आतल्या भागास बटर लावावं. तसंच त्यावर मस्टर्ड पेस्ट व एक चमचाभर कांद्याचं मिश्रण घालावं. टोमॅटो केचअप घालून त्यातवर किसलेला लेट्युस घालावं. त्यावर तळलेले क्रोकेट्स ठेवावे.

- संजीव कपूर

 
</text>
</doc>
