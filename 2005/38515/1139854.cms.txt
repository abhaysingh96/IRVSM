<doc>
<docno>1139854.cms.txt</docno>
<text>
 
महामुंबई
करिअर संशोधनात मानसशास्त्रीय चाचण्यांची मदत
[ Sunday, June 12, 2005  06:13:43 pm]


मुंबई टाइम्स टीम
ठाणे : दहावीचा निकाल लवकरच लागतील, एव्हाना काहींनी पुढे काय, याचा निर्णयही घेतला असेल. मात्र, या प्रश्नामुळे गोंधळलेल्या विद्यार्थ्यांना योग्य करिअर निवड आणि व्यवसाय मार्गदर्शन करण्यासाठी 'महाराष्ट्र टाइम्स' आणि 'आयडियल क्लासेस' यांच्या तर्फे दहावी नंतर काय? या कार्यशाळेचं आयोजन करण्यात आलं होतं.

सहयोग मंदिर इथे घेण्यात आलेल्या या कार्यशाळेत, इंजीनिअरिंग, मेडिकल यांच्यापेक्षा वेगळं काही करता येईल का आणि या सर्वांपेक्षा वेगळं करिअर कसं निवडावं, असे अनेक प्रश्न व शंका विद्याथीर् आणि पालकांच्या मनात असल्याने त्यासाठी योग्य मार्गदर्शन व दहावीनंतर विविध करिअर ऑप्शन्स असल्यांचं दहावी, बारावी व पदवीनंतर असलेल्या अभ्यासाच्या संधी, कोणता अभ्यासक्रम कुठे उपलब्ध आहे.

नवीन अभ्यासक्रम कोणते, अशा असंख्य प्रश्नांची उत्तरं या वेळी आयडियल क्लासेसचे जगदीश वालावलकर यांनी या वेळी विद्यार्थांना दिली. तसंच सायन्स, आर्ट्स आणि वाणिज्य या क्षेत्रामध्ये ही करिअरची निवड करून विविध संधी मिळवून व्यवसायाची निवड करू शकता असं ही या वेळी नेत्रा चितळे यांनी सांगितलं.

करिअर निवडताना मानसशास्त्रीय चाचण्यांचं महत्त्व आता संपूर्ण महाराष्ट्रातील पालकांना लक्षात येऊ लागल्याने या चाचण्यांमध्ये विद्यार्थ्यांची बुद्धिमता, अॅप्टिटयूड, व्यावसायिक अभिरुची लक्षात घेऊन करिअरची निवड करण्यात यावी. यामध्ये घरी वा समाजातलि त्याची वर्तणूक, समायोजन (अॅडजस्टमेट) हेही लक्षात येतं. तसंच विद्यार्थ्यांची शैक्षणिक पार्श्वभूमी, त्यांच्या पालकांची माहिती, आथिर्क क्षमता व विद्यार्थ्यांचा कल अशा गोष्टी लक्षात घेऊन त्यांना करिअरच्या कुठल्या संधी उपलब्ध आहेत याची माहिती दिली जाते.

बऱ्याच वेळा मुलांने डॉक्टर, इंजीनिअर वा चार्टर्ड अकाउटण्टव्हावं, अशी पालकांची अपेक्षा असते. या चाचण्यामधून मुलांचा कल दुसरीकडेच असल्याचं लक्षात येतं. स्वत: साठी योग्य फील्डची निवड कशी करावी, यावर ग्रोथ सेण्टर कााउन्सलिंग सपोर्टच्या डायरेक्टर स्वाती साळंुके यांनी माहिती दिली. या वेळी आयडियल स्कूलचे जॉन लोपिस यांनी मार्गदर्शन केलं. या कार्यशाळेला मोठया संख्यंने विद्यार्थ्यी तसंच पालक उपस्थित होते.

 
</text>
</doc>
