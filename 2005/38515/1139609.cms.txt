<doc>
<docno>1139609.cms.txt</docno>
<text>
 
महामुंबई
'त्यांचे वय सुरांतच मोजायला हवे...'
[ Sunday, June 12, 2005  12:12:06 am]


मुंबई (म. टा. विशेष प्रतिनिधी) : 'लता-आशाप्रमाणे साक्षात सरस्वतीचा आशीर्वाद घेऊन जन्माला आलेले आम्हा वादकांत मनहरीसिंगदादा हे एकच! त्यांच्यासारख्या प्रतिभावंतांचे वय जगलेल्या सालांत नव्हे, तर रमलेल्या सुरांतच मोजायला हवे' असे गौरवोद्गार विख्यात संतुरवादक उल्हास बापट यांनी शुक्रवारी येथे काढले.

अॅकॉडिर्यनवादक सुराज साठे, डॉ. अमित देवल, गिरीश जोशी, अभिनेता विकास कदम प्रभृती कलाप्रेमींनी एकत्र येऊन स्थापन केलेल्या 'ति र कि ट धा' या संस्थेने, फिल्मी गीतांचा 'सलीलदा से पंचमदा तक' हा कार्यक्रम पार्ल्याच्या दीनानाथ नाट्यगृहात आयोजिला होता.

संगीतकार सलील चौधरी यांच्यापासून पंचम तथा आर. डी. बर्मन यांच्यापर्यंत गेली 47 वषेर् कैक संगीतकारांना, अनेक वाद्यांची साथ केलेले बुजुर्ग सॅक्सोफोनवादक मनहरीसिंग यांनी संगीतसंयोजन केलेल्या गाण्यांच्या या कार्यक्रमाच्या मध्यंतरात प्रमुख पाहुणे बापट यांच्या हस्ते मनहरीदांचा छोटेखानी सत्कारही करण्यात आला, त्यावेळी बापट बोलत होते : 'गेली 30 वषेर् मी दादांबरोबर काम करीत आहे, त्यातली 18 वषेर् तर आर. डीं. बरोबरच होती! सुरांवर प्रेम करणाऱ्या या ऋषितुल्य कलाकाराचा सत्कार माझ्या हस्ते व्हावा, हे माझंच भाग्य आहे. संगीतकार सलील चौधरींची कन्या गायिका अंतरा चौधरी, प्रमुख प्रायोजक विकास गावकर यांचाही यावेळी सत्कार करण्यात आला.

संदीप पंचवाटकर यांच्या ओघवत्या निवेदनासह, अजय मदन व सुराज साठे यांच्या संगीत संयोजनाखाली अमेय दाते, सरिता लोंढे, वृषाली पाटील व चेतन राणा या गायकांनी, दादांनी वाद्यमेळ सांभाळलेली 34/35 सदाबहार गाणी तीन तास हाऊसफुल्ल रंगलेल्या या कार्यक्रमात सादर केली. 'जा रे जारे उड जा रे पंछी', 'है दुनिया उसीकी, जमाना उसीका' आदि गाण्यांत 73 वषेर् वय असलेल्या दमेकरी दादांनी जुन्याच दमाने सॅक्सोफोनची साथ दिली आणि एकट्याने 'गुलाबी आँखें जो तेरी देख ली' सॅक्साफोनवर वाजवले, तेव्हा चाहत्यांनी टाळ्यांचा कडकडाट करून त्या वृद्धयुव्याला दाद दिली...

 
</text>
</doc>
