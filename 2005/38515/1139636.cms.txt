<doc>
<docno>1139636.cms.txt</docno>
<text>
 
महामुंबई
कोर्टात सबळ पुरावा मांडलेला नाही ...
[ Sunday, June 12, 2005  12:34:39 am]


कोर्टात सबळ पुरावा मांडलेला नाही ...

रामदेव त्यागी (निवृत्त पोलिस आयुक्त) : ज्या अथीर् आरोपींची निदोर्ष मुक्तता झाली, त्याअथीर् कोर्टात सबळ पुरावा मांडण्यात आलेला नाही, हे स्पष्ट आहे. याचाच अर्थ, तपास यंत्रणा बरोबर नाही, असे म्हणावे लागेल.

एम. एन. सिंग (निवृत्त पोलिस आयुक्त) : तपास करताना बऱ्याचदा पोलिस अधिकारी कबुलीजबाबाच्या आधारेच कोर्टात आरोपपत्र दाखल करतात. आरोपी पोलिसांना घाबरून बऱ्याचदा कबुलीजबाब देतो. मात्र, कोर्टात तो उलटतो. भिंत मजबूत बांधण्यासाठी केवळ विटांचे बांधकाम पुरेसे ठरत नाही. त्यावर सिमेंटचा गिलावा करावा लागतो. तसेच, आतून सळ्यांचे जाळेही टाकावे लागते. त्याचप्रमाणे केस मजबूत करण्यासाठी केवळ कबुलीजबाबाबरोबरच आधारभूत पुरावेही महत्त्वाचे ठरतात. या खटल्यामध्ये एक आरोपी संशयास्पदरित्या गायब झाल्याने फारच टीका झाली. काही पोलिस अधिकाऱ्यांनाही अटक झाली. साक्षीदारही उलटले. याचा थोडाफार परिणाम खटल्यावर झाला असावा.

ज्युलिओ रिबेरो (निवृत्त पोलिस महासंचालक) : घाटकोपर बॉम्बस्फोट खटल्यातील सर्व आरोेपींची निदोर्ष सुटका होणे, ही अत्यंत दुख:दायक घटना आहे. योग्य तपास न झाल्यामुळे हा सर्व प्रकार घडला आहे. पोलिस अधिकारी तपासाकडे दुर्लक्ष करीत आहेत. त्याच्यामुळे पुढे खटल्याच्या वेळी अनेक अडचणींना तोंड द्यावे लागते. सखोल तपास अत्यंत महत्त्वाचा असताना नेमके यातच ढिसाळपणा दाखवला जात आहे. हे बदलायला पाहिजे.

वाय. सी. पवार (निवृत्त विशेष पोलिस महानिरीक्षक) : अशाप्रकारे आरोपी सुटणारी ही एकच केस नसून अशा अनेक केसेस आहेत. मात्र, याप्रकरणात केवळ पोलिसांच्या माथ्यावर खापर फोडणे योग्य ठरणार नाही. पोलिस निश्चितच दोषी आहेत. मात्र इतर यंत्रणाही दोषी आहे. सरकारी वकील पोलिसांची बाजू मांडण्यात बऱ्याचदा अयशस्वी ठरत आहेत. याआधी पंच वा साक्षीदार फुटायचे नाहीत. मात्र हल्ली 'होस्टाईल' होण्याचे प्रकार सर्रास घडू लागले आहेत. 'अब्रूदार' व्यक्तीला पंच म्हणून येण्यास सांगितले की, तो बाकीचे काही बोलायच्या आतच तेथून निसटून जातो. त्यामुळे गुन्ह्याचा तपास व्यवस्थित व्हावा, अशी परिस्थितीच राहात नाही. अशा स्थितीत पोलिसांनी सादर केलेल्या पुराव्यांच्या आधारे आरोपींना शिक्षा व्हावी, अशी अपेक्षा बाळगणे चुकीचे ठरेल.

 
</text>
</doc>
