<doc>
<docno>1139862.cms.txt</docno>
<text>
 
महामुंबई: मुंबई टाइम्स
पिक्चरला कंपनी हवीय?
[ Sunday, June 12, 2005  06:29:40 pm]


मुंबई टाइम्स टीम

'कंपनी'शिवाय पिक्चर बघायला जाण्यात काय पॉइण्ट? पण आपल्याला बऱ्याच दिवसांनी एक वीकएण्ड मिळतो आणि नेमका त्याच वीकएण्डला इतर मित्रांचे वेगवेगळे प्लॅन्स. कुणीच भेटत नाही, पिक्चरला जायला. मग जायचं कुणाबरोबर? ...ही समस्या आता ऑनलाइन डेटिंगचा नवा फण्डा वापरून दूर होऊ शकते. डेटिंगच्या साइटवर केवळ त्या प्रकारचं डेटिंग करण्याऐवजी अशा प्रकारे स्पेसिफिक कारणासाठी तुम्हाला मित्र-मैत्रिणी मिळवून देण्याची सोय आता कंपन्या उपलब्ध करून देऊ लागल्या आहेत.

तुम्ही फक्त तुम्हाला कोणत्या पिक्चरला जायचं, केव्हा जायचं, ते स्पेशल आयकॉनवर क्लिक करायचं. ...डेटिंगच्या या नव्या फण्डामध्ये मेडिकल कन्सल्टन्सीपासून फॅशनच्या टीप्सपर्यंत सगळं काही देण्याचाही ट्रेण्ड आता सुरू झाला आहे.'ऑनलाइन डेटिंग'चा 'इन्स्टण्ट फॉर्म्युला' गवसल्यापासून कॉफी शॉप्स आणि मीटिंग पॉइण्ट्सची संख्या दिवसागणिक वाढू लागलीय. मित्र-मैत्रिणी मिळवण्याचे नवनवे ऑप्शन्स नेटसर्फिंगद्वारे मिळवण्याचे ऑप्शन्स दिवसागणिक क्लिक होऊ लागले आहेत. हे नवं माकेर्ट हेरून फ्रीपर डॉट कॉमने ही नवी स्कीम आपल्या वेबसाइटवर सुरू केली आहे. या साइटवर आता तब्बल पाच लाख सदस्य झाले असून त्यात अनेक डॉक्टर्स आणि कन्सल्टण्ट््सचाही समावेश आहे. त्यामुळे जगभरातील ख्यातनाम लोकांकडून तुम्हाला सल्ले मिळवण्याची नामी संधी उपलब्ध आहे.

इतकंच नव्हे, तर हेअर स्टाइल अॅण्ड फॅशन डिझायनर्सही या वेबसाइटवर तुमच्या दिमतीसाठी हजर आहेत आणि त्यामुळे सौंदर्यविषयक सल्ल्यांसोबत आंतरराष्ट्रीय स्तरावरील फॅशनेबल ट्रेण्ड जाणून घेता येईल. यासोबत चॅटिंग आणि प्रोफाइल पाहून इमेल करण्याजोगे रूटिन पर्याय उपलब्ध आहेत. इव्हेण्ट, कॅटेगरी, वेळ, तारीख आणि स्थळ कळवलंत की, मित्रपरिवाराचा घोळका तुमच्यासोबत तिथे एन्जॉय करण्यासाठी हजर! घरच्या पाटीर्चंही आमंत्रण द्यायची सोय आहे.

फ्रॉपर डॉट कॉमचे बिझेनस हेड नवीन मित्तल म्हणाले, की कन्सल्टिंग सविर्समुळे या वेबसाइटला उत्तम प्रतिसाद मिळण्याची शक्यता आहे. त्यासोबत आपल्या इण्टरेस्टमधल्या समान गुणधर्म असलेल्या व्यक्तीला भेटण्यासाठी अधिक सुकर मार्ग याशिवाय दुसरा असण्याची शक्यता नाही.हा नवा ऑप्शन उपलब्ध झाला असला, तरी हे सगळं प्रकरण तसं महागडं आहे. डेटिंगसारख्या काही सविर्स फ्री असल्या तरी, इथल्या प्रीमिअम मेंबरशिपसाठी तीन महिन्यांसाठी हजार रुपयांपर्यंत आणि वर्षाला अडीच हजारापर्यंत फी घेतली जाते.

 
</text>
</doc>
