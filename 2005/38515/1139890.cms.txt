<doc>
<docno>1139890.cms.txt</docno>
<text>
 
लेख
बेआबरू होकर निकले...
[ Sunday, June 12, 2005  08:07:51 pm]


अडवाणींपाठोपाठ 9 जून रोजी हुरियत कॉन्फरन्सचे अध्यक्ष मीरवाईज ओमर फारूख यांनीही जीनांनाच श्ाद्धांजली अर्पण केली. यावेळी बोलताना मीरवाईज म्हणाले, जीनांनी सुरू केलेल्या संघर्षाचा उद्देश पूर्णांशाने सफल होत नाही, तोपर्यंत काश्मिरी जनता संघर्ष करीत राहील. या विचित्र घटनाक्रमामागे निश्चितच काहीतरी सूत्रबद्ध योजना असली पाहिजे. अमेरिकेचा हात आहे की नाही, हे स्पष्ट होत नसले तरी हा केवळ योगायोग नक्कीच नाही.

अडवाणींचा पाकिस्तान दौरा आणि अनेक नाट्यपूर्ण घडामोडींनंतर पक्षाध्यक्ष-पदाचा राजीनामा मागे घेईपर्यंतचा क्लायमॅक्स, अडवाणींनाच नव्हे तर भाजप, संघपरिवाराला धडा शिकवणारा ठरला आहे. सारेच महत्त्वाचे आहेत; मात्र कोणीही अपरिहार्य नाही, हे सत्य अडवाणींसह सर्वांनाच पचवावे लागले आहे.

सुषमा स्वराजांच्या शब्दात सांगायचे झाले तर अचानक आलेल्या वादळानंतरची ही सुखांतिका आहे; तर याउलट ही दुदैर्वी शोकांतिका असल्याबद्दल मान्यवर विश्लेषकांचे आणि संघरिवारातल्या कट्टरपंथीयांचे एकमत आहे. रौप्यमहोत्सवी वर्षात भाजपमध्ये उभा आडवा दुभंग निर्माण करणाऱ्या अनेक घटना सातत्याने घडत आहेत. गेला सप्ताहभर राजधानीत घडलेला घटनाक्रम तर सर्वांचेच डोके चक्रावून टाकणारा ठरला.

रा. स्व. संघाच्या मुख्यालयापासून विहिंपच्या आक्रस्ताळ्या नेत्यांपर्यंत आणि अशोका रोडवरील भाजपच्या मुख्यालयापासून अडवाणींच्या निवासस्थानापर्यंत, अनिश्चिततेचे, आक्रोशाचे, विसंगतीचे आणि अस्तित्वाच्या लढाईचे असंख्य क्षण वाहिन्यांच्या कॅमेऱ्यांनी क्षणाक्षणाला टिपले. वृत्तपत्रांचे रकाने साऱ्या घटनाक्रमाच्या वर्णन-विश्लेषणात खचीर् पडले. जीनांना केवळ धर्मनिरपेक्षतेचे प्रशस्तिपत्र बहाल करून अडवाणी थांबले नाहीत, तर त्यांच्या समाधीस्थळावर जाऊन सन्मानपूर्वक आदरांजलीही अर्पण करून आले.

संघपरिवाराने कठोर टीका करीत अडवाणींना फैलावर घेतले. माजी पंतप्रधान वाजपेयी नेहमीप्रमाणे त्यावर संदिग्ध प्रतिक्रिया व्यक्त करीत म्हणाले, अडवाणीजींकंे विचारोंको सही ढंगसे नही समझा गया हैै... भाजपच्या सर्व स्तरातील कार्यकतेर् अक्षरश: हादरले होते. जिना वहाँ मरना यहाँ... अशी त्यांची मन:स्थिती होती. पाकिस्तानातून परतल्यानंतर सुरुवातीला आपल्या भूमिकेबाबत अडवाणी ठाम राहिले.

पंतप्रधानांना भेटल्यानंतर पक्षाध्यक्षपदाचा राजीनामा परत घेण्याचा प्रश्ान्च उद्भवत नाही, असे त्यांचे उद्गार होते. गुरुवारनंतर अचानक सारी चक्रे उलट दिशेने फिरली. शाब्दिक कसरती करीत अडवाणींच्या पाकिस्तान दौऱ्याची भाजपने तोंडदेखली प्रशंसा केली; मात्र जीनांविषयीचे त्यांचे मत कटाक्षाने अधिकृतपणे फेटाळले. अडवाणींनी याकाळात पूर्णत: मौन पाळले होते. शुक्रवारी सायंकाळी त्यांनी राजीनामा मागे घेतल्याची अधिकृत घोषणा झाली, तरीही अनेक प्रश्ान् अनुत्तरितच राहिले.

पाकिस्तानच्या भूमीत अडवाणींना जीनांबाबत का बोलावेसे वाटले? जीना धर्मनिरपेक्ष असल्याचा साक्षात्कार अचानक त्यांना कसा झाला? त्यांना नेमके काय म्हणायचे होते? राजीनामा मागे घ्यायला परावृत्त करण्यास कोणत्या घटना कारणीभूत ठरल्या? या प्रश्ानंची उत्तरे गुलदस्तात आहेत. संकट टळल्यावर जणू काही घडलेच नाही, अशा आवेशात अडवाणी शनिवारी पक्षाच्या मुख्यालयात आले. त्यांच्यातल्या जखमी लोहपरुषाची अवस्था मात्र मोहरमच्या वाघासारखी होती. फटाक्यांच्या आतषबाजीत पुष्पहार घालून कार्यकतेर् त्यांचे स्वागत करीत होते; पण मनातून मात्र ते कमालीचे अस्वस्थ असल्याचे जाणवत होते.

चार दिवसांनंतर त्यांनी मौन सोडले. बैठकीला उद्देशून अडवाणी म्हणाले, जीवनमें हर घटनासंे हर व्यक्ती सीखता है. कई बार असाधारण और अनपेक्षित घटनाक्रम आ जाते हंै. पाकिस्तान यात्रामंे पहला और वहाँसंे लौटनेकंे बाद दुसरा असाधारण अनुभव मंै महसूस कर रहा हूँ. इससे जो सबक मैने सीखा है, वह आगेकी जिम्मेदारियां संभालनेमें मेरे काफी काम आयेगा। अडवाणींची ही वाक्येही संदिग्ध होती. बैठकीनंतर पक्षाचे नेते आणि कार्यकतेर् सारा दिवस त्यात दडलेला गुढार्थ शोधत होते. निव्वळ नाटक अशा कठोर शब्दात ज्या घटनाक्रमाची विश्व हिंदू परिषदेने संभावना केली, त्या खळबळजनक नाट्याच्या पहिल्या अंकावर या सप्ताहात पडदा पडला आहे.

अडवाणी पक्षाध्यक्षपदावर पुनश्च विराजमान झाले असले तरी हे पद औटघटकेचे आहे, एका विचित्र संकटातून तूर्त सुटका झाली तरी ती तात्पुरत्या स्वरूपाची आहे, याची जाणीव त्यांना आहे. येत्या काही महिन्यांत स्वत:च आपण या पदाचा त्याग केला नाही तर संघ आणि विहिंपच्या नव्या क्षोभाला अधिक अपमानजनकरीत्या सामोरे जावे लागेल, भाजप आणि संघातले विरोधक आपल्याला स्वस्थ बसू देणार नाहीत, याचीही त्यांना कल्पना आहे. पक्षाध्यक्षपद सोडून व्यंकय्या नायडूंना उत्तराधिकारी बनवावे आणि त्यांच्यामार्फत संघटनेवर नियंत्रण ठेवून तूर्त विरोधी पक्षनेतेपद सांभाळावे, असा अडवाणींचा इरादा होता.

यशवंत सिन्हांनी या इराद्याला पहिला सुरूंग लावला. मुरलीमनोहर जोशींनी आक्रमक शैलीत तोफ डागली. अयोध्येतील राममंदिराच्या मुद्द्यावर कल्याणसिंगांनी हल्ला चढवला. जीनांविषयी अडवाणींनी व्यक्त केलेल्या मतांचे पक्षाच्या दुसऱ्या फळीतल्या एकाही नेत्याने उघडपणे समर्थन केलेले नाही. बजरंग दलाचे विनय कटियार, मध्य प्रदेशचे मुख्यमंत्री बाबुलाल गौर झारखंडचे माजी मुख्यमंत्री बाबुलाल मरांडींनीही या वादग्रस्त विधानांबाबत अडवाणींच्या विरोधात उघड पवित्रा घेतला.

प्रमोद महाजन आणि व्यंकय्या नायडू यांनी अडवाणींनी राजीनामा मागे घ्यावा यासाठी अथक परिश्ाम घेतले. अरुण जेटली दोन्ही डगरींवर हात ठेवून होते. सुषमा स्वराजांनी सुरुवातीपासून अडवाणींच्या भूमिकेला आव्हान दिले होते. कोण विरोधात आणि कोण बरोबर याचा प्रत्ययही अडवाणींना याकाळात आला. वाजपेयी-जसवंतसिंगांची साथ नसती तर एकाकी पडलेल्या अडवाणींना संघपरिवार-विहिंपच्या गदारोळातून बाहेर पडणे मुश्किल झाले असते. अशा वातावरणात पक्षाध्यक्षपद सोडल्यास, विरोधी पक्षनेतेपदही टिकवणे अवघड जाईल आणि बेइज्जत होऊन कायमचे घरी बसावे लागेल, या जाणिवेनेच अडवाणींनी राजीनामा मागे घेण्याचा 'यु टर्न' घेतला, अशी चर्चा राजधानीत सुरू आहे.

पाकिस्तानातल्या घटनाक्रमामागे अमेरिकेचा प्रत्यक्ष अप्रत्यक्ष किती हात होता, याचे उत्खनन आता सुरू झाले आहे. अडवाणींच्या पाकिस्तान दौऱ्यात नेमके कोणते कार्यक्रम असावेत, जीनांच्या समाधीस्थळावरील अभ्यागतांच्या अभिप्राय पुस्तिकेत त्यांनी कोणती भावना व्यक्त करावी, बाबरी मशिदीचा विध्वंस आणि गुजरातच्या हिंसाचाराबद्दल त्यांनी काय बोलावे, याचे तपशील अगोदरच ठरवण्यात आले होते. एका सूत्रबद्ध योजनेनुसार अडवाणींशी याबाबत सल्लामसलतही करण्यात आली होती, असा धक्कादायक तर्कही अनेक घटनांचा हवाला देत आता व्यक्त होतो आहे.

गेली अनेक वर्षे अडवाणींची भाषणे लिहिणारे त्यांचे सहायक सुधींद कुलकणीर्ंच्या विरोधात पक्षातले वरिष्ठ नेते खासगीत कडवट संताप व्यक्त करतात. त्यांचा संतापही या संशयाला बळकटी देणाराच ठरतो आहे. अडवाणींपाठोपाठ 9 जून रोजी हुरियत कॉन्फरन्सचे अध्यक्ष मीरवाईज ओमर फारूख यांनीही जीनांनाच श्ाद्धांजली अर्पण केली. यावेळी बोलताना मीरवाईज म्हणाले, जीनांनी सुरू केलेल्या संघर्षाचा उद्देश पूर्णांशाने सफल होत नाही, तोपर्यंत काश्मिरी जनता संघर्ष करीत राहील. या विचित्र घटनाक्रमामागे निश्चितच काहीतरी सूत्रबद्ध योजना असली पाहिजे. अमेरिकेचा हात आहे की नाही, हे स्पष्ट होत नसले तरी हा केवळ योगायोग नक्कीच नाही.

अमेरिकेला जनरल मुशर्रफ यांचे हात बळकट करायचे आहेत, हे सत्य कधीही लपलेले नाही. अडवाणींचा या उद्देशांसाठी पद्धतशीरपणे वापर करण्यात आला, असा तर्क राजधानीत दबक्या आवाजात व्यक्त होत असला, तरी त्याचे स्पष्ट शब्दात खंडन अथवा स्पष्टीकरण अडवाणीच करू शकतात. लोहपुरुषाचे सार्मथ्य अडवाणींमध्ये आहे की नाही हा विषय वादग्रस्त आणि विरोधकांच्या चेष्टेचा असला, तरी कोणतीही कृती कोणाच्या इशाऱ्यावर अथवा बेसावधपणे करण्याइतके त्यांचे व्यक्तिमत्त्व उथळ नक्कीच नाही. जीनांच्या कबरीजवळ नेमका कशाचा प्रभाव त्यांच्यावर पडला, या अनुत्तरित प्रश्ानचे उत्तर देशात सर्वांनाच हवे आहे.

भारतातले बहुसंख्य मतदार सध्या तरुण आहेत. फाळणीच्या रक्तरंजित इतिहासाची त्यांना कल्पना असली तरी या इतिहासात जगणे तरुणपिढीला मान्य नाही. दुसऱ्या अंकात अडवाणींना अनेक प्रश्ानंच्या सरबत्तीला तोंड द्यावेच लागणार आहे. तूर्त, बडे बेआबरू होकर निकले... तेरे कुचेसे अशी त्यांची अवस्था आहे.

- सुरेश भटेवरा

 
</text>
</doc>
