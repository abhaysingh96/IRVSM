<doc>
<docno>1139638.cms.txt</docno>
<text>
 
महामुंबई
कानठळ्या बसवणारा आवाज आणि...
[ Sunday, June 12, 2005  12:35:31 am]


कानठळ्या बसवणारा आवाज आणि...

मुंबई (म. टा. प्रतिनिधी) : वेळ - रात्री सुमारे आठची... ठिकाण - घाटकोपर रेल्वे स्टेशनाच्या पश्चिमेकडील अहोरात्र गजबजलेला रस्ता... डबक्यात एखादा भलामोठा दगड टाकल्यानंतर उसळणाऱ्या पाण्याबरोबरच डबक्यात तरंग उमटतात तसंच काहीसं या परिसराचं झालं... बेस्ट बसमध्ये झालेल्या शक्तीशाली बॉम्बस्फोटानं दोघांचे बळी घेतले तर 40 हून अधिकांना जायबंदी केलं... 30 महिन्यांपूवीर्, अर्थात 2 डिसेंबर 2002 रोजी घडलेल्या या घटनेनं घाटकोपरबरोबरच अख्ख्या शहरावरही भीतीचं सावट पसरवलं...

सायंकाळी कामावरून घरी परतणाऱ्यांची घाटकोपर रेल्व स्टेशनबाहेर नेहमीप्रमाणेच गदीर् झाली होती. त्यातच रेल्वेस्टेशनच्या बाहेरच असलेल्या बाजारपेठेत खरेदीसाठी महिला वर्गही मोठ्या प्रमाणावर जमला होता. स्टेशनबाहेरच असलेल्या बसथांब्यावर अमृतनगरहून आलेल्या 416 क्रमांकाच्या बसमधून प्रवासी उतरत होते. या बसचा हा शेवटचा थांबा असल्याने एकीकडे सर्व प्रवासी उतरण्याच्या गडबडीत होते, तर दुसरीकडे नवे प्रवासी चढण्यासाठी रांग लावून उभे होते.

शेवटचे चार प्रवासी शिल्लक असताना अचानक कानठळ्या बसविणारा आवाज बसच्या मागील भागातून झाला. मागच्या बाजूला ठेवलेल्या या बॉम्बच्या स्फोटामुळे बसची शकले उडाली आणि बसचा भिरकावला गेलेला पत्रा पलीकडच्या रस्त्यावरील दुकानावर जाऊन पडला. बसच्या काचांचा ढीग रस्त्यावर पडला आणि काळाठिक्कर पडलेला बसचा सांगाडा तेवढा शिल्लक राहिला. तेथील रस्त्यावरील निऑनचे लाइट्सही फुटले. एवढेच नव्हे तर बसथांब्याजवळील दुमजली उचीचे एक होडिर्ंगही स्फोटामुळे काळवंडून गेले होते.बसच्या जवळपास उभ्या असणाऱ्यांच्या शरीरात काचा आणि पत्र्यांचे तुकडे घुसल्याने ते रक्तबंबाळ झाले. स्फोटाच्या आवाजामुळे आजुबाजूचे लोक सैरावैरा पळत असताना जखमी लोक रस्त्यावरच विव्हळत पडले होते. स्फोटानंतर या परिसरातील दुकाने धडाधड बंद झाली.

रोजा सुटल्यानंतर अमृतनगर परिसरातील गदीर् अधिकच वाढते. परंतु, रोजा सुटल्यावरही स्फोटामुळे रस्त्यांवर सामसूम पसरली होती. मात्र नजीकच्याच गल्ल्यांमध्ये घोळक्याघोळक्याने जमून अनेकांनी 'आँखो देखा हाल' सांगण्यास सुरुवात केली होती. खबरदारीचा उपाय म्हणून या रस्त्यावरील वाहतूक, तसेच रेल्वे वाहतूक काही काळ बंद ठेवण्यात आली.स्फोट झाला तेव्हा बस जवळपास रिकामी होत आली होती. नवे प्रवासी अद्याप बसमध्ये चढले नव्हते. हा स्फोट दोन ते पाच मिनिटांनंतर झाला असता तर तोपर्यंत बस भरली असती आणि त्यात अनेकांचे बळी गेले असते. तरीही या स्फोटात दोन जण ठार झाले आणि जवळपास 40च्या आसपास जखमी झाले.

जखमींना ताबडतोब राजावाडी रुग्णालयात हलविण्यात आले. रुग्णालयात मृतांच्या तसेच जखमींच्या नातेवाईकांची तुफान गदीर् उसळली. शेवटी गदीर्ला आवरण्यासाठी पोलिसांनी रुग्णालयाचे प्रवेशद्वारे आडवून ठेवावी लागली होती.बॉम्बस्फोटानंतर ताबडतोब घटनास्थळी पोलिसांबरोबरच बॉम्बशोधक व निकामी पथकाचे पोलिस अधिकारी श्वानपथकासह पोहचले. अनेक ठिकाणी रक्तांचे सडे पडले होते. तेथील रक्तांचे नमुने गोळा करण्यास पोलिसांनी सुरुवात केली. मध्यरात्रीपर्यंत पोलिसांच्या घटनास्थळांवरील हालचाली पाहण्यासाठी गदीर् जमली होती. नंतर ही गदीर् कमी होत गेली आणि पोलिसांची धावपळ वाढत गेली. दहशतीचे सावट घेऊनच मुंबई निदिस्त झाली...

 
</text>
</doc>
