<doc>
<docno>1153991.cms.txt</docno>
<text>
 
महामुंबई
व्यावसायिक नाटके स्पधेतून गुल!
[ Tuesday, June 28, 2005  12:59:27 am]


जयंत पवार

मुंबई : महाराष्ट्र राज्य नाट्य महोत्सवांतर्गत होणाऱ्या व्यावसायिक नाट्यस्पधेर्च्या 17 वर्षांच्या इतिहासात यंदा प्रथमच सहभागी नाटकांचा नीचांक नोंदवला गेला. मुंबईतील नाट्यगृहांमध्ये वर्षभर दिवसाचे तीन खेळ होणाऱ्या व्यावसायिक रंगभूमीवरील अवघी 11 नाटकेच यंदा या स्पधेर्त सहभागी झाली आहेत.

हौशी मराठी, हिंदी, संस्कृत आणि संगीत नाटकांची स्पर्धा दरवषीर् भरवणाऱ्या सांस्कृतिक कार्य संचालनालयाने व्यावसायिक मराठी नाटकांना उत्तेजन मिळण्यासाठी घसघशीत रकमांच्या पारितोषिकांची व्यावसायिक नाट्य स्पर्धा सुरू केली. या स्पधेर्तील सवोर्त्कृष्ट नाटकास 90 हजार रुपयांचे पारितोषिक मिळते. द्वितीय क्रमांकाच्या नाटकास 60 हजार, तर तृतीय क्रमांकाच्या नाटकास 30 हजार रुपयांचे पारितोषिक मिळते. त्यामुळे दरवषीर् 40 ते 50 नाटके या स्पधेर्त सहभागी होतात.

स्पर्धा दोन स्तरांवर होते. प्राथमिक फेरीतून 10 उत्कृष्ट नाटके निवडून त्यांची अंतिम फेरी घेतली जाते. मुंबई आणि पुण्याची व्यावसायिक नाटके या स्पधेर्त हिरिरीने भाग घेतात. पण यावषीर् मात्र नाट्यनिर्मात्यांनी स्पधेर्त सहभागी होण्यात कमालीचा निरुत्साह दाखवला आहे.

यंदा मुंबईतून दहा व पुण्यातून एक अशी अवघी अकरा नाटकेच या स्पधेर्त दाखल झाल्यामुळे अंतिम फेरीसाठी नाटके निवडायची किती, असा प्रश्ान् सांस्कृतिक कार्य खात्याला पडला आहे. स्पर्धक नाटकांची संख्या कमी असली, तरी अंतिम फेरीसाठी सहा नाटके काढण्याची सूचना सांस्कृतिक कार्य खात्याचे नवनियुक्त संचालक अजय अंबेकर यांनी परीक्षकांना केल्याचे कळते.

एक जानेवारी 2004 ते 31 डिसेंबर 2004 या कालावधीत व्यावसायिक रंगभूमीवर आलेल्या नाटकांची ही स्पर्धा प्रथेप्रमाणे मार्च-एप्रिल महिन्यात पार पडावयास हवी होती. परंतु सरकार दरबारी दिरंगाई होऊन ती 21 जूनपासून सुरू झाली आहे. नाटकांची संख्या कमी असल्यामुळे सात जुलैपर्यंत प्राथमिक फेरी आटोपेल आणि 20 जुलैपासून अंतिम फेरी सुरू होईल, असे कळते.

व्यावसायिक रंगभूमीवर दरवषीर् येणाऱ्या 45 ते 60 नाटकांपैकी अनेक समाधानकारक उत्पन्नाअभावी बंद केली जातात. परंतु राज्य सरकारची स्पर्धा जाहीर होताच निर्माते या बंद पडलेल्या नाटकांचेही स्पधेर्करिता दोन-तीन प्रयोग करतातच. पण यंदाचे चित्र विपरित आहे.

आथिर्क मंदीत सापडल्याने व्यावसायिक रंगभूमीवर 2004 मध्से नाट्यनिमिर्ती कमी झाली. त्यातही अनेक नाटके वर्षाच्या पूर्वार्धातच बंद पडली. वर्षअखेरीस साधारणपणे 30 नाटके सुरू होती. त्यातीलसुद्धा बरीच नाटके आता थांबली आहेत. पण आधीच प्रचंड आथिर्क तोट्यात गेलेले निर्माते इतके जेरीस आले आहेत की स्पधेर्पुरता दोन तीन प्रयोग करण्याइतपतही त्राण त्यांच्यात राहिलेले नाही.

त्यामुळेच 2004 मध्ये उल्लेखनीय ठरलेली 'कमलीचं काय झालं?', 'ज्याचा त्याचा विठोबा', 'तुझ्या माझ्यात', 'लालि-लीला' ही नाटके स्पधेर्त नाहीत. परिणामी यावषीर्ची स्पर्धा पार पाडणे हा आता एक उपचार उरला आहे. मात्र, यामुळे या स्पधेर्च्या भवितव्यावरही प्रश्नचिन्ह लागले आहे.

 
</text>
</doc>
