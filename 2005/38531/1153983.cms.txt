<doc>
<docno>1153983.cms.txt</docno>
<text>
 
महामुंबई: मुंबई टाइम्स
नव्या गुणवत्ता केंदाची दखल केव्हा घेणार?
[ Tuesday, June 28, 2005  12:55:10 am]


सुनील जावडेकर

कल्याण : बारावी आणि दहावी या दोन्हीही महत्त्वाच्या परीक्षांमध्ये ठाणे जिल्ह्यातील कल्याण आणि बदलापूर या शहरातील विद्याथीर् मुंबई बोर्डात प्रथम क्रमांकाने चमकल्यानंतर तरी मुंबई युनिव्हसिर्टी बदललेल्या या गुणवत्ता केंदाची दखल घेणार आहे काय, असा प्रश्नच उपस्थित केला जात आहे. कल्याण-डोंबिवलीकरांना मुंबई युनिव्हसिर्टीचं उपकेंद या भागात सुरू व्हावं, यासाठी अजूनही झगडावंच लागत आहे.

यंदाच्या बारावीच्या परीक्षेत कल्याणच्या बिर्ला कॉलेजचा अमित सिंग मुंबई बोर्डात प्रथम आला, तर दहावीच्या परीक्षेत बदलापूरच्या आदर्श विद्यालयाचा हृषिकेश तेरदाळकर मुंबई विभागातून पहिला आला. कल्याण, डोंबिवली, अंबरनाथ, बदलापूर, मोहने या शहरी व ग्रामीण भागातून सुमारे 17 विद्याथीर् गुणवत्ता यादीत चमकले आहेत. दहावीच्या परीक्षेत तर ठाणे जिल्ह््यातील 36 विद्याथीर् गुणवत्ता यादीत आले.

मुंबई आणि ठाणे शहराच्या मानाने कल्याण, डोंबिवली, बदलापूर या भागात तितक्याशा शैक्षणिक सुविधा अजूनही उपलब्ध होत नाहीत. मध्यंतरी ठाणे जिल्ह्यासह कोकणातील जिल्ह्यांसाठी स्वतंत्र कोकण विद्यापीठाचा प्रस्ताव पुढे आला होता. पण भिजत पडलं आहे, राज्य सरकार त्या बाबतीतही उदासीन आहे. अनेक छोट्या-मोठ्या कामांसाठी या शहरांमधील विद्यार्थ्यांना आणि त्यांच्याबरोबर पालकांनाही आजही मुंबई युनिव्हसिर्टीचे दरवाजे ठोठवावे लागतात.

केवळ मुंबईपासून दूर असल्यामुळे शैक्षणिक प्रगतीत अपेक्षित यश मिळत नसल्याची खंतही या परिसरातील विद्याथीर् उघडपणे बोलून दाखवतात. मुंबईला जाण्या-येण्याचा वेळ, प्रवासाचा खर्च यामुळे अभ्यासाचं नुकसान होतं ते वेगळंच. यापूवीर् मेरिट लिस्टवर मुंबईचं आणि त्यानंतर काही काळ ठाणेकरांचंच वर्चस्व असायचं. फार तर डोंबिवली मेरिटमध्ये झळकायची. आता मात्र कल्याणपासून, बदलापूर, मोहने या ग्रामीण भागातील शाळांमधील विद्याथीर्ही मेरिटमध्ये प्रथम येऊ लागल्यामुळे मुंबई युनिव्हसिर्टीने तसंच राज्य सरकारच्या शिक्षण खात्याने या परिसरातील महापालिका, जिल्हा परिषदा तसंच खाजगी शाळांची काय दुरवस्था आहे, याची तपासणी करणं अत्यावश्यक बनलं आहे.

मुंबई युनिव्हसिर्टीचं उपकेंद कल्याण-डोंबिवलीत सुरू व्हायलाच हवं, असा आग्रह इथल्या विद्याथीर् संघटना तसंच प्राचार्यांनी मुंबई युनिव्हसिर्टीकडे धरला आहे. आजच्या घडीला कल्याण, डोंबिवली, उल्हासनगर, अंबरनाथ, बदलापूर, भिवंडी, मोहने, टिटवाळा ते अगदी कर्जत-कसारापर्यंतच्या शहरांची लोकसंख्या 80 लाखांच्याही पुढे असल्याने तरी या भागातील शैक्षणिस सुविधांकडे लक्ष द्यावे, अशी त्यांची भूमिका आहे.

द्वह्वद्वड्ढड्डद्बह्लद्बद्वद्गह्यञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
