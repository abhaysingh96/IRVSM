<doc>
<docno>1153977.cms.txt</docno>
<text>
 
महामुंबई: मुंबई टाइम्स
डायलिसिस... मोलाचा आधार
[ Tuesday, June 28, 2005  12:52:29 am]


मुंबई टाइम्स टीम

काही विकारांची नावंच धडकी भरवणारी असतात. त्यात हृदयापासून किडनीपर्यंत काही विकारांचा समावेश होतो. हृदयविकारांबाबत तशी बऱ्यापैकी जागरुकता झालेली आहे. तसं किडनीविकारांबाबत म्हणता येत नाही. त्याविषयी फारशी माहिती सर्वसामान्यांना असेल, असं म्हणता येणार नाही. इतकंच नव्हे तर किडनीविकारासंदर्भातील डायलिसिस शब्द उच्चारताच अनेकदा गैरसमज असल्याचं लक्षात येतं. या पार्श्वभूमीवर किडनीविकाराने त्रस्त असणाऱ्यास डायलिसिस आधार ठरत असून त्याचा फायदा पेशण्ट्सना होत असल्याचं मत प्रख्यात नेफ्रोलॉजिस्ट डॉ. नरेंद देढीया यांनी व्यक्त केलं.

किडनीचा विकार कोणत्याही व्यक्तीला कोणत्याही वयात उद्भवू शकतो. त्याशिवाय किडनीचा काही त्रास होत असल्याचं लक्षात येत नाही. तरी प्रामुख्याने डायबेटिस, अनियंत्रित रक्तदाब ही किडनी निकामी होण्याची प्रमुख कारणं मानली जातात. साधारणपणे 10 ते 15 टक्के डायबेटिस पेशण्ट व 20 टक्के अनियंत्रित रक्तदाब असलेल्या पेशण्ट्सच्या किडनी निकामी होत असतात. साधारणपणे तीन लाख पेशण्ट्सना किडनी ट्रान्सप्लाण्टची गरज भासत असते. डायबेटिस, अनियंत्रित रक्तदाब असलेल्या पेशण्ट्सनी किमान सहा महिन्यांतून एकदातरी तपासणी करून घ्यायला हवी. हा त्रास नसलेल्यांनीही ब्लड टेस्ट, युरीन टेस्ट करून घ्यायला हवी, असंही मत डॉ. देढिया व्यक्त करतात. तंबाखूचं कोणत्याही प्रकारातील व्यसन, अतिमद्यपान करणाऱ्यांनाही किडनीविकाराचा धोका होऊ शकतो, असं मानलं जातं.

किडनीचा त्रास होत असल्याचं सुरुवातीला लक्षात येत नसल्याने समस्या वाढत जाते. यासाठी वेळच्या वेळी तपासणी करून घेणं फार गरजेचं असतं. ती काळजी प्रत्येकाने घ्यायला हवी, असा आग्रह ते धरतात.

पहिल्याच टप्प्यात त्रास लक्षात आल्यास उपचार करणं अधिक चांगलं जातं. त्यानंतरच्या 'ईएसआरडी' टप्प्यात किडनी फेल झाल्यावर डायलिसिसचा पर्याय खुला राहतो. किडनी फेल म्हणजे अशुद्ध रक्ताचा पुरवठा होत जातो. त्यामुळे शुद्ध रक्ताचा पुरवठा करण्यासाठी डायलिसिस तंत्राचा उपयोग केला जातो. साधारण चार तासांची ही प्रक्रिया सर्वसामान्य आयुष्य जगण्यास मदत करत असते. या विकाराने त्रस्त असलेल्यांनी आठवड्यात तीन वेळा डायलिसिस करण्याची आवश्यकता असते. पण, आपल्याकडे आठवड्यातून दोनदा डायलिसिस केलं जातं. ते नियमितपणे न केल्यास त्याचा प्रकृतीवर परिणाम होणं स्वाभाविक असतं. अनेकदा यात अनियमितपणा येत जातो आणि त्रास वाढत जातो. यासाठी पेशण्ट, त्यांचे नातेवाईक यांनी डायलिसिस वेळच्यावेळी करणं आवश्यक असतं. त्यामुळे नेहमीचं आयुष्य जगण्यात कोणतीही अडचण उद्भवत नसल्याचं डॉ. देढिया नमूद करतात. संपर्क : 25157000/ 9821132951

द्वह्वद्वड्ढड्डद्बह्लद्बद्वद्गह्यञ्चह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
