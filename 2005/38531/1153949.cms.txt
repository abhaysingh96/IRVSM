<doc>
<docno>1153949.cms.txt</docno>
<text>
 
देश-विदेश
खासगी वीजनिमिर्तीला प्रोत्साहन द्या!
[ Tuesday, June 28, 2005  12:37:56 am]


नवी दिल्ली (म. टा. विशेष प्रतिनिधी) : राज्यांतील वीज उत्पादन वाढवण्यासाठी, वीजनिमिर्तीक्षमतेची अट केंदाने शिथील करून 250 मेगावॉटपर्यंत खाली आणावी, तसेच 500 मेगावॉटपेक्षा अधिक उत्पादनक्षमतेच्या प्रकल्पांना पर्यावरणीय मान्यता देण्याचे अधिकार राज्य सरकारकडे सोपवावेत. तरच खासगी क्षेत्रातील वीजनिमिर्ती वाढेल आणि वीजटंचाईची समस्या आटोक्यात येऊ शकेल, अशी आग्रही भूमिका अर्थमंत्री जयंत पाटील यांनी राष्ट्रीय विकास परिषदेत महाराष्ट्राच्यावतीने मांडली.

मनमोहन सिंग यांच्या अध्यक्षतेखाली विज्ञान भवनात सुरू असलेल्या 51 व्या राष्ट्रीय विकास परिषदेत राज्यातफेर् उपमुख्यमंत्री आर. आर. पाटलांसह अर्थमंत्री जयंत पाटील आणि नियोजन राज्यमंत्री सुनील देशमुख सहभागी झाले आहेत. अर्थमंत्री पाटील यांनी महाराष्ट्राने साधलेल्या प्रगतीबरोबरच, राज्याला भेडसावणाऱ्या समस्यांचा आढावाही घेतला.

राज्यात दिवसेंदिवस वाढत असलेली विजेची मागणी लक्षात घेता राष्ट्रीय औष्णिक ऊर्जा महामंडळाचा (एनटीपीसी) किमान एक तरी प्रकल्प महाराष्ट्रात उभारण्यात यावा, त्यासाठी नागपूरजवळील मौदा प्रकल्पाला केंदाने हिरवा कंदील दाखवावा, अशी आग्रही मागणी करताना, नैसगिर्क वायूआधारित वीज प्रकल्पांना गॅसची किंमत सध्या डॉलरच्या रकमेत मोजावी लागते. भारतातच निर्माण होत असलेल्या वायूची किंमत भारतीय चलनात मोजल्यास, विनिमयातील तफावतीमुळे वाढलेला वीजनिमिर्तीचा उत्पादनखर्च बराच कमी होऊ शकेल, अशी महत्त्वाची सूचनाही पाटील यांनी याप्रसंगी केली.

सिंचनासाठी राज्यातल्या गोसीखुर्दसह अन्य मोठया प्रकल्पांना, राष्ट्रीय प्रकल्प घोषित करून केंदाने मदत करावी, औद्योगिक विकासाचे महत्त्वाचे केंद असलेल्या मंुबई-पुणे-नाशिक त्रिकोणी पट्ट्याच्या महामार्गांचे त्वरेने चौपदरीकरण करावे, महाराष्ट्राने यशस्वीरित्या राबवलेल्या फलोत्पादन योजनेचा गौरवपूर्ण उल्लेख करताना, पाटील यांनी राज्यातल्या पीक पद्धतीत झालेल्या बदलांचाही आढावा घेतला.

ठिबक सिंचनात महाराष्ट्र देशात अगेसर ठरल्याचाही पाटील यांनी उल्लेख केला.

 
</text>
</doc>
