<doc>
<docno>1153994.cms.txt</docno>
<text>
 
महामुंबई
'डी' कंपनीची मदत घेणाऱ्यांना अटक
[ Tuesday, June 28, 2005  12:59:53 am]


मुंबई (म. टा. प्रतिनिधी) : व्यापाऱ्याकडून 12 कोटी रुपयांची खंडणी उकळण्यासाठी कुख्यात दाऊद इब्राहिमचा भाऊ अनिस याची मदत घेणारा व्यापारी आणि त्याच्या साथीदाराला खंडणीविरोधी पथकाच्या अधिकाऱ्यांनी अटक केली आहे.

दक्षिण मुंबईतील एका व्यापाऱ्याला 12 कोटी रुपयांच्या खंडणीसाठी दुबईहून धमक्यांचे फोन येत होते. हे प्रकरणी पोलिस उपायुक्त (गुन्हे) धनंजय कमलाकर यांनी खंडणी-विरोधी पथकाचे प्रमुख प्रकाशसिंग बोपाराय यांच्याकडे सोपवले.

खंडणीच्या या फोनमागे एका व्यापाऱ्याचाच हात असल्याचे त्यांना तपासात आढळले. त्यानुसार त्यांनी सापळा रचून वीरेंद मिश्रा (42) हा व्यापारी आणि त्याचा मित्र अब्दुल गफार महंमद हनीफ शेख (35) यांना अटक केली.

मिश्राची कसून चौकशी केली असता संबंधित व्यापारी आपले 12 कोटी रुपयांचे देणे लागतो. बऱ्याचदा मागणी करूनही हे पैसे न दिल्याने आपण हा मार्ग स्वीकारला, असे त्याने सांगितले. अब्दुल हा मिश्राकडे काही वर्षांपूवीर् ड्रायव्हर होता. दोन वर्षांपूवीर् तो दुबईत गेला असता त्याचा 'डी' कंपनीशी संपर्क झाला. परतल्यानंतर त्याने मिश्राची भेट घेऊन 12 कोटींच्या वसुलीचा मुद्दा काढला.

अब्दुलमार्फत मिश्रा अनिसच्या संपर्कात आला. अनिसचा साथीदार सिकंदर हा मिश्राच्या सांगण्यावरून संबंधित व्यापाऱ्याला धमकावत होता.

मिश्राच्या वडिलांनी 20 वर्षांपूवीर् आपल्याला 12 कोटी रुपये दिले होते आणि ते आपण फेडलेही, असा दावा या व्यापाऱ्याने पोलिसांकडे केला. पोलिस उपनिरीक्षक कलिम शेख, कुलकणीर् आदींनी ही कारवाई केली.

खासगी बसला आग

पश्चिम दूतगती महामार्गावरून सोमवारी जाणाऱ्या खासगी बसला (एमएच-01/एच-5873) दुपारी साडेतीनच्या सुमारास अंधेरीनजीक अचानक आग लागली. त्यात कोेणीही जखमी झाले नाही.

बसच्या सीटखालून अचानक आगीच्या ज्वाळा येऊ लागल्याने बस थांबवून त्यातील 20 प्रवाशांना ताबडतोब उतरवण्यात आले. माहिती मिळताच अग्निशमन दलाचे जवान ताबडतोब घटनास्थळी दाखल झाले. काही वेळातच त्यांनी ही आग आटोक्यात आणली. आगीचे कारण समजू शकले नाही.

बोगस मतदारांची नोंदणी

सध्या सुरू असलेल्या मतदार नोेेंदणी मोहिमेत हजारो नवे अर्ज आले आहेत. या नोंदणीतील सुमारे 500 अर्ज अधिकार नसलेल्या एकाच विशेष कार्यकारी अधिकाऱ्याने साक्षांकित केले आहेत. एका बोगस रेशन कार्डाआधारे नोंंदणी होत आहे, असा आरोप करून भाजपने मुख्य निवडणूक अधिकारी मदान यांच्याकडे चौकशीची मागणी केली आहे.

 
</text>
</doc>
