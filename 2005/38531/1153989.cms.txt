<doc>
<docno>1153989.cms.txt</docno>
<text>
 
महामुंबई
खासगी मेडिकल कॉलेजांची सुधारित फी
[ Tuesday, June 28, 2005  12:57:28 am]


मुंबई (म. टा. प्रतिनिधी) : मेडिकलची प्रवेश प्रक्रिया सुरू होण्यास अवघे 12 तास उरले असताना खासगी मेडिकल कॉलेजांची सुधारित फी जाहीर झाली आहे.

प्राधान्य फॉर्म भरून घेण्याची तारीख तोंडावर असली, तरी समितीने खासगी कॉलेजांची सुधारित फी निश्चित केली नव्हती. त्यामुळे विद्याथीर् आणि पालक यांच्याकडून फीविषयी वारंवार विचारणा होत होती. फी माहीत नसताना प्राधान्य कसे द्यायचे, असा विद्यार्थ्यांचा सवाल होता.

याबाबत वारंवार संपर्क साधल्यानंतर 'समितीने 49 खासगी कॉलेजांची सुधारित फी निश्चित करून संचालनालयाला कळवले आहे,' असे सांगण्यात आले. मात्र, संचालनालयाच्या वेबसाइटवर या 49 कॉलेजांच्या सुधारित फीचा काहीच उल्लेख नव्हता. अखेर, सोमवारी रात्री उशिरा मेडिकल संचालक वासुदेव तायडे यांना उर्वरित कॉलेजांची निर्धारित फीरचना मिळाली. सोमवारी रात्री दहानंतर सर्व 122 खासगी कॉलेजांची फी वेबसाइटवर दिली जाईल, असे त्यांनी सांगितले.

फी नियंत्रण समितीने जूनमध्ये जाहीर केलेल्या फीला चार खासगी मेडिकल आणि डेंटल कॉलेजांनी हायकोर्टात आव्हान दिले होते. त्यानंतर, या चारही कॉलेजांची स्वतंत्र सुनावणी करून सुधारित फी जाहीर करण्याचे आदेश कोर्टाने दिले. त्याबरोबर इतरही खासगी कॉलेजांनी फीरचनेचा आढावा घ्यावा, अशी विनंती फी नियंत्रण समितीकडे केली. त्यानुसार या 122 कॉलेजांची फी ठरवण्यात आली आहे. मेडिकल संचालनालयाच्या द्धह्लह्लश्चऱ्//222.स्त्रद्वद्गह्म.श्ाह्मद्द.द्बठ्ठ वेबसाईटवर सुधारित शुल्करचना पाहता येईल.

 
</text>
</doc>
