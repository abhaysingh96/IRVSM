<doc>
<docno>1154862.cms.txt</docno>
<text>
 
लेडीज फर्स्ट
रोज करा व्यायाम
[ Tuesday, June 28, 2005  10:57:42 pm]


तुमच्या डोळ्यातला रूक्षपणा, पायाच्या भेगांत लपवलेला निष्काळजीपणा, डोळ्याखालील वर्तुळाचं कारण शोधायचं आहे? ते उत्तर फक्त तुमच्याकडेच आहे. तुम्हीच आहात तुमच्या तब्येतीचे शिल्पकार. पण हे सगळं मिळवायचं कसं? मुंबईच्या धावपळीच्या जीवनात तुमच्याकडे वेळ नसतो. वेळ हा कधीच मिळत नसतो, तो काढायचा असतो.

एका दिवसातून 30 मिनिटं काढणं अवघड नक्कीच नाही. म्हणून हे चॅलेंज घेतलंच पाहिजेे. घरच्या घरी व्यायाम करणं, रोजच्यापेक्षा 40 मिनिटं आधी उठून वॉकिंगला जाणं, 2 ते 3 वेळा जिने चढणं-उतरणं, दरवाजाच्या बाहेरच्या जिन्यावर स्टेपिंग करणं हे तुम्हाला जमवता येईलच. पहिले दहा दिवस सगळं सहन करावं लागतं. अकराव्या दिवसापासून आपोआप सवय होऊन जाते. मग 21 दिवसांत रिझल्ट तुमच्यासमोर...

यासाठी कामाची यादी करून वेळ निश्चित करा. कपडे धुणं, भांडी घासणं, लादी पुसणं ही कामं 30 ते 40 मिनिटांत होत असतील, तर तुम्ही 300 कॅलरीज बर्न करत आहात. जेवणाच्या आधी दोन ग्लास पाणी आणि एक फळ खाल्लं, की भुकेवर नियंत्रण ठेवता येईल. जेवणाआधी व्यायाम केला, तर कॅलरीजवर नियंत्रण ठेवता येईल.

याशिवाय इतरही सवयी बदलण्याचा प्रयत्न करा. जवळच जायचं असेल, तर पायी चालत जा. वीस मिनिटं पायी चालायला काहीच हरकत नाही. जेवण झाल्यानंतर लगेचच झोपू नका. किक् बॉल, बॅडमिण्टन, फूटबॉल, पकडापकडी, अंताक्षरी खेळत वेळ काढा.

व्यायामातही वेगळेपणा निर्माण करा. तुमचा ऑफिस किंवा बिल्डिंगमधला ग्रुप असेलच. अशा ग्रुपचे अनेक फायदे असतात. ग्रुप एक्सरसाइज, डान्सिंग, हायकिंग, पार्क वॉक अशा अॅक्टिविटीजमध्ये सहभागी व्हा. एकत्र हेल्थ क्लबही जॉइन करता येईल. मैत्रिणींना जॉगिंग पार्कमध्ये बोलवा. चालत चालत गप्पा मारता येतील.

ऑफिसमध्ये टी-ब्रेकऐवजी फिटनेस ब्रेक घ्या. खुचीर्वरचे व्यायाम करा. फिटनेस अपॉइण्टमेण्ट डायरी लिहा. व्यायाम नाही केलात, तर आरोग्य राखता येणार नाही. मग कमावलेला पैसा डॉक्टरांच्या फीमध्ये निघून जाईल. नो हेल्थ, नो वेल्थ, हेल्थ इज वेल्थ.

स्त्रियांनी आवर्जून पाच प्रकारचे योग करायला हवेत. (मेडिकल प्रॉब्लेम्स असतील, तर डॉक्टरांचा सल्ला घ्या) सर्वांगासन, धर्नुआसन, वर्जरासन, नौकासन, सिंहासन. ही आसनं पाठीचा कणा, मानेची ठेवण, रक्तप्रवाह, तेजस्वी चेहरा यासाठी उपयुक्त आहेत.

राजलक्ष्मी भोसले

डाएटिशन अॅण्ड न्युट्रिशनिस्ट

द्वह्वद्वड्ढड्डद्बह्लद्बद्वद्गह्यञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
