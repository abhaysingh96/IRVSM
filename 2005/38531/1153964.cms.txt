<doc>
<docno>1153964.cms.txt</docno>
<text>
 
महाराष्ट्र
प्रत्यक्ष करांपेक्षा अप्रत्यक्ष कर तिप्पट
[ Tuesday, June 28, 2005  12:44:55 am]


नाशिक (म. टा. प्रतिनिधी) : 'आथिर्क तूट, परदेशी गुंतवणुकीला उत्तेजनाच्या धोरणामुळे स्वदेशी उद्योग-व्यापारावर होणारा प्रतिकूल परिणाम, बेरोजगारी, महागडा भांडवल पुरवठा विकास दरात घट आणि पुन्हा आथिर्क तूट अशा दुष्टचक्रात आपली अर्थव्यवस्था सापडली आहे. त्यावर मुलभूत उपाययोजना न करता उत्पन्न वाढीसाठी सव्हिर्स टॅक्स, व्हॅट अशा नवनवीन करांचा बोजा लादून तात्पुरती मलमपट्टी शासन करत आहे. त्यामुळे आपल्या देशात प्रत्यक्ष करांपेक्षा अप्रत्यक्ष करच तिप्पट आहेत', असे प्रतिपादन एकबिंदू करप्रणाली (सिंगल पॉइंट टॅक्स) चे प्रणेते अनिल बोकील यांनी येथे केले.

' नाईस' अर्थात नाशिक इंडस्ट्रियल को-ऑपरेटिव्ह इस्टेट लिमिटेड आणि उद्योगभारती यांच्या संयुक्त विद्यमाने आयोजित चर्चासत्रात बोकील बोलत होते. 'भारतीय अर्थव्यवस्थेला नवसंजीवनी-एक बिंदू करप्रणाली' असा या चर्चासत्राचा विषय होता.

' भारतातील विद्यमान करप्रणालीतील दोषपूर्ण संरचनेमुळे काळ्या पैसाची समांतर अर्थव्यवस्था प्रबळ झाली असून तिने आपल्या राजकीय, सामाजिक आणि आथिर्क जीवनाला ग्रासले आहे. त्यामुळे सध्या या करप्रणालीत मुलगामी परिवर्तनाची गरज आहे', असे सांगून बोकील यावेळी म्हणाले. बोकील यांनी भारतीय करप्रणालीचा अभ्यास करून 'एक बिंदू करप्रणाली' प्रस्तावित केली आहे. कस्टम आणि आयातकर वगळता सर्व प्रत्यक्ष आणि अप्रत्यक्ष कर रद्द करुन बँकेतून होणाऱ्या व्यवहारा या वेळीच दोन टक्के अशा अल्प दराने कर कापणे, पन्नास रुपयांपेक्षा अधिक मुल्या या नोटा चलनातून रद्द करणे व रोख व्यवहाराला दोन हजार रुपयांची कमाल मर्यादा घालणे अशा गोष्टी या प्रस्तावात सामिल आहेत. 'या प्रस्तावित करप्रणालीमुळे शासनाचे उत्पन्न अनेकपटींनी वाढून समांतर अर्थव्यवस्थेला आळा बसेल तसेच नागरीकांची जाचक पुर्ततांपासून सुटका होईल. शासनाला आपली प्राथमिक कर्तव्ये पार पाडण्यासाठी पुरेसा निधी उपलब्ध होऊन अनेक राजकीय, सामाजिक आणि आथिर्क प्रश्न सुटतील आणि भारत आथिर्क महासत्ता म्हणुन उदयास येईल', असा आशावादही यावेळी बोकील यांनी व्यक्त केला.

नाईसचे अध्यक्ष नविन शहा यांनी यावेळी सांगितले की, 'विद्यमान करप्रणालीतील किचकट पेपर वर्क, करसंकलनासाठी राबणारी मोठी यंत्रणा, अधिकाऱ्यांकडून होणारी पिळवणूक , भ्रष्टाचाराला वाव अशा दोषांपासून एकबिंदू करप्रणालीमुळे सुटका मिळू शकेल.'

 
</text>
</doc>
