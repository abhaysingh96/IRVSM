<doc>
<docno>1154010.cms.txt</docno>
<text>
 
महामुंबई
शिवाजी पार्क परिसरात समुदाची घुसखोरी!
[ Tuesday, June 28, 2005  01:14:06 am]


मुंबई (म. टा. प्रतिनिधी) : समुदाला आलेल्या उधाणानंतर दोन-तीन दिवस समुदाच्या पाण्याने दादर आणि शिवाजी पार्कच्या रस्त्यापर्यंत धाव घेतली असून लाटांच्या तडाख्याने चैत्यभूमीपासून हिंदुजा रुग्णालया-पर्यंतच्या किनारपट्टीवरील इमारतींना पुन्हा हादरे बसू लागले आहेत. शिवाय समुदाच्या पाण्याबरोबर वाहून आलेल्या प्लॅस्टिकच्या पिशव्या आणि कचऱ्याने चौपाटीची पार दुर्दशा करून टाकली आहे.

माहीम-वांदे परिसरात समुदातील भरणीमुळे काही वर्षांपासून दादर-शिवाजी पार्क आणि माहीम चौपाटी खचायला सुरुवात झाली. पावसाळ्यात तर समुदाच्या पाण्याची पातळी वाढत जात आहे. गेल्या तीन-चार वर्षांपासून समुदाचे पाणी तर शिवाजी पार्कच्या सावरकर मार्गापर्यंत जाते. यावषीर् अजूनपर्यंत समुदाने मुख्य रस्त्यापर्यंत धाव घेतली नसली, तरी महापौर बंगल्याशेजारच्या डॉ. एम. बी. राऊत मार्गावर आणि शेजारच्या गल्लीत समुदाचे पाणी येऊन पोहोचले आहे.

पाण्याबरोबर प्लॅस्टिकच्या असंख्य पिशव्या व कचरा वाहून आला आहे. चैत्यभूमीपासून हिंदुजा हॉस्पिटलपर्यंत किनाऱ्यावर घाणीचे साम्राज्य पसरले आहे. लाटांच्या तडाख्याने किनार-पट्टीच्या इमारतींना हादरे बसत आहेत.

आंबेडकरी चळवळीतील कार्यकतेर् नागेश कांबळे रोज चैत्यभूमीला भेट देतात. ते म्हणाले, लाटांचा तडाखा वाढल्याने चैत्यभूमीच्या संरक्षक भिंतीभोवती बोल्डर टाकण्याची मागणी आम्ही राज्य सरकारकडे केली आहे. भरतीमुळे प्लॅस्टिकच्या पिशव्या खूप वाहून आल्याचे ते म्हणाले.

शिवसेनेचे आमदार सुरेश गंभीर, माजी उपविभागप्रमुख सुबोध महाले, पपी पाटील यांनी रविवारी चौपाटीच्या दुरवस्थेची पाहणी केली. या समस्ये-वर कायमचा उपाय शोधण्यासाठी जिल्हाधिकारी आणि पालिका आयुक्तांबरोबर बैठक बोलावण्यात येणार असल्याचे आमदार गंभीर म्हणाले. महापौर बंगल्याच्या दुरुस्तीचे काम सध्या सुरू आहे. बंगल्याच्या संरक्षक भिंतीपुढे आणखी एक भिंत बांधण्यात आली आहे. पण लाटांचे पाणी या भिंतीवर आदळते, तेव्हा लाटांबरोबर आलेला कचरा बंगल्यातील हिरवळीवर पसरतो.

 
</text>
</doc>
