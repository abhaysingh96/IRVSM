<doc>
<docno>1153984.cms.txt</docno>
<text>
 
महामुंबई: मुंबई टाइम्स
मेडिकल टूरिझमला सुगीचे दिवस!
[ Tuesday, June 28, 2005  12:55:52 am]


हेमंत साटम

परवडणाऱ्या किमतीत अत्याधुनिक सेवा या आकर्षणापोटी अमेरिका, इंग्लंड, आफ्रिका आदी देशांतून मुंबईत येणाऱ्या परदेशी पेशण्ट्सच्या संख्येत पुन्हा मोठी वाढ होतेय. मधल्या काळात मेडिकल टूरिस्ट्सची संख्या बरीच खालावली होती. कमी खर्चातल्या उपचारांबरोबर इथे मिळणारी सेवा, सेकण्ड ओपिनियन, स्पेशालिस्ट्सची मिळणारी अपॉइण्टमेण्ट, अशा अनेक गोष्टींमुळे मुंबईतील अत्याधुनिक हॉस्पिटल्समध्ये परदेशी पेशण्ट्स सहज दिसत आहेत. मेडिकल टूरिझम क्षेत्रात 2012 सालापर्यंत तब्बल दोन अब्ज डॉलर्सपर्यंत उलाढाल होईल, अशी शक्यता वर्तवण्यात येत आहे. विदेशात आरोग्य विम्याचे वाढलेले हप्ते हेही इथपर्यंत येण्याचं महत्त्वाचं कारण आहे.

हृदयासंबंधातील उपचार, डोळ्यांच्या तक्रारी, दातांच्या तक्रारींसाठी अनेक पेशण्ट्स इथे येतात. सध्या बँकॉक, सिंगापूरला मेडिकल टूरिझमला चांगला प्रतिसाद मिळतोय. थोड्याच कालावधीत भारत त्यांना मागे टाकेल, असं चित्र दिसतंय. काही वर्षांपर्यंत आखाती देशांतून पेशण्ट येत असत, नंतर त्यांनी बँकॉकसारख्या ठिकाणी मोहरा वळवला. त्यामुळे भारतातलं मेडिकल टूरिझम रोडावत गेलं. पण आता आखाती पेशण्ट्सह इंग्लंड, अमेरिका आणि आफ्रिकेतील पेशण्ट्स मोठ्या प्रमाणात येऊ लागलेत.

जसलोकमध्ये सध्या हिप सफेर्सिंग सर्जरीसाठी येणाऱ्यांची संख्या दिवसागणिक वाढतेय. चीनमध्ये व्यवसाय करणाऱ्या बॉब कार्लसन या गृहस्थानेही काही दिवसांपूवीर् इथे सर्जरी केली. खर्च तर कमालीचा वाचतो, तसंच इथला दर्जा उत्कृष्ट असून मिळणारी सेवा चांगली असल्याचं मत त्यांनी व्यक्त केलं. डॉ. अमित पास्ती म्हणाले की, अत्याधुनिक पद्धतीने ही सर्जरी करणारे डॉक्टर कमी असल्याने भारतात येणाऱ्या पेशण्ट्सची संख्या वाढत आहे.

हार्ट पेशण्ट्सबाबतीत अशीच परिस्थिती असल्याचं एशियन हार्ट इन्स्टिट्यूटचे डॉ. सुधीर वैष्णव यांनी सांगितलं. मेडिकल सेवेचा जागतिक स्तरावरचा दर्जा हा भारताचा सर्वात मोठा प्लस पॉइण्ट आहे. शिवाय वेटिंग लिस्टसारख्या गोष्टी नसणं, हेदेखील तिथल्या पेशण्ट्ससाठी आकर्षण ठरतंय. या हॉस्पिटलमध्ये आतापर्यंत 20 हून अधिक देशांतील पेशण्ट्सवर उपचार करण्यात आले आहेत. गेल्या वर्षभरात भारतात मेडिकल टूरिझमच्या माध्यमातून हजारो पेशण्ट्स येऊन गेले आहेत. हा दर असाच कायम राहिल्यास आपण इतर देशांना केव्हाच मागे टाकू, असंही मत व्यक्त केलं जातंय.

द्धद्गद्वड्डठ्ठह्ल.ह्यड्डह्लड्डद्वञ्चह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
