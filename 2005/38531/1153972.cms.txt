<doc>
<docno>1153972.cms.txt</docno>
<text>
 
महामुंबई
प्रवाशांना लुटणारी टोळी
[ Tuesday, June 28, 2005  12:47:56 am]


विरार-भरूच या पहाटे सुटणाऱ्या शटलमधल्या प्रवाशांना गुंगीचं औषध देऊन लुटण्याचे प्रकार गेल्या दीड वर्षांपासून सुरू होते. गुन्हा महाराष्ट्र राज्याच्या हद्दीत घडत असला तरी प्रवाशाची गुंगी गुजरातच्या हद्दीत गेल्यानंतर उतरत असे. त्यामुळे महाराष्ट्र आणि गुजरात रेल्वे पोलिसांसाठी ही गँग डोकेदुखीची ठरली होती. या टोळीला पकडण्यासाठी वसई रेल्वे पोलिस निरीक्षक सुरेश कुलकर्णी यांनी सापळा रचला. सहा महिने झाले तरीही गुन्हेगार हाती लागतच नव्हते. मात्र लुटमारीचे प्रकार सुरू होते. अखेर पोलिसांच्या मेहनतीला यश मिळालं. 25 मे रोजी पहाटे या गँगच्या दोघांना पोलिसांनी पकडलं. त्यानंतर दुसरे दोघेही त्यांच्या हाती लागले. यो टोळीकडून एक लाख सोळा हजारांचा मालही हस्तगत केला.

या गँगची प्रवाशांना लुटण्याची पद्धतही चक्रावून टाकणारी होती. टोळीचा म्होरक्या इस्माइल शेख ऊर्फ सुनील चौधरी (20) आणि सुजितकुमार सिंग (27) हे विरारमध्येच राहणारे. काही दिवस त्यांनी कपडे विकण्याचा धंदा केला. पण पुरेसा पैसा मिळत नसल्याने इस्माइलने प्रवाशांना लुटण्याची शक्कल शोधून काढली. त्यात पालघरला राहणारे लक्ष्मण जाधव (21) आणि समीर खान (30) सामील झाले. सुनील, सुजित आणि समीर प्रत्यक्ष गुन्हे करायचे. तर लक्ष्मण सावज शोधणं आणि संशयास्पद हालचालींवर नजर ठेवण्याचं काम करत असे. सकाळी 4 वाजून 10 मिनिटांनी विरारहून भरूचकडे शटल जाते. त्या शटलमधील प्रवाशांना गुंगीचं औषधं देऊन लुटण्याचा त्यांचा धंदा सुरू झाला. एटीवन 2 एमजी या

झोपेच्या गोळ्यांची पावडर करून ती क्रीम बिस्कीटांमध्ये टाकली जात असे. त्यानंतर ठरल्याप्रमाणे बिस्कीटांची रचना करून पाकीट पुन्हा बंद केलं जाई.

सकाळी गाडी सुटण्याच्या अर्धा तास आधी हे चौघेही विरार रेल्वे स्टेशनवर जमत. त्यानंतर सावध शोधलं जाई. शक्यतो एकटाच माणूस, ज्याच्याकडे जास्त सामान आहे त्याला हेरलं जाई. तो ज्या डब्यात बसत असे त्याच्या शेजारीच ही चौकडी कोणताही संशय न येऊ देता बसत असे. गाडी सुरू झाल्यानंतर चौघंही बेमालूमपणे ओळख नसल्याप्रमाणे एकमेकांशी अगदी ठरवून बोलण्यास सुरुवात क रत. मग त्या प्रवाशाला बोलण्यात गुंगवलं जाई. सुनील चौधरीचं हिंदी, मराठी आणि गुजराती भाषेवर प्रभुत्व होतं. त्यामुळे तो सहज कोणाशीही गप्पा मारत असे. गप्पा रंगात आल्यावर एकजण बिस्कीटाचा पुडा उघडत असे. त्यातलं एक बिस्कीट घेतल्यानंतर तो इतर तिघांना बिस्कीट देत असे. मग समोरच्यालाही बिस्कीट दिलं जाई. या चौघांचं बिस्कीट साधं असलं तरी प्रवाशाला दिलेल्या बिस्कीटात गुंगीच्या गोळीची पावडर मिसळलेली असे. बिस्कीट खाऊन झालं की पाणी प्यायचं. त्यामुळे ते खाणाऱ्याला थोड्याच वेळात गुंगीत येई. गुंगीचं औषधं इतकं जालीम असे की झोपलेला माणूस पाच-सहा तास उठत नसे. अवघ्या एका तासात हा कार्यक्रम आटोपत असे. तोपर्यंत गाडी बोईसर-डहाणू दरम्यान पोचलेली असे. पहाटेचीच वेळ असल्याने गाडीला तशी मर्यादित गदीर्. त्यातही बहुतेक प्रवाशी डुलक्या घेत असत तर काही गाढ झोपी गेलेले असत. मग जवळच स्टेशन आलं की त्याचं सामान घेऊन चौघेही खाली उतरत आणि विरारकडे जाणारी गाडी पकडून घर गाठतं. तिकडे लुटला गेलेल्या प्रवाशी शुद्धीवर येईपर्यंत गाडीने सुरत अथवा भरुच गाठलेलं असायचं. त्यामुळे लुटारुंना पकडणं कठीण होऊन बसलं होतं.

अशा पद्धतीने या चौकडीने गेल्या दीड वर्षात विरार-भरुच शटलमध्ये अनेक प्रवाशांना लुटलं होतं. त्याचबरोबर बांदा, अंधेरी आणि बोरीवलीवरून अहमदाबादकडे जाणाऱ्या प्रवाशांनाही त्यांनी याच प्रकारे लुटलं होतं. विशेष म्हणजे ही चौकडी पहाटे सुटणाऱ्या गाडीतच लुटमार करत असे. या टोळीचा म्होरक्या इस्माइल शेखने नाव बदलून सुनील चौधरी ठेवलं होतं. इन्स्पेक्टर कुलकणीर् यांनी त्याच्या घरी छापा घातला तेव्हा त्याचं खरं नाव उघडकीस आलं. ही टोळी पकडल्यानंतर विरार-भरुच शटलमधे प्रवाशांना लुटण्याचे प्रकार बंद झाले आहेत. अनोळखी व्यक्तींने दिलेले खाद्यपदार्थ अथवा पेये घेऊ नयेत अन्यथा लुटलं जाण्याची भीती असल्याचा इशारा कुलकणीर् यांनी दिला आहे.

शशी करपे

ह्यद्धड्डह्यद्धद्बद्मड्डह्मश्चद्गञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
