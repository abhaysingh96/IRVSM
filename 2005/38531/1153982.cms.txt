<doc>
<docno>1153982.cms.txt</docno>
<text>
 
महामुंबई: मुंबई टाइम्स
अॅडर्वल्डची अनोखी सफर
[ Tuesday, June 28, 2005  12:54:21 am]


मनोज अणावकर

कोणतंही प्रसारमाध्यम असो त्यातील आकर्षक अॅड्स सर्वच वर्गाला आकषिर्त करणाऱ्या असतात. त्यातील नावीन्य, छोटेखानी वाक्यं, जिंगल्स, लय अशा गोष्टी लगेचच लक्ष वेधून घेतात. आजच्या युगात अॅडव्हर्टाइजमेण्ट हा तर जणू नित्यनेमाचा भाग ठरलाय. व्यवसायाच्या वृद्धीसाठी अॅडव्हर्टाइजमेण्ट आवश्यक असतात.

विक्रीच्या अनेक साधनांपैकी मुख्य साधन म्हणून अॅडव्हर्टाइजमेण्टचा केला जाणारा उपयोग हा फार जुना आहे. पंधराव्या शतकापूवीर्च्या म्हणजेच मुदणतंत्राच्या विकासापूवीर्च्या काळात 'नगर जागल्या', दवंडीवाला, स्वत: विक्रेता आपल्या मालाची ओरडून लोकांपुढे अॅड करायचे. बाजारपेठेतील लमाण किंवा फेरीवाले मालाकडे ग्राहकांचं लक्ष वेधून घेत. पंधराव्या शतकाच्या मध्यात जर्मनीच्या जोहान्स गटेनबर्ग याने छपाई यंत्राचा शोध लावला. त्यानंतर 1477 मध्ये विल्यम कॅक्स्टन याने मुदित इंग्लिश अॅड तयार केल्याचा उल्लेख सापडतो. मुंबईत 1790 मध्ये अॅशबर्नरने सुरू केलेल्या 'बॉम्बे कुरियर'मधून गुजरातीत आणि मोडी लिपीत मराठीत अॅड्स प्रसिद्ध झाल्याचा उल्लेख आढळतो. परंतु सुरुवातीच्या काळातल्या अॅड प्रामुख्याने मजूकर असून त्यांचं स्वरूप माहितीपर असायचं. 19 व्या शतकातील औद्योगिक क्रांतीनंतर कारखान्यांची मोठ्या प्रमाणात वाढ झाली. या कारखान्यांमध्ये उत्पादनांना बाजारपेठ मिळवून देण्यासाठी अॅड्सची गरज भासायला लागली. यानंतर अॅडव्हर्टाइजमेण्ट कलेचा हळूहळू विस्तार होऊन जम बसायला लागला. 20 व्या शतकाच्या पूर्वार्धात या कलेचा अभ्यास केला जाऊन ते शास्त्र म्हणून विकसित व्हायला लागलं. याच शतकाच्या पूर्वार्धात माकोर्नीने रेडिओचा शोध लावल्यानंतर या ठिकाणी अॅडव्हर्टाइजमेण्टसाठी वापर होऊ लागला. छापील तसंच रेडिओवरच्या अॅड्सच्या स्वरूपातही नंतरच्या काळात बदल व्हायला लागले.

छापील अॅड्समध्ये मजकुराबरोबरच चित्रं, फोटोग्राफ्सचाही समावेश व्हायला लागला. त्यामुळे छापील अॅड्स प्रेक्षणीयही होऊ लागल्या. 1975 च्या सुमाराला रावळगावची अॅड, तोंडात बोट घातलेल्या मफीर्च्या बाळाची अॅड, कडेवर बाळ घेतलेल्या आईची जाई काजळाची अॅड अशा अनेक अॅड्स लक्षात राहिल्या. रेडिओवरच्या अॅड्सच्या स्वरूपातही याच काळात बदल झाले. सुरुवातीला माहितीचं स्वरूप असलेल्या या अॅड्समध्ये नंतरच्या काळात छोट्या गाण्यांचा म्हणजे 'जिंगल्स'चा समावेश होऊ लागला.

सुरुवातीच्या काळात 'रेडिओ बॉक्स' ही धनिकांची मक्तेदारी होती, नंतर ट्रान्झिस्टर्स आले आणि रेडिओवरचे कार्यक्रम घराघरात पोहोचले. त्याबरोबरच त्यावरच्या अॅड्सनीही श्ाोत्यांच्या मनाची पकड घेतली.

नंतरचा काळ टीव्हीवरच्या अॅडव्हर्टाइजमेण्टचा काळ. याचं वैशिष्ट्य म्हणजे स्वरांबरोबरच दृश्यांमुळे, संवादांमुळेही या अॅड्स लक्षात राहू लागल्या. 'ढूँढते रहे जाओगे' ही किंवा 'सर्फ की खरीदारी में समझदारी हैं' या अॅड्स लक्षात राहिल्या. अलीकडच्या काळातल्या अॅड्समधील कल्पकता अधिक जाणवते. मासे पकडण्यासाठी गळाला अॅडेसिव्ह लावणाऱ्या माणसाची अॅड, तसंच उबदार कपड्यांच्या अॅडव्हर्टाइजमेण्टमध्ये विमानप्रवाशाच्या मासिकातील अॅडमधील अंड्यातून कोंबडीचं पिल्लू बाहेर येतं, बिस्किटचं क्रीम कसं चाटून खावं हे वडिलांना न बोलता शिकवणाऱ्या छोट्या मुलीची अॅड अशी कितीतरी कल्पक अॅड्सची उदाहरणं देता येतील. क्रिकेटच्या सामान्यांच्या काळात तर शेकडो अॅड्स टीव्हीवर बहरताना दिसतात.

होडिर्ंग्ज हा अॅडव्हर्टाइजमेण्टचा प्रकारही बिल्डिंगवरून उतू जाताना दिसतो. यात अलीकडेभर पडली आहे ती मोठ्या वाहनांवर लावलेल्या मोबाइल अॅड्सची. याशिवाय पोलिओ लसीकरण मोहीम, एड्स नियंत्रण मोहीम अशा अनेक जनहितार्थ अॅड्समध्येही भर पडली असून शक्य तितकी कल्पकता राबवण्याचा प्रयत्न यामधून केला जाताना दिसतो.

अॅड मोठ्या जनसमुदायापर्यंत पोहोचण्याचा एक प्रभावी आणि अपरिहार्य मार्ग आहे. परंतु यावर होणाऱ्या प्रचंड खर्चामुळे त्या-त्या उत्पादनांच्या किंमती अधिकच वाढू लागतात असा मतप्रवाहदेखील या क्षेत्रात व्यक्त केला जातोय. मात्र, एक खरंय की, अॅडर्वल्डमध्ये डोकावून पाहताना छोट्यांपासून मोठ्यांना आनंद मिळताना दिसतो.

द्वह्वद्वड्ढड्डद्बह्लद्बद्वद्गह्यञ्चह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
