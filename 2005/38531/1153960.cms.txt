<doc>
<docno>1153960.cms.txt</docno>
<text>
 
महाराष्ट्र
मोहिते पाटलांचे वर्चस्व
[ Tuesday, June 28, 2005  12:42:47 am]


सोलापूर (म. टा. वृत्तसेवा) : महाराष्ट्राचे गृह राज्यमंत्री सिद्धराम म्हेत्रे, खासदार सुभाष देशमुख आणि मुख्यमंत्र्यांचे खास दोस्त धनाजी साठे या जिल्ह्यातील तीन बड्या नेत्यांचा सोलापूर जिल्हा मध्यवर्ती बँकेच्या निवडणुकीत सपाटून पराभव झाला. ग्रामविकास मंत्री विजयसिंह मोहिते-पाटील यांच्या प्रभावामुळे 24 पैकी 21 जागांवर बिनविरोध निवडणूक झाली. तीन जागांसाठी चुरशीची लढत झाली.

गृहराज्यमंत्री सिद्धाराम म्हेत्रे अक्कलकोट तालुका सोसायटी मतदारसंघात मोहिते-पाटील यांच्या पॅनलकडून उभे होते. त्यांनी विद्यमान संचालक आणि यंदा मोहिते-पाटलांनी उमेदवारी नाकारलेले भाजपचे सिदामप्पा पाटील यांच्यासमोर आव्हान उभे करण्याचा प्रयत्न केला. पण पाटील यांनी 89पैकी 65 मते मिळवत म्हेत्रे यांना धूळ चारली आणि विधानसभा निवडणुकीतील पराभवाचा वचपा काढला.

 
</text>
</doc>
