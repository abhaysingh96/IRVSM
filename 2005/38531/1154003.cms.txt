<doc>
<docno>1154003.cms.txt</docno>
<text>
 
देश-विदेश
पंतप्रधानांकडून डाव्यांची मनधरणी!
[ Tuesday, June 28, 2005  01:07:39 am]


नवी दिल्ली (वृत्तसंस्था) : निर्गुंतवणुकीच्या मुद्यावर रुसलेल्या डाव्या पक्षांची समजूत काढण्याचे जोरदार प्रयत्न काँग्रेसने सुरू केले असून या प्रश्नावर चर्चा करण्याचे आश्वासन पंतप्रधान मनमोहन सिंग यांनी मार्क्सवादी कम्युनिस्ट पक्षाचे सरचिटणीस प्रकाश करात यांना दिले आहे.

संयुक्त पुरोगामी आघाडी (यूपीए) सरकारच्या निर्गुंतवणुकीच्या धोरणाच्या निषेधार्थ यूपीएच्या समन्यव समितीच्या बैठकीवर बहिष्कार घालण्याची घोषणा डाव्या पक्षांनी रविवारी केली होती. पंतप्रधानांनी सोमवारी सध्या सिमल्यात असलेल्या काँग्रेस अध्यक्ष सोनिया गांधी सल्लामसलत केली. त्यानंतर त्यांनी प्रकाश करात तसेच पश्चिम बंगालचे मुख्यमंत्री बुद्धदेव भट्टाचार्य यांच्याशी बातचित करून त्यांची समजूत घालण्याचा प्रयत्न केला.

 
</text>
</doc>
