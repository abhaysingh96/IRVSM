<doc>
<docno>1153988.cms.txt</docno>
<text>
 
महामुंबई: मुंबई टाइम्स
रस्ते खड्ड्यात, ब्लॉक पाण्यात
[ Tuesday, June 28, 2005  12:56:52 am]


मुंबई टाइम्स टीम

यंदाच्या पावसाळ्यात मुंबईकरांना खड्ड्यात जावं लागणार नाही, ही मुंबई महापालिका आणि एमएमआरडीएने दिलेली आश्वासनं मान्सूनच्या हवेत विरली असून हायवे वगळता अनेक रस्त्यांवर सध्या खड्ड्यांचंच साम्राज्य दिसून येत आहे. खड्डे पडू नयेत, यासाठी महापालिकेने जंगी पातळीवर ठिकठिकाणी इण्टरलॉकिंग पेव्हर ब्लॉक्स बसवण्याची कामं पावसाळ्याच्या पूवीर्पासूनच हाती घेतली असली, तरी हे ब्लॉक्स अत्यंत निष्काळजीपणे लावण्यात आल्याने तिथे रस्त्याची आणखीच दुर्दशा झाली आहे. काँक्रिटीकरणाच्या कामातही अशीच हलगजीर् करण्यात आल्यामुळे अनेक इमारतींच्या बाहेर पाण्याची तळी साचू लागली आहेत.

महापालिका आणि एमएमआरडीए (मुंबई महानगर क्षेत्रविकास प्राधिकरण) यांनी गेल्या काही महिन्यात रस्ते दुरुस्तीची कामं मोठ्या प्रमाणात हाती घेतली होती. पावसाळा लांबल्यामुळे त्यांना या कामासाठी खरं तर अधिक काळ मिळायला हवा होता. पण प्रत्यक्षात मात्र परिस्थितीत गेल्या वषीर्पेक्षा फारसा फरक पडलेला नाही. पहिल्या पावसातच लोक कमालीचे वैतागलेले आहेत. आश्चर्य म्हणजे अजून तासतासभर मुसळधार वृष्टीही झालेली नाही. तरीही रस्त्यांच्या कडेला पाणी साचू लागलं आहे.

आमदार गोपाळ शेट्टी यांनी सांगितलं, की एमएमआरडीएने आश्वासनं देऊनही पहिल्याच पावसात अनेक रस्त्यांची स्थिती वाईट झाली आहे. महापालिकेची कामंही मंदगतीनेच होतात. शिवाय पुरेसा वचकही ठेवला जात नाही. पालिकेच्या कंत्राटदारांना आता कुणाची भीतीच राहिलेली नाही. त्यामुळे ही स्थिती उद््भवली आहे. ठिकठिकाणी उखडले गेलेले पेव्हर ब्लॉक्स हे त्याचं उत्तम उदाहरण म्हणता येईल.

पश्चिम उपनगरातील नगरसेवक योगेश सागर यांनी सांगितलं, की एस.व्ही. रोड, लिंक रोड यांची स्थिती फारच वाईट झाली आहे. रस्त्यांची कामं करताना स्टॉर्म वॉटर ड्रेन्सची उंची वाढवल्यामुळे आता इमारतींमधून किंवा रस्त्याच्या कडेला जमा होणाऱ्या पाण्याचा निचरा होत नाही. मोठा खर्च करून लावण्यात येणारे इण्टरलॉकिंग पेव्हर्स अनेक ठिकाणी खचलेले आहेत. शिवाय ते सलगही लावण्यात आलेले नाहीत. 30-40 मीटरवर हे ब्लॉक्स लावल्यावर पुन्हा दहा मीटरचा पट्टा असाच सोडून देण्यात आलाय. काही ठिकाणी ब्लॉक्सचे ढीगही रचल्याचं दिसून येतं. तर काही ठिकाणी ब्लॉक्सचा तुटवडा असल्याचं कारण देण्यात आलं होतं. या वषीर्ही इतर यंत्रणांच्या कामांबद्दल लोक महापालिकेलाच दोषी धरत आहेत. एमयूआयपीच्या अंतर्गत असलेल्या कामांची जबाबदारी महापालिकेची नाही. या गोष्टी महापालिकेने लोकांपर्यंत पोहोचवायला हव्यात.

राष्ट्रवादी काँग्रेसचे गटनेते रवींद पवार यांनी सांगितलं, की मुख्य रस्त्यांची स्थिती यंदा बरी असली, तरी छोट्या गल्ल्या, जोडरस्ते यांची स्थिती वाईटच आहे. अजून तितकासा पाऊसही झालेला नाही. त्यातच ही स्थिती आहे. पेव्हर ब्लॉक्स हे हमीच्या काळातच उखडले गेले आहेत. ती कामं त्या त्या कंत्राटदारांकडून करून घ्यायला हवीत. किंग्जसर्कलचं पेव्हर ब्लॉक्सचं काम हमी काळातच उखडलं का गेलं, याबद्दल कंत्राटदारांना जाब विचारायला हवा.

द्वह्वद्वड्ढड्डद्बह्लद्बद्वद्गह्यञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

महापौरांची पाहणी

महापौर दत्ता दळवी यांनी सोमवारी मुंबईतील रस्त्यांची पाहणी सुरू केली असून मंगळवारी त्यांनी रस्त्यांवरील खड्ड्यांच्या विषयावर आयुक्त तसंच सर्व संबंधित अधिकाऱ्यांची बैठक बोलावली आहे. या बैठकीत रस्त्यांच्या दुर्दशेचा आढावा घेण्यात येईल, असं महापौरांनी सांगितलं.

 
</text>
</doc>
