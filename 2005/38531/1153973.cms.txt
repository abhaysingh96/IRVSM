<doc>
<docno>1153973.cms.txt</docno>
<text>
 
महामुंबई
आदिवासी मुलांसाठी पाळणाघरं
[ Tuesday, June 28, 2005  12:49:01 am]


श्री.वा. नेलेर्कर

ठाणे : आदिवासी बालकांचं कुपोषण होऊ नये यासाठी जव्हार तालुक्याच्या पाच पाड्यांमध्ये तीन वर्षांपर्यंतच्या मुलांची देखभाल आणि संगोपन करण्यासाठी 'पाळणाघर' प्रकल्प सुरू करण्यात आला आहे. खाजगी संस्थेमार्फत चालवला जाणारा राज्यातील हा पहिलाच प्रयोग असून त्याचे यशापयश तीन वर्षानंतर स्पष्ट होणार आहे.

सुनंदा पटवर्धन यांच्या नेतृत्वाखाली प्रगती प्रतिष्ठान या संस्थेने कुपोषण थांबवून बालमृत्यू दर कमी करणारा महत्त्वाकांक्षी प्रकल्प हाती घेतला आहे. पटवर्धन यांना जानेवारीमध्ये नातू फाउण्डेशनचा एक लाखाचा पुरस्कार मिळाला होता. त्या पैशातून हा प्रकल्प हाती घेण्यात आला आहे. याशिवाय रोटरी व इतर सेवाभावी संस्थांचीही मदत घेतली जाणार आहे.

आदिवासी बालकांचे कुपोषण आणि मृत्यू हा केवळ जिल्ह्याचाच नव्हे तर आदिवासी भागाचा तो गंभीर चिंतेचा व अतिसंवेदनशील विषय आहे. गेल्या वषीर् अ.भा. विद्याथीर् परिषदेने ठाणे, नाशिक आणि नंदुरबार जिल्ह्यातील एकूण 59 आदिवासी पाड्यांच्या केलेल्या पाहणीत 85 टक्के मुलं कुपोषित तर त्यापैकी 24.36 टक्के मुलं मृत्यूच्या छायेत वावरत असल्याचं आढळून आलं होतं. त्यांनी अनेक उपायही सुचवले होतं. डॉ. अभय बंग समिती अहवालातून बालमृत्यूंची नोंद नीट होत नसल्याची गंभीर बाब लक्षात आणून दिली होती. या पार्श्वभूमीवर प्रगती प्रतिष्ठान संस्थेने कुपोषण आणि बालमृत्यू यावर निश्चित मात करणारा प्रकल्प प्रत्यक्ष हाती घेतला, अशी प्रतिक्रिया व्यक्त होत आहे.

सुनंदा पटवर्धन यांनी सांगितलं, संस्थेने जव्हार तालुक्यातील पाच पाड्यांचं प्रथम सव्हेर्क्षण करून तिथे 1 जूनपासून 'पाळणाघरे' सुरू केली आहेत. तीन वर्षांपर्यंतच्या सुमारे 60 मुलं या पाळणाघरात असून त्यांची तिथे संपूर्ण देखभाल आणि संगोपन केलं जाणार आहे. प्रामुख्याने पावसाळ्यात आई-वडील शेतावर कामासाठी जात असल्यामुळे या मुलांची खूप आबाळ होते. झोपडीमध्ये सतत ओल, अंगावर उबदार कपडा नाही. सकस आहाराचा आणि वैद्यकीय सेवेचा अभाव. मूळात कमी वजनाची अशक्त मुलं अशा परिस्थितीत ताप येणं सुरू होऊन न्युमोनिआ होण्याची शक्यता वाढते. त्यातून कुपोषण होऊन मग मुलाच्या प्रकृतीवर परिणाम व्हायचा. कुपोषणाच्या मूळावर घाव घालण्याचा हा प्रयत्न आहे. या बालकांच्या तीन वर्षाच्या नोंदी व्यवस्थित ठेवल्या जाणार असून या काळात या पाच पाड्यांमध्ये एकही मूल कुपोषित आढळून न आल्यास प्रयोग यशस्वी झाल्याचं सिद्ध होईल. सरकारला या प्रयोगाचा सविस्तर अहवाल दिला जाणार असून संबंधित अधिकाऱ्यांना प्रत्यक्ष पाड्यांवर येऊन पाहणी करण्यास सांगणार आहेत.

खरंबा पाडा, कुंभार खांड, भोवरदा पाडा, शिवाजीनगर कातकरीपाडा आणि कुत्तर विहीर या पाड्यांवर हा पाळणाघर प्रकल्प राबवला जात आहे. प्रत्येक पाड्यावर दाया आणि तिला एक मदतनीस अशा दोन महिला त्यासाठी काम पाहत आहोत. पोषक आहार संगोपन आणि वैद्यकीय सेवा या तीन माध्यमातून देखभाल केली

जाणार आहे.

पोषक आहारामध्ये वयोगटानुसार दोन वेळा दूध, भातची पातळ पेज, तूप, राजगिऱ्याच्या लाह्या, मूल थोडं मोठं झाल्यावर नाचणीचं सत्व, राजगिऱ्याची वडी, एक दिवसाआड सातुचं पीठ, मूगडाळी खिचडी आदी पदार्थ देण्यात येत आहे. संगोपनामध्ये प्रामुख्याने स्वच्छता, निगा, आंघोळ, उबदार कपडे, वेळेवर आहार यंचा समावेश आहे. तर वैद्यकीय सेवेमध्ये नियमित वजन घेणे, दात येताना कॅल्शियम फिलिंग, जंताचं औषध, डोसाच्या रूपात ए व्हिटॅमिन, लसीकरण आदी सर्व गोष्टी केल्या जाणार आहेत. संस्थेचे डॉक्टर्स आणि आहारतज्ज्ञ यांची वेळोवेळी या कामी मदत घेतली जाणार आहे. फिल्ड वर्कर्स डॉक्टर्स आणि सुनंदा पटवर्धन या पाड्यांना देऊन देखरेख व देखभाल करणार आहेत.

सुनंदा पटवर्धन यांनी सांगितलं, गावाच्या बचतगटांतफेर्च ही पाळणाघरे सांभाळावीत अशी कल्पना आहे. बचतगटात 20 महिला असतात. त्या त्या गावातील पाड्यांवरील मुलांची संगोपनाची जबाबदारी महिलांनी घेतल्यास पाळणाघरं उत्तम

चालून कुपोषणावर मात करण्याची वाटचाल खऱ्या अर्थाने सुरू होईल.

आदिवासी भागात

प्रथमच पाळणाघरं

जव्हार तालुक्यातील पाच पाड्यांचं संस्थेने सव्हेर्क्षण केलं असता सहा वर्षांपर्यंतच्या मुलांची संख्या 14 असल्याचं आढळून आली. प्रामुख्याने अंगणवाडी नसलेले अथवा मिनी अंगणवाडी असलेल्या पाड्यांची त्यासाठी निवड करण्यात आली आहे. आदिवासी महिला शेतावर कामाला जाण्यापूवीर् मुलाला पाळणाघरात सोडतात. संध्याकाळी घरी परत जाताना तिथून घेऊन जातात. शहरी भागात पाळणाघरं ही केवळ सर्वसामान्य बाब नव्हे तर ती अत्यावश्यक गोष्ट झाली

आहे. आदिवासी भागात ही बाब नवीन आहे.

द्वह्वद्वड्ढड्डद्बह्लद्बद्वद्गह्यञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
