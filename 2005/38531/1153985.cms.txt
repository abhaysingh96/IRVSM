<doc>
<docno>1153985.cms.txt</docno>
<text>
 
महामुंबई: मुंबई टाइम्स
धावांचा पाऊस कोसळणार
[ Tuesday, June 28, 2005  12:56:21 am]


अमित भंडारी

वन डे क्रिकेटचे नियम बदलण्याच्या आयसीसीच्या निर्णयामुळे जागतिक क्रिकेट स्पर्धांचा चेहरामोहरा बदलण्याची चिन्हं असून विजयासाठी होणाऱ्या धुमश्चक्रीत आता धावांचा मोठा पाऊस पडण्याची शक्यता आहे. आक्रमकता हा क्रिकेटचा गाभा होईल... सारं चित्रं बदलू लागेल... नव्या युगाचा इन्स्टण्टचा फण्डा क्रिकेटलाही लागू होईल. त्यामुळे आता फॅन फॉलोअर्सही वाढतील... अर्थात, अर्थकारणाच्या आकड्यांचं गणितही आता अब्जावधींचा आकडा गाठेल, असं मत क्रिकेटमधील जाणकार व्यक्त करत आहेत.

वन-डे सामन्यांसाठी लागू झालेल्या नव्या नियमांमुळे फूटबॉल मॅचेसच्या रोमहर्षकतेची किनार क्रिकेटलाही मिळणार आहे. बदली खेळाडूला मिळालेलं महत्त्व आणि 15 ओव्हर्सची क्षेत्ररक्षण मर्यादा आता 20 षटकांवर नेण्याच्या निर्णयामुळे धावांचा पाऊस पडण्याची शक्यता वाढेल. त्यामुळे नवनव्या आक्रमक स्ट्रटजीर्ंमळे क्रिकेट रंगतदार होईल, अशी आशा अनेक आंतरराष्ट्रीय क्रिकेटपटूंना वाटते.

यासंदर्भात भारताचे माजी कर्णधार दिलीप वेंगसरकर म्हणाले, की वन डे क्रिकेटमध्ये आलेली एकप्रकारची मोनोटोनी मोडण्यासाठी हे पाऊल निश्चितच महत्त्वाचं ठरेल. वन डे क्रिकेट हे काहीसं ठोकताळ्याचं समीकरण झालं होतं. त्यामुळे निकालातील अनिश्चितता संपुष्टात आली होती, आता मात्र हे समीकरण काहीसं बदलून जाईल. 15 ते 40 षटकांदरम्यानचा खेळ काहीसा रटाळ आणि कंटाळवाणा होत होता. आता मात्र खऱ्या अर्थाने क्रिकेटचं रूपडं बदलून जाईल. पण आता निवड समितीची भूमिका बदलेल. अधिक जबाबदारीचं ओझं त्यांच्या खांद्यावर आहे. कारण प्रत्येक खेळाडू आणि त्याच्या क्षमतेचा लेखाजोखा घेऊन त्याची शक्तिस्थानं भारतीय संघासाठी वापरावी लागतील आणि म्हणून प्रशिक्षकांच्या तुलनेत काहीसं वाढीव मानधन निवड समितीला दिलं तर त्यामध्ये वावगं काही नसेल.

कसोटीपटू विनोद कांबळी म्हणाला, की आता 20 षटकांत 250-300 धावांचा टप्पा ओलांडला तर आश्चर्य वाटून घेण्याचं कारण नाही. एकूणच क्षेत्ररक्षणाच्या मर्यादेमुळे बोलर्सच्या हातातील शस्त्राची धार बोथट होईल आणि त्यामुळे निश्चितच कर्णधार आणि प्रशिक्षकांची भूमिका आणखी महत्त्वाची ठरण्याची शक्यता आहे. आक्रमकता आता कोणतं रूप धारण करेल, हे सांगता येणार नाही. पण डावपेच महत्त्वाचे ठरतील.

कसोटीपटू आणि मंुबई रणजी क्रिकेट संघाचे प्रशिक्षक चंदू पंडित म्हणाले, की केवळ ठरवलेल्या डावपेचांची अमलबजावणी हे महत्त्वाचं नाही, आता प्रतिर्स्पध्यांच्या स्ट्रटजीर्ला ताबडतोब उत्तर देण्यासाठी चाणाक्ष आणि चोख समीकरणांची गरज आहे. पूवीर् कर्णधार हुशार असला, की काम भागत असे आता त्याच्यासोबत संघाच्या चातुर्याची गरज आहे. योग्य वेळेला योग्य निर्णयाची गरज आहे. संघातील खेळाडूची एक्झिट आणि राखीव खेळाडूची एण्ट्री यावर बऱ्याच गोष्टी अवलंबून राहतील.

माजी कसोटीपटू प्रवीण अमरे म्हणाले, की बदल हा जगाचा स्थायीभाव आहे, मग क्रिकेट त्याला अपवाद कसं असेल. वन डे क्रिकेटमध्ये नेहमीच बदल होत आले आहेत. आता डावपेचांमध्ये होणाऱ्या बदलांमुळे आक्रमकतेला अधिक प्राधान्य मिळेल. राखीव खेळाडूही तितक्याच ताकदीचा असेल आणि म्हणून प्रशिक्षक-निवड समितीची भूमिका महत्त्वपूर्ण असेल. आपसूकच खेळाडूंच्या परफॉर्मन्सचा आलेख उंचावेल, कारण डोक्यावर टांगती तलवार असेल.

ज्येष्ठ फिरकी गोलंदाज पद्माकर शिवलकर म्हणाले, की क्रिकेट अधिकाधिक सकारात्मक व्हावं, यासाठी हा बदल जाणकारांनी केला असेल आणि आता या नियमांनी होणाऱ्या बदलाकडे पाहणं आणि त्यानुसार पुढील पावलं टाकणं... एवढंच आपल्या हाती आहे.

ड्डद्वद्बह्ल.ड्ढद्धड्डठ्ठस्त्रड्डह्मद्बञ्चह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
