<doc>
<docno>1153975.cms.txt</docno>
<text>
 
महामुंबई: मुंबई टाइम्स
एका दिवसात चार आत्महत्या
[ Tuesday, June 28, 2005  12:49:49 am]


मुंबई टाइम्स टीम

आत्महत्यांच्या प्रमाणात पुन्हा एकदा वाढ झाली असून शनिवारी एकाच दिवशी विविध ठिकाणी चार जणांनी आत्महत्या केली. यात एका एचआयव्ही बाधीत रुग्णाचा आणि विद्यार्थ्याचा समावेश आहे.

एचआयव्हीची बाधा झालेल्या कालू गुलाब खारवा याने जेजे रुग्णालयाच्या इमारतीमधून उडी मारून आत्महत्या केली. दुसऱ्या घटनेत बिनतारी संदेश विभागात पोलिस निरीक्षक म्हणून काम करणाऱ्या एका अधिकाऱ्याच्या मुलाने गळफास लावून आत्महत्या केली. पोलिस निरीक्षक सुधीर कुसुरकर यांचा मुलगा मंदार (15) हा नववीची परीक्षा पास झाला होता. शनिवारी घरात कोणी नसताना साडी खिडकीच्या गजाला बांधून त्याने गळफास घेऊन आत्महत्या केली. त्याला केईएम रुग्णालयात दाखल करण्यासाठी नेले. मात्र डॉक्टरांनी त्याला मृत घोषित केले.

काळाचौकी इथल्या राम तेली चाळीत राहणाऱ्या प्रकाश बाबाजी खांडेकर याने घरी गळफास लावून आत्महत्या केली. धारावी इथल्या मुकुंद नगरमधील ओम इमारतीमध्ये राहणाऱ्या पांडुरंग भाऊ दळवी (48) यानेही शनिवारी रात्री गळफास लावून आत्महत्या केली. याप्रकरणी धारावी पोलिस ठाण्यात गुन्हा दाखल करण्यात आला आहे.

द्वह्वद्वड्ढड्डद्बह्लद्बद्वद्गह्यञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
