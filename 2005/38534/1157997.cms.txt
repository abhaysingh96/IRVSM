<doc>
<docno>1157997.cms.txt</docno>
<text>
 
क्रीडा
लंका दौऱ्यासाठी विंडीजचा दुय्यम संघ
[ Friday, July 01, 2005  11:32:32 pm]


बार्बाडोस : श्रीलंका दौऱ्यासाठी शिवनरीन चंदरपॉलच्या विंडीज संघात विश्वविक्रमवीर ब्रायन लारा, त्रिशतकवीर क्रिस गेल तसेच भरवशाचा फलंदाज रामनरेश सरवान यांना स्थान मिळालेले नाही. या दौऱ्यासाठी विंडीज क्रिकेट मंडळाने दुय्यम संघच निवडला आहे. विंडीज क्रिकेट मंडळ आणि ज्येष्ठ खेळाडू यांच्यातील करारावरून वादाने पुन्हा उचल खाल्ली आल्यामुळे हा तिढा काही सुटत नाही.

शिवनरीन चंदरपॉलचा 14 जणांचा विंडीज चमू श्ाीलंका दौऱ्यात दोन कसोटी तसेच तिरंगी झटपट क्रिकेट स्पधेर्त सहभागी होईल. चौदा जणांच्या चमूत विंडीज 'अ' संघातील आठ खेळाडू असून तर दोन खेळाडू सध्या इंग्लंडमध्ये खेळत आहेत. दक्षिण आफ्रिक न संघाबरोबरच्या मालिकेआधीही प्रायोजकांच्या कराराचा वाद उद्भवल्यावर गयानातील पहिल्या कसोटीसाठी लारा, गेल, सरवान प्रभृती सात प्रमुख खेळाडूंना वगळण्यात आले होते.

विंडीज क्रिकेट मंडळाचे प्रमुख पदाधिकारी रॉजर ब्रॅथवेट म्हणाले, विंडीज क्रिकेटपटूंच्या संघटनेने केलेल्या ताज्या मागण्या अवास्तव असल्यामुळे आम्ही पूर्ण करू शकत नाहीत. गेल्या वषीर् ऑक्टोबर महिन्यातच आम्ही क्रिकेटपटूंच्या संघटनेशी चचेर्दरम्यान काही बाबी स्पष्ट केल्या होत्या. मागण्या अवास्तव व पुऱ्या करता येण्याजोग्या नसल्यामुळे त्यांचा विचार करता येणार नाही. डिजीसेल या कंपनीशी विंडीज क्रिकेट मंडळाने दीर्घ मुदतीचा करार केला असून लारा प्रभृती प्रमुख खेळाडूंचा केबल वायरलेस कंपनीशी करार झाला आहे आणि त्यामुळेच वाद निर्माण झाला आहे. विंडीज चमू : शिवनरीन चंदरपॉल (कर्णधार), झेवियर मार्शल, रायन रामदास, रूनॅको मॉर्टन, नरसिंग देवनारायण, स्मिथ, ओमारी बँक्स, डॅरन पॉवेल, केरी जेरेमी, बटलर, टिनो बेस्ट, जमेर्न लॉसन, सिल्वेस्टर जोसेफ, दनेश रामदिन (यष्टीरक्षक).

 
</text>
</doc>
