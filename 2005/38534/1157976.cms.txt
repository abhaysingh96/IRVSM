<doc>
<docno>1157976.cms.txt</docno>
<text>
 
अग्रलेख
फिटे अंधाराचे जाळे...
[ Friday, July 01, 2005  11:06:29 pm]


घाटघरच्या दारुण शोकांतिकेचे मळभ सर्वांच्याच मनावर दाटून आलेले असतानाच तीन भारतीयांना 'ग्रीन ऑस्कर' हा प्रतिष्ठेचा पुरस्कार मिळाल्याची, सर्वांच्याच मनावर आनंदाचे शिंपण करणारी बातमी आली आहे. आपल्या देशाचे नाव उज्ज्वल करणाऱ्या या तीनही उद्यमशील प्रतिभावंतांचे आम्ही मन:पूर्वक अभिनंदन करतो. आज जगभरच ऊर्जा हा कळीचा प्रश्न बनतो आहे. भूगर्भातील नैसगिर्क तेल आणि वायूचे साठे मर्यादित आहेतच; परंतु ते संपतही आले आहेत.

अर्थात बंगालच्या उपसागरात अलीकडेच ज्याप्रमाणे नैसगिर्क वायूचा मोठा साठा सापडला, तसे साठे इतरत्रही असण्याची संभाव्यता नाकारता येत नाही. तरीही एक गोष्ट खरीच आहे की भूगर्भातील हे निसर्गनिमिर्त साठे म्हणजे काही दौपदीची अक्षय थाळी नाही. ज्या वेगाने आपण नैसगिर्क साधनसंपत्तीचा उपसा करत आहोत, तो वेग विचारात घेता पर्याय ऊजेर्चा शोध घ्यायलाच हवा. इंधनाचा प्रश्न अमेरिकेसारख्या समृद्ध देशाला आज भेडसावत नाही आणि युरोपातल्या लोकांना इंधनतुटवड्याची झळ पोहोचत नाही. याचे कारण ओपेक गटातील राष्ट्रांनी तेलाच्या किमती कितीही वाढवल्या, तरी अमेरिका आणि युरोपातील अनेक देश यांची अर्थव्यवस्था त्या भाववाढीला तांेड देण्यास समर्थ आहे.

अर्थात त्याची झळ ही आफ्रिका-आशिया खंडातील देशांना, म्हणजेच विकसनशील किंवा मागास देशांनाच अधिक बसते. परंतु अमेरिका आणि युरोप हे इंधनतुटीच्या संकटापासून दूर नाहीत. या संकटाचे एक धुसर झाकोळ तेथील जाणत्यांच्या मनावर आहेच. त्यामुळेच मागास किंवा विकसनशील देशांतच नाही, तर पुढारलेल्या देशांतही पर्यार्यी ऊर्जासोत विकसित व्हावा, त्यातूनच त्या-त्या ठिकाणच्या माणसांची इंधनाची समस्या सोडविली जावी आणि असा यशस्वी प्रयत्न करणाऱ्यांना प्रोत्साहन देतानाच इतरांनाही अशा शोधकार्यासाठी उद्युक्त करावे, अशाच हेतूने इंग्लंडमधील अॅशडेन ट्रस्टच्या सारा बटलर-स्लॉस यांनी 2001मध्ये हे पुरस्कार देण्यास सुरुवात केली.

यंदाचे पुरस्कारविजेते हैदराबादचे धर्माप्पा बकीर्, चंदीगडचे रमेशकुमार निभोरिया आणि बंगलोरचे हरीश हांडे यांनी पर्यायी ऊजेर्चा यशस्वी प्रयोगच केला नाही, तर ही ऊर्जा वापरणे समाजातील अत्यंत सामान्य परिस्थितीतील माणसाच्या आवाक्यातले आहे, हे सप्रमाण दाखवून दिले. म्हणजेच त्यांचे शोधकार्य हे सैद्धांतिक पातळीवरील नाही, तर व्यावहारिक पातळीवरील आहे. सैद्धांतिक पातळीवर चालणाऱ्या संशोधनाचीसुद्धा गरज असतेच; याचे कारण विज्ञान अशाच संशोधनाचा आधार घेत प्रगती करीत असते. मात्र काहीवेळा असे सैद्धांतिक पातळीवरील संशोधन हे प्रयोगशाळेतच किंवा त्या-त्या क्षेत्रातील तज्ज्ञ आणि अभ्यासक यांच्या गोतावळ्यातच बंदिस्त होऊन राहते. बकीर्, निभोरिया आणि हांडे यांचे काम मात्र सामान्य माणसाच्या आयुष्यालाच भिडणारे आहे.

सौरऊजेर्चा कल्पक वापर बकीर् आणि हांडे यांनी करून दाखविला आहे. बकीर् यांच्यामुळे अत्यंत किफायतशीर दरात हजारोंच्या घरात लख्ख उजेड पडला आणि हांडे यांनी रॉकेलऐवजी सूर्यशक्ती वापरून कंदील भरपूर उजेड देतो, हे दाखवून दिले. निभोरिया यांनी तर कचऱ्यापासूनच चुलीसाठी लागणारे इंधन बनवून दाखविले. झाडे तोडण्यास बंदी असल्याने पूवीर् सहजपणे उपलब्ध होणारा लाकूडफाटा आता मिळत नाही आणि रॉकेल-कोळसा पुरेसा मिळत नाही.

अशा स्थितीत निभोरिया यांनी चूल पेटविण्यासाठी लागणारे इंधन भोवताली तयार होणाऱ्या कचऱ्यापासूनच तयार करून दाखविले आहे. या तिघांच्या कामामुळे अनेकांच्या भोवतालचे अंधाराचे जाळे दूर होण्यासच मदत झाली आहेच; शिवाय सर्वांनाच भेडसावणाऱ्या ऊर्जासंकटाला तोंड कसे देता येईल, तेसुद्धा त्यांनी ठोसपणे दाखवून दिले आहे. त्यामुळेच त्यांच्या कार्याला आंतरराष्ट्रीय क्षेत्रातही दाद मिळाली. त्यांच्या पुढील वाटचालीस आमच्या हादिर्क शुभेच्छा.

 
</text>
</doc>
