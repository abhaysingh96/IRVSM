<doc>
<docno>1157043.cms.txt</docno>
<text>
 
महामुंबई: मुंबई टाइम्स
कार्टूनेटवर्कचा 'पॉवरपफ धमाका'
[ Friday, July 01, 2005  01:35:31 am]


भारतातलं पहिल्या क्रमांकाचं किड्स चॅनल म्हणून 'कार्टून नेटवर्क'चा दबदबा आहे. 'कार्टून नेटवर्क'ला मिळालेल्या या यशात बच्चेकंपनीचा मोलाचा वाटा आहे. म्हणूनच त्यांना या यशात सहभागी करून घेण्याचा निर्णय चॅनलने घेतला आहे. 'जॉईन द पॉवरपफ जनरेशन' या नवीन उपक्रमातून मुलांना कार्टून नेटवर्कवर होस्ट बनण्याची संधी मिळणार आहे.

देशातल्या सोळा शहरांमधून कार्टून नेटवर्कवर अशा मुलांचा शोध घेणार आहेत, जी चॅनलवरच्या कार्यक्रमांचं अँकरिंग करू शकतील. 'जॉईन द पॉवरपफ जनरेशन' या हंटमधून या मुलांचा शोध घेतला जाणार आहे. कार्टून नेटवर्कचे विवेक कृष्णानी (डायरेक्टर, माकेर्टिंग) याबद्दल अधिक माहिती देताना सांगतात, सध्या प्रत्येक चॅनलवर कोणता ना कोणता टॅलेण्ट हंट चालू आहे. परंतु 'जॉईन...'मधून आम्ही घेत असलेला शोध खूप वेगळा आहे. या मुलांना आम्ही भल्यामोठ्या संधी वगैरे देणार नाही आहोत. आमच्या यशात मुलांचा जो वाटा आहे, त्याचं 'थँक्सगिव्हींग' म्हणून आम्ही त्यांना कार्टून नेटवर्कवर झळकण्याची संधी देणार आहोत. कार्टून नेटवर्क पाहणाऱ्या प्रत्येक मुलाच्या मनात चॅनलवर झळकण्याची, कार्टून्सची दुनिया जवळून पाहण्याची जबरदस्त इच्छा असते. म्हणूनच आम्ही त्यांना ही संधी देत आहोत.

मुंबई, दिल्ली, कोलकाता, बंगलोरसारख्या मुख्य शहरांबरोबरच अमरावती, कोल्हापूर, सुरत, विजयवाडा अशा लहान-मोठ्या शहरांमधूनही हा शोध घेतला जाणार आहे. सात ते चौदा वयोगटातली मुलं या स्पधेर्त भाग घेऊ शकतील. या स्पधेर्त भाग घेण्यासाठी मुलांना एक फॉर्म भरावा लागणार आहे. आपल्याकडे कोणती सुपरपॉवर असावी असं तुम्हाला वाटतं, हा प्रश्ान् त्यात विचारला गेला आहे. फॉर्म भरण्याची शेवटची तारीख आहे 31 जुलै. या प्रश्ानचं कल्पक उत्तर देणाऱ्या मुलांना पुढल्या ऑडिशन्ससाठी निवडलं जाईल. या ऑडिशन्ससाठी परीक्षकांचं एक पॅनल असेल. 26 ऑगस्टपर्यंत ऑडिशन्स चालतील.

या स्पधेर्साठी घेतल्या जाणाऱ्या ऑडिशन्स खूपच अभिनव आहेत. कारण या र्व्हच्युअल ऑडिशन्स असणार आहेत. त्यासाठी कार्टून नेटवर्कने रिलायन्स वेब र्वल्डची मदत घेतली आहे. मुख्य शहरांमधल्या ऑडिशन्ससाठी परीक्षक मंडळ त्या त्या शहरात जाईल. परंतु छोट्या शहरांसाठी र्व्हच्युअल ऑडिशन घेतली जाईल. म्हणजे स्पर्धक आपल्या शहरातल्या रिलायन्स वेब र्वल्डमध्ये जाईल व ऑडिशन देईल. तर परीक्षक मंडळ इथे मुंबईतल्या रिलायन्स वेब र्वल्डमध्ये बसून त्यांची चाचणी घेईल. व्हीडिओ कॉन्फरन्सिंगमुळे ही ऑडिशन शक्य झाली आहे! या ऑडिशन्समधून तीन मुलं व तीन मुली निवडल्या जातील. हे सहाजण अंतिम विजेते असतील. या सहाजणांना कार्टून नेटवर्कवरच्या कार्यक्रमाचं अँकरिंग करण्याची संधी तर मिळेलच, त्याखेरीज असंख्य आकर्षक भेटवस्तूही आहेतच.

मुंबई टाइम्स टीम

द्वह्वद्वड्ढड्डद्बह्लद्बद्वद्गह्यञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
