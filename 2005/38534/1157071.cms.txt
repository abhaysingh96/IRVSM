<doc>
<docno>1157071.cms.txt</docno>
<text>
 
महामुंबई
पावसामुळे पश्चिम रेल्वे खोळंबली
[ Friday, July 01, 2005  01:56:15 am]


मुंबई (म. टा. प्रतिनिधी) : गुजरातमध्ये बडोदा भागात झालेल्या अतिवृष्टीमुळे आलेल्या पुराने पश्चिम रेल्वेच्या मुंबई अहमदाबाद दरम्यानची मेल एक्स्प्रेस व पॅसेंजर गाड्यांची सेवा गुरूवारी रद्द करण्यात आली. तर दिल्ली, पंजाब, राजस्थान आणि मध्य प्रदेशात जाणाऱ्या मेल एक्स्प्रेस गाड्या सुरत जळगाव भोपाळमागेर् पुढे रवाना करण्यात आल्या.

बुधवारी बाहेरगावची वाहतूक पूर्ववत होण्याची चिन्हे असताना बडोदा आणि बलसाड भागात सलग सहाव्या दिवशीही अतिहवृष्टीचे तांडव सुरुच राहिल्याने व काही मार्गावर पाणी असल्याने मुंबई अहमदाबाद दरम्यानची वाहतूक गुरुवारी बंद ठेवावी लागली. परिणामी राणकपूर, सौराष्ट्र जनता, गांधीधाम कच्छ, वांदे जयपूर अरवली, वांदे भावनगर, वांदे डेहराडून आणि मुंबई सेंट्रल बडोदा एक्सप्रेस तसेच सौराष्ट्र आणि गुजरात मेल रद्द करण्यात आल्या.

मुंबई सेंट्रलहून सुटणारी ऑगस्ट क्रांती राजधानी एक्स्प्रेस, जयपूर सुपरफास्ट, मुंबई सेंट्रल -इंदोर अवंतिका, गोल्डन टेम्पल, मुंबई सेंट्रल- मुझफ्फरपूर अवध एक्सप्रेस ह्या गाड्या सुरत जळगाव भोपाळ मागेर् रवाना करण्यात आल्या. बहुतेक गाड्या रद्द झाल्याने मुंबई सेंट्रल व वांदे टमिर्नसमध्ये अडकून पडलेल्या प्रवाशांचे हाल झाले. रद्द झालेल्या गाड्यांच्या प्रवाशांचे तिकीटांचा परतावा देण्यासाठी मुंबई सेंट्रल स्टेशनात खास काऊंटर सुरू करण्यात आले होते.

शुक्रवारी मुंबई सेंट्रल अहमदाबाद शताब्दी एक्स्प्रेस, मुंबई सेंट्रल अहमदाबाद गुजरात एक्स्प्रेस आणि मुंबई सेंट्रल फिरोजपूर एक्स्प्रेस या तीन गाड्या रद्द करण्यात आल्या असून, मुंबई जम्मू तावी स्वराज एक्स्प्रेस वसई, जळगाव, भुसावळ मार्गाने जाईल, असे पश्चिम रेल्वेच्या पत्रकात म्हटले आहे.

बाहेरगावी जाणाऱ्या मेल एक्स्प्रेस गाड्यांचे नवीन वेळापत्रक शुक्रवारपासून अंमलात येत असून, चार विविध विभागाच्या गाड्यांच्या एकत्रित वेळापत्रकाच्या पुस्तकाचे प्रकाशन गुरूवारी पश्चिम रेल्वेचे महाव्यवस्थापक एम. झेड अन्सारी यांच्या हस्ते चर्चगेट मुख्यालयात झाले.

 
</text>
</doc>
