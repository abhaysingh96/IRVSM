<doc>
<docno>1157053.cms.txt</docno>
<text>
 
महामुंबई
रॅगिंग विरोधी कायद्याचा कॉलेजना विसर
[ Friday, July 01, 2005  01:45:18 am]


मुंबई (म. टा. प्रतिनिधी) : शालेय विश्वातून महाविद्यालयीन विश्वात प्रवेश करताना कॉलेजचे कँटीन लाइफ, कँपसमधील टवाळक्या, लेक्चर बंक आणि रॅगिंगचे मनसुबे रचले जात असले तरी एखाद्या विद्यार्थ्याचे रॅगिंग केल्यास कॉलेजमधून बडतर्फ केले जाईलच पण पुढची पाच वषेर् कोणत्याही कॉलेजमध्ये प्रवेश मिळणार नाही असा नियमच आहे. पण कॉलेज प्रवेशाच्या फॉर्मस्वर या कायद्याचा उल्लेख करण्यास कॉलेजे विसरली आहेत.

महाराष्ट्रात रॅगिंगच्या घटना घडल्यानंतर महाराष्ट्र सरकारने मे 1999मध्ये रॅगिंगविरोधी कायदा अस्तित्वात आणला. या कायद्यामुळे रॅगिंगला पायबंध बसण्यास मदत झाली. कॉलेजच्या प्रवेश फॉर्मवर रॅगींग विरोधी कायद्याचा आणि रॅगिंग करणाऱ्याला होणाऱ्या शिक्षेचा उल्लेख करणे कोर्टाने बंधनकारक केले आहे.

दहावीच्या निकालानंतर आता अकरावीच्या प्रवेशाचे फॉर्म कॉलेजमधून विकण्यास प्रारंभ झाला आहे. पण बऱ्याच कॉलेजच्या संस्थाचालकांना या कायद्याचा विसर पडल्याचे दिसून येते. वास्तविक कॉलेजच्या आत आणि बाहेरही कायद्याने रॅगिंगला प्रतिबंध आहे. एखादा विद्याथीर् दोषी आढळला तर दहा हजार रूपयाच्या दंडापासून दोन वर्षांच्या कारावासापर्यंत शिक्षा होऊ शकते. त्याशिवाय जाहीर माफी मागावी लागते.

रॅगिंग करणाऱ्या विद्यार्थ्याची कॉलेजमधून हकालपट्टी होतेच पण अशा विद्यार्थ्याला पुढील पाच वषेर् कोणत्याही शैक्षणिक संस्थेत प्रवेश मिळत नाही. कॉलेज सोडल्याच्या दाखल्यावर रॅगिंग केल्याचा उल्लेख केला जातो.

एखाद्या विद्यार्थ्याने किंवा त्याच्या पालकाने तक्रार केल्यास कॉलेजच्या प्रशासनाला सात दिवसांच्या आत तक्रारीची चौकशी करणे बंधनकारक आहे. प्राथमिक चौकशीत विद्याथीर् दोषी आढळल्यास विद्यार्थ्याला निलंबित करून तक्रारीची प्रत पोलिस स्टेशनकडे पाठवावी लागते.

रॅगिंगची तक्रार टाळाटाळ किंवा विलंब करणाऱ्या कॉलेजमधील कर्मचाऱ्यावर निलंबनाची कारवाई होऊ शकते. रॅगिंगला प्रतिबंध करण्यासाठी सर्व तरतूदी करण्यात आल्या आहेत. पण फॉर्मवर या कायद्याचा उल्लेख करण्याचा शैक्षणिक संस्था चालकांना विसर पडल्याचे तज्ज्ञ शिक्षकांनी सांगितले.

 
</text>
</doc>
