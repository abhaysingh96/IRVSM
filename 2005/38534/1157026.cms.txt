<doc>
<docno>1157026.cms.txt</docno>
<text>
 
महामुंबई
भाईंदर- महापालिकेत खडाजंगी
[ Friday, July 01, 2005  01:29:26 am]


मंुबई टाइम्स टीम

भाईंदर : महापालिकेच्या आमसभेने विषयपत्रिकेवर नसलेला उपायुक्तांच्या नियुक्तीसंदर्भातील ठराव स्थायी समितीने मंजूर केल्या बैठकीत खडाजंगी झाली. महापालिकेत सध्या प्रतिनियुक्तीवर आलेले उपायुक्त डॉ. संभाजी पानपट्टे यांना सेवेत सामावून घेण्याचा ठराव करून सरकारकडे मंजुरीसाठी पाठवण्यात आला होता. सरकारने मंजुरीचा आदेश दिल्यानंतर स्थायी समितीच्या बैठकीत विषयपत्रिकेवर विषय नसतानाही त्यावर चर्चा करण्यात आली.

उपायुक्त पानपट्टे यांची कामगिरी समाधानकारक नसल्याची पत्रं राष्ट्रवादीचे हेरल बोजिर्स, मिलन पाटील आणि काँग्रेसचे प्रेमनाथ पाटील यांनी सभेत सादर केल्याचं कारण देऊन आयत्यावेळी त्यावर चर्चा झाली. पानपट्टे यांंना एक वर्ष मुदत देऊन त्यानंतर त्यांना सेवेत सामावून घेण्याबाबत ठरवण्यात येईल, असा ठरावही बैठकीने मंजूर केला. असा ठराव करता येतो का प्रशासनाचं यावर मत काय असे प्रश्न सदस्यांनी उपस्थित करूनही त्यांची बोळवण करण्यात आल्याची चर्चा आहे. आमसभेने पानपट्टे यांना पालिका सेवेत सामावून घेण्यास मंजूरी दिल्यानंतर स्थायी समिती त्याला छेद देणारा निर्णय कसा घेऊ शकते याबाबत पालिका वर्तुळात आश्चर्य व्यक्त केलं जात आहे.

महापालिकेच्या काही शाळांच्या आवारात पावसाचं पाणी भरल्याने विद्यार्थ्यांच्या होणाऱ्या गैरसोयीकडे सदस्या प्रभात पाटील आणि गजानन भोईर यांनी बैठकीत लक्ष वेधलं होतं. मात्र कोणतीही ठोस उपाययोजना न झाल्याने या दोन्ही सदस्यांनी नाराजी व्यक्त केली. पालिका मुख्यालयातल्या कॅण्टीनसाठी कंत्राटदार नेमण्याचा ठराव होऊनही त्याची अमलबजावणी अद्यापि का होत नाही असा संतप्त सवाल सदस्यांनी केला. मात्र संबंधित अधिकारीच उपस्थित नसल्याने त्यावर निर्णय होऊ शकला नाही.

आंदोलनाचा इशारा

वडीलोपाजिर्त जागेवर बेकायदेशीर बांधकाम करणाऱ्यांविरुद्ध पालिकेने कारवाई न केल्यास आंदोलन करण्याचा इशारा एका कुटुंबाने आयुक्तांना दिला.

भाईंदर पूवेर्ला नवघर गावठाणात मालमत्ता क्रमांक 147 व 172/1 या मिळकतीत संयुक्त कुटुंबियांचा हक्क असतानाही तो जवळून पालिकेकडून घर दुरुस्तीची परवानगी मिळवून त्या ठिकाणी तीन मजली पक्की इमारत उभी केल्याची तक्रार गणेश यादव पाटील आणि कुटुंबियांनी पालिकेकडे केली आहे. पालिकेच्या विरुद्ध कोर्टात कॅव्हेट दाखल करून त्या संरक्षणाखाली हे बांधकाम केल्याचा पाटील यांचा आरोप आहे. महापालिका मात्र त्या अनधिकृत बांधकामाविरुद्ध कारवाई करत नाही, असा दावा करून पाटील कुटुंबियांनी आंदोलनाचा इशारा दिला आहे.

 
</text>
</doc>
