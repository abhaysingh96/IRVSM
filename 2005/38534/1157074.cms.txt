<doc>
<docno>1157074.cms.txt</docno>
<text>
 
महामुंबई
मुंबईसाठी स्वतंत्र मंडळ चालेल
[ Friday, July 01, 2005  01:59:03 am]


मुंबई (म. टा. प्रतिनिधी) : मुंबईचे प्रश्ान् सोडविण्यासाठी मुंबई महानगर क्षेत्र विकास प्राधिकरणासारखी (एमएमआरडीए) यंत्रणा उपलब्ध असल्यामुळे विविध संस्थांमध्ये समन्वय साधण्यासाठी आणखी एक प्राधिकरण स्थापण करण्याच्या सूचनेला राज्य सरकारने विरोध केला आहे. मात्र यासाठी स्वतंत्र मंडळ स्थापन करण्याची तयारी दाखविली आहे.

नागरी परिवहन धोरणाबाबत चर्चा करण्यासाठी गुरुवारी दिल्लीत मुख्यमंत्र्यांची एक बैठक बोलाविण्यात आली होती. मुख्यमंत्री विलासराव देशमुख परदेशात असल्यामुळे त्यांच्याकडील नगरविकास खात्याचा कार्यभार हर्षवर्धन पाटील यांच्याकडे आहे. मात्र, तेही या बैठकीला उपस्थित नव्हते. त्यामुळे त्यांच्या अनुपस्थितीत 'एमएमआरडीए'चे आयुक्त डॉ. सुरेश जोशी यांनी पाटील यांचे भाषण वाचून दाखविले.

मुंबईत एमएमआरडीएसारखी यंत्रणा असल्यामुळे आणखी एक प्राधिकरण स्थापन करणे योग्य ठरणार नाही. त्याऐवजी सध्या असलेल्याच यंत्रणा अधिक बळकट करण्यावर भर देण्याची आवश्यकता, हर्षवर्धन पाटील यांनी व्यक्त केली आहे. वाहतुकीच्या समस्या सोडविण्यासाठी एखादे मंडळ स्थापन करावे, असेही त्यांनी सूचविले.

 
</text>
</doc>
