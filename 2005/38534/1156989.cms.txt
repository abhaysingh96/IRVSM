<doc>
<docno>1156989.cms.txt</docno>
<text>
 
क्रीडा
ब्राझील...लालालालाला...
[ Friday, July 01, 2005  01:06:03 am]


फ्रँकफर्ट (वृत्तसंस्था) : जगज्जेत्या ब्राझीलने आपल्या लौकिकास साजेसा असा खेळ करताना पारंपारिक प्रतिस्पर्धी अर्जेंटिनाचा 4-1 असा धुव्वा उडवला आणि कॉन्फेडरेशन चषक फुटबॉल स्पर्धा जिंकली. या महिन्याच्या सुरुवातीला विश्वचषक फुटबॉल स्पधेर्च्या प्राथमिक फेरीत अर्जेंटिनाकडून पराभवाचा धक्का सहन करावा लागल्यामुळे ब्राझीलला नानानानाना... म्हणण्याची वेळ आली होती. त्याच ब्राझीलने या पराभवाची सव्याज परतफेड केली अन् हजारोंच्या संख्येने हजर असलेल्या ब्राझीलच्या चाहत्यांनी आपल्या जगप्रसिद्ध साबा डान्सवर लालालालाला...करत स्टेडियमवर डोक्यावर घेतले.

ब्राझील वि. अजेर्ंटिना ही लढत नेहमीप्रमाणे रंगतदार ठरणार, ही अपेक्षा मात्र फोल ठरली. पूर्वार्धात तसचे उत्तरार्धाच्या पहिल्या दहा मिनिटांतच दोन-दोन गोल करत ब्राझीलने अजेर्ंटिनाच्या आव्हानातील हवाच काढून घेतली. अॅड्रियानो याने दोन गोल झळकावले, तर काका व रोनाल्डिनो यांनी प्रत्येकी एक-एक गोल केले.

पुढील वषीर् जर्मनीतच होणाऱ्या विश्वचषकाची रंगीत तालिम समजल्या जाणाऱ्या या स्पधेर्त ब्राझीलने जेतेपद मिळवून जगज्जेतेपदावर आपलाच दावा असल्याचे दाखवून दिले आहे. जपानमध्ये चार वर्षांपूवीर् झालेल्या विश्वचषकाच्या अंतिम फेरीत त्यांनी जर्मनीला हरवले होते.

मोठ्या फरकाने पराभव पत्करावा लागल्यामुळे अजेर्ंटिनाचे खेळाडू सामन्यानंतर अक्षरक्ष: कोसळल्यासारखे झाले. अजेर्ंटिनियन प्रशिक्षक जोस पीकरमन यांचा तर या पराभवावर विश्वासच बसला नाही. त्यांनाही धक्का बसल्यासारखा झाला. उत्तरार्धात बदली खेळाडू म्हणून आलेल्या पाबलो अॅमर याने हेडरवर केलेला गोल हाच या तो माजी जगज्जेत्या संघाला दिलासा देणारा एकमात्र क्षण ठरला.

ब्राझीलच्या अॅड्रियानो याला स्पधेर्त सर्वाधिक पाच गोल झळकावल्याबद्दल गोल्डन बुट देऊन गौरवण्यात आले. तर सर्वाधिक गोलच्या मानकऱ्यांमध्ये दुसऱ्या स्थानावर असलेल्या अजेर्र्ंटिनाच्या रिक्युलमीला सिल्वर बुट देण्यात आला. ब्युनोस आयर्समध्ये विश्वचषकाच्या प्राथमिक फेरीत अजेर्ंटिनाने ब्राझीलला 3-1 असे हरवले होते. या विजयामुळे त्यांच्या अपेक्षा उंचावल्या खऱ्या पण कॉन्फेडरेशन चषक तर त्यांना जिंकता तर आला नाहीच. शिवाय 1993 नंतर एकही प्रमुख स्पर्धा जिंकण्यात ते यशस्वी ठरलेले नाहीत. 13 वर्षांपूवीर् त्यांनी कोपा अमेरिका स्पर्धा जिंकली होती.

जेतेपद आणि गोल्डन बुटचा मानकरी असे दुहेरी यश मिळाल्यामुळे ब्राझीलचा आघाडीवीर अॅड्रियानो अतिशय आनंदीत झाला. तो म्हणाला, 'पुढील वषीर् होणाऱ्या विश्वचषक स्पधेर्च्या तयारीचा एक भाग म्हणून ही स्पर्धा जिंकणे आमच्यासाठी महत्त्वपूर्ण होते आणि तसे झाल्यामुळे आम्ही खूप आनंदीत झालो आहोत'.

 
</text>
</doc>
