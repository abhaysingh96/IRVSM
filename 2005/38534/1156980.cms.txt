<doc>
<docno>1156980.cms.txt</docno>
<text>
 
अग्रलेख
निसर्गाचा कोप?
[ Friday, July 01, 2005  01:01:57 am]


ठाणे जिल्ह्यातील शहापूरजवळच्या चोंढे गावाजवळ घाटघर जलविद्युत प्रकल्पाच्या बोगद्याच्या मुखाशीच मंगळवारी प्रचंड दरड कोसळून घडलेली दुर्घटना, ही 'अनपेक्षित नैसगिर्क आपत्ती' म्हणायला हरकत नाही. मात्र या दुर्घटनेतील प्राणहानी टाळण्यात आलेल्या अपयशाचे त्यामुळे आपोआप समर्थन होते, अशी समजूत करून घेण्याचेही कारण नाही. बिहार, झारखंड यासारख्या राज्यांत लोभी आणि बेदरकार व्यवस्थापन तंत्रापायी आजवर काही हजारांच्या घरांत खाण कामगारांना प्राण गमावावे लागले आहेत.

मानवी जिवाचे आणि त्यातही श्ामिकांच्या जिवाचे मोल नगण्य मानण्याच्या मनोवृत्तीतून देश अजूनही बाहेर पडलेला नाही. त्यामुळेच अपघात टाळण्याच्या उपाययोजनांना आणि अपवादात्मक कारणांनी ते घडल्यास, त्यामुळे होणारी प्राणहानी जमेल तितकी टाळण्यासाठी उचलायच्या तातडीच्या पावलांना कोणत्याही प्रकल्प उभारणीच्या आखणीत मूळ प्रकल्प बांधणीइतकेच स्थान आहे, असे येथे आजही प्रत्ययाला येत नाही. म्हणूनच घाटघर जलविद्युत प्रकल्पावर काम करणाऱ्या मजुरांचे मृत्यू हे मानवनिमिर्त नव्हेत, तर 'अनपेक्षित नैसगिर्क आपत्ती'चा परिणाम आहेत, असे प्रथमदर्शनी दिसत असले, तरी डोंगररांगांतील अशा प्रकल्पात मुसळधार पावसाची आणि त्याचवेळी दरडीही कोसळण्याची शक्यता गृहीत धरून, आपत्ती निवारण यंत्रणा पुरेशा कल्पकपणे आखण्यात आली होती काय, याचे उत्तर योग्य निष्कर्षाला येण्यासाठी शोधून काढले पाहिजे. घाटघर जलविद्युत प्रकल्प 1994 साली हाती घेण्यात आला असून, तो 2004 साली पूर्ण व्हायला हवा होता. सुमारे सव्वाशे मेगावॉट वीजनिमिर्तीची क्षमता असलेले दोन टर्बाइन या भूमिगत वीजनिमिर्ती केंदात बसवण्यात आले आहेत.

वरच्या स्तरावरील जलसाठ्यातून बोगद्यावाटे आणलेल्या पाण्यावर वीजनिमिर्ती केली जाणार आहे. वीजनिमिर्ती केंदातून बाहेर पडणारे पाणी साठवण्यासाठी खालच्या स्तरावर दोन धरणे बांधण्यात येत आहेत. या बहुउद्देशीय प्रकल्पाला विलंब झाला असला, तरी पुढील वषीर् येथून 250 मेगावॉट वीज मिळण्यास सुरुवात होईल अशी अपेक्षा होती. मंगळवारी घाटघर परिसरात मुसळधार पाऊस सुरू झाला आणि नंतरही तो चालूच राहिला. अर्थात या परिसरात एवढा पाऊस 'अनपेक्षित' मानता येणार नाही. या परिसरात या काळात दरडी कोसळणेही 'अपेक्षित'च मानायला हवे.

मंगळवारी जे घडले, त्यातील अनपेक्षित भाग म्हणजे दरड बोगद्याच्या तोंडावरच कोसळली हा! मात्र त्यामुळे बोगद्याच्या तोंडावर असलेले झाकण तुटणे, हे ही अनपेक्षित मानायचे का, हे या घटनेची चौकशी होईल, तेव्हा तज्ज्ञ इंजिनीयरच ठरवू शकतील. पाण्याचा प्रवाह रोखण्यासाठी केलेली ही उपाययोजना दरडीचा भार पेलण्याचा प्रसंग ओढवू शकेल हे गृहीत धरून केली नव्हती, हे उघड आहे. तसे करणे गरजेचे नव्हते काय, हेही तज्ज्ञच सांगू शकतील. प्रकल्पाच्या आखणीतील किंवा बांधकामातील ही त्रुटी असेल, तर या दुर्घटनेचे खापर केवळ निसर्गावर फोडता येणार नाही.

बोगद्यात ज्या वेगात पाणी आणि बरोबर वाहून आलेला गाळ शिरल्याची वर्णने प्रत्यक्ष हा अपघात पाहणाऱ्यांनी केली आहेत, ती वाचल्यावर बोगद्याच्या तोंडाजवळ त्यावेळी काम करणाऱ्या मजुरांना जीव वाचवण्याची कितीशी संधी मिळाली असेल, याविषयी शंका आहे. मात्र त्यांना वाचविण्याचे सर्व ते प्रयत्न करण्यात आले, असे समाधान किमान त्यांच्या नातेवाईकांना मिळाले का, याचे उत्तरही दुदैर्वाने नकाराथीर्च आहे. अग्निशामक दलाचा काही प्रमाणात अपवाद वगळता, पावसामुळे मदतकार्यात कसा अडथळा येत आहे, हीच रेकॉर्ड जिल्हाधिकाऱ्यांसह सर्व जबाबदार अधिकाऱ्यांच्या तोंडून वारंवार वाजवली जात होती.

प्रकल्पाच्या परिसरात तातडीच्या संदेशवहनाची कोणतीही यंत्रणा उपलब्ध नव्हती, हे दरड कोसळण्याची शक्यता असलेल्या या प्रकल्पपरिसरात आपत्कालीन उपाययोजनेची आखणी किती ढिसाळपणे करण्यात आली आहे, याचे केवळ एक उदाहरण. या दुर्घटनेमुळे वीजनिमिर्ती यंत्रणेचे नुकसान झाल्यामुळे, विजेचा दुष्काळ असलेल्या महाराष्ट्राला अडीचशे मेगावॉट विजेसाठी आणखी किती काळ वाट पाहावी लागेल याची चिंता करताना, कामाच्या जागी सुरक्षिततेविषयी कामगार व त्यांच्या नातेवाइकांच्या मनातील भयाची भावना दूर कशी करणार, याचाही विचार केला जावा, ही अपेक्षा

 
</text>
</doc>
