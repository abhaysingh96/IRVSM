<doc>
<docno>1156955.cms.txt</docno>
<text>
 
प्रगती फास्ट
अभ्यासातही अव्वल स्थान
[ Friday, July 01, 2005  12:49:42 am]


सह्यादी वाहिनीवरील 'बोला बोला ट्रिंग ट्रिंग' मालिकेत झळकणारी समीरा गुजर मुंबई युनिव्हसिर्टीच्या परीक्षेतही यशस्वी झाली. तिने संस्कृत डिपार्टमेण्टच्या एमए परीक्षेत अव्वल स्थान पटकावलंय. अभिनय आणि अभ्यास, अशी तारेवरची कसरत करताना मिळवलेल्या यशाचं रहस्य तिच्याच शब्दांत...

दहावीनंतर आर्ट्सला अॅडमिशन घ्यायची हे शाळेत असतानाच ठरवलं होतं. अभिनयाची आवड असल्यामुळे माझ्या आवडीनिवडींना व्यासपीठ मिळवून देणारं कॉलेज मला हवं होतं. त्यासाठी रुईयाशिवाय पर्यायच नव्हता. महाराष्ट्र विद्यालयाच्या मराठी माध्यमातून शालेय शिक्षण झालं. दहावीला 89 टक्के मार्क्स मिळाले. शाखा आणि कॉलेज आधीच ठरलेलं असल्यामुळे अॅडमिशनच्या वेळी काहीच गोंधळ झाला नाही.

सुरुवातीला मी संस्कृत विषय निवडला नव्हता. मला मराठी साहित्यात बीए करायचं होतं. मात्र प्रा. मंजुषा गोखले यांनी मला संस्कृत विषय घेण्यासाठी सुचवलं आणि मी हा विषय निवडला. रुईयाच्या संस्कृत डिपार्टमेण्टतफेर् संस्कृत नाटकं सादर केली जात होती. त्यात मी सहभागी होऊ लागले. शाकुंतल, पार्वतीशंकर संवाद अशा नाटकांचे आम्ही प्रयोग सादर केले. त्यामुळे संस्कृत विषयाची कमालीची आवड निर्माण झाली.

बारावीला आर्ट्स शाखेच्या गुणवत्ता यादीत मी दहावी आले. त्यानंतर संस्कृत साहित्यात बीए करायचं नक्की केलं. नाट्यशास्त्राचा अभ्यास करण्याची इच्छा हे त्यामागचं महत्त्वाचं कारण होतं. संस्कृतचा आणि मराठीचाही अतिशय जवळचा संबंध आहे. शिवाय उच्चार अस्खलित होण्यासाठी संस्कृत भाषेची मदत होतेच.

एफवायबीएपासून 'आभाळमाया'च शूटिंग सुरू झालं आणि अभिनयातही मी स्थिरावू लागले होते. पण ग्लॅमरच्या मोहाला भुलून कधीच अभ्यासाकडे दुर्लक्ष केलं नाही. शिक्षण हे तुम्हाला प्रगल्भ बनवतं, या मताशी मी ठाम आहे. त्याचा प्रयत्य बीएला आला. युनिव्हसिर्टीतून संस्कृत डिपार्टमेण्टमधून मी पहिली आले. पुढे एमएसाठी मुंबई युनिव्हसिर्टीच्या संस्कृत डिपार्टमेण्टमध्ये प्रवेश घेतला. एमएला एकूण आठ पेपरचा अभ्यास करावा लागतो.

पहिल्या वषीर् कांदबरी - शिशुपालवध या महाकाव्याचा अभ्यास होता. त्याचप्रमाणे लघुसिद्धान्त कौमुदी हा विषय व्याकारणशास्त्रावर आधारित होता. उत्तररामचरित आणि मुदाराक्षस यांचा अभ्यासही एका विषयात होता, तर काव्यशास्त्रावर आधारित 'ध्वन्यालोक' हा विषय मी आवडीने निवडला होता. दुसऱ्या वषीर् काव्यप्रकाश आणि मेघदूत, नाट्यशास्त्र, वेदांचा अभ्यास, सूक्त उत्पत्तीशास्त्र यांचा अभ्यास आणि दशरूपक हादेखील नाट्यशास्त्राशी संबंधित विषय निवडला होता.

वर्गात फक्त तीस विद्याथीर् होते. त्यामुळे डिपार्टमेण्टच्या प्रोफेसर्सचं आमच्याकडे वैयक्तिक लक्ष असायचं. माझ्या यशात डिपार्टमेण्टच्या हेड माहुलीकर मॅडम, त्याचप्रमाणे जोशीसर, गोखले मॅडम, नरसाळे मॅडम आणि सर्व प्राध्यापकांचाही वाटा आहे. माहुलीकर मॅडमनी तर 1967 साली प्रकाशित झालेली दांडेकरांची लेक्चर्स सिरीज मार्गदर्शनासाठी आणली होती. त्यातला दैवतशास्त्रावरील लेख मला वेदांच्या पेपर्ससाठी खूप उपयोगी पडला. संस्कृत विषयावरील साहित्य तुम्हाला सतत शोधत राहावं लागतं. माहुलीकर मॅडम स्वत: फोर्टच्या लायब्ररीतून पुस्तकं आणायच्या. त्याचप्रमाणे संस्कृत डिपार्टमेण्टची कालिना कॅम्पसमधील लायब्ररीसुद्धा उत्तम आहे.

शूटिंगमुळे अभ्यासाचं कधीच नुकसान झालं नाही. मी आधीच अभ्यास करून ठेवायचे. एमएला असताना ठाण्याच्या इंडियन लायब्ररीत बारा तासही अभ्यास केला आहे. एमए पार्ट वनची परीक्षा आणि कऱ्हाडला 'काळूबाईच्या नावानं चांगभलं' चित्रपटाचं शूटिंग एकाच वेळी चालू होतं. शूटिंग संपवून रात्री मुंबईत यायचं आणि सकाळी पेपरला जायचं, हा प्रकारही केला. पण परीक्षेचं दडपण आलं नाही. हे सगळं लिखाणाचा सराव आणि अभ्यास आधीच पूर्ण केल्यामुळे शक्य झालं. आर्ट्सला कोणत्याही विषयात यश मिळवायचं असेल, तर लिखाणाचा सराव केलाच पाहिजे. एमएला डिस्टिंक्शन मिळवण्याचं ध्येय ठरवलं होतं. ध्येय निश्चित केल्याशिवाय तुम्ही यशस्वी होऊच शकत नाही. त्यामुळे याग्ेय ध्येय हवं आणि ते पूर्ण करायला प्रयत्नही हवेतच.

गणेश आचवल

 
</text>
</doc>
