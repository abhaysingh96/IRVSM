<doc>
<docno>1157951.cms.txt</docno>
<text>
 
मायाबाजार
बडी बहन
[ Friday, July 01, 2005  10:51:35 pm]


नादिरा आणि राज बब्बर यांच्या सुकन्येचा-जुहीचा अभिनयसंपन्न भूमिकांसाठी झगडा सुरू आहे. ती आणि भाऊ आर्य दोघंही परफॉर्मरची मुलं असल्याने त्यांना 'खानदान की इज्जत' सांभाळायची आहेच. लहानपणी आर्यवर दादागिरी करणारी जुही आज मात्र 'बडी बहन'ची जबाबदारी पार पाडतेय. या सगळ्यात तिला प्रतीकचा विसर पडलाय का...?

गुणवत्ता आणि शरीरसौष्ठव असेल, तर पहिल्या चित्रपटानंतर त्या हिरॉइनकडे ऑफर्स यायला वेळ लागत नाही. त्यात जर ती स्टारपुत्री असेल, तर काम अजून सोपं होतं. मोठ्या बॅनरचे, स्टारकास्टच्या गदीर्तले का होईना, चित्रपट मिळणं कठीण नसतं. जुही बब्बर याला अपवाद म्हणायची का? हिरॉइन बनण्यासाठी लागणारी सगळी वैशिष्ट्यं असूनही, बॉलिवूडमध्ये म्हणावं तसं यश तिला अजून तरी गवसलेलं नाही. कसदार अभिनयासाठी ओळखले जाणारे राज बब्बर आणि नादिरा बब्बर यांच्या या सुकन्येचा अभिनयसंपन्न भूमिकांनी परिपूर्ण प्लॅटफॉर्म मिळवण्यासाठी झगडा आजही कायम आहे.

' आईच्या 'एकजूट' संस्थेचे लहानपणापासून संस्कार असल्यामुळे थिएटरने अभिनयाच्या बाबतीत मला थोडंसं बिघडवलंच आहे. एक अभिनेत्री म्हणून तिथे मी छोटंसं का होईना, स्थान निर्माण केलंय. चित्रपटात थातुरमातुर रोल्स करून मला ते घालवायचं नाही. 'काश आप हमारे होते' या पहिल्या चित्रपटानंतर अनेक ऑफर्स आल्या, पण मला त्या रुचल्या नाहीत. त्यात मी पडले संस्कारांना मानणारी. माझ्या मूल्यांना चिकटून बसणारी. म्हणून तर भारंभार चित्रपट साइन करण्याच्या फंदात पडले नाही,' जुहीचं बोलणं तिच्या बॉडीलँग्वेजला शोभत असतं.

' तसं पाहिलं, तर इण्डस्ट्रीत मुलींना काम मिळणं कठीण नाही. त्यात जर ती दिसायला बरी आणि फिगरवाली असेल, तर तिला नक्कीच ऑफर्स मिळतात. पण मिळतं काय, तर शरीर एक्स्पोज होणाऱ्या कपड्यातली एक-दोन गाणी किंवा दोन-तीन सीन्स! अशा भूमिका करण्यापेक्षा चित्रपट न केलेलाच बरा. मला क्वॉलिटी वर्क करायचं आहे. माझ्या वडिलांनी खूप कमावून ठेवलंय. प्रसिद्धी किंवा पैशासाठी मी डेस्परेट झालेले नाही,' जुही स्पष्टपणे सांगते.

स्टारकिड्स असल्यामुळे त्यांना एक टेक ऑफ मिळत असला, तरी नंतर मात्र सगळंं काही टॅलण्ट्सच्या जोरावरच असतं. जुही म्हणते, 'अशावेळी खांद्यावर संपूर्ण खानदानची जबाबदारी असते. मी आणि माझा भाऊ आर्य दोघंही परफॉर्मरची मुलं आहोत. साहजिकच, आमच्याकडून अपेक्षा भरपूर! त्यात जर आम्हाला अॅक्टिंग जमली नाही, तर अख्ख्या खानदानचा उद्धार होऊ शकतो. स्ट्रगलर असणाऱ्या स्टारकिड्सची वाट अशीच बिकट होते.'

भूपेन्द गुप्ता दिग्दशिर्त 'उन्स' मध्ये ती काम करतेय. त्यातला रोल तिला ताकदीचा वाटला. तसंच दिग्दर्शनात र्फस्ट टायमर असूनही भूपेन्दने तिला भूमिकेविषयी विचारलं, ते बाऊण्ड स्क्रिप्ट हातात घेऊनच! 'इथे तयार स्क्रिप्ट मिळणं म्हणजे, मुश्किल बाब आहे. प्रत्येक दिग्दर्शक आपल्या प्रोजेक्टबद्दल खूप काही बोलतो. मात्र स्क्रिप्ट कधीच तयार नसतं. नंतर जे पाहायला मिळतं, ते वेगळंच असतं. 'उन्स'मधली 'नताशा' माझ्यासारखी हेडस्ट्राँग असल्यामुळे मी या भूमिकेशी एकरूप होऊ शकले.'

सध्या जुही आईला तिच्या 'एकजूट'साठी मदत करतेय. दरवषीर् ही संस्था तीन आठवड्यांच्या अॅक्टिंग वर्कशॉपचं आयोजन करते. ज्यात नादिरा स्वत: ट्रेनिंग देतात. 'या वषीर् आम्हाला प्रचंड प्रतिसाद मिळाला आहे. संपूर्ण देशभरातून सहाशेच्या आसपास लोक आले होते. ज्यांना अभिनयाचा 'अ' माहीत नाही, अशांचीच या वर्कशॉपसाठी निवड केली जाते. म्हणून कदाचित आमच्या संस्थेचं नाव झालंय. चांगले परफॉर्मर्स हवेत, असे फोन खणखणतात, तेव्हा खूप अभिमान वाटतो,' कौतुकाने जुही बोलत असते.

आईमधली अभिनेत्री, दिग्दशिर्का आणि लेखिका यांनी ती खूप प्रभावित आहे. 'लहानपणी प्रत्येक मुलीसाठी जशी असते, तशीच ती आई होती. मी मोठी होऊ लागले, तसतसं तिचं मोठेपण मला कळत गेलं. लहानपणी घरात नाटकांच्या तालमी चालायच्या, तेव्हा तिथेच बसून मी माझा होमवर्क करायचे. अशा वातावरणात आम्ही दोन्ही मुलं वाढलो. वर्कशॉपमध्ये शिकवताना तिचं ज्ञान आणि डेडिकेशन पाहून मी अचंबित होते. व्यक्तिरेखेला अधिक काय आणि कसं द्यायचं, हे तिच्याकडून शिकण्यासारखं आहे,' आईबद्दल अखंडपणे ती बोलत राहते. 'विचारांची पक्की आहे नादिराजी! जे वाटतं, तेच कागदावर उतरवते. तिच्या सान्निध्यात राहून बऱ्याच वेळा इतर दिग्दर्शकांशी नकळत तुलना होते. पण मी त्याचं प्रमाण जास्त होऊ न देण्यात यशस्वी ठरले आहे. नाहीतर इतरांशी काम करणं कठीण होईल.' ती आईला कितीही अॅटॅच्ड असली, तरी वडीलच तिच्या आयुष्यातले खरे आयडॉल आहेत.

ग्लॅमर आणि पैशाचा मोह भल्याभल्यांना आवरता आलेला नाही. जुही आज लाख म्हणाली, की मी माझ्या मूल्यांना विसरणार नाही, पण नंतर अशाच बोल्ड भूमिकेतून दिसली तर...? 'आय अॅम गोईंग टू स्टॅण्ड बाय माय मॉरल व्हॅल्युज! मोठ्या मेहनतीने माझ्या आईवडिलांनी इज्जत कमावली आहे. क्षणात मी ती गमावणार नाही,' ती पुन्हा तेच ठसवण्याचा प्रयत्न करते.

आर्यबद्दल तिला सॉलिड सॉफ्ट कॉर्नर आहे. लहानपणी त्याच्यावर दादागिरी करणारी ही 'बडी बहना' वेळ आली, की त्याच्या बाजूनेच उभी राहायची आणि इतरांशी लढायची. आजही त्याच्यासाठी लागेल ती मदत जुही करत असते.

पण या सगळ्यात तिला अजून एक भाऊ असल्याचा विसर तर नाही पडला ना...? 'अजिबात नाही. मी प्रतीकच्या संपर्कात आहे. आज तो अठरा वर्षांचा एक हॅण्डसम तरुण आहे. खूप टॅलण्टेड आहे. त्याने अभिनयात करिअर करावं, असं मला मनापासून वाटतं. आम्हा तिघांमध्ये चांगली दोस्ती आहे. कितीही झालं, तरी शेवटी मी त्याची दीदीच आहे ना. त्यानेसुद्धा मला तो मान दिला आहे. त्याला जी मदत लागेल, ती करायला मी मागेपुढे पाहणार नाही,' मोठ्या बहिणीच्या अधिकाराने जुही बोलत असते आणि प्रतीक दिसायला कसा असेल, याचं आपल्या मनातलं कुतूहल वाढत राहतं.

कल्पना राणे

 
</text>
</doc>
