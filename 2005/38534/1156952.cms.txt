<doc>
<docno>1156952.cms.txt</docno>
<text>
 
प्रगती फास्ट
'एमसीव्हीसी'चं प्रॅक्टिकल ट्रेनिंग
[ Friday, July 01, 2005  12:46:46 am]


दहावीनंतर सायन्स, आर्ट्स आणि कॉमर्सबरोबर मिनिमम कॉम्पिटन्सी व्होकेशनल कोर्सेस (एमसीव्हीसी) हाही एक पर्याय उपलब्ध आहे. विद्यार्थ्यांना मेडिकल, अॅग्रिकल्चरल, टेक्निकल, कॉमर्स यासारख्या सहा कॅटेगरीतून मनाजोगत्या कोर्सची निवड करता येते. या कोर्सचा सर्वाधिक भर प्रॅक्टिकल ट्रेनिंग देण्यावर असतो.

' किती टक्के मिळाले?'

'50 टक्के'

' पुढे कोणत्या शाखेला अॅडमिशन घेणार?'

' सायन्स किंवा कॉमर्स जिथे अॅडमिशन मिळेल तिथे.'

' त्यानंतर काय करणार?'

' माहीत नाही.'

असं काहीसं दहावीच्या रिझल्टनंतर कानावर येतं. कॉलेजला प्रवेश घेण्यासाठी धावपळ सुरू होते. यादीत नाव नसलं की विद्याथीर्च काय पण पालकही नाराज होतात. बरं अॅडमिशनसाठी वाटेल ती रक्कम मोजण्याचीही काही पालकांची तयारी असते. त्यानेही काम होणार नसेल तर मग चिठ्ठ्यांची देवाण-घेवाण सुरू होते. या सगळ्याचं फलित काय, तर काहींना प्रवेश मिळतो काहींना नाही.

तुम्हीही अशाच एखाद्या पेचात अडकला असाल, तर कॉमर्स, सायन्स, आर्ट्स याव्यतिरिक्त काही पर्याय असू शकतो, याचा विचार करा. करिअरच्या दृष्टिकोनातून प्रत्येक वर्ष महत्त्वाचं असतं. करिअरचे पर्याय कॉमर्स, सायन्स, आर्ट्सच्या पलीकडेही असू शकतात. असाच एक पर्याय आहे 'एमसीव्हीसी'चा.

अकरावी आणि बारावीच्या पातळीवर एमसीव्हीसीच्या अंतर्गत कोर्स येतात. यामागे विद्यार्थ्यांना प्रॅक्टिकल ट्रेनिंग देऊन स्वयंरोजगार देणाऱ्या बिझनेसच्या पर्यायाकडे वळवण्याचा उद्देश असतो. कोर्सदरम्यान विद्यार्थ्यांना ऑन जॉब ट्रेनिंग दिलं जातं. शिवाय बारावीनंतर तुम्हाला संबंधित क्षेत्रातील कंपनीत ट्रेनिंग देण्यासाठी पाठवलं जातं. उन्हाळी सुट्टीत हे ऑन द जॉब ट्रेनिंग आयोजित करण्यात येतं आणि त्याचा बोर्ड ऑफ अॅप्रेण्टेसशिप ट्रेनिंगतफेर् स्टायपेण्ड दिला जातो. या प्रशिक्षणाचा कालावधी एक वर्ष असतो.

हे कोर्स अकरावी आणि बारीवीच्या स्तरावर घेत असल्यामुळे याची बोर्डातफेर्च परीक्षा घेतली जाते. ही बोर्डाची नियमित बारावीची परीक्षा असल्यामुळे विद्यार्थ्यांना हवं असेल तर कॉमर्स आणि आर्ट्सच्या डिग्री कोर्सला अॅडमिशन घेता येतं.

या कोर्सला दहावी उत्तीर्ण विद्याथीर् प्रवेश घेऊ शकतात. विद्यार्थ्यांचं वय वीसपेक्षा जास्त नसावं आणि त्याने दहावीची परीक्षा एकापेक्षा जास्त प्रयत्नानंतर उत्तीर्ण केली असेल तर आधीची संबंधित सटिर्फिकेट अर्जासोबत जोडावी लागतात. इतर शाखेप्रमाणे इथेही गुणवत्ता यादी जाहीर होते. त्यामुळे बारावीच्या तुलनेत एमसीव्हीसी कोर्स करणं, कमीपणाचं किंवा दुय्यम आहे, असे समज मनातून काढून टाका.

हे कोर्स सहा गटात विभागण्यात आले आहेत.

1 टेक्निकल : इलेक्ट्रॉनिक्स टेक्नॉलॉजी, मेण्टेन्स अॅण्ड रिपेअर्स ऑफ इलेक्ट्रॉनिक्स, ऑटो इंजिनीअरिंग टेक्निशिअन

1 होमसायन्स : इन्स्टिट्यूशनल हाऊसकिपिंग, बेकरी आणि कन्फेक्शनरी, कुकरी, टूरिझम अॅण्ड ट्रॅव्हल तंत्रज्ञ

1 मेडिकल : एक्स-रे टेक्निशिअन, क्रेच अॅण्ड प्रिसकट मॅनेजमेण्ट, ऑपथॅलमिक टेक्निशिअन, मेडिकल लॅब टेक्निशिअन

1 फिशरीज : फिश प्रोसेसिंग, इनलॅण्ड फिशरीज

1 कॉमर्स : पचेर्सिंग अॅण्ड स्टोअरकिपिंग, माकेर्टिंग अॅण्ड सेल्समनशिप, बॅकिंग, अकाउण्टन्सी अॅण्ड ऑडिटिंग, ऑफिस मॅनेजमेण्ट

1 अॅग्रिकल्चर : हॉटिर्कल्चर, क्रॉप सायन्स

हे कोर्स मुंबईतील सुमारे चाळीस कॉलेजांमधून शिकवले जातात. त्यापैकी काही कॉलेज खालीलप्रमाणे आहेत.

रूपारेल कॉलेज, माटुंगा

आंबेडकर कॉलेज, वडाळा

साठे कनिष्ठ कॉलेज, विलेपालेर् (पूर्व)

स्वामी विवेकानंद तुलसियानी कॉलेज, चेंबूर

रॉबर्ट मनी कनिष्ठ कॉलेज, ग्रॅण्टरोड

पाटक कनिष्ठ कॉलेज, सातांक्रूझ (पूर्व)

गुरुकूल कनिष्ठ कॉलेज, घाटकोपर

एनएम कनिष्ठ कॉलेज, विलेपालेर् (प.)

टीएस बाफना कनिष्ठ कॉलेज, मालाड

चेतना कनिष्ठ कॉलेज, वांदे

अधिक माहितीसाठी संपर्क : मोबाइल नंबर : 9224144918

गौरीता मांजरेकर

 
</text>
</doc>
