<doc>
<docno>1157947.cms.txt</docno>
<text>
 
मायाबाजार
पॅशनेट
[ Friday, July 01, 2005  10:50:03 pm]


' टेबलावर ठेका धरता आला म्हणजे आपण संगीतकार झालो, असं काहीजणांना इथे वाटतं! कीबोर्ड वाजवणारे गाणं तयार करायला लागल्यावर त्याचा दर्जा काय राहणार?' आदेश श्ाीवास्तव बोलत असतो. सध्या संगीत जगतात जे काही चाललंय, ते त्याला काही आवडलेलं दिसत नाही. त्याला हवंय मेलडी एज! विस्मृतीत जाण्याआधी त्याला पुन्हा एकदा संगीताला 'साज' चढवायचा आहे. म्हणूनच झी टीव्हीच्या 'चॅलेंज 2005' या टॅलण्ट हण्टच्या कामात त्याने स्वत:ला बिझी करून घेतलं आहे.

त्याच्यासह इस्माइल दरबार, हिमेश रेशमिया, जतीन-ललीत असे जानेमाने संगीतकार 'सारेगमप'च्या या नव्या प्रोजेक्टसाठी एकत्र आले आहेत. दहा प्रमुख शहरातील 32 गायक स्पर्धकांचा ग्रुप या संगीतकारांना सोपवण्यात येईल. या संगीतकारांनी दिलेल्या प्रशिक्षणावर शेवटची चुरशीची स्पर्धा अवलंबून असेल. विजयाचा मुकुट गायकाबरोबर त्या संगीतकाराच्या डोक्यावरही विराजमान होईल. प्रत्येक संगीतकाराची वेगवेगळी स्टाइल, साज, सुरावट, गायकीचं घराणं यांची ही स्पर्धा आहे. यातून त्याला 'आदेश घराणं' पुढे आणायचंय.

आदेश म्हणतो, 'मनात आणलं, तर आपण क्लासिकल म्युझिकला लोकप्रिय करून दाखवू शकतो. मला त्यासाठी कसलेला गळा हवा आहेे. नाही मिळाला, तर मी तयार करायला तयार आहे. हार्डकोअर क्लासिकल गाऊ शकतो, तोच आज संगीत क्षेत्रात नाव कमावेल.'

हार्डकोअर क्लासिकल म्युझिक, मेलडी वगैरेचा उल्लेख तर तो करतो. पण त्याचं आत्तापर्यंतचं संगीत प्रामुख्याने दंगामस्ती, पंजाबी फोक याच प्रकाराचं आहे, त्याचं काय?

' हो, पण ते सगळ्यांनाच जमण्यासारखं नाहीये. 'सोणा सोणा', 'शावा शावा' किंवा 'मेरी मखणा' अशी स्टाइल अमिताभ बच्चनना दुसऱ्या कोणाकडून क्वचितच मिळाली असेल. आज माझ्या याच स्टाइलची कॉपी व्हायला लागलीये. 'बंटी और बबली'मधल्या अभिषेकच्या एण्ट्री साँगचं माझ्या 'बस् इतनासा ख्वाब है'शी सार्धम्य असल्यासारखं अनेकांना वाटलं.'

इण्डस्ट्रीमधल्या काहींना आदेश पागल वाटतो. एखादी ट्युन सुचल्यावर रात्रीबेरात्री लोकांच्या घरी त्याची सीडी घेऊन जाणाऱ्या माणसाला आणखी काय म्हणणार? तो म्हणतो, 'या बाबतीत मी वेडा आहे. कम्प्लिटली पॅशनेट! एका सिच्युएशनवर पाच ट्युन्स ऐकवतो. पाचही ट्युन्स बेस्ट असतात. ऐकणारा कन्फ्युज होतो. उत्तम रिझल्ट्स देऊ शकतो, म्हणूनच ताठ मानेने उभं राहता येतंय. इथे कोणी तुम्हाला घरी येऊन लाडू भरवत नाही. तुम्हाला स्वत: धावावं लागतं त्याच्यामागे.'

बॅकग्राऊण्ड म्युझिक हा त्याचा आणखी एक आवडता प्रांत. 'पहेली'बद्दल विशेष उत्साहाने बोलतो. बॅकग्राऊण्डसाठी त्याने जौनपुरी, पिलू, भैरवी या रागांत सतार, वीणा, सारंगी, शहनाई यांचा मिश्ा पद्धतीने वापर केला आहे. 'हल्लागुल्ला, गोंगाट आता पुरे झाला,' असं तो म्हणतो. बॅकग्राऊण्ड स्कोअर करण्याची त्याची खास स्टाइल आहे. तो सांगतो, 'बॅकग्राऊण्ड म्युझिक देताना खरा कम्पोजर कळून येतो. इथे फक्त आवाजाची मिक्स भेळ देऊन चालत नाही. प्रत्येक सीन एक वेळ दर्शवतो. बॅकग्राऊण्ड म्युझिक देण्याआधी मी ही वेळ लक्षात घेतो. कारण प्रत्येक राग ठराविक वेळेला गायला जातो. म्हणून पडद्यावर ते जास्त परिणामकारक वाटतं.'

भन्नाट प्रयोग करण्यापेक्षा कानाला गोड वाटणारं संगीत हे आदेशने स्वत:चं पॅशन करून घेतलंय. झी टीव्हीच्या 'चॅलेेंज 2005'मध्ये तो नवोदित गायकांना घासून-तासून तयार करत आहेच. शिवाय त्याची बायको 'लव्ह स्टोरी'फेम विजयेता पंडित हीसुद्धा पुन्हा एकदा गायिका म्हणून समोर येतेय. 'चिंगारी'मधल्या दोन गाण्यांत तिचा आवाज ऐकू येईल. म्युझिक डायरेक्टर नवरा आणि सिंगर बायको अशा कॉम्बिनेशनच्या सुरावटीवर कोणता साज चढतो, ते कळेलच लवकर.

मॉस टीम

 
</text>
</doc>
