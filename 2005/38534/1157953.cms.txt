<doc>
<docno>1157953.cms.txt</docno>
<text>
 
लेख: नोंद
एच. डी. शौरी
[ Friday, July 01, 2005  10:54:15 pm]


माजी पेट्रोलियममंत्री सतीश शर्मा यांचे पेट्रोलपंपवाटप प्रकरण धसाला लागून पंपांची मान्यता रद्द झाली, वकिलांचा संप बेकायदा ठरला, राजकीय पक्षांना दरवर्षी प्राप्तिकर विवरणपत्र भरणे बंधनकारक झाले, एवढेच काय- ग्राहक न्यायालये जिल्ह्याजिल्ह्यांत निघाली... या बातम्यांच्या मागचा एक चेहरा होता एच. डी. शौरी यांचा. एरवी 'आयसीएस' या ब्रिटिशकालीन बिरुदापुरतीच अनेकांची ओळख उरते, तसे एच. डी. शौरी नव्हते.

निवृत्तीनंतर त्यांनी सरकारी सेवानिवृत्तांचे प्रश्ान् मांडण्यास सुरूवात केली. बुद्धिमत्तेला कार्यर्कत्याच्या चिकाटीची जोड आणि तरीही कुठे आक्रस्ताळेपणा, उतावीळ न करता व्यवस्थेने उपलब्ध करून दिलेल्याच मार्गांनी व्यवस्था सुधारण्याची 'आयसीएस' शिस्त, या गुणांनिशी त्यांनी आधी 1979 पूवीर्च्या सरकारी सेवानिवृत्तांच्या पेन्शनचा, तर पुढे 1964 पूवीर् मरण पावलेल्या सरकारी सेवानिवृत्तांच्या कुटुंबांना निर्वाहवेतन मिळवून देण्याचा प्रश्ान् हाती घेतला व तडीसही नेला. सरकारला हे सनांचे अडसर दूर करावे लागले. केवळ आपल्या माजी सहकारी वा कनिष्ठांचे प्रश्ान् मांडून ते थांबणार नव्हते. जी व्यवस्था आपणच हाताळली तिच्यातल्या ढळढळीत दोषांमुळे देशाला होणारा त्रास त्यांना जाणवत होता. तो सोडवण्यासाठीचा सर्वांत योग्य मार्ग म्हणजे जनहित याचिका, असे त्यांनी ठरवले. याचिका स्वत: लिहून ते वकिलांना देत!

अशा याचिकांतूनच, अनेक महत्त्वाचे निर्णय सरकारने घेतले. हे काम घाटदार करण्यासाठी एच. डी. शौरींनी 1980 मध्ये अमेरिकेतल्या 'कॉमन कॉज'चे फक्त नाव वापरण्याची परवानगी मिळवून, त्याच नावाची स्वतंत्र, भारतीय स्वयंसेवी संस्था स्थापली. सुमारे पाच हजारांवर सभासद या संस्थेला गेल्या पाव शतकात मिळाले. त्यांच्या कार्याचा गौरव सरकारने 1997 मध्ये केला तो, त्यांना 'माहितीचा अधिकार विधेयक अभ्यास समिती'वर नेमून!

तीनही मुलांनी (अरुण व दीपक हे मुलगे, मुलगी नलिनी सिंह) पत्रकारिता हा पेशा निवडला, त्यानंतर या तितक्याच निभीर्ड वडिलांची नवी ओळख कार्यर्कत्यांमधल्या बुद्धिजीवींना होत होती. 'माहितीचा अधिकार' आज राज्याने मान्य केला आहे. जनहित याचिका हा अतिवापरामुळे गांभीर्य हरवलेला विषय बनू पाह तो आहे; पण या दोहोंची महती जेव्हा अभावामुळे पटत होती; त्या काळातले एच. डी. शौरी गेल्या मंगळवारी, 28 रोजी वयाच्या 93 व्या वषीर् निवर्तले आहेत.

 
</text>
</doc>
