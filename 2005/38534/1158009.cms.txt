<doc>
<docno>1158009.cms.txt</docno>
<text>
 
अर्थव्यवहार
आता 7210.77!
[ Friday, July 01, 2005  11:43:09 pm]


मुंबई (म. टा. बाजार प्रतिनिधी) : आंतरराष्ट्रीय बाजारात खनिज तेलाच्या किमतीत वाढ झाली असताना त्याकडे साफ दुर्लक्ष करून शेअर बाजाराने जुलै महिन्याच्या पहिल्याच दिवशी 7210.77 अंशांचा आजवरचा नवा 'सेन्सेक्स' उच्चांक प्रस्थापित केला. गुरुवारी 7193.85 अंशांवर बंद झालेला निदेर्शांक शुक्रवारी 16.92 अंशांनी वधारला.

चलनवाढीच्या दरात 0.23 टक्के झालेली घट गुंतवणूकदारांना दिलासा देऊन गेली. त्यामुळे परकीय गुतंवणूकदारांनी जोरदार खरेदी केली. रिलायन्स कॅपिटलने अॅडलॅब फिल्म ताब्यात घेतल्याच वृत्ताने अॅडलॅबच्या समभागांची जोरदार खरेदी झाली.

गुरुवारी शेअर बाजार सुरू झाल्यानंतर तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा 'सेन्सेक्स' प्रारंभी 7165.45 अंशांवर होता. त्या अगोदर म्हणजे गुरुवारी निदेर्शांक 7193.85 अंशांवर बंद झाला होता. त्यानंतर सेन्सेक्स'ने आजवरच्या 7228.57 अंशांच्या उच्चांकाला स्पर्श करून शेवटी तो 7210.77 अंशांवर बंद झाला. गुरुवारी निदेर्शांक 73.97 अंशांनी वधारला होता. या अगोदर 27 जूनला 'सेन्सेक्स'ने 7228.21 अंशाच्या उच्चांकाला स्पर्श केला होता.

लार्सन, स्टेट बँक ऑफ इंडिया, रिलायन्स एनजीर्, आयटीसी, रॅनबॅक्सी, बजाज ऑटो या कंपन्यांच्या समभागांचे भाव वधारले. तर ओएनजीसी, विप्रो, एचडीएफसी बँक, एचडीएफसी, हिंदाल्को, भेल आदी कंपन्यांच्या शेअर्सचे भाव उतरले.

 
</text>
</doc>
