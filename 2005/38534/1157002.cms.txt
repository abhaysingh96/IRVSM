<doc>
<docno>1157002.cms.txt</docno>
<text>
 
अर्थव्यवहार
गृहकर्जदरात वाढ
[ Friday, July 01, 2005  01:14:05 am]


नवी दिल्ली (वृत्तसंस्था) : 'एचडीएफसी' आणि 'आयसीआयसीआय'ने गेल्या आठवड्यात गृहकर्ज व्याजदरात वाढ केल्यानंतर 'आयडीबीआय होम फायनान्स लि.' आणि 'सहारा हाउसिंग फायनान्स कॉपोर्रेशन'ने त्यांच्या गृहकर्ज व्याजदरात .25 ते .75 टक्क्यांनी वाढ केल्याचे गुरुवारी जाहीर केले.

' आयडीबीआय होम'ने .25 टक्क्यांनी तर 'सहारा हाउसिंग'ने .25 ते .75 टक्क्यांनी वाढ करणार असल्याचे स्पष्ट केले. गृहकर्जाचे नवे दर 1 जुलैपासून अंमलात येतील. 'आयडीबीआय होम'चे कर्ज घेतलेल्या ग्राहकांच्या बदलत्या व्याजदरात .25 टक्क्यांनी वाढ होणार आहे. दर वाढीचा गृहकर्जावर काहीही परिणाम होणार नाही, असे 'आयडीबीआय होम'चे सीईओ मेलवीन रेगो यांनी सांगितले.

' सहारा हाउसिंग' तीन लाख रुपयांच्या आतील गृहकर्जावरील व्याज 7.5 टक्क्यांवरून 8.25 टक्के एवढे वाढवणार असल्याचे सांगितले. तसेच तीन ते पाच लाखांचे कर्ज घेणाऱ्यांचे व्याजदर 7.5 टक्क्यांवरून 8 टक्के होणार असल्याचे स्पष्ट केले. याशिवाय पाच लाखांपेक्षा जास्त कर्ज घेणाऱ्याला 7.5 टक्क्यांच्या ऐवजी 7.75 टक्के व्याज द्यावे

लागणार आहे.

 
</text>
</doc>
