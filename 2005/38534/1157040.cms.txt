<doc>
<docno>1157040.cms.txt</docno>
<text>
 
महामुंबई
माध्यमाचा दर्जाशी काय संबंध?
[ Friday, July 01, 2005  01:34:52 am]


मुंबई (म. टा. प्रतिनिधी) : मराठी माध्यमाच्या विद्यार्थ्यांना बीएड इंग्रजी माध्यमासाठी प्रवेश नाकारण्याचा राज्य सरकारच्या निर्णयावरून शैक्षणिक क्षेत्रात तीव्र प्रतिक्रिया उमटल्या आहेत. विद्यार्थी संघटनांबरोबरच प्राध्यापक, संस्थाचालक आणि शिक्षकांनीही या निर्णयाचा निषेध केला.

इंग्रजी शाळांचा दर्जा राखण्यासाठी मराठी माध्यमाच्या विद्यार्थ्यांना प्रवेश नाकारण्याचे धोरण आखले, असे उच्च आणि तंत्रशिक्षणमंत्री दिलीप वळसे-पाटील यांनी सांगितले. पण, माध्यमाचा शैक्षणिक दर्जाशी संबंधच काय, असा सवाल मुंबई विद्यापीठातील राज्यशास्त्राच्या प्राध्यापक डॉ. अरुणा पेंडसे यांनी केला. इंग्रजीतून शिकलेल्यालाच इंग्रजीतून चांगले शिकवता येते हा गैरसमज आहे. एका बाजूने सरकार शाळांमधून पहिलीपासून इंग्रजीचे धडे देत आहे. तर, दुसरीकडे त्यांना करिअरच्या संधीच नाकारत आहे, असा आरोप त्यांनी केला.

अनेक नामवंत आणि विद्याथीर्प्रिय प्राध्यापकांचे शिक्षण मराठीतून झाले आहे. ते अत्यंत चांगल्या पद्धतीने शिकवतात. मग, मराठी माध्यमातील शिक्षणाविषयी सरकारला इतका अविश्वास का, असा प्रश्न भारतीय विद्याथीर् सेनेचे कार्यकारी अध्यक्ष राजा चौघुले यांनी केला.

' मित्र मराठी शाळांचे' या मंचानेही या निर्णयाचा तीव्र निषेध केला आहे. 'या निर्णयाची कल्पना ज्यांच्या सुपीक डोक्यातून निघाली आहे, ते महाराष्ट्राचे शत्रूच म्हटले पाहिजे. दहावीपर्यंत मराठी माध्यमातून शिकलेली असंख्य मुले आर्ट्स, कॉमर्स, सायन्स, मेडिकल, इंजिनीअरिंग यांचे उच्च शिक्षण इंग्रजी माध्यमातून सहजगत्या घेत असतात. व्यावसायिक जगतातही ती यशस्वी झाल्याची अनेक उदाहरणे आहेत. केवळ बीएडलाच ही संधी नाकारण्याचे कारण काय, अशी शंका व्यक्त करून हा अताकिर्क आणि अविचारी निर्णय मागे घेण्याची मागणी मंचाने केली आहे.

दुसरकडे, मराठी माध्यमाचे विद्याथीर् केवळ अभ्यासातच नव्हे, तर मेडिकल, इंजिनीअरिंग, पत्रकारिता, कायदे, मॅनेजमेंट आदी सर्वच क्षेत्रांत अग्रेसर आहेत. त्यामुळे, मराठी माध्यमातून शिकलेल्यांच्या शैक्षणिक ज्ञानाला कमी लेखण्याच्या राज्य सरकारच्या निर्णयाची सर्वच स्तरातून निर्भत्सना होत आहे. उच्च शिक्षण विभाग या निर्णयावर ठाम असला, तरी समतावादी छात्रभारती, अखिल भारतीय विद्याथीर् परिषद, भारतीय विद्याथीर् सेना या विद्याथीर् संघटनांनी या निर्णयाला विरोध दर्शवला आहे. हा निर्णय मागे न घेतल्यास मंत्र्यांना घेराव घालण्यात येईल, असा इशारा समतावादी छात्रभारतीचे गजानन काळे यांनी दिला आहे.

 
</text>
</doc>
