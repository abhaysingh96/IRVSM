<doc>
<docno>1158018.cms.txt</docno>
<text>
 
देश-विदेश
शांताराम नाईक यांना उमेदवारी
[ Friday, July 01, 2005  11:48:27 pm]


पणजी (म. टा. प्रतिनिधी) : गोव्यातील राज्यसभेच्या एकमेव जागेच्या निवडणुकीसाठी काँग्रेसची उमेदवारी मिळवण्यात अखेर शांताराम नाईक यांनी बाजी मारली. नाईक यांना उमेदवारी देण्यात आल्याचे गोवा प्रदेश काँग्रेसचे अध्यक्ष रवी नाईक यांनी शुक्रवारी जाहीर केले.

शांताराम नाईक हे निष्ठावंत काँग्रेस नेता म्हणून ओळखले जातात. उमेदवारी मिळवण्यासाठी ते आणि रमाकांत खलप यांच्यो तीव्र चुरस होती. शिवाय विद्यमान खासदार एदुआदोर् फालेरो आणि जॉन फर्नांडिस यांचीही नावे चचेर्त होती.

पक्षाध्यक्षा सोनिया गांधी यांनी स्वत: शांताराम नाईक यांना फोन करून ही बातमी कळवली. पक्षाच्या प्रभारी मार्गारेट अल्वा यांचाही याबाबत आपल्याला फोन आला होता आणि त्यांनी नाईक यांची उमेदवारी गोव्यात जाहीर करण्यास सांगितले, अशी माहिती रवी नाईक यांनी यावेळी दिली.

उमेदवारी मिळविण्यासाठी चारही इच्छुक गेले काही दिवस दिल्लीत तळ ठोकून बसले होते.

खरी स्पर्धा शांताराम नाईक आणि खलप यांच्यामध्ये असली तरी फालेरो यांनीही खासदारकी राखण्यासाठी शथीर्चे प्रयत्न चालवले होते. फर्नांडिस यांचे नाव मात्र सुरुवातीपासूनच पिछाडीवर पडले होते.

भारतीय जनता पक्ष मात्र राज्यसभेसाठी आपले धोरण ऐनवेळी जाहीर करेल, अशी घोषणा माजी मुख्यमंत्री मनोहर परीर्कर यांनी केली आहे.

भाजपचे राजेंद आलेर्कर व दयानंद मांदेकर या दोघांची आमदारकी रद्द झाली असल्यामुळे त्यांना राज्यसभा निवडणुकीच्या मतदानामध्ये भाग घेता येणार नाही.

मात्र सवोर्च्च न्यायालयाने येत्या 11 जुलैला होणाऱ्या निवाड्यात रद्दच्या निर्णयाला स्थगिती दिल्यास त्यांना मतदानात भाग घेण्याची संधी मिळू शकते.

राज्यसभेची निवडणूक येत्या 14 जुलै रोजी होणार असून, यंदा प्रथमच खुल्या पद्धतीने मतदान होत आहे, त्यामुळे त्यास महत्त्व आले आहे.

 
</text>
</doc>
