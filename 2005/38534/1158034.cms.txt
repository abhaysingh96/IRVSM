<doc>
<docno>1158034.cms.txt</docno>
<text>
 
महाराष्ट्र
'गिरणा'चे पाणी वाढले
[ Friday, July 01, 2005  11:53:01 pm]


जळगाव (म. टा. वृत्तसेवा) : उत्तर महाराष्ट्रातील मोठ्या धरणांपैकी एक म्हणून ओळखले जाणाऱ्या व जळगावकरांना पाणी देणाऱ्या गिरणा धरणात या पावसाने तब्बल सात टक्के वाढ झाली आहे. नाशिक जिल्ह्यात होत असलेल्या संततधार पावसानेच हे घडू शकले; त्यामुळे पाण्यासाठी गिरणा धरणावरच अवलंबून असणारे जळगावकर सुखावले आहेत.

जळगाव शहर अन्य पाच नगरपालिका तसेच 158 गावे गिरणा धरणावर अवलंबून आहेत. गेल्या वषीर् हे धरण अनेक वर्षानंतर 100 टक्के भरले होते. मात्र, यंदाच्या पावसापूवीर् या धरणात केवळ 18 टक्के साठा होता. यंदा पाऊस कमी झााल्याने 350 गावात टंचाईची स्थिती निर्माण झाली होती. अद्यापही जिल्हयात 94 गावांना टँकरने पाणी पुरवठा होत आहे.

नाशिक जिल्ह्यात होत असलेल्या संततधार पावसाने या धरणातील पातळी वाढून बुधवारी सायंकाळ पर्यंत 25टक्के साठा झाल्याचे पाटबंधारे विभागाने म्हटले आहे.या पाहिल्याच पावसाने हा साठा वाढला असल्याने यंदाही धरणात बऱ्यापैकी साठा होईल अशी अपेक्षा व्यक्त केली जात आहे. दरम्यान ज्ळगाव जिल्ह्यात सलग दुसऱ्या दिवशीही चांगला पाऊस झाला.

 
</text>
</doc>
