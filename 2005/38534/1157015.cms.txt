<doc>
<docno>1157015.cms.txt</docno>
<text>
 
देश-विदेश
संसारचंद दिल्ली पोलिसांच्या जाळ्यात
[ Friday, July 01, 2005  01:22:03 am]


नवी दिल्ली (वृत्तसंस्था) : सारिस्का अभयारण्यातून वाघ गायब होण्याच्या प्रकरणातील प्रमुख संशयित आणि 'मोस्ट वाँटेड' तस्कर संसारचंद अखेर गुरुवारी पोलिसांच्या जाळ्यात सापडला.

संसारचंद याला पश्चिम दिल्लीतील पटेल नगर येथून दिल्ली पोलिसांच्या गुन्हे शाखेच्या पोलिसांनी ताब्यात घेतले. गेल्या वषीर्च्या मे महिन्यात जामीन मिळाल्यापासून तो परागंदा होता. प्राण्यांची अवैध शिकार आणि त्यांच्या कातड्याची तस्करी या स्वरूपाच्या 30 हून अधिक प्रकरणांत पोलिसांना संसारचंद हवा होता.

सारिस्का अभयारण्यातून वाघ गायब होण्याच्या प्रकरणाबाबत केंदीय गुन्हे अन्वेषण विभागाने (सीबीआय) केलेल्या तपासातही त्याचेच नाव पुढे आले होते. मात्र, हा प्रकार उघडकीस येण्याआधीच गेल्या वषीर् संसारचंदला राजस्थानात अटक करण्यात आली होती. अजमेर येथील कोर्टाने गेल्या एप्रिल महिन्यात त्याला पाच वर्षांच्या सश्रम कारावासाची शिक्षाही ठोठावली होती. मात्र, मे महिन्यातच त्याला जामीन मिळाला.

गेल्या तीन दशकांहून अधिक काळ तो प्राण्यांच्या कातडीच्या तस्करीत गुंतला असून वाघाच्या कातड्यासह त्याला प्रथम 1974 मध्ये अटक झाली होती. केवळ तोच नव्हे, तर त्याच्या कुटुंबातील अनेकजण या तस्करीत सहभागी असून त्याची पत्नी, मुलगा आणि पुतण्या जयपूर येथील तुरुंगात आहेत.

 
</text>
</doc>
