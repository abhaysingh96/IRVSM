<doc>
<docno>1156992.cms.txt</docno>
<text>
 
क्रीडा
गोलंदाजी प्रशिक्षक उपयोगी ठरेल
[ Friday, July 01, 2005  01:07:04 am]


बंगलोर (वृत्तसंस्था) : भारतीय संघाला गोलंदाजी प्रशिक्षक खूप उपयोगी पडू शकेल असे मत भारताचा तेज गोलंदाज अजित आगरकरने व्यक्त केले आहे.ऑस्ट्रेलियन दौऱ्यावर ब्रूस रीडचे मार्गदर्शन आम्हा सर्वच गोलंदाजांना उपयोगी ठरली होते असे तो म्हणाला.

आगरकरचा उल्लेख काही वेळा अष्टपैलू म्हणून केला जातो. परंतु स्वत: आगरकरला मात्र ते मान्य नाही. तो म्हणतो : मी नवव्या क्रमांकावर फलंदाजी करतो. माझे मुख्य काम गोलंदाजी हेच आहे. अर्थात मी चांगल्या धावा करू शकलो तर चांगलेच आहे. पण मला अष्टपैलू म्हणणे बरोबर वाटत नाही. मी गोलंदाजच आहे.

सध्या आपल्याकडे अधिकाधिक वेगवान गोलंदाज चांगली कामगिरी करून दाखवत आहेत याबाबतही त्याने समाधान व्यक्त केले.

 
</text>
</doc>
