<doc>
<docno>1157073.cms.txt</docno>
<text>
 
महामुंबई
राष्ट्रवादीकडून प्रभा राव यांची खिल्ली
[ Friday, July 01, 2005  01:57:07 am]


मुंबई (म. टा. प्रतिनिधी) : डान्सबार बंदीबाबत चार महिने राज्यात चर्चा सुरू असूनही काँग्रेस पक्ष आणि मुख्यमंत्री यांच्यात त्याबाबत चर्चा झाली नसेल तर दोघांमधील या अलौकिक सुसंवादाला आमचे लाख-लाख सलाम, अशा शब्दांत राष्ट्रवादी काँग्रेसने काँग्रेस प्रदेशाध्यक्ष प्रभा राव यांची खिल्ली उडवली. डान्सबार बंदीचे विधेयक विधिमंडळासमोर मांडण्याची मागणीही केली आहे.

राज्यपाल एस. एम. कृष्णा यांनी डान्सबार बंदीचा वटहुकूम सही न करताच परत पाठविल्यानंतर त्याबाबत बोलताना काँग्रेसच्या अध्यक्ष प्रभा राव यांनी या प्रश्ानवर पक्षाची भूमिका अद्याप ठरली नसल्याचा दावा केला होता. या संदर्भात विचारता, गेले चार महिने हा विषय राज्यात चचेर्त आहे. काँग्रेसचे विलासराव देशमुख हेच राज्यात मुख्यमंत्री आहेत व त्यांच्या नेतृत्वाखालीच मंत्रिमंडळाने एकमताने डान्सबार बंदीचा निर्णय घेतला होता. तरी काँग्रेस पक्ष व सरकार यांच्यात या प्रश्ानवर चर्चा झालेली नसेल तर त्या पक्षातील अलौकिक सुसंवादाचे कौतुक करावे तेवढे थोडे ठरेल. त्यांच्या या संवाद क्षमतेला आमचे लाख-लाख सलाम, असे काहीसे उपरोधाने राष्ट्रवादी काँग्रेसचे प्रवक्ते रत्नाकर महाजन म्हणाले.

डान्सबारना बंदी करण्याच्या राज्य मंत्रिमंडळाच्या भूमिकेला राज्यातील सर्व पक्षांचा तसेच जनतेचाही पाठिंबा आहे. हा केवळ कुणा एका व्यक्ती वा पक्षाचा प्रश्ान् नसून राज्यातील जनतेची ती भूमिका आहे. त्यामुळे मंत्रिमंडळ याबाबत योग्य तो निर्णय घेईलच पण याबाबतचे विधेयक विधिमंडळासमोर आणलेच पाहिजे, अशीच राष्ट्रवादी काँग्रेसची भूमिका असल्याचे महाजन यांनी सांगितले.

माफीची मागणी

अमेरिकेचे दिवंगत राष्ट्राध्यक्ष निक्सन तसेच त्यांचे तत्कालीन सुरक्षा सल्लागार हेन्री किसिंजर यांनी भारतीय जनता तसेच भारताच्या तत्कालीन पंतप्रधान इंदिरा गांधी यांच्याविषयी अभिरुचीहीन वक्तव्य केले होते, असे उघडकीस आले आहे. अमेरिकेतील उच्चपदस्थांच्या रोगट मनोवृत्तीचेच हे लक्षण असल्याची टीका करून याबाबत माफी मागण्याची मागणी रत्नाकर महाजन यांनी केली.

 
</text>
</doc>
