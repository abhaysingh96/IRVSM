<doc>
<docno>1157998.cms.txt</docno>
<text>
 
क्रीडा
गतविजेत्या भारताचं पुढचं पाऊल
[ Friday, July 01, 2005  11:33:59 pm]


रोटरडॅम (वृत्तसंस्था) : इजिप्तपाठोपाठ पोलंडला नमवणाऱ्या भारताने विश्वचषक ज्युनियर स्पधेर्चा दुसरा टप्पा गाठला असून या गटात आशिया खंडातील बलाढ्य कोरियाचा समावेश आहे. अॅड्रियन डिसोझाच्या नेतृत्वाखाली खेळणाऱ्या भारताला जेतेपद राखायचे असल्यास कोरियाचे मोठे आव्हान परतावे लागेल.

' ड' गटात भारताने इजिप्तला 4-1 असे नमवून विजयी सलामी दिली. तर दुसऱ्या लढतीत पोलंडला 3-2 असे हरवले. या दोन विजयामुळे भारताला स्पधेर्च्या दुसऱ्या टप्प्यात प्रवेश मिळाला आहे. साखळीतील भारताचा आता शेवटचा सामना शनिवारी हॉलंडशी होईल. या सामन्याच्या निकालावर भारताच्या दुसऱ्या टप्प्यातील प्रवेशावर मात्र अजिबात परिणाम होणार नाही. प्रत्येक गटातील पहिले तीन संघ दुसऱ्या टप्प्यात प्रवेश करतील. प्राथमिक टप्प्यातील 16 संघांपैकी 12 संघ दुसऱ्या फेरीत प्रवेश करणार आहेत.

प्राथमिक साखळीतील मिळवलेले गुण त्यांना दुसऱ्या टप्प्यातही फायदेशीर ठरणार आहेत. पण हे गुण त्यांनी आपल्याप्रमाणे दुसऱ्या टप्प्यात प्रवेश मिळवणाऱ्या संघाविरुद्ध असायला हवेत. दुसऱ्या टप्प्यामधून फक्त चार संघांना उपांत्य फेरीत प्रवेश मिळेल.

' ड' गटातून भारत तसेच हॉलंड यांनी आगेकूच केली असून आता या गटात पोलंड व इजिप्त या शनिवारी होणाऱ्या लढतीतील विजेता संघ दुसऱ्या टप्प्यात प्रवेश करेल. भारताप्रमाणे आशिया खंडातील कोरिया तसेच पाकिस्तान यांनी आगेकूच केली आहे.

 
</text>
</doc>
