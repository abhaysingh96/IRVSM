<doc>
<docno>1157094.cms.txt</docno>
<text>
 
देश-विदेश
गौतम गोस्वामी अखेर शरण
[ Friday, July 01, 2005  02:18:08 am]


पाटणा (वृत्तसंस्था) : गेले महिनाभर अटक टाळत असलेले पाटण्याचे माजी जिल्हा दंडाधिकारी गौतम गोस्वामी यांनी अखेर कोर्टापुढे शरणागती पत्करली असून त्यांना एक आठवडा न्यायालयीन कोठडीत ठेवण्याचा आदेश देण्यात आला आहे. त्याचवेळी गोस्वामी यांना भारतीय प्रशासकीय सेवेतून निलंबित करण्याचा निर्णय बिहार सरकारने घेतला आहे.

बिहारमधील पूर निधी घोटाळ्यातील प्रमुख आरोपी असलेल्या गोस्वामी यांचा शोध राज्य पोलिस तसेच दक्षता विभाग गेले महिनाभर घेत होता. गुरुवारी सकाळी येथील विशेष कोर्टात गोस्वामी अचानक प्रकटले आणि दक्षता विभाग न्यायाधीश जितेंद मोहन प्रसाद यांच्यापुढे त्यांनी शरणागती पत्करली. न्या. प्रसाद यांनी 6 जुलैपर्यंत न्यायालयीन कोठडी सुनावली. त्यांची रवानगी बेऊर तुरुंगात करण्यात आली. नागरी विकास योजनेत सुमारे दीड कोटी रुपयांचा घोटाळा केल्याप्रकरणी गोस्वामी यांच्याविरुध्द चौकशीचे आदेश आहेत.

 
</text>
</doc>
