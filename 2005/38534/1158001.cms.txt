<doc>
<docno>1158001.cms.txt</docno>
<text>
 
क्रीडा
आदित्य राऊतला विश्वविक्रम खुणावतोय..
[ Friday, July 01, 2005  11:34:59 pm]


पुणे (म. टा. प्रतिनिधी) : या जगातला एक तपाचा प्रवास पूर्ण करताना 'विश्वविक्रमा'ला गवसणी घालण्याचं स्वप्न त्याला खुणावतंय..., त्यासाठी नामी संधीही उपलब्ध झाली आहे..., जगातला सर्वात लहान दर्यावदी म्हणून त्याचं नाव कानाकोपऱ्यात झळकेल... मात्र, त्यासाठी आथिर्क अडचणींवर मात करून ध्येय साध्य करण्याची करामत 11 वर्षांच्या पुणेकर आदित्य राऊतला करावी लागणार आहे!

गेल्या सात वर्षांत 'चॅनल स्विमिंग असोसिएशन'तफेर् 16 वर्षांपेक्षा लहान असलेल्यांना 'ब्रिटीश खाडी'मध्ये पोहण्यास मनाई करण्यात आली असताना आदित्यला मात्र त्यासाठी परवानगी देण्यात आली आहे हे विशेष! अवघ्या 10 वर्ष सहा महिन्यांचा असताना द. आफ्रिकेतील 'रॉबिन आइसलँड' आणि त्यानंतर बरोबर वर्षाने न्यूझीलंडमधील 'कूक स्ट्रेट'मध्ये पोहण्यात त्यानं बाजी मारली होती.

त्याचा हा अनुभव आणि द. आफ्रिका तसेच न्यूझीलंडमधील 'स्विमिंग असोसिएशन'च्या शिफारसीमुळे स्वत:प्रमाणेच देशाचे नाव उज्ज्वल करण्याची संधी त्याला प्राप्त झाली आहे. 'चॅनल स्विमिंग असोसिएशन'नं 1998 नंतर प्रथमच 'ब्रिटीश खाडी' पोहण्यासाठी असलेली वयोमर्यादेची अट आदित्यासाठी शिथिल केली असल्याचं त्याचे मार्गदर्शक विनय मराठे यांनी सांगितलं.

' ब्रिटीश खाडी' पोहण्याचा याआधीचा विक्रम थॉमस गेर्गाेरी याच्या नावावर आहे. त्याने 1988 मध्ये 11 वर्ष 11 महिने आणि 28 दिवसांचा असताना हा विक्रम नोंदवला होता. त्यामुळे 18 जुलैपूवीर् आदित्यनं खाडी यशस्वीपणे पार करण्यात यश मिळवलं, तर विश्वविक्रमाची नोंद त्याच्या नावावर होईल, असेही त्यांनी स्पष्ट केले. त्याच्या तयारीसाठी पाच जुलैला तो भारतातून रवाना होणार असून 'ब्रिटीश खाडी'प्रमाणेच ग्रीसमधील '35 व्या टॉनिर्ओस गल्फ स्विम स्पर्धे'तही 23 जुलैला सहभागी होण्याची संधी त्याला मिळणार असल्याचं त्यांनी नमूद केलं.

सुमारे 40 किमीची 'ब्रिटीश खाडी' पार करण्यासाठी सध्या तयारी करत असून अपेक्षेपेक्षा काहीसा कमी वेळ मिळाला असला, तरी द. आफ्रिका आणि न्यूझीलंडनंतर ही मोहीमही यशस्वी करून दाखवण्याचा निश्चय आदित्यनं व्यक्त केला.

दरम्यान, विक्रमाचा दावेदार होण्यासाठी उपलब्ध झालेली संधी आदित्यला मिळवून देण्यासाठी त्याच्या घरच्यांना मात्र आथिर्क गणिताचा पेच सोडवावा लागणार आहे. इंग्लंडमधील खर्च एक हजार सहाशे पौंडाच्या दरम्यान होणार असल्याने त्याच्यासाठी 'स्पॉन्सरशिप' मिळवण्याचा प्रयत्न सुरू आहे, असं श्रद्धा राऊत (आदित्यची आई) यांनी सांगितलं.

 
</text>
</doc>
