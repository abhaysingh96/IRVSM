<doc>
<docno>1157028.cms.txt</docno>
<text>
 
महामुंबई
तलावाच्या भिंती कोसळल्या
[ Friday, July 01, 2005  01:30:19 am]


मुंबई टाइम्स टीम

नवी मुंबई : बेलापूर गावातील तलावाची संरक्षक भिंती तिसऱ्यांदा कोसळली. 72 लाख रुपयांच्या या भिंतीच्या कामात गैरव्यवहार झाल्याच्या संशयाला पुष्टी मिळाली आहे. निकृष्ट दर्जाचं बांधकाम आणि महापालिका प्रशासनाचं दुर्लक्ष यामुळेच भिंत कोसळल्याचा आरोप बेलापूरचे ग्रामस्थ करत आहेत.

तलावातील गाळ उपसणं, संरक्षक भिंती उभारणं आणि तलावाशेजारी पदपथ तयार करण्याचं 72 लाख रुपयांचं काम महापालिकेने डीपी एण्टरप्रायझेस कंपनीला तीन वर्षांपूवीर् दिलं होतं. तलावाच्या संरक्षक भिंतींचं काम मार्च अखेरीस पूर्ण झालं. यापूवीर् या तलावाच्या 15 मीटर आणि भिंतीलगतची 25 मीटर लांबीच्या अशा दोन संरक्षक भिंती 22 नोव्हेंबर 2004 रोजी तलावातच कोसळल्या होत्या. महापालिकेने दिलेला संरक्षित भिंतीचा आराखडा सदोष असल्याचा दावा कंपनीने केला होता. तर निकृष्ट दर्जाच्या बांधकामामुळेच भिंती कोसळल्याचा दावा करून प्रशासनाने भिंती पुन्हा उभारण्याचे आदेश दिले. पण डीपी एण्टरप्रायझेसने नव्या

भिंती उभारल्या नाहीतच शिवाय मारुती मंदिरासमोरील तिसरी भिंत 28 जून रोजी जमीनदोस्त झाली.

त्यामुळे या कामात भ्रष्टाचार

झाल्याचा ग्रामस्थांचा संशय आणखी बळावला. विशेष म्हणजे या तलावाशेजारीच महापालिकेचं विभाग कार्यालय आहे.

बेलापूर तलावाचं सुशोभिकरण करणारी ही कंपनी माजी नगरसेवक भालचंद कोळी यांचे बंधू हरिश कोळी यांची आहे. त्यामुळेच कोळी यांच्यावर, दोन संरक्षक भिंती कोसळल्यानंतर महापालिका प्रशासनाकडून कारवाई करण्यात आली नाही, असं ग्रामस्थांचं म्हणणं आहे. या कामावर देखरेख करणारे महापालिकेचे सिटी इंजिनीअर, ज्युनिअर आणि सब इंजिनीअर यांना निलंबित करण्याची मागणी बेलापूरवासी करत आहेत. तर डीपी एण्टरप्राइजला 'ब्लॅक लिस्ट'मध्ये टाकण्याची मागणी नगरसेवक दिनानाथ पाटील यांनी केली आहे. महापालिकेची स्थापना होण्यापूवीर् बेलापूर तलाव, बेलापूर ग्रामपंचायतीच्या ताब्यात होत्या. ग्रामपंचायतीने 35 वर्षापूवीर् बांधलेल्या तलावाच्या भिंती सुस्थितीत होत्या पण सुशोभिकरणासाठी त्या पुन्हा बांधण्यात आल्या.

याच कंपनीने यापूवीर् मलनिस्सारण वाहिन्या टाकण्याचं कामही निकृष्ट दर्जाचं असल्याचा आरोप ग्रामस्थ करत आहे. बहुतांश वाहिन्यांच्या तळाला आरसीसी बांधकाम केलेलं नाही. तसंच झाकणंही निकृष्ट, हलक्या दर्जाची बसवली असल्याने ती गाडीच्या वजनाने तुटत आहे. चेंबर बसवताना आतून बाहेरून प्लॅस्टरींग केलेलं नाही. हे काम फक्त रात्रीच्या वेळी करण्यात आलं. सुमारे दोन कोटींच्या कामातही गैरव्यवहार झाल्याचा संशयही ग्रामस्थांनी व्यक्त केला आहे. या दोन्ही कामांची लाचलुचपत प्रतिबंधक खात्यामार्फत चौकशी करण्याची मागणी करून कॉन्ट्रक्टरवर कारवाई न झाल्यास आंदोलनाचा इशारा नगरसेवक पाटील यांनी दिला आहे.

 
</text>
</doc>
