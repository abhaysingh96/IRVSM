<doc>
<docno>1157095.cms.txt</docno>
<text>
 
देश-विदेश
इमरानाला मौलवींचा 'फतवा' मान्य
[ Friday, July 01, 2005  02:19:07 am]


मुजफ्फरनगर/ नवी दिल्ली (वृत्तसंस्था/ म. टा. विशेष प्रतिनिधी) : सासऱ्याने केलेला बलात्कार आणि नंतर मौलवींनी दिलेला अजब निवाडा यामुळे सध्या चचेर्त असलेल्या 28 वषीर्य इमरानाने, मौलवींचा फतवा मान्य असल्याचे म्हटले आहे. मात्र, त्याचवेळी कोर्टात आपल्याला न्याय मिळेल, अशी आशाही ती बाळगून आहे. राष्ट्रीय महिला आयोगाच्या अध्यक्ष गिरिजा व्यास यांच्या उपस्थितीत इमराना गुरुवारी येथे पत्रकारांच्या ताफ्याला सामोरी गेली.

बलात्कारी सासऱ्याला पती मान आणि पतीला मुलगा मान, अशी अजब सूचना करणारा मौलवींचा फतवा अद्याप आपल्याला मिळालेला नाही; मात्र तो हाती पडला तर त्याला आपण बांधील राहू, असे इमराना म्हणाली. त्याचवेळी, सध्या गजाआड असलेल्या बलात्कारी सासऱ्यास कठोर शिक्षा व्हायला हवी, अशी अपेक्षा व्यक्त करीत, कायद्यावर आपला विश्वास आहे, अशी पुस्तीही तिने जोडली.

भाजपचा स्वर तीव्र

भारतीय जनता पक्षाने या फतव्याच्या विरोधातील स्वर अधिक तीव्र केला आहे. इमराना प्रकरण केवळ धामिर्क भावनांशी निगडित नाही, माणुसकी, महिलेची प्रतिष्ठा आणि न्यायाशी संबंधित असलेला हा विषय आहे. या फतव्याचा मौलवींनी फेरविचार करावा किंवा मुस्लिम पर्सनल लॉ बोर्डाने तो रद्द करावा, अशी मागणी जावडेकर यांनी गुरुवारी दिल्लीत केली. पंतप्रधान मनमोहन सिंग तसेच काँग्रेस अध्यक्ष सोनिया गांधी यांनी या प्रकरणी पाळलेले मौन चिंतेचा विषय आहे, असेही जावडेकर म्हणाले.

भाजपप्रवक्ते अरुण जेटली यांनी चंडीगडमध्ये याच मुद्द्यावर उत्तर प्रदेशाचे मुख्यमंत्री मुलायमसिंग यादव यांना धारेवर धरले. यादव तसेच काँग्रेस यांनी या प्रश्नी केवळ मतपेढी समोर ठेवून मौन पाळले आहे, अशी टीकाही त्यांनी केली.

मुस्लिम संघटनांत मतभेद

राजकीय पक्षांबरोबरच मुस्लिमांच्या संघटनांमध्येही या प्रकरणी मतभेद उद्भवल्याचे दिसत आहे. ऑल इंडिया मुस्लिम विमेन पर्सनल लॉ बोर्डाच्या लखनौ येथील पंचायत बैठकीत मौलवींचा फतवा गुरुवारी धुडकावण्यात आला. ऑल इंडिया पर्सनल लॉ बोर्डाचे अध्यक्ष सईद मोहम्मद यांनी या फतव्यास पाठिंबा दिला असला तरी आपल्याला तो मान्य नाही, असे पंचायत बैठकीत निक्षून सांगण्यात आले.

आयुष्य रस्त्यावर आणू नका!

पत्रकारांच्या प्रश्नांच्या फैरीला सामोरे जाणाऱ्या इमरानाच्या स्वरात अगतिकता जाणवत होती. कृपया मला त्रास देऊ नका. पत्रकारांच्या रोजच्या त्रासाने मी हैराण झाले आहे. माझे आयुष्य रस्त्यावर आणू नका, अशी विनंती तिने पत्रकारांना हात जोडून केली. गिरिजा व्यास यांनी देखील, मिडियाने हा प्रश्न संवेदनशीलतेने हाताळावा, अशी विनंती केली.

 
</text>
</doc>
