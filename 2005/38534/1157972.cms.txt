<doc>
<docno>1157972.cms.txt</docno>
<text>
 
लेख: एअरमेल
वेगळा दिग्दर्शक !
[ Friday, July 01, 2005  11:04:00 pm]


ज्यावेळी स्पिलबर्ग काम करत असतो त्या वेळी त्याच्यात प्रचंड ऊर्जा काम करत असते. त्याच्यात लहान मुलासारखा उत्साह आणि उत्सुकता असते. वयाच्या अवघ्या सव्वीसाव्या वषीर् 'शुगरलॅण्ड एक्स्प्रेस' चित्रपट बनवला. आता 33 वर्षांनंतर त्याच्या आगामी चित्रपटाबाबत तेवढाच उत्साही असतो. 'वॉर ऑफ द र्वल्डस्' हा सिनेमा 'इटी' आणि 'क्लोज एन्काउण्टर्स...'सारखाच आहे. म्हणजे यातही परग्रहवासी आणि परग्रहावरील जीवन आहे. लोकांना आवडणारे स्पेशल इफेक्टस्, परग्रहावरील भीतीदायक तीन पायांचे राक्षस, थरारक पाठलागांची दृश्ये यात आहेत. पण त्याच्या 'मायनॉरिटी रिपोर्ट' किंवा अन्य चित्रपटाप्रमाणे या कथेला मानवी छटाही आहे.

स्टीव्हन स्पिलबर्गचं दिसणं साधंच. नजरेत फारसं न भरणारं. आता तो 58 वर्षांचा झालाय. त्याचे अस्ताव्यस्त केस, पांढुरकी दाढी, चेहऱ्यावरच्या रेषा, त्याचं लांब नाक आणि लांब कानआता ठळकपणे दिसू लागले आहेत. सिनेमाच्या पडद्यावर अजरामर कलाकृती तयार करणाऱ्या स्पिलबर्गला काळाला थांबवणं जमलेलं नाही.

प्रथमदर्शनी स्पिलबर्ग अजिबात प्रभावी वाटत नाही. पाश्चात्यांच्या दृष्टीने त्याची उंचीही फार नाही. फक्त पाच फूट सात इंच. हडकुळी शरीरयष्टी. ज्या सिनेमावर तो काम करतो त्याबाबतच्या शंकेचं समाधान करतो. त्याची उत्तरं मजेशीर नसतात, पण त्यात नर्मविनोद असतो. काय टाळावं हे त्याला नेमकं ठाऊक असतं. त्यामुळेच त्याचं वेगळेपण जाणवतं.

हॉलीवूडच्या इतिहासातला स्पिलबर्ग यशस्वी दिग्दर्शक आहेच. शिवाय 'एम्पायर मॅगझिन'ने घेतलेल्या वाचकांच्या मतानुसार तो सवोर्त्तम दिग्दर्शक आहे. गेल्या तीस वर्षांतील सर्वात प्रभावी आणि तुफान चालणारे सिनेमे देणारा तो दिग्दर्शक आहे. 'जॉज्', 'क्लोज एन्काउण्टर्स ऑफ द थर्ड काइन्ड', 'रेडर्स ऑफ द लॉस्ट आर्क', 'इटी', 'द कलर पर्पल', 'ज्युरासिक पार्क', 'शिंडलर लिस्ट', 'सेविंग प्रायव्हेट रायन', 'मायनॉरिटी रिपोर्ट' आणि 'आता वॉर ऑफ द र्वल्डस्'.

' शिंडलर्स लिस्ट'साठी सवोर्त्तम दिग्दर्शक, सवोर्त्कृष्ट चित्रपट, 'सेविंग द प्रायव्हेट रायन'साठी सवोर्त्कृष्ट दिग्दर्शकाचा ऑस्कर पुरस्कार मिळवलेला स्पिलबर्ग 'जॉज्'पासून सफल दिग्दर्शक म्हणून ओळखला जातो. स्पिलबर्गच्या चित्रपटांना मिळालेल्या यशामुळे हॉलीवूडमध्ये चित्रपटांच्या दिशाच बदलल्या. इतकंच नव्हे तर सिनेमात तांत्रिकदृष्ट्याही खूप बदल झाले. इतरांना ते स्वीकारावे लागले.

स्पिलबर्ग हा निर्माताही आहे. त्यानेच स्वत:च्याच नाही तर इतरही अनेक यशस्वी चित्रपटांची निमिर्ती केली. यात 'बॅक टू फ्युचर' सिरीज, 'हू फ्रेम्ड रॉजर रॅबिट', 'मेन इन ब्लॅक', 'ट्विस्टर' आणि डझनावारी चित्रपट. त्याने 'बॅण्ड ऑफ ब्रदर्स' आणि 'टेकन' यासारख्या सिरीअलही केल्या. संगीत क्षेत्रात नावाजलेले डेव्हिड जेफन आणि डिन्सेचे माजी एक्झिक्युटिव जेफ्री कात्झेनबर्ग यांच्या सहकार्याने अकरा वर्षांपूवीर् ड्रिमवर्क स्टुडिओ सुरू केला. याच माध्यमातून 'अमेरिकन ब्युटी' आणि 'श्रेक'सारख्या हिट चित्रपटांची निमिर्ती झाली. याशिवाय नाझी छळछावण्यांतून बाहेर पडू शकलेल्यांच्या आठवणींवर फिल्म बनवली. त्यातूनच 'शोह व्हिज्युअल हिस्ट्री फाउण्डेशन'ची स्थापना झाली. यात पन्नास हजार ज्यूंच्या आठवणी संग्रहित केल्या आहेत. स्पिलबर्ग अनेक धर्मादाय संस्थांशी निगडित आहे. आथिर्कदृष्ट्या विचार केला तर त्याच्याकडे करोडोंची संपत्ती आहे. तो डेमोक्रॅटिक पक्षाचा सक्रिय कार्यकर्ता आहे. पण सिनेमा हातात घेतल्यावर उरतो तो निव्वळ एक दिग्दर्शक.

ज्यावेळी स्पिलबर्ग काम करत असतो त्यावेळी त्याच्यात प्रचंड ऊर्जा काम करत असते. त्याच्यात लहान मुलासारखा उत्साह आणि उत्सुकता असते. त्याने वयाच्या अवघ्या सव्वीसाव्या वषीर् 'शुगरलॅण्ड एक्स्प्रेस' चित्रपट बनवला. आता 33 वर्षांनंतर त्याच्या आगामी चित्रपटाबाबत तेवढाच उत्साही असतो.

' वॉर ऑफ द र्वल्डस्' हा सिनेमा 'इटी' आणि 'क्लोज एन्काउण्टर्स...'सारखाच आहे. म्हणजे यातही परग्रहवासी आणि परग्रहावरील जीवन आहे. लोकांना आवडणारे स्पेशल इफेक्टस्, परग्रहावरील भीतीदायक तीन पायांचे राक्षस, थरारक पाठलागांची दृश्ये यात आहेत. पण त्याच्या 'मायनॉरिटी रिपोर्ट' किंवा अन्य चित्रपटाप्रमाणे या कथेला मानवी छटाही आहे. या सिनेमात एका कुटुंबाची कथा आहे. मुलांकडे लक्ष न देणाऱ्या पित्याची... सुटकेची... भीतीवर मात करण्याची आणि अर्थातच मुक्तीच्या मार्गाची ही कहाणी आहे.

अॅरिझोनातील फिनिक्स प्रांतात राहणाऱ्या स्पिलबर्गने 1950 मध्ये टीव्हीवर परग्रहवासीयांवरील चित्रपट पाहिले होते. तर 1953 मध्ये उडत्या तबकड्या आणि जग यांच्यातला संघर्ष पाहिला होता. स्पिलबर्ग कॉलेजमध्ये असताना त्याने एजी वेल्सची कादंबरी वाचली होती. 'वॉर ऑफ द र्वल्डस्'मध्ये त्याचा प्रभाव आहेच. वयाच्या सतराव्या वषीर् 'फायरलाइट'ची निमिर्ती स्पिलबर्गने केली होती. यातही परग्रहावरील घुसखोर हा विषय होता. 1938मध्ये लिहिलेल्या ऑर्सन वेल्सच्या नाटकांचाच विस्तार म्हणजे 'वॉर ऑफ द र्वल्डस्'. आधीच्या चित्रपटापेक्षा वेगळा आहे हे सांगताना तो म्हणतो, मला असं वाटतं

' ते'(परग्रहवासी) आहेत, 'ते' चांगले आहेत, असंही मला वाटतं. असं मला वाटलं म्हणूनच मी 'इटी' आणि 'क्लोज एन्काउण्टर्स...' बनवू शकलो. पण आता मी माझ्या वाटण्यात थोडासा बदल करून घेतला आहे. त्यामुळे परग्रहवासी वेगळ्या प्रकारे या सिनेमात भेटतात.

चित्रपटातील घटस्फोटित, व्यसनी गोदी कामगार रे फेरीअरची प्रमुख भूमिका टॉम क्रूझने केली आहे. मुलांकडे त्याचं लक्ष नाही. त्याची माजी पत्नीही मुलांना भेटायला फारशी उत्सुक नाही. अशातच परग्रहावरील राक्षसांचा पृथ्वीवर प्रवेश होतो, अशी या चित्रपटाची कथा. आतापर्यंत टॉम क्रूझने वाईट पित्याची भूमिका केलेली नव्हती. पण 'मायनॉरिटी रिपोर्ट'मधल्या अभिनयामुळे प्रभावित होऊन स्पिलबर्गने टॉमला पुन्हा संधी दिली आहे. या सिनेमात कुटुंब आहे, पण ते प्रातिनिधिक आहे. यात परग्रहवासीयांचा खूप वास्तवरूपात विचार केला गेला आहे. त्यामुळे सिनेमात परग्रहवासीयांना ठार करण्यास सरसावलेले गणवेशधारी सैन्य अधिकारी, अंतराळवीर, शास्त्रज्ञ आणि शस्त्रांचे सौदागर इथे नाहीत. अकरा सप्टेंबरच्या घटनेनंतर प्रत्येकाला वाटणाऱ्या भविष्याविषयीच्या धास्तीचं आणि अनिश्चिततेचं प्रतिबिंबही दिसतं. 130 कोटी रुपयेत्याने या सिनेमासाठी ओतले आहेत. चारशे डिजिटल शॉट्स यात आहेत. तब्बल एक तप संशोधनासाठी खर्च केले, पण सिनेमा केवळ 72 दिवसांत पूर्ण केलाय. 31 वर्षांपूवीर्च्या स्पिलबर्गच्या सिनेमाचं तंत्र बदललं आहे. पण मानसिकता मात्र कायम आहे.

गेल्या पंधरा वर्षांत खूप 'आशयघन' चित्रपटापेक्षा 'करमणूक' हाच घटक त्याने महत्त्वाचा मानला. त्याच्या आधीच्या चित्रपटापेक्षा हा सिनेमाही वेगळा नाही. त्याला कारणंही तशीच आहे. ज्यू कुटंुबातील स्पिलबर्गला तारुण्यातच आईवडिलांच्या विभक्त होण्याचं दु:ख सहन करावं लागलं. त्यातून भीती आणि स्वप्न यात जगण्याची सवय लागली. त्याच्या सिनेमातूनही याच गोष्टी येत राहिल्या. स्पिलबर्ग यशस्वी झाला तरी आयुष्य साधंसुधंच राहिलं. तो सात मुलांचा पिता आहे. पहिली पत्नी अॅमी आर्यविंगपासून एक, दुसरी पत्नी केट कॅप्सॉपासून चार तर दोन दत्तक. चित्रपट करत नसताना विकएण्डला सर्वस्वी मुलांसाठी असतो. रोज रात्री मुलांबरोबर जेवायला आवडतं. झोपण्यापूवीर् गोष्टी सांगायला आणि सकाळी त्यांना शाळेत सोडायला जाणं त्याला आवडतं. सकाळी साडेनऊ ते संध्याकाळी साडेपाच असं काम करतो. संध्याकाळी सहाच्या ठोक्याला घरी पोहोचतो. हा नियम तो कडकपणे पाळतो. म्हणूनच हॉलीवूडच्या गदीर्त त्याचा चेहरा वेगळा दिसतो.

अपर्णा पाटील

( रूपांतर)

 
</text>
</doc>
