<doc>
<docno>1157076.cms.txt</docno>
<text>
 
महामुंबई
विकासावरून सरकारशी पुन्हा संघर्ष
[ Friday, July 01, 2005  02:00:12 am]


मंुबई (म. टा. प्रतिनिधी) : विकासकामांसाठी जमीन संपादनाचे अधिकार मंुबई महानगर क्षेत्र विकास प्राधिकरणाला (एमएमआरडीए) देण्यासाठी आरक्षण तसेच विकास नियंत्रक नियमावलीच्या तरतुदींमध्ये फेरबदल करण्यासंदर्भातील सरकारच्या प्रस्तावामुळे महापालिका आणि सरकार यांच्यातील संघर्ष पुन्हा उफाळून आला आहे.

मंुबई महापालिकेचे खच्चीकरण करण्यासाठी राज्य सरकार अशा स्वरुपाचा हस्तक्षेप करत असून त्यासाठीच सर्वाधिकार ताब्यात घेणारे प्रस्ताव सरकारकडून मंजुरीसाठी महापालिकेपुढे आणले जात आहे, असा आरोप सत्ताधारी शिवसेना-भाजप युतीने केला आहे.

पालिकेच्या सुधार समितीच्या बैठकीत तरतुदींमध्ये बदल करण्याचा प्रस्ताव सरकारच्यावतीने आला असता तो नामंजूर करण्यात आला. सध्या 'एमएमआरडीए' शहरात विविध विकासकामे करत आहे. त्यासाठी जागा संपादित करण्याचे काम सुरू आहे. प्रकल्पामुळे विस्थापित झालेल्या लोकांसाठी पुनर्वसनाच्या योजना सुरू आहेत. झोपडपट्टी पुनर्वसन योजनेच्या क्षेत्रात विकास आराखड्यातील सार्वजनिक सुविधा विकसित करण्यासाठी जमीन संपादन होणे गरजेचे आहे. त्यादृष्टीने आरक्षणे विकसित करण्यासाठी महापालिकेला बराच वेळ लागेल असे, सरकारच्या या प्रस्तावात म्हटले आहे.

युतीची सत्ता असल्यामुळेच राज्य सरकार मागल्या दाराने महापालिकेचे अधिकार काढून घेऊन समांतर सत्ताकेंद निर्माण करत आहे. यापूवीर्ही सरकारने अनेकदा असे प्रयत्न केले आहेत. पण नवा प्रस्ताव या सर्वांवर कडी करणारा आहे, असा आरोप सुधार समितीचे अध्यक्ष भालचंद शिरसाट, अॅड. आशिष शेलार व सुनील प्रभू यांनी केला.

 
</text>
</doc>
