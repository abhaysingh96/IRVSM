<doc>
<docno>1158019.cms.txt</docno>
<text>
 
देश-विदेश
दरवर्षी दिली जाते 21000 कोटींची लाच!
[ Friday, July 01, 2005  11:48:49 pm]


नवी दिल्ली (टाइम्स वृत्त) : कोणत्याही मार्गाने का होईना, देशातील आथिर्क उलाढालीचा उच्चांक गाठणे, हे एकमेव उद्दिष्ट भारतीयांनी समोर ठेवले आहे. याच प्रेरणेतून लाच म्हणून दिल्या जाणाऱ्या रकमेच आकडा भारतात तब्ब्ल 21000 कोटी रुपयांच्या घरात गेला आहे! 'ट्रान्सपरन्सी इंटरनॅशनल' संस्थेतफेर् भारतातील आथिर्क गैरव्यवहारासंबंधी करण्यात आलेल्या 'इंडिया करप्शन स्टडी-2005' या सवेर्क्षणानुसार भारतीय जनता वर्षभरात सुमारे 21,068 कोटी रुपयांची लाच देतात. या सवेर्क्षणाचा अहवाल गुरुवारी प्रसिद्ध करण्यात आला आहे.

या सवेर्क्षणात सहभागी झालेल्यांपैकी दोन तृतीयांश लोकांनी गेल्या वषीर्च्या तुलनेत यंदा या गैरव्यवहारांत वाढ झाल्याचे म्हटले आहे. तर तब्ब्ल 62 टक्के लोकांच्या मते लाच देणे, हा हल्लीच्या जीवनपद्धतीतील एक अविभाज्य घटक आहे. भारतातील या वाढत्या लाचखोरीत इथल्या पोलिस दलाचा वाटा मोठा आहे. तर त्यांच्या खालोखाल स्थानिक न्यायालये आणि महसूल खात्यांनी यात हातभार लावल्याचा निष्कर्ष या सवेर्क्षणात काढण्यात आला आहे. यात सरकारी रुग्णलयेही मागे नाहीत. औषधे, रुग्णांना प्रवेश देणे, डॉक्टरांची भेट आणि मार्गदर्शन अशा प्रत्येक आवश्यक बाबींमध्ये रुग्णांकडून पैसे उकळण्यात ही रुग्णालये तत्परता दर्शवितात.

विजेची चोरी थांबावी, थकित बिलांची वसूली व्हावी, या उद्देशाने महाराष्ट्र राज्य वीज मंडळाचे चार कंपन्यांमध्ये विभाग करण्यात आले असले तरी सदर सवेर्क्षणातून अशा विभागणीमुळे हे उद्दिष्ट कितपत साध्य झाले आहे, यावर प्रश्ान्चिन्ह उभे राहते. वीज वितरण कंपनीतील ढिसाळ कामकाजामुळे या कंपनीच्या ग्राहकांच्या त्रासात वाढच झाली आहे, असे या सवेर्क्षण अहवालात नमूद करण्यात आले आहे. सामान्य नागरिकाच्या जीवनाशी थेट निगडित असलेल्या सर्व विभागांमध्ये लाच घेणे ही प्रथाच बनली असल्याचे या निष्कर्षांवरून लक्षात येते. मात्र यात अपवाद फक्त पाणी पुरवठा विभागाचा. लाच स्वीकारण्यात या विभागाचा अगदी शेवटचा नंबर आहे.

या सवेर्क्षण अहवालातील आश्चर्याची आणि अभिमानाची बाब म्हणजे लाच घेण्याचे प्रमाण सर्वात कमी असणऱ्या राज्यांमध्ये महाराष्ट्राचा समावेश आहे. हा मान हिमाचल प्रदेश्, गुजरात, आंध्र प्रदेश या राज्यांचाही समावेश आहे. लाच देण्याघेण्याचे प्रमाण सर्वाधिक असण्याचा दुमिर्ळ किताब बिहार राज्याला मिळाला आहे. त्याखालोखाल जम्मू-काश्मीर आणि मध्य प्रदेशचा नंबर लागतो. कर्नाटक, राजस्थान, आसाम, झारखंड, हरयाणा आणि तामिळनाडू या राज्यांनीही आपापल्या परीने या सवेर्क्षणात वरचा नंबर पटकावण्याचा प्रयत्न केला आहे. एकूण 20 राज्यांमध्ये हे सवेर्क्षण करण्यात आले. यात दिल्लीचा 11 वा क्रमांक आहे.

151 मोठी शहरे आणि 306 छोट्या शहरांमध्ये 14,405 लोकांची मते या सवेर्क्षणात नोंदवण्यात आली. वाढत्या लाचखोरीला आळा घालण्यासाठी माहितीच्या अधिकारासारख्या कायद्यांची कठोर अमलबजावणी करणे आवश्यक आहे. त्याचप्रमाणे अगदी स्थानिक संस्थांपर्यंत यासंबंधी जागरुकता आणावी लागेल, असे माजी नौदल प्रमुख अॅडमिरल आर.एच. तहिलीयानी यांनी हा अहवाल प्रसिद्ध करताना सांगितले.

 
</text>
</doc>
