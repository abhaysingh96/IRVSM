<doc>
<docno>1158040.cms.txt</docno>
<text>
 
महामुंबई
दूध खरेदीच्या दरात 1 रुपयाने वाढ?
[ Friday, July 01, 2005  11:57:32 pm]


मुंबई (म. टा. प्रतिनिधी) : गेल्या विधानसभा अधिवेशनात सत्ताधारी तसेच विरोधी सदस्यांनी जोरदार मागणी केल्याने आता दूध उत्पादक शेतकऱ्यांना दूध खरेदीच्या दरात एक रुपया वाढविण्याचा प्रस्ताव राज्य सरकारच्या विचाराधीन आहे.

दूध उत्पादक शेतकऱ्यांना दूधखरेदीचा दर एक रुपयांनी वाढवून देण्याची जोरदार मागणी विधिमंडळाच्या गेल्या अधिवेशनात उभय बाजूच्या सदस्यांनी केली होती. आता मंत्रिमंडळाच्या येत्या बुधवारच्या बैठकीत याबाबत अंतिम निर्णय होण्याची शक्यता आहे. यामुळे दुधाचे दरही वाढून ग्राहकांवर बोजा पडेल असे दिसते. 11 जुलैपासून पावसाळी अधिवेशन सुरू होत असल्याने तत्पूवीर् निर्णय घेण्याचा सरकारचा विचार असल्याचे सांगण्यात आले.

सरकारने या संदर्भात राधाकृष्ण विखे पाटील यांच्या अध्यक्षतेखाली आमदारांची समिती नेमली असून समितीच्या दोन बैठका झाल्याचे सांगण्यात आले. समितीचा अहवाल लवकरच मिळण्याची शक्यता आहे.

 
</text>
</doc>
