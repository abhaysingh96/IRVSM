<doc>
<docno>1156956.cms.txt</docno>
<text>
 
मायाबाजार
रामूची लाडकी
[ Friday, July 01, 2005  12:50:35 am]


रामगोपाल वर्मा अत्यंत कुशल दिग्दर्शक यात वादच नाही. पण त्याच्या काही गोष्टींमुळे तो सतत वादात/चचेर्त अडकतो. रामूने ऊमिर्लाचं करिअर खऱ्या अर्थाने घडवलं. तिच्याकडून कठीण भूमिका करून घेतल्या. नंतर अचानक त्याला अंतरा माळीत 'पोटेन्शिअल' दिसलं आणि तो ऊमिर्लाला पुरता विसरून गेला. ऊमिर्ला बिचारी 'घर की ना घाट की' अशा कात्रीत सापडली. नंतर तिने रामूशी पॅचअप केलं म्हणा. म्हणूनच ती 'कंपनी'च्या टायटल साँगमध्ये दिसली.

अंतरा माळीबरोबरची रामूची मैत्री फुलत असतानाच त्याला सुश्मिता सेनमध्ये मैत्रीण दिसू लागली. त्यामुळे रामूची खरी 'आवड' कोण असा प्रश्न निर्माण झाला. तूर्तास तरी यासाठी बंगाली बॉम्ब रिया सेनचं नाव घ्यावं लागेल. तशी रियाची बऱ्याच जणांशी घट्ट मैत्री आहे, तो भाग वेगळा. पण रामूशी मैत्री केल्याने बरेच फायदे होत असल्याने तिला हा मित्र अधिक चांगला वाटतो. 'जेम्स' या त्याच्या आगामी चित्रपटात रिया खास रोलमध्ये दिसणार आहे. ती चित्रपटात काम करेल की नाही माहीत नाही. पण चित्रपटाच्या टायटल साँगमध्ये नक्कीच झळकणार आहे. आता टायटल साँगमध्ये रिया सेन म्हटली म्हणजे त्या गाण्याचं पिक्चरायझेशन कसं असेल ते सूज्ञांस सांगणे न लगे!

 
</text>
</doc>
