<doc>
<docno>1158000.cms.txt</docno>
<text>
 
क्रीडा
डॅव्हनपोर्ट-व्हीनस अंतिम झुंज
[ Friday, July 01, 2005  11:34:23 pm]


लंडन (वृत्तसंस्था) : विम्बल्डन महिला एकेरीच्या अंतिम फेरीत शनिवारी दोन माजी विजेत्या एकमेकांसमोर उभ्या ठाकतील. अमेरिकेच्याच दोन महिलांमध्ये अंतिम झुंज रंगेल. व्हीनस विल्यम्सने गतवेळच्या विजेत्या मारिया शारापोवाचा 7-6, 6-1 असा पराभव करून गुरूवारीच अंतिम फेरीत प्रवेश केला होता. तर शुक्रवारी अव्वल सीडेड लिंडसी डॅव्हनपोर्टने फ्रान्सच्या अॅमेली मॉरेस्मोचा निकराच्या झंुजीत 6-7 (5-7), 7-6 (7-4), 6-4 असा पराभव केला.

महिलांच्या उपांत्य लढतीत गुरूवारी पावसाने व्यत्यय आणला होता. माजी विम्बल्डन विजेती व अव्वल सीडेड डॅव्हनपोर्टने शुक्रवारी पाचच मिनिटात आपला उपांत्य फेरीतील विजय साजरा केला. गुरूवारी पावसाने व्यत्यय आणला तेव्हा डॅव्हनपोर्टकडे 6-7, 7-6, 5-3 अशी आघाडी होती, पण शुक्रवारी तिने झटपट सामना संपवला व अंतिम फेरीत प्रवेश केला.

पाच वर्षापूवीर् लिंडसी डॅव्हनपोर्ट व व्हीनस विल्यम्स यांच्यातच विम्बल्डनची अंतिम लढत झाली होती व त्यात व्हीनसनेबाजी मारली होती. पण आता डॅव्हनपोर्ट अव्वल सीडेड असून व्हिनस आहे ती चौदावी सीडेड. 1999 मध्ये डॅव्हनपोर्टने विम्बल्डन स्पधेर्त जेतेपद पटकावले होते. त्याशिवाय तिने दुहेरीतही जेतेपद पटकावून दुहेरी मुकुटाचा मान संपादला होता.

डेव्हनपोर्टने मॉरेस्मोची आगेकूच रोखली. तिला याआधीही उपांत्य फेरीच्यापुढे मजल मारता आली नव्हती. नजाकत व ताकद याचा मिलाफ डेव्हनपोर्टच्या खेळात दिसून आला. या लढतीतील दोन सेट टायबेकरमध्ये गेले पण तिसऱ्या व निर्णायक सेटमध्ये डेव्हनपोर्टने मॉरेस्मोला सहज हरवून सामना खिशात घातला. पाच वर्षापूवीर्च्या विम्बल्डनमधील पराभवाचा वचपा काढण्यास डेव्हनपोर्ट उत्सुक असेल. तर व्हिनसही जेतेपदासाठी शथीर्चे प्रयत्न करणार हे निश्चित. शनिवारी सेंटर कोर्टवरील लढतीत कोण जेतेपद पटकावते, हे बघायचे. ही लढत मात्र चुरशीची होईल, यामध्ये शंका नसेल.

 
</text>
</doc>
