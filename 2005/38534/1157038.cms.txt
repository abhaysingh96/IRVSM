<doc>
<docno>1157038.cms.txt</docno>
<text>
 
महामुंबई
पावसाने नाडले, सरकारने सोडले
[ Friday, July 01, 2005  01:34:14 am]


मुंबई (म. टा. प्रतिनिधी) : कोकण व मुंबई परिसरात पाऊस कोसळत असला, तरी विदर्भ आणि मराठवाड्यात पावसाने अद्यापही पाठ फिरवली असल्याने चिंतेचे वातावरण आहे. तशातच कृत्रिम पावसाचीे बरसात करणारे 'पाइन शायपर' विमान वापरण्याचा निर्णयही सरकारने घेतलेला नाही. निसर्गाबरोबरच सरकारची अवकृपाही झाल्याने या विभागातील रहिवासी धास्तावले आहेत. नागपूर विभागात तर पाण्याचा तीन ते पाच टक्केच साठा आहे.

विलंबाने आलेला मान्सून मुंबई व कोकणात दररोज हजेरी लावत असला, तरी विदर्भ आणि मराठवाड्याकडे मात्र तो फिरकलेलाही नाही. पावसाळ्याच्या सरासरी तीन महिन्यांपैकी जून आता संपला आहे. पण अद्यापही राज्याच्या अनेक भागात समाधानकारक पाऊस नाही.

राज्यातील 35पैकी फक्त मुंबई, ठाणे, नाशिक, पुणे, जळगाव, सातारा, सांगली या सात जिल्ह्यांतच 100 टक्क्यांपेक्षा जास्त पाऊस झाला आहे. अकोला, वाशिम, बुलडाणा या जिल्ह्यांत 50 टक्यांपेक्षा कमी पाऊस झाला आहे. मराठवाड्यातील सर्व जिल्हे तसेच सोलापूर, अहमदनगर आणि नंदुरबार आदी 16 जिल्हे दुष्काळाच्या छायेत आहेत.

गेल्या वषीर् दुष्काळाचा तडाखा बसलेल्या विदर्भातील अमरावती विभागात असलेल्या मोठ्या धरणात 13 टक्के, तर लघु प्रकल्पात फक्त तीन टक्केच साठा आहे. मराठवाड्यातील मोठ्या धरणांत 14 आणि लहान धरणांत 23 टक्के साठा आहे. नागपूर विभागातील मोठ्या धरणात तीन, तर मध्यम स्वरुपाच्या धरणांत पाच टक्केच साठा आहे. मात्र, काही भागांत समाधानकारक पाऊस असल्याने राज्यातील टँकरची संख्या 2879वऱ्न 2803वर कमी झाली आहे.

गेली दोन वषेर् राज्य सरकारने कृत्रिम पावसाच्या प्रयोग केला. त्यासाठी खास अमेरिकेतून 'पाइन शायपर' हे विमान आणून 'प्रकल्प वर्षा' उपक्रम राबवण्यात आला. गेल्या वषीर् या प्रयोगावर 18 कोटी रुपये खर्च करण्यात आले असले तरी त्यातून झालेला पाऊस अत्यल्पच आहे. यामुळे कृत्रिम पावसाच्या प्रयोगाबाबत अद्याप निर्णय झालेला नाही, असे सरकारने स्पष्ट केले.

 
</text>
</doc>
