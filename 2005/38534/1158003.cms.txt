<doc>
<docno>1158003.cms.txt</docno>
<text>
 
क्रीडा
ऑस्ट्रेलियाचा रडतखडत विजय
[ Friday, July 01, 2005  11:38:28 pm]


केंटरबरी (वृत्तसंस्था) : नॅटवेस्ट तिरंगी स्पधेर्ची अंतिम फेरी गाठताना ऑस्ट्रेलियाने बांगलादेशावर रडतखडत विजय मिळवला. अखेरच्या साखळी लढतीत बांगलादेशाने ऑस्ट्रेलियाला विजयासाठी 251 धावांचे आव्हान दिले होते. ऑस्ट्रेलियाने 4 गडी आणि 11 चेंडू राखून विजय मिळविला. लॉर्डसवर शनिवारी यजमान इंग्लंडशी ऑस्ट्रेलियाची अंतिम झुंज रंगेल.

ऑस्ट्रेलियाचा कर्णधार पाँटिंगला अखेर सूर गवसला. त्याने 95 चेंडूत 5 चौकारांच्या सहाय्याने 66 धावा फटकावल्या पण ऑस्ट्रेलियाच्या विजयावर शिक्कामोर्तब केले ते मायकल क्लार्क व अँड्र्यू सायमंडस या 5 व्या जोडीने. क्लार्कने 104 चेंडूत 1 षटकार आणि 5 चौकारांनिशी नाबाद 80 धावा फटकावल्या. या मालिकेत सातत्यपूर्ण खेळ करणाऱ्या सायमंडसने 37 चेंडूत 1 षटकार आणि 4 चौकारांनिशी नाबाद 42 धावा तडकावल्या.

धावफलक : बांगलादेश 50 षटकात 8 बाद 250 (शहरीयार नफीस 75, हबीबूल बशर 30, खलीद मसूद नाबाद 71; ब्रेट ली 10-0-62-2, गिलेस्पी 9-0-49-2, वॉटसन 10-0-43-3) पराभूत वि. ऑस्ट्रेलिया 48.1 षटकात 4 बाद 254 (गिलक्रिस्ट 45, पाँटिंग 66, मायकल क्लार्क नाबाद 80, अँड्यू सायमंडस नाबाद 42; मोर्ताझा 9-0-44-2).

सामन्याचा मानकरी : शहरीयार नफीस.

 
</text>
</doc>
