<doc>
<docno>1025214.cms.txt</docno>
<text>
 
महाराष्ट्र
गर्भवती महिलांसाठी आरोग्य योजना
[ Friday, February 18, 2005  07:50:15 pm]


उस्मानाबाद : जिल्ह्यातील गरोदर मातांच्या आरोग्यरक्षणासाठी उस्मानाबाद जिल्हापरिषदेच्यावतीने येत्या महिला दिनापासून ' तुळजाई महिला कल्याण ' योजना राबविण्यात येणार आहे.

पथदर्शक प्रकल्प म्हणून राज्य सरकारने उस्मानाबाद जिल्हा परिषदेच्या या योजनेला मान्यता दिल्याची माहिती जिल्हा परिषद अध्यक्ष जीवन गोरे यांनी दिली. यावेळी मुख्य कार्यकारी अधिकारी केरुके उपस्थित होते. गरोदर स्त्रियांच्या प्रकृतीची विविध प्रकारे होणाऱ्या हेळसांडीमुळे त्यांच्या आणि त्यांच्या अर्भकाच्या प्रकृतीवर विपरित परिणाम होतो. अशा मातांना पूर्णपणे संरक्षण मिळावे म्हणून या विम्याची कल्पना आणण्यात आली आहे.

जिल्ह्यात गरोदर मातांच्या मृत्यूचे प्रमाण दरहजारी तीन याप्रमाणे आहे. त्यांच्या आरोग्य सुरक्षेसाठी ही विमा योजना करण्यात आली आहे. ग्रामीण भागात राहणाऱ्या गरोदर स्त्रियांचे बाळंतपण, प्राथमिक आरोग्य केंदे, उपकेंदात अथवा खासगी रुग्णालयात झाल्यास औषधोपचारसाठी येणारा पाच हजार रुपयांपर्यंतचा खर्च विमा कंपनीकडून लाभाथीर्ंना मिळणार आहे. बाळंतपणात महिलेचा मृत्यू झाल्यास वारसांना 25 हजार रुपये नुकसानभरपाई विमा कंपनीकडून मिळेल.

यासाठी लाभाथीर्ना 84 रुपये विमा हफ्ता भरावा लागणार असून त्यापैकी 50 टक्के रक्कम जिल्हा परिषद भरणार आहे. जिल्ह्यात दरवषीर् रुग्णालयात बाळंत होणाऱ्या महिलांची संख्या 30 हजारहून जास्त आहे.

ग्रामीण भागातल्या महिलांच्या आरोग्याची काळजी घेणारी उस्मानाबाद जिल्हा परिषद ही राज्यातील एकमेव जिल्हा परिषद असल्याचेही जीवन गोरे यांनी यावेळी स्पष्ट केले.

 
</text>
</doc>
