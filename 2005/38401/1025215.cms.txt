<doc>
<docno>1025215.cms.txt</docno>
<text>
 
महाराष्ट्र
विद्याथिर्नींच्या वसतिगृहाची दैना
[ Friday, February 18, 2005  07:51:12 pm]


म. टा. वृत्तसेवा

कराड : इस्लामपूरमधील वाळवा तालुक्यातील सरकारी मुलींच्या वसतिगृहात सुविधा अपुऱ्या आणि निकृष्ट दर्जाच्या असल्याच्या तक्रारी येत आहेत. वसतीगृहाच्या अनागोंदी कारभाराची चौकशी व्हावी, अशी मागणी महात्मा विचारमंथनाचे विशेष समाज कल्याण अधिकाऱ्यांकडे केली आहे.

मंचाने समाज कल्याण अधिकारी हंबीरराव कांबळे यांना या संदर्भात निवेदन दिले. वसतीगृहाच्या अधीक्षक प्रतापे या विद्याथिर्नींना योग्य वागणूक देत नाहीत, अशी तक्रार निवेदनात करण्यात आली आहे.

वसतीगृहातील अन्न कमी दर्जाचे असते. पातळ दूध, जेवणात चिवट आणि कडक पोळ्या देणे, दररोज एक भाजी, भातात खडे सापडणे, असे प्रकार नेहमी घडतात. मुलींना पिण्याचे स्वच्छ पाणी मिळत नाही. या पाण्याच्या हौदात खूप घाण असते. मुलींसाठी वैद्यकीय सेवाही उपलब्ध नसतात.

त्यामुळे मुलींना तेथे राहण्याची मोठी गैरसोय होते. ही परिस्थिती न बदलल्यास महात्मा फुले मंचाच्यावतीने इस्लामपूर तहसील कार्यालयासमोर बेमुदत उपोषण करण्याचा इशारा दिला आहे.

वीटभट्ट्यांमुळे होतेय कृष्णेची धूप

वीटभट्टीसाठी येथील नद्यांमधून गाळ उपसण्याचे काम मोठ्या प्रमाणात होत असल्याने नदीपात्रांची धूप होण्याचे प्रमाण वाढले आहे.

येथे कृष्णा, कोयना, येरळा, उरमोडी, निरा या नद्या वाहतात. जिल्ह्यात सुमारे 250 ते 300 च्या आसपास वीटभट्ट्या आहेत. जो गाळ तयार होण्यासाठी हजारो वर्षांचा कालावधी लागतो त्यांचा अशाप्रकारे उपसा झाल्यास नद्यांची धूप थोपविणे अशक्य होईल, अशी भीती पर्यावरण तज्ज्ञांनी व्यक्त केली. कराडमध्ये 100 च्या आसपास तर पाटणमध्ये 41, वाई - 35, खंडाळा - 27, जावळी आणि फलटणमध्येही मोठ्या प्रमाणात वीटभट्ट्या आहेत. पाटण, कराड, फलटण, विटा येथून तसेच नजीकच्या गावांतून घरे बांधण्यासाठी मोठ्या प्रमाणात विटांची आणि वाळूची मागणी वाढली.

या वाळूचा आणि विटांचा दरही वाढला आहे. कृष्णा, गोदावरी, कोयना या नद्या बारमाही वाहत नाहीत. तसेच त्यांना पूरही येत नाही. पण सतत गाळ उपसण्याचे काम सुरू असव असल्याने मात्र त्यांची धूप होते. वारंवार गाळ उपसल्यामुळे नद्यांचा प्रवाहही बदलू लागतो.

 
</text>
</doc>
