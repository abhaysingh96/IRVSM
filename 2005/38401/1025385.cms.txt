<doc>
<docno>1025385.cms.txt</docno>
<text>
 
महाराष्ट्र
पोलिस भरतीसाठी पद्धत आणि निकष ठरवण्याची गरज
[ Friday, February 18, 2005  11:23:36 pm]


म. टा. प्रतिनिधी

पुणे : पोलिस भरतीसाठी झालेली लाखोंची गदीर् विचारात घेता त्यासाठी काही पद्धती आणि निकष ठरवावे लागतील, असे प्रतिपादन मुख्यमंत्री विलासराव देशमुख यांनी केले.

पुणे पोलिस मुख्यालयातफेर् उभारण्यात आलेल्या पोलिस कल्याण संकुलाचे उद्घाटन शुक्रवारी त्यांच्या हस्ते झाले त्यावेळी ते बोलत होते. कोर्टाने ठरवून दिलेल्या निकषानुसार राज्यात पोलिस भरती केली जात आहे. त्यामुळे एखाद्या जिल्ह्यातील पोलिस भरतीसाठी राज्यभरातून युवक येतात. त्यातूनच साडेतीन हजार जागांसाठी पाच लाखांची गदीर् झाल्याचे चित्र दिसून आले. तसेच एमबीए, पीचडी, झालेले युवकही भरतीसाठी रांगेत होते. हे थोडेसे विसंगत चित्र बदलण्याची गरज असून त्यासाठी भरतीबाबत काही पद्धती व निकष ठरवावे लागतील असेही त्यांनी सांगितले. पोलिसांवर कामाचा ताण वाढत आहे. गुन्ह्यांचा शोध घेणे हे काम दुय्यम झाले असून प्रथम कायदा आणि सुव्यवस्था राखण्याला प्राधान्य द्यावे लागते. त्यामुळे ताणतणावाचे प्रसंग दूर करण्यासाठी योगासारखे उपक्रम आखले पाहिजेत. तसेच पोलिसांच्या फिटनेसकडेही विशेष लक्ष देण्याची गरज आहे, अशी टिप्पणीही त्यांनी केली.

 
</text>
</doc>
