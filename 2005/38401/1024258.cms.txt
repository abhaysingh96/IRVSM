<doc>
<docno>1024258.cms.txt</docno>
<text>
 
महामुंबई
60 हजारच झोपड्या पाडल्याची आयुक्तांची कबुली
[ Friday, February 18, 2005  12:03:12 am]


म. टा.प्रतिनिधी

मंुबई : झोपड्यांवरील कारवाईस प्रारंभ झाल्यापासून आजतागायत सुमारे 90 हजार झोपड्या पाडण्यात आल्याचा दावा करण्यात येत असला तरी, सुमारे 60 ते 65 हजार झोपड्याच पाडण्यात आल्याचे स्पष्ट झाले आहे.

जवळपास दोन तृतीयांश झोपड्या पुन्हा उभारल्या गेल्याने त्या पाडाव्या लागल्या होत्या, दुसऱ्यांदा केलेल्या कारवाईचा आकडाही मूळ कारवाईत जमेस धरण्यात आला होता, अशी कबुली पालिका आयुक्त जॉनी जोसेफ यांनी दिली. दरम्यान , 2000 पर्यंतच्या झोपड्यांबाबत राज्य सरकारने घेतलेल्या भूमिकेविषयी बोलताना ' शासन धोरणानुसार कार्यवाही होईल ', अशी प्रतिक्रिया त्यांनी दिली.

झोपड्यांवर कारवाई सुरू झाल्यानंतर अनेक ठिकाणी पुन्हा झोपड्या उभारण्याचे प्रकार घडले होते. त्यामुळे पालिकेला दुसऱ्यांदा कारवाई करणे भाग पडले होते. पण, झोपड्या पुन्हा उभारण्याचे प्रकार फारच कमी प्रमाणात असल्याचा दावा आयुक्तांनी त्यावेळी केला होता. परंतु, गुरुवारी पत्रकारांशी बोलताना आयुक्तांनी केलेल्या विधानावरून पुन्हा झोपड्या बांधण्याचे प्रयत्न मोठ्या प्रमाणावर झाले होते, असे स्पष्ट झाले.

झोपड्यांवरील कारवाई थांबवा, अशी मागणी करणारे लोकप्रतिनिधी एकप्रकारे झोपडीधारकांना उत्तेजन देत नाहीत का, त्यामुळे त्यांच्यावर कारवाई करणार का, या प्रश्ानवर ,' कोणी काय मागणी करावी, हा लोकशाहीने दिलेला अधिकार आहे. त्यामुळे कारवाईचा प्रश्ान् येत नाही. प्रत्यक्ष कारवाईत अडथळा आणला तर, कायदा आहेच ', असे ते म्हणााले.

अनधिकृत झोपड्या उभ्या राहिल्या याचा अर्थ विभाग अधिकाऱ्यांनी कर्तव्य पार पाडले नाही, त्यामुळे त्या अधिकाऱ्यांवर कारवाई होणार का, या प्रश्ानवर ,' त्या वेळेस झोपड्या उभारताना, तेव्हा विभाग अधिकारी कोण होता, आता कुठे आहे, अशी सर्व चौकशी करावे लागेल ', असे मोघम उत्तर आयुक्तांनी दिले.

महापौरांना खेद

राज्य सरकारचा निर्णय अत्यंत दुदेर्वी असून त्यामुळे मंुबईची अवस्था दयनीय होणार आहे. वाढत्या लोकसंख्येमुळे या शहराला सुविधा पुरविणे जिकीरीचे होऊन बसले असतानाच, या निर्णयाने हे काम अधिकच अवघड होणार आहे. 1995 नंतरच्या झोपड्यांना संरक्षण मिळाल्याने परप्रांतियांचे लोंढे मोठ्या प्रमाणात येण्यास सुरूवात होईल. लोकसंख्या वाढून मंुबई बकाल होण्याची प्रक्रिया या निर्णयाने सुरू झाली आहे.

बेकायदा दुकाने जमिनदोस्त

अतिक्रमण विरोधी पथकाने ' ए ' विभागातील 10 अनधिकृत दुकाने गुरुवारी पाडली. डी.एन.रोड वरील ' बीएनजी हाऊस ' लगत या दुकानांनी सुमारे एक हजार चौरस फुटाचा भाग व्यापला होता. चेंबूरच्या न्यू मंडाला येथील अनधिकृत झोपड्या हटवून मोकळा झाालेला भूखंड पालिकेने गुरुवारी जिल्हाधिकाऱ्यांकडे दिला. गुरुवारी नेमक्या किती झोपड्या पाडल्या ते जाहीर करण्यात आले नाही.

 
</text>
</doc>
