<doc>
<docno>1024252.cms.txt</docno>
<text>
 
महामुंबई
खुल्या मतदानाविरोधात याचिका
[ Friday, February 18, 2005  12:00:18 am]


म. टा. प्रतिनिधी

मुंबई: भ्रष्टाचार आणि घोडेबाजार टाळण्यासाठी स्थानिक स्वराज्य संस्थांच्या महापौर, अध्यक्ष आदी पदांसाठीची निवड खुल्या ( हात वर करून) मतदान पद्धतीने केली जावी या सरकारच्या निर्णयाला आव्हान देणारी याचिका मुंबई हायकोर्टात आली आहे. ही पद्धत लोकशाहीविरोधी असल्याचे अर्जदाराचे म्हणणे आहे.

नाशिक महापालिकेतील राष्ट्रवादीचे नगरसेवक शिवाजी तुंबडे आणि रायगड जिल्हा परिषद सदस्य चंदकांत हातमोडे हे अर्जदार आहेत. महापालिकांचे महापौर, उपमहापौर तसेच नगर परिषदा, जिल्हा परिषदा अशा स्थानिक स्वराज्य संस्थांचे अध्यक्ष व उपाध्यक्ष यांची निवड खुल्या मतदानाने करण्याची अधिसूचना 11 व 15 फेब्रुवारी रोजी राज्य सरकारने जारी केली.

 
</text>
</doc>
