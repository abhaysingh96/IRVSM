<doc>
<docno>1024269.cms.txt</docno>
<text>
 
महामुंबई
अनागोंदीचा चक्रव्यूह
[ Friday, February 18, 2005  12:14:33 am]


राजेश चुरी

मुंबई : सरकारी वसाहत, खेर नगर, साहित्य सहवास, कलानगर, गांधी नगर, भारत नगर, टाटा नगर, वांदे-कुर्ला संकुल, म्हाडा, ओएजीसी, सेल्स टॅक्स, रिर्झव्ह बँक, अकाउंट्स कार्यालय अशी कार्यालये आणि निवासी वसाहत असलेल्या वांदे रेल्वे स्टेशनातून रोज किमान तीन लाख प्रवाशांची वर्दळ आहे. पण पूवेर्ला रेल्वे स्टेशनातून बाहेर पडताच रिक्षा आणि बेस्टच्या बसगाड्यांचा चक्रव्यूह भेदून जाणे म्हणजे आव्हानच ठरते. त्यातच रेल्वेच्या अपुऱ्या तिकीट खिडक्या, अरुंद पूल, रेल्वेच्या जमिनी-वरील अतिक्रमणे... सर्वच अनागोंदी कारभार पण लक्ष देण्यास कोणालाही फुरसत नाही...

वांदे स्टेशनाला गेल्या काही वर्षांत महत्व आले आहे. वांदे- कुर्ला संकुलानंतर या स्टेशनातील वर्दळ अधिकच वाढली. पूवेर्ला असलेल्या सर्व निवासी वसाहती आणि कार्यालयांमध्ये जाण्यासाठी अनंत काणेकर मार्गाचाच आधार आहे. पूवीर् हा मार्ग अतिशय भयानक होता. अतिक्रमणे हटवल्यामुळे तो मोकळा झाला आहे. मात्र रेल्वे स्टेशनाबाहेरचा परिसर अतिशय चिंचोळा असल्याने वाहतुकीची कोंडी होते. रिक्षाचालक तर स्टेशनच्या पादचारी पुलापर्यंत रिक्षा आणून थडकवतात.

स्टेशनबाहेरील रिक्षांसाठीच्या मागिर्केमधून रस्ता काढत जाणे म्हणजे रहिवाशांसाठी दिव्यच आहे. वांदे-कुर्ला संकुल आणि महत्वाच्या निवासी वसाहतींकडे जाण्यासाठी बेस्ट बसचे 18 मार्ग आहेत. त्यामुळे बसेसची संख्याही खूप आहे. वास्तविक पूवेर्कडे बेस्टच्या बस डेपोची तातडीने आवश्यकता आहे. काणेकर मार्गावर रेल्वेच्या मोकळ्या भूखंडावर बस डेपो बांधण्यासाठी 1992 मध्ये तत्कालीन नगरसेवक के. पी. नाईक यांनी प्रस्ताव सादर केला होता. रेल्वेने भूखंडासाठी जागेचा व्यावसायिक दर मागितला. बेस्टकडे निधी नसल्याने बेस्ट डेपोचा प्रश्न मागीर् लागलेला नाही. आता याच भूखंडावर दुचाकी वाहनांसाठी अनधिकृत ' पे अँड पार्क ' सुरू आहे. दुचाकीचा दर पाच रु. कोणतीही रिसीट नाही. (अरुंद पूल... 3)

' मटा ' ची कामगिरी

अनंत काणेकर मार्ग मोकळा करण्याचे श्रेय ' महाराष्ट्र टाइम्स ' ला जाते. या मार्गावरील भंगाराची गोदामे, अतिक्रमणे, रस्त्यात पडलेल्या सिमेंटच्या पाइपचे फोटो मटाने वारंवार छापले. वांद्याचे रहिवासी असलेले शिवसेनाप्रमुख बाळासाहेब ठाकरे यांनी तात्काळ तत्कालीन महापौर हरेश्वर पाटील यांना आदेश देऊन काणेकर मार्ग मोकळा करण्याचे आदेश दिल्यानंतर हा मार्ग मोकळा झाल्याची आठवण के. पी. नाईक यांनी करून दिली.

 
</text>
</doc>
