<doc>
<docno>1024302.cms.txt</docno>
<text>
 
महामुंबई
हे तर बकालीकरण!
[ Friday, February 18, 2005  12:29:50 am]


आघाडी सरकारच्या धोरणावर सर्वसामान्य मुंबईकरांच्या या प्रातिनिधिक प्रतिक्रिया.

मकरंद बेडेकर (सॉफ्टवेअर इंजिनियर) : सरकारचे धोरण चूक आहे. आज 2000 पर्यंतच्या झोपड्यांना संरक्षण दिले, तर काही दिवसांनी 2000 नंतर आलेलेही नक्कीच संरक्षण मागणार. याला अंत नाही. त्यापेक्षा मुंबईकरांच्या वास्तव्याचा निश्चित, योजनाबद्ध आराखडा बनवला पाहिजे.

अंजली एरंडे (गृहिणी) : 2000 पर्यंतच्या झोपडपट्टीवासीयांची मुंबईत पाच वषेर् पूर्ण झाली आहेत. त्यामुळे त्यांच्या झोपड्यांना मान्यता द्यायला हरकत नाही. पण झोपड्यांच्या बेसुमार वाढीविरुद्ध सरकारचा पवित्रा योग्यच होता.

प्रभाकर गोडबोले (निवृत्त नागरिक) : 2000 पर्यंतच्या झोपडीवासीयांच्या वास्तव्याला आता बराच काळ लोटला असल्यामुळे त्यांचे वास्तव्य अधिकृत ठरवायला हरकत नाही. मात्र त्यापुढच्या अनधिकृत झोपड्यांची मात्र कोणत्याही कारणाने वाढ होऊ देता कामा नये.

अरविंद दाभोळक र (डॉक्टर) : या निर्णयामुळे मुंबई जास्त बकाल होणार आहे. 1995 पर्यंतचा निर्णय ठीक होता, आता जर तो 2000 पर्यंत आणलाय, तर काही काळातच तो 2005 पर्यंत वाकवला जाईल.

महाबळेश्वर मोरजे (गृहनिर्माण सोसायट्यांचे सल्लागार) : झोपड्या वाढू नयेत म्हणून केलेला कायदा आणि राज्य सरकारने घेतलेले निर्णय यांत काहीच ताळमेळ नाही. फक्त ' व्होट बँक ' डोळयासमोर ठेवूनच हे संरक्षण दिले जात असल्याने ते थांबवणे अत्यंत आवश्यक आहे.

रवी परांजपे ( वकील) : सरकार करदात्यांच्या जिवावर असे खेळ करणार असेल, तर आम्हाला यापुढे कर देणे थांबवावे लागेल. आम्ही करांचा बोजा सोसायचा आणि त्यातून अनधिकृतपणे राहणाऱ्यांची सरकारने भर करायची, याला अजिबात अर्थ नाही.

विवेक कुलकर्णी (पर्यावरणतज्ज्ञ) : हा निर्णय अत्यंत चुकीचा आणि दुदैर्वी आहे आणि त्यास सर्वच राजकीय पक्ष आणि नेते जबाबदार आहेत. हे सगळे लोकांची कणव आहे म्हणून झालेले नाही. या अशा चुकीच्या धोरणाचा संपूर्ण मुंबापुरीच्या स्वास्थ्यावर परिणाम होणार आहे आणि पर्यावरण आणखी ढासळणार आहे.

 
</text>
</doc>
