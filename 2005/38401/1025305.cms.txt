<doc>
<docno>1025305.cms.txt</docno>
<text>
 
अर्थव्यवहार
'एलपीजी' सिलिंडरची किंमत 103 रु.ने वाढविण्याचा इंडियन ऑइलचा प्रस्ताव!
[ Friday, February 18, 2005  09:30:10 pm]


वृत्तसंस्था

नवी दिल्ली : देशातील सर्वात मोठी खनिज तेल कंपनी इंडियन ऑइल कॉपोर्रेशनने स्वयंपाकाच्या गॅसची किंमत प्रति सिलिंडर 103 रुपयांहून अधिक आणि सार्वजनिक वितरण यंत्रणेद्वारे विकल्या जाणाऱ्या केरोसीननची किंमत साडेसात रु.नी वाढविण्याचा पेट्रोलियम मंत्रालयाकडे सादर केला आहे.

कच्च्या मालाच्या अर्थात खनिज पेट्रोलियमच्या भावांत झालेल्या भरमसाठ वाढीमुळे ही किंमतवाढ अटळ असल्याचे इंडियन ऑइलचे विक्री संचालक एन. जी. कन्नन यांनी पेट्रोलियम मंत्रालयाला अलिकडेच पाठविलेल्या पत्रात म्हटले आहे. स्वयंपाकाचा गॅस (एलपीजी) व रॉकेलचे आंतरराष्ट्रीय बाजारपेठांतील भाव जवळजवळ 200 टक्क्यांनी वाढून अनुक्रमे प्रति टन 374 व 382 डॉलर झाले आहेत. मात्र त्या प्रमाणात सरकारी खनिज तेल कंपन्यांनी आपल्या ग्राहकांवर भाववाढ लादलेली नाही. फक्त ' एलपीजी ' सिलिंडरची किंमत अल्प प्रमाणात, म्हणजे 20 रुपयांनी वाढविण्यात आली. या उत्पादनांच्या आंतरराष्ट्रीय बाजारांती किंमती मात्र सतत वाढत असल्यामुळे सरकारी तेल कंपन्यांचा तोटा सतत वाढत आहे.

जानेवारी 2005 मधील किमतींनुसार ' एलपीजी ' ची ' एक्स स्टोरेज पॉइंट ' किंमत प्रति टन 7307.19 रु.नी म्हणजेच प्रति सिलिंडर 103.76 रु.नी आणि केरोसीनची किंमत प्रति टन 7579.72 रु.नी (प्रति लिटर 7.58 रु.) वाढविणे आवश्यक आहे व या भाववाढीला तातडीने मंजुरी देण्यात यावी, असे इंडियन ऑइलचे म्हणणे आहे.

सबसिडी कायम

केंद सरकार ' एलपीजी ' व केरोसीनवर देत असलेली अनुदाने ( सबसिडी) कायम असून, ती 2004 वर्षात आंतरराष्ट्रीय पातळीवर झालेल्या सर्वात खडतर खनिज पेट्रोलियम भाववाढीच्या काळातही कायम राखण्यात आली. आंतरराष्ट्रीय क्रू ड पेट्रोलियम पेठेत मोठ्या प्रमाणावर भाववाढ होऊनही सरकारी तेल कंपन्यांना आपल्या किरकोळ विक्रीच्या किंमती वाढविण्याची परवानगी सरकारने आतापर्यंत दिलेली नाही.

इंडियन ऑइलला 2004-2005 आथिर्क वर्षात इंडियन ऑइलला कमी किमतीस विक्रीमुळे ' एलपीजी ' व केरासीन व्यवसायात होणारा अंदाजित तोटा 7566.80 कोटी रु. असेल.

 
</text>
</doc>
