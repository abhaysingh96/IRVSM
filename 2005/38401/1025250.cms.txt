<doc>
<docno>1025250.cms.txt</docno>
<text>
 
बहुतांची अंतरे
आशा भोसलेंचीही उपेक्षा अनाकलनीय
[ Friday, February 18, 2005  08:44:22 pm]


'' सुरय्याला मरणोत्तर तरी पद्म पुरस्कार द्यायला हवा होता '' असे मत व्यक्त करणारे पत्र वाचले. त्याच्याशी मी पूर्णपणे सहमत आहे. मलिका-ए- तरन्नुम नूरजहाँ पाकिस्तानला स्थलांतरीत झाली, तेव्हा भारतीय चित्रपटसृष्टीत फक्त सुरय्या जमाल शेख हीच गायिका नायिका म्हणून सर्वात लोकप्रिय झाली. स्वरसौदामिनी आशा भोसलेंनादेखील अद्याप एकही पद्म पुरस्कार मिळालेला नाही.

गानसम्राज्ञी लता मंगेशकरांना उशिरा का होईना, पण 2001 साली भारतरत्न पुरस्कार मिळाला, त्यावेळीच आशाजींना पद्म पुरस्कार का मिळाला नाही ? याची वर्तमानपत्रांमधून जाहीर चर्चाही झाली, पण त्याचा परिणाम काहीच झाला नाही. भारतीय संगीतसृष्टीच्या सुवर्णकाळात मोलाची कामगिरी केलेल्या शमशाद बेगम, सुमन कल्याणपूरसारख्या पार्श्वगायिकाही पद्म पुरस्कारांपासून वंचित आहेत. गीता दत्त या महान पार्श्वगायिकेला मरणोत्तरही पद्म पुरस्कार मिळाला नाही, पण तिच्या गानशैलीची किंचित झाक असलेल्या कविता कृष्णमूतीर् यांना यावषीर् पद्मश्ाी पुरस्काराने सन्मानित करण्यात आले. तेव्हा हे पुरस्कार केवळ उपचार म्हणून दिले जातात का, अशी शंका वाटते. आशा भोसलेंसारखी स्वरसम्राज्ञी अजूनही स्वरमंडळात तेजाने तळपत असताना तिची पद्म पुरस्कारासाठी उपेक्षा होते, मग सुरय्यासारख्या स्वरसौंदर्यवतीला मरणोत्तर पद्म पुरस्कार द्यायला, अजून बराच उशीर आहे, असे समजायला हरकत नाही.

सुहास बसणकर, दादर, मुंबई.

 
</text>
</doc>
