<doc>
<docno>1025280.cms.txt</docno>
<text>
 
लेख
'डॅगन'ला धास्ती 'वाघा'ची!
[ Friday, February 18, 2005  08:54:51 pm]


गोल्डमन सॅक या गुंतवणूक बँकेनं भारताला काहीसं झुकतं माप दिलंय. भारतानं वर्षाला किमान पाच टक्के आथिर्क वाढ कायम राखली, तरी येत्या दहा वर्षांत ' डॅगन ' चा दबदबा संपेल. सध्याची परिस्थिती कायम राहिल्यास 2022 मध्ये ब्रिटन आणि 2032 मध्ये जपानला मागे टाकून चीन आणि अमेरिकेखालोखाल भारत जगातली तिसरी सर्वांत मोठी आथिर्क शक्ती बनेल, असा त्यांचा कयास आहे.

समृद्ध संस्कृतीची प्राचीनता आणि परकीय आक्रमणांचा इतिहास सोडला, तर भारत आणि चीनमध्ये इतकी वर्षं काहीच साम्य नव्हतं. स्वातंत्र्याच्या रूपानं पुनर्जन्म झाल्यानंतरही जवळपास 50 वर्षं त्यांनी जोपासलं ते फक्त शत्रुत्वच. उदारीकरण, खासगीकरण आणि जागतिकीकरणाच्या युगात हे ' वैर ' आथिर्क पातळीवर उतरलं. आणि तेही इतकं टोकाचं की, चिनी डॅगनच्या विषारी, विखारी फुत्कारांमध्ये भारतीय वाघ होरपळून निघणार की वाघाच्या डरकाळीनं डॅगनची पाचावर धारण बसणार, अशी चढाओढच लागली. त्यांच्यातली ही लढत ' नेक टू नेक ' नक्कीच नाही. पण ' डॅगन ' ला आता ' वाघा ' ची धास्ती वाटतेय, हे नक्की!

जगातली सर्वाधिक वेगानं वाढणारी अर्थव्यवस्था म्हणून पहिलं नाव आहे चीनचं आणि दुसरं भारताचं. भारताच्या आथिर्क वाढीचा वेग 8.2 टक्के, तर चीनचा 9.5. आघाडीच्या कंपन्यांनी त्यांच्या क्षमतांचा वेध घेण्याचा प्रयत्न केला. त्यातून हाती आलेल्या निष्कर्षांमुळे ' वाघा ' च्या डरकाळीचा आवाज अधिकच बुलंद होणार आहे.

जगभरातल्या समस्त तज्ज्ञांनी भारताचं भवितव्य उज्ज्वल असल्याचं भाकित वर्तवलंय. गोल्डमन सॅक या गुंतवणूक बँकेनं भारताला काहीसं झुकतं माप दिलंय. भारतानं वर्षाला किमान पाच टक्के आथिर्क वाढ कायम राखली, तरी येत्या दहा वर्षांत ' डॅगन ' चा दबदबा संपेल. सध्याची परिस्थिती कायम राहिल्यास 2022 मध्ये ब्रिटन आणि 2032 मध्ये जपानला मागे टाकून भारत, चीन आणि अमेरिकेखालोखाल जगातली तिसरी सर्वांत मोठी आथिर्क शक्ती बनेल, असा त्यांचा कयास आहे.

गंुतवणुकीवर ' रिटर्न ' किती मिळतो, यावर अर्थव्यवस्थेची सुदृढता अवलंबून असते. ' स्टॅण्डर्ड लाइफ इन्व्हेस्टमेंट ' नं भारतीय अर्थव्यवस्थेच्या ' रिटर्न ' च्या क्षमतेबाबत एक पाहणी केली. ही अर्थव्यवस्था येत्या 50 वर्षांत 10 टक्के ' रिटर्न ' देऊ शकेल, असं अनुमान त्यांनी काढलंय. ' जगाचा सध्याचा आथिर्क तोल 50 वर्षांनंतर आशियाकडे झुकलेला असेल. विशेषत: चीन व भारतात गुंतवणुकीसाठी प्रचंड संधी उपलब्ध असतील. गुंतवणूकदारांच्या दृष्टीनं ' चिंडिया ' हा नवा प्रदेश बनलेला असेल ', हे ' स्टॅण्डर्ड लाइफ ' चे धुरीण रिचर्ड बॅटी यांचं विधानं बरंचसं बोलकं आहे. ' अॅबरडीन अॅसेट मॅनेजमेंट ' नं तर आशियात गुंतवणुकीसाठी भारताला चीनपेक्षा वरचं स्थान दिलंय. चीनमधले बहुतांश मोठे उद्योग अजूनही सरकारच्याच ताब्यात आहेत. सरकारच्या पोलादी पडद्यामुळे तिथं पारदर्शकता नावालाही नाही. अशा परिस्थितीत तिथं गुंतवणूक करणं श्रेयस्कर नाही, असं त्यांचं स्पष्ट मत आहे.

भारताबाबत या सर्वांचं एकमत होण्याचं कारण काय ? भारतात जादूची कांडी फिरवल्याप्रमाणं असा काय बदल झालाय ? या प्रश्नांची उत्तरं शोधण्यासाठी काही मूलभूत बाबींकडे लक्ष जायलाच हवं. भारतात ओतलेला पैसा दामदुपटीनं वसूल होतो, शिवाय तिथं कुशल कामगार कमी पगारावर उपलब्ध आहेत, असा संदेश जगभरात गेलाय. ब्रिटनमध्ये वाषिर्क किमान वेतन 20 हजार पौंड आहे, तर भारतात अवघं 300 पौंड. कर्मचाऱ्यांसाठी हा संदेश मारक असला, तरी अर्थव्यवस्थेसाठी मात्र तो ' संजीवनी ' ठरलाय.

' आउटसोसिर्ंग ' हा उद्योगांसाठी परवलीचा शब्द. ' लॉइड्स टीएसबी ' आणि ' प्रुडेन्शियल ' या आघाडीच्या कंपन्यांनी आउटसोसिर्ंगसाठी निवड केली, ती भारताचीच. माहिती-तंत्रज्ञान उद्योगानं तर अमेरिकेतली 75 टक्के कामं आपल्याकडे खेचून घेतली आहेत. ' ब्रिटिश टेलिकॉम ' आणि ' ब्रिटिश एअरवेज ' चं पान ' टाटा कन्सल्टन्सी सव्हिर्सेस ' आणि ' इन्फोसिस ' या भारतीय कंपन्यांवाचून हलत नाही.

मात्र, निव्वळ ' आउटसोसिर्ंग ' मुळं भारत समृद्ध होतोय, असं समजणं शहाणपणा नव्हे. भारताला पूवीर् आपल्याच विकासासाठी आंतरराष्ट्रीय व्यापार तसंच अमेरिका आणि रशियासारख्या महासत्तांच्या मदतीवर अवलंबून राहावे लागत असे. हळुहळू उद्योग, नोकऱ्या वाढत गेल्या आणि श्रीमंती येत गेली. आज भारताच्या सर्व गरजा देशातच पूर्ण होतात. त्याला कुणापुढेही हात पसरण्याची गरज नाही.

भारताच्या आथिर्क समृद्धीत त्याच्या 20 कोटी मध्यमवगीर्यांनी मोलाचा वाटा उचललाय. या वर्गाच्या सरासरी उत्पन्नात गेल्या दशकात तब्बल 60 टक्क्यांनी घसघशीत वाढ झालीय. यापुढेही ती होतच राहील. हा वर्ग जसजसा श्रीमंत होतोय तसतशी त्याची खर्च करण्याची वृत्तीही वाढतेय. शितावरून भाताची परीक्षा करायची झाल्यास फोनचं उदाहरण देता येईल. 1990 मध्ये भारतात केवळ 50 लाख फोन होते. ही संख्या आज साडेसात कोटींंवर पोहोचलीय आणि आश्चर्यचकित करणारी बाब म्हणजे त्यात दर महिन्याला दोन लाखांनी वाढ होतेय. ' होम लोन ' घेणाऱ्यांची संख्याही दिवसेंदिवस वाढतच आहे. दूरसंचार क्षेत्राप्रमाणं बँकिंग क्षेत्रही परदेशी गुंतवणूकदारांसाठी खुलं होण्याची शक्यता असल्यानं भविष्यात भारताकडे भांडवलाचा ओघ कायम राहील, अशी चिन्हं आहेत. पण हे सगळं मिळवलं म्हणजे यापुढंचा मार्गही निधोर्क आहे, असं समजण्याचं कारण नाही. भारताला दरवषीर् एकूण देशांतर्गत उत्पन्नाच्या 4.8 टक्के इतकी महसुली तूट सोसावी लागते. ती कमी होणं अत्यावश्यक आहे. ' लाल फिती ' चा कारभार आणि कच्च्या पायाभूत सुविधा हादेखील प्रगतीतला मोठाच अडसर.

समाधानाची बाब म्हणजे राजकीय स्थित्यंतर होऊनदेखील अर्थव्यवस्थेची घोडदौड थांबलेली नाही. कम्युनिस्टांच्या पाठिंब्यानं काँग्रेसचं सरकार आल्यानंतर आथिर्क सुधारणा थांबतील, अशी भीती वाटली होती. पण मनमोहन सिंग यांच्यासारख्या सुधारणावादी अर्थतज्ज्ञाकडे देशाची सूत्रं जाताच बाजार उसळला. ही वाढ भारताच्या हनुमान उडीचं प्रतीक ठरावी!

किरण तारे

( रूपांतर)

 
</text>
</doc>
