<doc>
<docno>1025281.cms.txt</docno>
<text>
 
अग्रलेख
क्रिकेटचे निमित्त!
[ Friday, February 18, 2005  08:55:34 pm]


पाकिस्तानच्या क्रिकेट संघाचा भारत दौरा जेमतेम दोन आठवड्यांवर येऊन ठेपेपर्यंत भारतीय नियामक मंडळ दौऱ्याचा कार्यक्रम निश्चित करू शकले नाही, हीच शौकिनांच्या दृष्टीने चिंतेची बाब होती.

गुजरातमधील भीषण जातीय दंग्यानंतर अहमदाबाद येथे खेळण्यास पाकिस्तान मान्यता देण्याची शक्यता फारशी नव्हतीच, तर आपल्या राज्यात सारे सुरळीत आहे हे दाखवण्यासाठी मुख्यमंत्री नरेंद मोदी उत्सुक असणे साहजिक होते.

पण पाच दिवसांच्या कसोटीत थोडीशी गडबड झाली असती तर दौऱ्याचा फज्जा उडाला असता हा एक भाग झाला, पण यामुळे उभय देशांतील संबंध सुधारण्याची गाडी रुळावरून घसरू शकते, हे भान राज्यर्कत्यार्ंना असल्यामुळे अहमदाबादची बोळवण झटपट सामन्यावर करण्यात आली आहे.

अहमदाबादचा सामना मुंबईत व्हावा यासाठी मुंबईच्या संघटनेने प्रयत्न केले असले, तरी त्याला फळ येण्याची शक्यता फारशी नव्हती. मुळात मंडळाच्या नियमानुसार मुंबईत यावेळी सामना होणे अशक्य होते. शिवसेनाप्रमुख बाळासाहेब ठाकरे यांनी इशारे दिले नसते, तरी पाकिस्तानचा संघ मुंबईत पाऊल ठेवण्याची शक्यता नव्हती.

अहमदाबादचा सामना कोलकात्यात नेण्यात मंडळाचे पडद्याआडचे सूत्रधार जगमोहन दालमिया यांना स्वारस्य असणे साहजिक होते. एक वर्षांपूवीर् सौरभ गांगुलीचा संघ पाकिस्तानमध्ये गेला तेव्हा संघाचे अभूतपूर्व स्वागत करण्यात आले होते. संघाबरोबर गेलेले पत्रकार, उद्योजक आणि सर्वसामान्य भारतीय प्रेक्षक हे पाकिस्तानी जनतेच्या प्रेमाने भारावून गेले होते.

भारतीय संघ जिंकला म्हणून तेथे दंगे उसळले नाहीत किंवा पाकिस्तानी संघावर टीकेचा मारा झाला नाही. उभय देशांत संबंध सुधारावेत यासाठी सर्वसामान्य माणूस किती आतुर आहे याचे ते चिन्ह होते. या पार्श्वभूमीवर पाक संघ भारतात येणार म्हटल्यावर खेळपट्टी उखडण्यापासून ते विरोधाची भाषा करण्यापर्यंत काहींनी मजल मारली. अर्थात त्याला फारसा प्रतिसाद मिळाला नसला तरी पाकिस्तानविरोधाची तीव्र भावना भारतात आहेच.

पाकिस्तानकडून भारताला धोका आहे हेही खरे. पण आंतरराष्ट्रीय राजकारणात कोणत्याही देशांची मैत्री ही व्यावहारिक असते आणि ती कायमस्वरूपी नसते. त्यामुळे पाकिस्तानशी क्रिकेटमैत्री जोडण्यात आपला फायदा आहे आणि भारताशी टोकाचे वैर जोेेपासणे आपल्या शेजाऱ्यालाही परवडत नाही अशी स्थिती आहे. उभय देशांना एकमेकाशी व्यापार वाढवण्यात रस आहे.

भारताला इराणमधून तेल आणण्यासाठी पाईपलाईन टाकण्यासाठी आणि पाकिस्तानपलीकडील देशांशी व्यवहार करण्यासाठी पाकच्या भूमीतून सहजतेने जाण्याची परवानगी मिळणे फायद्याचे आहे. सध्या पाकिस्तानचे प्रमुख मुशर्रफ अंतर्गत राजकारणाने ग्रासले आहेत. त्यामुळे भारताशी संबंध सुधारून आथिर्क फायदे मिळविण्यात त्यांना रस असणे साहजिक आहे.

विविध आघाड्यांवर संबंध सुधारण्याची दोन्ही देशांनी मोहीम उघडली आहे, त्याचे क्रिकेट हे एक अंग आहे हे या दौऱ्याच्या विरोधकांनी आणि समर्थकांनी लक्षात घेणे आवश्यक आहे. चीन आणि अमेरिका या कट्टर शत्रुत्व असणाऱ्या बड्या शक्तींमध्ये संबंध सुधारण्याची सुरुवात टेबल टेनिस या खेळापासून झाली होती, हे ध्यानात घेऊनही, पाकिस्तान भारतात अतिरेकी कारवाया थांबवेल अशी

 
</text>
</doc>
