<doc>
<docno>1025249.cms.txt</docno>
<text>
 
बहुतांची अंतरे
आधुनिक मराठी कवितेच्या अग्रपूजेचा मान फुले-दांपत्याचाच
[ Friday, February 18, 2005  08:43:57 pm]


अमरावती विद्यापीठात ' मराठी कविता : काही सुटलेले दुवे ' या विषयावर अलीकडेच जे राष्ट्रीय चर्चासत्र झाले, त्याच्या बीजभाषणात पुणे विद्यापीठाच्या मराठी विभागाचे प्रमुख डॉ. नागनाथ कोत्तापल्ले यांनी मुद्दा मांडला की '' मराठी आधुनिक कवितेचे जनक '' म्हणून वाङ्मयेतिहासात नोंद असलेल्या कवी केशवसुतांच्या कवितेत ' आधुनिकते ' ची जी लक्षणे दिसतात, ती महात्मा फुल्यांच्या कवितेत दिसत असतील, तर तशी चर्चा साहित्याच्या इतिहासात का होऊ नये ?''

खरे म्हणजे मराठीच्या विद्यापीठीय प्राध्यापक मंडळींना उशिरा आलेली ही जाग आहे. महात्मा फुल्यांची कविता ही केशवसुतांच्या कवितेच्या 20-25 वषेर् आधीची असून, ती सर्वच्या सर्व आधुनिक लोकशाही मूल्यांचे वहन करीत होती, ही बाब पाच वर्षांआधी र्वध्याच्या प्रा. अशोक चोपडे यांनी ' आधुनिक मराठी कवितेचे जनक : जोतीराव फुले ' हे पुस्तक लिहून जाहीर केली होती. आणि त्याही आधी 1998 मध्ये हीच बाब ' क्रांतिज्योती सावित्रीबाई फुले : काळ आणि कर्तृत्व ' या म. रा. साहित्य आणि संस्कृती मंडळाने प्रकाशित केलेल्या ग्रंथात मी आणि डॉ. श्रीराम गुंदेकर यांनी सिद्ध केलेली होती. फरक एवढाच की, जोतीबा फुल्यांच्याही आधी सावित्रीबाईंची ' काव्यफुले ' मधील ( 1854) रचना प्रसिद्ध झाल्या असल्यामुळे आधुनिक मराठी कवितेच्या जनकत्वाचा मान त्यांनी क्रांतिज्योती सावित्रीबाई फुले यांना बहाल केला होता. अशा प्रकारे आधुनिक मराठी कवितेच्या अग्रपूजेचा मान खरे म्हणजे फुले दाम्पत्यालाच देणे हे न्यायोचित असून, मराठी साहित्य संस्कृतीच्या सर्व पाईकांचे ते परमपवित्र कर्तव्यही आहे.

डॉ. सुभाष सावरकर, अमरावती.

 
</text>
</doc>
