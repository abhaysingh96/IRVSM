<doc>
<docno>1025409.cms.txt</docno>
<text>
 
लेख
परदेशी कंपन्यांकडून आयआयएम विद्यार्थ्यांना वाढती मागणी
[ Friday, February 18, 2005  11:45:20 pm]


अहमदाबाद आणि कोलकाता येथील इंडियन इन्स्टिट्यूट ऑफ मॅनेजमेंट ( आयआयएम) या संस्थांतून पदवी मिळविणाऱ्यांना यंदा परदेशी कंपन्यांकडून मोठी मागणी आहे. यंदा या दोन्ही संस्थांतील एकंदर 32 जणांना मार्च महिन्यापूवीर्च परदेशी कंपन्यांतून ऑफर्स आल्या. साधारणपणे अशा ऑफर्स मार्च महिन्यात देण्यात येतात. परंतु यंदा काहीजणांना आताच अशा ऑफर्स आल्या आहेत. या कंपन्या अमेरिका, युरोपीय समूहातील देश, हाँगकाँग, सिंगापूर आणि मध्य-पूवेर्कडील देशांतील आहेत.

कोलकाता येथील आयआयएमच्या पदवीधराला सर्वाधिक म्हणजे दरवर्षाला 36 लाख रु. पगार देण्यात आला आहे, तर अहमदाबाद येथील आयआयएमच्या पदवीधराला भारतीय कंपनीकडून सर्वाधिक म्हणजे दरवर्षाला साडेचौदा लाख रु. पगार दिला गेला आहे. गेल्या वषीर् दोन्ही संस्थांतील एकंदर पाचचजणांना परदेशी कंपन्यांमध्ये नोकरी मिळाली होती. म्हणजेच यंदा त्यामध्ये सहापटीपेक्षा अधिक वाढ झाली आहे.

यंदाच्या मार्चमध्ये या दोन्ही संस्थांमध्ये उमेदवार निवडण्यासाठी 102 कंपन्या थडकतील, असा अंदाज आहे. गेल्या वषीर् हीच संख्या 40 होती. शिवाय गेल्या वषीर् या कंपन्यांतील बहुतांशी कंपन्या या आयटी क्षेत्रातील होत्या. यंदा मात्र कन्सल्टिंग, फायनान्स, माकेर्टिंग, आयटी आणि आयटीइएस, ऑपरेशन्स आणि ह्यूमन रिसोसेर्स यासारख्या विविध क्षेत्रांतील आहेत. याचाच अर्थ या पदवीधरांना विविध क्षेत्रांतून मागणी आहे, असे आयआयएम, कोलकाताच्या प्लेसमेंट कमिटीचे एक सदस्य संजीव झा यांनी म्हटले आहे.

मायक्रोसॉफ्ट कॉपोर्रेशन, ट्रायॉलॉजी, एचएलआय, आयबीएम, मित्तल स्टील, एसएपी इंटरनॅशनल कन्सल्टिंग ग्रुप, दुबई वायर्स, युरोशिएस यासारख्या कंपन्या मिडल आणि टॉप मॅनेजमेंटवरील पदांसाठी भारतीयांची निवड करीत असल्याचेही झा म्हणाले. तर अहमदाबाद येथील आयआयएमचे खरे यांच्या म्हणण्यानुसार त्यांच्या विद्यार्थ्यांना असिस्टंट व्हाइस प्रेसिडेंट, कन्ट्री मॅनेजर्स आणि माकेर्टिंगचे प्रमुख अशा पदांवर मागणी आहे. सारांश, यंदा अहमदाबाद आणि कोलकाता येथील आयआयएममधील उत्तम विद्यार्थ्यांना परदेशी कंपन्यांतून अधिक मागणी येण्याची स्पष्ट चिन्हे आहेत.

प्रतिनिधी

 
</text>
</doc>
