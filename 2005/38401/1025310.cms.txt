<doc>
<docno>1025310.cms.txt</docno>
<text>
 
अर्थव्यवहार
शेअर बाजारातील गुंतवणूक आणि 'शहाणपण'
[ Friday, February 18, 2005  09:40:13 pm]


यक्षाने युधिष्ठिराला प्रश्न विचारला होता की, जगातील सर्वात आश्चर्य वाटावे अशी गोष्ट कोणती ? युधिष्ठिराने उत्तर दिले की, पुढील क्षणी मृत्यू होऊ शकतो इतके क्षणभंगूर जीवन आहे हे माहीत असूनदेखील माणूस अशा प्रकारे पुढचे बेत आखीत असतो की, जणू काही तो शंभर वषेर् जगणार आहे! यातील अध्यात्मिक भाग सोडला तरी पण एक गोष्ट व्यवहारात अनुभवास येते ती ही की दामदुप्पट व्याज/ परतावा देण्याची वारेमाप आश्वासने देऊन पुढे पैसे बुडाल्याची शेकडो उदाहरणे वृत्तपत्रात आपण वाचत असतो, तरीही अशा बोगस कंपन्यांमध्ये पैसे गुंतविण्याचा मोह टाळणे हे अनेकांना शक्य होत नाही. वृक्ष लागवड करून भरपूर परतावा देण्याचे आमिष दाखवून गुंतवणूकदारांचे करोडो रुपये बुडविणाऱ्या कंपन्यांपासून कुणीच बोध घ्यायला तयार नाही, हे आश्चर्य नव्हे का ?

आजघडीला राष्ट्रीयीकृत बँका, सहकारी बँका सुमारे वाषिर्क सहा टक्के दराने ठेवीवर व्याज देतात. खाजगी कंपन्या त्यापेक्षा एखादा टक्का जास्त देतात इतकेच. एकूण व्यवस्थापन खर्चाचा विचार केल्यास याहून कितीतरी जास्त म्हणजे 25 ते 30 टक्के व्याज देण्याची वल्गना जर कुणी करीत असेल तर ती धोक्याची घंटा आहे हे आपण मानायला तयार होत नाही, याचा अर्थ असा की, मोहापायी आपण आपली विचारशक्ती गमावून बसलो आहोत. जी व्यक्ती किंवा संस्था गुंतवणूकदारांकडून घेतलेले पैसे कुठे गुंतवीत असेल की जिथे तिला 25 ते 30 टक्क्यांहून अधिक रक्कम मिळते आणि म्हणूनच मूळ गुंतवणूकदाराला 30 टक्के व्याज ती देऊ शकते ? एवढा विचारदेखील जर पैसे गुंतविणारी व्यक्ती करणार नसेल तर मग पैसे बुडाले म्हणून नशिबाला बोल लावण्यात काय अर्थ आहे ?

सध्या ' पीपीएफ ' वर 9 टक्के दराने व्याज देणे हेही सरकारला जड जात आहे हे आपण पाहतच आहोत. अशा प्रकारे सर्वसाधारण व्यावहारिक विचार करायला कुणी चार्टर्ड अकाउंटंट असण्याची गरज नाही. इतके सामान्यज्ञान हवेच. इतक्या प्राथमिक गोष्टींसाठी जर ग्राहक जागृती मेळावे ( इन्व्हेस्टर अवेरनेस प्रोग्रॅम) करावे लागत असतील तर परमेश्वरच या गुंतवणूकदारांचे रक्षण करो!मध्यंतरी ' महाराष्ट्र टाइम्स ' ने ' डिमॅट ' या विषयावर माहिती देण्यासाठी मुंबईत तीन ठिकाणी सार्वजनिक कार्यक्रम नि:शुल्क आयोजित करून आपली सामाजिक बांधिलकी सिद्ध केलीच आहे. मुंबई स्टॉक एक्स्चेंजनेदेखील ' सीडीसएल ' च्या सहभागाने शेअर बाजारात गुंतवणूक करताना घ्यावयाची काळजी या विषयावर 300 हून अधिक ग्राहक मेळावे आयोजित केले आहेत. पण शेवटी शेअर बाजारातील गुंतवणूक म्हणजे कुणीतरी सांगितल्यावरून करण्याची बाब नक्कीच नाही.

' सेबी ' ने तर मूलमंत्र सांगितला आहे की , churnig of sicurities. माहिती करून घ्या व मगच गुंतवणूक करा. ठराविक रक्कम फिक्स्ड् डिपॉझिट म्हणून ठेवा व निश्चित रक्कम दरमहा घ्या, असा हा मामला नाही. सतत आपल्या गुंतवणुकीवर लक्ष ठेवून शेअर्स खरेदीविक्री करीत राहणे हेच फायद्याचे ठरते. शेअर बाजाराच्या परिभाषेत याला ष्द्धह्वह्मठ्ठद्बठ्ठद्द श्ाद्घ ह्यद्गष्ह्वह्मद्बह्लद्बद्गह्य म्हणतात. नुसतेच काही कंपन्यांचे शेअर्स घेऊन ठेवून स्वस्थ बसणे नेहमीच फायदेशीर होते असे नाही. शेवटी घोडा का अडला ? न फिरवल्यामुळे हे तत्त्व इथेही लागू पडते. शेअर बाजारातील गुंतवणुकीद्वारे फिक्स्ड् डिपॉझिटहून नक्कीच अधिक परतावा मिळू शकतो हे खास. पण अभ्यासपूर्वक तसेच विवेकाने वागले पाहिजे. 40 वर्षांपूवीर् शेअर्समध्ये व्यवहार करणे/ जवळ शेअर्स बाळगणे हे दारूची बाटली जवळ बाळगण्याइतकेच निषिद्ध मानले जात होते, अशी आठवण भारतकुमार राऊत सांगतात!

आता ती परिस्थिती राहिली नाही हे खरे आहे. तथापि, शेअर बाजारात गुंतवणूक म्हणजे ' लाखाचे बारा हजार ' असा चुकीचा समज उगीच लोकांच्या मनात घर करून असतो. सावधपणे शेअर बाजारात गुंतवणूक केली तर लाखाचे बारा हजार नव्हे तर बारा हजाराचे लाख बनविता येतात हे नक्की. मुख्य पथ्य पाळावे ते असे की, अमूक गोष्ट दुसऱ्याने केली म्हणून मी ती तशीच करीन हे टाळावे. अरुणाताईंच्या शेजारणीने शेअर बाजारात प्रचंड नफा कमावला म्हणून एके सुप्रभाती अरुणाताई मोहनभाई नामे एका शेअर दलालाकडे गेल्या. एक लाख रुपये शेअर्समध्ये गंुतवणूक करण्यासाठी बरोबर घेऊनच! मोहनभाईंनी अरुणताईंना पहिला प्रश्ान् विचारला की, बाईसाहेब, तुम्हाला शेअरबाजाराविषयी काय माहिती आहे ? उत्तर आले , ' मला काही माहिती नाही. पण मला एक गोष्ट ठाऊक आहे की, माझ्या शेजारणीने शेअर बाजारात खूप फायदा मिळवला आहे '. मोहनभाई परोपरीने अरुणाताईना समजावत होते,

' बाईसाहेब, तुम्ही यात पडू नका, कारण या क्षेत्रात तुम्ही अगदीच अनभिज्ञ आहात. पण अरुणाताई तर इरेलाच पेटल्या होत्या. त्वेषाने त्या मोहनभाईंना म्हणाल्या , ' मी पैसे कमवावे असे तुम्हाला वाटत नाही, म्हणूनच तुम्ही मला असा सल्ला देत आहात! ' शेवटी मोहनभाईंनी त्यांना विचारले , ' कोणत्या कंपनीचे शेअर्स तुम्ही घेऊ इच्छिता ?'. ' अर्थातच सॉफ्टवेअर कंपन्यांचे शेअर्स '... उत्तर आले! मोहनभाईंनी त्यांना शेवटी त्या परिस्थितीत त्यांना योग्य वाटलेल्या एका सॉफ्टवेअर कंपनीचे शेअर घेऊन दिले. अरुणाताईंच्या सुदैवाने त्या कंपनीच्या शेअरचा भाव झरझर वाढत गेला.

एक लाखाच्या गुंतवणुकीची किंमत एक लाख पंधरा हजार झाली. मोहनभाईंना आपल्या या ग्राहकाची आठवण होतीच. त्यांनी त्वरित फोन करून अरुणाताईंना सल्ला दिला की, केवळ एक महिन्यात त्यांच्या गुंतवणुकीवर महिना 15 टक्के म्हणजे वर्षाला 180 टक्के या दराने परतावा मिळत आहे, तेव्हा त्वरित शेअर्स विकून बाहेर पडावे. हा सल्ला अरुणाताईंना मानवला नाही. उलट त्यांनीच मोहनभाईंना सांगितले , ' तुम्हाला काही कळत नाही, थोडे थांबा! या शेअर्सचे भाव आणखी वर जातात की नाही ते तुम्ही पहाच! योगायोग म्हणा हवी तर, पण खरोखरच आणखी दोन महिन्यानंतर भाव वाढत जाऊन गुंतवणुकीची किंमत 1 लाख 50 हजारांवर जाऊन पोचली. पुन्हा मोहनभाईंचा अरुणाताईंना फोन. विनवण्या करताहेत की, मॅडम आता तरी शेअर्स विकून यातून बाहेर पडा. तीन महिन्यांत एक लाखाचे दीड लाख तुम्हाला मिळत आहेत, आणखी काय पाहिजे ? आता अरुणाताईंच्या आकांक्षांचा घोडा तुफान चालला होता.

काहीशा घुश्शातच त्या मोहनभाईंना म्हणाल्या , ' प्रथम तर तुम्ही मला गुंतवणूक करण्यापासून परावृत्त करीत होतात. त्यानंतर 15 हजार रु. फायदा घेऊन बाहेर पडण्याचा चुकीचा सल्ला देत आहात. आता पुन्हा मला 50 हजार फायदा करून घेऊन बाहेर पडण्याचा चुकीचा सल्ला देत आहात. खरंच मोहनभाई, तुम्हाला या शेअर बाजारातलं काही कळत नाही. थोडे थांबा, लवकरच या शेअरचा भाव दुप्पट होईल.

आता गप्प बसण्याची पाळी मोहनभाईंची होती!

चंदशेखर ठाकूर,

( मॅनेजर-ऑपरेशन्स, सेंट्रल डिपॉजिटरी सव्हिर्सेस (इंडिया) लि., मुंबई)

( अपूर्ण)

 
</text>
</doc>
