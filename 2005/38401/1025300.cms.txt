<doc>
<docno>1025300.cms.txt</docno>
<text>
 
देश-विदेश
'मनी या' मिर्झा!
[ Friday, February 18, 2005  09:21:20 pm]


वृत्तसंस्था

नवी दिल्ली : प्रतिर्स्पध्याचा फोरहॅण्ड तितक्याच धारदार बॅकहॅण्डने टोलावताना स्वत:वर पूर्ण नियंत्रण ठेवणाऱ्या ' टेनिस सेन्सेशन ' सानिया मिर्झाने जाहिरात कंपन्यांच्या वेगवान ' सव्हिर्स ' वर मात्र स्वत:ला चांगलाच ब्रेक लावला आहे. तब्बल सात कोटी रुपयांची कमाई करून देणाऱ्या 18 जाहिरातींच्या प्रस्तावांपैकी केवळ तीनच स्वीकारून तसेच त्याव्यतिरिक्त वर्षभर जाहिराती न करण्याचे जाहीर करून तिने आपला मार्ग वेगळा असल्याचे दाखवून दिले आहे.

ऑस्टेलियन ओपन स्पधेर्त सेरेना विल्यमसारख्या तगड्या प्रतिर्स्पध्याला घाम गाळायला लावून सानियाने कोट्यवधी टेनिस रसिकांची मने जिंकली आहेत. तिच्या या लोकप्रियतेचा जाहिरातदारांनी फायदा उठवला नसता, तरच नवल.

तिला तब्बल 18 ' ब्रॅण्ड ' कडून जाहिरातीच्या ' ऑफर ' आल्या. पण तिने केवळ तीनच स्वीकारल्या आहेत. तिच्यासाठी ' नेट ' लावणाऱ्या ' ग्लोबो मीडिया सोल्युशन्स ' नेच ही माहिती उघड केली आहे.

सानियाशी तीन करार झाले असून, त्यातील पहिल्याची घोषणा मार्चच्या पहिल्या आठवड्यात दिल्लीत होईल, असे ' ग्लोबोस्पोर्ट ' चे उपाध्यक्ष अनिर्बन दास ब्ला यांनी सांगितले. या कराराबाबत अधिक काही सांगण्यास त्यांनी नकार दिला. पण , ' यंदा ती यापेक्षा जास्त करार करणार नाही ', असेही त्यांनी स्पष्ट केले.

जागतिक मानांकनात सानियाचा नंबर वाढण्याची शक्यता गृहीत धरून सुरुवातीला एकच वर्षाचा करार झाला आहे. सानिया पहिल्या दहात आल्यानंतर कराराची मुदत आणि अर्थातच मानधनही वाढवून घेण्याचे इमले त्यांनी रचले आहेत.

सानिया सध्या जीव्हीके इंडस्ट्रीज, सहारा, अॅटलस सायकल, टाटा टी आणि स्पोर्ट्स अथॉरिटी ऑफ आंध्र प्रदेशच्या जाहिरातींतून झळकत आहे. या जाहिरातदारांबरोबरचे तिचे करार जूनपर्यंत संपुष्टात येतील. त्यानंतर ती नव्याने करार केलेल्या तीनच ब्रॅण्डच्या जाहिरातीत दिसेल.

सानिया सचिन तेंडुलकर, सौरव गांगुली व राहुल दविड यांच्या खालोखाल चौथ्या नंबरची ' मॉडेल खेळाडू ' बनली आहे. तिने जागतिक 166 व्या नंबरवरून 99 व्या नंबरवर झेप घेतली आहे.

 
</text>
</doc>
