<doc>
<docno>1025217.cms.txt</docno>
<text>
 
महाराष्ट्र
पंढरपूर माघी एकादशी यात्रा
[ Friday, February 18, 2005  07:53:57 pm]


म. टा. वृत्तसेवा

पंढरपूर : मांढरादेवी दुर्घटनेच्या पार्श्वभूमीवर शनिवारपासून सुरू होणाऱ्या माघी यात्रेसाठी सरकारने जोरदार तयारी सुरू केली असून, सुरक्षिततेसाठी मोठ्या प्रमाणावर पोलिस बंदोबस्त तैनात करण्यात आला आहे. उजनी धरणातून सोडलेले 500 क्युसेक्स पाणी चंदभागेच्या पात्रामध्ये आल्याने, गेले अनेक दिवस कोरड्या पडलेल्या चंदभागेमध्ये स्नानासाठी भाविकांनी गदीर् केली. भाविकांची गैरसोय टळावी म्हणून मंदिर परिसर, प्रदक्षिणा मार्ग, चंदभागा घाट येथील अतिक्रमणे हटवायला नगरपरिषदेने सुरुवात केली.

चंदभागेच्या घटावर अग्निशामक दलासाठी स्वतंत्र पाईपलाइनही करून देण्यात आली आहे. इतर यांत्राच्या तुलनेत माघी यात्रा छोटी असूनही मांढरादेवी दुर्घटनेनंतर येथे ' आषाढी ' यात्रेप्रमाणे तयारी सुरू केली आहे. या यात्रेसाठी एक ते दीड लाख भाविक येत असताना पोलिस बंदोबस्त मात्र चार लाख भाविकांचा केला आहे.

मंदिर परिसरात नेहमीच गदीर्चे प्रमाण जास्त असल्याने खांबावरील विद्युत तारा जमिनीखालून घेण्याची मागणी करण्यात आली. पण विद्युत पुरवठा जमिनीखालून केबलद्वारा करण्यात सरकारला अपयशच आले. शनिवारी माघी एकादशी असून यात्रेसाठी व्यवस्था चोख असल्याचे सरकारी अधिकाऱ्यांकडून सांगण्यात येत आहे.

 
</text>
</doc>
