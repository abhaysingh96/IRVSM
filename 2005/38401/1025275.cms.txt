<doc>
<docno>1025275.cms.txt</docno>
<text>
 
लेख: नोंद
बुवा साळवी
[ Friday, February 18, 2005  08:53:19 pm]


शंकरराव साळवी उर्फ बुवा म्हणजे कबड्डी असे समीकरणच जणू जुळून गेले आहे. महाराष्ट्र सरकारतर्फे देण्यात येणारा ' जीवनगौरव ' पुरस्कार त्यांना मिळण्यात तसा उशीरच झाला, पण उशीराने का होईना त्यांना तो मिळाला याचा आनंद बुवांपेक्षा त्यांच्या चाहत्यांनाच जास्त झाला आहे.

कबड्डीला लोकाश्ायाप्रमाणे राजाश्ाय मिळवून देण्यात बुवांचा वाटा खूपच मोठा आहे. यशवंतराव चव्हाणांपासून सध्याचे मुख्यमंत्री विलासराव देशमुखांपर्यंंत सर्वांशीच बुवांचे जिव्हाळ्याचे संबंध राहिले आहेत. साधारण अर्धशतकापूवीर् स्वत:ला घर नसलेल्या बुवांना यशवंतरावांनी विचारले होते:

बुवा काय हवंय ? त्यावर बुवा पटकन म्हणाले, कबड्डी कचेरीसाठी जागा मिळवून द्या. महाराष्ट्राचा संघ जिंकला की, बुवांनी खाऊगल्लीत पाटीर् दिली नाही, असे कधी झालेच नाही. कबड्डी हेच त्यांचे जीवन बनून गेले आहे. त्यासाठी पायाला भिंगरी लावल्याप्रमाणे ते वणवण भटकत असतात.

कबड्डीला आशियाई देशात पार जपानपर्यंत नेले ते शरद पवार आणि बुवा साळवी या जोडीने. कसलीही भीडभाड न ठेवता राजकीय नेत्यांकडून कबड्डीसाठी मदत मिळवून देण्यात बुवांचा हातखंडा. एम. एन. रॉय यांना मानणाऱ्या बुवांना भाषणाची कला चांगलीच अवगत आहे.

हुतुतूला कबड्डीकडे वळवण्यासाठी बुवांनी घेतलेले परिश्ाम कोणीच विसरू शकणार नाही. वाद घालण्यात आणि वाद वाढवण्यात बुवांचा हात कोणी धरू शकणार नाही. कबड्डी स्पर्धा आयोजित करायला लावण्याचे तर त्यांना जणू वेडच. प्रकृती बरी असो किंवा नसो, एखाद्या गावी स्पर्धा असली की बुवा निघालेच प्रवासाला.

आता ते खूप थकल्यासारखे दिसतात. पूवीर्चा जोशही कमी झाल्यासारखा वाटतो. काही वर्षांपूर्वी शिवाजी पार्कवर शिवशाही कबड्डीच्या वेळी बुवांनी भावनात्मक भाषणाने साऱ्यांना जिंकले होते. कबड्डीला निधीची आवश्यकता आहे असे त्यांनी सांगताच 17 लाख रुपयांचे आश्वासन त्यांनी मिळवले होते. केवळ एका चढाईत हे पैसे मिळवून देणारी ही असामी.

त्या वेळी शिवसेनाप्रमुख बाळासाहेब ठाकरे यांनी बुवांचे अगदी आपुलकीने कौतुक करताना म्हटले होते, की बुवा आता तुम्ही थकला आहात. बरीच वषेर् तुम्ही कबड्डीसाठी राबराब राबलात, वणवण केलीत आता जरा आराम करा, विश्ाांती घ्या. परंतु आराम केला तर ते बुवा कसले ? अजूनही त्यांची भटकंती चालूच असते. क्रीडाप्रेमींनी त्यांना ' जीवनगौरव ' किताब पूवीर्च दिला आहे आता राज्य शासनाने त्यांचा गौरव केला आहे, याचे समाधान बुवांना नक्कीच वाटत असणार.

 
</text>
</doc>
