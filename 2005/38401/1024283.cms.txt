<doc>
<docno>1024283.cms.txt</docno>
<text>
 
क्रीडा
पाकचा दौरा लांबणीवर?
[ Friday, February 18, 2005  12:21:23 am]


वृत्तसंस्था

अहमदाबादेत वनडे घेण्याचा प्रस्ताव

नवी दिल्ली : अहमदाबादमध्ये कसोटी खेळणार नाही, अशी स्पष्ट भूमिका पाकिस्तानने घेतली असल्याने गुरुवारी भारतीय क्रिकेट नियामक मंडळाच्या (बीसीसीआय) बैठकीत या दौऱ्याचा कार्यक्रम निश्चित होऊ शकला नाही आणि आता कदाचित हा दौराच एका आठवड्याने पुढे ढकलला जाण्याची शक्यता दिसू लागली आहे.

अहमदाबादमध्ये आता कसोटी होणार नाही हे निश्चित ; मात्र एखादा जादा झटपट सामना खेळवता येईल काय याची चाचपणी बीसीसीआयने सुरू केली आहे. तसा प्रस्तावही भारतीय क्रिकेट मंडळाने पाकिस्तानपुढे ठेवलेला आहेे. याबाबत पाकिस्तान मंडळाचे उत्तर शुक्रवारी अपेक्षित असल्यामुळे दौऱ्याच्या कार्यक्रमाबाबत गुरुवारी काहीच ठरवण्यात आले नाही. पाकिस्तान संघ 25 फेब्रुवारीला भारतात येणार होता. पण आता तो एक आठवडा उशिरा येण्याची शक्यता दिसते.

 
</text>
</doc>
