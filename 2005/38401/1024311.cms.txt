<doc>
<docno>1024311.cms.txt</docno>
<text>
 
महाराष्ट्र
वासुदेव बळवंत फडकेंचे स्मारक होणे भूषणावह
[ Friday, February 18, 2005  12:41:31 am]


म. टा. प्रतिनिधी

पुणे : स्फूतीर्दायक इतिहास आणि क्रांतीकारकांचे विस्मरण होत असताना राज्य गुन्हे अन्वेषण विभागामध्ये (स्टेट सीआयडी) आद्य क्रांतीकारक वासुदेव बळवंत फडके यांचे स्मारक होणे, ही अभिमानाची बाब आहे, असे प्रतिपादन राज्याचे पोलिस महासंचालक के. के. कश्यप यांनी गुरुवारी केले.

सीआयडीच्या शतकमहोत्सवी वर्षानिमित्त क्रांतीकारक फडके यांच्या स्मारकाचे भूमिपूजन, तसेच परिसरातील शताब्दी सभागृहाच्या कामाचे उद्घाटन त्यांच्याहस्ते झाले. पुणे विभागाचे आयुक्त प्रभाकर करंदीकर, पालिका आयुक्त डॉ. नितीन करीर आणि पोलिस आयुक्त धनंजय जाधव यावेळी उपस्थित होते.

या स्मारकासाठी तयार करण्यात येणाऱ्या पुतळ्याचे शिल्पकार भगवान रामपुरे यांना कश्यप यांच्या हस्ते 15 हजार रुपयांचा धनादेश देण्यात आला. तसेच प्रसिद्ध चित्रकार सुहास बहुलकर यांनी संसदेसाठी काढलेल्या क्रांतीकारक फडके यांच्या चित्राची प्रतिकृती सीआयडीचे प्रमुख अपर पोलिस महासंचालक जयंत उम्राणीकर यांना देण्यात आली. डॉ. बी. जी. फडके यांचाही यावेळी सत्कार करण्यात आला.

सीआयडीमध्ये क्रांतीकारक फडके यांच्या स्मारकाच्या उभारणीचे स्वागत करून श्री. कश्यप म्हणाले की, उम्राणीकर यांनी यापूवीर्ही नागपूरमधील ऐतिहासिक पोलिस ठाण्याचे तसेच मुख्यालयातील एका घड्याळाचे जाणीवपूर्वक जतन केले आहे. क्रांतीकारक फडके यांच्या वास्तव्याने पावन झालेल्या स्टेट सीआयडीचा परिसर येणाऱ्या पिढ्यांना नक्कीच प्रेरणादायी ठरेल, असा विश्वास त्यांनी व्यक्त केला.

क्रांतीकारक फडके यांच्या स्मारकानिमित्त उमराणीकर यांनी फडके यांच्या चरित्रातील अनेक आठवणी सांगितल्या. तसेच या कामासाठी आपणहून पुढाकार घेणाऱ्या देणगीदार पुणेकरांचे स्वागत केले. या स्मारकासाठी विजय आठले यांनी 50 हजार रुपयांची देणगी दिली आहे. क्रांतीकारक फडके यांच्यावरील गीत यावेळी उषा कुलकणीर् यांनी सादर केले.

क्रांतीकारक फडके यांच्या स्मारकाभोवती करण्यात येणाऱ्या नियोजित उद्यानाचा आराखडा श्रीमती लक्ष्मीनारायण यांनी केला असून पुणे महापालिकेचे उद्यान अधिक्षक यशवंत खैरे यांनी बागेचे काम लवकरच हाती घेणार असल्याचे सांगितले.

 
</text>
</doc>
