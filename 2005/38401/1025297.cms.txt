<doc>
<docno>1025297.cms.txt</docno>
<text>
 
देश-विदेश
गोव्यात भाजप निवडणुकीच्या तयारीत?
[ Friday, February 18, 2005  09:19:47 pm]


म. टा. प्रतिनिधी

पणजी : मनोहर परीर्कर सरकारच्या बरखास्तीच्या विरोधात सुरू केलेल्या आंदोलनाच्या निमित्ताने भारतीय जनता पक्ष जणू राज्यातील संभाव्य मध्यावधी विधानसभा निवडणुकांच्या तयारीला लागला आहे, अशी लक्षणे दिसत आहेत. पक्षाच्या केंदीय आणि स्थानिक नेत्यांच्या विधानांवरून तर त्याची खात्रीच पटत आहे.

' जमीर हटावो लोकतंत्र बचाओ ' हे राज्यपाल एस. सी. जमीर यांच्याविरोधातील आंदोलन संपते न संपते तोच आता पक्षातफेर् दुसऱ्या मोहिमेची तयारी केली जात आहे. या मोहिमेद्वारे आंदोलनाची धार आता अधिकच तेज करण्याचे भाजपने ठरवले आहे. भाजपचे प्रदेशाध्यक्ष व आमदार राजेंद आलेर्कर यांनी गुरुवारी याबाबत सुतोवाच केले. मोहिमेची रूपरेखा ठरवण्यासाठी येत्या दोन-तीन दिवसांत पक्षाचे नेते व कार्यर्कत्यांची बैठक घेतली जाईल, असे त्यांनी सांगितले.

' जमीर हटावो लोकतंत्र बचाओ ' या मोहिमेद्वारे भाजपने साऱ्या राज्यभरात रान उठवले होते. ठिकठिकाणी आयोजलेली निदर्शने, धरणे, सभा यांना जनतेचा प्रतिसादही चांगला लाभला. ही मोहीम प्रभावी करण्यासाठी जसवंत सिंग, व्यंकय्या नायडू, मदनलाल खुराणा, राम नाईक, एस. एस. अहलुवालिया, बी. सी. खंडुरी, करुणा शुक्ला या नेत्यांनी गेल्या आठवड्याभरात गोव्यात सभा घेतल्या. त्यानंतर राष्ट्रीय अध्यक्ष लालकृष्ण अडवाणी यांची म्हापशात बुधवारी बोडगेश्वर मंदिरासमोर झालेली जाहीर सभा ही या मोहिमेचा कळस होता. मनोहर परीर्कर व खासदार श्रीपाद नाईक यांच्यासह भाजपचे राज्यभरातले झाडून सर्व नेते या सभेला हजर होते. अडवाणींचे भाषण फारसे रंगले नसले तरी सभेला लाभलेली भरघोस गदीर् पाहून स्थानिक नेत्यांना चांगलाच सूर गवसला होता. त्यांच्या आक्रमक भाषणांमधून भाजप संभाव्य निवडणुकीची तयारी करीत आहे हे स्पष्ट झाले. विशेष म्हणजे परीर्करांचे मुख्यमंत्रीपद गेलेले असले तरी या सभेत त्यांचा उल्लेख जाणीवपूर्वक आणि वारंवार मुख्यमंत्री म्हणूनच करण्यात येत होता.

 
</text>
</doc>
