<doc>
<docno>1025184.cms.txt</docno>
<text>
 
सदर
'ऑस्कर' नावाची वृत्ती!
[ Friday, February 18, 2005  07:24:14 pm]


आज जगभर अनेक इंटरनॅशनल फेस्टिव्हल भरवली जातात. त्यात कान्स, बलिर्न, लोकानॉ, पायस्पिंग, फुकूओका इत्यादी प्रचंड मोठी फेस्टिव्हल्स आहेत. प्रत्येकाचं महत्त्व आपल्या परीने वेगवेगळं आहे. प्रत्येकाचा विशिष्ट स्वभाव आहे. त्याचप्रमाणे ' ऑस्कर ' ही एक वृत्ती आहे. ती त्यांनी जोपासली आहे. आणि त्या जोपासण्यामध्ये जगाचंही सहकार्य खूप मोठं आहे. आता ज्या वेळी आपण या स्पधेर्त सहभागी होतो, तेव्हा आपला दृष्टीकोन काय असायला हवा ? हा प्रश्न साहजिकच उभा राहिला. याचं उत्तर लगेच मिळण कठीण होतं. पण जेव्हा हॉलिवूड रिपोर्टर, व्हरायटीसाखी साप्ताहिकं, वर्तमानपत्रं हातात आली. त्यांचं वाचन आणि अवलोकन सुरू झालं. इंडस्ट्रीशी निगडित व्यक्तींशी कामानिमित्त चर्चा झाल्या, तेव्हा एक लक्षात आलं की, मराठी किंवा भारतीय चित्रपट इथल्या प्रेक्षकांसमोर अथवा समीक्षकांसमोर ठेवणं गरजेचं आहे. सातत्याने हा प्रयत्न करायला हवा. त्यातूनच आपल्या चित्रपटासाठी चांगली बाजारपेठ निर्माण होण्याची शक्यता आहे. अर्थात हा प्रयत्न फक्त ऑस्करपुरता मर्यादित न राहता जागतिक स्तरावर व्हायला हवा. ऑस्करच्या निमित्ताने स्वत:शी झालेली ही चर्चा. नक्कीच नवी ऊर्जा देणारी आहे.

लॉस एन्जलिस, हॉलिवूडमध्ये श्वासचा पहिला शो 19 डिसेंबर 2004 रोजी इथं झाला. हे या विभागातलं खूप जुनं थिएटर आहे. त्याचे मालक आज 80 वर्षांचे आहेत. पण थिएटरचा प्रत्येक कोपरा ' अजून खूप शिकायचंय ' या जाणिवेनं जिवंत आहे. 22 वर्षांचा जॉर्ज नावाचा ऑपरेटर साउण्ड लेव्हल तंतोतंत मिळत नाही, तोपर्यंत झगडताना दिसला. त्यामुळे त्याच्याशी मैत्री झाली. युनिव्ह्सिर्टी ऑफ साऊथ कॅलिफोनिर्याच्या पीडिअॅट्रिक सेक्शनचे डीननी चित्रपट पाहून त्यांच्या काही सहकाऱ्यांना चित्रपट पाहण्यासाठी आवर्जून पाठवलं होतं. त्यामध्ये ख्रिस्टीएना अॅशफोर्ड (रिटायनो ब्लास्टोमा इंटरनॅशनल या संस्थेसाठी काम करते) आणि तिची आठ वर्षांची मुलगी (तिला डोळ्यांचा कॅन्सर - रिटायनो आहे.) आली होती.

चित्रपट संपल्यावर ती मुलगी पाच मिनिटं खूप अस्वस्थ होती. पण नंतर खेळत होती. चित्रपटाने तिला (फक्त तिच्यापुरतं) काय दिलं किंवा तिनं काय अनुभवलं, याचा विचार मी करत होतो. इतक्यात वेन्डी (आमची पब्लिसिटी एजण्ट) फाइल घेऊन उभी राहिली. आता ख्रिस्मस जवळ आला होता. इयर एन्डिगही होते. त्यामुळे जवळजवळ दोन जानेवारी 2005 पर्यंत प्रत्यक्ष काम होणं कठीण होणं. पण चार जानेवारी ते 15 जानेवारी 2005 पर्यंतची रुपरेखा आणखी गरजेची होते. फॉरेन लँग्वेज कॅटॅगरीसाठी 300 अॅकॅडमी सदस्य 100/100/100 अशा तीन गटांमध्ये मतदान करणार होते. 15 जानेवारी 2005 ही मतदानाची अखेरची तारीख होती. त्यामुळे 10 ते 12 दिवस प्रमुख अॅक्टिव्हिटी होणार होती. त्यासाठी तीन पातळ्यांवर काम करणं गरजेचं होतं. व्हरायटी आणि हॉलिवूड रिपोर्टरमध्ये 4 ते 13 जानेवारी फूल पेज, हाफ पेज आणि छोट्या जाहिराती नियमित येणं. हॉलिवूडमध्ये 12 जानेवारीचा श्वासचा शो ठरला होता. पण त्या व्यक्तिरिक्त एक किंवा दोन शोज होण्यासाठी प्रयत्न करणं आणि ठरल्याप्रमाणे पामस्प्रिंग या सध्या अमेरिकेत प्रमुख ठरू लागलेल्या फेस्टिव्हलमधील दोन शोज आणि फेस्टिव्हलच्या इतर दिवसांतील अॅक्टिव्हिटी ठरल्याप्रमाणे प्रत्यक्षात आणणं.

जाहिरातींचं, शोजचं नियोजन करताना आपल्या बजेटचा विचार करणं गरजेचं होत. त्या पैशात जास्तीत जास्त परिणाम साध्य करणं गरजेचं होतं. तसंच हॉलिवूडमधील शोजसाठी जास्तीतजास्त अमेरिकन प्रेक्षक, समीक्षण, अॅकॅडमी सदस्य येणं गरजेचं होतं. त्यानुसार आठ फेब्रुवारी व 13 फेब्रुवारी हा श्वासचे शोज ठरवण्यात आले 11 व 13 फेब्रुवारीचे शोज् जास्त यशस्वी झाले.

पामस्प्रिंग फेस्टिव्हलमध्ये अनेक अमेरिकन प्रेक्षकांनी, समीक्षकांनी फिल्म पाहिली. या फेस्टिव्हलमधील तीन डिनर्स, टेरेस हायर्स (पामस्प्रिंगची कोऑडिर्नेटर), हेलन ( प्रोग्राम कोऑडिर्नेटर) तसंच अनेक देशांमधील निर्माते, डिरेक्टरर्स, टेक्निशियन्स, आटिर्स्ट, एजन्सीज यांच्याशी ओळखी झाल्या. चर्चा झाली. ज्यांनी श्वास पाहिला, त्यांच्याशी बोलल्यावर ' श्वास ' कुठपर्यंत पोहोचतो, याचा अंदाज आला. बोलीभाषेपेक्षा चित्रपटाची भाषा, माझ्या मराठीची संवेदना, तिचा आकार, तिचं जगणं त्यांच्यापर्यंत पोहोचवत होती. त्यांच्यासाठी प्रश्न निर्माण करत होती. त्यांना विचार करायला लावत होती. चित्रपटाचा विषय व बोलीभाषा याच मातीतील असणं गरजेचं असावं.

या सर्व कार्यात ऑस्कर हे निमित्त होतं पण प्रत्येक शक्यतेपर्यंत पोहचणं व संवाद साधणं हा अनुभव होता. या सर्व घडामोडीत स्पधेर्ला न घाबरता तोंड देणं आणि त्यासाठी स्वत:ची क्षमता वाढवणं, या गोष्टी खोलवर रुजल्या. ' श्वास ' च्या प्रत्येक शोआधी एक छोटी तोंडओळख होत असे. प्रत्येक वेळी श्वास हा चित्रपट भारतात महाराष्ट्र नावाचं राज्य आहे त्या राज्यात मराठी भाषा बोलली जाते. त्या मराठी भाषेतला हा चित्रपट आहे, हे आवर्जून सांगितलं जात होतं.

श्वासच्या निमित्ताने भारतीय तसंच मराठी असण्याचा अभिमान वाटला. श्वासने मला हेच दिलं. कणभर का होईना मराठीने आंतरराष्ट्रीय पातळीवर स्थान मिळवलं.

25 जानेवारी 2005 रोजी नॉमिनेशन्स जाहीर होणार होती. काय होणार ?

संदीप सावंत

 
</text>
</doc>
