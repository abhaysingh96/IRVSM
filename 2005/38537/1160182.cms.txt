<doc>
<docno>1160182.cms.txt</docno>
<text>
 
महामुंबई: मुंबई टाइम्स
विद्यार्थी संघटनांची बोलती बंद?
[ Monday, July 04, 2005  06:56:14 pm]


मुंबई टाइम्स टीम

विनाअनुदानीत मेडिकल कॉलेजांच्या आडमुठ्या धोरणांमुळे विद्यार्थ्यांपुढे पुन्हा एकदा भवितव्याचा प्रश्न उभा राहिलाय. इंजिनीअरिंग अॅडमिशनची व्यथाही यापेक्षा वेगळी नाही. बीएड प्रवेशप्रक्रियेवरही प्रश्नचिन्हं उभं राहिलं आहे. मुंबई युनिव्हसिर्टीच्या अकरावीच्या प्रवेशातील गोंधळाच्या तक्रारींमध्ये वाढ होऊ लागली आहे. एकूणच पुन्हा एकदा विद्याथीर् आणि पालक शिक्षणसम्राटांच्या दादागिरीचे बळी ठरत असताना विद्याथीर् संघटनांची बोलती मात्र बंद आहे. एनएसयूआय, एबीव्हीपी, एसएफआय, बीव्हीएस, समतावादी छात्रभारती... विद्यार्थ्यांची शक्ती असलेल्या या संघटना विद्यार्थ्यांवर होत असलेल्या अन्यायाविरोधात कधी पेटून उठणार, असा सवाल पुन्हा उपस्थित झाला आहे.

संस्थाचालक आणि राजकीय नेते यांच्यातील मित्रत्वाच्या संबंधापुढे विद्याथीर् आंदोलनाची ताकत गेल्या दोन वर्षांत थोडी कमी झाली असल्याचं अखिल भारतीय विद्याथीर् परिषदेचे काही पदाधिकारी मान्य करत आहेत. आम्ही हार पत्करली नसून मेडिकल, इंजिनीअरिंग फीवाढीच्या विरोधात फुंकलेल्या रणशिंगातून आमचा संघर्ष सुरूच राहणार असल्याचं एबीव्हीपीचे मुंबईतील सेक्रेटरी नवनाथ सातपुते यांनी सांगितलं. मोचेर् किंवा घोषणाबाजी बंद करून आता संस्थाचालकांना आम्ही घरातून बाहेर पडू देणार नाही, असं सातपुते म्हणाले. मेडिकल, इंजिनीअरिंगची फी ठरवण्यासाठी नेमण्यात आलेल्या न्यायमूतीर् पंडित यांनाही एबीव्हीपीने आपलं लक्ष बनवलं असून फीवाढ सुचवणाऱ्या समितीवरून न्या. पंडित यांनी राजीनामा द्यावा, या मागणीसाठी त्यांनी राज्यभर आंदोलन सुरू केलं आहे. मात्र सध्या सुरू असलेल्या राजकीय रणधुमाळीत राजकीय बांधिलकीची ओळख असलेल्या या संघटनांचं आंदोलन काहीसं थिटं दिसत आहे.

एनएसयूआय ही संघटना राज्यातील सत्तेत सहभागी असलेल्या काँग्रेसचाच एक भाग असल्याने त्यांचा आवाज बंद असल्याचा आरोप या संघटनेवर होत आहे. सरकार कोणाचंही असो आमच्या संघटनेची स्थापना विद्यार्थ्यांना न्याय मिळवून देण्यासाठी झाली आहे, अशा शब्दांत एनएसयूआयचे मुंबई अध्यक्ष सदाफ अबोली यांनी या आरोपांना उत्तर दिलं. मेडिकल, इंजिनीअरिंगच्या विद्याथीर्-पालकांनी स्वत:ची संघटना उभी केली आहे. फीवाढीच्या प्रश्नावर आमचं आंदोलन हा त्यांना राजकीय स्टण्ट वाटतो. त्यामुळे सध्या पत्रव्यवहाराद्वारे सरकारला जागं करण्याचा प्रयत्न करत आहोत. पण शिक्षणाचा धंदा मांडणारे आणि सरकारमधील काही मंडळी यांची 'युती' उच्च शिक्षण घेऊ पाहणाऱ्या गरीब विद्यार्थ्यांसाठी जीवघेणी ठरू लागली आहे. त्यामुळे आता रस्त्यावर उतरून हिसका दाखवण्यात येईल, असा इशाराही अबोली यांनी दिला.

सरकारवर दबाव आणण्यात विद्याथीर् संघटना कमी पडत असल्याचं बीएड प्रवेशप्रकियेच्या विरोधात आंदोलनाचा झेंडा फडकवणाऱ्या समतावादी छात्रभारतीचे प्रमुख गजानन काळे मान्य करतात. विद्याथीर्-पालकांकडून प्रतिसाद मिळत नसल्याने आंदोलन थंड पडत आहे, असं त्यांनी सांगितलं. बीएडच्या प्रश्नावर लवकरच योग्य तोडगा न निघाल्यास थेट मंत्रालयात घुसून मंत्र्यांना जाब विचारण्याची तयारीही समतावादी छात्रभारतीने केली आहे. आंदोलनात थंड पडलेल्या भारतीय विद्याथीर् सेनेनेही आपल्या आंदोलनाचं वेळापत्रक तयार केलं आहे. युनिव्हसिर्टी आणि सरकार यांना एकाच वेळी लक्ष्य बनवण्याचं बीव्हीएसने ठरवलं आहे.

गेल्या दोन वर्षांत विद्याथीर् संघटनांच्या बहुतांश आंदोलनांना आलेल्या अपयशानंतर आता प्रत्येकाने वेगळी व्यूहरचना करण्यास सुरुवात केली आहे.

 
</text>
</doc>
