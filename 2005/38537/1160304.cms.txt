<doc>
<docno>1160304.cms.txt</docno>
<text>
 
अर्थव्यवहार
क्रेडिट कार्ड व्यवसायावर नियंत्रण ठेवणारी प्रभावी यंत्रणाच नाही
[ Monday, July 04, 2005  09:17:29 pm]


आपली क्रेडिट कार्डे खपविण्यासाठी 'अॅग्रेसिव्ह माकेर्टिंग कॅम्पेन' चालविणाऱ्या परकीय व काही खाजगी बँकांनी क्रेडिट कार्डधारकांकडून थकित रकमांच्या वसुलीसाठी गुंड टोळ्यांचा वापर सुरू केल्याची आणि व्याज व विविध 'चाजेर्स' म्हणून अवाजवी रकमा वसूल करीत असल्याचे आरोप आता जाहीरररीत्या होत आहेत. क्रेडिट कार्डधारकांच्या संघटनेने मागे काढलेला मोर्चा, एका परकीय बँकेत जाऊन संतप्त कार्डधारकांनी व्यक्त केलेला 'उद्वेग' या प्रकारानंतर भारतीय रिर्झव्ह बँकेने गेल्या 28 जून रोजी क्रेडिट कार्ड व्यवसायासाठी मार्गदर्शक सूत्रे जारी केली. ऑल इंडिया क्रेडिट कार्ड युजर्स असोसिएशन या संघटनेचे अध्यक्ष विजय कांबळे यांच्याशी या प्रश्ानंवर केलेली बातचीत.

प्रश्न्: हे 'असोसिएशन' केव्हा स्थापन झाले? किती सदस्य आहेत?

विजय कांबळे: जानेवारी 2004 मध्ये. आता देशभरात आमचे 6,500 सदस्य आहेत. दिल्लीत कनॉट प्लेस येथे लवकरच कार्यालय सुरू करीत आहोत. जागा मिळाली आहे. चेन्नई येथे कार्यालय आधीच सुरू झाले आहे. महाराष्ट्रात नवी मुंबई, पुणे येथे कार्यालये कार्यान्वित करण्यात आलेली आहेत.

तुमच्या असोसिएशनने मागे 'सिटिबँके'वर मोर्चा काढला होता. काय प्रश्न् आहेत नेमके?

गेल्या फेब्रुवारीत आम्ही 'सिटिबँके'च्या वांदे-कुर्ला संकुलातील कार्यालयावर क्रेडिट कार्डधारकांच्या ज्वलंत प्रश्ानंवर मोर्चा काढला होता. एका आयसीआयसीआय बँकेचा अपवाद वगळता क्रेडिट कार्ड व्यवसायातील येथील बहुतेक बँका परकीय आहेत. कार्ड घ्यावे म्हणून आधी लोकांच्या मागे लागतात. जगात इतरत्र याच बँका क्रेडिट कार्डधारकांना फक्त एक टक्का व्याजदर लावतात. भारतीय क्रेडिट कार्डधारकांना मात्र दरमहा 3 टक्के, म्हणजे दरसाल तब्बल 36 टक्के व्याज! देय असलेल्या उर्वरित रकमेवर (बॅलन्स अमाउंट) तर 40 ते 60 टक्के दराने व्याज! परकीय बँकांनी गेल्या दहा वर्षांत भारतीय क्रेडिट कार्डधारकांकडून 1 लाख कोटी रुपये गोळा केले आहेत. त्यांच्यावर कसलेच निर्बंध नाहीत. थकबाकी वसुलीसाठी त्यांनी गुंड टोळ्यांना हाताशी धरले आहे. त्यांना 'रिकव्हरी एजंट' असे गोंडस नाव देण्यात आले आहे. विस्मरणामुळे किंवा अपरिहार्य परिस्थितीमुळे कोणाची थकबाकी झाली तर हे 'रिकव्हरी एजंट' अर्थात 'कमिशन बेसिस'वर कामाला लावलेले गुंड क्रेडिट कार्डधारकाला फोन करून दमात घेतात. बँकेने चूक करून वेळेत बिल पाठविलेले नसतानाही. नंतर त्यांच्या ऑफिसात, घरात घुसून ठिय्या देतात. धमक्या देतात, असभ्य, अश्लील भाषा वापरतात, अर्वाच्य शिवीगाळ करतात. थकित रक्कम देण्यासाठी मुदत मागणाऱ्यांनाही जप्तीची धमकी देतात. अशी 30-40 प्रकरणे आमच्याकडे आलेली आहेत.

पण क्रेडिट कार्ड घेणाऱ्यांची त्यांच्या देय रकमा वेळेत देण्याची जबाबदारी आहे की नाही?

अर्थातच आहे! आम्ही थकबाकीदारांना अजिबात समर्थन, उत्तेजन देत नाही. 'ऋण काढून सण साजरा करणे' आपल्या संस्कृतीत बसत नाही. 'माकेर्टिंग'वाल्यांच्या प्रलोभनांना, अप्रत्यक्ष दबावाला बळी पडून क्रेडिट कार्ड घेऊन 'आ बैल मुझे मार' असा प्रकार ओढवून घेणे योग्य नाही. आम्ही तर आमच्या सदस्यांना, नव्हे, सर्वांनाच क्रेडिट कार्डाऐवजी 'डेबिट कार्ड' घेण्याचा, वापरण्याचा सल्ला देत आहोत.

क्रेडिट कार्डधारकांनी एखाद्या बँकेच्या कार्यालयावर हल्ला चढविणे योग्य आहे काय?

मुळीच नाही. अशा प्रकारांचे आम्ही समर्थन करीत नाही. पण बँकांनी 'रिकव्हरी एजंट' म्हणून गुन्हेगारी टोळ्यांची मदत घेणे, कार्डधारकाच्या घरात घुसून धमक्या देणे, असभ्य वर्तन करणे योग्य आहे का? त्यांना कायद्याचा काही अंकुश असू नये का?

' असोसिएशन'चा पुढील कार्यक्रम, योजना काय आहेत?

आम्ही क्रेडिट कार्डधारकांसाठी हेल्पलाइन सुरू केली आहे. मुंबईतील फोन क्रमांक 26471908, 26474857 आणि नवी मुंबईतील क्रमांक 27662337 आहे. आमची 222.ड्डद्बष्ष्ह्वड्ड.श्ाह्मद्द ही वेबसाइट आहे. आमच्याकडून शक्य तितके मार्गदर्शन, मदत क्रेडिट कार्डधारकांना करतो.

क्रेडिट कार्ड व्यवसायिक बँकांसाठी रिर्झव्ह बँकेने जारी केलेली मार्गदर्शक सूत्रे तुमच्या दृष्टीने समाधानकारक आहेत काय?

नाही. ही केवळ मलमपट्टी आहे. बँकांनी स्वत:च्या तक्रारनिवारण समित्या स्थापाव्यात असे रिर्झव्ह बँकेने म्हटले आहे. पण, अशा समित्यांवर क्रेडिट कार्डधारकांच्या संघटनांचे प्रतिनिधी, या व्यवसायातील तज्ज्ञ, निवृत्त न्यायाधीश यांचाही समावेश असावा, असे आमचे म्हणणे आहे. आपल्या देशात क्रेडिट कार्ड व्यवसायावर नियंत्रण ठेवणारी, शिक्षेचे अधिकार असणारी यंत्रणाच नाही. ती निर्माण झाल्याशिवाय भारतीय क्रेडिट कार्डधारकांकडून 'सावकारी व्याज' वसूल करणाऱ्यांना लगाम बसणार नाही.

मुलाखत: विश्वास डिग्गीकर

 
</text>
</doc>
