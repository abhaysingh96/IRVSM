<doc>
<docno>1160279.cms.txt</docno>
<text>
 
महामुंबई
लाल यांच्या बदलीवरील स्थगिती रद्द
[ Monday, July 04, 2005  08:48:22 pm]


मुंबई (म. टा. प्रतिनिधी) : राज्याच्या वित्त आयोगाचे अध्यक्ष विनय मोहन लाल यांची 'मॅफको'च्या संचालकपदी बदली करण्याच्या सरकारच्या आदेशाला 'कॅट'ने दिलेली स्थगिती मुंबई हायकोर्टाने सोमवारी उठविली. मुख्यमंत्री विलासराव देशमुख यांनी आकसाने ही बदली केल्याचा ठोस पुरावा विनय मोहन लाल देऊ शकले नसल्याचे हायकोर्टाने स्पष्ट केले.

या प्रकरणी मुख्य न्या. दलवीर भंडारी व न्या. धनंजय चंदचूड यांच्या खंडपीठापुढे सुनावणी झाली. 'कॅट'ने विनय मोहन लाल यांच्या बदलीच्या राज्य सरकारच्या आदेशाला 2 जून रोजी एकतफीर् स्थगिती दिली होती. त्यानंतर सरकारचे म्हणणे ऐकून 17 जूनला त्या आदेशावर शिक्कामोर्तबही केले होते. अशाप्रकारे एकतफीर् स्थगिती देण्याचा 'कॅट'ला अधिकार नसल्याचे मत हायकोर्टाने निकालात व्यक्त केले आहे.

हायकोर्टाने दिलेल्या निकालाला दोन आठवड्यांची स्थगिती देण्याची लाल यांची विनंतीही हायकोर्टाने फेटाळली. स्थगिती उठविल्यामुळे आता सरकार आपल्याशी आकसाने वागेल, कदाचित आपल्याविरुद्ध खातेनिहाय चौकशीही सुरू केली जाईल, त्यामुळे हायकोर्टाने आपल्याला संरक्षण द्यावे, अशी विनंती स्वत: विनय मोहन लाल यांनी केली, तथापि तीसुद्धा हायकोर्टाने अमान्य केली.

राज्य सरकारतफेर् अॅडव्होकेट जनरल रवी कदम यांनी तर मुख्यमंत्र्यांसाठी अॅड. इकबाल छागला आणि लाल यांच्यावतीने अॅड. जे.पी. कामा यांनी बाजू मांडली.

 
</text>
</doc>
