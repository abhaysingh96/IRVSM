<doc>
<docno>1160249.cms.txt</docno>
<text>
 
महाराष्ट्र
पवनचक्क्या लागल्या नाचू
[ Monday, July 04, 2005  08:26:33 pm]


म. टा. वृत्तसेवा

कराड : परिसरात सुरू असणाऱ्या संततधार पावसाने पवनचक्क्यांमुळे पाऊस पडत, नाही हा समज आता वाहून गेला आहे. सलग दुसऱ्या वर्षी चांगला पाऊस पडल्याने पवनचक्क्यांचे पावसाशी चांगलेच सूत जमल्याचे लोक बोलू लागले आहेत.

चार वर्षांपासून पश्चिम महाराष्ट्रातील पर्जन्यमान कमी होऊन दुष्काळसदृश परिस्थिती निर्माण झाली होती. सह्यादीच्या पठारी भागातील वनकुसवडे, ठोसेघर, चाळकेवाडी, मत्रेवाडी आणि शिराळा-पाटण तालुक्यांच्या सीमेवरच्या गुठे-पाचगणी येथे उभारण्यात आलेल्या पवनऊर्जा प्रकल्पांमुळे ढग दूर जातात आणि पाऊस पडत नाही, अशी आवई काही जणांनी उठवली होती. त्यावरून रास्ता रोको, जेलभरो आंदोलनेही झाली. लोकसभा निवडणुकीत या परिसरात हा एक महत्त्वाचा मुद्दा बनला होता. शेेवटी सरकारने पवनचक्क्या आणि दुष्काळाचा परस्परसंबंध तपासण्यासाठी एक उच्चस्तरीय समितीही स्थापन केली होती. तेव्हा पाऊस न पडण्याचे कारण पवनचक्क्याच असल्याचा लोकांचा ठाम समज होता.

दरम्यान, सरकारच्या समितीने पवनचक्क्यांचा पावसाशी संबंध नसल्याचा निर्वाळा यापूवीर्च दिला आहे. गेल्या वषीर् मुसळधार पडून पावसाने या वादाला सडेतोड उत्तर दिले होते. त्यातच तीन वर्षं राज्यातील वीजटंचाईच्या काळात या प्रकल्पांतून निर्माण झालेल्या 443 मेगावॉट विजेने काही अंशी मदत केली होती.

 
</text>
</doc>
