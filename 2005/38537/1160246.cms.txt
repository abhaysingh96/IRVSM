<doc>
<docno>1160246.cms.txt</docno>
<text>
 
महाराष्ट्र
महानोरांनी ग्रामीण कवितेचे घराणे तयार केले
[ Monday, July 04, 2005  08:24:24 pm]


म. टा. वृत्तसेवा

सांगली : 'ग्रामीण कवितेचे घराणे तयार करणारे कवी' अशा शद्बांत कवी ना. धों. महानोर यांचा गौरव ज्येष्ठ समीक्षक म. द. हातकणंगलेकर यांनी येथील कार्यक्रमात केला; तर सांस्कृतिक वैभव असलेल्या सांगलीसारख्या ठिकाणी, साहित्यातील दिग्गज व्यक्तीकडून माझ्यासारख्याचा सन्मान होतो आहे, याचे मोल वेगळेच आहे, असे उद्गार महानोर यांनी काढले.

मुदा सांस्कृतिक प्रतिष्ठान या येथील संस्थेने महानोर यांना 'लोकमुदा' पुरस्कार समीक्षक म. द. हातकणंगलेकर यांच्या हस्ते रविवारी समारंभपूर्वक दिला, त्या कार्यक्रमात हा समसमा संयोग जुळून आला.

पद्मभूषण, पद्मश्री यासारख्या मोठ्या पुरस्कारात काळीज आणि आत्मा नसतो; त्यापेक्षा या पुरस्काराचे मोल वेगळे आहे, असे महानोर पुरस्कार समारंभात म्हणाले. त्यानंतरच्या प्रकट मुलाखतीत, ज्यांना मी अक्षरश: डोक्यावर घेतले त्यापैकी एक म्हणजे 'पाणी अडवा पाणी जिरवा' असा मंत्र देणारे वसंतदादा पाटील... आधुनिक शेतीचा मंत्र देणाऱ्या येथील वसंतराव आवेर् यांनाही मी कदापी विसरू शकणार नाही, असे महानोर म्हणाले. कवींनी कविता करताना परिस्थितीनुसार बदलत गेले पाहिजे. आपणच आपले टीकाकार झाल्याशिवाय चांगली कविता तयार होत नाही, असे सांगून महानोरांनी या मुलाखतीत आपल्या आयुष्यातील अनेक हृद्य आठवणी कथन केल्या.

हातकणंगलेकर म्हणाले की, मराठवाड्यातील गुणी लोकांची पश्चिम महाराष्ट्र व पुण्या-मुंबईला माहितीसुद्धा नाही. शहरी अभ्यासकांपेक्षा हे लोक खूपच वेगळे आहेत. महानोर हेही त्यापैकीच एक. आपले अस्सलपण समाजासमोर मांडणारे भालचंद नेमाडे, क्षीरसागर, चंदकांत पाटील आणि महानोर यांचे एक कुटुंबच आहे. या लोकांविषयी लिहिण्याची आश्यकता आहे. तसे पाहता मराठवाडा हा मागासलेला भाग आहे, पण साहित्याच्याबाबतीत छेद घेणारे असे हे व्यक्तिमत्व आहे. त्यांच्या शेतांतही कवीच कवी भेटतात.

नीना मिस्त्री-नाईक व महेश कराडकर यांनी महानोर यांची प्रकट मुलाखत घेतली. अॅड. विजयकुमार सकळे यांनी सर्वांचे स्वागत केले.

 
</text>
</doc>
