<doc>
<docno>1160180.cms.txt</docno>
<text>
 
महामुंबई: मुंबई टाइम्स
माणसातल्या उत्तुंग शिखरांपुढे झुकले डोंगरयात्री
[ Monday, July 04, 2005  06:54:50 pm]


मुंबई टाइम्स टीम

उंच उंच शिखरांचा माथा गाठणारी, निसर्गाच्या रौदरूपाचं आव्हान पेलणारी माणसं प्रत्यक्ष भेटीतही पर्वताएवढ्याच उत्तुंग व्यक्तिमत्त्वाची असतात, याचा प्रत्यय महाराष्ट्रातल्या शेकडो डोंगरयात्रींना गिरिमित्र संमेलनामध्ये आला. जगातल्या तिसऱ्या क्रमांकाच्या कांचनजंगा शिखरावर झालेल्या पहिल्या यशस्वी चढाईचा सुवर्णमहोत्सव जगभर साजरा होत आहे. याच शिखरावर झालेल्या भारताच्या पहिल्या यशस्वी मोहिमेचे नेते कर्नल नरिंदर कुमार इथे आले होते. सह्यादीत बागडणाऱ्या महाराष्ट्रातल्या ट्रेकर्सना हिमालयाची ओढ लावण्यात महत्त्वाचा वाटा असलेले शरद ओवळेकर यांना कर्नल कुमारांच्या हस्ते गिरिमित्र जीवनगौरव सन्मान देऊन गौरवण्यात आलं, तेव्हा सभागृहात जमलेल्या शेकडो डोंगरयात्रींनी टाळ्यांच्या गजरात त्यांना अभिवादन केलं. त्यावेळी माणसातल्या उत्तुंग शिखरांपुढे डोंगरात बागडणारी ही मंडळी नतमस्तक झाली.

महाराष्ट्र सेवा संघ, मुलुंड या संस्थेतफेर् आयोजित चौथ्या गिरिमित्र संमेलनात कांचनजंगा शिखरावरच्या सुवर्णमहोत्सवाचं विशेष महत्त्व तर होतंच. शिवाय महाराष्ट्रात गेल्या 50 वर्षांत रुजलेल्या संस्थात्मक गिर्यारोहण-गिरिभ्रमणाच्या कारकीदीर्चा आढावा घेण्याचं शिवधनुष्यही या समारंभात समर्थपणे पेलण्यात आलं होतं. यातला अपूर्व योगायोग म्हणजे महाराष्ट्रातून 1988 साली कांचनजंगा शिखरावर गेलेल्या मोहिमेतले गिर्यारोहकही इथे होते. वसंत लिमये, दिलीप लागू, उदय कोळवणकर, ऋषीकेश यादव, जूझर, फ्रँको यांच्यासारखी मंडळी इथे आली होती. जगातलं अत्युच्च शिखर एव्हरेस्टपेक्षाही ज्याचं आव्हान कठीण मानलं जातं, अशा कांचनजंगा शिखरावरील विविध मोहिमांच्या चार फिल्म्स आणि स्लाइड शो या संमेलनात झाले. प्रत्येक सादरीकरणातचं वैशिष्ट्यं वेगळं ठरलं. 1988 च्या मोहिमेच्या फिल्मनंतर जेव्हा या मोहिमेत सहभागी झालेले गिर्यारोहक व्यासपीठावर आले, तेव्हा कर्नल कुमारांनी त्यांच्याशी संवाद साधला. जुन्या आठवणींना उजळा मिळाला.

गिर्यारोहणातील कोणतीही साधन-सामग्री, नकाशे उपलब्ध नसताना गिरिभ्रमणाची सुरुवात करणारे बापूकाका पटवर्धन यांचा मरणोत्तर गिरिमित्र जीवनगौरव पुरस्कार देऊन या वेळी गौरव करण्यात आला. गिरिविहार, इण्टरकॉलेजिएट हायकर्स क्लब यासारख्या संस्थांच्या स्थापनेत पुढाकार घेऊन 1950 च्या दशकापासून गिर्यारोहण क्षेत्रात वेगळा ठसा उमटवलेले ओवळेकरसर यांचा जीवनगौरव हा तर एक अत्युच्च क्षण ठरला. केवळ टोपोशिट््सच्या आधारे जिल्हावार भटकंती करणारे, गड-किल्ले पालथे घालणारे तसंच सह्यादीतल्या अनेक सुळक्यांची वाट गिर्यारोहकांसाठी खुली करून देणारे ओवळेकरसर यांचा विनयशील चेहरा बरंच काही सांगून जात होता. सुळकेचढाईतील आद्य गिर्यारोहक दिलीप झुंजारराव, गिर्यारोहण मोहिमांमध्ये शास्त्रशुद्ध वैद्यकीय मदतीची आखणी करणारे डॉ. मिलिंद चितळे, धडाडीच्या महिला गिर्यारोहक उष:प्रभा पागे, प्रस्तरारोहणात गेल्या वर्षभरात उल्लेखनीय कामगिरी करणारे महेंद कुबल आणि श्रीपाद सपकाळ, किल्ले संवर्धनात कार्य करणारे राजमाची ग्राम साहाय्य योजनेचे कार्यकतेर्, निसर्गमित्र धनंजय मदन यांचा या वेळी गिरिमित्र सन्मान आणि पुरस्कारांनी गौरव करण्यात आला. संमेलनप्रमुख महेश देसाई आणि महाराष्ट्र सेवा संघाचे उपाध्यक्ष चंदशेखर वझे या वेळी उपस्थित होते. वैभव मेहता, मकरंद जोशी (विहंग), निसर्गमित्र, पनवेल आणि राजन महाजन (चक्रम हायकर्स) हे प्रेझेण्टेशन स्पर्धांमध्ये पुरस्काराचे मानकरी ठरले. स्पोर्ट््स क्लायम्बिंग या विषयावरचा परिसंवाद, छायाचित्र आणि गिर्यारोहण सामग्रीचं प्रदर्शन आणि भरपूर गप्पा यांच्यात सर्व ट्रेकर्स रममाण झाले होते.

 
</text>
</doc>
