<doc>
<docno>1160175.cms.txt</docno>
<text>
 
महामुंबई
युतीच्या विजयाची नितीन गडकरींना खात्री
[ Monday, July 04, 2005  06:48:18 pm]


टाइम्स टीम

डोंबिवली : केडीएमसीची आगामी निवडणूक भाजप-शिवसेना युती एकत्रितपणे लढवणार आहेत. निवडणुकीत भाजप-शिवसेना युतीचा विजय ही काळ्या दगडावरची रेघ आहे, असा विश्वास भाजपचे प्रदेशाध्यक्ष नितीन गडकरी यांनी व्यक्त केला.

आगामी महापालिका निवडणूक व पक्षाच्या महोत्सवी वर्षानिमित्त कल्याण जिल्हा भाजपतफेर् आयोजित केलेल्या कार्यर्कत्यांच्या मेळाव्यात बोलत होते.

लोकशाही आघाडी सरकारच्या कारभारावर टीका करताना ते म्हणाले, राज्यातील परिस्थिती वाईट आहे. कर्मचाऱ्यांना वेतन मिळत नाही. रस्त्याची, धरणाची कामं बंद आहेत. सरकार मात्र सुरू आहे. विलासराव देशमुखांनी हेल्मेट व जनरेटर या उद्योगांना प्रोत्साहन दिलं, असा टोला त्यांनी लगावला.

काँग्रेस व राष्ट्रवादी काँग्रेस पक्षावर टीकेची तोफ डागताना ते म्हणाले, राष्ट्रवादी काँग्रेस पक्षाला राष्ट्रवादीपेक्षा 'लक्ष्मीदर्शन' हे नाव द्यावं. दोन्ही पक्षांनी जणू पैसे खाण्याची आचारसंहिता सुरू केली आहे. या सरकार इतका भ्रष्टाचार कोणत्या सरकारने केला नसेल या सरकारने डान्सबारबंदीची घोषणा केली. दिल्लीशी अर्थपूर्ण चर्चा झाल्यावर मतपरिवर्तन झाले पुनरुच्चार केला. 'वरून कीर्तन आतून तमाशा' असे सरकारे धोरण हे, अशी खिल्ली उडवली.

पोलिसांनी कोर्टात पुरेसा पुरावा सादर केल्याने घाटकोपर बॉम्बस्फोटातील आरोपी निदोर्ष सुटले. या संदर्भात जनजागरण करणाऱ्यांना दंड ठोठावण्यात आला. याबद्दल त्यांनी नाराजी व्यक्त केली. राष्ट्रवादी पक्षाला दंड करणाऱ्या आणि राष्ट्रदोह्यांना मदत करणाऱ्यांचा सन्मान करणाऱ्यांना या निवडणुकीत धडा शिकवला, असे आवाहन त्यांनी केले.

नारायण राणे यांच्याबाबतीत निर्णय दुदैर्वी आहे, अशी प्रतिक्रिया वार्ताहरांशी बोलताना त्यांनी व्यक्त केला.

प्रकाश मेहता, विनोद तावडे, जगन्नाथ पाटील, संजय केळकर, राजाराम साळवी, महापौर व आमदार हरिश्चंद पाटील आदी पदाधिकाऱ्यांनी या वेळी भाषणं झाली. पाऊस असूनही मेळाव्याला मोठा जनसमुदाय लोटला होता.

 
</text>
</doc>
