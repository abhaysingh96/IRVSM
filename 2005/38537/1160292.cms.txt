<doc>
<docno>1160292.cms.txt</docno>
<text>
 
महाराष्ट्र
कोल्हापूरमधील शिवसैनिक 'बंडखोर' राणेंबरोबर
[ Monday, July 04, 2005  08:55:49 pm]


कोल्हापूर, (म.टा. वृत्तसेवा) : कोल्हापूरचे माजी शिवसेना जिल्हा प्रमुख रामभाऊ चव्हाण व माजी आमदार सुरेश साळोखे यांनी आपल्या अनुयायांसह कट्टर शिवसैनिक समजल्या जाणाऱ्या, मात्र सध्या शिवसेनेतून बाहेर पडलेल्या नारायण राणे यांच्या पाठीशी ठामपणे उभे राहण्याचा निर्णय जाहीर केला आहे.

नारायण राणे यापुढे काँग्रेसमध्ये जावोत, राष्ट्रवादीत जावोत अथवा त्यांनी नवा पक्ष स्थापन करो. त्यांच्या प्रत्येक निर्णयाला पाठींबा दिला जाईल, असे चव्हाण आणि साळोखे यांनी अगदी घाईघाईने घेतलेल्या पत्रकार परिषदेत सांगितले. या वेळी माजी जिल्हा प्रमुख सुनिल शिंगे, भास्कर शेट्ये, अजीत चव्हाण, मधुकर घोडके, सुरेश जरग, राजू साळोखे आदी प्रमुख कार्यकतेर् उपस्थित होते.

' शिवसेनेतील फूटीला तिचे नेतृत्त्व जबाबदार आहे,' असे या वेळी स्पष्ट करण्यात आले. यातून संपर्क प्रमुख शिशिर शिंदे यांच्यावर त्यांच रोखा दिसून आला. स्थानिक नेत्यांना विश्वासात न घेता परस्पर येतात, कार्यर्कत्यांमध्ये फूट पाडतात. त्यामुळे शिवसैनिकांमध्ये कमालीची नाराजी फैलावली आहे, असे स्पष्टीकरणही चव्हाण-साळोखे यांनी दिले.

पदाधिकारी नेमले जातात, उमेदवारी देताना पैशाची मागणी केली जाते, असे आरोप सुरेश साळोखे यांनी केले. भास्कर शेट्टी यांच्याकडून साडेचार लाख रुपये घेतल्याची माहितीही त्यांनी दिली. शेट्टीही या बैठकीस उपस्थित होते. त्यांनी हा पक्ष नेतृत्त्वावरील हा आरोप मुकपणे मान्य केला.

शिवसेनेचे कार्याध्यक्ष उद्धव ठाकरे यांच्या कार्यपद्धतीवर त्यांनी नाराजी व्यक्त केली. सेनाप्रमुख बाळासाहेब ठाकरे कार्यर्कत्यांना भेटून त्यांच्या अडचणी समजून घेत. मात्र उद्धव ठाकरे 15-15 दिवस फोनही घेत नाहीत, भेटत नाहीत, असे त्यांनी सांगितले. नारायण राणेसारख्या निष्ठावंत शिवसैनिकाचा 'गद्दार' म्हणून उल्लेख करावा, याबद्दल त्यांनी तीव्र नाराजी व्यक्त केली.

 
</text>
</doc>
