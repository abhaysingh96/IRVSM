<doc>
<docno>1160423.cms.txt</docno>
<text>
 
महामुंबई
'कमांड' राखण्यासाठी राणेंची नवी खेळी!
[ Monday, July 04, 2005  11:55:18 pm]


म. टा. प्रतिनिधी

मुंबई : शिवसेनेतील 'बंडखोर' नेते नारायण राणे यांनी सोमवारी जबरदस्त खेळी करून पक्षाच्या प्रतोदपदावरून गजानन कीतीर्कर यांची हकालपट्टी केली आणि त्या जागी आपला माणूस तर बसवलाच शिवाय येत्या सोमवारपासून सुरू होणाऱ्या राज्य विधिमंडळ अधिवेशनातील कामकाजासाठी विधिमंडळ शिवसेना पक्षाची बैठक स्वत:च बोलावल्याने शिवसेना प्रचंड अडचणीत आल्याचे चित्र निर्माण झाले आहे. बैठकीला हजर न राहिल्यास संबंधित आमदारांवर शिस्तभंगाची कारवाई करण्याचा पूर्ण अधिकार राणे यांना विरोधी पक्षनेते या नात्याने असल्याने सेनेत प्रचंड धावपळ चालू झाली आहे.

सोमवारी विधिमंडळाच्या कामकाज समितीची बैठक होती. त्या बैठकीस सेनेचे प्रतोद गजानन कितीर्कर हे आजारी असल्याने उपस्थित राहिले नाहीत. या संधीचा फायदा घेऊन राणे यांनी तातडीने त्या जागी विनायक निम्हण यांची नेमणूक केली आणि विरोधी पक्षनेतेपद 'आपल्याच गटाकडे म्हणजेच राहील!' असा दावा करत आपला गट हाच खरी शिवसेना असल्याचे सूचित केले.

राजकारण करण्याची आपली पद्धती वेगळी असल्याचे सांगत राणे म्हणाले : विरोधी पक्षनेतेपद अन्य पक्षाकडे जाईल, अशा बातम्या प्रसिद्ध झाल्या असून तसे होणार नाही, विरोधी पक्षनेतेपद 'सेने'कडेच राहील. आपण नेते नसू पण अन्य कोणी आमदार विरोधीनेता होईल.

बैठकीला हजर न राहिल्यास काय होईल, असे वार्ताहरांनी विचारले असता पक्ष हा शिस्तीने चालत असतो. शिस्तीचा भंग झाल्यास कारवाई होऊ शकते, असे त्यांनी सांगितले.

बाळासाहेब ठाकरे यांनी राणे यांची शिवसेनेतून हकालपट्टी केल्याचे रविवारी जाहीर केले असले तरी अद्याप तसे पत्र राणे यांना पाठविले नसल्याने तसेच याबाबतची कायदेशीर प्रक्रिया पूर्ण केलेली नसल्याने कायदेशीरदृष्ट्या राणे हेच विरोधी पक्षनेते आहेत. त्यामुळे आपल्या कायदेशीर अधिकारात राणे हे कामकाज सल्लागार समितीच्या बैठकीला सेनेच्या वतीने उपस्थित होते. बैठकीला दत्ता नलावडेही उपस्थित होते. बैठकीनंतर अवघ्या पंधरा मिनिटात राणे यांनी कितीर्कर यांच्याजागी निम्हण यांची नेमणूक केली. नलावडे यांना ही बाब समजल्यावर ते कमालीचे गोंधळून गेलेले पाहायला मिळाले.

वार्ताहरांशी बोलताना राणे यांनी आपण विरोधी पक्षनेतेपदाचा राजीनामा देणार असून तत्पूवीर् नव्या नेत्याची निवड शिवसेना विधिमंडळ पक्षातफेर् केली जाईल, असे सांगितले. तसेच आपण लगेचच आमदारकीचा राजीनामा देणार नसल्याचे त्यांनी स्पष्ट केले. विधानसभेतील माझ्या नेतृत्वाखालील शिवसेना एकसंघ राहील, तसेच या पक्षाचे सदस्य कमी होण्याची शक्यताही नसल्याचे त्यांनी सांगितल्याने कायदेशीर लढाईत ते शिवसेनेला बरेच झुंजविणार असे दिसते. किंबहुना विधानसभेतील शिवसेना पक्ष आपल्याच अधिपत्याखाली राहील, असे त्यांनी सूचित केले. आपल्या जागी दुसऱ्या आमदाराची निवड होईल, असे राणेंनी सांगितले तरी बहुमताच्या जोरावर कदाचित त्यांची पुन्हा निवड होऊ शकेल, अशा रीतीचे डापवेच त्यांनी टाकले आहेत. यानंतर मातोश्ाीवर कायदेतज्ज्ञांना बोलाविण्याची धावपळ चालू झाल्याचे समजते.

 
</text>
</doc>
