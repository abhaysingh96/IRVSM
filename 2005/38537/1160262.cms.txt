<doc>
<docno>1160262.cms.txt</docno>
<text>
 
क्रीडा
रोटेशन सचिनच्या पथ्यावर
[ Monday, July 04, 2005  08:38:06 pm]


वृत्तसंस्था

बंगलोर : संघातील खेळाडूंमध्ये आळीपाळीने बदल करण्याचे धोरण (रोटेशन पॉलिसी) सचिन तेंडुलकर तसेच भारतीय संघातील गोलंदाजांच्या पथ्यावर पडेल. या धोरणामुळे त्यांची कारकीर्द लांबू शकते, असे मत भारताचा मध्यमगती गोलंदाज वेंकटेश प्रसाद याने मांडले आहे.

या धोरणामुळे तेज, मध्यमगती गोलंदाजांना फायदा होईल कारण यामुळे खेळाडूंचे दुखापतीचे प्रमाण कमी होईल तसेच फलंदाजांनाही हे धोरण फलदायी ठरेल असे प्रसादला वाटते, सचिनची कारकीर्द यामुळे वाढू शकते अर्थात मालिकेचे महत्त्व लक्षात घेऊनच हे बदल करायला हवेत.

सचिन तेंडुलकरची कारकीर्द पूर्ण बहरली आहे काय असे विचारले असता प्रसाद म्हणाला, सचिन छानच खेळतोय अन त्याने संघासाठी, देशासाठी भरपूर काही केले आहे. त्याच्या काम-गिरीबाबत कुणी शंका घेऊ नये असे प्रसाद म्हणतो.

प्रत्येकाच्या कारकीदीर्त चढउतार येतात कदाचित दुखापतीमुळे असे होत असावे. त्याला शस्त्रक्रियेला सामोरे जावे लागले, तो दोन दशके खेळतोय त्यामुळे असे व्हायचंच, असं ेशेवटी तो म्हणाला.

 
</text>
</doc>
