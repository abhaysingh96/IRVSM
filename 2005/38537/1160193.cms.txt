<doc>
<docno>1160193.cms.txt</docno>
<text>
 
बहुतांची अंतरे
मानसिक घडण बदलणे जरुरीचे
[ Monday, July 04, 2005  07:18:35 pm]


वृद्ध आई-वडिलांना संरक्षण देणारा कायदा होणार असल्याचे वृत्त व त्यावरील निकोप मनाचे भाष्य (म. टा. 30 जून) वाचले. अशाच तऱ्हेचा एक प्रयत्न युती शासनाच्या काळात झाल्याचे स्मरते. निराधार वृद्ध आई-वडिलांना त्यांच्या अखेरच्या काळात सांभाळण्यास नकार देणारे फार थोडे असतात आणि ते जसे आथिर्क दृष्ट्या गरीब वर्गात असतात, तसेच उच्च वर्गातही असतात. त्यांच्या या नकाराला आथिर्क परिस्थिती कारणीभूत नसून, मानसिक घडण असते.

श्रावण बाळाच्या, भक्त पुंडलिकाच्या, प्रभू श्रीरामाच्या भूमीतून 'प्रगत' झालेला भारतीय समाज असा कायद्याचा बडगा दाखवून आई-वडिलांना थोडेच सांभाळणार! मनातून आई-वडिलांबद्दल प्रेम असावे लागते. समजा एखाद्याने कायद्याच्या आधारे केस करून आपल्या मुलाच्या घरात थारा मिळविला, तरी त्यानंतरचे त्यांचे आयुष्य ही केस हरलेली त्यांच्या पोटची अपत्ये किती सुसह्य करतील?

हा प्रश्ान् कायद्याने सुटणार नसून, लहानपणापासूनच मुलांना आई-वडील, वृद्ध यांच्या-विषयी आदर बाळगण्याची शिकवण द्यायला हवी. त्यांच्याविषयीच्या जबाबदारीची जाणीव करून द्यायला हवी.

भय्यासाहेब शुक्ल, कल्याण.

 
</text>
</doc>
