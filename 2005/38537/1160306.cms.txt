<doc>
<docno>1160306.cms.txt</docno>
<text>
 
लेख
बुडत्या एस.टी.चा पाय खोलात?
[ Monday, July 04, 2005  09:19:26 pm]


सतत वाढत चाललेल्या तोट्यामुळे महाराष्ट्र एस. टी. महामंडळाची अवस्था चिंताग्रस्त झाली असून कमी-उत्पन्नाच्या शहरी व ग्रामीण बसच्या फेऱ्यांची संख्या कमी होऊ लागली आहे. या महामंडळाकडे काम करणारे कामगार आज अस्वस्थ दिसतात. दुदैर्व म्हणजे राज्य सरकार मात्र त्याकडे गांभीर्याने पाहायला तयार नाही. त्यामुळे एस.टी.ची ही चाके केव्हा 'कायमची थांबतील' या विवंचनेत कामगार संघटना दिसतात. वीज मंडळाप्रमाणे एस.टी. महामंडळाची 'खाजगी-करणाच्या' दिशेने वाटचाल सुरू झाली नाही ना, असा प्रश्ान् उपस्थित केला जात आहे.

या संदर्भात मध्यंतरी सातारा येथे -स्टेट ट्रान्स्पोर्ट (एस. टी.) ऑफिसर्स फ्रंटच्या पहिल्या राज्यव्यापी अधिवेशनात बोलताना राज्याचे अर्थमंत्री जयंत पाटील म्हणाले की, एस .टी.चे खाजगीकरण करण्याची राज्य सरकारची भूमिका नाही. तशी भीती कुणी बाळगू नये. महामंडळाने कार्यक्षमता वाढवून तोटा कमी करावा. त्यांच्या निर्णय घेण्याच्या अधिकारात सरकार कोणताही हस्तक्षेप करणार नाही. मात्र वाढत्या खाजगी प्रवासी वाहतुकीमुळे एस. टी.ला स्पर्धा करणे कठीण जात आहे. पण एक सामाजिक गरज म्हणून एस .टी.चे महत्त्व कमी होणार नाही आणि ही सेवा सक्षम करण्यासाठी सरकार तिच्या पाठीशी उभे आहे... वगैरे...वगैरे...

अर्थमंत्री असे भाषण करत असताना दुसरीकडे तोट्यात चालणाऱ्या एस. टी.च्या शहरी व ग्रामीण भागातील अनेक फेऱ्या बंद होऊ लागल्या आहेत. महामंडळातफेर् तोट्यात चालणारी शहर बस वाहतूक बंद करण्यासंबंधीच्या 'निर्वाणीच्या' नोटिसा नगरपालिका व महापालिकांना दिल्या जात आहेत. दुसरीकडे सांगली-मिरज-कुपवाड सारख्या महानगरपालिका एस. टी.चे हे 'लोढणे' गळ्यात घ्यायला तयार नाहीत. त्यांचे पदाधिकारी म्हणतात, पाणी, ड्रेनेज, रस्ते यासारख्या आवश्यक सुविधा आम्ही चांगल्या प्रकारे देऊ शकत नाही; मग ही बस वाहतूक ताब्यात घेऊन काय करणार? महापालिकेचे आयुक्त मिलिंद म्हैसकर हेही म्हणाले की, दोन कोटी रुपये तोटा असणारी ही शहरी बस वाहतूक महापालिकेने आपल्याकडे घेणे व्यवहार्य आहे का?

एस. टी. आणि महापालिका यांच्यातील या वादात 'सर्वसामान्य प्रवासी, प्रामुख्याने विद्याथीर्' यांचे मात्र हाल होत आहेत, होणार आहेत. कारण येत्या सप्टेंबरपासून ही शहरी बस वाहतूक बंद करण्याची नोटीस महापालिकेने दिली आहे. महामंडळाकडून तसे महापालिकेला लेखी कळविण्यातही आले आहे.

विशेष म्हणजे एस. टी. तिच्या जन्मापासूनच फायद्यात होती. त्या फायद्यावर केंद सरकार आयकर घेऊ लागले. त्यावर राज्य सरकारने विचार केला आणि केंदाकडे जाणारा पैसा राज्यामध्ये वापरावा यासाठी एस. टी.वर प्रवासी कर लादला. त्यातून एस. टी.ला भरपूर पैसा मिळू लागला. एस. टी. जणू राज्याच्या विकासाची रक्तवाहिनी बनली. मग केंद सरकारने 1988 साली मोटार वाहन कायद्यात दुरूस्ती केली. त्यामुळे खाजगी मालकांना लक्झरीचे परवाने मिळाले. एस. टी.ची पिछेहाट सुरू झाली.

यानंतर एस. टी.च्या वेळा लक्षात घेऊन चोरटी प्रवासी वाहतूक सुरू झालीआणि एस. टी.च्या तोट्यात वाढ दिसू लागली. या चोरट्या प्रवासी वाहतुकीसंदर्भात औरंगाबाद उच्च न्यायालयात एक याचिका दाखल झाली. या याचिकेने असे स्पष्टपणे नमूद केले की, एस. टी.ला जो तोटा होतो त्याचे मुख्य कारण ही चोरटी प्रवासी वाहतूक हेच आहे. एस. टी.ला दरवषीर् 350 कोटी रु. नुकसान होत आहे. सबब, सरकार, पोलिस, आर.टी.ओ. आणि एस. टी. विभागाने यावर परिणामकारक कृती करावी. उच्च न्यायालयाच्या या आदेशानुसार थोडीफार कृती झाली. काही जिल्ह्यांत ती चांगली झाली. पण पुन्हा येरे माझ्या मागल्या सुरू झाले.

महाराष्ट्रात गेल्या दहा वर्षांपासून खाजगी मॅक्सीकॅबला परवाना देण्याचे प्रकरण सरकारी पातळीवर आहे. युती सरकारच्या काळातही ते पुढे आले होते. पण त्यातील धोके लक्षात घेऊन युती सरकारने ते मागे घेतले. आता पुन्हा मॅक्सीकॅबला परवाना द्यावा यादृष्टीने हालचाली सुरू झाल्या आहेत. गुंड-पुंड राजकीय कार्यर्कत्यांचा त्याला विशेष पाठिंबा आहेत. या धंद्यावर अनेकांचे पोट अवलंबून आहे असे कारण पुढे केले जात आहे. अशा अवैध, चोरट्या वाहतुक ीला परवाना द्यायचाच असेल तर मग मटका घेणारे, खिसे कापणारे, चोऱ्या करणारे, हातभट्टी दारू काढून विकणारे यांनाही का परवाने दिले जाऊ नयेत? कारण तेही म्हणतात की, आमचे पोट या धंद्यांवर अवलंबून आहे. अशी संतप्त प्रतिक्रिया एस.टी.कामगार संघटनेचे पदाधिकारी व्यक्त करताना दिसतात.

त्यांचे म्हणणे असे: जे अवैध मार्गाची प्रवासी वाहतूक करतात, त्या वाहनांतून वाट्टेल तसे प्रवासी कोंबले जातात, इतकेच नव्हे तर अपघात होऊन कोण मयत झाले, जखमी झाले तर त्याला वाऱ्यावर सोडून दिले जाते. या वाहतुकीत महिलांनाही संरक्षण मिळत नाही. या वाहनांचे खरे मालक दुसरेच असतात. त्यांचा हा जोडधंदा असतो. त्यामध्ये बेरोजगारांचा अधिक वापर असतो. पण सरकारला त्याचे कसलेच सोयरसुतक दिसत नाही.

आता जग बदलले आहे, या बदलाची नोंद एस. टी.ने घेतली पाहिजे असे सांगून ते म्हणतात, एस.टी.ला उजिर्तावस्था आणायची असेल तर सरकारने चोरटी प्रवासी वाहतूक पूर्णपणे बंद केली पाहिजे. खाजगी आराम बसेसनाही परवाने देता कामा नयेत. कर्नाटक, आंध्रप्रमाणे एस.टी.ला जास्तीतजास्त करसवलती मिळायला हव्यात. एस.टी.ला स्वायत्तता दिली जावी. तरच एस.टी.चा तोटा संपून तिला गतवैभव प्राप्त होईल.

या सर्व गोष्टींचा विचार करता जरी अर्थमंत्री जयंत पाटील जाहीरपणे सांगत असले कीं, एस.टी.चे खाजगीकरण केले जाणार नाही, तरी राज्य शासनाचे एकूण धोरण मात्र त्या दिशेने वाटचाल करणारे दिसते, असे एस.टी.चे कामगार व त्यांच्या नेत्यानंा वाटते, त्याचे काय?

रवींद दप्तरदार

 
</text>
</doc>
