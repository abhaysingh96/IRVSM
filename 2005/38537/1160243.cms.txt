<doc>
<docno>1160243.cms.txt</docno>
<text>
 
महामुंबई
अभ्यास आणि प्रेझेंटेशन, यांना 'नो ऑप्शन'!
[ Monday, July 04, 2005  08:21:44 pm]


म. टा. प्रतिनिधी

मुंबई : प्रश्न्पत्रिका सोडवण्याचा भरपूर सराव, नावडत्या विषयांचा आणि अगदी ऑप्शनला टाकाव्याशा वाटणाऱ्याही धड्यांचा अभ्यास, प्रेझेंटेशनकडे लक्ष... अशा उत्तरांतून 'अभ्यासाला आणि पेपर वेळेत, चांगला लिहिण्याला 'नो ऑप्शन'' असा फॉर्म्युलाच दहावीत मेरिटमध्ये आलेल्या विद्यार्थ्यांनी 'मटा दहावी: मेरिटचा फॉर्म्युला' या कार्यक्रमात दिला!

ठाण्यातल्या 'टिप टॉप प्लाझा'मध्ये झालेल्या या कार्यक्रमात, गुणवत्ता यादीत आलेल्या टीना चौधरी, गणेश बनये, नंदन सावंत, अनिरुद्ध मोकाशी, प्रियंका मराठे, मागेर्श वाव्हळ, अमेय पाटील, पूजा प्रभू, मेधा शानभाग, निखिल माने आणि चिन्मय कामत यांना अभिनेता प्रशांत दामले आणि सोनाली खरे यांनी विविध प्रश्न विचारून बोलते केले. याखेरीज काही प्रश्ान् विविध शाळांतून आलेल्या, यंदा दहावीचा अभ्यास करणाऱ्या मुलांनीही विचारले; त्यात सापडला फॉर्म्युला!

प्रश्नपत्रिका सोडवण्याचा सराव किती केला ?

प्रियंका : आमच्या शाळेत सारख्या परीक्षा व्हायच्या व ते पेपर तपासायला बाहेर जायचे त्यामुळे बरेच पेपर्स सोडवून झाले होते.

पूजा : मी प्रत्येक विषयाच्या साधारणत: चार ते पाच प्रश्नपत्रिका सोडवल्या होत्या.

बोर्डाच्या परीक्षेत पेपर सोडविण्याच्या वेळेचे व्यवस्थापन कसे केले ?

अनिरुद्ध : बोर्डाच्या परीक्षेत पेपर पूर्ण होण्याचे टेन्शन जास्त असते. त्यामुळे पेपर पूर्ण करून तो तपासणे तर त्याहून कठीण. म्हणूनच लिहिताना जे लिहाल ते परफेक्ट लिहा, मग पेपर तपासायला वेळ मिळाला नाही तरी चालू शकेल. जे प्रश्न येत नाहीत त्याचा विचार करीत बसू नका, उलट ज्या प्रश्नांची उत्तरे येत असतील ती आधी लिहा.

प्रेझेंटेशन किती महत्वाचे ?

मेघा : प्रेझेंटेशनला खूप महत्व आहे. तुमचे अक्षर फार सुंदर नसले तरी तुम्ही खाडाखोड न करता लिहायला पाहिजे. पेपर लिहिताना सुरुवातीला अक्षर चांगले येते पण शेवटपर्यंत ते तसे राहतेच असे नाही.

पूजा : अक्षर कसेही असले तरी महत्वाचे मुद्दे अधोरेखित क रा म्हणजे प्रेझेंटेशन चांगले होते.

नंदन : पेपर सोडवण्याचा सराव करताना अक्षर चांगले येईल याकडे लक्ष द्या. खाडाखोड टाळा आणि मुख्य पॉईंट्स अधोरेखित करा.

हल्ली कॉपी होऊ नये यासाठी ए, बी असे पेपरसेट काढले जातात. आपल्याला याऐवजी दुसरा सेट मिळाला असता, तर अधिक स्कोअर करता आला असता, असे तुम्हाला वाटते का?

नंदन : अशा प्रकारचे पेपरसेट फक्त चार विषयांसाठीच काढले जातात. या सर्व पेपरसेटमधील प्रश्नपत्रिका समान पातळीच्या असतात, त्यामुळे जर आपला अभ्यास झाला असेल तर कोणताही सेट सोडवताना समस्या जाणवायला नको.

अभ्यास मित्र वाटतो का ?

निखिल : हे त्या त्या विषयावर अवलंबून आहे. पण काहीवेळा नावडत्या विषयाचा अभ्यास करायला कंटाळा येतो. अशावेळेस हा नावडता विषय आव्हान म्हणून स्वीकारला तर त्याचा अभ्यास करायला जास्त मजा येते. माझा भूमितीचा पेपर पूर्ण व्हायचा नाही, त्याचे मला टेन्शन यायचे. पण मग सरावाने तेही जमले.

काही प्रश्न किंवा धडे ऑप्शनला टाकले होते ?

मागेर्श : खरे सांगायचे तर दहावीच्या परीक्षेत काही ऑप्शनला टाकूच नये. प्रत्येक प्रश्नाचा निदान थोडा थोडा तरी अभ्यास हा करायलाच हवा. दहावीला आवड-निवड असे काही नसतेच. अभ्यास सगळ्याच विषयांचा करायला लागतो.

मेधा : दहावीच्या वर्षात काही ऑप्शनला टाकताच येत नाही. उलट ऑप्शनला जे टाकले आहे तेच नेमके परीक्षेत विचारले तर याचे टेन्शन येते त्यापेक्षा त्याचा अभ्यास केलेला बरा. आणि बोर्डाच्या परीक्षेला काही आप्शनला टाकूच नये.

चिन्मय : जो धडा कठीण वाटत असेल तो संपूर्ण ऑप्शनला टाकण्यापेक्षा त्यातील थोडा थोडा अभ्यास क रून ठेवावा. उदा. दीघोर्त्तरी प्रश्नांची उत्तरे कठीण वाटत असली तर निदान त्यातील व्याकरण आणि लहान परिच्छेदांचा अभ्यास करावा म्हणजे मग सगळे मार्क्स जात नाहीत.

टीना : भूगोलाचा पेपर मला आधीच कठीण वाटायचा त्यात आणखी ऑप्शनला काय टाकणार? बोर्डाच्या परीक्षेत ऑप्शनला काही टाकण्याची रिस्क घेऊ नये.

प्रियंका : मला जे ऑप्शनला टाकण्यासारखे वाटायचे त्याचा मी रोज थोडा थोडा अभ्यास करायचे. पूजा : मेरिटमध्ये यायचं असेल तर काही प्रश्न ऑप्शनला टाकून बिलकुल चालणार नाही. सर्व अभ्यास करायलाच पाहिजे.

[ क्रमश: ]

 
</text>
</doc>
