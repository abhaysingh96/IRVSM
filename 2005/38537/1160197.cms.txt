<doc>
<docno>1160197.cms.txt</docno>
<text>
 
लेख
बलिर्न आणि नाशिक
[ Monday, July 04, 2005  07:20:58 pm]


नाशिक महानगरपालिका ही बलिर्न नगरपालिकेच्या तोडीसतोड आहे. त्यातील नगरसेवक हे बलिर्नच्या नगरसेवकांइतकेच ज्ञानी आहेत. हे पाहून संस्थाचालकांची छाती गर्वाने फुगली. आइन्स्टाईनला बलिर्नची पालिका मोजत नाही, तिथे आपल्यासारख्या टिनपाट देशी शाळेला नाशिक नगरपालिकेने धुडकावून लावावे, यात वाईट वाटण्यासारखे काहीच नाही, असा दिलासा संस्थाचालकांना मिळाला.

एक वृत्तांत :

नाशिक शहराच्या शैक्षणिक पाहणीत 3,500 मुले शाळेत दाखलच करण्यात आलेली नाहीत, असे या वषीर् आढळून आले आहे, याविषयी काय उपाययोजना करावी याचा विचार चालू आहे, असे नाशिक महानगरपालिका शिक्षण मंडळाच्या अध्यक्षांनी वार्ताहर परिषदेत सांगितले. याच वेळी विद्यार्थ्यांअभावी बंद पडलेल्या शाळांच्या इमारती भाड्याने देण्याचा विचार चालू असल्याचेही त्यांनी सांगितले.

एक धडपड :

गेली सात वषेर् नाशिक शहरात सुरू असलेली एक छोटी प्रयोगशील मराठी शाळा. आनंददायी शिक्षण चळवळीतील ही शाळा सर्वांसाठी उपलब्ध असावी म्हणून चालकांनी तिची फी माफक ठेवली. कायम विनाअनुदान तत्त्वावरील ही शाळा एका विशिष्ट वर्गाची मिरासदारी बनू नये, त्यात सर्व जातिधर्मवर्ग गटाचे विद्याथीर् असावेत, असा विचार असल्याने स्वत: झळ सोसून काही गरीब मुलांना मोफत शिक्षण देण्याचा संस्थेचा आग्रह. शाळेच्या प्रमुख ताईंनी स्वत:ची चांगली पगाराची नोकरी सोडून ही जबाबदारी पत्करली. त्यांना तशीच साथ देणाऱ्या 22 शिक्षिकाही मिळाल्या. शाळा शैक्षणिकदृष्ट्या चांगली, पण आथिर्कदृष्ट्या ओढगस्तीत चालू लागली.

शाळेविषयी सहानुभूती बाळगणारे एक मित्र एकदा मुद्दाम भेटायला आले. शाळेला निधीअभावी स्वत:ची जागा घेणे अद्याप शक्य होत नव्हते. मराठी माणसांमधील आटलेले दातृत्व, अमराठी दात्यांनी इंग्रजीला दिलेला आसरा व जागांच्या प्रचंड किमती यामुळे संस्थाचालक चक्रव्यूहात सापडलेल्या अभिमन्यूसारखे झालेले पाहून या मित्राने शाळेसाठी महापालिकेकडे जागा का मागत नाही, असे विचारले. संस्थाचालकांनी त्यांना यापूवीर् केलेल्या प्रयत्नांची व त्यात आलेल्या अपयशाची कहाणी सांगितली; पण मित्राचा उत्साह अफाट होता. त्याने आपली पालिकेत सर्व स्तरांवर ओळख असून, एक चांगली बांधलेली जागा आपण मिळवू शकतो, असे आत्मविश्वासपूर्वक सांगितले. पुन्हा नव्या जोमाने संस्थाचालक विनंती अर्जाची भेंडोळी घेऊन मोहिमेवर निघाले. वेगवेगळे नगरसेवक, अधिकारी यांना भेटून झाले. एका ओळखीच्या नगरसेवकाने महापालिका आयुक्तांची भेट ठरविली. सर्वजण उत्साहाने ठरल्यावेळी केबिनबाहेर आशाळभूतपणे उभे राहिले. आयुक्तांनी त्यांना आता बोलावले, पण बसा म्हणायचीही तसदी घेतली नाही. तरीही लोचटपणे संस्थेने आपला अर्ज सादर केला व तोंडी माहिती सांगायला सुरुवात केली. आयुक्तांनी ती मागणी तात्काळ फेटाळून लावली. चालकांचे पुढील निवेदन न ऐकता त्यांनी कॅरमच्या खेळात स्ट्रायकरने सोंगट्या फटवतात, तसेच सराईतपणे सर्वांना केबिनबाहेर फटकावले. आपल्या स्वप्नांची लक्तरे घेऊन सर्वजण हताशपणे केबिनबाहेर उभे राहिले. संस्थेचा उत्साही मित्रही हतबुद्ध झाला. ओळखीचे नगरसेवक बाहेर आल्यावर, 'एक चांगली शाळा जागेअभावी बंद पडू देऊ नका', असे संस्थाचालकांनी त्यांना विनविले. पण तोपर्यंत आयुक्तांचा वारा त्यांनाही लागला होता. 'पैसे नव्हते तर काढलीच कशाला शाळा? आम्ही काय तुमच्याकडे गूळ-खोबरे घेऊन सांगायला आलो होतो का, की शाळा चालवा म्हणून?' असे त्यांनी सुनावले. आयुक्तांनंतर आता नगरसेवक मित्रानेही चांगले फटकावल्यावर संस्थाचालक सुजाण नागरिकाला शोभेशा निगरगट्टपणे तिथून बाहेर पडले!

संस्थाचालकांना अशातऱ्हेने मार खाण्याची सवय असली तरी यावेळी त्यांना जरा वमीर्च लागले होते. दु:ख विसरण्यासाठी त्यांनी पुस्तक वाचायला सुरुवात केली. डॉ. मो. रा. गुण्ये यांनी लिहिलेले आइन्स्टाईनचे चरित्र हे काही खरे तर अशा वेळी वाचायचे पुस्तक नव्हे; पण याच पुस्तकात त्यांना दिलासा देणारा एक प्रसंग सापडला.

आइन्स्टाईनला 1921 साली नोबेल पारितोषिक मिळाले. सापेक्षतावादाच्या सिद्धांताने तो विज्ञानजगताच्या बाहेरही कुतूहलाचा विषय झाला होता. बलिर्न विद्यापीठात संशोधनात रमलेल्या आइन्स्टाईनला स्वत:चे घर नव्हते. 1929 साली त्याच्या वयाला 50 वर्षं पूर्ण होत होती. त्यानिमित्त बलिर्न नगरपालिकेने आइन्स्टाईनला एखादे छानसे घर द्यावे, त्याच्या एका मित्राला वाटले. तो नगराध्यक्षांना भेटला. त्यांनीही या कल्पनेला उत्साहाने पसंती दिली. बलिर्नमधील निसर्गरम्य परिसरात एक छानसा बंगला आइन्स्टाईनला देण्याचे घोषित करण्यात आले. मात्र आइन्स्टाईनची पत्नी एल्झा बंगला पाहायला गेली तेव्हा तेथे आधीच कुणीतरी राहत असल्याचे तिला आढळले. ती वास्तू पालिकेची होती; पण ती यापूवीर्च दुसऱ्याला दिलेली होती, याचा पालिकेला विसर पडला होता. हे वृत्तपत्रात जाहीर होताच पालिकेला उपरती झाली आणि या बंगल्याशेजारचाच रिकामा भूखंड आइन्स्टाईनला देण्यात आल्याचे जाहीर करण्यात आले. तेथे बंगला मात्र आइन्स्टाईने बांधावा असे ठरले. बिचारी एल्झा यालाही तयार झाली; पण प्रत्यक्ष भूखंडाचे कागदपत्र बघितल्यावर समजले की, सदर भूखंडावर कुठलेही बांधकाम करण्याची परवानगी देऊ नये, असे पालिकेनेच नोंदवून ठेवले होते. म्हणजे मोकळ्या आकाशाखाली मोकळ्या भूखंडावर बसून आइन्स्टाईनने अवकाशाचे कोडे सोडवावे अशी बलिर्न नगरपालिकेने सोय केली.

पण अजूनही आइन्स्टाईनचा सन्मान करण्याची बलिर्न नगरपालिकेची खुमखुमी काही जिरली नव्हती. त्यांनी आपल्या हातून वारंवार घोटाळे होतात हे पाहून आइन्स्टाईनलाच बलिर्नच्या जवळ एखादा भूखंड निवडण्यास सांगितले. या भूखंडाची किंमत पालिकेने देण्याचे मान्य केले. अजूनही आशावादी असलेल्या एल्झाने मग बलिर्नजवळील कापुत या खेड्यातला एक भूखंड निवडला व तसे पालिकेला कळविले. आता पालिकेत ठराव मंजूर व्हायचाच उशीर की, आइन्स्टाईनला जागा मिळणार असे तिला वाटले. बलिर्न नगरपालिकेच्या महासभेत हा ठराव आला. त्यावर बोलताना राष्ट्रवादी पक्षाच्या एका नगरसेवकाने तावातावाने विचारले, 'पालिकेने आइन्स्टाईनला भूखंड घेऊन द्यावा असे त्यांनी कुठल्या क्षेत्रात कर्तृत्व गाजवले आहे?' हे ऐकून इतर नगरसेवकही गांगरून गेले. त्यांनाही बिचाऱ्यांना काही सांगता येईना! कोण हा आइन्स्टाईन असेही त्यांना वाटले असावे. शेवटी खास लोकशाही पद्धतीने आइन्स्टाईनच्या कर्तृत्वाचा शोध घेण्यासाठी वेळ मिळावा म्हणून हा ठराव पुढे ढकलण्यात आला. पालिकेच्या या तमाशाला कंटाळून आइन्स्टाईनने आपल्याला पालिकेकडून काहीही नको, असे कळवून टाकले.

तात्पर्य!

नाशिक नगरपालिका ही बलिर्न नगरपालिकेच्या तोडीसतोड आहे. त्यातील नगरसेवक हे बलिर्नच्या नगरसेवकांइतकेच ज्ञानी आहेत, हे पाहून संस्थाचालकांची छाती गर्वाने फुगली. आइन्स्टाईनला बलिर्नची पालिका मोजत नाही, तिथे आपल्यासारख्या टिनपाट देशी शाळेला नाशिक नगरपालिकेने धुडकावून लावावे यात वाईट वाटण्यासारखे काहीच नाही, असा दिलासा संस्थाचालकांना मिळाला. केवळ चांगले काम हा काही पालिकेच्या लेखी जागा देण्याचा निकष ठरू शकत नाही, हे त्यांना पटले व ते पुन्हा जागा मिळविण्यासाठी वणवण करण्यास सिद्ध झाले!

अरुण ठाकूर

 
</text>
</doc>
