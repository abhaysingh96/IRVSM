<doc>
<docno>1160200.cms.txt</docno>
<text>
 
अग्रलेख
जिगरबाजांचा विजय
[ Monday, July 04, 2005  07:22:34 pm]


' फास्टर, हायर, स्ट्राँगर' हे जणू ऑलिम्पिकचे ब्रीदवाक्यच बनले आहे. प्रत्येक ऑलिम्पिकला सगळेच खेळ अधिकाधिक वेगवान बनत आहेत, नवनव्या विक्रमांची नोंद होत आहे. कालचा विक्रम आज नाही, अशी अवस्था आहे. पण तेच ब्रीदवाक्य आज लॉन टेनिसलाही लागू होईल, अशी परिस्थिती गेल्या काही वर्षांत निर्माण झाली आहे.

टेनिस जगतातील सर्वात प्रतिष्ठेची विम्बल्डन स्पर्धा रविवारी संपली, तेव्हा ज्या खेळाडूंनी आपली नावे जेता म्हणून नोंदली ते पाहता याचीच प्रचीती येते. भारताच्या दृष्टीने आनंदाची बाब म्हणजे महेश भूपतीने मिळवलेला संमिश्ा दुहेरीतला विजय. अन्यथा विजेतेपद ज्यांच्या गळ्यात पडले आहे, त्यांच्याबद्दल आश्चर्य वाटावे, असे काहीही नाही.

पुरुषांची एकेरीची स्पर्धा जिंकताना स्वित्झर्लंडच्या 23 वषीर्य रॉजर फेडररने ज्या सफाईने अमेरिकेच्या अँडी रॉडीकला तीन सेटमध्येच धूळ चारली ते पाहता शारीरिक शक्ती आणि वेग यांचाच हा खेळ बनला असल्याची खात्री पटते. सलग तिसऱ्यांदा विम्बल्डन जिंकताना, अशीच कामगिरी करणाऱ्या अमेरिकेचा पीट सॅम्प्रस आणि स्वीडनचा बियाँ बोर्ग यांच्या पंक्तीत जाऊन आपण बसलो आहोत, याचा आनंद फेडररला अधिक झाला असावा. या खेळाडूंबद्दल त्याला अतीव आदर आहे आणि अशांच्या बरोबर नाव घेतले जाणार असल्याचा आनंद कोणालाही होईल. ही 119वी विम्बल्डन स्पर्धा होती. तिच्यात सलग तीन विम्बल्डन जिंकण्याचा पराक्रम फक्त चौथ्यांदा होतो आहे, यावरून याचे महत्त्व लक्षात यावे.

बोर्गने एकदा व सॅम्प्रसने दोनदा ही किमया केली होती. अर्थात रॉडिकला अवघ्या एक तास 41 मिनिटांत पराभूत करणारा फेडरर मोठा, की विम्बल्डन इतिहासातील सर्वात प्रदीर्घ काळ चाललेला महिलांचा अंतिम सामना जिंकणारी व्हीनस विल्यम्स मोठी, ही तुलना होऊच शकत नसली, तरी दोघांमधील समान गुण एकच होता. तो म्हणजे प्रतिर्स्पध्याला नमविण्याची जिद्द. पुरुषांपेक्षा महिलांचा अंतिम सामना अधिक रंगला.

आपल्याच देशाच्या लिंडसे डेव्हनपोर्टला हरवताना व्हीनसला पूर्ण कसब पणाला लावावे लागले. पावणेतीन तास चाललेल्या या सामन्यात अखेर व्हीनसचा अनुभव आणि मानसिक व शारीरिक ताकद हीच सरस ठरली. दुसऱ्या सेटच्या बाराव्या गेमवर डेव्हनपोर्टची सव्हिर्स होती. ती तो गेम जिंकली की सामनाही खिशात पडणार होता. अशा मोक्याच्या क्षणी तो गेम व्हीनसने जिंकला आणि मग विजेतेपदही तिच्याच वाट्याला आले.

सामन्यात बहुतांश काळ डेव्हनपोर्टचे वर्चस्व होते, तरीही नेमका विजयाचा क्षण व्हीनसच्या वाट्याला आला, हा काही योगायोग नव्हता. डेव्हनपोर्टची दुखापत हे पराभवाचे कारण होत नाही. रशियाच्या शारापोवाविरुद्धच्या उपांत्य फेरीच्या सामन्याप्रमाणेच अंतिम सामन्यातही सेंटर कोर्टवरील प्रेक्षकांचा पाठिंबा व्हीनसऐवजी प्रतिर्स्पध्यांनाच होता. तरी विजयाच्या पटावर व्हीनसचे नाव कोरले जावे, यातच तिचा खेळ किती उच्च दर्जाचा आहे, ते दिसून येते. अशा खेळाडूंचा खेळ पाहिला की आपल्या सानिया मिर्झाला किती मोठा पल्ला गाठायचा आहे, याची जाणीव होते.

गेली दोन वषेर् विल्यम्स बहिणींच्या दृष्टीने चांगली गेलेली नाहीत. यामुळेही व्हीनसला जयाचे महत्त्व अधिक वाटेल. महेश भूपतीला ग्रँड स्लॅम स्पधेर्तील विजय नवा नाही. त्याचे हे आठवे विजेतेपद. यातील चार मिश्ा दुहेरीतील. चारही वेळा वेगवेगळ्या महिला खेळाडूला साथीला घेऊन तो जिंकला. रविवारी फ्रान्सच्या मेरी पिअर्सच्या साथीने तो जिंकला, तेव्हा ते पहिल्यांदाच एकत्रितपणे स्पर्धा खेळत होते, यावर सहज विश्वास बसत नाही, इतकी त्यांचे 'केमिस्ट्री' जुळली होती. त्याची पुरुष दुहेरीतली चार विजेतेपदेही तीनदा लिएँडर पेसबरोबर तर एकदा बेलारूसच्या मॅक्स मिन्यीर्बरोबरची होती. एकंदरीत, शारीरिक आणि मानसिक कणखरपणाच्या लढाईत फेडरर आणि व्हीनसच्या बरोबर महेशही जिंकला आहे.

 
</text>
</doc>
