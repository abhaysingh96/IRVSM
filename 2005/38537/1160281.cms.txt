<doc>
<docno>1160281.cms.txt</docno>
<text>
 
महामुंबई
1100 कोटींच्या गुंतवणुकीचे आश्वासन घेऊन मुख्यमंत्री परतले
[ Monday, July 04, 2005  08:49:36 pm]


म. टा. प्रतिनिधी

मुंबई : जगातील एक महत्त्वाचे राष्ट्र आणि आथिर्क महाशक्ती म्हणून भारत पुढे येत असून त्यामुळे यापुढे या देशाकडे दुर्लक्ष करून चालणार नाही, अशी सर्वसाधारण भावना अमेरिकेत दिसल्याचे मुख्यमंत्री विलासराव देशमुख यांनी सोमवारी सांगितले. सुमारे 1100 कोटी रुपयांच्या गुंतवणुकीचे ठोस प्रस्ताव घेऊन आलो आहोत, अशी माहितीही त्यांनी दिली.

15 दिवसांच्या अमेरिका दौऱ्यानंतर रविवारी रात्री मुख्यमंत्र्यांचे मुंबईत आगमन झाले. काही कंपन्या गुंतवणुकीच्या दृष्टीने राज्यात येऊन पाहणी करणार असल्याचे मुख्यमंत्र्यांनी सांगितले. अमेरिकेतील सॅनफ्रॅन्सिस्को, फिलाडेल्फिया, न्यूयॉर्क, लॉसएंजलिस, सिएटल, अटलांटा आदी ठिकाणी अमेरिकन व भारतीय उद्योजकांकडून उत्साही प्रतिसाद मिळाल्याचे त्यांनी सांगितले.

हिस्टोटेम या कोरियन कंपनीने मुंबईजवळ कॉर्ड ब्लड सेंटर आणि स्टेमलेस बँक स्थापन करण्याची तयारी दाखवली असून कंपनीला इरादापत्रही देण्यात आले आहे. 'एनटेक' या कंपनीने पुण्याजवळ आहार उद्योगाशी संबंधित प्रकल्प उभारण्याची तयारी दाखवली आहे. तर निरामॅन स्पिएर प्रापटीर्ज, व्होनेर्डो रिअॅल्टी आणि पोर्टमॅन होल्डिंग्ज या बांधकाम कंपन्यांनी निवासी संकुले उभारण्याची इच्छा व्यक्त केली आहे.

राज्यात माहिती तंत्रज्ञानाचे जाळे पसरविण्यासाठी मायक्रोसॉफ्ट कापोर्रेशनबरोबर सामंजस्य करार करण्यात आला असून ही महत्त्वाची घटना आहे, असे मुख्यमंत्री म्हणाले. प्रशासनासाठी माहिती तंत्रज्ञानाचा वापर, आयटी अकादमीची उभारणी व शिक्षकांना प्रशिक्षण आदींचा या करारात समावेश आहे. मुख्यमंत्र्यांच्या भेटीच्या वेळी 'मायक्रोसॉफ्ट ऑफिस-2003'च्या मराठी आवृत्तीचेही प्रकाशन झाले.

बोइंग कंपनीने आपले केंद भारतात उभारण्याची तयारी सुरू केली असून राज्यातच ते सुरू करण्यासाठी नाशिक व नागपूरजवळ जागा उपलब्ध करून देण्याची तयारी सरकारने दाखवली आहे. सप्टेंबर-ऑक्टोबरमध्ये प्रत्यक्ष पाहणी करून निर्णय घेण्याचे आश्वासन कंपनीने दिले आहे. या प्रकल्पात 700 ते 800 कोटी रुपयांची गुंतवणूक अपेक्षित असून दोन-अडीच हजार लोकांना रोजगार मिळू शकेल, असे मुख्यमंत्री म्हणाले.

इरेल अॅण्ड मॅनिला एलएलपी या कंपनीने राज्यात अत्याधुनिक 'थीम पार्क' उभारण्याचा प्रस्ताव दिला आहे. तर अटलांटा येथील ग्लोबल एनजीर् सोल्युशन या कंपनीने सात हजार टन कचऱ्यापासून 350 मेगावॅट वीज निमिर्तीचा प्रस्ताव दिला असल्याची माहिती मुख्यमंत्र्यांनी दिली.

 
</text>
</doc>
