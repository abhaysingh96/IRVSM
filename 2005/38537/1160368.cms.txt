<doc>
<docno>1160368.cms.txt</docno>
<text>
 
महामुंबई
डॉ. पद्मसिंह पाटील यांच्यावर शस्त्रक्रिया
[ Monday, July 04, 2005  10:53:13 pm]


मुंबई (म. टा. प्रतिनिधी) : माजी पाटबंधारे मंत्री डॉ. पद्मसिंह पाटील यांच्यावर बाँबे हॉस्पिटलमध्ये सोमवारी यशस्वी शस्त्रक्रिया करण्यात आल्याचे सांगण्यात आले. डॉ. सक्सेना, डॉ. पी. एल. तिवारी व डॉ. राजन यांच्या देखरेखीखाली त्यांच्यावर उपचार सुरू आहेत.

रक्तदाब व श्वसनाच्या त्रास होत असल्यामुळे पाटील यांना 8 जून रोजी बाँबे हॉस्पिटलमध्ये दाखल करण्यात आले होते. तेथे त्यांना न्यूमोनियाचा त्रास जाणवू लागला. त्यानंतर फुफ्फुसाच्या काही भागात झालेल्या तीव्र जंतुसंसर्गामुळे बाधित झालेला भाग काढून टाकण्याची यशस्वी शस्त्रक्रिया सोमवारी करण्यात आली.

 
</text>
</doc>
