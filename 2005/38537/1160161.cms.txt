<doc>
<docno>1160161.cms.txt</docno>
<text>
 
प्रगती फास्ट
वास्तव दृष्टिकोन
[ Monday, July 04, 2005  06:36:13 pm]


प्रदीप मॅनेजमेण्ट कंपनीमध्ये कन्सल्टण्ट म्हणून गेली पाच वर्षं काम करतोय. सुरुवातीपासून काम करताना कंपनी आणि ब्रॅण्डबद्दल त्याची निष्ठा दिसून यायची. प्रत्येक कामही तो चोख करायचा. त्यामुळे टॉप मॅनेजमेण्ट आणि बॉस प्रदीपवर खुश होते. हळूहळू प्रदीप कंपनीचं काम, निर्णय प्रक्रिया यात अधिकाधिक सहभाग घेऊ लागला.

भारतातील टॉपच्या कंपन्यांमध्ये आपल्या कंपनीचा समावेश व्हावा, असं एक व्हिजन त्याने मांडलं. त्या दिशेने तो विचारही करू लागला. त्याची कंपनीबद्दलची निष्ठा पाहून बॉसने त्याला टॉप मॅनेजमेण्टमधलं पद दिलं. कंपनीचं भविष्य आणि पुढील वाटचाल याचा गांभीर्याने विचार करणारे प्रदीपसारख्या कित्येक व्यक्ती असतात. हे सगळे जण कंपनीचे मालक असतातच, असं नाही. परंतु कंपनीविषयी आपुलकी आणि जिव्हाळा असतो. कंपनीची सातत्याने प्रगती व्हावी, या त्यांच्या इच्छेतूनच तयार होतं कंपनीचं व्हिजन.

' व्हिजन' म्हणजे नक्की काय? कंपनी सवोर्त्तम व्हावी असं वाटणं, याला व्हिजन म्हणता येईल का, साहजिकच नाही! कंपनीसाठी व्हिजन तयार करणं, हे वाटतं तितकं सोप्पं नक्कीच नाही. सध्या तुमच्या कंपनीचं माकेर्टमधलं स्थान कुठे आहे, याचा सर्वप्रथम विचार करावा लागतो. त्यानंतर कंपनीची उद्दिष्टं आणि त्याला लागणारा कालावधी यांचा समन्वय साधून टप्पे मांडावे लागतील. उदा. पुढील पाच वर्षांत कंपनीने कोणतं ध्येय गाठलं पाहिजे, व्हिजनसाठी असणारा कालावधी अगदी लहान (एक किंवा दोन) किंवा दीर्घ (20 वर्षं) असू नये, साधारणपणे पाच ते दहा वर्षांइतका कालावधी ठीक असतो. यामागचं कारण असं की अगदी कमी कालावधीत फार काही मिळवता किंवा साधता येत नाही. तसंच फार दीर्घ कालावधी ठेवला तर तुमचा फोकस हरवून जाण्याची शक्यता असते.

कालावधी ठरवलात, की मग त्या काळात कंपनीने काय साधलं पाहिजे, याचा विचार करा. तुम्ही मांडलेलं ध्येय जर वास्तवात साध्य करणं शक्य नसेल, तर अशा व्हिजनला काहीच अर्थ उरणार नाही. पण याचा अर्थ असा नव्हे, की कंपनीसमोर अशक्य वाटणारी आव्हानंच नसावीत. कंपनीला विस्तार करायचा असेल, तर अशी आव्हानं स्वीकारणं आवश्यक असतं. परंतु ही आव्हानं पेलण्याचं सार्मथ्य आणि रिसोर्सेस कंपनीकडे आहेत का, हे मात्र पडताळून पाहणं तितकंच आवश्यक असतं.

या वेळी 'आर यू हॅपी' सव्हेर्त भाग घेतलेल्या निव्वळ 22 टक्के वाचकांनी कंपनीचं व्हिजन गाठण्यात आमचा सक्रिय सहभाग असतो, असं सांगितलं. त्यांच्या मते कंपनीचं व्हिजन स्पष्ट असल्यामुळे त्यासाठी प्रयत्न करणं, सोपं जातं. शिवाय त्यातून जॉब सॅटिसफॅक्शनही मिळतं. एका कन्झ्युमर गुड्स कंपनीत काम करणारी सारिका सांगते, की पूवीर् मला कंपनीचं व्हिजन माहीत नव्हतं. त्यामुळे इथलं काम दिशाहीन वाटायचं. अर्थात, एवढ्या मोठ्या कंपनीचं व्हिजन एका कर्मचाऱ्याला आखता येत नाही. पण मी एचआर डिपार्टमेण्टशी संपर्क साधला आणि कंपनीचं लिखित व्हिजन जाणून घेतलं. त्यावर सखोल विचार केला. ते मला पटल्यामुळेच काम करताना उत्साह जाणवू लागला. आपलं काम कंपनीचं व्हिजन गाठण्याच्या दृष्टिकोनातून मदत करू शकतं, या विचाराने तर हा उत्साह अधिकच वाढला.

सारिकाच्या प्रतिक्रियेतून अनेक गोष्टी जाणवतात. कंपनीतील प्रत्येक कर्मचाऱ्याला कंपनीचं व्हिजन आखायला मिळतंच असं नाही. परंतु बहुतांश कंपन्या व्हिजन किंवा उद्दिष्ट लिखित स्वरूपात प्रसिद्ध करतात. ते कर्मचाऱ्यांना सहज उपलब्ध होऊ शकतं. कंपनीचं व्हिजन जाणून केलेल्या कामात नकळत परिपक्वता येते. सव्हेर्तील 37 टक्के वाचकांनी व्हिजन तयार करणं त्यांच्या हातात नाही किंवा कंपनीचं व्हिजन काय आहे, हे माहीत नाही, अशा प्रतिक्रिया व्यक्त केल्या. यावर सारिकाचे प्रयत्न नक्कीच उत्तर देऊ शकतात.

उरलेल्या 41 टक्के वाचकांनी व्हिझनचा विचार करण्याची कधी गरजच वाटली नाही. आपण काम करावं आणि घरी जावं, कंपनीच्या ध्येय किंवा व्हिजनशी काय संबंध आहे, अशी प्रतिक्रिया दिली. भारतात बहुतांश व्यक्ती जॉबकडे पैसे कमावण्याचं एक साधन म्हणून पाहतात. त्यामागे करिअर, जॉब सॅटिसफॅक्शन हा विचार नसतो. यात काहीच वावगं नाही. पण तरीही कंपनीचं व्हिजन जाणून घेतल्यानंतर काम केलं तर नक्कीच समाधान मिळू शकतं.

सुमारे 11 टक्के वाचकांना कंपनीचं व्हिजन काय असू शकतं, त्यात आम्हाला कसा सहभाग घेता येईल, असा प्रश्न पडला. कंपनीचं ध्येय, उद्दिष्ट यातून तुम्हाला कंपनीला येत्या काही वर्षांत माकेर्टमध्ये कोणतं स्थान गाठायचंय, हे स्पष्ट होतं. सर्वसाधारणपणे याला कंपनीचं व्हिजन म्हणतात. यात प्रत्यक्ष आणि अप्रत्यक्षपणे भाग घेणं, हे तुमच्या इच्छेवर अवलंबून असतं.

समिंदरा सावंत

दिशा कौन्सिलिंग सेण्टर

 
</text>
</doc>
