<doc>
<docno>1160308.cms.txt</docno>
<text>
 
लेख
बुरा लगता है!
[ Monday, July 04, 2005  09:20:30 pm]


हिंदुस्थान पेट्रोलियम कॉपोर्रेशन लिमिटेडच्या पानेवाडी प्रकल्पातील काही अधिकाऱ्यांनी उत्तर महाराष्ट्रासह औरंगाबाद-जालन्याच्या ग्राहकांना वेठीस धरलं आहे.

नाशिक जिल्ह्यातील मनमाड हे महत्त्वाचं रेल्वे जंक्शन. आठ वर्षांपूवीर्पर्यंत मुंबईहून मनमाडला रेल्वेमार्गे इंधन आणून तेथून उत्तर महाराष्ट्र आणि मराठवाड्यातील काही जिल्ह्यांना ते वितरित करण्याचं काम केलं जाई. मात्र, रेल्वे वाहतुकीचा पर्याय खचिर्क ठरत असल्याने मुंबई ते मनमाड या दरम्यान तेलवाहिनी टाकण्याचा प्रकल्प भारत पेट्रोलियम कंपनीने हाती घेतला. आठ वर्षांपूवीर् हा प्रकल्प पूर्ण झाल्यानंतर मनमाड-नजीकच्या पानेवाडी येथे भारत पेट्र्ोलियम, हिंदुस्थान पेट्रोलियम आणि इंडियन ऑईल (पेट्रोल-डिझेल आणि गॅस) या तीन कंपन्यांचे चार डेपो सुरू करण्यात आले. त्यासाठी स्थानिक शेतकऱ्यांच्या जमिनी संपादित करण्यात आल्या. या भूधारकांनी इंधन कंपन्यांच्या प्रकल्पात नोकऱ्यांची मागणी केली. भारत पेट्रोलियम आणि इंडियन ऑईल या दोन कंपन्यांनी भूधारकांना नोकऱ्यांत सामावून घेतले. पण, हिंदुस्थान पेट्रोलियम या कंपनीतील काही अधिकाऱ्यांनी या भूधारकांना झुलवत ठेवलं आणि न्यायालयीन निर्णयाची ढाल हाती येताच दोर कापून टाकले.

हिंदुस्थान पेट्रोलि-यमच्या पानेवाडी प्रकल्पात 10 व्यवस्था-पनातील, चार प्रशासनातील आणि 14 जण कामगार म्हणून काम करतात. हा प्रकल्प उभारण्यासाठी कंपनीने नऊ भूधारकांकडून 32 एकर जागा संपादित केली होती. या भूधारकांनी प्रकल्पाच्या नोकऱ्यांत सामावून घेतलं जावं, अशी मागणी केली होती. त्यांनी ही मागणी लावून धरल्यावर कंपनीने 24 एप्रिल 2000ला भूधारकांकडून त्यांच्या शैक्षणिक पात्रता आणि इतर माहितीची मागणी केली. त्याचवेळी लवकरच कामावर घेऊ असं तोंडी आश्वासनही दिलं. त्यानंतरच्या 1 जूनला कंपनीने भूधारकांची कागदपत्रं घेतली. त्याच महिन्यात 22 तारखेला तत्कालीन जिल्हाधिकाऱ्यांनी पानेवाडीला भेट देऊन भूधारक आणि कंपनी या दोघांची बाजू जाणून घेतली. त्यावेळी भूधारकांकडून जमिनींची खरेदी करताना केलेल्या करारात नोकरीबाबत कुठलीही हमी नसल्याचे कारण हिंदुस्थान पेट्रोलियमने पुढे केले असता जिल्हाधिकाऱ्यांनी 'तशा हमीचा समावेश करून पुनर्करार सात दिवसांत करण्यात यावा', असे निर्देश दिले.

पुढे हे प्रकरण उच्च न्यायालयात दाखल झाले. तेथे हिंदुस्थान पेट्रोलियमने आपली बाजू मांडताना काही मुद्दे पुढे केले. ते असे- कंपनीने पानेवाडी येथे मनुष्यबळासह प्रकल्प स्थालांतरित केलेला आहे. तेथे एकहीजण नव्याने भरण्यात आलेला नाही. कंपनीच्या देशभरातील विविध प्रकल्पांत मिळून 1900 कामगार अतिरिक्त असून त्यापैकी 425जणांना स्वेच्छानिवृत्ती देण्यात आली आहे. कंपनी संपादित जमिनींची मूळ किंमत सोडून 23 लाख 60 हजार रुपयांची अतिरिक्त रक्कम भूधारकांना देण्यास तयार आहे. भूधारकांनी सहकारी संस्था स्थापन केल्यास त्यांना ठेकेदारी पद्धतीने कामे देण्यात येतील.

भूधारक हे जमीनधारणा कायद्या-नुसार प्रकल्पग्रस्त ठरत नसल्याचा दावाही कंपनीने न्यायालयात केला. या प्रकरणाची सुनावणी करताना न्या. ए. पी. शहा आणि न्या. पी. व्ही. काकडे यांच्या खंडपीठानं 14 नोव्हेंबर 2000ला कंपनीच्या बाजूने निकाल दिला. निकालाचा हा कागद हाताशी आल्यावर तर कंपनीच्या अधिकाऱ्यांनी भूधारकांना झटकूनच लावलं.

आता पुन्हा एकदा भूधारकांनी उचल खाल्ली असून त्यांनी कंपनीसमोर साखळी उपोषण सुरू केलं आहे. त्याला शंभर दिवस झाल्यावर या आंदोलकांनी आमरण उपोषण सुरू केलं. स्थानिक आमदार संजय पवार यांनीही या भूधारकांना पाठिंबा देत त्यांच्याबरोबरीने आमरण उपोषण सुरू केलं. मग कंपनीच्या कार्यकारी संचालकांनी मुंबईतील मुख्यालयी आमदार पवार यांना चर्चेसाठी पाचारण केलं. मात्र, तिथेही कंपनीने भूधारकांना पुन्हा जमिनीच्या वाढीव मोबदल्याचं आणि कंत्राट देण्याचं जुनंच गाजर दाखवल्यानं बैठक निष्फळ ठरली आणि पुन्हा साखळी आंदोलन सुरू झालं.

या आंदोलनातून समंजसपणे मार्ग काढण्यात हिंदुस्थान पेट्रोलियमचे अधिकारी अपयशी ठरले. उलट त्यांनी गेल्या आठवड्याभरापासून हा प्रकल्पच बंद करून टाकला. नाशिक, जळगाव, धुळे, नंदुरबार, अहमदनगर, औरंगाबाद आणि जालना या जिल्ह्यांमध्ये हिंदुस्थान पेट्रोलियमच्या पंपांना पानेवाडीतूनच पेट्रोल-डिझेलचा पुरवठा केला जातो. रॉकेलही पुरवलं जातं. त्यासाठी दररोज 125 ट्रक धावत असतात. मात्र, गेल्या आठ दिवसांपासून हिंदुस्थान पेट्रोलियमच्या पानेवाडीच्या प्रकल्पातील वाहतूक ठप्प झाली आहे. सातही जिल्ह्यांतील पंप कोरडे पडायला लागल्यावर कंपनीने वाशी आणि लोणी येथील प्रकल्पांतून पुरवठा सुरू केला आहे. अर्थातच हा पर्याय व्यवहार्य नाही.

सध्या अतिवृष्टीमुळे आत्पकालिन स्थितीची तलवार डोक्यावर टांगली आहे. अशा परिस्थितीत इंधनासारख्या जीवनावश्यक वस्तूच्या पुरवठ्याशी केल्या जाणाऱ्या या खेळाची दखल महसूल आयुक्त आणि जिल्हाधिकारी यांनी घेण्याची वेळ येऊन ठेपली आहे.

सचिन अहिरराव

 
</text>
</doc>
