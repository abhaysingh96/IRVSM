<doc>
<docno>1160268.cms.txt</docno>
<text>
 
क्रीडा
भूपतीच्या जेतेपदामुळे खूषी की लहर
[ Monday, July 04, 2005  08:41:40 pm]


वृत्तसंस्था

लंडन : लिअँडर पेस, माटिर्ना नवरातिलोवा यांच्यानंतर भारतीय क्रीडाशौकिनांच्या आशा आता पल्लवित झाल्या आहेत त्या महेश भूपती, मेरी पिअर्सच्या विम्बल्डन मि़श्ा जेेतेपदामुळे. भूपतीचे हे आठवे ग्रँडस्लॅम जेतेपद. मिश्ामधील त्याचे हे चौथे जेतेपद. केवळ दैवी हस्तक्षेपामुळे माझी मेरी पिअर्सशी जोडी जमली, असे महेशने सांगितले. एका सामायिक मित्रामुळे आम्ही एकत्र आलो. मी शेवटपर्यंत जोडीदाराच्या शोधात होतो. मेरी तर मिश्ामध्ये खेळत नाही पण दैवी हस्तक्षेपामुळेच हे घडून आले. मेरीने अगदी अखेरच्या क्षणी मिश्ामध्ये खेळण्याचा निर्णय घेतला. महेशला यामुळे दिलासा लाभला हे निश्चित. त्याचा दुहेरीतील साथीदार टॉड वूडब्रिजने निवृत्ती जाहीर केली. टॉड हा तर दंतकथाच. त्याची साथ लाभली हेच माझे भाग्य असे सांगून महेश म्हणाला, मार्क वूडफर्ड आम्हाला मार्गदर्शन करायचा, गेले चार-पाच महिने भन्नाटच ठरले. वूडब्रिजने विम्बल्डनमध्ये तब्बल नऊ जेतेपद पटकावली आहेत. पण दहाव्या जेतेपदाने त्याला हुलकावणी दिली.

मेरीनेही महेशचे तोंडभरून कौतुक केले. मिश्ा स्पधेर्त त्याच्या साथीत खेळताना मजा आली. खेळाडू महेशबाबत मला आदर आहे. विम्बल्डनमधील पहिल्यावहिल्या जेतेपदामुळे मेरी खूष होती. सिडिंग नसूनदेखील तसेच ड्रॉ कठीण असूनदेखील आम्ही जेतेपद पटकावले. बडे नामवंत खेळाडू आमच्या गटात होते, असे महेश म्हणाला.

 
</text>
</doc>
