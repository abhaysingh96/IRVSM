<doc>
<docno>1160160.cms.txt</docno>
<text>
 
सदर
ड्रेसकोड
[ Monday, July 04, 2005  06:34:47 pm]


देवयानी चौबळ हे नाव आता काळाच्या पडद्याआड गेलं आहे. पण चाळीस वर्षांपूवीर् ती 'झेविअर्स ब्युटी' आणि 'फिल्मफेअर'मधली एक बिनधास्त स्तंभलेखिका म्हणून गाजत होती. एकदा तर रेसकोर्सवर धमेर्ंदने पाठलाग करून तिला धोपटण्याचा प्रयत्न केला होता. पण ती कधीच कोणाच्या हाती लागली नाही. आज तिची आठवण होण्याचं कारण म्हणजे ती कॉलेजमध्ये असताना एक मुलगी पारदर्शक ड्रेस घालून कॉलेजला आली असता प्रिन्सिपॉलने तिला प्रवेशबंदी केली. त्यावरून झेविअर्समध्ये वादळ माजलं. पण अनपेक्षितपणे देवयानीने प्रिन्सिपॉलच्या निर्णयाचं समर्थन केलं. त्यावेळी तिने सांगितलं, 'विचाराने आपण कितीही प्रगल्भ झालो तरी पोशाखाशी तडजोड करणं हे असभ्यतेचं लक्षण आहे.' मॉड असूनही देवयानीनेदेखील तशी तडजोड कधी केली नव्हती. आज चाळीस वर्षांनी पुन्हा हा प्रश्ान् उपस्थित झाला आहे. कारण मुंबई विद्यापीठाने कॉलेजेससाठी ड्रेसकोड अमलात आणण्याचं ठरवलं आहे.

ड्रेसकोड हा माझ्या मते फक्त कॉलेजेसपुरता मर्यादित नसून सर्वत्र त्याची अंमलबजावणी व्हायला पाहिजे. कारण चित्रपटावाल्यांच्या पाटर््यांपासून जाहिरातींपर्यंत जेवढे कपडे कमी तेवढा मालाचा खप अधिक असं एक प्रमेय झालं आहे. त्यामुळे पंचवीस वर्षांपूवीर् 'टफ शूज'ची जाहिरात करताना मिलिंद सोमण व मधू सप्रे या दोन मॉडेल्सनी नग्नावस्थेतली पोझ देऊन खळबळ उडवून दिली होती. तो निर्लज्जपणा पाहून सर्पालादेखील लाज वाटल्याने त्यांनी त्यांच्या मानेला विळखा घालून थोडीफार लाज झाकली. दुदैर्वाने आपलं की ती दोघं मराठी होती. विधानपरिषदेमध्ये ती जाहिरात सादर केल्यावर अध्यक्षस्थानी असलेल्या वसंत चव्हाणांनी सक्त कारवाईचा आदेश देऊन दोघांनाही अटक करवली.

तीस-पस्तीस वर्षांपूवीर् अशी घटना घडली की खळबळ उडत असे. पण आता ती सर्वमान्य फॅशन बनली आहे. मला त्या फॅशनची सुरुवात आठवते. बंद गळ्याचा ब्लाऊझ व पायघोळ साडी नेसणाऱ्या आमच्या मुली हळूहळू गळा उघडा टाकू लागल्या. नंतर धीर चेपल्यावर पोट उघडं टाकण्याची फॅशन सुरू झाली. ती फॅशन 'पोटीमा' नावाने पॉप्युलर झाली. 'पोटीमा' म्हणजे पोटावर टिचकी मारणं. टेलरला 'पोटीमा' सांगितल्यावर तो बरोबर ब्लाऊझ शिवत असे. आता गेल्या तीस वर्षांत काळ एवढा बदलला की त्या काळात जे उघडं टाकलं जात होतं ते आता झाकलं जातं आणि जे झाकलं जायचं ते आता उघडं टाकलं जातं. म्हणून आज ड्रेसकोड लागू करायचा असेल तर तो चॅनलपासून करायला हवा. एमटीव्ही आणि 'एफ' या दोन चॅनल्सवर तर बंदीच घालायला हवी. कारण वीतभर कपड्यांत मुलींचा आणि मुलांचादेखील जो धिंगाणा चालतो तो पाहिल्यावर जनावरांनाही लाज वाटेल. एकीकडे सेन्सॉर बोर्ड असताना दुसरीकडे फोफावणारी ही 'नग्नसंस्कृती' समाजाला घातक आहे.

आज आपल्या देशात बलात्काराचे प्रकार वाढीला लागले असून तासाला एक बलात्कार होत असतो. त्याव्यतिरिक्त न नोंदवलेल्या बलात्काराचं प्रमाण त्याच्यापेक्षा कितीतरी पटीने जास्त आहे. पण हे बलात्कार केवळ या विवस्त्र संस्कृतीमुळेच होतात असा निष्कर्ष काढणंसुद्धा चुकीचं आहे. याचं कारण या शहरात उत्तान पोशाख करून पुरुषांच्या वासना चाळवणारे मुजरा बारसारखे अनेक अड्डे आहेत. त्याची दखल मात्र कोणी घेत नाही.

या नग्नतावादाला प्रतिष्ठा प्राप्त करून देण्यासाठी फॅशन परेडसारख्या अनेक गोष्टी आता कॉलेजेसनीदेखील उचलल्या असून तिथे विद्याथिर्नी आणि विद्याथीर्सुद्धा वीतभर पोशाखात कॅटवॉक करत चालत असतात. आज अशा काही आंबटशौकिन कंपन्या असे कार्यक्रम प्रायोजित करतात. कॉलेजेसनी बंदी आणली तर ते प्रायोजक याच विद्यार्थ्यांचे खाजगी कार्यक्रम कॉलेजबाहेर धुमधडाक्यात करतात. अशा गोष्टींना डॉ. खोले किंवा कॉलेजचे प्रिन्सिपॉल प्रतिबंध करू शकत नाहीत.

फॅशनच्या नावाखाली विवस्त्रता पराकोटीला जात असताना मुंबई विद्यापीठाने त्याची दखल घेतली. अगदीच काकूबाईसारखा पोशाख करून डोक्यावरून पदर घेण्याचे दिवस निघून गेले असले तरी हा बोकाळलेला नग्नतावाददेखील कठोर उपायाने मोडून काढायला हवा. त्यासाठी फक्त बारबालांना हुसकावून चालणार नाही तर त्यांच्याशी स्पर्धा करणाऱ्या आमच्या कॉलेजमधल्या 'बालां'नादेखील वेळीच आवर घालण्याची आवश्यकता आहे. नाहीतर अगोदरच दिवाळखोरीत निघालेला आपला कापडधंदा बंद होईल!

प्रमोद नवलकर

 
</text>
</doc>
