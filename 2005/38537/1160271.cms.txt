<doc>
<docno>1160271.cms.txt</docno>
<text>
 
क्रीडा
सॅम्प्रसचा विक्रम हेच फेडररचे लक्ष्य
[ Monday, July 04, 2005  08:43:00 pm]


वृत्तसंस्था

लंडन : पीट सँप्रसचा सात विम्बल्डन अजिंक्यपदांचा विक्रम मोडणे हेच आता माझे लक्ष्य आहे, असे रॉजर फेडररने सांगितले.

विम्बल्डन अजिंक्यपदांची हॅटट्रिक साजरी केल्यानंतर फेडररचा आत्मविश्वास वाढला आहे. आता अधिकाधिक स्पर्धा जिंकण्याची त्याची जिद्द आहे.

अँडी रॉडिकचा तीन सेटमध्ये पावणेदोन तासात फेडररने पाडाव केला. फेडररचे हे पाचवे ग्रँड स्लॅम विजेतेपद. अंतिम सामन्यावर त्याने सुरुवातीपासूनच वर्चस्व गाजवले. परंतु रॉडिकचेही त्याने कौतुक केले. फेडरर म्हणाला : 'माझ्या कारकीदीर्तील हा सवोर्त्तम सामना होता.'

बियाँ बोर्गने पाच वेळा विम्बल्डन टेनिस स्पधेर्चे विजेतेपद पटकावले होते. आता प्रथम आणखी दोनदा विम्बल्डन टेनिस स्पधेर्चे विजेतेपद पटकावण्याचा निर्धार फेडररने व्यक्त केला आहे. सँप्रसचा 14 ग्रँड स्लॅम अजिंक्यपदांचा विक्रमही फेडररने नजरेसमोर ठेवलेला आहेच.

फेडरर म्हणाला : 'माझा हाच फॉर्म कायम राहिला तर मी निश्चितच सारे विक्रम मागे टाकू शकेन. विम्बल्डनचे लागोपाठचे तिसरे आणि एकूण पाचवे ग्रँडस्लॅम अजिंक्यपद पटकावल्यामुळे आता मी आणखी स्पर्धा जिंकण्याचा प्रयत्न करेन. आता आणखी काही वषेर् माझ्याकडे विजेता या नात्यानेच सारे जण बघतिल. यामुळे माझ्यावरची जबाबदारी वाढली आहे याची मला कल्पना आहे. माझ्याबाबतच्या अपेक्षाही वाढल्या आहेत याचीही मला जाणीव आहे. माझ्या चाहत्यांची मी निराशा करणार नाही.'यंदाचे विम्बल्डन विजेतेपद हे फेडररचे आपल्या कारकीदीर्तील तिसावे विजेतेपद. अंतिम सामन्यातील त्याचे हे ओळीने विसावे अजिंक्यपद. ग्रास कोर्टवरील फेडररचे हे ओळीने 36 वे विजेतेपद. सध्यातरी फेडररला पराजीत करू शकणारा कोणीही ख्ेाळाडू दिसत नाही. त्यामुळे अजिंक्यवीर या नात्यानेच त्याच्याकडे सारे बघू लागले आहेत.

' ऑल टाइम फेवरिटमधील सँप्रस हा माझा एक आवडता खेळाडू आहे. बियाँ बोर्गबद्दल तर काय सांगावे? त्याच्या कलात्मक खेळाबद्दल जितके बोलावे तितके कमी ठरते. मलाही आता तीन जेपेपद मिळवून थांबायचे नाही. चौथे, पाचवे, सहावे... अशा विम्ब्बल्डन जेतेपदाचा धडाका लावयाचा आहे', असेही सँप्रसने सांगितले. टेनिसच्या खुल्या जमान्यापूवीर् (स्पर्धा फक्त हौशी खेळाडूंना मर्यादीत असताना) विम्बल्डनमध्ये विली रेनशॉ (1881 ते 1886), रेगी डोहटीर् (1897 ते 1900 व 1902 ते 1906), टोनी विल्ंडिग (1910 ते 1913) व फेड पेरी (1934 ते 1936) यांनी हॅटट्रीकचा पराक्रम केला होता. टेनिसचे व्यावसायिक झाल्यानंतर मात्र बियाँ बोर्ग (1976 ते 1980) व पीटर सँम्प्रसने (1993 ते 95, 1997 ते 2000) यांनी हा पराक्रम केला.

 
</text>
</doc>
