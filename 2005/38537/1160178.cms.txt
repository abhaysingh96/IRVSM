<doc>
<docno>1160178.cms.txt</docno>
<text>
 
महामुंबई
अपघात घटले; पण मृतांची संख्या वाढली
[ Monday, July 04, 2005  06:50:43 pm]


मुंबई टाइम्स टीम

ठाणे : शहरात आणि महामार्गावर 31 मेपर्यंत एकूण 812 छोटे-मोठे अपघात झाले असून त्यात 103 जणांना प्राण गमावावा लागला आहे. गेल्या वषीर् अपघातांचं प्रमाण 876 इतके होते, परंतु मृतांची संख्या 99 इतकी होती. या संदर्भात माहिती देणारा अहवाल वाहतूक शाखेने नुकताच तयार केला आहे.

ठाणे पोलिस आयुक्तालया अंतर्गत तीन राष्ट्रीय महामार्ग येतात. हे मार्ग तसंच शहरातील इतर रस्त्यांवर झालेल्या अपघातात गेल्या वषीर् याच काळात 190 लोक गंभीर जखमी झाले होते. तर यंदा ही संख्या 278 इतकी आहे. किरकोळ जखमींची संख्या 328 इतकी होती. ती यंदा 367 एवढी झाली आहे. वाहनांची वाढलेली संख्या आणि रुंद रस्त्यावरून भरधाव वाहनं हाकण्याचे प्रकार यातून ही संख्या वाढली असावी, असे निरीक्षण वाहतूक शाखेचे सहाय्यक आयुक्त रामनाथ पाकळे यांनी नोंदवलं.

बेदरकारपणे वाहन चालवणाऱ्यांकडून या वषीर् आतापर्यंत 60 लाख 91 हजार रुपयांचा दंड वसूल करण्यात आला असून ही दंडवसुली गतवर्षापेक्षा नऊ लाखानं अधिक आहे.

पोलिस उपनिरीक्षकास मारहाण

मुंब्रा-शीळ रस्त्यावर वाहतूक कोंडी दूर करण्याच्या प्रयत्नात गाडी मागे घ्यायला सांगितले म्हणून एक जीपचालक व त्याचा मित्र यांनी वाहतूक पोलिस उपनिरीक्षक कुमार चौधरी यांना शनिवारी रात्री मारहाण केली.

कुमार चौधरी आणि अन्य तीन हवालदार खिडकाळीजवळ रात्री पावणेदोनच्या सुमारास वाहतूक कोंडी दूर करण्यात व्यस्त होते. त्याचवेळी एक जीप कंटेनरला ओव्हरटेक करून पुढे आली. त्यामुळे दोन्ही बाजूचा ट्रॅफिक जाम झाला. चौधरी यांनी जीपचालकाला गाडी मागे घेण्यास सांगितल्यावर दारूच्या नशेत असलेल्या चालकानं आणि त्याच्या मित्रांनं चौधरी यांना शिविगाळ केली आणि मारहाण केली. या प्रकरणी मुंब्रा पोलिस ठाण्यात गुन्हा दाखल करण्यात आला आहे. तसंच चालकाच्या मित्रास अटक करण्यात आली असून चालक फरार आहे.

फार्महाऊसवर दरोडा

दहिसर गावात रविवारी पहाटे सहा दरोडेखोरांनी फार्म हाऊसमध्ये घुसून डिसोझा दाम्पत्यास बेदम मारहाण करून त्यांच्याकडील 30 हजार रुपयांचा ऐवज लुटल्याची घटना मुंब्रा पोलिस ठाण्याच्या हद्दीत घडली आहे.

सशीन डिसोझा यांचं दहिसर गावात वडिलोपाजिर्त फार्महाऊस आहे. पहाटे अडिचच्या सुमारास सहा दरोडेखोरांनी लाठ्या आणि शिगा यांच्यासह घरात प्रवेश केला. डिसोझा दाम्पत्याने प्रतिकार करताच त्यांना बेदम मारहाण करण्यात आली.

गेल्या काही दिवसात मुंब्रा पोलिस ठाण्याच्या हद्दीतील हा तिसरा दरोडा असून यापूवीर् दरोड्याचा फटका माजी विरोधी पक्षनेते आणि नगरसेवक सुभाष भोईर यांनाही बसला आहे. या तिन्ही प्रकरणातील दरोडेखोर एकाच टोळीचे असावेत असा पोलिसांचा कयास आहे.

मजूर मृत्यू प्रकरणी

टँकरचालकाला अटक

मंुब्रा-शीळ रस्त्यावर एका टँकरमधील विषारी रसायनाची बाधा होऊन तीन मजूर गुदमरून मृत्यू पावल्याची घटना नुकतीच घडली. या प्रकरणी टँकरचालक इंदप्रसाद माथाफेर पाल, सुगंधा सव्हिर्स सेंटरचा मालक सुनील आलीमकर यांना मुंब्रा पोलिसांनी अटक केली आहे. तसेच टँकरचा चालक हाच टँकरचा मालक असून त्याच्याकडे मिथेनॉलचा परवाना असताना तो सोडियम ब्रोमाइडची वाहतूक करायचा, असेही स्पष्ट झालं आहे.

सुगंधा सव्हिर्स सेंटर इथं हा प्रकार शुक्रवारी सायंकाळी साडेपाचच्या सुमारास घडला. टँकरची टाकी साफ करण्यासाठी मजूर त्यात उतरले असता विषारी रसायनाची बाधा होऊन गुदमरून तीन मजूरमरण पावले. माणिकचंद (25), अंकुश डोंगर आणि राजा अशी त्यांची नावं आहेत. हे मजूर प्रथम विषारी रसायनाच्या भपक्याने गुदमरून बेशुद्ध पडले आणि नंतर त्यांचा मृत्यू झाला. या दुर्घटनेत जखमी झालेले किसन पवार, दिवाकर आणि विठ्ठल हे रुग्णालयात उपचार घेत आहेत.

 
</text>
</doc>
