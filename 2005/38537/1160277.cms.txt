<doc>
<docno>1160277.cms.txt</docno>
<text>
 
महामुंबई
एसटीच्या फेऱ्यांत 10 टक्के कपात
[ Monday, July 04, 2005  08:47:22 pm]


म. टा. प्रतिनिधी

मुंबई : पावसाळ्यात राज्यात प्रवाशांची संख्या कमी असल्याने महाराष्ट्र राज्य मार्ग परिवहन महामंडळाने एस.टी. सेवेच्या केवळ दहा टक्के फेऱ्या कमी करण्याचा निर्णय घेतला आहे. त्यामुळे प्रवाशांची गैरसोय होणार नाही, असा दावा या महामंडळातर्फे शनिवारी करण्यात आला.

एस. टी. महामंडळाच्या दृष्टीने जुलै, ऑगस्ट, सप्टेंबर हा अतिशय कमी गदीर्चा काळ असतो. परिणामी दरवषीर् या तीन महिन्यांमध्ये काही फेऱ्या बंद ठेवाव्या लागतात. ज्या एस. टी. सेवेचे भारमान 50 टक्क्यांपेक्षा कमी असेल, अशा सेवांमध्ये काही प्रमाणात कपात करण्याचे महामंडळाने पुणे येथे संबंधित अधिकाऱ्यांच्या बैठकीत ठरविले आहे.

जूनअखेर महामंडळाच्या गाड्यांच्या 14 हजार 896 फेऱ्या होत्या. त्यापैकी कमी भारमान असलेल्या सुमारे दीड हजार फेऱ्या स्थगित करण्याचा निर्णय महामंडळाने घेतला. ही टक्केवारी दहाच्या आसपास आहे. राज्यात एस. टी. महामंडळाची 248 आगारे असून, प्रत्येक आगाराच्या फक्त चार फेऱ्या स्थगित होतील. हे प्रमाण नगण्य असल्याने प्रवाशांची गैरसोय होणार नाही, असे एस. टी. चे म्हणणे आहे.

 
</text>
</doc>
