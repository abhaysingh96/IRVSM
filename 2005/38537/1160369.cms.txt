<doc>
<docno>1160369.cms.txt</docno>
<text>
 
महामुंबई
'मातोश्री'वर लागली नगरसेवकांची रीघ
[ Monday, July 04, 2005  10:53:43 pm]


मुंबई (म. टा. प्रतिनिधी) : शिवसेनेचे हेडक्वार्टर असलेल्या 'मातोश्री'वर उद्धव ठाकरेंवरील निष्ठा व्यक्त करण्यासाठी महापौरांसह मुंबई महापालिकेतील सभागृह नेत्यापासून सर्व समित्यांच्या अध्यक्षांची सोमवार सकाळपासून रीघ लागली होती. महापालिकेतील कोकणातील, खास करून सिंधुदुर्गातील नगरसेवक नारायण राणेंच्या सोबत जाणार, अशी चर्चा असल्यामुळे नगरसेवकांमधील गैरसमज दूर करण्याचे प्रयत्न सुरू आहेत. तर राणेंशी जवळीक असणारे शाखाप्रमुख व पदाधिकारी बदलले जाण्याचे संकेत आहेत.

मातोश्रीवरून बाहेर येताना कोणताही नगरसेवक 'आत' काय झाले, याबाबत बोलत नव्हता. मात्र, मंगेश सातमकर म्हणाले की, पक्ष पातळीवर चर्चा करण्यासाठी बैठक बोलाविली होती. 'तुम्ही नारायण राणेंसोबत जाणार आहात अशी चर्चा आहे, असे पत्रकारांनी महापौर दत्ता दळवी यांना थेट विचारले. पण, शिवसेनेतच राहाणार असल्याचे दळवी यांनी स्पष्ट केले.

 
</text>
</doc>
