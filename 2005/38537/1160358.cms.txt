<doc>
<docno>1160358.cms.txt</docno>
<text>
 
महामुंबई
शेक्सपिअरचा 'हॅम्लेट' भारतीय परिवेशात!
[ Monday, July 04, 2005  10:48:19 pm]


मुंबई (म. टा. सांस्कृतिक प्रतिनिधी) : शेक्सपिअरच्या नाटकांचे जबरदस्त आकर्षण आणि आव्हान जगभरच्या नाट्यकर्मींना वाटत आले आहे. त्याची पल्लेदार, अर्थांचे विविधरंगी कारंजे उडविणारी जीवनदर्शी भाषा जसे नटांना मोहवीत आली आहे, तसेच त्याच्या नाटकाचे रुपबंध प्रतिभावंत दिग्दर्शकांना खुणावीत आले आहेत आणि अर्थातच त्या रुपबंधांशी खेळ करून पाहण्याची उमीर्ही अनावर होत आली आहे. अशाच अनावर उमीर्तून नीरज काबी हा दिग्दर्शक 'हॅम्लेट'ला भारतीय परिवेशात सादर करणार आहे.

शेक्सपिअरच्या श्ाेष्ठ शोकांतिकांमध्ये 'हॅम्लेट'चे स्थान अत्युच्च आहे. मानवी स्वभावांचे गहिरे दर्शन, मानवी जीवनहेतूंचे तत्त्वचिंतन, अद्भुताचे वास्तवाशी केलेले अजब मिश्ाण, खुद्द नाटक या कलाप्रकाराचेच केलेले विश्ोषण आणि मर्मग्राही विवेचन अशा गोष्टींमुळे अनेक प्रतिभावान साहित्यिकांनी या नाटकाची भुरळ पडून त्याचे अनुवाद आणि भाषांतरे केली आहेत. अशा उत्तम भारतीय अनुवादांपैकी ज्येष्ठ-श्ाेष्ठ दिवंगत हिंदी कवी हरिवंशराय बच्चन यांनी केलेला अनुवाद काबी यांनी प्रयोगासाठी घेतला आहे. प्रवाह थिएटर लॅबोरेटरी या ग्रुपतफेर् होणारे हे नाटक इंग्रजी आणि हिंदी अशा दोन्ही भाषांमध्ये असेल आणि शेक्सपिअरने ते ज्या काळात लिहिले त्या काळातील भारतीय कलांचे रुपबंध प्रयोगात वापरण्यात येणार आहेत. ध्रुपद गायकी, भरतनाट्यम् आणि यक्षगान यांचा वापर या भारतीय 'हॅम्लेट'मध्ये करण्यात येणार आहे.

येत्या 19 व 20 जुलै रोजी संध्याकाळी 6 आणि 9 वाजता 'हॅम्लेट'चे प्रयोग जुहूच्या पृथ्वी थिएटरमध्ये होणार आहेत. ब्रिटीश काऊन्सिलने या प्रयोगास सहाय्य केले आहे. रेश्मा शेट्टी, मंदार गोखले, संजय कुमार बॅनजीर्, ननीशा हितेश, आर्यन कारिया, सुरजीत कुमार हलधर, शिरीन कोतवाल, गिरीजा ओक या कलावंतांच्या नाटकात भूमिका आहेत. 30 ऑगस्ट रोजही 'हॅम्लेट'चे दोन प्रयोग पृथ्वी थिएटरमध्ये होणार आहेत.

 
</text>
</doc>
