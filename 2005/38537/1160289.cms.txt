<doc>
<docno>1160289.cms.txt</docno>
<text>
 
महामुंबई
सिंधुदुर्ग व अर्धा रत्नागिरी राणेंच्याच पाठीशी
[ Monday, July 04, 2005  08:53:09 pm]


म. टा. वृत्तसेवा

रत्नागिरी : भास्कर जाधव यांनी शिवसेना सोडल्यानंतर शिवसेनेला बसलेला फटका चिपळूण तालुक्यापुरता होता; पण नारायण राणे यांच्यासारख्या मोठ्या नेत्याने शिवसेना सोडल्यावर सिंधुदुर्ग अख्खा राणे यांच्यासह जाणार आणि रत्नागिरी किमान अर्धाअधिक तरी राणे यांच्याशीच निष्ठा दाखवणार, असे दिसत आहे.

संधुदुर्ग जिल्ह्यातील शिवसेना पदाधिकाऱ्यांनी शनिवारीच राजीनामे तयार ठेवून मुंबईकडे धाव घेतली होती; ती राणे यांनाच साथ देण्यासाठी! त्यातच, रत्नागिरीतील शिवसैनिक पुढील महिन्यात अजितदादा पवार यांच्या उपस्थितीत 'राष्ट्रवादी'त प्रवेश करणार, असे संकेत आहेत.

' कोकणचे नेते' असा शिवसेनेतच अनेकदा गौरव झालेल्या राणे यांच्या जाण्याने, रायगड जिल्ह्यातही हादरे जाणवणार आहेत. मात्र, सर्वाधिक फटका बसणार तो तळकोकणात, हे ठरलेलेच आहे. सिंधुदुर्ग आणि रत्नागिरी जिल्ह्यांतील शिवसेनेचे सहापैकी चार आमदार, तसेच रायगड जिल्ह्यातील दोन आमदार नारायण राणे यांच्याच पाठीशी असल्याचे स्पष्ट होत आहे. याखेरीज, दोन्ही जिल्ह्यांतील जि.प. अध्यक्ष राणे यांच्या बाजूचे आहेत.

शिवसेनाप्रमुख बाळासाहेब ठाकरे यांना कोकणचा शिवसैनिक आजही आराध्यदैवत मानेल, पण राणे हे त्याचे जमिनीवरचे नेते आहेत. सिंधुदुर्ग जिल्ह्यात तर, राणे यांनी मुख्यमंत्रीपदी आणि त्याहीपूवीर् महसूलमंत्री असतानापासून अनेक कामे केली आणि विकासगंगाच आणली. त्याहीपूवीर् संघटना बांधणीचे परिश्रम घेऊन, जिवाला जीव देणारी माणसे राणे यांनीच जोडली होती.

संघटनेवर राणे यांच्याइतकी मजबूत पकड असणारा दुसरा नेताच आता रत्नागिरी आणि सिंधुदुर्ग या दोन्ही जिल्ह्यांत उरला नसल्याची प्रतिक्रिया अनेक ज्येष्ठ शिवसैनिक व्यक्त करीत आहेत. सुभाष बने, रामदास कदम, दापोलीचे दळवी, रायगडचे देवेन्द साटम, श्याम सावंत, या आमदारांनी राणे यांनाच साथ देण्याचे ठरवले, तर कार्यर्कत्यांचे बळ अर्थातच राणे यांच्या पाठीशी राहील. याचे परिणाम शिवसेनेवर काय होणार, याचीही चर्चा शिवसैनिकांत सुरू आहे.

 
</text>
</doc>
