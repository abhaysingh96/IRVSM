<doc>
<docno>1160230.cms.txt</docno>
<text>
 
देश-विदेश
काश्मीरच्या नकाशावर नवी पर्यटनस्थळे
[ Monday, July 04, 2005  08:16:43 pm]


वृत्तसंस्था

श्रीनगर : काश्मीर म्हणजे गुलमर्ग आणि पहलगाम हे समीकरण पर्यटकांच्यादृष्टीने दृढ झाल्याने या दोन ठिकाणी क्षमतेपेक्षा जास्त गर्दी उसळते हे लक्षात आल्यानंतर जम्मू व काश्मीर सरकारने काही नवीन ठिकाणांचा पर्यटनासाठी विकास सुरू केला आहे. त्यामुळे अनेक नवी पर्यटनस्थळे काश्मीरच्या नकाशावर उदयास येत आहेत.

छंगथांग, बुंगुस, अहरबाल, यौसमर्ग, कुंगेरवत्तान आणि कौसर नाग या नव्या पर्यटनस्थळांमुळे काश्मीरमधील पर्यटन क्षेत्र अधिक फुलणार आहे. यावषीर् आतापर्यंत सुमारे तीन लाख पर्यटकांनी काश्मीरला भेट दिली असून, या हंगामात ही संख्या पाच लाखांवर पोचण्याची शक्यता आहे. तसे झाल्यास गेल्या पंधरावर्षांतील तो विक्रम असेल.

लडाखमध्ये असणारे छंगथांग हे वन्यजीवांसाठी प्रसिद्ध झाले आहे. उन्हाळ्यात जगभरातून शेकडो जातीचे पक्षी येथे स्थलांतर करून येतात. यातील ब्लॅक नेक क्रेनसारखे पक्षी तर जगातील दुमिर्ळ पक्षांपैकी आहेत. छंगथांगमधील दुसरे आकर्षण म्हणजे तलाव. शहरातील पानगाँग, त्सो-कार आणि त्सोमो-रिरि हे तीन प्रेक्षणीय तलाव पर्यटकांचे आकर्षण आहेत.

बडगाम जिल्ह्यातील दूथपाथरी हे मोठे रिसॉर्ट म्हणून उदयास येत आहे. महिंदा समूहाने त्याच्या विकासाची जबाबदारी उचलली आहे. रिसॉर्टच्या ठिकाणी 'गोल्फ क्लब' आणि ट्रेकिंग टॅक तयार करून पर्यटकांना खेचण्याचा सरकारचा विचार आहे.

एअर सफारी पॅकेज

पर्यटकांना जम्मू आणि श्रीनगरमधील प्रेक्षणीय स्थळांचे विहंगमदृष्य पाहता यावे यासाठी राज्य सरकारच्या पर्यटन विकास महामंडळाने 'एअर सफारी पॅकेज' सुरू केले आहेत. अर्ध्या तासाच्या हवाई सफरीसाठी प्रत्येकी 3300 रुपये, एका तासासाठी 6600 रुपये आणि लेह-श्रीनगर या दीड तासाच्या हवाई सफरीसाठी 11,200 रुपये मोजावे लागतील.

 
</text>
</doc>
