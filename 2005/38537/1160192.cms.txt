<doc>
<docno>1160192.cms.txt</docno>
<text>
 
बहुतांची अंतरे
सामूहिक वेडाचार
[ Monday, July 04, 2005  07:17:53 pm]


जुहू चौपाटीवर जी भाऊगदीर् उसळली, त्याला खरे तर 'महामूर्खांचा मेळावा' असे म्हणणेच सयुक्तिक ठरेल.चौपाटीवर हिरे उधळले गेले आहेत, अशी अफवा आपल्या सुपीक डोक्यातून कोणी तरी पसरविली मात्र; लहान मुले, युवक-युवती, म्हातारे-कोतारे यांच्या झुंडीच्या झुंडी चौपाटीवर धडका देऊ लागल्या. उसळणाऱ्या लाटांचीही पर्वा करायला कोणी तयार नव्हते. परिणामत: डोके गहाण टाकण्याच्या या प्रकाराने इतके टोक गाठले की, पोलिसांच्या इशाऱ्यांकडे दुर्लक्ष करीत त्या कवडीमोलाच्या चमचमणाऱ्या तथाकथित हिऱ्यांसाठी दोघांनी आपले लाखमोलाचे जीवही उसळलेल्या सागरात गमावले. याला दुदैर्व म्हणावयाचे की, अतिलोभाचे हे बळी समजायचे?

काही वर्षांपूवीर् 'गणपती दूध प्यायला लागला' म्हणून पसरवल्या गेलेल्या अफवेने क्षणार्धात जो धुमाकूळ घातला होता. शिकल्या सवरलेल्या सुशिक्षितांनीही त्यावेळी पागलपणाचा कळस गाठल्याचे नंतर सिद्ध होऊनही, समाज आपल्या वैचारिकतेत सुधारणा करून घ्यायला तयार नाही, हेच जुहू चौपाटीवरील 'सर्वधमीर्यांच्या' तुफानी भूलभुलैयाने सिद्ध केले आहे. माणूस कितीही शिकला व चंदावर पोहोचल्याच्या किंवा मंगळावर लवकरच पाऊल टाकण्याच्या गोष्टी करीत वैज्ञानिक दृष्टिकोन आत्मसात केल्याचा आव आणीत असला, तरी सामूहिक वेडेपणाच्या मानसिकतेला तो अजूनही झटकन कसा बळी पडू शकतो, याचाच प्रत्यय या घटना ठळकपणे आणून देतात.

मधुकर भि. ताटके, गोरेगाव, मुंबई.

 
</text>
</doc>
