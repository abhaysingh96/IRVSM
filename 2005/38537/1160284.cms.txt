<doc>
<docno>1160284.cms.txt</docno>
<text>
 
महामुंबई
समित्यांच्या अध्यक्षांचा उद्धव ठाकरेंना निर्वाळा
[ Monday, July 04, 2005  08:50:47 pm]


म. टा. प्रतिनिधी

मुंबई : राणे यांच्या हकालपट्टीनंतर पक्षांतर्गत निर्माण झालेल्या अस्वस्थतेच्या आणि चलबिचलतेच्या पार्श्वभूमीवर सोमवारी मुंबईतील शिवसेनेच्या नगरसेवकांनी पक्षश्ाेष्ठींच्या भेटीचा जणू सपाटाच लावला होता.

महापालिकेतील सभागृह नेते प्रभाकर शिंदे, महापौर दत्ता दळवी, शिक्षण समिती अध्यक्ष प्रकाश आयरे, स्थायी समिती अध्यक्ष सुनील प्रभू, बेस्ट समिती अध्यक्ष सुरेंद बागलकर, बाजार उद्यान समिती अध्यक्ष श्रध्दा जाधव, नगरसेवक आमदार आणि विभागप्रमुख अशी तीन पदे भूषविणारे सदा सरवणकर, मंगेश सातमकर, बाळा सावंत यांच्यासह इतर सर्व समित्यांच्या अध्यक्षांनी उद्धव ठाकरे यांची भेट घेऊन आम्ही तुमच्या बरोबर असल्याचा निर्वाळा दिला.

उद्धव यांनी या लोकप्रतिनिधींशी बोलून, गैरसमज दूर करण्याचे आवाहन केले. आपण कोणाचाही अपमान केलेला नाही, असे स्पष्टीकरणही दिल्याचे समजते. पक्षाच्या चेंबूर-भांडुप भागातील पदाधिकाऱ्यांच्याशीही चर्चा केली जाणार आहे. मात्र, राणेंशी जवळीक असणाऱ्या शाखाप्रमुखांसह पदाधिकाऱ्यांच्या जागी नवीन नियुक्त्या केल्या जाणार असल्याचे संकेत उद्धव ठाकरे यांनी दिल्याचे सांगण्यात येते.

कलानगरच्या मुख्य गेटसमोरच भारतीय कामगार सेनेतफेर् सूर्यकांत महाडिक व किरण पावसकर यांनी लावलेले 'उद्धव ठाकरे आगे बढो'चे पोस्टर एकीकडे आणि दुसरीकडे वांदे कोर्टाच्या कोपऱ्यावरील सिग्नलवर नारायण राणेंना वाढदिवसाच्या शुभेच्छा देणारे श्रीकांत सरमळकर आणि वांदे-खेरवाडीतील शिवसैनिकांनी लावलेला फलक सर्वांचे लक्ष वेधून घेत होते!

 
</text>
</doc>
