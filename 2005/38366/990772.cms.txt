<doc>
<docno>990772.cms.txt</docno>
<text>
 
अर्थव्यवहार
चीन-तैवान थेट विमानसेवा सुरू होण्याची शक्यता
[ Friday, January 14, 2005  08:53:15 pm]


वृत्तसंस्था

बीजिंग : प्रदीर्घ काळापासून केवळ चचेर्पुरताच सीमीत राहिलेला चीन ते तैवान दरम्यानच्या थेट विमानसेवेचा प्रस्ताव आता प्रत्यक्षात उतरण्याची शक्यता निर्माण झाली आहे. या प्रस्तावाला तैवानने सकारात्मक प्रतिसाद द्यावा, असे आवाहन चीनने केले आहे. चिनी मंत्रिमंडळात तैवानविषयक बाबींचा कार्यभार सांभाळणाऱ्या कार्यालयाचे संचालक चेन युनलिन यांनी नुकतीच तैवानच्या विरोधी पक्षाच्या शिष्टमंडळाची भेट घेतली. त्यांच्याशी झालेल्या चचेर्नंतर युनलिन यांनी या चीन-तैवान थेट विमानसेवेसाठी तैवानने लवचिक भूमिका घ्यावी, अशी अपेक्षा बोलून दाखवली. या सेवेसंदर्भात तैवानने आपला आधीचा शब्द पाळला तर ही सेवा सुरू होण्यात काहीच अडचण येणार नाही, असेही त्यांनी बोलून दाखवले. हाँगकाँग अथवा मकाओ येथे थांबा नसलेली विमान सेवा सुरू करण्यास चीनला नक्कीच आवडेल, अशा शब्दांत त्यांनी त्याबाबतचा आपला कलही स्पष्ट केला. चीनने या सेवेसाठी मान्यता दर्शवल्यानंतर आता तैवानचे राष्ट्राध्यक्ष चेन शुई-बिआन यांच्या मंजूरीवर या सेवेचे भवितव्य अवलंबून आहे.

 
</text>
</doc>
