<doc>
<docno>990878.cms.txt</docno>
<text>
 
महामुंबई
'सह्यादीलाच हिमालय बनवू'
[ Friday, January 14, 2005  11:42:27 pm]


म. टा. सांस्कृतिक प्रतिनिधी

मुंबई : कर्तृत्ववान माणसे जन्माला घालणे हे महाराष्ट्राला मिळालेले वरदान आहे. पण त्या कर्तृत्ववान माणसाला हयातीत किंमत न मिळणे हा महाराष्ट्राला मिळालेला शाप आहे. आपल्यातल्या दुहीचा फायदा दिल्लीने नेहमी घेतला आहे, पण यापुढे, आपल्या महापुरूषांचा अपमान करण्यात धन्यता मानणाऱ्याला महाराष्ट्रातील जनतेने त्याची जागा दाखवून द्यायला पाहिजे आणि यापुढे आमच्या सह्यादीलाच आम्ही हिमालय बनवू असा संकल्प केला पाहिजे, असे बाणेदार उद्गार राज्याचे उपमुख्यमंत्री आर. आर. पाटील यांनी ' मॅजेस्टिक गप्पा ' तील प्रकट मुलाखतीत काढले.

पत्रकार अंबरिश मिश्ा आणि चंदशेखर कुलकर्णी यांच्या बिलंदर व टोकदार प्रश्नंना दीडतास सडेतोड उत्तरे देऊन आर. आर. उर्फ आबांनी गप्पांचा फड मारला. मुंबईचे अस्तित्व, शहराची स्वच्छता, पोलिसांचा मानवी चेहरा, येथपासून ते राजकीय प्रभाव आणि धडाडीने निर्णय राबविताना होणाऱ्या राजकीय अपघाताच्या संभाव्य परिणामांपर्यंत सर्व प्रश्ानंची उत्तरे आबांनी हातचे काहीही न राखता दिली. त्यांच्या या प्रांजळपणाबद्दल पालेर्करांनीही मनापासून दाद दिली.

मुंबईतील ' मिल ते मॉल ' या झपाट्याने बदलत गेलेल्या रूपाकडे कसे पाहता या प्रश्नवर ते म्हणाले : ' मुंबईला मुंबईच ठेवली पाहिजे. आपल्याला शांघायचा अभिमान वाटण्याची काहीही गरज नाही. केंद सरकार नेहमीच मुंबईकडे सोन्याचं अंड देणारी कोंबडी म्हणून बघते. तिच्याकडून या देशाला जेव्हढं मिळतं त्याहून कितीतरी कमी केंद सरकार तिला देतं. आज 11 हजार कोटी मिळाले तर मुंबईच्या पाण्याच्या प्रश्ान् पूर्णपणे सुटेल. रस्त्यांच्या समस्या बऱ्याचशा प्रमाणात निकालात निघतील. झोपडीदादांवर चालविलेल्या कारवाईविषयी गौरवाने ते म्हणाले : पुन्हा अनधिकृतपणे काही करण्याची त्यांची हिंमत होणार नाही अशी कारवाई आम्ही करू. त्यांचे लांगेबांधे पोहोचतील तिथवर कायद्याचे हातही पोहोचतील.

पोलिसांच्या हरवत चाललेल्या मानवी चेहऱ्याविषयी आत्मीयतेने ते म्हणाले की ' पोलिसांकडे आपण माणूस म्हणून पहावे. बाँॅबस्फोटात अहोरात्र काम करणारे, गडचिरोलीत नक्षलवाद्यांशी प्राणपणाने झंुजणारे, मटका, हातभट्टी, भेसळ करणाऱ्यांच्या बंदोबस्तात गुंतणारे, सुट्ट्या न घेणारे, तीन-तीन पाळ्यांत काम करणारे आणि दलामध्ये आवश्यकता असलेल्या 94 हजारांची जबाबदारी पेलणारे पोलिस हे माणूस आहेत आपण दुसऱ्या बाजूने त्यांच्या विचार करायला पाहिजे.

धडाडीने निर्णय घेण्याच्या कृतीमुळे राजकीय अपघात होऊ शकतो हे मान्य करीत ते म्हणाले : मी फेकला गेलो तर मला काहीच वाटणार नाही. मी विचार करीन मी कोण होतो. पण आता मात्र योग्य गती व दिशा ठेऊनच पुढे गेले पाहिजे. लोकांनी इतके प्रेम केले आहे की परतीचे दोर कापले गेले आहेत.

एसएससीला जिल्ह्यातून प्रथम आलेले, पैशाअभावी नोकरी करून शिकणारे आबा साधेपणाने जगतात. त्यांची बायको, मुले त्यांच्या बंगल्यात न राहता गावीच शेती सांभाळतात. मुले जिल्हा परिषदेच्या शाळेत शिकतात. त्यांचा भाऊ पोलिस खात्यात आडगावी नोकरी करतो हे तपशील ऐकून श्ाोतृवृंदातील मध्यमवगीर्यही खजील झाला. आपले राजकीय गुरू वसंतदादा पाटील व शरद पवार यांचे आपल्यावर मोठे ऋण असल्याचेही आबांनी सांगितले.

 
</text>
</doc>
