<doc>
<docno>990827.cms.txt</docno>
<text>
 
महाराष्ट्र
पुणे आंतरराष्ट्रीय चित्रपट महोत्सवाचे झोकात उद्घाटन
[ Friday, January 14, 2005  10:37:28 pm]


म. टा. प्रतिनिधी

पुणे सुमारे 70 वर्षांपूर्वी आंतरराष्ट्रीय ख्याती मिळवलेल्या ' प्रभात ' च्या ' संत तुकाराम ' नंतर आता मराठी ' श्वास ' ने ऑस्कर नामांकनापर्यंत मजल मारली आहे. मुंबईपाठोपाठ सिनेमा निमिर्तीचे कंेद बनलेल्या पुण्याचे महत्त्वही आता तिसऱ्या पुणे आंतरराष्ट्रीय चित्रपट महोत्सवामुळे (पीआयएफएफ 2005) वाढते आहे, असे प्रतिपादन महाराष्ट्राचे राज्यपाल एस. एम. कृष्णा यांनी शुक्रवारी केले.

पीआयएफएफ 2005 चे उद्घाटन केल्यानंतर ते बोलत होते. या समारंभात फ्रान्सचे राजदूत डॉमनिक गिरार्ड, महोत्सवाचे अध्यक्ष सुरेश कलमाडी, आंतरराष्ट्रीय ज्युरीज, तसेच बॉलिवुडच्या अनेक कलाकारांनी हजेरी लावली होती. धमेर्ंद, जॅकी श्रॉफ, संजय दत्त, उमिर्ला मातोंडकर, मनीषा कोइराला, नगमा, प्रसिद्ध अभिनेते डॉ. श्रीराम लागू आणि दीपा लागू, तसेच प्रसिद्ध निर्माते नितीन मनमोहनही यावेळी उपस्थित होते.

महोत्सवाचे संचालक डॉ. जब्बार पटेल यांनी पुढील वषीर्पासून मराठी सिनेमांसाठी या महोत्सवातून विशेष पारितोषिक दिले जाईल, असे जाहीर केले. त्यातील उत्तम सिनेमा आंतरराष्ट्रीय चित्रपट परीक्षकांपुढे दाखवला जाईल. त्यामुळे आपण मराठी सिनेमावाले जगात नेमके कुठे आहोत, हे समजण्यास मदत होईल, असेही ते म्हणाले.

या महोत्सवात जीवनगौरव पुरस्कारासंबंधी जबाबदारी उचलल्याबद्दल कृष्णा यांनी महाराष्ट्र सरकारचे अभिनंदन केले. ते म्हणाले की, अनेक प्रकारच्या घडामोडींचे शहर बनलेल्या पुण्यातील प्रभात, नवयुग, सरस्वती सिनेटोन सारख्या स्टुडिओंनी इतिहास घडवला. बॉलिवुड हे जगातील हॉलिवुडपेक्षाही सर्वाधिक सिनेमा निर्माण करणारे केंद बनले आहे.

पण गेल्या दोन वर्षांमध्ये नेहमीचा फॉम्युला सिनेमा आणि दूरदर्शनच्या वाढत्या आक्रमणामुळे सिनेमा थिएटरकडे प्रेक्षक कमी वळतो आहे, असे सांगून कृष्णा म्हणाले की, स्पर्धा वाढत असताना बॉलिवूडपुढे आता अत्याधुनिक तंत्रज्ञान कसे वापरावे हेच सर्वात मोठे आव्हान बनले आहे. अनेक क्षेत्रात यशस्वी घोडदौड करणाऱ्या सांस्कृतिक राजधानी असणाऱ्या पुणे हे 21 व्या शतकातील महत्त्वाचे शहर म्हणून घडवण्यास राज्यपालांनी पाठीशी राहावे, असे आवाहन कलमाडी यांनी केले.

 
</text>
</doc>
