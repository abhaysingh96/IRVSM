<doc>
<docno>990824.cms.txt</docno>
<text>
 
महाराष्ट्र
पुणे- पिंपरीतील रस्ते विकासासाठी 1600 कोटींचा प्रस्ताव
[ Friday, January 14, 2005  10:36:41 pm]


म. टा. प्रतिनिधी

पुणे : शहरातील वाहतुकीचा प्रश्न कायमचा सोडवण्यासाठी पुण्यासाठी एक हजार कोटी आणि पिंपरीसाठी सहाशे कोटी असा एकूण 1600 कोटी रुपयांचा प्रस्ताव रस्ते विकास महामंडळाने शुक्रवारी दोन्ही महापालिकांना सादर केल्याची माहिती सार्वजनिक बांधकाम मंत्री अनिल देशमुख यांनी दिली.

प्रस्ताव सादर करताना जिल्ह्याचे संपर्क मंत्री अजित पवार, रस्ते विकास महामंडळाचे व्यवस्थापकीय संचालक अनिलकुमार लखिना, दोन्ही पालिकांचे आयुक्त, उपस्थित होेते.

पुण्यातील वाहतुकीची कोंडी काही प्रमाणात कमी करण्यासाठी रस्ते महामंडळाने 33 कामांचा समावेश असलेला 260 कोटींचा महत्वाकांक्षी प्रकल्प राबवण्यास सुरुवात केली आहे. मात्र, पुणे आणि पिंपरी पालिकेसाठी ' एकात्मिक रस्ते विकास प्रकल्पांचा ' विचार करून ' मास्टर प्लॅन ' तयार करण्याची गरज भासली.

कन्सल्टींग इंजिनियरींग सव्हिर्सेस या कंपनीने अस्तित्वातील सिमेंट काँक्रीट रस्त्यांचे रुंदीकरण, डांबरी रस्त्यांचे रुंदीकरण, मिसींग लिंक व नवीन डीपी लिंक रस्त्याचे डांबरीकरण आणि आवश्यकतेनुसार नवीन उड्डाणपूल, रेल्वेवरील पूल आणि हायकपॅसिटी मास ट्रान्सपोर्टची योजना, या बाबी विचारात घेऊन प्रस्तावाचे ढोबळ अंदाजपत्रक तयार केले आहे. त्यानुसार पुणे पालिकेअंतर्गत प्रकल्पांची किंमत 750.61 कोटी रुपये असून पिंपरी पालिकेतील प्रकल्पांची किंमत 468.33 कोटी याप्रमाणे एकूण 1218 .94 कोटींचे हे बजेट आहे.

आथिर्क नियोजन करण्यासाठी वाषिर्क अंदाजपत्रकात तरतूद करणे, मालमत्ता करावर अधिभार लावणे, जाहिरातीद्वारे उत्पन्न मिळवणे आणि ' पे अॅण्ड पार्क ' ची योजना राबवणे आदीं बाबी सुचवण्यात आल्या आहेत. यातून मिळणाऱ्या आथिर्क उत्पनापासून पुणे पालिकेतील 30 टक्के आणि पिंपरी पालिकेतील 13 टक्के कामे होणार आहेत. उर्वरित नियोजनासाठी पालिकांनी 12 वर्षांच्या आठ टक्के दराच्या कर्जरोख्यांची उभारणी करावी, असेही सुचवण्यात आले आहे.

 
</text>
</doc>
