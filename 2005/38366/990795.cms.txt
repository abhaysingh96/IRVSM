<doc>
<docno>990795.cms.txt</docno>
<text>
 
क्रीडा
उरिगाचं लक्ष्य पहिल्या दहात येण्याचं!
[ Friday, January 14, 2005  09:35:09 pm]


मुंबई : गेल्या वर्षी मुंबई मॅरेथॉनमध्ये महिलांचं विजेतेपद पटकावल्याबद्दल व्हायोलेटा उरिगा तिच्या मायदेशी पोलंडमध्ये भलतीच लोकप्रिय झाली होती. तिथली वृत्तपत्रं नि टीव्हीवरही ती झळकली होती. साहजिकच यंदाच्या मॅरेथॉनमध्येही तिने विजेतेपद पटकावण्याची महत्त्वाकांक्षा बाळगायला हवी होती ; पण यावेळी उरिगाच्या अपेक्षा माफक आहेत. आपण यंदा पहिल्या दहा क्रमांकामध्ये येण्याची अपेक्षा बाळगून आहोत, असं ती म्हणाली. याचं कारण ती नुकतीच तापाच्या आजारातून उठली आहे. '' तापाने आजारी पडल्याचा परिणाम माझ्या सरावावर झाला. सहा आठवड्यांपूवीर् झालेल्या सिंगापूर मॅरेथॉनमध्येही माझी कामगिरी निराशाजनक होती. त्यामुळेच माझ्या अपेक्षा यंदा फारशा नाहीत ,'' असं 34 वषीर्य उरिगा म्हणाली.

यंदाच्या मॅरेथॉनमधील आणखी एक फेव्हरीट आहे रशियाची ईरिना टिमोफेयेवा. भारतात मॅरेथॉनमध्ये तिला चांगलाच सराव आहे. नुकत्याच दिल्लीत झालेल्या जागतिक अर्ध मॅरेथॉनमध्ये ती सातवी आली होती, तर पुणे मॅरेथॉनमध्ये तिने उपविजेतेपद पटकावलं होतं. '' मॅरेथॉनमध्ये माझा जोरदार सराव चालू आहे. भारतात येण्यापूवीर् मी लाल समुदाजवळचं शिबीरात सराव केला. इथलं हवामानही छानच आहे ,'' असं टिमोफेयेवा म्हणाली.

ऑस्ट्रेलियाची व्हेरिटी टॉलर्हस्ट हिनेही मुंबई मॅरेथॉनमध्ये चांगली वेळ नोंदवण्याचा विश्वास प्रकट केला.

 
</text>
</doc>
