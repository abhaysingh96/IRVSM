<doc>
<docno>990747.cms.txt</docno>
<text>
 
महामुंबई
बसप साजरा करणार मायावतींचा वाढदिवस
[ Friday, January 14, 2005  08:16:37 pm]


म. टा. प्रतिनिधी

मुंबई : बहुजन समाज पक्षाच्या सवेर्सर्वा मायावती यांच्या 49 व्या वाढदिवसाचे निमित्त साधून, बसपने शनिवारी विदर्भासह राज्यभरात विविध कार्यक्रम आयोजित केले आहेत. पक्षाची ताकद आणखी कशी वाढविता येईल, यासाठीच हा कार्यक्रम असल्याचे पक्षाचे प्रदेशाध्यक्ष विलास गरूड यांनी सांगितले.

दरवर्षी मायावती यांचा वाढदिवस ' आथिर्क सहयोग दिवस ' म्हणून साजरा केला जातो. बहुजन समाजाच्या पैशातूनच बहुजनांच्या सर्वांगीण विकासाचे व राजकारणातील सत्तेच्या वाटा मिळविण्याचे मिशन पुढे नेण्यात येते. त्याचाच भाग म्हणून देशभरातील कार्यकतेर् मायावतींना त्यादिवशी निधी गोळा करून देतात, असे ते म्हणाले.

मायावतींच्या वाढदिवसानिमित्त आथिर्क विषयाचे महत्व समजावून सांगणाऱ्या जाहीर सभा राज्यात आयोजिण्यात येणार आहेत.

उमेदवार जाहीर

दक्षिण सोलापूर मतदारसंघातील पोटनिवडणुकीसाठी पक्षाने पाटबंधारे खात्यातील माजी एक्झिक्युटिव्ह इंजिनियर वकसिध्द मारूती कोंझारी यांनी उमेदवारी दिली आहे. दक्षिण नागपूरमध्ये काँग्रेसचा उमेदवार कोण आहे हे पाहून उमेदवार दिला जाईल, असे त्यांनी एका प्रश्ानवर सांगितले.

गरुड म्हणाले की नुकत्याच झालेल्या जिल्हा परिषद व नगरपरिषदेच्या पोटनिवडणुकांमध्ये बसपने तीन जागा जिंकल्या आहेत. भंडारा जिल्हा परिषदेत दोन जागांच्या पोटनिवडणुकीत एका ठिकाणी तर गडचिरोलीतही दोनपैकी एका जागेवर आमचा उमेदवार निवडून आला आहे. विधानसभा पोटनिवडणुकीत भाजपचा उमेदवार पराभूत करून बसपचा उमेदवार निवडून आणण्याचा पक्षाचा प्रयत्न राहील.

 
</text>
</doc>
