<doc>
<docno>990681.cms.txt</docno>
<text>
 
महाराष्ट्र
वाद सोलापूर विद्यापीठाच्या नामांतराचा
[ Friday, January 14, 2005  07:06:39 pm]


म. टा. वृत्तसेवा

सोलापूर : जन्माला अवघे पाच महिने लोटले असतानाच सोलापूर विद्यापीठाच्या नामांतराचा वाद रंगला असून त्याने राजकारणालाही उधाण आले आहे.

शिवाजी विद्यापीठाचे उपकेंद असलेल्या केगांव येथील जागेतच सोलापूर विद्यापीठाची तीन ऑगस्टला मुहूर्तमेढ रोवली गेली.

लातूरला नुकतेच अ. भा. वीरशैव साहित्य संमेलन झाले. त्यात सोलापूर विद्यापीठाला सिद्धेश्वर विद्यापीठ नाव द्यावे, हा ठराव करण्यात आला. महात्मा बसवेश्वर किंवा सिद्धेश्वरांचे नाव द्यावे, अशी मागणी होत आहे. मातंग समाजाने लोकशाहीर अण्णाभाऊ साठे यांच्या नावासाठी आग्रह धरला आहे.

सोलापुरात मोठ्या प्रमाणावर असलेल्या पट्टमशाली समाजाने कुलदैवत मार्कंडेय महामुनी यांचे नाव देण्याचा आग्रह धरला आहे. राष्ट्रवादी युवक काँग्रेसने सहकार महषिर् शंकरराव मोहिते पाटील यांचे नाव पुढे केले आहे. संभाजी ब्रिगेडने संभाजी विद्यापीठ असे तर पंढरपूरकरांनी रुक्मिणी विद्यापीठ असे नाव पुढे केले आहे.

 
</text>
</doc>
