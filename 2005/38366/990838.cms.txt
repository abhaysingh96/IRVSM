<doc>
<docno>990838.cms.txt</docno>
<text>
 
देश-विदेश
उजाड झाला पोंगल...
[ Friday, January 14, 2005  10:53:53 pm]


वृत्तसंस्था

नागापट्टणम : दरवर्षी पोंगल आला की नागापट्टणमवासियांच्या आनंदाला दर्याइतकंच उधाण येतं. दर्यानं आजवर इतकं भरभरून दिलं होतं की किनाऱ्यावरच्या सुबत्तेला पोंगलच्या दिवशी झळाळी यायची. यंदा मात्र भरभरून देणाऱ्या दर्याच्या लाटांनी तितकंच भरभरून नेलं आहे. त्यामुळे यंदाचा पोंगल उजाड आणि विमनस्क भासत आहे.

पोंगल जवळ आला की दर्याच्या दानशूरतेला उधाणच यायचं. मासळी भरपूर गावायची आणि पोंगलचा दिवस नवेकोरे कपडे घालणं, दूध, भात आणि गूळ या मिश्रणाचा ' पोंगल ' रांधून त्याचा आस्वाद घेणं, मिळून साऱ्यांनी ' पिक्चर ' पाहायला जाणं... अशा आनंदात जायचा. यंदा मात्र ' या वषीर् कुणी पोंगल साजरा करूच शकत नाही ', अशी तगमग मदत छावण्यांबाहेर लागलेल्या रांगा-रांगांतून जाणवत आहे...

 
</text>
</doc>
