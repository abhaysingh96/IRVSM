<doc>
<docno>990819.cms.txt</docno>
<text>
 
क्रीडा
मुंबईने पटकाविले अव्वल स्थान : राष्ट्रीय हॉकी
[ Friday, January 14, 2005  10:33:26 pm]


मुंबई : मुंबईने अपेक्षेनुसार राष्ट्रीय महिला हॉकी स्पधेर्च्या रिजन- 3 मध्ये अव्वल स्थान पटकाविले. एका अटीतटीच्या लढतीअंती त्यांनी एअर इंडियाला 5-3 असे पराभूत केले. मुंबईने शेवटच्या दहा मिनिटात दोन गोल करून बाजी मारली. या विजयामुळे मुंबइचे चार सामन्यात बारा गुण झाले, तर चौथ्या सामन्यामध्ये पराभवाला सामोरे जाणाऱ्या एअर इंडियाची गुणसंख्या नऊवर सीमीत राहिली.

गुजरातला 3-1 असे नमवणाऱ्या महाराष्ट्राला सहा गुणांसह तिसरे स्थान मिळाले.

मुंबईने निशी चव्हाणच्या अकराव्या मिनिटाला झालेल्या गोलच्याद्वारे आघाडी घेतली व लगेचच अंतासिवा दासद्वारे आणखीन पुढे मुसंडी मारली. मात्र एअर इंडियाने मध्यंतरापूवीर् ती एका गोलने कमी केली. हा गोल हेमलताने केला. प्रमिला एक्काने 50 व्या मिनिटाला एअर इंडियाला बरोबरी साधून देत खेळात रंगत निर्माण केली. पूनम सुरीनने चारच मिनिटात पेनल्टी कॉर्नरवर पुन्हा मुंबईला आघाडीवर नेले. इअर इंडियाच्या मृदुला केसरजानीने फिरून बरोबरी साधली. ही लढत बरोबरीत सुटण्याच्या बेतात आहे असे दिसू लागले असता मुंबईने दहाव्या पेनल्टी कॉर्नरवर कोंडी फोडली. विनिता टोप्पाने हा गोल केला. यानंतर चारच मिनिटात मुंबईचा पाचवा गोला फलकावर लावण्यात आंतरराष्ट्रीय ममता खरब यशस्वी होताच तिच्या संघाच्या विजयात आणि अव्वल स्थानावर शिक्कामोर्तब झाले.

महाराष्ट्राकडून मालती जाधव ( 7), आरती मुसंडे ( 24 आणि 42) यांनी गोल केले.

 
</text>
</doc>
