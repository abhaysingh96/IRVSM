<doc>
<docno>990774.cms.txt</docno>
<text>
 
अर्थव्यवहार
घसरण सुरूच
[ Friday, January 14, 2005  08:54:43 pm]


म. टा. बाजार प्रतिनिधी

मुंबई : परदेशी गुंतवणूकदार संस्थांच्या शेअरखरेदीवर कर लावण्यात येणार नाही ; या प्रकारचा अर्थमंत्र्यांनी पुन्हा केलेला खुलासा आणि सहा टक्क्यांहून कमी झालेला चलनवाढीचा दर यांचा परिणाम बाजारावर न होता शुक्रवारी सेन्सेक्स 47.24 अंशाने खाली पडून 6173.82 अंशावर स्थिरावला. ही घसरण 0.76 टक्क्यांची होती.

देशी तसेच परदेशी संस्थात्मक गुंतवणूकदारांनी केलेल्या खरेदी-विक्रीमुळे दिवसभरात सेन्सेक्स वर-खाली होत होता. बड्या कंपन्यांमध्ये रिलायन्स, स्टेट बँक, टाटा पॉवर, टाटा स्टील, टाटा मोटर्स, सत्यम कम्प्युटर्स, ओएनजीसी, एचपीसीएल, एसीसी, ग्रासिम, बजाज ऑटो, हिरो होंडा, आयसीआयसीआय बँक आणि मारुति उद्योग यांना नुकसान सोसावे लागले.

 
</text>
</doc>
