<doc>
<docno>989994.cms.txt</docno>
<text>
 
महाराष्ट्र
किराणा मालावर संक्रांत
[ Friday, January 14, 2005  12:12:44 am]


म. टा. वृत्तसेवा

नवी मुंबई : सेवाकराच्या निषेधार्थ घाऊक बाजारातील व्यापाऱ्यांनी गुरुवारपासून बेमुदत बंद पुकारल्यामुळे धान्य-पुरवठ्यावर संक्रात ओढवली असून आवक कमी झाल्याने साखरेचा किरकोळ भाव 23 ते 25 रुपये किलो झाला आहे. नारळ 10 रुपयांवरून 15 ते 18 रुपये नग झाला आहे. घाऊक बाजारातून मुंबई, ठाणे व नवी मुंबईला होणारा किराणा मालाचा पुरवठा बंद झाल्यामुळे ग्राहकांचे हाल सुरू झाले आहेत.

वाशी येथील मुंबई कृषीउत्पन्न बाजारातील सुमारे दीड हजार व्यापाऱ्यांनी मसाला व धान्य बाजार बेमुदत बंद ठेवला आहे. त्यामुळे राज्याबाहेरून येणारे मसाले आणि धान्यउत्पादनांची खरेदी व्यापाऱ्यांनी एक जानेवारीपासूनच थांबवली होती. त्याचवेळी केंद आणि राज्य सरकारांकडे सेवाकर रद्द करण्याची मागणी त्यांनी लावून धरली होती, मात्र त्याकडे दुर्लक्ष करण्यात आले आहे, असे नवी मुंबई व्यापारी संघटनेचे अध्यक्ष कीतीर् राणा यांनी म्हटले आहे.

कृषी उत्पन्न बाजारातील जावकही गुरुवारपासून बंद झाल्याने मसाले आणि धान्यांच्या बरोबरीने अन्य उत्पादनांचाही तुटवडा भासणार असून महागाईही वाढणार आहे. आपल्या मागणीकडे लक्ष न दिल्यास ़ 15 जानेवारीपासून सर्व बाजारपेठा बंद ठेवण्याचे तसेच 20 किंवा 21 तारखेला ' महाराष्ट्र बंद ' चे आवाहन करतील. यासंबंधी व्यापाऱ्यांची बैठक पुणे येथे गुरुवारी झाली, अशी माहिती राणा यांनी दिलीे.

कराडमध्ये गूळ पडून

कराड : सेवाकराच्या विरोधात व्यापाऱ्यांनी पुकारलेल्या बंदमुळे येथील माकेर्ट यार्डमध्ये सुमारे तीन कोटी रुपयांचे 60 ते 70 हजार गूळ रवे पडून आहेत. एक जानेवारीपासून गुळाचे व्यवहार बंद असल्याने शेतकरी हवालदिल झाला आहे.

 
</text>
</doc>
