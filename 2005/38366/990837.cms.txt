<doc>
<docno>990837.cms.txt</docno>
<text>
 
देश-विदेश
मोबाइलद्वारे इंटरनेट आता बीएसएनएलकडूनही!
[ Friday, January 14, 2005  10:53:10 pm]


वृत्तसंस्था

चेन्नई : ब्रॉडबँड उपलब्धतेपाठोपाठ भारत संचार निगम लिमिटेडने तीन महिन्यांत ' सेलवन ' मोबाइलच्या माध्यमातून इंटरनेट सेवा देण्याचा मनोदय जाहीर केला. याशिवाय भारतीय अवकाश संशोधन संस्थेच्या ( इस्त्रो) साह्याने ही कंपनी ग्रामीण भागात इंटरनेट सेवा पुरवणार आहे.

अधिक अत्याधुनिक (थर्ड जनरेशन) मोबाइल सेवा पुरवण्याच्या त्यांच्या घोषणेची दखल बड्या कंपन्यांनाही घ्यावी लागत आहे. ' डेटा वन ' या बीएसएनएल-एमटीएनएल यांच्या संयुक्त ब्रॉडबँड सेवेचे उद्घाटन शुक्रवारी झाले. त्यावेळी बीएस-एनएलचे संचालक एस. एस. चौधरी यांनी नव्या योजनांची माहिती दिली.

 
</text>
</doc>
