<doc>
<docno>989973.cms.txt</docno>
<text>
 
देश-विदेश
त्सुनामीग्रस्त रस्त्यावर
[ Friday, January 14, 2005  12:02:57 am]


वृत्तसंस्था

नागपट्टणम् : त्सुनामीग्रस्तांना घिसाडघाईने उभारण्यात आलेल्या राहुटीवजा घरांमध्ये राहायला जाण्यास सांगण्यात आले असून त्यांच्यासाठी सुरू केलेली मदतशिबिरेही तात्काळ बंद करण्यात आली आहेत. त्यामुळे सोयीसुविधांशिवाय स्त्रीपुरुष आणि अपुऱ्या वस्त्रांतील बालके पुन्हा निराधार झाली आहेत.

सर्वस्व वाहून गेलेल्या या त्सुनामीग्रस्तांसाठी एका खोलीची घरे उभारून झाल्याचा दावा केला जात आहे. प्रत्यक्षात हे आहेत पुठ्ठ्याचे तात्पुरते निवारे. छप्पर म्हणून त्यांच्यावर साधा पत्रा घालण्यात आला आहे, तर लुंग्यांची कापडे दरवाज्यांचे काम करत आहेत.

शैक्षणिक इमारती आणि मंगल कार्यालये आपद्ग्रस्तांसाठी शिबिरे म्हणून वापरण्यात येत होती ; मात्र पोंगलच्या मुहुर्तावर इमारती परत मिळण्यासाठी मालकांनी तगादा सुरू केल्यामुळे मदतशिबिरे पटापट बंद होत आहेत. शाळेत आम्ही यापेक्षा बरे होतो, पत्र्यांमुळे या घरांत आम्ही भाजून निघू, असे एका मच्छीमाराने सांगितले.

 
</text>
</doc>
