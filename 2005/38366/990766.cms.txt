<doc>
<docno>990766.cms.txt</docno>
<text>
 
लेख: आयफेल टॉवर
सर्वात वाईट पोलिस दल
[ Friday, January 14, 2005  08:43:56 pm]


मुंबई पोलिसांच्या अध:पतनाची चर्चा करताना हमखास ' या पोलिसदलाची एकेकाळी स्कॉटलंडयार्डशी तुलना होत असे ' असं एक वाक्य ऐकू येतं. पण ज्या ब्रिटिश पोलिसदलाचा स्कॉटलंड-यार्ड हा भाग आहे त्या ब्रिटिश पोलिसांची काय अवस्था आहे ?

एका अहवालानुसार जगातलं सर्वात वाईट पोलिस दल हे ब्रिटनचं आहे. त्यामुळे ब्रिटनमध्ये सर्वाधिक गुन्हेगारी आहे. हे पोलिस दल गुन्ह्यांना प्रतिबंध करण्यासाठी उपाययोजना करण्याऐवजी टेबलावर बसून काम करण्यात धन्यता मानत असल्यामुळे गुन्हेगारांना त्याची कोणतीही दहशत वाटत नाही. त्यामुळे आज ब्रिटनमधील गुन्हेगारीने अतिशय गंभीर स्वरूप धारण केले असून अशीच स्थिती राहिली तर समाज कोलमडून पडेल.

' सिव्हिटाज ' या संस्थेने तयार केलेला अहवाल ब्रिटिश पोलिसांना आवडणारा नसला तरी अहवालात गुन्ह्यांची आकडेवारीच दिली आहे. त्यानुसार घरफोडींची 1964 साली असलेली 72 हजार संख्या वाढून गेल्या वषीर् चार लाख दोन हजार झाली आहे. याच काळात दरोड्यांची संख्या तीन हजारावरून एक लाख एक हजारावर गेली आहे.

अहवालात असंही म्हटलं आहे की , 19 व्या शतकात पोलिसांना गुन्हेगारी व समाजविरोधी तत्वे यांना हाताळण्यासाठी जे नियम आखून देण्यात आले होते त्यांची हल्ली अभावानेच अंमलबजावणी होते. थोडक्यात, देशोदेशीचे पोलिस सारखेच!

 
</text>
</doc>
