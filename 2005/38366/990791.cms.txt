<doc>
<docno>990791.cms.txt</docno>
<text>
 
महाराष्ट्र
जळगाव विभागात 15लाख क्विंटल कापूस खरेदी
[ Friday, January 14, 2005  09:26:44 pm]


म. टा. वृत्तसेवा

जळगाव : जळगाव विभागात आतापर्यंत 15 लाख 30 हजार क्विंटल कापसाची खरेदी झाली असून 12 हजार गाठी बांधण्यात आल्याची माहिती पणन महासंघाचे संचालक रवींद पाटील यांनी दिली.

जळगाव, धुळे, नंदुरबार व नाशिकपैकी सर्वाधिक कापूस जळगाव जिल्ह्यात होतो. यंदा बीटी कॉटनचे उत्पादन व नेकमीच्या कापसाचे वाढलेले एकरी उत्पादन यांचा एकत्रित परिणाम म्हणून प्रचंड प्रमाणात कापूस विक्रीसाठी आला. पण कापसाला जादा भाव देणे कठीण होत आहे, असे पाटील म्हणाले.

राज्यातील 1 कोटी 21 लाख क्विंटल कापूसखरेदीपैकी जळगाव विभागाचा वाटा 15 लाख 30 हजार 456 क्विंटल आहे. या कापसाची किंमत 250 कोटी होते. हंगामात 25 लाख क्विंटल खरेदी होईल.

 
</text>
</doc>
