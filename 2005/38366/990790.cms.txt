<doc>
<docno>990790.cms.txt</docno>
<text>
 
महाराष्ट्र
रोजगार हमीची कामे सुरू
[ Friday, January 14, 2005  09:25:34 pm]


म. टा. वृत्तसेवा

धुळे : रोजगार हमी योजने अंतर्गत जिल्ह्यातील सर्वाधिक कामे शिरपूर तालुक्यात सुरू असून , 26 कामांवर दोन हजार 174 मजूर कार्यरत आहेत. सर्वांत कमी म्हणजे 84 मजूर धुळे तालुक्यातील सहा कामांवर आहेत. साक्री तालुक्यात आठ, तर शिंदखेडा तालुक्यात 13 कामे सुरू आहेत. या कामांवर अनुक्रमे 727 आणि 623 मजूर आहेत.

वेणुताई बेडसे कालवश

गोवा मुक्तिसंग्राम व संयुक्त महाराष्ट्र चळवळीतील कार्यर्कत्या वेणुताई शंकरराव बेडसे ( 97) यांचे साक्री येथे निधन झाले.

त्यांच्या पाथिर्वावर न्यू इंग्लिश स्कूल आणि कनिष्ठ महाविद्यालयाच्या क्रीडांगणावर मंगळवारी दुपारी अंत्यसंस्कार करण्यात आले. माजी आमदार आणि तालुका एज्युकेशन सोसायटीचे संस्थापक शंकरराव बेडसे यांच्या त्या पत्नी तर माजी शिक्षक आमदार जयवंत ठाकरे यांच्या त्या आजी होत.

पीएफ वापरण्याची नवी शक्कल

भविष्य निर्वाहनिधीत (पीएफ) जमा रक्कम काढण्यासाठी क्लृप्त्या शोधणाऱ्या सरकारी कर्मचाऱ्यांना आता आणखी एक पर्याय उपलब्ध झाला आहे. सेवेत पाच वषेर् झालेल्यांना पीएफमधून कॉम्प्युटर खरेदीसाठी, परतफेड न करण्याच्या तत्त्वावर रक्कम काढण्यास सरकारने परवानगी दिली आहे. त्याचा फायदा घेणे आता सुरू झाले आहे.

कॉम्प्युटर खरेदीचे कारण दाखवून पीएफमधून 50 हजार रुपये काढण्याची संधी कर्मचाऱ्यांना उपलब्ध झाली आहे. अर्थात कॉम्प्युटर वापराचे ज्ञान असणे आवश्यक नसणाऱ्यांना ही रक्कम काढता येणार नाही, अशी मेखही सरकारने मारली आहे. तरी यातून आपले काम साधण्याचे तंत्र शक्कलबाजांना अवगत आहे.

वधू-वर मेळावा

क्रांतीज्योती सर्वजातीय वधू-वर सूचक केंदाच्या वतीने सर्व जातींतील विवाहेच्छुकांसाठी 10 मार्च रोजी परिचय मेळावा आयोजित करण्यात येणार आहे. या केंदात नोंदणी केलेल्यांची माहिती ' साप्ताहिक आत्मतेज ' मध्ये प्रसिद्ध करण्यात येणार आहे. संपर्क : ' साप्ताहिक आत्मतेज ', सुनील ऑफसेट, म्युनिसिपल दुकान नं. 4, सुभाष चौक, धुळे.

 
</text>
</doc>
