<doc>
<docno>1147911.cms.txt</docno>
<text>
 
महामुंबई
महापालिकेसाठी शिवसेनेची मोचेर्बांधणी
[ Tuesday, June 21, 2005  12:48:02 am]


मुंबई (म. टा. प्रतिनिधी) : विधानसभेतील पराभवानंतर आता मुंबई महापालिकेवरील उरल्यासुरल्या सत्तेवरच शिवसेनेचे अस्तित्व अवलंबून असल्याने हा गड ताब्यात ठेवण्यासाठी खुद्द शिवसेनाप्रमुख बाळासाहेब ठाकरेंनीच मैदानात उतरण्याचे संकेत दिले आहेत. पक्षातील संभाव्य बंडखोरी रोखण्यासाठी जुन्या नगरसेवकांशी पुन्हा जुळवून घेण्याचे धोरण आखण्यात येत आहे. तर राष्ट्रवादी काँग्रेसमध्ये जाण्याच्या तयारीत असलेल्या माजी नगरसेवक आणि आमदारांना मतदारसंघाच्या पुनर्रचनेत उपनगरातील जागा वाढण्याची शक्यता असल्याने त्या ठिकाणी तिकिटे देण्याचे आमिष दाखवले जात असल्याची चर्चा आहे.

राष्ट्रवादी काँग्रेसचे अध्यक्ष शरद पवार यांनी शिवसेना खिळखिळी करण्यासाठी मुंबई महापालिकेतील सेनेच्या वर्चस्वाला शह देण्याचे धोरण आखले आहे. राष्ट्रवादीचा मुंबईतील पाया मजबूत करण्यासाठी सेना-भाजपमधील असंतुष्टांंना पक्षाचे दरवाजे खुले करण्यात आले आहेत. भाजपमधील बंडखोरांशी संधान साधण्याची जबाबदारी हेमेंद मेहता व अभिराम सिंह यांच्यावर सोपविण्यात आली आहे. पश्चिम उपनगरातील माजी महापौर, माजी आमदार व माजी नगरसेवकांच्या संपर्कात राष्ट्रवादीचे नेते असल्याचे सांगण्यात येते.

मुंबईत शिवसेना-भाजप युतीत वर्षानुवषेर् एकाच पदावर राहिलेल्या नगरसेवकांना आता विधानसभा आमदारकीचे वेध लागले आहेत. गेल्या महापालिका निवडणुकीत शिवसेनेने अनेक नव्या चेहऱ्यांना संधी दिली. यामुळे महापालिकेत सध्या जुन्या नगरसेवकांपैकी फक्त अजित पंडितच उरले आहेत. सध्या सेना नगरसेवकांत शिस्तीचा पूर्ण अभाव आहे. यामुळेच 'नगरसेवकांचे लक्ष टंेडरकडे लागलेले असते, शिवसेना सत्तेवर असलेल्या किती महापालिकांमध्ये जनतेचे जीवनमान उंचावले याचे आत्मपरीक्षण करा' अशी टीका शिवसेना नेते नारायण राणे यांनी मध्यंतरी केली होती.

सध्या निवडणूक आयोगातफेर् विधानसभा व लोकसभा मतदारसंघाच्या पुनर्रचनेचे काम चालू आहे. या पुनर्रचनेत शहर भागातील सहा ते सात जागा कमी होतील तर उपनगरातील तेवढ्याच जागा वाढतील.

गेल्या निवडणुकीत शिवसेनेचे कार्याध्यक्ष उद्धव ठाकरे यांना तिकीटवाटपात 'फ्री हॅन्ड' देण्यात आला होता. त्यावेळी शिवसेनेच्या आठ जागा कमी झाल्या, तर भाजपच्या 11 जागा वाढल्या. असा फटका येत्या निवडणुकीत बसू नये यासाठी तिकीटवाटपात सर्व नेत्यांना विश्वासात घेतले जाईल, असे दिसते. मात्र, सध्या तरी मनोहर जोशी, सुधीर जोशी, नारायण राणे, दत्ताजी नलावडे, लीलाधर डाके यांचा पालिकेशी काही संबंध उरलेला नाही. पुन्हा तिकिटे देताना नगरसेवकांचे प्रगतीपुस्तक तपासले जाईल, असे शिवसेनाप्रमुखांनीच जाहीर केल्याने 'डॅमेज कंट्रोल' सुरू झाल्याचे मानले जाते.

 
</text>
</doc>
