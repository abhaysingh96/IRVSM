<doc>
<docno>1148391.cms.txt</docno>
<text>
 
प्रगती फास्ट
किमया आयएसओची
[ Tuesday, June 21, 2005  02:39:12 pm]


हॉस्पिटलचा आंतरराष्ट्रीय दर्जा सिद्ध करण्यासाठी आयएसओ 9001:2001 सटिर्फिकेट मिळवावं लागतं. प्रकाश गाडगीळ यांची एस मेडिनेट हॉस्पिटल सविर्सेस तुम्हाला यात मदत करते. मॅनेजमेण्ट आणि मेडिकल क्षेत्राचा उत्तम समन्वय साधून त्यांनी इथे यश मिळवलं.

चांगला दर्जा, सोयी-सुविधा पेशण्ट्सना हव्या तर फाइव स्टार हॉस्पिटल गाठावं लागणार, असा समज सर्वसाधारणपणे आढळतो. याचा अर्थ नावाजलेल्या हॉस्पिटलच्या तुलनेत छोट्या असणाऱ्या हॉस्पिटलमध्ये पेशण्ट्सच्या हितासाठी काहीच केलं जात नाही, असा होत नाही. उत्कृष्ट पायाभूत सोयी-सुविधांच्या माध्यमातून कोणतंही हॉस्पिटल दजेर्दार हॉस्पिटलमध्ये रूपांतरित होऊ शकतं. त्यासाठी हवं योग्य मार्गदर्शन, आंतरराष्ट्रीय दर्जा राखण्याची इच्छा, पेशण्ट्सच्या हिताच्या दृष्टीने कार्यरत राहण्याची इच्छा!

अनेकदा होतं काय की हॉस्पिटल, तिथले डॉक्टर्स, स्टाफ सर्व काही चांगलं असतं. तरीही त्यात अनेक उणिवा असतात. त्याचा त्रास पेशण्ट्स आणि त्यांच्या नातेवाईकांना सोसावा लागतो. या सर्व गोष्टींचा परिणाम हॉस्पिटलच्या दर्जावर होतो. ही गोष्ट टाळण्यासाठी आवश्यक असतं ते सुयोग्य मॅनेजमेण्ट. त्यानुसार पावलं उचलल्यानंतर होणारा बदल हा आश्चर्यचकीत करणारा असतो. ती किमया साधली आहे प्रकाश गाडगीळ यांनी.

त्यांच्या 'एस मेडिनेट हॉस्पिटल सविर्सेस'च्या माध्यमातून घडवलेले बदल अक्षरश: सुखावून टाकणारे आहेत. सर्वसामान्यांना परवडणाऱ्या हॉस्पिटलमध्ये त्यांनी केलेली किमया संबंधित घटकांच्या पथ्यावर पडताना दिसतेय. निव्वळ हॉस्पिटल नव्हे तर डेण्टिस्ट्स, पॅथालॉजिस्ट्स, नसिर्ंग होम यांनाही या सेवेचा फायदा होऊ शकतो. एस मेडिनेट सविर्सेसमुळे आयएसओ 9001:2001 सटिर्फिकेट हे कठीण वाटणारं साध्य सहजपणे प्राप्त होतं. आतापर्यंत त्यांनी कित्येक हॉस्पिटलचं स्वरूप पालटून टाकलं आहे. उपलब्ध साधनसामुग्रीच्या साहाय्याने सेवा परिणामकारक करणं, पेशण्ट्सच्या गरजांना पुरेपूर प्राधान्य, कर्मचाऱ्यांच्या मानसिकतेत सकारात्मक बदल घडवणं आदी अनेक गोष्टींचा अभ्यास एस मेडिनेटमार्फत केला जातो. त्यानंतर त्याची अमलबजावणी केली जाते. मात्र, फक्त आयएसओ मिळवणं, ध्येय नसून साध्य केलेला दर्जा कायम राखण्यात आव्हान असतं. नेमकी ही गोष्ट गाडगीळ सर्वांच्या मनावर बिंबवत असतात.

सेवेचा चांगला दर्जा म्हणजे रंगरंगोटी, इण्टिरिअर नसतं. त्याउलट प्रशिक्षित स्टाफ, पेशण्ट्सना मिळणारी सेवा, डॉक्टरांकडून मिळणारं मार्गदर्शन आदी गोष्टी उपयुक्त ठरतात. तसंच केवळ सटिर्फिकेट मिळवल्यामुळे जबाबदारी संपली असं होत नाही. उलट हा दर्जा कायम राखण्याची कसरत करावी लागते. त्यासाठी त्रयस्थ यंत्रणेच्या माध्यमातून लेखाजोखा घेतला जातो. त्यामुळे दर्जा कायम राखला जातो.

या प्रक्रियेत बायो मेडिकल वेस्टपासून सर्वच गोष्टींवर लक्ष केंदित केलं जात असल्यामुळे सर्व यंत्रणा सज्ज राहते. ही गोष्ट हॉस्पिटल्सच्या संचालकापासून डॉक्टर, नसेर्स, इतर स्टाफ आणि महत्त्वाचं म्हणजे पेशण्ट्स यांच्या हितासाठी उपयुक्त ठरत असते. हा सर्व खटाटोप पार पडण्यासाठी गाडगीळ यांचा स्टाफ व्यवस्थित अभ्यास करून त्यानुसार अहवाल तयार करतात. त्याची अमलबजावणी करण्यासाठीही उपक्रम आखले जातात. त्यातून सर्व यंत्रणा हळूहळू सुसज्ज होत जाते. नंतर केवळ काही काळातच ही पद्धत यशस्वीपणे कार्यरत होते. मात्र, त्यासाठी आवश्यक असते इच्छाशक्ती, निग्रह आणि दर्जातील सातत्य. संपर्क : प्रकाश गाडगीळ, टेलिफोन नंबर : 25207491. मोबाइल नंबर : 9820056944.

हेमंत साटम

 
</text>
</doc>
