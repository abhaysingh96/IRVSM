<doc>
<docno>1148412.cms.txt</docno>
<text>
 
महामुंबई: मुंबई टाइम्स
बॅलेइतकंच राजकारण महत्त्वाचं!
[ Tuesday, June 21, 2005  02:52:54 pm]


अमित भंडारी

अभिनय आणि नृत्याच्या दुनियेतून मी स्वत:ला अलिप्त ठेवू शकत नाही, पण समाजसेवेचा विडा उचललाय आणि त्यामुळे मतदारसंघासाठी केंदाकडून 300 कोटी रुपयांची तरतूद करून घेण्यात मी यशस्वी झाले आहे. राजकारण आणि अभिनय यातला सुवर्णमध्य साधताना फार काही अवघड जात नाही, केवळ स्वीच ऑन-ऑफ करावं लागतं, इतकंच.... राजकारण्यांसारखी उत्तरं न देता जयाप्रदा कसलेल्या कलावंतासारखी बोलत असते.

नृत्य हे माझं पॅशन... पण झाले अभिनेत्री! राजकारणातही यशस्वी ठरले आणि आता रंगभूमी खुणावत आहे, म्हणूनच हा बॅलेचा खटाटोप, जयाप्रदा सांगते.

' आम्रपाली भावली तिच्या कौशल्यामुळे. तिचा जगण्याकडे पाहण्याचा दृष्टिकोन, तिचं सौंदर्य आणि सामाजिक दृष्टी यामुळे ती लक्षात राहते. तिचं कॅरेक्टर रंगवण्यासाठी रंगभूमीवर पाय ठेवण्यापूवीर् मात्र माझ्या पोटात भीतीचा गोळा येतोय, असं ती प्रांजळपणे सांगून टाकते.

खरंतर हेमा मालिनीने मला बॅले करण्यासाठी प्रेरणा दिली. तिचा दौपदीवरील बॅले पाहून मी भारावून गेले. त्यामुळे आम्रपालीसारखं 'लार्जर दॅन लाइफ' असणारं कॅरेक्टर उभारण्याची संधी मला मिळाली, हे माझं भाग्यच समजते, असं ती सांगते. हेमामालिनी तिच्या प्लेझन्ट पर्सनॅलिटीइतकीच वागायलाही गोड आहे. ख्यातनाम कोरिओग्राफर भूषण लखांदी या बॅलेचं नृत्यदिग्दर्शन करणार आहेत.

सध्या जयाप्रदाला वेड लागलंय ते बारीक होण्याचं! सध्याच्या धावपळीतही ती कलिंगडाचे दोन काप खाऊन दिवस व्यतीत करते. आता केवळ कामावर लक्ष केंदित केलंय... मग तो अभिनय असो वा राजकारण असं मंदपणे हसत सांगते.

 
</text>
</doc>
