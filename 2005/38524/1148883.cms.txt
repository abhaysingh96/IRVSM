<doc>
<docno>1148883.cms.txt</docno>
<text>
 
लेख
...आणि एन्रॉनचा नागनाथ!
[ Tuesday, June 21, 2005  10:55:18 pm]


पाऊस आल्याने लोडशेडिंगचे संकट कमी होऊ पाहत असले, तरी कायमचे संपुष्टात आणण्यासाठी एन्रॉनचे पुनरुज्जीवन करणे हा एकमात्र उपाय असल्याचे राजकारणी सध्या सुचवत आहेत. पण तसे करणे म्हणजे आगीतून फुफाट्यात जाऊन पडण्यासारखे कसे आहे, ते सांगत आहेत या क्षेत्रातील दोन तज्ज्ञ ...

बाळासाहेब ठाकरे यांची 'फोटोबायोग्राफी' अक्षयतृतीयेला भपकेबाज कार्यक्रमाने प्रसिद्ध झाली. व्यासपीठावर राजकारणातील तीन नंबर वन होते. राष्ट्रीय काँग्रेस नंबर वन, दस्तुरखुद्द शिवसेना नंबर वन, माजी पंतप्रधान भाजप नंबर वन. चारच दिवसांनी पवार व मनोहर जोशी पनवेलमध्ये एका व्यासपीठावर आले, तेव्हा दुसऱ्या एका संदर्भात या थोर व्यक्तींनी कालांतराने का होईना, एकवाक्यता दाखविली होती! ती म्हणजे एन्रॉनच्या दाभोळ वीज प्रकल्पाचे आगमन, पुनरागमन, पुनरुत्थापन, हितरक्षण; तसेच न्या. कुर्डुकर चौकशी आयोगाला घरघर लावणे.

बेसुमार लोडशेडिंगमुळे, महाराष्ट्रातील जनतेत असंतोष निर्माण झालेला आहे. शिवाय 'प्रेरित उत्स्फूर्त उदेक' वाढत आहेत. या भावनांचा फायदा घेऊन दाभोळ प्रकल्पाचे पुनरुज्जीवन करणे, हा या आघाडी व युतीच्या एकत्र येण्यामागचा उद्देश असल्याची शंका कित्येकांच्या मनात येत आहे.

लोडशेडिंगने जनजीवन, उद्योग, शेती यावर होणारे गंभीर परिणाम नाकारता येत नाहीत. दाभोळ प्रकल्प सुरू झाल्यावर त्यापासून वीज मिळून दिलासा मिळेल, असे स्वप्न दाखविले जात आहे. मात्र त्याचा दर परवडण्यासारखा नसेल, हे जाणीवपूर्वक दडविले जात आहे.

एन्रॉनचा संपूर्ण प्रकल्पच विकत घेण्याचा निर्णय केंद सरकारने घेतला आहे व ही वीज 230 पैसे/ युनिट दराने देण्याच्या दृष्टीने चर्चा चालू आहे, असे केंदीय कृषीमंत्री शरद पवार यांनी कोल्हापूरला 15 मे 2005 रोजी सांगितले. पण याबाबतीत जागतिक बँकेने आपल्या एप्रिल 1993च्या अहवालात काय म्हटले ते पाहणे उद्बोधक आहे. याबाबतीत जागतिक बँकेने 23 एप्रिल 1993 रोजी केंद सरकारला पत्र पाठविले. त्याच्या अहवालात स्पष्टपणे असे म्हटले आहे की, दवीभूत, नैसगिर्कवायू (एलएनजी) आधारित वीज 1993च्या दराने घेतल्यास मंडळाला किरकोळ विक्री 2 रु. 4 पैसे प्रति युनिट दराने पडेल, तर 1998 च्या दरात 4 रु. 60 पैसे प्रतियुनिट या भावाने वीज विकावी लागेल मुख्य म्हणजे यात मंडळाचा प्रशासकीय खर्च, ओव्हरहेडस् गृहीत धरलेले नाहीत.

याच अहवालात असेही म्हटले आहे की, भारतीय कोळसा, नॅचरल गॅस किंवा आयात कोळसा या इंधनापासून (24 तास असलेली मागणी पुरवण्यासाठी) 'बेस लोड'साठी वीजनिमिर्ती करणे, हे एलएनजी वा नाफ्थाऐवजी किमान खचिर्क पर्याय आहेत.

एन्रॉनला सव्वा वर्षात सदतीसशे कोटी रुपये द्यावे लागले होते व आताही एनटीपीसीकडून नाफ्था इंधनावर आधारित 400 मेगा वॉट वीज मिळणार आहे. ती 5 रु. 50 पैसे प्रति युनिट या भावाने घ्यावी लागेल असे वृत्त आहे.

यावरून लक्षात घ्यावे की नाफ्था व एलएनजी वीज न परवडणारी आहे. प्रद्युम्न कौल यांनी हेच प्रतिपादन वारंवार केले होते. देशातील नाफ्था प्रकल्पापैकी 80 टक्के बंद करावे लागले असल्याचेही त्यांनी निदर्शनास आणून दिले होते. दुदैर्वाने त्यांचे गेल्या जूनमध्ये निधन झाले आणि एका विश्लेषकाला आपण मुकलो. रिलायन्स एनजीर्च्या 2004-05 च्या अहवालात बीएसईएस-केरळ पॉवर लिमिटेडच्या 165 मेगावॅटच्या प्रकल्पाकडून राज्य वीज मंडळाने वीज घेणे बंद केल्याचे नमूद करण्यात आले आहे. याचे कारण जास्त दराची वीज कमीत कमी घेणे 'मेरिट ऑर्डर डिस्पॅच' तत्त्व (दर आधारित खरेदी तत्त्व) आहे. काहींच्या मते सोपा उपाय - नवा करार केले की भागेल. करार बदलून भागणार नाही, त्याऐवजी प्रकल्प नैसगिर्क वायूवर चालविणे हा पर्याय अवलंबिला तरच तरणोपाय आहे.

होमी भाभा यांनी पन्नास वर्षांपूवीर् 'नो पॉवर इज कॉस्टलीअर दॅन नो पॉवर!' असे विधान केले होते. कुठल्याही महाग विजेपेक्षा वीज नसणे जास्त महाग पडते, असा याचा अर्थ असला, तरी हे अर्धसत्य आहे. पण यासारख्या भावना जागवून एन्रॉन प्रकल्प चालू करावा असे सध्या सुचविले व भासविले जात आहे.

एन्रॉनच्या बाबतीत ऊर्जा पुनविर्लोकन (गोडबोले समिती) समितीने काही शिफारशी केल्या. एन्रॉनच्या करारात जनतेला हानिकारक अनेक तरतुदी होत्या. त्यातील महत्त्वाची 'टेक ऑर पे' (ञ्जश्ाश्च) 'वीज घ्या की न घ्या, 90 टक्के पैसे द्या!' अशी एक शिफारस होती. पर्यायाने एन्रॉनची (महागडी) वीज जास्तीत जास्त प्रमाणात बेस लोडसाठी वापरा, दर डॉलरशी निगडित ठेवणे; वीस वर्षांचा दीर्घ काळ; टॅक्स हॉलीडे व इतर अनेक सवलतींचा त्यात अंतर्भाव होता.

केंदीय वीज प्राधिकरण (सीईए), आदी अनेक रखवालदार/जबाबदार संस्था, प्रशासकीय व राजकीय व्यक्तींनी केलेली दोषास्पद निर्णयप्रक्रिया, दिलेल्या संमत्या याची जबाबदारी कार्यकक्षा व वेळेअभावी गोडबोले समितीला कायदेशीररीत्या सिद्ध करता येत नव्हती. न्यायालयीन चौकशी आयोग नेमावा, अशी एक शिफारस केली. गोडबोले समितीतील पारेख, लाल व पचौरी यांनी न्यायालयीन चौकशीच्या (कमिशन ऑफ इन्क्वायरी) शिफारशीला सहमती नाकारली होती. अशा चौकश्या वेळेत (वा कधीच) आपला अहवाल तयार करू शकत नाही, असे त्यांचे यावरचे म्हणणे होते. तेे दुदैर्वाने खरे ठरत आहे. न्या. कुर्डूकर आयोग तीन वर्षांपूवीर् स्थापन झाला. पहिले सहा महिने त्यांना आवश्यक जागा व प्रशासकीय सेवांसाठी ताटकळावे लागले, तर पुढच्या सहा महिन्यांत केंद सरकाराने खो घातला. एन्रॉनच्या करारावर कॉन्ट्रॅक्ट लॉ खाली कारवाई टळते व लवादांपुढे मंडळाची बाजू लंगडी पडते.

त्यामुळे यापुढेही योग्य विश्लेषण न करता गुप्ततेने, अपारदर्शकपणे करार करणे, खासगी कंपन्यांना (व साथीदारांना) सोयीस्कर निर्णय घेणे चालूच राहू शकेल. वीजनिमिर्ती वाढविण्यासाठी 'थोडी मोकळीक व भरपूर सवलती' देऊन खासगी कंपन्यांना प्रोत्साहन द्यावे, असे तर खुद्द पवारांनीच म्हटले आहे.

दाभोळ प्रकल्पाचे मूळ प्रवर्तक असलेल्या एन्रॉन कंपनीचे अमेरिकेत दिवाळे निघाले. त्यांनी करारात आंतरराष्ट्रीय लवादांची तरतूद केली होती. बेक्टेल व जीई कंपन्यांनी हा प्रकल्प घेतला. ही लवाद प्रक्रिया त्यांनी चालू ठेवली. पॅरिसच्या लवादाने निकाल देऊन वीज मंडळाने या कंपन्यांना 500 कोटी रु. भरपाई द्यावी, असा आदेश दिला. शिवाय लंडनच्या लवादाने भारत सरकारवर वीस हजार कोटी रुपयांच्या दाव्याची सुनावणी सुरू केली आहे. दहा हजार कोटी भांडवली खर्चापोटी व 10 हजार 'बुडलेल्या' उत्पन्नापोटी! या लवादासंबंधात केले, तसे सुप्रीम कोर्टाच्या लवाद स्थगिती आदेशातील पळवाटा शोधून अनेक लवाद आपली सुनावणी सुरू करण्याची शक्यता नाकारता येत नाही. त्यावरून दाभोळ प्रकल्प पुन्हा सुरू करणेे बरेच गुंतागुंतीचे आहे, याचाही प्रत्यय येतो.

महाराष्ट्रात वीज गळती एकूण 37 टक्के असली, तरी त्यापैकी वीस टक्के ही मुख्यत: वीजचोरी आहे. त्यातही नासाडी व निष्काळजीपणा जास्त. चोरी रोखण्यास मंडळ अकार्यक्षम असल्याचे एव्हाना स्पष्ट झालेच आहे. कायद्यात वीजचोरी दखलपात्र गुन्हा आहे. तो अजामीनपात्र ठरवून दिला, तर चोरी रोखता येईल, असे सांगितले जाते. त्याने फार थोडा फरक पडेल. अक्षय वीज योजनेचा नेमका फायदा जाहीर करायला मंडळ धजावत नाही. चोरी पकडण्यासाठी कंत्राट देता येईल काय, याबाबत विचार व्हायला हवा. चोरी दोन वर्षांत का होईना थांबविल्यास, दोन हजार मेगावॉट मागणी कमी होईल. दाभोळ प्रकल्प सुरू करायला तेवढा वेळ लागणारच आहे.

भार मागणीचे चुकीचे अंदाज; सामान्य माणूस प्राप्तिकर, प्रोफेशनल टॅक्स, प्रॉव्हिडंट फंड हे वजा जाऊन हातात येणाऱ्या, टेक होम पे वर आपण नेहमीच्या, प्रासंगिक, आकस्मिक, खर्चाचा किती भार झेपेल, हे ठरवतो. एकूण ढोबळ कागदी उत्पन्न आपण तेव्हा विचारात घेत नाही. त्यामुळे विजेची मागणी असेल तेवढीच 'ढोबळ स्थापित क्षमता' (यंत्रांच्या क्षमतेची बेरीज) असून चालत नाही. ती सुमारे पंचवीस टक्के जास्त असेल तरच उपलब्ध (ऑनलाईन) क्षमतेने मागणी पुरवता येते. ढोबळ क्षमता व उपलब्ध क्षमता यात गल्लत केली, तर भारनियमन येणारच. तसेच पाणी नसल्याने शेती पंप चालू नसणे व मंदीमुळे वगैरे कारखाने बंद असणे, याची सुप्त मागणी केव्हाही जागृत होऊ शकते, हे ध्यानात घेऊनच अपेक्षित निमिर्तीक्षमता ठरविली पाहिजे. मागणी सरळरेषेत, एखाद्या फॉर्म्युल्याप्रमाणे किंवा गणिती मॉडेलच्या मजीर्प्रमाणे वाढत नसते, हे लक्षात घेऊन आडाखा बांधावा लागेल. आता वीज नियामक कायदा 2003 प्रमाणे निमिर्ती परवानामुक्त करण्यात आली आहे. त्यामुळे निमिर्तीचा व मागणीचा एकत्रित विचार करावा लागेल. निमिर्तीदारांना समान सवलती व शतीर् घातल्या पाहिजेत. निमिर्तीचे दर वीज नियामक आयोग ठरवणार आहे पण या आयोगावर गेल्या आठ महिन्यात तीनऐवजी दोनच सभासद राहिले आहेत. त्यांना सल्लागारांचे साह्य होते. पण ते तपासून पाहायला तरी त्यांच्याकडे वेळ व क्षमताही असेल, याची काय खात्री?

अ. रं. बापट,

म. ग. वराडे

 
</text>
</doc>
