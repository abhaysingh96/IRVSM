<doc>
<docno>1148935.cms.txt</docno>
<text>
 
महामुंबई
..तर केंदाचा पाठिंबा काढा!
[ Tuesday, June 21, 2005  11:57:44 pm]


मुंबई (म. टा. प्रतिनिधी) : 'काँग्रेस का हाथ, गरीबोंके साथ' अशी घोषणा देऊन सत्तेवर आलेल्या काँग्रेसने सातत्याने पेट्रोल व डिझेल भाववाढ करीत गरीबांना चांगलाच 'हात' दाखविला आहे, अशा शब्दांत भारतीय जनता पक्षाच्या नेत्या जयवंतीबेन मेहता यांनी मंगळवारी चर्चगेट येथे टीका केली. तर, भाववाढीविरोधात 'नाटकी' आंदोलन करण्यापेक्षा केंद सरकारचा पाठिंबा काढून घेण्याचे धैर्य डाव्या पक्षांनी दाखवावे, असे आव्हान राम नाईक यांनी डाव्यांना दिले आहे.

सोमवारी मध्यरात्रीपासून पेट्रोल व डिझेलच्या दरात प्रति लिटर अनुक्रमे अडीच व दोन रुपयांनी वाढ झाल्याने सरकारला पाठिंबा देणाऱ्या डावे पक्षांसह विरोधी पक्ष चांगलेच भडकले आहेत. सरकारच्या या निर्णयाविरोधात भाजपने मंगळवारी चर्चगेट येथे निदर्शने केली. मुंबई भाजपचे सरचिटणीस अतुल भातखळकर यांनी सरकारच्या गरीबांच्या विरोधातील धोरणांची चिरफाड केली. तर, या प्रश्ानवर राज्यभरात आंदोलन करण्यात येईल, असे विरोधी पक्षनेते पांडुरंग फुंडकर यांनी जाहीर केले.

दक्षिण मुंबई भाजपाध्यक्ष आमदार अतुल शहा, आ. गोपाळ शेट्टी, आर. यू. सिंग, नगरसेवक पराग अळवणी, पारूल मेहता, शैलजा गिरकर आदींसह असंख्य कार्यकतेर् सहभागी झाले होते.

तेलाबाबत नवे धोरण निश्चित होईपर्यंत भाववाढ लादणार नाही, असा सतत दावा करणाऱ्या पेट्रोलियम मंत्र्यांनी अचानक भाववाढ करण्याचा निर्णय घ्यावा. मणिशंकर अय्यर यांच्या दिशाहीन कारभाराचा हा उत्तम नमुना असल्याची टीका नाईक यांनी केली.

नवीन धोरण न आखता अय्यर यांनी भाववाढ जाहीर करून संपूर्ण देशाला महागाईच्या दुष्टचक्रात लोटल्याचा आरोप त्यांनी केला. या दरवाढीस डाव्यांचा मनापासून विरोध असेल तर त्यांनी सरकारचा पाठिंबा काढण्याचे धैर्य दाखवावे, असेही नाईकांचे म्हणणे आहे.

मात्र, दरवाढीस विरोध दर्शवूनही ती करण्यात आल्यामुळे डाव्या पक्षांमध्ये नाराजी असली तरी या एकाच मुद्द्यावर केंदाचा पाठिंबा काढून घेण्याची कृती मात्र अयोग्य ठरेल, असे डाव्या नेत्यांचे मत आहे.

पेट्रोल व डिझेलच्या दरवाढीच्या निषेधार्थ मंगळवारपासून सुरू झालेले आंदोलन आता मुंबईसह साऱ्या देशात येत्या 28 जून रोजी करण्याचा निर्णय घेण्यात आल्याचे मार्क्सवादी कम्युनिस्ट पक्षाचे मुंबई सेक्रेटरी महेंद सिंग यांनी सांगितले.

 
</text>
</doc>
