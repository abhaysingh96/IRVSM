<doc>
<docno>1147881.cms.txt</docno>
<text>
 
महाराष्ट्र
लोडशेडिंगकपातीचे बक्षीस
[ Tuesday, June 21, 2005  12:11:08 am]


सांगली (म. टा. वृत्तसेवा) : वीज गळती रोखण्यात व वीज बिलाच्या वसुलीमध्ये चांगली कामगिरी केली म्हणून महाराष्ट्रातील सांगली, कोल्हापूर, सोलापूर आणि इचलकरंजी या चार शहरांतील लोडशेडिंग फक्त एक तासावर आणण्याचा आदेश महाराष्ट्र विद्युत नियामक आयोगाने दिला असल्याची माहिती राष्ट्रीय ग्राहक संघटनेचे अध्यक्ष अनिल ताडे यांनी येथे दिली.

ते म्हणाले, वरील निकषासंदर्भात आयोगाने 30 मे रोजी पुणे येथे जाहीर सुनावणी घेतली होती. सांगली शहराची वीज गळती फक्त 20 टक्के व वसुलीचे प्रमाण 100 टक्के आहे. त्यामुळे सांगली शहराला लोडशेडिंगमधून सवलत द्यावी, असा युक्तीवाद आयोगापुढे केला होता. तो त्यांनी ग्राह्य मानून निकाल दिला.

 
</text>
</doc>
