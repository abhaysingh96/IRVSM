<doc>
<docno>1148863.cms.txt</docno>
<text>
 
क्रीडा
अनुराधा डोणगावकरला अखेर न्याय मिळाला!
[ Tuesday, June 21, 2005  10:44:48 pm]


संजय परब

मुंबई : पहिल्या आशियाई महिला कबड्डी स्पधेर्साठी भारतीय संघातून अनुराधा डोणगावकरला वगळण्यात आल्यामुळे कबड्डी वर्तुळात उडालेली खळबळ आता थंडावली आहे. महाराष्ट्राच्या या अव्वल खेळाडूचा भारतीय संघात समावेश करण्याचा निर्णय अखेर भारतीय कबड्डी फेडरेशनला घ्यावा लागला आहे. फेडरेशनच्या जयपूर कार्यालयामधून संघात समावेश झाल्याचे पत्र अनुराधाला मिळाले असून 24 जूनपासून सिकंदराबादमध्ये सुरू होणाऱ्या भारतीय संघाच्या सराव शिबिरात दाखल होण्यासाठी तिला सांगण्यात आले आहे. अनुराधा आता बुधवारी नाशिकहून हैदराबादला रवाना होईल.

हैदराबादमध्ये 8 ते 10 जुलै दरम्यान आशियाई स्पर्धा होत आहे. या महत्त्वाच्या आंतरराष्ट्रीय स्पधेर्त आपल्या देशाचे प्रतिनिधित्व करावे, अशी देशातील प्रत्येक नामवंत खेळाडूची इच्छा असताना नाशिककर अनुराधाला डावलल्यामुळे महाराष्ट्रातील नव्हे तर देशातील कबड्डी जाणकांरानाही धक्का बसला होता. भारतीय संघाची निवड करण्यासाठी 22 मे ते 7 जून दरम्यान झालेल्या 27 खेळाडूंच्या प्राथमिक शिबिरात अनुराधाचा समावेश झाल्यामुळे ती अंतिम संघात असणार, असे सर्वांनाच वाटत होते. पण 18 जूनला जाहीर केलेल्या 15 जणांच्या संघात अनुराधा नसल्यामुळे महाराष्ट्राला मोठा धक्का बसला. महाराष्ट्राकडून मुंबईच्या मेघाली कोरगावकर व लता पांचाळ यांची निवड होत असताना या दोघींपेक्षा कितीतरी पटीने सरस असणाऱ्या अनुराधाला डावलण्यामागे कोणते राजकारण झाले? याचा थांगपत्ता लागत नव्हता. शेवटी महाराष्ट्र कबड्डी असोसिएशनने सातत्याने केलेल्या पाठपुराव्यामुळे अनुराधाला न्याय मिळाला. यासंदर्भात अनुराधाशी संपर्क साधला असता ती म्हणाली, 'या शिबिरापूवीर् झालेल्या फेडरेशन स्पधेर्त माझा खेळ उत्कृष्ट झाला होता. शिबिरातही माझा परफॉर्मन्स चांगला असताना जनार्दन गेहलोत, अशनकुमार, एम. सिताराम, एम. एस. त्यागी व एल्पेस राणी व मंजुरीदेवी यांच्या निवड समितीने डावलल्यामुळे मला धक्काच बसला. यासंबंधी काही कारणही समजू शकले नव्हते. शेवटी माझ्या मदतीला महाराष्ट्र कबड्डी असोसिएशन व कबड्डी महषीर् बुवा साळवी धावून आले. त्यांनी केलेल्या सततच्या पाठपुराव्यामुळेच माझा संघात समावेश होऊ शकला'.

गेली दहा वषेर् राष्ट्रीय पातळीवर आपल्या नावाचा दबदबा निर्माण करणारी अनुराधा आतापर्यंत सात राष्ट्रीय स्पधेर्त महाराष्ट्राकडून खेळली असून त्यापैकी पाच स्पर्धांमध्ये ती सवोर्त्तम ठरली आहे. महाराष्ट्राचे नेतृत्व करणाऱ्या या अनुभवी खेळाडूचे वैशिष्ट्य म्हणजे कल्पक चढाया. अर्जुन पुरस्कार विजेत्या अशोक शिंदेप्रमाणे प्रतिर्स्पध्यांचे क्षेत्ररक्षण सहजरित्या भेदून गुण वसूल करण्याची किमया करणाऱ्या अनुराधाला शिवछत्रपती पुरस्काराने गौरविण्यात आले असून लौकरच तिला अर्जुन पुरस्कारही मिळेल, अशी खात्री वाटते.

 
</text>
</doc>
