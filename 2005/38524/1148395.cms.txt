<doc>
<docno>1148395.cms.txt</docno>
<text>
 
महामुंबई
पोलिसावर हल्ला
[ Tuesday, June 21, 2005  02:42:41 pm]


मार्चच्या 22ला रोजी वाशी, सेक्टर-17 मधील अरेंजा कॉर्नरजवळ नवी मुंबई पोलिस दलाच्या वाहतूक शाखेचे सबइन्स्पेक्टर सुरेश खेडेकर यांच्यावर गोळी झाडण्यात आली. हा हल्ला कोणी केला असावा आणि का असा प्रश्न पोलिसांना पडला. पण जेव्हा सत्य उघडकीस आलं, ते असं की केवळ पोलिसाकडचं रिव्हॉल्वर मिळण्यास हा हल्ला केला होता.

गोळीबाराच्या तपासासाठी पोलिस आयुक्त विजय कांबळे यांनी गुन्हे शाखेचे सहाय्यक पोलिस आयुक्त दत्ता शिंदे, वाशी पोलिस स्टेशनचे सिनिअर इन्स्पेक्टर पी.बी.निफाडे, तुभेर् पोलिस स्टेशनचे मुसा शेख, अरुण सोनावणे, एपीएमसी (गुन्हे) अशोक जगताप, नेरूळचे अन्सार पिरजादे, प्रकाश भंडारी, अजय गरड, तानाजी भगत आदींची पथकं स्थापन केली. महिना उलटला तरी गोळीबाराचं गूढ उकलत नव्हतं.

खेडेकर यांच्यावर गोळीबार करणाऱ्या तरुणांच्या पाठलागावर असतानाच अरुण सोनावणे, अन्सार पिरजादे यांना अंधेरीतील लोखंडवाला कॉम्प्लेक्समधील अश्विन ज्वेलर्सवर दरोडा टाकणाऱ्या जगदीश दाया (18) व जेम्स अल्मेडा (19) यांना ओशिवरा पोलिसांनी गजाआड केल्याची माहिती मिळाली. पनवेलमधील एका गुन्ह्यात त्यांचा हात असल्याचं समजल्याने सोनावणे व पिरजादे यांनी त्यांना ताब्यात घेतलं. पोलिस आयुक्त विजय कांबळे यांनी त्यांना बोलतं. केलं. तेव्हा डिस्को आणि पबमध्ये जाण्याची चटक लागलेले तरुण पैशासाठी गंभीर गुन्ह्यांच्या आहारी कसे जातात, ऐषआरामी जीवन जगण्यासाठी वेळप्रसंगी मध्यमवगीर्य कुटुंबातील तरुण कोणत्या थराला जातात याची भयानक कहाणी उजेडात आली.

गोरेगावच्या भगतसिंगनगरातील जेम्स अल्मेडा व जगदीश दाया हे जिवलग मित्र. कांदिवलीतील प्रकाश कॉलेजमध्ये बारावीत शिकणारे दोघेही मध्यमवगीर्य कुटुंबातील. दोघांनाही डिस्को, पब, डान्स बारचा नाद लागला. पॉकेटमनी कमी पडू लागला. पैशाची चणचण भासू लागली. त्यासाठी चोरीचा मार्ग पत्करला.

गेल्या वषीर् 13 डिसेंबर रोजी सांताक्रूझ इथून होंडा अॅकार्ड गाडी चोरून दाया व जेम्स अल्मेडा यांनी गुन्ह्याची मालिका सुरू केली. त्यानंतर त्यांनी पेढीवर दरोडा टाकण्यासाठी तसंच वाहनं चोरण्यासाठी दिल्ली व उत्तर प्रदेशातून 90 हजार रुपयांत 4 गावठी कट्टे व 2 बंदुका आणल्या.

त्यानंतर दोघांनी पाच महागड्या गाड्या चोरल्या. तसंच वाशीतील वैभव ज्वेलर्स, नेरूळमधील आमंत्रण ज्वेलर्सवर दरोडा टाकला. 19 डिसेंबर रोजी पनवेलच्या किरण ज्वेलर्सवर दरोडा टाकण्यासाठी ते गेले असताना, किरण ज्वेलर्सचे मालक प्रेमशंकर शर्मा यांनी त्यांना प्रतिकार केला. त्यामुळे चिडून दाया व अल्मेडा यांनी प्रेमशंकर शर्मा यांची गोळ्या झाडून हत्या केली.

दरोडा तसंच वाहनं चोरी करताना गावठी कट्टे व बंदुका ऐनवेळी दगा देऊ लागल्याने त्यांना आधुनिक रिल्व्हॉवरची गरज भासली. सुरुवातीला त्यांनी पोलिसाचं 9 एमएम कार्बाइन चोरण्याचा विचार केला. पण कार्बाइन लपवून ठेवणं अडचणीचं होईल म्हणून विचार बदलला. त्यानंतर त्यांनी पोलिस अधिकाऱ्याकडील रिव्हॉल्वर चोरण्याचा निर्णय घेतला. मुंंबईत गदीर्च्या ठिकाणी अशी चोरी करणं शक्य नव्हतं. त्यामुळे त्यांनी वाशी, तुभेर्, एपीएमसी भागांत दोन-तीन दिवस टेहळणी केली. वाशी, सेक्टर-17 मधील अरेंजा कॉर्नरजवळ ड्युटी बजावणाऱ्या वाहतूक पोलिस अधिकाऱ्याचं रिव्हॉल्वर चोरण्याचं त्यांनी निश्चित केलं.

त्यानुसार मोटारसायकलवरून घरी परतणाऱ्या सुरेश खेडकर यांच्यावर होंडा सिटी कारमधून आलेल्या जगदीश दायाने गोळी झाडली. अल्मेडा गाडी चालवत होता. गोळी लागल्यानंतरही खेडेकर यांनी रिक्षातून त्यांचा पाठलाग केला. पण रिक्षाचालकाने त्यांना वाचवण्यासाठी थेट एपीएमसी पोलिस स्टेशन गाठलं. त्यामुळे अल्मेडा व दाया खेडेकरांपर्यंत पोहोचू शकले नाहीत.

अल्मेडा व दाया यांनी अंधेरीतील लोखंडवाला कॉम्प्लेक्समधील अश्विन ज्वेलर्सवर 13 एप्रिल रोजी दरोडा टाकला. पण बाहेर गदीर् जमल्याने चोरलेल्या दागिन्यांची बॅग गाडीसह सोडून पळून जावं लागलं. पण गाडी आणि दागिन्यांची बॅग परत घेण्यासाठी ते परत आले त्यावेळी जमावाला पांगवण्यासाठी दाया याने गोळीबार केला. त्यातील एक गोळी अल्मेडाला लागली. अल्मेडा याला नानावटी रुग्णालयात दाखल करण्यात आलं. तिथे दाया वारंवार मित्राला भेटायला जाऊ लागला. अश्विन ज्वेलर्सवर दरोडा टाकणाऱ्यांपैकी दाया हा गुन्हेगार असल्याची माहिती मिळाल्यानंतर ओशिवरा पोलिस स्टेशनचे एसीपीजगदीश साईल, अभय दुदवडकर यांनी दाया व अल्मेडा यांना गजाआड केले.

दाया व अल्मेडा यांनी 13 डिसेंबर 2004 ते 13 एप्रिल 2005 कालावधीत 11 गुन्हे केल्याचे तपासात उघडकीस आले.

मनोज जालनावाला

 
</text>
</doc>
