<doc>
<docno>1148331.cms.txt</docno>
<text>
 
देश-विदेश
उ.प्रदेशात नकवी यांना अटक
[ Tuesday, June 21, 2005  01:04:47 pm]


वृत्तसंस्था

रामपूर : भारतीय जनता पक्षाचे उपाध्यक्ष मुख्तार अब्बास नकवी यांच्यासह पक्षाच्या अनेक कार्यर्कत्यांना मंगळवारी येथे अटक करण्यात आली. जनसंघाचे दिवंगत नेते दीनदयाळ उपाध्याय यांचा पुतळा हटविण्यात येऊ नये, यासाठी भाजपच्यावतीने आंदोलन छेडण्यात आले आहे . मंगळवारी या आंदोलनात सत्याग्रहाला बसण्यापूर्वी नकवी यांना पोलिसांनी अटक केली.

अटक झाल्यानंतर पत्रकारांशी बोलताना नकवी यांनी सांगितले की या पकडसत्राचा भाजपच्या आंदोलनावर कोणताही परिणाम होणार नाही. भाजपने छेडलेले हे आंदोलन यापुढेही चालू राहील, असे त्यांनी सांगितले.

दरम्यान भाजपचे उत्तर प्रदेशातील आणखी एक नेते लालजी टंडन यांनाही मिलाक येथे अशाच एका आंदोलनात अटक करण्यात आल्याचे वृत्त आहे.

 
</text>
</doc>
