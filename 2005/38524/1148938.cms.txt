<doc>
<docno>1148938.cms.txt</docno>
<text>
 
महामुंबई
जयदेव ठाकरे रुग्णालयात
[ Tuesday, June 21, 2005  11:59:44 pm]


मुंबई (म. टा. प्रतिनिधी) : शिवसेनाप्रमुख बाळासाहेब ठाकरे यांचे पुत्र जयदेव ठाकरे यांना पोटाच्या त्रासामुळे बॉम्बे हॉस्पिटलमध्ये दाखल करण्यात आले असून त्यांची प्रकृती स्थिर आहे. शिवसेनाप्रमुख बाळासाहेब ठाकरे यांनी मंगळवारी रात्री साडेआठच्या सुमारास जयदेव यांची भेट घेऊन प्रकृतीची विचारपूस केली.

पोटात दुखू लागल्याने त्यांना सोमवारी रात्री बॉम्बे हॉस्पिटलमध्ये दाखल करण्यात आले. त्यांच्यासोबत शिवसेनेचे कार्याध्यक्ष उद्धव ठाकरे, पत्नी रश्मी, राज ठाकरे, नारायण राणे, मनोहर जोशी, दगडू सकपाळ होते. त्यांच्या रक्ताच्या व अन्य वैद्यकीय चाचण्या घेण्यात येत आहेत. जनरल सर्जन डॉ. व्ही. एन. श्रीखंडे त्यांच्यावर उपचार करीत असून अद्याप वैद्यकीय अहवाल हाती आलेला नसल्याने तूर्त अधिक तपशिल देता येत नसल्याचे त्यांनी सांगितले. बुधवारी वैद्यकीय अहवाल उपलब्ध होण्याची शक्यता आहे.

 
</text>
</doc>
