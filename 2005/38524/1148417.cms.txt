<doc>
<docno>1148417.cms.txt</docno>
<text>
 
महामुंबई: मुंबई टाइम्स
हवेत कशाला कॉलेजात गुप्तहेर?
[ Tuesday, June 21, 2005  03:01:56 pm]


प्रवीण मुळ्ये

बिअर बार, रेल्वे स्टेशन्सवरील कारवाईनंतर आबांनी आपला मोर्चा आता कॉलेजांकडे वळवला आहे. 'मैं हूँ ना' असं म्हणत कॉलेज कॅम्पसना रॅगिंग फ्री झोन बनवण्यासाठी थेट गुप्तचर यंत्रणांना मुन्नाभाई बनवायचं ठरवलं आहे. पण 'आबांनी कॉलेजांची चिंता करू नये. मुंबईतील कॉलेज कॅम्पस सेफ आहेत', अशा शब्दांत मुंबईतील बहुसंख्य कॉलेजांनी आबांची मदत परतवून लावली आहे. रॅगिंगबद्दलचा गैरसमज दूर करण्यासाठी प्रिन्सिपल असोसिएशनतफेर् आता लवकरच आबांची भेटही घेण्यात येणार आहे.

' रॅगिंग रोखण्यात अनेक कॉलेजेस निष्प्रभ ठरत आहेत. गावाकडून येणाऱ्या अनेक विद्यार्थ्यांना शहरात रॅगिंगच्या समस्येला तोंड द्यावं लागत आहे. तसंच हे प्रकार उघडकीसही येत नाहीत. काही ठिकाणी तर ही प्रकरणं कॉलेज प्रशासनाकडूनच दाबण्यात येत आहेत,' असे आरोप करत कॉलेजांमधील रॅगिंग रोखण्यासाठी गुप्तचर यंत्रणांना सज्ज ठेवण्याचा निर्णय उपमुख्यमंत्री आर. आर. पाटील यांनी घेतला आहे. त्यावर कॉलेजांमध्ये तीव्र प्रतिक्रिया उमटत आहे.

कॅम्पस गुप्तचर यंत्रणांच्या हाती देण्यात यावेत, इतकी वाईट स्थिती मुंबईत नाही. अशा विधानांमुळे मात्र पालक, विद्यार्थ्यांमध्ये विनाकारण भीती निर्माण होण्याची शक्यता आहे, असं मुंबईतील कॉलेज प्रिन्सिपल्सचं म्हणणं आहे.

मुंबईतील कॉलेजांमध्ये रॅगिंगचे प्रकार रोखण्यासाठी काय उपाययोजना केल्या आहेत, याचा गृहमंत्र्यांनी एकदा आढावा घ्यायला हवा होता. अनेक कॉलेजांमध्ये एनसीसी, एनएसएसच्या विद्यार्थ्यांचे गट रॅगिंग रोखण्यासाठी अगोदरच तयार केले आहेत. काही ठिकाणी सर्च कॅमेरेही बसवण्यात आले आहेत. हॉस्टेलमध्येही शिक्षकांच्या टिम्स रॅगिंग रोखण्यासाठी खडा पहारा देत आहेत. विविध सांस्कृतिक कार्यक्रमांमधून कॉलेजच्या पहिल्याच दिवशी सीनिअर्स आणि ज्युनिअर्सना मैत्रीच्या बंधनात बांधण्यात येत आहे. शिवाय महाराष्ट्र रॅगिंग अॅक्ट 1999 नुसार अशा विविध उपाययोजना करण्यात आल्या असतानाच कॉलेजांवर अविश्वास दाखवून गुप्तचर यंत्रणांना कॅम्पसवर लक्ष ठेवण्यासाठी सज्ज करण्याचा प्रकार दुदैर्वी असल्याची प्रतिक्रिया कॉलेज प्रोफेसर्समधूनही उमटत आहे.

मुंबईतील कॉलेजांमधील विविध विद्याथीर् मंडळांनीही रॅगिंग रोखण्यासाठी गुप्तचर यंत्रणाच्या हाती कॅम्पसची सुरक्षा देण्याच्या आबांच्या विधानावर संतप्त प्रतिक्रिया उमटत आहे. रॅगिंगचे भय मुंबईतील कॅम्पसमधून केव्हाच दूर झालं आहे. पण अशा प्रकारच्या विधानांमुळे सीनिअर विद्यार्थ्यांबाबत मनात भीती ठेवूनच ज्युनिअर्स कॉलेजमध्ये एण्ट्री घेतील. यामुळे कॅम्पसमधील वातावरण गढूळ होईल, अशी चिंता विद्यार्थ्यांना वाटते. शिवाय रॅगिंग या शब्दाचा वापर एकमेकांवरील राग काढण्यासाठीही होईल, अशी भीती त्यांना आहे.

 
</text>
</doc>
