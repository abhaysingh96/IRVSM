<doc>
<docno>1147909.cms.txt</docno>
<text>
 
महामुंबई
खड्डे तातडीने दुरुस्त करण्याचे आदेश
[ Tuesday, June 21, 2005  12:46:35 am]


मुंबई (म. टा. प्रतिनिधी) : मुंबईच्या रस्त्यांवरील खड्ड्यांची तातडीने दुरुस्ती करण्याचे आदेश हायकोर्टाने महापालिकेला दिले असून 885 भागांमध्ये आणि 181 उड्डाणपुलांच्या ठिकाणी असलेले खड्डे बुजविण्यात आले असल्याची माहिती पालिकेने कोर्टाला दिली.

मुंबईसह राज्यातील महामार्ग आणि विविध जिल्ह्यांमधील रस्त्यांवर असलेले बेकायदा स्पीड बेकर हटविण्याचे आदेश हायकोर्टाने याआधी दिले होते. त्यामुळे मुंबई भागातील 1846 स्पीड ब्रेकर काढण्यात आले असून त्यातील 236 ठिकाणी डांबरीकरण करण्यात आले आहे, असे सोमवारी हायकोर्टापुढे सांगण्यात आले. पूर्वपरवानीविना कुणीही स्पीड बेकर बनवू नये, असे हायकोर्टाने बजावले आहे.

हे प्रकरण जनहित मंचाचे भगवान रयानी व इतरांनी जनहित याचिकेद्वारे आणले असून मुख्य न्या. दलवीर भंडारी व न्या. एस.जे.वजिफदार यांच्या खंडपीठापुढे सुनावणीला आले होते. खाजगी शाळा व धामिर्क स्थळे आदी ठिकाणी बेकायदा स्पीड ब्रेकर बांधण्यात आल्याने त्याचा त्रास होतो व ती काढून टाकण्यात यावीत, अशी विनंती जनहित मंचतफेर् करण्यात आली होती.

या संदर्भात महाराष्ट्र औद्योगिक विकास महामंडळ(एमआयडीसी), बॉम्बे पोर्ट ट्रस्ट यांच्यासह पोलिस महासंचालक व अन्य प्रतिवादींकडून पुरेशी माहिती न मिळाल्याने त्यांना प्रतिज्ञापत्रासाठी हायकोर्टाने दोन आठवड्यांची मुदत दिली आहे.

 
</text>
</doc>
