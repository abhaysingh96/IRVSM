<doc>
<docno>1148398.cms.txt</docno>
<text>
 
महामुंबई
शहापूर वनक्षेत्रात बिबळे वाढले
[ Tuesday, June 21, 2005  02:45:08 pm]


मंुबई टाइम्स टीम

शहापूर : गेल्या वषीर्च्या तुलनेत बिबट्यांची संख्या वाढली असली तरी मोर, ससा, कोल्हे आदींच्या संख्येत मात्र घट झाल्याचं शहापूर वनविभागाने केलेल्या पाहणीत आढळून आलं आहे.

शहापूर वनविभागाने या वषीर् 18 एप्रिल आणि 22 मे रोजी ही पाहणी केली. या प्रगणनेत बिबट्यांची संख्या गेल्या वषीर्च्या पाचच्या ठिकाणी सहा झाल्याचं आढळून आलं. खडीर् वनक्षेत्रातील अजनुप, कुंडण, बांदलवा आणि दक्षिण अजनुप या जंगलात चार त शहापूर वनक्षेत्रातील नेवाडा (दहागाव) आणि माहुली जंगलात दोन बिबटे आढळून आले. यातील माहुली भागातील वाघ हा पट्टेरी वाघ असल्याचं सांगण्यात आलं.

गेल्या वषीर् ससे 57 होते तर 62 झाले पण माकड 83 होती ती 53 झाली. रानडुक्कर गेल्या वषीर् 186 होती, ती 119 झाली, भेकर 25 होती ती 10 झाली तर मोर 97 होते ते 54 झाले, कोल्हे 22 होते ते 14 झाले. तरस 20 होते ते 15 झाले. बेकायदा शिकारीमुळे ही संख्या कमी होते, असं सांगण्यात आलं. वाहनाच्या धडकेने गेल्या वषीर् फेब्रुवारी आणि डिसेंबर या महिन्यात दोन तरसांचा मृत्यू झाल्याची नोंद आहे.

राष्ट्रवादी युवक काँग्रेसची शाखा

चेरपोली-साईनगर इथे आमदार महादू बरोरा यांच्या हस्ते राष्ट्रवादी युवक काँग्रेस शाखेचं उद्घाटन झालं. चेरपोलीच्या सरपंच संगीता सांबारे, उपसरपंच विठ्ठल भेरे व सभासदांचा या वेळी सत्कार करण्यात आला. माजी कृषी सभापती दशरथ तिवरे, राष्ट्रवादीचे जिल्हा युवक नेते पांडुरंग बरोरा, सुनील शिंदे आदी उपस्थित होते. या कार्यक्रमाचं औचित्य साधून साईनगर परिसरातील काही शिवसैनिकांनी राष्ट्रवादीत प्रवेश केला. यात मिलिंद शेवाळे, सचिन बिवलकर, सुधाकर वालावलकर आदींचा समावेश होता.

वाषिर्क बक्षीस समारंभ

शहापूरातील पहिल्या जुन्या ग.बि. खाडे विद्यालयाचा वाषिर्क बक्षीस समारंभ खासदार दामोदर शिंगडाचे उशीरा येणं, विद्यालयाच्या सभागृहात उकाड्याने हैराण झालेले विद्याथीर्, ढिसाळ सूत्रसंचलन, खासदारांनी पत्र्याची शेड बांधण्यासाठी खासदार निधीतून मंजूर केलेले आठ लाख

रुपये अशा घटनांनी लक्षात राहण्यासारखा झाला.

या समारंभात आमदार महादू बरोरा, संस्थेचे सचिव जयवंत देशमुख, सदाशिव खाडे, विश्वनाथ शेणॉय, सु.वि. खाडे, तालुका अध्यक्ष म्हणून नव्याने नेमणूक काँग्रेसचे प्रकाश भांगरथ उपस्थित होते. मुख्याध्यापक संदिपान मस्तुद यांनी अहवाल वाचन केलं. कार्यक्रमाचे अध्यक्ष पांडुरंग जागरे यांनी माजी विद्यार्थ्यांनी प्रत्येकी एक हजार रुपयाची देणगी द्यावी, अशी अपेक्षा व्यक्त केली.

पेन्शनर्स शिबीर

शहापूर तालुका पेन्शनर्स असोसिएशनचं शिबीर घेण्यात आलं. अध्यक्ष जी.पी. पंडित यांनी मार्गदर्शन केलं. विविध खात्यात प्रलंबित असलेल्या पाचव्या वेतन आयोगाच्या प्रकरणांचा पाठपुरावा करून 75 टक्के प्रकरण निकाली काढण्यात आल्याचं व प्रत्येक निवृत्त कर्मचाऱ्याला 80 ते 90 हजार रुपये मिळाल्याचं सांगण्यात आलं. या वेळी रामभाऊ कडव, एस.जी. पितळे, भगवान कोलते, मडके आणि शिकेर् आदी उपस्थित होते.

 
</text>
</doc>
