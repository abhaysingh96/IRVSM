<doc>
<docno>1148887.cms.txt</docno>
<text>
 
अर्थव्यवहार
'रिलायन्स'ची जादू कायम!
[ Tuesday, June 21, 2005  10:58:12 pm]


मुंबई (म. टा. बाजार प्रतिनिधी) : मुंबई शेअर बाजाराच्या 'सेन्सेक्स'ने मंगळवारी 7076.52 अंशांचा आजवरचा आणखी एक उच्चांक प्रस्थापित केला! परकीय संस्थात्मक गुंतवणूकदार खरेदीच्या 'मूड'मध्ये होते. त्यामुळे बँका, खनिज तेल, धातू, वाहन उद्योग, तंत्रज्ञान कंपन्यांच्या समभागांना चांगलीच मागणी होती.

सोमवारी 294.20 रुपयांवर स्थिरावलेले 'रिलायन्स कॅपिटल'च्या समभागाचा भाव मंगळवारी 289.45 रुपयांवर बंद झाला. 'रिलायन्स एनजीर्'च्या समभागांतही सोमवारच्या भावापेक्षा 2.95 रुपयांनी घट झाली. रिलायन्स इंडस्ट्रीज आणि 'आयपीसीएल'च्या शेअर्सच्या भावात वाढ झाली.

मंगळवारी शेअर बाजार सुरू झाल्यानंतर तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा 'सेन्सेक्स' 6967 अंशांवर होता. त्या अगोदर म्हणजे सोमवारी निदेर्शांक 6984.55 अंशांवर बंद झाला होता. त्यानंतर निदेर्शांकाने आजवरच्या 7083.58 अंशांच्या उच्चांकाला स्पर्श करून शेवटी तो 7076.52 अंशांवर बंद झाला. मंगळवारी निदेर्शांकात 91.97 अंशांची वाढ झाली.

 
</text>
</doc>
