<doc>
<docno>1148925.cms.txt</docno>
<text>
 
महामुंबई
मध्य रेल्वेचा पोर्ट ट्रस्टला मदतीचा हात
[ Tuesday, June 21, 2005  11:49:06 pm]


मुंबई (म. टा. प्रतिनिधी) : मुंबई गोदीतून देशाच्या निरनिराळ्या भागात कंटेनरद्वारे होणाऱ्या मालवाहतुकीसाठी पुरेशा प्रमाणात रेल्वेच्या वाघिणी उपलब्ध करून दिल्या जातील. तसेच, वाघिणीच्या अपुऱ्या संख्येमुळे गोदीत माल अडकून पडणार नाही, याची काळजी घेण्यात येईल, अशी खात्री मध्य रेल्वेचे महाव्यवस्थापक एस. बी. घोष दस्तीदार यांनी मुंबई पोर्ट ट्रस्टचे अधिकारी व आयात-निर्यातदार व्यापाऱ्यांना सोमवारी छत्रपती शिवाजी टमिर्नस मुख्यालयात झालेल्या बैठकीत दिली.

आयात-निर्यात व्यापारात अधिक वाढ व्हावी, यासाठी पायाभूत सुविधा उपलब्ध करून देणे गरजेचे आहे. त्यासाठी रेल्वे आणि गोदी व्यवस्थापन यांनी संयुक्तपणे हे आव्हान पेलण्याचे ठरविले आहे. मालवाहतूक वाढण्यासाठी विविध प्रकारच्या उपायांसाठी आवश्यक ती मदत करण्याचे आश्वासन घोष दस्तीदार यांनी या बैठकीत दिले.

आयात-निर्यातीच्या व्यवहारात महत्त्वाचा घटक समजल्या जाणाऱ्या लोखंड, स्टील, साखर, अन्नधान्य, खते आणि कोळसा या वस्तूंच्या व्यापाऱ्यांनी या बैठकीस उत्तम प्रतिसाद दिला. व्यापाऱ्यांच्या समस्यांचे निराकरण करण्यात येईल, असे मध्य रेल्वेचे चीफ ऑपरेशन मॅनेजर आर. एन. वर्मा यांनी सांगितले. मालवाहतुकीच्या संदर्भातील प्रश्ान् समजावून त्या सोडविण्याचा प्रयत्न केल्याबद्दल रेल्वे प्रशासनाचे यावेळी कौतुक करण्यात आले.

या बैठकीस मुंबई पोर्ट ट्रस्टचे उपाध्यक्ष ए. के. बाळ, मध्य रेल्वेचे अतिरिक्त व्यवस्थापक के. सी. जेना व वरिष्ठ अधिकारी उपस्थित होते.

मध्य रेल्वेच्या मालवाहतुकीत गेल्या दोन महिन्यांत 15.5 टक्के वाढ झाली असून, महसूलात 8.8 टक्के वाढ झाली आहे. गेल्या वषीर् एप्रिल-मे महिन्यात 6.81 दशलक्ष टन मालवाहतूक झाली होती. ती यंदा याच काळात 7.41 दशलक्ष टन झाली आहे. 2004 - 05 साली संपलेल्या आथिर्क वर्षात मध्य रेल्वेने 43 दशलक्ष टन वाहतूक करून, 4663.27 कोटी रुपयांचे उत्पन्न मिळविले होते.

 
</text>
</doc>
