<doc>
<docno>1148888.cms.txt</docno>
<text>
 
अर्थव्यवहार
अनिलकडून 'कॅपिटल'साठी खुला प्रस्ताव
[ Tuesday, June 21, 2005  10:58:57 pm]


मुंबई (वृत्तसंस्था) : रिलायन्स कॅपिटलमध्ये गुंतवणूक करण्याचा निर्णय घेतल्यानंतर अनिल अंबानी व एएए एन्टरप्राइझेस प्रा.लि. यांनी 1,188.75 कोटी रुपये मूल्य असलेले कॅपिटलच्या 5.14 कोटी समभागाची खरेदी करण्याचा खुला प्रस्ताव निवडला आहे.

10 रुपये दर्शनी मूल्य असलेल्या 5 कोटी 14 लाख समभागांची प्रत्येकी 231 रु. किमतीस ही खरेदी करण्यात येणार आहे. यामुळे रिलायन्स कॅपिटलचा भांडवली पाया 20 टक्क्यांनी वाढणार आहे. ही खरेदी 'सेबी'च्या 'टेक ओव्हर' नियमानुसार केली जाणार आहे.

11 ते 30 ऑगस्टपर्यंतही खरेदी येत्या 11 ऑगस्टपासून सुरू होत असून 30 ऑगस्ट रोजी बंद करण्यात येणार आहे. कोटक महिंद कॅपिटल कंपनी ही या शेअर्स खरेदीची व्यवस्थापक असेल. या प्राधान्य समभागांच्या खरेदीनंतर अनिल व 'एएए' यांचा कंपनीतील मतदानाचा अधिकार कमाल 32.03 टक्क्यांपर्यत वाढणार आहे. याशिवाय रिलायन्स कॅपिटल दहा रु. मूल्याच्या 2.90 कोटी समभागांची विक्री अर्थसंस्थांना करणार आहे.

 
</text>
</doc>
