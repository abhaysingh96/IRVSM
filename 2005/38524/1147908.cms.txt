<doc>
<docno>1147908.cms.txt</docno>
<text>
 
महामुंबई
मुंबईकर ऑन क्लाऊड नाइन
[ Tuesday, June 21, 2005  12:45:57 am]


मुंबई (म. टा. प्रतिनिधी) : रविवारच्या सुटीच्या दिवशी 'मुंबई मिरर'ने आपल्या मस्तीभऱ्या कार्यक्रमाने मुंबईत ठिकठिकाणी धमाल उडवून देत उपस्थित सर्व आबालवृद्धांची मने जिंकली. मालाडचे इनऑरबिट मॉल, अंधेरीचे फन रिपब्लिक, वांद्याचे ग्लोबस, कांदिवलीचे फेम, मुलुंडचे आर मॉल आणि पवईचे रोडाज यांसारख्या हॉटस्पॉट्सचे वातावरण संध्याकाळच्या म्युझिक आणि मस्तीने धुंद झाले होते. 'क्लाऊड नाइन' या डान्स ग्रुपची थिरकवणारी धून, विविध खेळ, स्पर्धा आणि असंख्य बक्षिसे... त्यामुळे तिकडे उपस्थित असलेल्या प्रेक्षकांचा पाय निघवत नव्हता.

शिबानी कश्यपने तिच्या 'सजना...' ते 'हो गयी है महोब्बत...'पर्यंत विविध गाणी सादर केली आणि उपस्थितांचे पाय थिरकायला लागले. तर रेडीओ जॉकी हर्षच्या खुसखुषीत निवेदनामधील विनोदपेरणीमुळे तर प्रेक्षकांतून सतत हास्याच्या लकेरी उमटत होत्या.

शॉपिंग, खेळ, मजा आणि गमतीजमतीसाठी इनऑरबिट मॉल उत्कृष्ट ठिकाण असल्याचे 'मुंबई मिरर'च्या कार्यक्रमामुळे पुन्हा एकदा सिद्ध झाले, असे प्रतिपादन या मॉलचे सीईओ योगेश सामंत यांनी केले.

 
</text>
</doc>
