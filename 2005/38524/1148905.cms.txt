<doc>
<docno>1148905.cms.txt</docno>
<text>
 
महाराष्ट्र
विरोधकांनी दाखविला हिसका
[ Tuesday, June 21, 2005  11:12:20 pm]


शिर्डी (म. टा. वृत्तसेवा) : नगर जिल्ह्यात 236 ग्रामपंचायत निवडणुकीत प्रस्थापितांनी आपापले गड राखले असले तरी विरोधकांच्या मुसंडीमुळे काही प्रमुख ग्रामपंचायतींत सत्तांतर घडवून आणले. काही ठिकाणी प्रस्थातपितांचे बुरूज ढासळले नसले तरी काही जागा जिंकून बुरुजाला तडे मात्र पाडलेच.

पहिल्या टप्प्यात 277 ग्रामपंचायतींपैकी 41 ग्रामपंचायती बिनविरोध झाल्याने 236 ग्रामपंचायतीं रविवारी 77 टक्के मतदान झाले होते. सोमवारी निकाल जाहीर झाल्यावर सत्तांतराचे चित्र स्पष्ट झाले. संगमनेर तालुक्यात 30 पैकी 28 ग्रामपंचायतींवर राज्याचे कृषीमंत्री बाळासाहेब थोरातांचे वर्चस्व पुन्हा एकदा प्रस्थापित झाले. जवळे कडलग, मंगळापूर या दोन ग्रामपंचायती विरोधकांनी जिंकल्या.

विधानसभा निवडणुकीत राहुरीत पराभूत झालेल्या राष्ट्रवादीचे प्रसाद तनपुरे यांच्या गटाने 42 पैकी 35 ग्रामपंचायतींमध्ये सत्ता काबीज केली. विखेसमर्थक सुभाष पाटील यांच्या पॅनलचा मोठा पराभव झाला. 17 पैकी 12 जागा जिंकून तनपुरे समर्थक भिटे यांचे पॅनल विजयी झाले. जि.प.पाठोपाठ ग्रामपंचायत निवडणुकीत पराभव झाल्याने सुभाष पाटील यांच्या पत्नी शशीकला पाटील यांनी राहुरी तालुका पंचायत समितीचा तडकाफडकी राजीनामा दिला आहे.

नेवाशात 41 ग्रामपंचायतींपैकी राष्ट्रवादीचे आमदार नरेंद घुले गटाला सर्वाधिक 16, काँग्रेसचे आमदार यशवंतराव गडाख यांच्या गटाला 10 तर भाजपचे विठ्ठल लंघे गटाला 6 ग्रामपंचायती जिंकता आल्या आहेत. श्रीरामपूरमध्ये 14 पैकी 9 ठिकाणी सत्ता मिळवत ससाणे गटाने तालुक्यावर आपले वर्चस्व सिद्ध केले.

निपाणी वडगांव, वडाळा महादेव, गळनिंब ग्रामपंचातीत सत्तांतर झाले. तेथे मुरकुटे यांनी तर 30 वर्षाची सत्ता उलथवून खोकर ग्रामपंचायत आ. ससाणे गटाने जिंकली. पाथडीर् तालुक्यात काँग्रेस व राष्ट्रवादी काँग्रेसने यश मिळविताना सेना-भाजप युतीला जबर हादरा दिला.

विखे पाटलांच्या प्रवरा या बालेकिल्ल्यात विरोधकांनी मुसंडी मारली. प्रवरा परिसरात आणि मतदारसंघात विरोधक नाहीत असा समज यामुळे फोल ठरला.

पंधरा वर्षाच्या सत्तांतरानंतर कोल्हार गावात प्रचंड मिरवणूक काढण्यात आली. या विजयी सभेत शंकर नाना खडेर्, सुरेंद खडेर्, डॉ. संजय खडेर्, रवींद देवकर यांनी आमदार राधाकृष्ण विखे यांच्यावर कडवट टीका केली. ते स्वत:च्या लोणी गावात ग्रामपंचायतीची निवडणूक बिनविरोध करू शकले नाहीत. असे का घडले.. लोकांना बदल हवा होता, अशी जळजळीत प्रतिक्रिया या सभेत खडेर् यांनी व्यक्त केली.

 
</text>
</doc>
