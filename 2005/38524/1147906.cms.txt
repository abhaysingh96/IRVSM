<doc>
<docno>1147906.cms.txt</docno>
<text>
 
महामुंबई
जयाप्रदा बनणार 'आम्रपाली'
[ Tuesday, June 21, 2005  12:45:19 am]


मुंबई (म. टा. सांस्कृतिक प्रतिनिधी) : नृत्यनिपुण चित्रतारका हेमा मालिनीच्या पावलावर पाऊल ठेवून जयाप्रदानेही आता रंगमंचावर पदार्पण करायचे ठरवले असून इतिहासात दंतकथा बनून राहिलेली 'आम्रपाली' नृत्यनाट्याद्वारे ती साकारणार आहे. चित्रपट ते राजकारण असा प्रवास यशस्वीपणे करणारी जयाप्रदा म्हणते, 'माझ्या आयुष्यातले हे नवे आव्हानही मी पेलून दाखवीन.'

' आम्रपाली'चे प्रयोग 25 आणि 26 जून रोजी एनसीपीएच्या जमशेद भाभा ऑडिटोरियममध्ये होणार आहेत. एका मोबाइल कंपनीने या नृत्यनाट्याची निमिर्ती केली असून सोमवारी सायंकाळी पत्रकार परिषदेत याची घोषणा करण्यात आली.

वैशाली नगरीतल्या आम्रपालीला नगरवधू बनविले जाते आणि ती आपल्या प्रेमाला तिलांजली देऊन आपल्या नगरासाठी अपूर्व त्याग करते. या कथेतल्या आम्रपालीच्या सर्वगुणसंपन्न व्यक्तिमत्वाने आपण भारले गेल्याचे सांगून जयाप्रदा म्हणाली, 'स्त्रीवर परिस्थितीने लादलेल्या सर्व बंधनांना झुगारून एका उदात्त ध्येयासाठी आम्रपाली उभी राहिली आणि तिने स्त्रीमुक्तीचा आविष्कार दाखवून दिला. आजही पुरूषप्रधान असलेल्या व्यवस्थेत आम्रपाली दाखवणे मला आव्हानात्मक वाटले ते त्यामुळेच.'

संगीतकार रवींद जैन यांनी या बॅलेचे संवाद आणि गीत लेखन केले असून संगीतही त्यांनीच दिले आहे. प्रसिद्ध नृत्यदिग्दर्शक भूषण लखान्दी यांनी 'आम्रपाली'चे नृत्यदिग्दर्शन केले आहे. यात आपण ओडिसी आणि कुचिपुडी नृत्यशैलींचा वापर केल्याचे त्यांनी सांगितले. दक्षा डान्स अकॅडेमीच्या साह्याने हा बॅले आकाराला आलेला आहे.

जयाप्रदासोबत नायक अजातशत्रूच्या भूमिकेत चित्रपट अभिनेता अविनाश वाधवान चमकणार आहे. पसेर्प्ट डी मार्क आणि बलरामपुर शुगर मिल्स हे ग्रुप या निमिर्तीशी निगडित असून प्रोव्हॉग, युटीआय,ओएनजीसी आणि पाटीर् स्मार्ट हे या कार्यक्रमाचे सहप्रायोजक आहेत.

 
</text>
</doc>
