<doc>
<docno>1148313.cms.txt</docno>
<text>
 
देश-विदेश
धर्मशाळानजीक अपघातात 19जण मृत्युमुखी
[ Tuesday, June 21, 2005  12:36:15 pm]


वृत्तसंस्था

धर्मशाळा : जवालजीकडून मनालीकडे जाणारी एक खासगी बस मंगळवारी सकाळी धर्मशाळानजीक खोल दरीत कोसळून झालेल्या अपघातात 19 जण मृत्युमुखी पडले तर 20 जण जखमी झाले आहेत.

पोलिसांनी दिलेल्या माहितीनुसार 40 प्रवाशांना घेऊन जाणाऱ्या या बसने धर्मशाळा शहर सोडल्यानंतर चरणकुंड येथे ही बस दरीत कोसळली. बसमध्ये प्रवास करणाऱ्या प्रवाशांमध्ये बडोद्यातील भारत संचार निगम लिमिटेडच्या कर्मचाऱ्यांचा मोठ्या प्रमाणावर समावेश होता.

धर्मशाळाचे पोलिस अधीक्षक सतींदर पाल सिंग यांनी दिलेल्या माहितीनुसार 18 मृतदेह दरीतून बाहेर काढण्यात आले आहेत. तर जखमी 20जणांनाही बाहेर काढण्यात आले आहे.

 
</text>
</doc>
