<doc>
<docno>1148421.cms.txt</docno>
<text>
 
महामुंबई: मुंबई टाइम्स
पालिका अवकृपेने घरात फांद्या!
[ Tuesday, June 21, 2005  03:04:04 pm]


समीर कर्वे

मुंबईत असलेल्या झाडांचा शिरच्छेद करायचा आणि वृक्षारोपणाच्या नावाखाली गल्लीबोळातही इतकी चुकीची झाडं लावायची, की त्यांचा भाराभर वाढणारा पसारा रहिवाशांच्या घरात शिरावा... मुंबई महापालिकेचा हा असा उफराटा न्याय आहे. हा सगळा 'अंधेर नगरी चौपट राजा'चा कारभार इथेच थांबत नाही. अशा डोईजड झालेल्या झाडांच्या अघोचर फांद्यांची छाटणी करायची जबाबदारी महापालिका घेत नाहीच, उलट त्यांच्या कंत्राटदारांमार्फत ही कामं करून घेण्याचा सल्ला देऊन 25 ते 30 हजारांपर्यंत रकमेचा मलिदा मागितला जातो, असा संतप्त अनुभव या फांद्यांनी त्रस्त झालेल्या रहिवाशांना आला आहे.

ग्राहक संरक्ष् ाण क्षेत्रातील कार्यकतेर् डॉ. सुरेश तोरणे यांनी गेली सहा वर्षं याबद्दल मुंबई महापालिकेकडे पत्रव्यवहार सुरू ठेवला असून अजून त्यांना न्याय मिळालेला नाही. डॉ. तोरणे यांनी केवळ तक्रारी न करता कोणत्या भागात कोणते वृक्ष लावणं योग्य आहे, यापासून सर्व गोष्टींची शास्त्रीय माहिती मिळवली आहे. महापालिकेने अत्यंत चुकीच्या पद्धतीने वृक्षारोपण केल्यामुळे या समस्यांनी उग्र रूप धारण केलं असल्याकडे त्यांनी लक्ष वेधलं.

ते म्हणाले की, कुलाबा बाजार भागात स्ट्रॅन्ड सिनेमाजवळ टेलिफोन भवनच्या गल्लीमध्ये पेल्ट्रोफोरम पेट्रोकार्पम या प्रकारची विदेशी प्रजातीची झाडं लावण्यात आली आहेत. ही झाडं बिल्डिंग उभारल्यानंतर कित्येक वर्षांनी लावण्यात आली. त्यामुळे खबरदारी घेणं सहज शक्य होतं. अशा प्रकारची किंवा वड, पिंपळ यासारखी झाडं हायवेवर लावली, तरी हरकत नाही, पण छोट्या गल्लीबोळांमध्ये किंवा इमारतींच्या जवळ ती लावून उपयोग नाही. कोणत्या प्रकारची झाडं कुठे लावायची, याचे स्पष्ट नियम असताना पालिकेकडून मात्र सर्रास कोणत्याही प्रकारची झाडं कुठेही लावली जातात. कुलाब्यातली वृक्षलागवड अवघ्या आठ ते दहा वर्षांपूवीर् करण्यात आली.

ही झाडं पटापट वाढतात. ही झाडं चांगली सावली देतात आणि ती स्टेट किंवा नॅशनल हायवेवर योग्य असतात, मात्र गल्लीबोळात लावू नयेत, असं मत इन्स्टिट्यूट ऑफ सायन्सच्या वनस्पतीशास्त्र विभागाचे डॉ. टी. श्रीनिवासू यांनी एका अहवालात व्यक्त केलं आहे. ही झाडं छोट्या गल्ल्यांच्या बाजूला वाढल्यास त्याची वारंवार योग्य प्रकारे छाटणी केली पाहिजे. अन्यथा त्यांचा बिल्डिंग्जना अडसर होऊ शकतो, असंही त्यांनी म्हटलं आहे.

या झाडांच्या फांद्यांच्या संभाराचा घेर 30-30 मीटरपर्यंत असू शकतो. त्यामुळे 10-12 फूट रुंद गल्लीबोळातून ही झाडं पसरायला जागा मिळत नाही. या वाढलेल्या झाडांची छाटणी करण्यासंदर्भात आयोनिक, कॉरिन्थन, पुष्पा भवन, शहरजादे या इमारतींच्या रहिवाशांनी पालिकेकडे तक्रारी केल्या. या इमारतींमधील रहिवाशांच्या घरातच फांद्या जाऊन पोहोचल्या. ही झाडं तोडण्यासाठी पाठपुरावा सुरू केल्यानंतर मात्र पालिकेतल्या कंत्राटदारांच्या लॉबीमार्फत वृक्षछाटणी कशी करून घेता येते, हे त्यांना कळलं.

रस्त्यावरच्या झाडांची छाटणी करण्याची जबाबदारी पालिकेची असताना पालिकेचं पथक तिथे येत नाही. या समस्येकडे लक्ष वेधलं, तर मात्र कंत्राटदारांमार्फत ते करून घेण्यास सांगितलं जातं. कंत्राटदार त्यासाठी 25 ते 30 हजार रुपयांपर्यंत रक्कम मागतात. रहिवाशांनी त्यांच्या चुका नसताना हजारोंचा भुर्दंड कशासाठी सोसायचा, असा सवाल तोरणे यांनी केला.

महापालिकेचे उद्यान अधीक्षक प्र. अ. नारिंग्रेकर यांनी सांगितलं की, पालिकेकडून दरवषीर् पावसाळ्यापूवीर् वृक्षछाटणी केली जाते. यावषीर् ए विभागात तर सर्वाधिक छाटणी करण्यात आली आहे. झाडं लावतानाही फूटपाथची लांबीरुंदी पाहून कोणती झाडं लावायची, ते ठरवलं जातं. पेल्टोफोरम टेरोकार्पम या झाडांची वाढ चांगली होते, परंतु केवळ तीच झाडं लावली जात नाहीत. गुलमोहोर, अशोक या प्रकारच्या झाडांचीही लागवड केली जाते. पालिकेऐवजी लोक स्वत:हून झाडं लावतात, तेव्हा गोंधळ उडू शकतो, असं ते म्हणाले.

 
</text>
</doc>
