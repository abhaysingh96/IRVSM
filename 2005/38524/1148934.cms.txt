<doc>
<docno>1148934.cms.txt</docno>
<text>
 
महामुंबई
महिलांचा सत्तेतील सहभाग वाढतोय
[ Tuesday, June 21, 2005  11:56:28 pm]


मुंबई (म. टा. प्रतिनिधी) : स्थानिक स्वराज्य संस्थांच्या विविध स्तरातील यंत्रणामध्ये महाराष्ट्रात एक लाख महिला लोकप्रतिनिधी कार्यरत असून, त्यापैकी दहा महिला सरपंच, 110 तालुक्यात पंचायत समिती अध्यक्ष आणि 12 जिल्हा परिषदांच्या अध्यक्ष असल्याचे एका पाहणीत आढळून आले आहे. महिला लोकप्रतिनिधी निवडून आल्याने संबंधित गावातील विकासकामांचाही क्रम बदलला आहे.

' लोकशाही व्यवस्था अधिक बळकट व्हावी, यासाठी मूल्याधारित राजकारण असायला हवे, अशी सर्वांची अपेक्षा असते. मात्र, समाजात वंचित, सर्वात संघर्ष करणारी आणि पुरुषांच्या तुलनेत योग्य न्याय देण्यात सरस असलेली महिला अधिक संख्येने राजकारणात येऊन, त्यांनी सत्तापदे हाती घेतल्यास प्रशासनाच्या कारभारात अमूलाग्र बदल घडू शकतो,' असे महिला राजसत्ता आंदोलनाचे ज्येष्ठ कार्यकतेर् भीम रासकर यांनी सांगितले.

' स्थानिक स्वराज्य संस्थांमध्ये मोठ्या प्रमाणात महिला निवडून आल्या तर तेथील भ्रष्टाचाराचे समूळ उच्चाटन होईल, हा भ्रम आमच्या मनात नाही. पण सध्याच्या बिघडलेल्या परिस्थितीत चांगला बदल होऊ शकतो. स्त्री सत्ताकारणात आली तर गावात विकासप्रश्ानंचा क्रम बदलून रस्त्याऐवजी पिण्याच्या पाण्याला प्राधान्य दिले जाते,' असा 300 गावातील कामाचा अनुभव असल्याचे रासकर म्हणाले. बऱ्याच ठिकाणी महिला लोकप्रतिनिधींचा कारभार प्रत्यक्षात त्यांचे नवरेच हाकत असल्याचा अनुभव आल्याचेही रासकर यांनी सांगितले.

महिला व पंचायत राज या विषयावरील इंग्रजी, हिंदी व अन्य प्रादेशिक भाषेतील उत्कृष्ट लेखासाठी प्रत्येकी दोन लाख रुपयांचा सरोजिनी नायडू पुरस्कार दरवषीर् दिला जातो. या पुरस्कारासाठी देशातील कुठल्याही वर्तमानपत्रात 15 जुलै 2004 ते 15 जुलै 2005 या कालावधीत प्रकाशित झालेला लेख विचारात घेण्यात येईल, असे हंगर प्रोजेक्टच्या सुमेधा शर्मा यांनी वार्ताहरांना सांगितले.

अधिक माहिती : महिला राजसत्ता आंदोलन, द्वारा आरएससीडी, आरएच 4, सी 4, लेन 8, सेक्टर 9, सीबीडी बेलापूर, नवी मुंबई 400614. फोन : 022-27577587. फॅक्स : 022 - 27574110. हंगर प्रोजेक्ट, नवी दिल्ली, फोन : 011 - 51688847-50, फॅक्स : 011 - 51688851 - 52.

 
</text>
</doc>
