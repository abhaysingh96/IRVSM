<doc>
<docno>1147922.cms.txt</docno>
<text>
 
महामुंबई
साडेसहा हजार झोपड्यांचेच पुनर्वसन
[ Tuesday, June 21, 2005  12:55:56 am]


मुंबई (म. टा. प्रतिनिधी): मुंबईतल्या अधिकृत झोपड्यांची मुदत 1995वरून 2000 करण्यासंदर्भात प्रिंटींग मिस्टेक झाली असे विधान करण्यापासून ते काँग्रेस अध्यक्ष सोनिया गांधींनी जातीने लक्ष घातल्यानंतर 2000 हीच मुदत आम्ही प्रमाण मानतो असे म्हणणाऱ्या राज्य सरकारने हायकोर्टात सोमवारी केलेल्या प्रतिज्ञापत्रात मात्र आपण केवळ साडेसहा हजार झोपड्यांचेच पुनर्वसन करू शकतो असे म्हटले असल्याचे समजते.

मुख्य न्यायमूतीर् दलवीर भंडारी व न्या. एस. जे. वजीफदार यांच्या खंडपीठाला अॅडव्होकेट जनरल रवि कदम यांनी राज्य सरकारतफेर् मालाड व तुभेर् या भागात अंदाजे साडेसहा हजार झोपड्यांचे पुनर्वसन करणे शक्य असल्याची माहिती देणारे प्रतिज्ञापत्र सादर केले. मात्र 2000 सालापूवीर्च्या पाडण्यात आलेल्या 5645 झोपड्यांचे त्या ठिकाणी पुनर्र्र्वसन करण्यात येणार आहे का याविषयी या प्रतिज्ञापत्रात स्पष्टता नाही. गृहनिर्माण विभागाचे उपसचिव अशोक जगताप यांनी हे प्रतिज्ञापत्र केले आहे.

बेकायदा बांधकामाविरुद्धच्या मोहिमेच्या-वेळी पाडण्यात आलेल्या 1995 नंतरच्या व 2000 सालापूवीर्च्या झोपड्यांचे पूर्व व पश्चिम उपनगरांमध्येच पुनर्वसन करण्याचे आश्वासन राज्य सरकारने झोपडपट्टी-वासीयांच्या नेत्या मेधा पाटकर यांना दिले आहे. मात्र 1 जानेवारी 1995 पर्यंतच्याच झोपड्यांना संरक्षण असल्याने पेच निर्माण झाला असून हायकोर्टाकडूनच 2000 पर्यंतच्या झोपड्यांबाबत आदेश मिळावा म्हणून राज्य सरकार प्रयत्न करीत आहे. तर राज्य घटनेनुसार कोणीही या शहरात वास्तव्यास येण्यासाठी आम्ही विशिष्ट मुदत कशी काय घालू शकतो असा प्रतिप्रश्ान् उन्हाळ्याच्या सुट्टीत कोर्टाने सरकारला विचारला होता.

 
</text>
</doc>
