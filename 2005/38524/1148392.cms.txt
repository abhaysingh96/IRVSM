<doc>
<docno>1148392.cms.txt</docno>
<text>
 
प्रगती फास्ट
वर्षात मॅनेजमेण्ट टप्पा पार
[ Tuesday, June 21, 2005  02:40:14 pm]


मॅनेजमेण्टचा पोस्ट ग्रॅज्युएट कोर्स करायचा म्हणजे पुन्हा दोन ते तीन वर्षांची गुंतवणूक. त्यामुळे वाढतं वय करिअरमध्ये अस्थिरता निर्माण करतं. ही समस्या मॅनेजमेण्ट स्कूलमध्ये उपलब्ध असलेले एक वर्ष कालावधीचे मॅनेजमेण्ट कोर्सचे पर्याय सोडवू शकतात.

कॉपोर्रेट सेक्टरमध्ये प्रवेश मिळवायचा असेल तर ग्रॅज्युएशन पुरेसं नसतं. मॅनेजमेण्टशी संबंधित एखादा कोर्स करावाच लागतो. थोडक्यात पोस्ट ग्रॅज्युएशन कोर्स करण्यासाठी पुन्हा दोन ते तीन वर्षांची गुंतवणूक. त्यानंतरही हमखास जॉब मिळेल असं नाही. दरम्यान, वय आणि सेटलमेण्टची चिंता वाढत जाते. यावर उपाय म्हणून विद्याथीर् एक वर्षाचा मॅनेजमेण्ट कोर्स करणं पसंत करतात.

विद्यार्थ्यांचा एक वर्ष मॅनेजमेण्ट कोर्सला वाढता कल पाहून भारतातील कित्येक इन्स्टिट्यूटने अशा प्रकारचे कोर्स सुरू केले आहेत. हैदराबादच्या इंडियन स्कूल ऑफ बिझनेसमध्ये एक वर्ष कालावधीचा कोर्स आहे. इथली विद्यार्थ्यांची पहिली बॅच नुकतीच इन्स्टिट्यूटमधून बाहेर पडली.

काही वर्षांपूवीर्पर्यंत तरी अहमदाबादच्या इंडियन इन्स्टिट्यूट ऑफ मॅनेजमेण्टमध्ये एमबीए कोर्सला प्रवेश घेणाऱ्या विद्यार्थ्यांकडे कामाचा अनुभव होताच असं नाही. मात्र या वषीर् एमबीएची डिग्री घेऊन बाहेर पडणाऱ्या विद्यार्थ्यांपैकी 30 हून अधिक विद्यार्थ्यांकडे सरासरी चार वर्षं कामाचा अनुभव होता. यामुळे एमबीएची डिग्री आणि कामाचा अनुभव असणाऱ्या विद्यार्थ्यांना इण्डस्ट्रीकडून प्रचंड मागणी येते, असं आयआयएमच्या जी. रघुराम यांनी सांगितलं. आयआयएमतफेर् आता एक्झिक्युटिव म्हणून काम करणाऱ्यांसाठी मॅनेजमेण्ट कोर्स सुरू करण्यात आला आहे. पोस्टग्रॅज्युएट प्रोग्राम फॉर प्रोफेशनल एक्झिक्युटिव हा पोस्टग्रॅज्युएट कोर्स असून कोर्सचा कालावधी एक वर्ष आहे. कोलकाताच्या आयआयएमतफेर्ही हा कोर्स सुरू होत आहे. मुंबईच्या एस.पी. जैन इन्स्टिट्यूट ऑफ मॅनेजमेण्ट या नामांकित मॅनेजमेण्ट इन्स्टिट्यूटतफेर्ही हा कोर्स सुरू होत आहे. जुलै 05 पासून हा कोर्स सुरू होईल.

मॅनेजमेण्ट क्षेत्राशी संबंधित कामाचा अनुभव असेल, तर एक वर्षाच्या मॅनेजमेण्ट कोर्सचा निश्चित फायदा होऊ शकतो. काही वेळेस कामाचा अनुभव नसलेले मॅनेजमेण्टचे विद्याथीर् एखाद्या कंपनीतून करिअरची सुरुवात करताना कमी महत्त्वाच्या पदापासून काम करायला तयार असतात. मात्र अशा प्रकारचा कोर्स केलेले विद्याथीर् कामाचा अनुभव असल्यामुळे बिनमहत्त्वाच्या पदावर काम करण्यास तयार नसतात. बऱ्याचदा विद्यार्थ्यांच्या मानसिकतेत हा फरक दिसून येतो, असं मत आयसीएफआय बिझनेस स्कूलचे प्रो. विवेक पाटकर यांनी सांगितलं.

असोसिएशन ऑफ प्रोफेशनल इंजिनीअर्स, सायण्टिस्ट अॅण्ड मॅनेजर्स आणि ऑस्ट्रेलियाच्या ला ट्रॉबे युनिव्हसिर्टी यांच्या संयुक्त विद्यमाने असाच ऑनलाइन मॅनेजमेण्ट कोर्स सुरू केला आहे. फ्रण्टलाइन मॅनेजर्स, सुपरवायझर आणि टेक्निकल प्रोफेशनल स्तरावर काम करणाऱ्या व्यक्तींना हा कोर्स करता येईल. मॅनेजमेण्ट स्तरावर कशा प्रकारचं काम चालतं, याचं ट्रेनिंग या कोर्समध्ये देण्यात येतं.

टॅसमॅक इन्स्टिट्यूटमध्येही अशाच प्रकारचा पर्याय उपलब्ध आहे. विद्यार्थ्यांना एक वर्ष फूलटाइम आणि दोन वर्षं पार्टटाइम यापैकी एक पर्याय निवडता येईल. या कोर्सला यूकेच्या युनिव्हसिर्टी ऑफ वेल्सची मान्यता आहे. दोन वर्षांचा फूलटाइम कोर्स करणं प्रत्येकालाच जमेल असं नाही, असं मत इण्डस्ट्रीतील अनेकांनी व्यक्त केलं. यामुळेच ऑनलाइन आणि एक वर्ष कालावधीच्या या कोसेर्सना विद्यार्थ्यांकडून चांगलीच मागणी येऊ लागली आहे.

ही मागणी लक्षात घेऊन आज इण्डस्ट्रीतील अनेक कंपन्या आणि ऑर्गनायझेशनतफेर् अशा प्रकारचे कोर्स सुरू होत आहेत. कामाचा अनुभव असणाऱ्या विद्यार्थ्यांच्या मागण्या आणि गरजा लक्षात घेऊन हे कोर्स डिझाइन करणं शक्य आहे. असं झाल्यास एक वर्ष कालावधीचा एमबीए कोर्स हा योग्य पर्याय ठरू शकतो. विद्यार्थ्यांच्या कामाच्या बदलत्या स्वरूप आणि जबाबदाऱ्यांप्रमाणे कोर्समध्ये आवश्यक ते बदल करता येणं शक्य आहे.

एक वर्षाच्या कोर्सनंतर कंपनीच्या मॅनेजमेण्ट स्तरावर काम करता येईल का, अशी शंका अनेकांना वाटू शकते. मात्र हे तितकंसं खरं नाही. उमेदवारांकडे असलेलं ज्ञान, कामाची माहिती, स्किल्स आणि कामाचा अनुभव याच्या बळावर महत्त्वाची जागा त्यांना निश्चितच मिळवता येते. दोन-तीन वर्षं कालावधीचा कोर्स केलेल्या विद्यार्थ्यांच्या तुलनेत हे विद्याथीर् मागे पडतात, हा गैरसमज आहे.

एक वर्ष कालावधीचा मॅनेजमेण्ट कोर्स उपलब्ध असलेल्या काही इन्स्टिट्यूट :

टॅसमॅक कापोर्रेट ऑफिस अॅण्ड कॅम्पस, टॅसमॅक हाऊस, प्लॉट नंबर 14, टॅसमॅक रोड, विमान नगर, पुणे - 411014. टेलिफोन नंबर : 020-56003871/72.

असोसिएशन ऑफ प्रोफेशनल इंजिनीअर्स, सायण्टिस्ट अॅण्ड मॅनेजर्स, ऑस्ट्रेलिया, इटीपी सविर्सेस प्रा. लि., सी 38, पॅम्पोश एनक्लेव्ह, ग्रेटर कैलाश 1, नवी दिल्ली - 110048. टेलिफोन नंबर : 011- 26227190

वेलिंगकर इन्स्टिट्यूट ऑफ मॅनेजमेण्ट, माटुंगा स्टेशनजवळ (सेण्ट्रल रेल्वे).

नरसी मोनजी इन्स्टिट्यूट ऑफ मॅनेजमेण्ट स्टडीज, व्ही.एल. मेहता रोड, विलेपार्ले (पश्चिम), मुंबई 400056. टेलिफोन नंबर : 2613 4577 / 2614 3177, फॅक्स नंबर : 26114512

एस.पी. जैन इन्स्टिट्यूट ऑफ मॅनेजमेण्ट अॅण्ड रिसर्च, मुनशी नगर, अंधेरी (पश्चिम), मुंबई - 4000058. टेलिफोन नंबर : 2623 7454/0396/2401.

प्रगती फास्ट टीम

 
</text>
</doc>
