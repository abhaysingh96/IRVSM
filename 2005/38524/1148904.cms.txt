<doc>
<docno>1148904.cms.txt</docno>
<text>
 
महाराष्ट्र
सोलापूर शहरात पाणीकपात
[ Tuesday, June 21, 2005  11:11:42 pm]


सोलापूर (म. टा. वृत्तसेवा) : शहराला पाणीपुरवठा करणाऱ्या आंैज बंधाऱ्यातील पाणीसाठा मंगळवारी संपल्यामुळे बुधवारपासून शहराला पाणीटंचाई निर्माण होणार आहे. उजनी धरणातून भीमा नदीच्या पात्रात अद्याप पाणी सोडले नसल्यामुळे ऐन पावसाळ्यात शहरवासीयांना संकटाला समोरे जावे लागत आहे.

उजनी ते सोलापूर थेट पाइपलाईनद्वारे तसेच औंज व हिप्परगा तलाव अशा तीन ठिकाणांहून सोलापूर शहराला पाणीपुरवठा होतो. मात्र हिप्परगा तलाव कोरडा पडल्याने गेल्या तीन वर्षांपासून तेथील पाणीउपसा बंद होता. आता औंज बंधाराही कोरडा पडल्यामुळे शहरातील पाणीपुरवठा उजनी ते सोलापूर थेट पाइपालाईनवरच अवलंबून आहे. त्यामुळे महापालिका बुधवारपासून शहरात पाणीकपात करणार आहे.

 
</text>
</doc>
