<doc>
<docno>1148902.cms.txt</docno>
<text>
 
महाराष्ट्र
पेशवे उद्यानात अभिनव ऊर्जाप्रकल्प
[ Tuesday, June 21, 2005  11:11:08 pm]


पुणे : अपारंपरिक ऊर्जास्त्रोत साधनांद्वारे देशात ऊर्जानिमिर्ती कशी करता येईल, याचा अभ्यास करून नवीन तंत्रज्ञानाच्या आधारे महाऊर्जा व पुणे महानगरपालिका यांच्या एकत्रित प्रयत्नातून पेशवे उद्यान ऊर्जा प्रकल्पाची निर्मिती करण्यात आली आहे. 2.40 कोटी रुपये खर्चाच्या या प्रकल्पात करमणूक आणि ज्ञानाचा प्रसार हे दोन्ही हेतू साध्य करण्याचा प्रयत्न आहे.

सौरऊजेर्वर चालणारी प्रदुषणमुक्त अशी वाहनव्यवस्था दाखविण्यासाठी सौर ऊजेर्वरील आगगाडी (फुलराणी), अपारंपरिक ऊर्जा साधनांच्या तांत्रिक बाबींचे प्रात्यक्षिक, ऊर्जा बचतीबाबत जनजागृती असे प्रकल्पातील हेतू आहेत.

पेशवे उद्यानाला लागणारी वीज या प्रकल्पाद्वारेच मिळविण्याचा प्रयत्न केला जाईल, असे महापालिकेतफेर् सांगण्यात आले. उद्यानात विविध दालने असून सौरऊर्जा दालनात सौर प्रकाशिय साधनांची भौतिक माहिती, त्या साधनांपासून उर्जा निर्मिती वपारंपरिक ऊर्जानिर्मितीविषयी माहिती व प्रश्नमंजुषा यांचा समावेश असेल. तर पवनऊर्जा दालनात पवनऊर्जा साधनांची माहिती, पवन जनित्रांची कार्यरत असलेली प्रतिकृती, पवनचक्की, पवन ऊजेर्वर आधारित संगणकाद्वारे प्रश्नमंजुषा यासंबंधी माहिती मिळू शकते.

जलविद्युत दालनात जलविद्युत निर्मितीसाठी वापरण्यात येणाऱ्या वेगवेगळ्या प्रकारच्या टर्बाइन्सच्या प्रतिकृती, जलविद्युत निर्मितीच्या वेगवेगळ्या प्रकल्पांच्या प्रतिकृती, जलविद्युत ऊजेर्वर आधारित संगणकाद्वारे प्रश्नमंजुषा यांचा समावेश आहे. त्याचप्रमाणे जैविक ऊर्जा दालनात बायोगॅस संयंत्राची प्रतिकृती, गॅसिफायर संयंत्र, सुधारित चुली, शवदाहिनी लोकांना पाहाण्यासाठी ठेवण्यात आलेले आहेत.

याशिवाय ऊर्जा माहिती दालनात सुसज्ज वाचनालय, माहितीपट पाहण्याची व्यवस्था याची सीडी व संगणकावरील माहिती उपलब्ध आहे. बॅटरीवर चालणारी सायकल, ऊर्जा निर्मिती करणारी घसरगुंडी, सौर ऊजेर्वर चालणारी आगगाडी ही या प्रकल्पातील खास आकर्षणे आहेत.

22 किलोवॉटचा वीजनिर्मिती प्रकल्प, जलऊजेर्वर आधारित मनोरंजन कारंजे, सौर कंदिल, उद्यानाला पाणी देण्यासाठी सौर पंप यांच्यातून नागरिकांना अपारंपरिक स्त्रोत वापरण्यास प्रोत्साहन मिळेल, असा विश्वासही व्यक्त करण्यात आला आहे. ऊर्जाप्रकल्प पाहण्यासाठी लहान मुलांसाठी 2 रुपये तर प्रौढांसाठी 3 रुपयेे प्रवेशशुल्क आहे. फुलराणीकरिता वेगळे शुल्क असेल. ऊर्जा उद्यान सकाळी 10 ते रात्री 8 या वेळेत खुले असून, दर बुधवारी साप्ताहिक सुटी असेल, अशी माहिती यासंदर्भात देण्यात आली आहे.

 
</text>
</doc>
