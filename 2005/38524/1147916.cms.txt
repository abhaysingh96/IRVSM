<doc>
<docno>1147916.cms.txt</docno>
<text>
 
महामुंबई
बेस्ट भाडेवाढ नाही
[ Tuesday, June 21, 2005  12:53:18 am]


मुंबई (म. टा. प्रतिनिधी) : डिझेलच्या दरात वाढ झाल्याने बेस्ट उपक्रमावर सुमारे 16 कोटी रुपयांचा अतिरिक्त बोजा पडणार असला तरी बसच्या भाड्यात वाढ करण्यात येणार नसल्यामुळे मुंबईकरांना दिलासा मिळणार आहे.

डिझेलच्या दरात लिटरमागे एक रुपया वाढ झाल्यास 8 कोटी रुपयांचा बोजा पडतो. आता दोन रुपयांची वाढ झाल्याने 16 कोटी रुपयांचा बोजा बेस्ट उपक्रमावर पडणार आहे. बेस्ट उपक्रमाचा वाहतूक विभाग तोट्यात आहे. 2003-2004 या वर्षात 175 कोटी रुंपयांचा तोटा होता. ऑगस्ट 2004मध्ये डिझेलचे दर पुन्हा वाढल्याने उपक्रमावर 70 कोटी 29 लाख रुपयांचा बोजा पडला. पण बेस्टची भाडेवाढ झाली ती जानेवारी 2005मध्ये! आता पुन्हा डिझेलचे दर वाढले आहेत. पण जानेवारीत भाडेवाढ केल्याने आता सध्या तरी पुन्हा भाडेवाढीचा विचार नसल्याचे बेस्ट समितीचे अध्यक्ष सुरेंद बागलकर यांनी स्पष्ट केले.

 
</text>
</doc>
