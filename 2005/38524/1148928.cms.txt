<doc>
<docno>1148928.cms.txt</docno>
<text>
 
महामुंबई
एअर इंडियाची हेल्पलाइन
[ Tuesday, June 21, 2005  11:51:46 pm]


मुंबई (म. टा. प्रतिनिधी) : प्रवाशांना हवाई सेवेबाबत आवश्यक ती माहिती तातडीने उपलब्ध करून देण्याचा भाग म्हणून एअर इंडियाने मंगळवारपासून मुंबईतील कार्यालयात 24 तास माहिती देण्याची यंत्रणा कार्यान्वित केली आहे. यासाठी एअर इंडियाने मुंबईत 1600 227722 टोल फ्री नंबर उपलब्ध करून दिला आहे. ही सेवा कंपनीच्या महाराष्ट्र, गुजरात, गोवा, भोपाळ आणि इंदोरच्या कार्यालयातही असेल.

या टोल फ्री नंबरवर आलेल्या प्रवाशांच्या तक्रारी कस्टमर सव्हिर्स एजंट जाणून घेतील आणि त्यांचे निराकरण करतील. हवाई वाहतूक सेवेची सद्यस्थिती, आरक्षण, फेरबुकिंग व ठराविक विमानसेवेबाबतची माहिती यामुळे प्रवाशांना मिळणार आहे.

ही टोल फ्री सेवा सध्या महानगर टेलिफोन निगम आणि भारत संचार निगम लिमिटेडच्या लँडलाइन आणि मोबाइल सेवेवर उपलब्ध आहे. ऑरेंज, एअरटेल, टाटा इंडिकॉम व रिलायन्स यांसारख्या अन्य कंपनीचे मोबाइल व लँडलाइनधारकांना ही सेवा 022 - 2548 9999 या क्रमांकावर मिळू शकेल. अशा प्रकारचा उपक्रम लवकरच देशातील अन्य शहरांमध्येही उपलब्ध करून देण्याचा एअर इंडियाचा मानस आहे.

 
</text>
</doc>
