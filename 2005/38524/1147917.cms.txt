<doc>
<docno>1147917.cms.txt</docno>
<text>
 
महामुंबई
पनवेलजवळ अपघात; 7 ठार
[ Tuesday, June 21, 2005  12:54:14 am]


नवी मुंबई (म. टा. वृत्तसेवा) : मुंबई-गोवा महामार्गावर पनवेल तालुक्यातील शिरढोण व पळस्पे गावांदरम्यान सोमवारी सकाळी साडेआठच्या सुमारास क्वालिस व मिनीबसची समोरासमोर धडक बसून 7 जागीच ठार झाले तर 16 जखमी झाले. मृतांत एकाच कुटुंबातील पाच व्यक्तींचा समावेश आहे.

कुर्ल्याहून श्रीवर्धनकडे जाणाऱ्या क्वालिस गाडीत असलेले यासीम हुसेन वाडकर (45), त्यांची पत्नी तबस्सुम (35), मुलगा सोहल (15), मुली सफा (11), आयेशा (10), क्वालिसचा चालक इक्बाल बशीर शेख (30), बसमालक अब्दुल रहेमान चौगुले (38), यांचे जागीच निधन झाले. यासीम वाडकर यांचा मुलगा अब्दुल (6) हा बचावला असून वाडकर यांची आई जुलेखा मोहम्मद शरीफ (65) जखमी झाल्या आहेत. यासीम वाडकर कुटुंब कुर्ल्याचे राहणार असून ते श्रीवर्धन येथे नातेवाईकांकडे जात होते.

मिनीबसमधील शकील हुसेन वेफना (30), बुरहन अब्दुल हमीद उलडे (22), अख्तारी आदम बिमापुरी (55), अयुब दाऊद उलडे (44), वसंत काजारे (25), जीतेंद जोशी (30), सुभाष भोसले (29), संजय जाधव (33), नरेश शिंदे (33), मनोहर शिगवण (45), साजीद लोगडे (30), शफीत चरफरे (60), उन्नवर शफीत चरफरे (40), अरीफ खेरटकर (37), रियाझ पावस्कर (37) इत्यादी जखमी झाले आहेत. जखमींवर पनवेल येथील गांधी व पॅनासिया रुग्णालयात तर काहींवर सायन हॉस्पिटलमध्ये उपचार चालू आहेत.

 
</text>
</doc>
