<doc>
<docno>1148890.cms.txt</docno>
<text>
 
अर्थव्यवहार
गृहकर्ज : 'फिक्स्ड्' पर्याय स्वीकारावा का?
[ Tuesday, June 21, 2005  10:59:56 pm]


अलिकडच्या काळात गृहकर्जांवरील व्याजदर वाढले आहेत. तेव्हा व्याजापोटी आपल्याला मोजावी लागणारी रक्कम कमीत कमी कशी पडेल याचा हुशारीने विचार करण्याची हीच वेळ आहे. याबाबतचा सल्ला कसा असू शकेल?

समजा रवीकुमार नावाच्या एका गृहस्थाने 10 लाख रुपयांचे होम लोन घेतले आहे. ते बदलत्या व्याजदराचे ('फ्लोटिंग रेट') गृहकर्ज आहे. त्याचा प्रश्ान् असा आहे, 'मी आता फ्लोटिंग रेटचा पर्याय सोडून फिक्स्ड् इंटरेस्ट रेटचा पर्याय निवडावा का? हे करण्यामागची कारणमींमासा किंवा निकष कोणते?'

आता रवीची परिस्थिती नेमकी काय आहे ते पाहू या. रवीने एक वर्षापूवीर् एका बँकेकडून 7.25 टक्के 'फ्लोटिंग रेट'ने गृहकर्ज घेतलेले आहे. नंतर गतवषीर्च्या नोव्हेंबरमध्ये त्याच्या कर्जावरील व्याजदर अर्ध्या टक्क्याने वाढला आणि पुन्हा गेल्याच आठवड्यात तितकाच (अर्ध्या टक्क्याने) वाढविण्यात आला. म्हणजे तब्बल एका टक्क्याने व्याजदरात वाढ झाली. रवीच्या गृहकर्जावरील 'फ्लोटिंग' व्याजदर आता आहे 8.25 टक्के!

गेल्या सात महिन्यांत गृहकर्जांवरील व्याजदर एक टक्क्याने वाढलेले असल्याने ज्यांनी 'फ्लोटिंग रेट' दराने गृहकजेर् घेतलेली आहेत असे बँकग्राहक हवालदिल झालेले आहेत. आता त्यांनी 'फिक्स्ड् रेट लोन'चा पर्याय स्वीकारला तर त्यांना 'ट्रान्स्फर फी' तर द्यावी लागेलच, शिवाय किंचित अधिक व्याजदरही (नव्या फिक्स्ड्) कर्जावर लागू होईल. जर असे कर्ज त्यांनी आता 'फिक्स्ड् रेट लोन'मध्ये रुपांतरित केले नाही, तर दीर्घकाळात व्याजदरांबाबतच्या अनिश्चिततेला तोंड द्यावे लागेल. या पेचातून बाहेर पडण्याचा मार्ग कोणता? रवीने आता 'फिक्स्ड् रेट होम लोन'चा पर्याय स्वीकारावा का? वाढते व्याजदर लक्षात घेता तज्ज्ञांच्या मते पुढील जोखीम टाळण्यासाठी 'फिक्स्ड् रेट'मध्ये आपले कर्ज कन्व्हर्ट करणेच योग्य ठरेल. हे जितक्या लवकर करता येईल तितके बरे. कारण, बँकिंग उद्योगातील तज्ज्ञांची मते विचारात घेता सध्या तरी व्याजदर वाढण्याचाच कल असल्याबाबत त्यांचे एकमत आहे. व्याजदर जेव्हा खाली येत असतात तेव्हा मात्र बदलते व्याजदर अर्थात 'फ्लोटिंग रेट ऑफ इंटरेस्ट'च बरे ठरतात. सध्याचे वाढत्या व्याजदराचे वातावरण पाहता 'निश्चित व्याजदरा'चा पर्यायच योग्य ठरतो.

रवीने जेव्हा या संदर्भात आपल्या बँकेशी 'स्विच ऑप्शन'साठी संपर्क साधला तेव्हा त्याच्या लक्षात आले की, नव्याने लागू होणारा 'फिक्स्ड् इंटरेस्ट रेट' किंचित अधिक, म्हणजे 8.75 टक्के तर असेलच, शिवाय त्याला कर्जाच्या उर्वरित रकमेवर (जी परतफेड अद्याप व्हावयाची आहे) 1.5 टक्के बदल केल्याबद्दलचा खर्च अर्थात 'स्विच कॉस्ट' द्यावी लागणार आहे. असा अधिक खर्च सोसून, 'फ्लोटिंग' दराचे कर्ज सोडून 'फिक्स्ड्' दराचा पर्याय स्वीकारावा का, असा प्रश्ान् त्याला पडला.

व्याजदर वाढत असताना 'फिक्स्ड्' दराचा पर्याय स्वीकारून लागू होणारा 'दंड' भरावा का? सध्याची परिस्थिती पाहता आज अतिरिक्त प्रिमियम देऊन पुढील जोखीम टाळणेच योग्य ठरेल, विशेषत: कर्ज परतफेडीचा उरलेला काळ 15 ते 20 वर्षांपर्यंतचा असेल तर.

रवीने 8.5 टक्क्यांच्या 'फिक्स्ड् रेट लोन'मध्ये आपले गृहकर्ज रुपांतरित केले तर त्याच्या व्याज खर्चात 1.56 टक्के वाढ होईल. वाढत्या व्याजदराच्या परिस्थितीत जोखमीपासून संरक्षण मिळविण्यासाठी एवढी किंमत मोजणे वाजवीच ठरेल.

म. टा. बँकिंग प्रतिनिधी

 
</text>
</doc>
