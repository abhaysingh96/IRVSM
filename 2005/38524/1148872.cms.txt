<doc>
<docno>1148872.cms.txt</docno>
<text>
 
क्रीडा
शारापोवाची विजयी सलामी
[ Tuesday, June 21, 2005  10:48:59 pm]


लंडन (वृत्तसंस्था) : गतवेळच्या विजेत्या दुसऱ्या सीडेड मारिआ शारापोवाने न्युरिया लागोस्टेराचा 6-2, 6-2 असा सहज पराभव करुन विम्बल्डन टेनिस स्पधेर्त आपली आगेकूच सुरू केली. 18 कॅरट सोन्याचे बूट घालणाऱ्या शारापोवाने संेटर कोर्टवर आपली खासियत पेश करताना सहा बिनतोड सव्हिर्स केल्या आणि तासाभरातच सामना जिंकला.

दुसऱ्या सीडेड अँडी रॉडिकने जिरी वॅनेकचा 6-1, 7-6, 6-2 असा पराभव करताना तब्बल 14 बिनतोड सव्हिर्स केल्या. जेमतेम दीड तासातच त्याने पहिल्या फे रीची लढत जिंकली. या सामन्यात रॉडिकला वॅनेकने दुसऱ्या सेटमध्ये कडवा प्रतिकार केला. टायब्रेकरमध्ये हा सेट रॉडिकने जिंकला.

विसावा सीडेड इवन लुबिकीकला जर्गन मेल्झरने 6-4, 6-4, 6-4 असे नमवून सनसनाटी विजयाची नोंद केली. 15 वा सीडेड गुलरिमो कोरिआने टॉमस बेहरॅडचा 6-1, 6-2, 6-2 असा पराभव केला. स्कॉटलंडच्या अँड्र्यू मरेने जॉर्ज बेस्टलवर 6-4, 6-2, 6-2 असा विजय संपादला.

डॅनिएला हँटुकोवाने लिनेस्कायाचा 3-6, 6-2, 6-2 असा पराभव केला. वेरा झोवॉनरेवाने मलेर्न वेनगर्टरचे आव्हान 2-6,6-4, 6-0 असे परतवून लावले. मॅरत सॅफीनने श्ाीचाफनवर 6-2, 6-4, 6-4 अशी मात केली.

 
</text>
</doc>
