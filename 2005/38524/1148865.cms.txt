<doc>
<docno>1148865.cms.txt</docno>
<text>
 
क्रीडा
रंगीला रे!
[ Tuesday, June 21, 2005  10:45:30 pm]


लंडन (वृत्तसंस्था) : हातभर चेंडू वळवून समोरच्या फलंदाजांना मामा करणारा शेन वॉर्न दिवसेंदिवस हाताबाहेर होत चालल्यामुळे वॉर्नची पत्नी सिमॉन हैराण झालीय... तीन मुलांना घेऊन कसा काय संसार चालवायचा? असा प्रश्ान् तिच्यापुढे उभा राहिलाय... आपण स्वत: जातीने हजर असलो म्हणजे आपले नवरोजी लफडी करणार नाहीत, या आशेपोटी सिमॉन मेलबर्नवरून तीन मुलांना घेऊन लंडनमध्ये आली खरी, पण वॉर्न महाशयांचा बाहेरख्यालीपणा काही थांबलेला नाही. कांगारूंच्या या जगविख्यात लेगस्पिनरने लंडनमधील लॉरा या महिलेकडे एक रात्र आपल्यासोबत शय्यासोबत करण्याची मागणी केली आणि वॉर्नच्या पेमात पडून तिने ती मान्य केल्याचे वृत्त 'द संडे मिरर' या वृत्तपत्राने दिल्यामुळे कांगारूंच्या तंबूत खळबळ उडालीय...

वॉर्नच्या या अय्याशी वागणुकीमुळे शेन वॉर्नला आता 'शेम वॉर्न' म्हणून लंडनवासिय बोेलू लागले आहेत. जगज्जेत्या कांगारूंनी साहेबांच्या देशात पाऊल टाकल्यापासून त्यांना पराभवाच्या मालिकेला सामोरे जावे लागले असून पाँटिंगच्या संघाच्या चौथ्या पराभवामुळे ऑस्ट्रेलियन क्रिकेट मंडळ चिंतेत असताना आता त्यात प्रमुख गोलंदाज वॉर्नच्या रंगील्या प्रकरणाची भर पडलीय...

लॉरा प्रकरणाविषयी काही सांगण्यास सध्या तरी वॉर्न तयार नाही. मात्र अशा प्रकारच्या बातम्या देऊन प्रसिद्धी मिळवण्याचा खटाटोप अशा प्रकारची दैनिके करत असतात, असा खुलासा वॉर्नचा व्यवस्थापक व भाऊ जेसन वॉर्न याने दिलीय. भावाची पाठराखण करताना जेसन सांगतो, 'हॅम्पशायरकडून खेळणारा शेन इंग्लंड दौरा एंजॉय करत असून पत्नी व मुले सोबतीला असल्यामुळे सध्या तो मजेत आहेत. सगळे सुरूळीत सुरू असताना कोणीतरी मुद्दामहून त्याला बदनाम करण्याचा प्रयत्न चालवलाय'.

वॉर्न व त्याचे हॅम्पशायरचे सहकारी नाईट पाटीर् करण्यासाठी गेले असताना इंग्लंडचा अष्टपैलू खेळाडू केविन पीटरसनने वॉर्नची लॉराशी ओळख करून दिली होती. यापूवीर् एका ब्रिटिश नर्सला अश्लील एसएमएस पाठवल्यामुळे वॉर्न वादाच्या भोवऱ्यात सापडला होता. या प्रकरणावर पडदा न पडतो तोच अँजेला गॅल्लगर या कॅबे डान्सरबरोबर त्याचे तीन महिने प्रेमप्रकरण सुरू होते. तसेच दक्षिण आफ्रिकेतील हेलन कोहेन अॅलॉन या महिलेशीही वॉर्नचे नाव जोडले गेले. या सर्व प्रकरणामुळे वॉर्नचे वैवाहिक जीवन मोडीत निघणार असे वाटत असताना सिमॉनने आतापर्यंत या 'हरहुन्नरी' नवऱ्याला सांभाळून घेतले आणि संसाराची चाक निखळणार नाहीत, याची काळजी घेतली. पण यापुढे काय? असा प्रश्ान् तिच्यासमोर उभा राहिलाय.

 
</text>
</doc>
