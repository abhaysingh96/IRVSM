<doc>
<docno>993307.cms.txt</docno>
<text>
 
देश-विदेश
गोध्राची आग अपघातीच
[ Tuesday, January 18, 2005  12:24:48 am]


म. टा. विशेष प्रतिनिधी

नवी दिल्ली : गोध्रा रेल्वे अग्निकांड हे हत्याकांड नव्हे तर दुर्घटना होती. साबरमती एक्स्प्रेसच्या सहा डब्यांना बाहेरून नव्हे तर आतूनच आग लागली होती, असा निष्कर्ष रेल्वेमंत्री लालूप्रसाद यादव यांनी उच्च न्यायालयाचे माजी न्यायमूतीर् यु. सी. बॅनर्जी यांच्या अध्यक्षतेखालील उच्चस्तरीय चौकशी समितीने काढला आहे.

रेल्वे पोलिसांनी नियुक्त केलेल्या विशेष तपास पथकाने मात्र बॅनजीर् समितीचे निष्कर्ष धुडकावून लावले.

गोध्रा अग्निकांडाची तांत्रिकदृष्ट्या चौकशी करण्यासाठी, रेल्वेमंत्री लालूप्रसाद यादव यांनी 4 सप्टेंबर 2004 रोजी या समितीची नियुक्ती केली होती. सोमवारी न्या. बॅनजीर् यांनी दोन खंडातला हंगामी चौकशी अहवाल, रेल्वे बोर्डाचे अध्यक्ष आर. के. सिंह यांना सुपूर्द केला.

ज्वलनशील पदार्थ डब्यांमध्ये पसरवून, बाहेरून ज्वालाग्राही पदार्थ आत फेकण्यात आल्यामुळेच ही आग लागली, हा तर्क बॅनजीर् समितीने पूर्णत: फेटाळून लावला आहे. समितीने अहवालात म्हटले आहे की, प्रारंभी जळण्याचा वास आला, पाठोपाठ गुदमरवून टाकणारा धूर सुरू झाला आणि शेवटी आग लागली, असे सबळ पुरावे हाती आले आहेत. हाती आलेल्या पुराव्यानुसार कारसेवक डब्यात स्वयंपाक करीत होते. आग डब्याच्या आतूनच लागली याला अपराध विज्ञान प्रयोगशाळेनेही दुजोरा दिला आहे. चौकशी समितीने पश्चिम रेल्वे प्रशासन, रेल्वे सुरक्षा आयुक्त, यांच्यावर ताशेरे ओढताना म्हटले की, रेल्वे कायदा आणि आपल्या जबाबदाऱ्यांचे पूर्णत: उल्लंघन या यंत्रणांकडून झाले. चौकशी पूर्ण होण्यापूवीर्च आगीने होरपळलेला एस 7 कोच निरुपयोगी म्हणून भंगारमध्ये विकण्याची घाई करण्यात आली. गोध्राच्या अग्निशमन केंदाने तत्परता दाखवली नाही. ही यंत्रणा उशीरा पोहोचल्यामुळेही अनेकांचा मृत्यू ओढवला, असा निष्कर्षही आहे.

लालूप्रसाद यांची प्रतिक्रिया

पाटणा : रालोआ सरकारच्या काळात झालेली गोध्रा कांडाची चौकशी संशयास्पद होती, हेच या अहवालावरून दिसते, असे लालूप्रसाद यादव यांनी सांगितले.

दहशतवादी कट ?

गोध्रा कांडाची चौकशी करणाऱ्या नोएल परमार या पोलिस अधिकाऱ्याने त्यामागे दहशतवादी धागेदोरे असल्याचा जबाब न्या. जी. टी. नानावटी व न्या. के. जी. शहा यांच्या समितीला दिला होता. रेल्वे सुरक्षा दलाच्या जवानाच्या साक्षीच्या आधारे हा निष्कर्ष काढला होता. दहशतवादी गटाने नावही त्याने आयोगाला सांगितले होते. पण चौकशी सुरू असल्याने ते उघड झाले नाही.

 
</text>
</doc>
