<doc>
<docno>994300.cms.txt</docno>
<text>
 
महाराष्ट्र
कराडच्या दुर्गम भागात लवकरच मोबाइलसेवा
[ Tuesday, January 18, 2005  09:30:06 pm]


म. टा. वृत्तसेवा

कराड : डोंगराळ आणि दुर्गम प्रदेशामुळे सर्वसामान्यांना लाभणाऱ्या सोयीसुविधा नसण्याची पाटण तालुक्याला चांगलीच सवय आहे. पण बीएसएनएलने याही भागात मोबाइल सेवा पुरविण्याचे आश्वासन दिले आणि त्यानुसार कार्यवाहीही केली. त्यामुळेच डब्ल्यू. एल. एल.च्या यंत्रणेद्वारे शहरी भागातील ग्राहकांचे फोन खणखणू लागले आहेत.

येथे मोबाइल टॉवर उभारण्याचे काम पूर्ण झाले असून त्याद्वारे पाटण शहराशिवाय सुमारे 20 किलोमीटर हवाई परिक्षेत्रासाठी महिन्याभरात मोबाइल सेवा उपलब्ध करून देण्यात येणार आहे, असे बीएसएनएलच्या अधिकाऱ्यांनी सांगितले.

यापूर्वी आयडियाच्या मनोऱ्याने या परिसरात सेवा पुरविली होती. पण त्यातील त्रुटींमुळे समाधानकारक सेवा मिळत नव्हती, याला चांगला पर्याय आता निमार्ण झाला आहे, अशी प्रतिक्रिया येथील ग्राहकांनी व्यक्त केली आहे.

 
</text>
</doc>
