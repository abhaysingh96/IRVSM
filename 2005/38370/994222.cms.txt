<doc>
<docno>994222.cms.txt</docno>
<text>
 
महाराष्ट्र
पुण्यात होर्डिंगज्चा उच्छाद!
[ Tuesday, January 18, 2005  08:02:19 pm]


' तरुणांनी राजकारणात आले पाहिजे...देशाचे भवितव्य तरुणांच्या हाती असल्यामुळे तरुणांनी समाजकारणात पुढाकार घेतला पाहिजे ', असे आणि अशाप्रकारचे संदेश देणाऱ्या राजकारणातल्या ज्येष्ठमंडळींचे सल्ले पुण्यातल्या तरुण तडफदार कार्यकतेर् आणि नेते मंडळींनी फारच गांभीर्याने घेतले असावेत, असे शहरात सध्या दिसायला लागले आहे. पुण्याच्या रस्त्यारस्त्यांवर सध्या ' आमचे आशास्थान, आमचे स्फूतिर्स्थान आणि आमचे नेतृत्व ' अशा मोठ्या बॅनरखाली तरुण राजकीय कार्यकतेर् आणि नेतेमंडळीच्या भव्य पोस्टर्स आणि कटआऊटची गदीर्च दिसते आहे. हा भव्य पोस्टर्स आणि बॅनर्सचा उच्छाद आता इतका वाढायला लागला आहे की त्याविरोधात महापालिकेने कारवाई करावी, अशी मागणी काहीजण करत आहेत.

पुण्यात कॉलेजच्या विद्यार्थ्यांची संख्या खूपच मोठी आहे. वयोगटाचा विचार करताही 35 च्या खालच्या वयोगटात असलेल्यांचे प्रमाण या शहरात खूप आहे. या ' मतदार ' गटाला आकषिर्त करण्यासाठी वेगवेगळ्या राजकीय पक्षांनी आपल्या ' युवक विभागांची ' स्थापना केली आहे. त्यामुळे काँग्रेसची एनएसयुआय आणि युवक काँग्रेस संघटना, राष्ट्रवादीची युवक संघटना, भारतीय जनता पक्षाची भाजयुमो, शिवसेनेची अभाविसे इत्यादी संघटना शहरात आणि उपनगरी भागांमध्ये अॅक्टिव्ह असल्याचे दिसते. पण यापैकी जवळपास सर्वच संघटना कोणत्याही सामाजिक कार्यापेक्षा ' प्रसिद्धीकार्या ' तच जास्त वेळ आणि पैसा घालवत असल्याचे आता स्पष्टपणे दिसायला लागले आहे. वेगवेगळ्या राजकीय पक्षांच्या युवक शाखांचे नेतेपद आता मिळवणे, म्हणजे पुढच्या काळात संबंधित राजकीय पक्षांच्या ' नेतेपदी बसण्याची संधी मिळण्याची शक्यता ' अशा दृष्टीनेच त्याकडे पाहिले जात असल्यामुळे पक्षांच्या विद्याथीर् शाखा किंवा युवक शाखांच्या शहरअध्यक्ष, जिल्हाध्यक्ष किंवा विभागअध्यक्ष यासारख्या पदांसाठी कार्यर्कत्यांमध्ये प्रचंड स्पर्धा निर्माण झाली आहे. त्या स्पधेर्त पुढे सरकण्याचा एक मार्ग नेत्यांना खुश करणे हा आहे ; तर दुसरा मार्ग शहरभरात स्वत:ची पोस्टर्स किंवा बॅनर्स झळकवणे हा आहे.

बहुसंख्य कार्यकर्ते दोन्ही मार्ग स्वीकारताना दिसत असल्यामुळे पुण्याच्या रस्त्यारस्त््यावर ' युवा नेत्यां ' चे भव्य चेहरे झळकत आहेत. खादीच्या कपड्यात हे नेते उभे असलेले चित्र दाखवणारे भव्य कटआऊटही अनेकांनी बनवून घेऊन लावले आहेत. बऱ्याचवेळा ही चित्रं लावण्यासाठी या नेत्यांच्या वाढदिवसाचे निमित्त पुढे करण्यात येत आहेत. त्यामुळे अमुकअमुक यांना वाढदिवसाच्या शुभेच्छा असा भव्य वीस फुटी फलक शहरात दहा ठिकाणी लावला जातो आणि मग वाढदिवस झाल्यावर महिनाभरही तो तसाच कायम ठेवला जातो.

गेल्या वर्षभरात तरुण नेत्यांचे असे भव्य फलक लावण्याचा प्रकार पुण्यात इतका विकोपाला गेला आहे की वैतागून पुण्यातल्याच काही समाजसेवकांनी त्याविरोधात महापालिकेकडे तक्रार केली आहे. खाजगी जाहिरातीची होडिर्ंग आणि फलक यांना जसा दरमहा कर आकारला जातो आणि भाडं घेतलं जातं, तसंच या राजकीय होडिर्ंगसाठी करावं, अशी मागणी या समाजसेवकांनी केली आहे. एका पुणेकरांनी तर शहराच्या मध्यवस्तीत राजकीय नेत्यांच्या होडिर्ंगची टिंगल करण्यासाठी एका कुत्र्याचं चित्र असलेलं भव्य होडिर्ंग लावलं आहे आणि त्यावर ' आमच्या कुत्र्याच्या वाढदिवसानिमित्त हादिर्क शुभेच्छा ' असा मजकूर घालून खाली राजकीय होडिर्ंगवर कार्यर्कत्यांची असतात त्याच पद्धतीनं शुभेच्छुक अशा शीर्षकाने टॉमी, बंटी, मोती, टायगर अशी कुत्र्यांची नावं घातली आहेत.

आपल्या नावाचे भव्य होर्डिंग लावून घेणाऱ्या राजकीय युवा कार्यर्कत्यांनी आणि नेत्यांनी, शहराच्या किंवा पुणेकरांच्या हितासाठी कधी काही काम केल्याचे पुणेकरांना आठवत नाही. रस्त्यावर पडलेले प्रचंड खड्डे, पाण्याची मारामार, विजेच्या भारनियमनामुळे उद्योगांना आणि सामान्यांना होणारा त्रास अशा कोणत्याही विषयावर काही काम करताना हे ' नेते ' कधी दिसत नाहीत आणि स्वत:चे भव्य कटआऊट कार्यर्कत्यांकडून लावून घेऊन प्रसिद्धी मिळवण्याच्या कामात मात्र ते पुढे असतात, अशी सामान्य पुणेकरांची भावना असून त्याबद्दल जनतेत प्रचंड नाराजी असल्याचे अगदी स्पष्टपणे जाणवत आहे.

हे मोठे कटआऊट लावल्यामुळे अनेकदा वाहतुकीचे सिग्नल झाकले जातात किंवा अनेकदा झाडं कापली जातात. त्यामुळे पुणे महापालिकेनंच आता या विषयात पुढाकार घेऊन निर्बंध आणावेत, अशी मागणी जनता करते आहे. कुत्र्याचे होडिर्ंग लावणे ही जनतेने दिलेली एक सौम्य वॉनिर्ंग आहे, ही गोष्ट राजकीय नेत्यांनी ओळखायला हवी आणि हा विषय अधिक गंभीर वळण घेण्याआधी स्वत:ची प्रसिद्धीची हौस आवरायलाही हवी.

रोहित चंदावरकर

 
</text>
</doc>
