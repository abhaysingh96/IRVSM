<doc>
<docno>994221.cms.txt</docno>
<text>
 
लेख
सिंधू पाणी कराराच्या फेरविचाराची गरज
[ Tuesday, January 18, 2005  08:01:16 pm]


गेली अनेक वर्षे अनुत्तरित राहिलेला काश्मीरचा प्रश्न सोडवण्याच्या दृष्टीने तेथील फुटीरतावादी गटांशी बोलणी करण्याचे केंद सरकारने ठरवले आहे. त्यानुसार पुढल्याच महिन्यात केंदीय गृहमंत्री शिवराज पाटील या गटांशी चर्चाही करणार असल्याचे सांगण्यात आले आहे. काश्मीरचा प्रश्न सोडवणे हे जितके महत्त्वाचे आहे तितकीच, नव्या शतकात सारे जग प्रगतीचा मार्ग चोखाळण्याच्या प्रयत्नात असताना जम्मू- काश्मीरचाही खऱ्या अर्थाने विकास घडवून आणण्याची गरज आहे. आगामी काही दशकांत साऱ्या जगात अन्य कोणत्याही गोष्टीपेक्षा सर्वाधिक महत्त्व पाण्याला येणार आहे, असे भाकित अनेक तज्ज्ञ करीत असतात. त्याचे गांभीर्य लक्षात घेऊन पाण्याचे नियोजन व व्यवस्थापन योग्यरीत्या करणे हे कोणत्याही सरकारसमोरील खरे आव्हान ठरणार आहे. याचे कारण पिण्यासाठी, शेतीसाठी, दैनंदिन वापरासाठी आणि वीजनिमिर्तीसाठी पाणी कसे उपलब्ध करायचे हा भविष्यातला गहन प्रश्न बनण्याची स्पष्ट चिन्हे आहेत.

या पार्श्वभूमीवर, काश्मीरमधील चिनाब नदीवरील बागलीहार हायड्रो पॉवर प्रकल्पाचे महत्त्व लक्षात येऊ शकेल. 450 मेगावॉट वीजनिमिर्तीची क्षमता असणाऱ्या या प्रकल्पाचे काम तब्बल एक तपाहून अधिक काळ बंद होते. ते आता पुन्हा सुरू करण्याचे सरकारने ठरवले आहे. मात्र, त्याचवेळी या प्रकल्पाच्या विरोधात पाकिस्तानने जागतिक बँकेचे दरवाजे ठोठावण्याची गभिर्त धमकी देऊन काम सुरू न करण्याचा इशारा दिला आहे. पाकिस्तानने ही भूमिका स्वीकारण्यामागे ' सिंधू पाणी करार ' कारणीभूत आहे. भारत आणि पाकिस्तान यांच्यादरम्यान झालेल्या या करारामुळे पंजाबला पाणी मुबलकत उपलब्ध झाले. त्याचवेळी काश्मीरला मात्र कोंडी सहन करावी लागत आहे. या कराराचा फेरविचार करण्याबाबत जम्मू-काश्मीर विधानसभेने एका ठरावान्वये केंद सरकारला 2 मार्च 1998 रोजीच विनंती केली होती. त्यावेळी राज्याचे मुख्यमंत्री होते, फारुख अब्दुल्ला. पण त्याचा प्रत्यक्षात काही परिणाम घडून आलेला दिसत नाही. या करारामुळे काश्मीरला आणखी एका क्षेत्रात मोठा फटका बसला आहे ; तो म्हणजे वीजनिमिर्ती.

यासंदर्भातील आकडेवारी विलक्षण आहे. जम्मू-काश्मीरची वीजनिमिर्तीची क्षमता आहे , 20 हजार मेगावॉट. तर राज्याची विजेची मागणी आहे अवघी 1600 ते 1700 मेगावॉट. (यात जम्मूला 700 ते 800 तर काश्मीरला 900 मेगावॉटची गरज भासते). काश्मीरची वीजनिमिर्तीची क्षमता एवढी प्रचंड असताना आणि मुळातच राज्यातील विजेची मागणी त्या तुलनेत अत्यल्प असतानाही कायम विजेच्या लपंडावाला तोंड द्यावे लागत असल्यामुळे काश्मीरचे रहिवासी त्रासलेले आहेत. शिवाय यामुळे राज्यातील अनेक उद्योगधंदे एकतर बंद पडत आहेत किंवा राज्याबाहेर जात आहेत. या स्थितीला प्रमुख कारणीभूत ठरलाय तो सिंधू पाणी करार! या करारामुळे काश्मीरला चिनाब व झेलमवर पाण्याचा साठा करण्याची परवानगी नाही. परिणामी, राज्यातील वीजनिमिर्ती प्रकल्प पूर्ण क्षमतेने कार्यान्वित राहू शकत नाही. उदाहरणार्थ , 400 मॅगावॉटच्या लोअर झेलम हायड्रो प्रोजेक्टमधून केवळ 35 मेगावॉट वीजनिमिर्ती होते. हेच उरी (क्षमता : 480 मॅगावॅाट, प्रत्यक्ष निमिर्ती : 75 मॅगावॉट), सलाल (क्षमता : 690 मॅगावॅट, प्रत्यक्ष निमिर्ती : 160 मॅगावॉट) यांच्याबाबत आहे.

राज्याचे ऊर्जामंत्री मोहम्मद शरीफ नियाझ यांच्यामते, विजेअभावी राज्याच्या विकासाला मोठ्या प्रमाणात खीळ बसली आहे. राज्यातील अडकून पडलेले प्रकल्प लवकर मागीर् लागले नाहीत, तर राज्य आथिर्क संकटात सापडेल. सध्या काश्मीर एका दुष्टचक्रात अडकेलेले आहे. वीज नाही म्हणून उद्योगधंदे नाहीत. त्यामुळे गुंतवणूक नाही. त्यामुळे रोजगार, तसेच विकास नाही. या दुष्टचक्रातून बाहेर पडण्यासाठी बागलीहार प्रकल्प प्रत्यक्षात पूर्ण होणे अत्यावश्यक असल्याचे नियाझ यांना वाटते.

ऊर्जाक्षेत्रातील तज्ज्ञांच्या मते, हा एक प्रकल्प पूर्ण झाला तरी केवळ काश्मिरातीलच नव्हे, तर उत्तर भारतातील बराचसा विजेचा प्रश्न सुटू शकेल. शिवाय अतिरिक्त विजेच्या विक्रीतून राज्याला आथिर्क लाभही मिळेल व राज्याचा आथिर्क विकास साधता येईल. पूवीर् झेलम नदीवरील एका प्रकल्पाबाबतही पाकिस्तानने असाच आक्षेप घेऊन तो प्रकल्प पूर्ण होऊ दिला नव्हता.

चिनाब आणि झेलमसारख्या भरपूर पाणी असलेल्या नद्या राज्यातून जात असतानाही त्या पाण्याचा साठा करू न शकण्याचे बंधन असल्यामुळे काश्मीरच्या सर्वांगीण विकासाला बसलेली खीळ दूर करणे आवश्यक आहे, याबद्दल दुमत नसावे. आणि ते होण्यासाठी ' सिंधू पाणी करारा ' चा फेरविचार केला जायला हवा.

तुषार नानल

 
</text>
</doc>
