<doc>
<docno>993304.cms.txt</docno>
<text>
 
देश-विदेश
'व्हॅट'च्या कक्षेत 550 वस्तू
[ Tuesday, January 18, 2005  12:23:24 am]


वृत्तसंस्था

नवी दिल्ली : देशभर समान विक्रीकर असण्याच्या दृष्टीने केंदीय अर्थमंत्री पी. चिदंबरम यांनी 550 वस्तूंवरील मूल्यवधिर्त कर (व्हॅट) आकारणी स्पष्ट करणारी श्वेतपत्रिका सोमवारी प्रसिद्ध केली.

46 स्थानिक व सामाजिक उत्पादने ' व्हॅट ' मधून वगळली असून, धान्यावर वर्षभर ' व्हॅट ' लागू न करण्याची मुभा राज्यांना देण्यात आली आहे. एक एप्रिलपासून व्हॅटची अंमलबजावणी होणार आहे.

सध्याची वेगवेगळ्या विक्रीकरांची प्रणाली ' व्हॅट ' मुळे संपुष्टात येईल. चार किंवा साडेबारा टक्के विक्रीकर आकारण्याची तरतूद ' व्हॅट ' मध्ये असल्यामुळे प्रत्येक वस्तूवर समान विक्रीकर लागू होईल. त्यामुळे तिच्या किमतीत राज्या-राज्यांत असलेली तफावत बहुतांश कमी होणार आहे.

औषधे, कृषी व औद्योगिक क्षेत्रातील कच्चा माल, भांडवली माल (यंत्रसामग्री इ.) आणि अधिसूचित प्रकारांतील 270 वस्तूंवर चार टक्के ' व्हॅट ' असेल. उर्वरीत वस्तूंवर साडेबारा टक्के ' व्हॅट ' राहील. सोन्यासारख्या मौल्यवान धातूंवर एक टक्का कर असेल. चहावर चार टक्के ' व्हॅट ' लावायचा की साडेबारा टक्के याचा निर्णय घेण्याचा अधिकार राज्यांना असेल. मात्र, त्याचा 2006 मध्ये आढावा घेण्यात येईल. साखर, कापड व तंबाखूवर अतिरिक्त अबकारी कर लागू असल्याने त्यांना ' व्हॅट ' मधून वगळण्यात आले आहे. पण त्यांच्यावरील अतिरिक्त अबकारी कर कायम राहणार आहे.

उत्तर प्रदेश वगळता सर्व राज्यांनी एक एप्रिलपासून ' व्हॅट ' लागू करण्यास संमती दिली आहे.

जकातीऐवजी प्रवेशकर

नवी दिल्ली (वृत्तसंस्था) : केंदीय अर्थमंत्री पी. चिदंबरम यांनी श्वेतपत्रिका जारी केल्यानंतर ' व्हॅट ' ची अमलबजावणी होणारच, हे स्पष्ट झाले आहे. ' व्हॅट ' मुळे होणाऱ्या बदलांची ही यादी.

* स्थानिक कर, उलाढाल कर, अधिभार, अतिरिक्त अधिभार व विशेष अतिरिक्त कर रद्द होतील. प्रवेश कर एकतर कमी किंवा रद्द होईल. जकातीऐवजी सुरू केलेला प्रवेशकर कायम राहील.

* पेट्रोल, डिझेल ' व्हॅट ' मुक्त

* पाच ते 50 लाख रुपयांपर्यंत उलाढाल असलेले व्यापारी एक टक्का ' व्हॅट ' भरू शकतील, पण ' टॅक्स क्रेडिट ' साठी त्याचा विचार होणार नाही.

* ' व्हॅट ' मुळे राज्यांच्या बुडणाऱ्या महसुलाची केंद भरपाई करणार. पहिल्या वषीर् 100 टक्के, दुसऱ्या वषीर् 75 टक्के आणि तिसऱ्या वषीर् 50 टक्के भरपाई मिळेल.

* सर्व प्रकारच्या निर्यातीसाठी राज्यात भरलेल्या कराची रक्कम तीन महिन्यांत परत करण्यात येईल.

* निर्यात क्षेत्र व विशेष आथिर्क क्षेत्रांतील उद्योगांना कच्च्या मालावर कर न भरण्याची सवलत मिळेल.

* धान्यावर वर्षभरात व्हॅट आकारण्याचा अधिकार राज्याला.

* ' व्हॅट ' मुळे करपावती, कॅश मेमो किंवा बिल देणे व्यापाऱ्यांना बंधनकारक असेल.

 
</text>
</doc>
