<doc>
<docno>994179.cms.txt</docno>
<text>
 
बहुतांची अंतरे
अती तेथे माती!
[ Tuesday, January 18, 2005  07:40:56 pm]


सी. पी. टँक येथे वाहतूक पोलिसांना मारहाण झाल्याचे वृत्त (म. टा. 4 जाने.) वाचले. या प्रकरणाचा अतिशय गांभीर्याने विचार करणे गरजेचे आहे. कोणत्याही गोष्टीचा अतिरेक झाला की असे पडसाद उमटणे स्वाभाविक असते.

कोणत्याही ठिकाणी वाहने उभी केल्यामुळे वाहतुकीस अडथळा निर्माण होतो आणि अशा वाहन चालकांची वाहने पोलिस टोईंगने उचलून नेतात. वास्तविक पाहता ही कारवाई सनदशीर मार्गाने होत असते ; पण टोईंग वाहनावरील तरुण मुले अशा काही वेगाने कोठूनही येतात आणि क्षणार्धात वाहनाची उचलेगिरी करून पळ काढतात की, जणू चोरच चोरी करून पळत आहेत! त्याचा अतिरेकदेखील होतो. त्यामुळे पादचाऱ्यांना नाहक त्रास सहन करावा लागतो. टोईंग वाहने ' एक दिशा '- ' प्रवेश बंद ' इत्यादी आदेशांचे फलक झुगारून बिनधास्तपणे फिरत असतात. या गाड्या कित्येक वर्षांपूवीर्च्या जुनाट पद्धतीच्या असतात. केवळ रंग फासून आणि जुजबी दुरुस्ती करून त्यांचा वापर केला जातो. अशा गाड्यांना 8 वषेर् मुदतीचा शासकीय नियम लागू नाही काय ?

सी. पी. टँक येथील घटना छोटीशीच असली, तरी भविष्यात होणाऱ्या उदेकाची ती भयसूचक घंटादेखील असू शकते. मुंबई पोलिसांची मलीन झालेली प्रतिमा स्वच्छ करण्याचा विडा उचलणाऱ्यांनी या घटनेचे गांभीर्य ध्यानात घेऊन पोलिसांच्या कार्यपद्धतीत आवश्यक ते बदल आधी करावेत आणि नंतरच पुढे जावे.

अजित पांडुरंग लोणे, विद्याविहार, मुंबई.

 
</text>
</doc>
