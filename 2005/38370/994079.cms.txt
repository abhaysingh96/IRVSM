<doc>
<docno>994079.cms.txt</docno>
<text>
 
महाराष्ट्र
रस्त्यांच्या दुरुस्तीसाठी सह्यांची मोहीम
[ Tuesday, January 18, 2005  05:52:18 pm]


मंुबई टाइम्स टीम

नवी मंुबई : घणसोली विभागातील रस्त्यांची दुरुस्ती व एनएमएमटीच्या बसफेऱ्यांमध्ये वाढ करावी, या मागण्यासंदर्भात रहिवाशांच्या सह्यांचं निवेदन पालिका आयुक्तांना देण्यात आलं. रहिवाशांना होणारा वाढता त्रास पाहून सह्यांची मोहीम हाती घेण्यात आली.

इथल्या घणसोली सेक्टर- 5 व 6 इथल्या रस्त्यांची पावसाळ्यात वाताहत झाल्याने रहिवाशांनी केलेल्या आंदोलनामुळे त्याची तात्पुरती डागडुजी करण्यात आली. पण पुन्हा रस्त्यांची दुरवस्था झालेली आहे. शिवाय वाहनं चालवताना अडचणी उद्भवत असतात. याविरोधात इथल्या धर्मवीर संभाजी संस्थेचे अध्यक्ष बन्सी डोळे यांनी सिडको प्रशासनाला आंदलोनाचा इशारा या पूवीर्च दिला आहे. एनएमएमटीच्या बसफेऱ्या कमी असल्याने इथल्या रहिवाशांना तासन्तास बसची वाट पाहत ताटकळत उभं राहावं लागतं. मात्र या समस्यांकडे पालिका प्रशासनाकडून दुर्लक्ष केलं जात असल्याचा आरोप स्थानिक नगरसेवक दीपक पाटील यांनी केला आहे.

त्यामुळे भाजपचे घणसोली कोपरखैरणे मंडळ युवा मोर्चाचे अध्यक्ष रवी वर्मा यांनी नुकतीच रहिवाशांच्या सह्यांची मोहीम हाती घेतली. रहिवाशांच्या या सह्यांचे निवेदन वर्मा यांनी पालिका आयुक्त मधुकर कोकाटे यांनी देऊन घणसोली नागरी सुविधा लवकर उपलब्ध करून देण्याची मागणी या वेळी केली.

 
</text>
</doc>
