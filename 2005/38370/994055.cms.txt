<doc>
<docno>994055.cms.txt</docno>
<text>
 
प्रगती फास्ट
आयटीतल्या करिअरच्या संधी
[ Tuesday, January 18, 2005  05:38:14 pm]


मी इन्स्ट्रूमेण्टेशन इंजिनीअरिंगचा विद्यार्थी आहे. मला परदेशात प्रामुख्याने अमेरिकेत जाऊन उच्च शिक्षण घ्यायचं आहे. या क्षेत्रातील विविध कोर्सची माहिती मला हवी आहे. तसंच या क्षेत्राला परदेशात किती संधी आहेत, याची माहिती द्या.

सिमीत देशपांडे

तुमच्या प्रश्नाचं उत्तर देणं थोडं कठीण आहे. अमेरिकेत आज तीन हजारहून अधिक युनिव्हसिर्टी आहेत. या युनिव्हसिर्टीत वेगवेगळे कोसेर्स उपलब्ध आहेत. इन्स्ट्रुमेण्टेशन इंजिनीअरिंगमध्ये तुम्हाला नक्की कशा प्रकारचा कोर्स करायचा आहे, याचा निर्णय तुम्हाला घ्यावा लागेल. तुमच्या प्रश्नाचं उत्तर मिळवण्यासाठी तुम्ही स्श्वस्नढ्ढ या एज्युकेशन अब्रॉड कौन्सिलरकडे संपर्क साधू शकता किंवा अमेरिकेतील युनिव्हसिर्टीच्या वेबसाइटवरून अधिक माहिती मिळवू शकता.

मी बारावी कॉमर्सची परीक्षा देणार आहे. मला कम्प्युटरमध्ये इण्टरेस्ट आहे. पण नक्की कोणता कोर्स करायचा, याबद्दल माझा गोंधळ उडाला आहे. माझे कुटुंबीय मला बीएमएस करायला सांगत आहेत. पण मला त्यात अजिबात इण्टरेस्ट नाही. कृपया मला योग्य ते मार्गदर्शन करा.

एक वाचक

तुम्हाला कोणत्या क्षेत्रात करिअर करायचं आहे, हे लक्षात घेऊनच निर्णय घ्या. कम्प्युटर हे प्रचंड विस्तारलेलं क्षेत्र आहे. इथे असंख्य प्रकारच्या जॉब्सच्या संधी आहेत आणि त्यासाठी वेगवेगळी शैक्षणिक पात्रता लागते. हल्ली कम्प्युटर प्रत्येक क्षेत्रात वापरला जातो. त्यामुळे कम्प्युटरमध्ये इण्टरेस्ट असला तरी तुम्हाला नक्की कोणत्या क्षेत्रात काम करायचं आहे, हे ठरवावं लागेल. दहावी, बारावी, ग्रॅज्युएशन, पोस्ट ग्रॅज्युएशन अशा कोणत्याही लेव्हलला तुम्हाला कम्प्युटरचा कोर्स करता येईल. त्यामुळे कोणत्या प्रकारचा कोर्स करावा यासाठी एखाद्या करिअर कौन्सिलरची मदत घेऊ शकता. तुम्ही करिअरचं प्लानिंग केलं तर घरच्यांना तुमचा इण्टरेस्ट कशात आहे, तुम्हाला नक्की कोणत्या क्षेत्रात जायचंय हे पटवून देणं फारसं कठीण वाटणार नाही.

मी दहावीची परीक्षा पास झाले असून मला आयटी क्षेत्रात करिअर करायचं आहे. पण याबाबतीत माझा गोंधळ झाला आहे. मुंबईतील आयटी कॉलेजबद्दल मला माहिती द्या.

पूजा तेरसे

कोणत्याही शाखेतील बारावीनंतर तुम्हाला बीएस्सी आयटी हा कोर्स करता येऊ शकतो. हा कोर्स उपलब्ध असणारी कॉलेजं खालीलप्रमाणे आहेत :

के.जे. सोमय्या कॉलेज ऑफ आर्ट्स अॅण्ड कॉमर्स, विद्यानगर कॅम्पस, विद्याविहार (पूर्व), मुंबई - 400077.

वझे- केळकर कॉलेज, मिठानगर रोड, मुलुंड ( पूर्व), मुंबई - 400081.

कीर्ती एम. डुंगरसी कॉलेज ऑफ आर्ट्स, सायन्स अॅण्ड कॉमर्स, के. धुरू रोड, दादर (पश्चिम), मुंबई - 400028.

ग्रोथ सेण्टर

 
</text>
</doc>
