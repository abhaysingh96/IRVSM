<doc>
<docno>994271.cms.txt</docno>
<text>
 
क्रीडा
महिंदने बागानला नमवले : राष्ट्रीय फुटबॉल साखळी
[ Tuesday, January 18, 2005  08:49:45 pm]


कोलकाता : महिंद युनायटेड संघाने राष्ट्रीय फुटबॉल साखळी सामन्यात मोहन बागानवर 1-0 अशी मात करून आश्चर्याचा धक्का दिला.

या सामन्यातील एकमेव महत्त्वाचा गोल महिंदचा ब्राझिलियन स्ट्रायकर फ्लॅवियो रॉड्रिग्जने नोंदवला. सामना संपायला जेमतेम दोनच मिनिटे बाकी असताना फ्लॅवियोने या गोलची नोंद केली. स्पॉटकिकवर त्याने हा गोल केला. फ्लॅवियोला मोहन बागानच्या मेहताब हुसेन आणि एडवडोर् कोहेल्होने पेनल्टी बॉक्समध्ये ढकलून खाली पाडले आणि पंचांनी महिंदला स्पॉटकिक बहाल केली. त्याचा फायदा उठवून फ्लॅवियोने गोल केला. त्यालाच या सामन्यातील सवोर्त्तम खेळाडूचे बक्षीस देण्यात आले.

मोहन बागानला गोल नोंदवण्याच्या अनेक संधी मिळाल्या होत्या. पण त्याचा फायदा काही त्यांना उठवता आला नाही. त्यांनी जर या संधी साधल्या असत्या तर हा सामना त्यांना जिंकता आला असता. महिंदचा गोलरक्षक संदीप नंदीने भक्कम बचावाचे छानच प्रात्यक्षिक सादर केले.

दोन सामन्यात महिंदचा हा पहिला विजय. त्यांचे आता चार गुण झाले आहेत. तर दोन सामन्यात मोहन बागानला फक्त एकच गुण मिळवता आलेला आहे. ईस्ट बंगालविरुद्धचा त्यांचा साखळीतील सलामीचा सामना बरोबरीत सुटला होता.

 
</text>
</doc>
