<doc>
<docno>993265.cms.txt</docno>
<text>
 
महामुंबई
पैसे परत मिळणारच!
[ Tuesday, January 18, 2005  12:13:29 am]


म. टा. प्रतिनिधी

मुंबई : दुसऱ्या मुंबई आंतरराष्ट्रीय मॅरेथॉनसाठी प्रवेश नाकारलेल्या स्पर्धकांपैकी ज्यांनी आपले प्रवेशिके-साठी भरलेले पैसे त्सुनामीग्रस्तांना दिले जावेत अशी विनंती केली त्यांचेच पैसे चॅरिटीसाठी दिले जातील. बाकीच्या सर्व स्पर्धकांना त्यांचे फॉर्मचे पैसे परत दिले जातील, असं मॅरेथॉनचे आयोजक प्रोकॅम इंटरनॅशनलतफेर् सांगण्यात आलं आहे.

प्रवेशिकेचे पैसे भरूनही मॅरेथॉनमध्ये धावायला न मिळाल्या- बद्दल अनेक धावपटूंमध्ये नाराजी होती. प्रोकॅमकडून मिळालेल्या माहितीनुसार मॅरेथॉनसाठी 50 हजार स्पर्धकांनी नोंदणी केली होती. गदीर्चे व्यवस्थापन करणं अवघड असल्यामुळे स्पर्धकांची संख्या 27,500 पर्यंत मर्यादित करण्याचं ठरलं. या सर्व स्पर्धकांच्या माहितीची कंप्युटरवर नोंद करण्यात आली होती. नाकारलेल्या स्पर्धकांपैकीकाहींचे फॉर्म अपूर्ण माहितीमुळे आपोआप बाद ठरले, तर काहीजणांना कंप्युटरवर ' रँडमली ' प्रवेश नाकारण्यात आला. या नाकारण्यात आलेल्या स्पर्धकांना 15 दिवसांपूवीर् प्रोकॅमतफेर् ' रिग्रेट लेटर ' पाठवण्यात आलं होतं. त्यात एंट्री फुल झाल्यामुळे किंवा अन्य कारणास्तव प्रवेशिका नाकारण्यात आल्याचं त्यांना कळवण्यात आलं. त्याचवेळी त्यांची मान्यता असल्यास प्रवेशिकेचे पैसे चॅरिटीसाठी देण्यात येईल, असाही प्रस्ताव लेटरमध्ये होता. या प्रस्तावाला ज्यांनी होकार कळवला त्यांच्या प्रवेशिकेचे पैसे चॅरिटीसाठी देण्यात येतील. उर्वरित स्पर्धकांना त्यांचै पैसे परत देण्यात येतील, असं प्रोकॅमने सांगितले.

 
</text>
</doc>
