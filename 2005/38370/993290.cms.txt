<doc>
<docno>993290.cms.txt</docno>
<text>
 
महाराष्ट्र
व्यापाऱ्यांचा बंद मागे
[ Tuesday, January 18, 2005  12:19:39 am]


म. टा. प्रतिनिधी

पुणे : केंदीय उत्पादनशुल्क खात्याच्या नोंदणीतून भागीदारी पेढ्यांना वगळण्याची पूना मर्चंट्स चेंबरच्या शिष्टमंडळाने केलेली मागणी केंदीय अर्थमंत्री पी. चिंदबरम यांनी मान्य केल्यामुळे सेवाकराविरुद्ध सुरू असणारे व्यापाऱ्यांचे राज्यव्यापी आंदोलन सोमवारपासून मागे घेण्यात आल्याचे दी पूना मर्चंट्स चेंबरने सोमवारी जाहीर केले.

एक जानेवारीपासून केंद सरकारने वाहतूक भाड्याच्या 25 टक्के रकमेवर 10.2 टक्के दराने सेवाकर माल उतरून घेणाऱ्या व्यापाऱ्याने भरावा, असा सुधारित आदेश काढला होता. त्यास विरोध करण्यासाठी संपूर्ण राज्यातील बाजारपेठांमध्ये व्यापाऱ्यांनी आवक बंद केली होती.

नवी मुंबई : घाऊक व्यापाऱ्यांऐवजी मालवाहतूकदारांवर सेवाकराचा बोजा टाकल्यास मालवाहतूकदारही आंदोलन करतील, असा इशारा वाहतूकदार संघटनेने दिला आहे. व्यापाऱ्यांनी आंदोलन मागे घेतल्यानंतर सोमवारी वाशीच्या मसाला माकेर्टमध्ये दिवसभरात 266 गाड्यांची आवक झाली. त्यात साखरेच्या 62, तर नारळाच्या सात गाड्यांचा समावेश आहे. धान्य माकेर्टमध्ये 110 गाड्या आल्या.

 
</text>
</doc>
