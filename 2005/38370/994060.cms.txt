<doc>
<docno>994060.cms.txt</docno>
<text>
 
प्रगती फास्ट
बिझनेसची पायाभरणी
[ Tuesday, January 18, 2005  05:41:54 pm]


कंपन्यांची संख्या, विस्तार वाढवायचा म्हणजे पूर्वतयारी करावी लागते. ही तयारी म्हणजेच प्रोजेक्ट रिपोर्ट तयार करणं. पण हे काम वाटतं तितकं सोपं नाही. इथे बिझनेसचा पाया रचायचा असतो. त्यामुळे गरज असते ती बिझनेस रिसर्च मेथड्समधल्या तज्ज्ञ व्यक्तीची.

बिझनेस सुरू करताना एकाच वेळी असंख्य गोष्टींकडे लक्ष द्यावं लागतं. त्यामुळे कोणतही पाऊल उचलण्यापूवीर् तुमच्याकडे एक कच्चा आराखडा असावा लागतो. यात सगळ्यात महत्त्वाचं असतं ते भांडवलासाठी केलेलं नियोजन. बिझनेससाठी भांडवल बँक किंवा वित्तीय संस्थेकडून मिळवायचं असेल तर एक बिझनेस रिपोर्ट सादर करावा लागतो. त्यात कच्चा माल कुठून घेणार, कशा प्रकारे त्यावर प्रक्रिया करणार, उत्पादित वस्तूचं माकेर्टिंग, जाहिरातींवर अंदाजे खर्च किती होणार आणि या सर्व उलाढालीतून कंपनीला किती नफा होण्याची अपेक्षा आहे अशा अनेक बाबींवर विस्तृत माहिती आणि विश्लेषण करणं आवश्यक असतं.

हा प्रोजेक्ट रिपोर्ट फक्त बँकेपुरता मर्यादित नसतो. भारतात सध्या परदेशी कंपन्या स्थिरस्थावर होत आहेत. त्यांना बाजारपेठेत येण्यापूवीर् अशा प्रकारचा बिझनेस रिपोर्ट तयार करावा लागतो. कंपन्या टायअपसाठी प्रस्ताव ठेवतात. त्यांनाही बिझनेस रिपोर्टच्या माध्यमातून संकल्पना मांडावी लागते. कंपनीला सेटअपमध्ये काही बदल करायचे असतील, तरी प्रोजेक्ट रिपोर्टचा आधार घ्यावा लागतो. काही कंपन्या स्वत:च हे काम करतात तर काही कन्सल्टन्सी एजन्सीजकडे हे काम सोपवतात.

मॅनेजमेण्टच्या कोर्समध्ये ' बिझनेस रिसर्च मेथड्स ' या विषयाचा समावेश असतो. यामुळे विद्यार्थ्यांना रिसर्च कसा करावा, याबद्दलचे मूलभूत सिद्धान्त आणि टप्प्यांची माहिती मिळते. माहिती मिळवण्यासाठी सव्हेर्क्षण कसं करावं, माहितीचं संकलन आणि रिपोर्ट कशा प्रकारे तयार करावा याबाबत चर्चा केली जाते. या विषयात खालील घटक प्रामुख्याने शिकवले जातात.

रिसर्च मेथडॉलॉजीज

रिसर्च प्रोसेस

रिसर्च डिझाइन

स्केल्स अॅण्ड मेजरमेण्ट्स

ओव्हरव्ह्यू ऑफ डेटा सोर्सेस

सर्व्हे रिसर्च

डेटा अॅनालिसेस स्ट्रॅटजीज

युझ ऑफ कम्प्युटर पॅकेजेस

रिपोर्ट रायटिंग अॅण्ड प्रेझेण्टेशन

बिझनेस रिसर्च मेथड्सचा अभ्यास करताना ' केस स्टडीज ' आणि छोटे प्रकल्प हाती घेण्यावर भर दिला जातो. प्रत्यक्ष सव्हेर्क्षण करणं, एखाद्या उत्पादनाची मागणी किती असेल किंवा ग्राहकांना त्यात काय उणिवा आढळतात, याचा अंदाज घेता येणं तसंच प्रोजेक्ट रिपोर्ट तयार करणं अशा गोष्टी विद्यार्थ्यांना करायला सांगितल्या जातात.

प्रोजेक्ट रिपोर्ट तयार केला, की त्यावर ग्रुप डिस्कशन करतात. त्यादरम्यान प्रोजेक्ट तयार करणाऱ्या विद्यार्थ्याला किंवा त्यांच्या गटाला दहा ते पंधरा मिनिटाचं प्रेझेण्टेशन करावं लागतं. त्यानंतर इतर विद्यार्थ्यांनी विचारलेल्या प्रश्नांची समाधानकारक उत्तरं देणं अपेक्षित असतं.

बिझनेस रिसर्चमध्ये स्टॅटिस्टिकचा वापर मोठ्या प्रमाणात होतो. उदा. सॅम्पल निवडणं, हायपोथिसिस मांडणं आणि माहितीचं विश्लेषण करून त्याबाबत निश्चितपणे निर्णय घेणं यांचा समावेश होतो. म्हणूनच एमबीए कोर्सच्या पहिल्या सत्रात मॅथ्स आणि स्टॅस्टिस्टिक, क्वाण्टिटेटिव मेथड्सचा अभ्यास केला जातो. बिझनेस रिसर्च मेथड्स हा विषय दुसऱ्या सत्रात शिकवला जातो.

ज्या विद्यार्थ्यांना टिचर किंवा रिसर्चमध्ये इण्टरेस्ट आहे त्यांना इथे पीएचडी मिळवता येते. कंपन्यांसाठी काम करणाऱ्या कन्सल्टिंग र्फम्स अशा व्यक्तींच्या शोधात असतात. त्यांना माकेर्ट रिसर्च करून उत्पादनाच्या मागणीबाबत अंदाज बांधणं किंवा नवीन उत्पादन कसं असावं याबाबत ग्राहकांची मतं जाणून घेणं यासारखी वेगवेगळी कामं करण्यासाठी बिझनेस रिसर्च मेथड्समधल्या तज्ज्ञ व्यक्तींची गरज असते.

बहुतांश विद्याथीर् या विषयाचा आवश्यक तितक्या गांभीर्याने अभ्यास करत नाहीत. त्यांना कोर्सदरम्यान या विषयाचं महत्त्व लक्षात येत नाही. जॉबमध्ये त्यांना प्रोजेक्ट करावा लागतो. त्या वेळी मात्र त्यांना खूपच समस्यांना सामोरं जावं लागतं. या विषयाचं ज्ञान एखाद्या क्षेत्रात करिअर करण्यापुरतं निश्चितच मर्यादित नाही. तुम्हाला स्वत:चा बिझनेस करायचा असेल किंवा कंपनीसमोर काही नवीन संकल्पना मांडायच्या असतील, तर या विषयाचा अभ्यास उपयोगी पडतो.

सव्हेर्साठी प्रश्नावली किंवा मुलाखतीद्वारे माहिती मिळवली जाते. त्यामुळे या विषयाच्या अभ्यासात विविध उत्पादन, सविर्सेस आणि सामाजिक घटकांसाठी प्रश्नावली तयार करण्याचा सराव केला जातो. तसंच सव्हेर्तून मिळालेल्या माहितीच्या विश्लेशणासाठी कम्प्युटर सॉफ्टवेअर वापरण्याचं ट्रेनिंग घेणं जरुरी आहे. वाढत्या स्पधेर्त टिकून राहण्यासाठी उत्पादनात आणि सविर्सेसमध्ये वेळोवेळी बदल करणं आवश्यक असतं. हे बदल लोकांना रुचतील किंवा नाही याबाबत अचूकपणे अंदाज घेता येणं महत्त्वाचं आहे. त्यासाठी बिझनेस रिसर्च मेथड्सचा उपयोग होतो.

डॉ. विवेक पाटकर

आयसीएफएआय बिझनेस स्कूल

 
</text>
</doc>
