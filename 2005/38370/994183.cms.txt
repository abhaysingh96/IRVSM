<doc>
<docno>994183.cms.txt</docno>
<text>
 
बहुतांची अंतरे
बदल्यांचा फटका सामान्य जनतेला
[ Tuesday, January 18, 2005  07:42:07 pm]


अलीकडच्या काही महिन्यांत एक दिवसाआड राज्य सरकारचे अधिकारी, कर्मचारी यांच्या बदलीची बातमी वाचायला मिळते. या बदल्यांचा परिणाम काही प्रमाणात निर्णयाप्रत आलेल्या प्रकरणांत विलंब होण्यात होतो व त्याचा फटका जनतेला बसतो.

सर्वसाधारणपणे विभागाचे सचिव, प्रधान सचिव हे बहुतेक प्रकरणांत निर्णयप्रक्रियेत प्रत्यक्षात सहभागी नसतात. त्यामुळे त्यांच्या बदलीचा फटका सर्वसाधारण जनतेला बसत नाही ; परंतु कक्ष अधिकारी, अवरसचिव, उपसचिव हे सर्व प्रकरणांत प्रत्यक्षपणे निर्णयप्रक्रियेत सहभागी असतात. त्यामुळे कक्ष अधिकारी, अवरसचिव, उपसचिव यांची बदली करण्याचे धाडस दाखवून चुकीचे पाऊल उचलले आहे.

2004 हे निवडणुकीचे वर्ष ठरले. या वषीर् दोन निवडणुका झाल्या. दोनदा आचारसंहिता लागू झाली.वर्षाचे 52 रविवार व 24 शनिवार, इतर सणांच्या सुट्यांच्या निमित्ताने 15 ते 20 दिवस मंत्रालय बंद. त्यात भर 40 दिवसांच्या दोन आचारसंहितांच्या काळाची. मुंबईतील विधानसभेची दोन अधिवेशने व एक नागपूरचे अधिवेशन मिळून अधिवेशनापूवीर् व नंतरचा काळ म्हणून तीन-चार महिने मंत्रालयातील कामकाज ठप्प. यामुळे 2004 मध्ये मंत्रालय किती दिवस चालले, याची कल्पना सर्वांना येईल.

महाराष्ट्र विधानसभेच्या निकालानंतर मुख्यमंत्री नियुक्त करण्यास लागलेला काळ, त्याचप्रमाणे मंत्रिमंडळाची स्थापना होण्यास लागणारा काळ, स्थापनेनंतर खाते-वाटपाचा घोळ, त्यानंतर त्याज्च्या कार्यालयाबाबत निर्माण झालेला घोळ, त्याच्या कर्मचाऱ्यांचा नियुक्तीचा घोळ, इत्यादिमुळे मंत्रालय सुरळीत सलग किती दिवस चालले होते, याचा हिशेब करावा.

असे असताना एकाच वेळी निरनिराळ्या वर्गांच्या निरनिराळ्या खात्यांच्या शेकडो कर्मचाऱ्यांच्या बदल्या करण्यात आल्या. अनेकांच्या मनात या बदलीमुळे नाराजीचा सूर आहे. अशा परिस्थितीत त्यांच्याकडे असलेल्या फायलीचा परामर्श ते कसा घेतात हाच मूळ प्रश्ान् आहे. तीन महिन्यांच्या आत प्रकरणे निकालात काढण्यात यावीत, या धोरणाला व आदेशाला या बदली प्रकरणाने तिलांजली मिळालेली आहे.

भालचंद चांदोरकर, दादर, मुंबई.

 
</text>
</doc>
