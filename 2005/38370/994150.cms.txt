<doc>
<docno>994150.cms.txt</docno>
<text>
 
देश-विदेश
साखरेचे जादा प्रमाणही कर्करोगाला कारण?
[ Tuesday, January 18, 2005  07:17:21 pm]


वृत्तसंस्था

नवी दिल्ली : शरीरातील साखरेचे वाढते प्रमाण आणि मधुमेह या गोष्टीही कर्करोगाला कारणीभूत ठरतात, असा निष्कर्ष जॉन हॉपकिन्स ब्लूमबर्ग स्कूल ऑफ पब्लिक हेल्थ आणि कोरियातील योन्सेइ विद्यापीठाच्या संशोधनातून निघाला आहे.

दहा वर्षे तब्बल 12 लाख नागरिकांची तसेच कर्करुग्ण आणि कर्करोगाने झालेल्या मृत्यूंची पाहणी संशोधकांनी केली. त्या आधारावर हा निष्कर्ष काढण्यात आला आहे. ज्यांना मधुमेह आहे ते किंवा ज्यांच्या शरीरातील साखरेचे प्रमाण अतिशय वाढते आहे

ते कर्करोगाच्या विळख्यात जाऊ शकतात, याकडे या पाहणीने लक्ष वेधले आहे. 12 जानेवारीच्या जर्नल ऑफ द अमेरिकन मेडिकल असोसिएशनमध्ये हा अहवाल प्रसिद्ध झाला आहे. या पाहणीसाठी 30 ते 95 या वयोगटांतील 12 लाख 98 हजार 385 कोरियन स्त्री-पुरुषांची माहिती घेण्यात आली. यामध्ये पित्ताशय, यकृत, आंत्रपुच्छ कर्करोगाने ग्रस्त रुग्णांचा समावेश आहे.

 
</text>
</doc>
