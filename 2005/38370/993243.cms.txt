<doc>
<docno>993243.cms.txt</docno>
<text>
 
महामुंबई
वास्तूवर विराजमान करा
[ Tuesday, January 18, 2005  12:00:20 am]


म. टा. प्रतिनिधी

मुंबई : मुंबईचे उपमहापौर दिलिप पटेल यांनी आपल्या पोतडीतून आणखी एक भन्नाट सूचना काढली आहे... छत्रपती शिवाजी टमिर्नसच्या पुरातन वास्तूवर शिवरायांचा पुतळा बसविण्यात यावा, असे त्यांना वाटते आणि तसे पत्रही त्यांनी रेल्वेमंत्री लालूप्रसाद यादव यांना लिहून टाकले आहे. एवढेच कशाला, त्याचे एक कल्पनाचित्र तयार करून गुळगुळीत कागदावरचे त्याचे फोटोही त्यांनी वृत्तपत्रांना पाठविले आहेत.

मुंबई स्टेशन जेथून रेल्वे मार्गास सुरुवात झाली, ते स्थानक 100 वर्षांपासून व्हिक्टोरिया टमिर्नस नावाने ओळखले जात होते. या मुख्य रेल्वे स्टेशनचे 10 वर्षांपूवीर् सोयीनुसार छत्रपती शिवाजी महाराज टमिर्नस असे नामकरण करण्यात आले, असे उपमहापौरांनी पत्रात म्हटले आहे. त्यांच्या पत्रातील पुढचा मजकूर असा आहे की, सध्याच्या चढाओढीत छत्रपती शिवाजी महाराज असे नाव असलेल्या मुंबई शहराच्या रेल्वे स्टेशन परिसरात कुठेही शिवरायांचा पुतळा नाही, ही अत्यंत दुदैर्वाची बाब आहे. छत्रपती शिवाजी टमिर्नसच्या इमारतीच्या शिखरावर असा पुतळा उभारण्याची परवानगी देण्यात यावी, म्हणजे मुंबईतील नागरिकांना सदर पुतळ्याचे दुरूनही दर्शन घडेल.

शिवरायांच्या उत्तुंगतेला अशा प्रकारे खुज्या कल्पनांचा साज चढविण्याच्या या प्रकारांनी शिवप्रेमी व्यथित होतात. यापूवीर् काँग्रेसने आपल्या जाहीरनाम्यात समुदामध्ये शिवाजी महाराजांचे तरंगते स्मारक उभारण्याची योजना मांडली होती. आता भाजपचे दिलिप पटेल ही योजना घेऊन आले आहेत. विहार तलाव हा बॉम्बस्फोट मालिकांनंतर सुरक्षेच्या कारणास्तव बंद करण्यात आला. तो तलाव व त्यापुढील उद्यानही सर्वांसाठी खुले करावे, अशी मागणी त्यांनी केली होती.

महापालिकेच्या मुख्यालयापुढील सर फिरोजशहा मेहता यांच्या पुतळ्यासमोर घड्याळ लावण्याची महापौर महादेव देवळे यांची इच्छा असून त्यांनीही त्यासाठी बराच आटापिटा चालविला आहे. त्यावर हेरिटेज समितीने आक्षेप घेतला होता. नंतर ते आक्षेप मागे घेण्यात आले. परंतु, घड्याळे लावण्यापेक्षा पालिकेची कामे वेळेवर होतील, याची खातरजमा का करण्यात येत नाही, असा सवाल सर्वसामान्यांच्या मनात आहे.

 
</text>
</doc>
