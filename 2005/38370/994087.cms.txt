<doc>
<docno>994087.cms.txt</docno>
<text>
 
महाराष्ट्र
भाषिक एकात्मतेसाठी झटणारा अवलिया
[ Tuesday, January 18, 2005  05:54:07 pm]


रवींद मांजरेकर

ठाणे : विश्राम बेडेकर यांचं ' रणांगण ', पु. शि. रेगे यांच्या ' सावित्री ' आणि ' अवलोकिता ' या कांदबऱ्या, रामदास स्वामींचे ' मनाचे श्लोक ' आणि ज्ञानेश्वरांचं ' पसायदान ' उर्दूत भाषांतरित करणाऱ्या प्रा. अब्दुस सत्तार दळवी यांनी नुकत्याच ' भतृहरी ' च्या दोनशे कवितांचा उर्दू अनुवाद प्रकाशित केला आहे.

भतृहरीच्या वैराग्यशतक, श्रृंगारशतक आणि नितीशतक यांच्या प्रेमात पडलेल्या अब्दुस दळवी यांनी त्यांच्या दोनशे कवितांचा अनुवाद उर्दूत केला असून डॉ. रफिक झकेरिया , ' जामिया मिलिया इस्लामिया ' चे कुलगुरू मसूद हुसेन खान , ' साहित्य अकादमी ' चे डॉ. गोपीचंद नारंग, उर्दूचे तज्ज्ञ आणि सरस्वती पुरस्कार विजेते शमदूर रहमान फारुखी या तज्ज्ञांनी या अनुवादाचा यथोचित गौरव केला आहे. एवढंच नव्हे तर कराचीतील उर्दूचे तज्ज्ञ मुश्कीन ख्वाजा यांच्यापर्यंत या अनुवादाची प्रत पोहोचल्यानंतर त्यांनी पाकिस्तानात तिचं प्रकाशन करण्याची परवानगी दळवींकडे मागितली. भारत-पाकिस्तान संबंध सुधारावेत यासाठी सुरू असलेल्या प्रयत्नांना आपलाही हातभार म्हणून हिंदुस्थानी संस्कृतीचं दर्शन घडवणारं हे काव्य पाकिस्तानात प्रकाशित करण्यास दळवीनीं तातडीने परवानगी दिली.

या अनुवादाविषयी माहिती देताना दळवी यांनी त्यातील काही कवितांचं वाचन केलं. सुप्रसिद्ध उर्दू कवी इक्बाल यांनी एके ठिकाणी भतृहरीच्या श्लोकाचा अनुवाद केला होता. त्यांच्या एका पुस्तकाच्या मुखपृष्ठावर त्यांनी तो छापला. ' फूल की पत्ती से कट सकता है हिरे का जीगर, मदेर्-ए-नादां पर कलाम-ए-नमीर् नाजूक बेअसर ' हा श्लोक आणि इक्बाल यांनी ' जावेदनामा ' मध्ये भतृहरीला दिलेले सवोर्च्च स्थान यामुळे भतृहरीविषयी आणखी अभ्यास करण्याचं दळवींनी ठरवलं.

स्वत: दळवी हे उर्दूचे तज्ज्ञ असून त्यांनी उर्दू साहित्य व भाषाशास्त्र अशा दोन्ही विषयांत पीएचडी केलं आहे. त्यापूवीर् त्यांना पदवी परीक्षेत सेंट झेवियर्स उर्दू सुवर्णपदक आणि एमएच्या परीक्षेत कुलगुरूंचं पदक मिळालं होतं. मुंबई युनिव्हसिर्टीच्या उर्दू विभागाचे प्रमुख म्हणून काम केलेल्या अब्दुस दळवी यांची कैरो इथे इजिप्त सरकारच्या विनंतीवरून तिथल्या उर्दू विभागाचं बस्तान बसवण्याच्या कामी भारत सरकारने दळवी यांची दोन वर्षांसाठी नेमणूक केली होती. महात्मा गांधी मेमोरिअल रिसर्च सेंटरचे संस्थापक संचालक म्हणूनही कार्यरत होते. ' रणांगण ' च्या उर्दूतील अनुवादासाठी त्यांना 1990 मध्ये साहित्य अकादमी पुरस्कारही मिळाला आहे.

उर्दूच्या या अभ्यासाच्या जोरावरच त्यांनी उत्तम मराठी साहित्य उर्दूत नेण्याचं निश्चित केलं. त्याची सुुरवात पु. शि. रेगेंच्या कांदबऱ्यांपासून झाली आणि आता तो प्रवास भतृहरीपर्यंत येऊन ठेपला आहे.

दळवींना संस्कृतचं ज्ञान नव्हतं. म्हणून मग त्यांनी भतृहरीच्या लिखाणाचे सर्व इंग्रजी अनुवाद अभ्यासले. त्यातील बार्बरा मीलर यांनी केलेला अनुवाद प्रमाण मानून त्यांनी अुनवादाचं काम सुरू केलं. विद्यापीठात नोकरीला असल्यामुळे त्यांनी तिथल्या संस्कृतच्या प्राध्यापकांकडून हा अनुवाद तपासून घेतला. सात ते आठ वर्षं हे काम सुरू होतं. सुरुवातीला सरदार जाफरी यांनी प्रस्तावना लिहायला घेतली. परंतु नंतर प्रकृती अस्वास्थ्यामुळे त्यांना ते जमलं नाही. म्हणून मग डॉ. रफिक झकेरिया यांनी सविस्तर प्रस्तावना लिहिली. दोन महिन्यांपूवीर् या पुस्तकाचं साध्या समारंभात प्रकाशन करण्यात आलं.

मराठीतील उत्तमोत्तम लिखाण उर्दूत नेण्यासाठी प्रयत्नशील असणाऱ्या अब्दुस दळवी यांनी काही काळ संस्कृतच्या अनुवादाकडे लक्ष दिलं. सध्या ते कवी इक्बाल यांच्या अप्रकाशित साहित्यावर आधारित पुस्तक लिहण्यात गर्क आहेत.

 
</text>
</doc>
