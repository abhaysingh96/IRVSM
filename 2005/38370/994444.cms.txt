<doc>
<docno>994444.cms.txt</docno>
<text>
 
क्रीडा
भारताचे राष्ट्रकुल यजमानपद धोक्यात
[ Tuesday, January 18, 2005  11:28:41 pm]


वृत्तसंस्था

नवी दिल्ली : मोठा गाजावाजा करून भारताने मिळवलेले 2010 सालचे राष्ट्रकुल स्पधेर्चे यजमानपद धोक्यात येण्याची शक्यता वाटत आहे. संघटन समिती नियुक्ती करण्यात झालेल्या दिरंगाईमुळे भारताला राष्ट्रकुलवर पाणी सोडावे लागेल, असे सांगितले जाते.

भारतीय ऑलिंपिक असोसिएशनचे सरचिटणीस रणधीरसिंग हे राष्ट्रकुल गेम्स फेडरेशनचे उपाध्यक्ष असून त्यांनीच ही भीती व्यक्त केली आहे. संघटन समिती नियुक्त करण्यास भारताने आधीच वर्षभरापेक्षा जास्त कालावधी घेतला असून आता लौकरात लौकर ही समिती नियुक्त न केल्यास राष्ट्रकुल संघटनेला भारतावर कारवाई करण्यावाचून पर्याय उरणार नाही, असे रणधीरसिंग यांनी सांगितले.

ते पुढे म्हणाले , ' एक वर्षभर आपण आधीच मागे पडलो आहे. 31 डिसेंबर 2003 ला समिती नियुक्त करण्याची गरज होती. यानंतर तीनदा ही समिती बनवण्यासाठी वेळ मागून घेण्यात आला. पण प्रत्येक वेळी समिती काही ठरली नाही. असं जर यापुढे होत राहिले तर स्पर्धा हातून जाईल '.

भारताने प्रथम मार्च 2004 मध्ये मुदतवाढ मागून घेतली. त्यानंतर जूनमध्ये काही झाले नाही. डिसेंबरमध्ये कोणत्याही परिस्थितीत समिती स्थापन होईल, असे ऑगस्टमधील बैठकीत ठामपणे सांगण्यात आले खरे, पण ते प्रत्यक्षात काही येऊ शकले नाही.

केंद सरकार व भारतीय ऑलिंपिक असोसिएशनमधील वादामुळे संघटन समितीचे घोंगडे भिजत पडल्याचे सांगितले जात आहे. संघटन समितीवर वर्चस्व मिळवण्याच्या हेतुने हा वाद निर्माण झालाय.

संघटन समितीच्या अध्यक्षपदी सरकारने आपली नेमणूक केल्याचे क्रीडा मंत्री सुनील दत्त यांनी काही महिन्यांपूवीर् जाहीर केले होते. दत्त यांनी परस्पर जाहीर केलेल्या या नेमणुकीला भारतीय ऑलिंपिक असोसिएशनने तीव्र नाराजी व्यक्त करताना हा अधिकार आपला असल्याचे सांगून विरोधाला तोंड फोडले.

दरम्यान भारतीय ऑलिंपिक असोसिएशननेही आपले अध्यक्ष असलेले सुरेश कलमाडीच संघटन समितीच्या प्रमुखपदी असतील, अशी घोषणा केली. नोव्हेंबरमध्ये असोसिएशनच्या वाषिर्क बैठकीवेळी हा निर्णय घेण्यात आला आणि संघटन समितीही बनवण्याचा अधिकार आपला असल्याचे सांगितले.

राष्ट्रकुल स्पर्धा फेडरेशनचे अध्यक्ष माईक फेनेल हे फेबुवारीमध्ये भारतात येत असून तत्पूवीर् कोणत्याही परिस्थितीत समिती नियुक्त होण्याची गरज आहे. तसे न झाल्यास भारताला मोठी किंमत मोजावी लागेल.

यामुळे आता भारतीय ऑलिंपिक असोसिएशनवर दबाव आला आहे. सरकारचे तीन सदस्य घेऊन समिती बनवण्याचा ऑलिंपिक असोसिएशनने निर्णय घेतला असून पण यालाही सरकारकडून अद्याप काहीच प्रतिसाद मिळालेला नाही.

 
</text>
</doc>
