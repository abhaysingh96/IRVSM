<doc>
<docno>994148.cms.txt</docno>
<text>
 
देश-विदेश
त्सुनामीग्रस्त भागांत फीमध्ये सवलत
[ Tuesday, January 18, 2005  07:16:37 pm]


वृत्तसंस्था

नवी दिल्ली : मनुष्यबळ विकास मंत्रालयाने त्सुनामीग्रस्त विद्यार्थ्यांना फीमाफीसह अनेक सवलती जाहीर केल्या आहेत.

त्सुनामीचा फटका बसलेल्या भागांतील विद्यार्थ्यांना सेमिस्टरफी, परीक्षाफी, परीक्षा प्रवेशफी द्यावी लागणार नाही. विद्यार्थ्यांनी ही फी आधीच भरली असेल तर उच्च माध्यमिक केंदीय मंडळ (सीबीएसई) किंवा विद्यापीठ अनुदान मंडळ या फीची रक्कम परत करील. मनुष्यबळ विकास मंत्री अर्जुन सिंग यांच्या अध्यक्षतेखालील उच्चाधिकार समितीने हा निर्णय घेतला.

सीबीएसईची परीक्षा 1 मार्च ते 1 एप्रिल या काळात होणार आहे. परंतु ज्या त्सुनामीग्रस्तांना या काळात परीक्षेस बसता येणार नाही, त्यांच्यासाठी वेळापत्रक बदलण्याचाही निर्णय घेण्यात आला. नवी वेळापत्रक 11 ते 28 एप्रिल आणि 19 ते 31 मे असे राहील.

 
</text>
</doc>
