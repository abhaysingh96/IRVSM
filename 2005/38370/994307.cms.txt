<doc>
<docno>994307.cms.txt</docno>
<text>
 
महाराष्ट्र
मनमाड बनले कवींचेही जंक्शन
[ Tuesday, January 18, 2005  09:42:40 pm]


म. टा. वृत्तसेवा

मनमाड : रेल्वे जंक्शन म्हणून प्रसिद्ध असलेल्या मनमाडला अनेकदा विविध नामवंत कवींचीही हजेरी वरचेवर लागत असते, याची माहिती किती जणांना आहे ? मध्यवतीर् ठिकाण असलेल्या मनमाडमध्ये पूवीर् तर नेहमीच नामवंत कवींचा राबता असे. कुसुमाग्रज, बा. भ. बोरकर, मंगेश पाडगावकर, वसंत बापट, नारायण सुवेर्, ना. धों. महानोर, पुरुषोत्तम परदेशी यांच्याबरोबरच श्रीधर अंभोरे, विलास गिते, प्रकाश घोडके, प्रकाश होळकर या नव्या पिढीतील कवींचा सहवासही या शहराला लाभला आहे.

तब्बल 18 तास कवितेच्या मैफलीत रममाण होणारे कवी, कधी तर अशी बैठकीची मैफलही झुगारून देऊन 14 किलोमीटर चालून काव्यवाचन करतात. मनमाडचे हे काव्यवेड इतरत्र सापडणे कठीणच.

रेल्वेच्या रुळाप्रमाणे सरळ आणि कवी हृदयाची माणसे म्हणून ख्याती पावलेल्या मनमाडमध्ये काव्यनिमिर्तीचे बीज खऱ्या अर्थाने रोवले ते मनमाड कॉलेजचे तत्कालीन प्राचार्य आणि ज्येष्ठ समीक्षक कवी डॉ. म. सु. पाटील यांनी. 1969 साली ते मनमाडला आले आणि 20 वषेर् त्यांनी कवितेची साधना केली. काव्यवाचनाबरोबरच त्यावर चर्चा, कवितेचा आशय, शब्दांची मांडणी, शब्दांचे अर्थ समजून घेणे यांवर त्यांचा विशेष भर असे. कवितेतली चूक सांगण्यापेक्षा त्यासारखीच कविता दाखवायची आणि प्रसंगी चांगल्या कवितेला दादही द्यायची अशा प्रकारे त्यांनी नवोदित कवींना नेहमीच आधार दिला.

डॉ. म. सु. पाटलांबरोबरच, पेशाने रेल्वे तिकीट तपासनीस असलेले आणि साक्षात कुसुमाग्रजांचे मानसपुत्र म्हणून ओळखले जाणारे प्रताप परदेशी यांनीही अनेक दिग्गज कवींना या शहरात आणले. अगदी रिझव्हेर्शन चार्टवरही कविता केलेले परदेशी मनमाडविषयी म्हणतात , ' मन झाले माड..आता तुझ्याचसाठी झुलायचे... '

या दोन कवींबरोबरच शिवाजी नामगवळी, खलिल मोमीन, प्रदीप गुजराथी, सदाशिव सुतार यांचाही हे शहर कविता आणि कवींचे जंक्शन बनवण्यात मोठा वाटा होता. मराठीतील समीक्षेसाठी प्रसिद्ध असलेल्या अनुष्ठुभची निमिर्तीही या शहरातच झाली. राजकवी यशवंत यांनी या शहराचा गौरव केला, कुसुमाग्रजांनी या शहरावर नितांत प्रेम केले, कवी ग्रेस यांचे मनमाडकरांनी उत्स्फूर्त स्वागत केले, नामदेव ढसाळांना अटक झाली तेव्हा ते हेलावून गेले, अशोक नायगांवकर यांचे शिक्षणही या शहरात झाले....अशी या शहराची कितीतरी वैशिष्ट्ये. म्हणूनच कवितेच्या गावा जावे, असे कुणाला वाटल्यास मनमाडला जरूर जावे!

 
</text>
</doc>
