<doc>
<docno>993276.cms.txt</docno>
<text>
 
महामुंबई
मुंबईसाठी विशेष पॅकेज
[ Tuesday, January 18, 2005  12:16:49 am]


म. टा. प्रतिनिधी

मुंबई : देशाची आथिर्क राजधानी असलेल्या मुंबई शहराला ' शांघाय ' ची उंची गाठून देण्यासाठी येत्या केंदीय अर्थसंकल्पात ' मुंबई पॅकेज ' जाहीर करण्याची मागणी मुख्यमंत्री विलासराव देशमुख यांनी केली आहे. तर मेट्रो रेल्वेचा प्रकल्प अमलात आणण्यासाठी ' दिल्ली मेट्रो ' सारखी यंत्रणा स्थापन करावी ; तसेच नागरी कमाल जमीन धारणा कायदा रद्द करावा, अशा सूचना पंतप्रधान कार्यालयातील केंदीय राज्यमंत्री पृथ्वीराज चव्हाण यांनी राज्य सरकारला केली आहे.

आठ हजार कोटी रुपयांच्या मुंबई नागरी वाहतूक प्रकल्पास तातडीने मान्यता दिल्यास 15 दिवसांत कामे सुरू करण्याची तयारी राज्य सरकारने दाखविली आहे. तसेच वरळी ते नरीमन पॉइंट हा 200 कोटी रुपये खर्चाचा सागरी महामार्ग ' बीओटी ' तत्त्वावर बांधण्यासाठी सहा कंपन्यांनी राज्य सरकारकडे अर्ज केले असल्याचे सांगण्यात आले.

मुंबईसाठी विशेष आराखडा तयार करण्यासाठी मुख्यमंत्री देशमुख व पृथ्वीराज चव्हाण यांनी ' वर्षा ' निवासस्थानी रविवारी तीन तास चर्चा केली. राज्याचे मुख्य सचिव प्रेमकुमार, रस्ते विकास महामंडळाचे व्यवस्थापकीय संचालक अनिलकुमार लखीना, तसेच सचिव संजय उबाळे आदी अधिकारीही यावेळी उपस्थित होते. मुंबईचा परिपूर्ण आराखडा तयार करण्याची जबाबदारी विशिष्ट अधिकाऱ्यांवर सोपवावी, ही चव्हाण यांची सूचना राज्य सरकारने मान्य केली. तसेच, या कामांचे नियंत्रण मुख्य सचिवांनी आठ दिवसांत पूर्ण करावे, असा आदेश देशमुख यांनी दिला. मुंबईतील मेट्रो रेल्वे प्रकल्पासाठी दिल्ली रेल्वे कॉपोर्रेशनच्या धतीर्वर स्वतंत्रा यंत्रणा उभी करण्याची केंद सरकारची सूचना आहे. रेल्वे अर्थसंकल्पात मुंबईसाठी विशेष तरतूद करण्याची मागणी मुख्य सचिव प्रेमकुमार यांनी केली.

धारावी विकास प्रकल्पाला नियोजन आयोगाने तत्त्वत: मान्यता दिली आहे. प्रारंभिक अनुदान म्हणून 72 कोटी रुपये मंजूर केले असल्याचे बैठकीत सांगण्यात आले. न्हावाशेवा येथे दुसरा आंतरराष्ट्रीय विमानतळ उभारण्याचा प्रस्ताव आहे. त्याचे काम विनाविलंब सुरू करणे आवश्यक असल्याचे प्रतिपादन राज्य सरकारतफेर् करण्यात आले.

 
</text>
</doc>
