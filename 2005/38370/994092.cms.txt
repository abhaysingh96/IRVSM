<doc>
<docno>994092.cms.txt</docno>
<text>
 
महामुंबई: मुंबई टाइम्स
हिट होण्याआधीच फिल्म फेस्टिवल गाजवतोय 'किसना'!
[ Tuesday, January 18, 2005  05:56:18 pm]


कल्पना राणे

गोवा फिल्म फेस्टिवलमधला पहिला दिवस ( 29 नोव्हेंबर 2004), ए आर रहमानच्या गाण्यांने आणि इशा श्ाावणीच्या ( किसनाची नायिका) परफॉर्मन्सने गाजल्यानंतर आता 30 कोटी बजेटचा सुभाष घईंचा ' किसना ' आता पुणे फिल्म फेस्टिवल गाजवण्यासाठीही सज्ज झालाय. पुण्यात फेस्टिव्हलच्या शेवटच्या दिवशी ' किसना ' चा प्रीमिअर होत असून त्यात 25 लाखांचा निधी त्सुनामीग्रस्तांना दिला जाणार असल्याची माहिती खुद्द सुभाष घईं यांनी दिली.

गोवा आणि पुण्यापाठोपाठ जगातल्या सगळ्या प्रमुख फिल्म फेस्टिव्हल्समध्ये ' किसना ' चा सहभाग राहील, अशी माहितीही सुभाष घई यांनी दिली. ' किसना ' इंग्रजी-हिंदी अशा दोन भाषांमध्ये बनवली आहे. इंग्रजी फिल्मचा अवधी दोन तासांचा असून हिंदीचा दोन तास पन्नास मिनिटं आहे. यात ब्रिटीश आणि भारतीय कलाकार एकत्र काम करत असून प्रमुख भूमिकेत हिंदी चित्रपटात पहिल्यांदाच अँटोनिओ बर्नातो ही ब्रिटीश अभिनेत्री दिसेल. तसंच विवेक ओबेरॉय आणि शास्त्रीय नृत्यात नावाजलेल्या केरळच्या नृत्यांगना दक्षा सेठ यांची कन्या इशा श्ाावणी यांची नवी जोडी झळकणार आहे.

इंग्रजी नायिकेची निवड करण्यासाठी घईंने लंडनमध्ये 120 मुलींची आणि लॉस एन्जलिसमध्ये 80 मुलींची ऑडिशन घेतली. इंग्रजी ' किसना ' च्या संहितेपासून सगळी जबाबदारी ब्रिटीश तंत्रज्ञांनी पार पाडली असून इंग्रजीतल्या ' किसना ' चा प्रीमिअर लंडनमध्ये होणार असल्याचं कळतं. प्रचंड व्याप्ती असलेल्या ' किसना ' चं वितरणही तेवढ्याच मोठ्या प्रमाणात करणार असल्याचं घई यांनी सांगितलं.

किसनाच्या शूटिंगदरम्यान त्यातली नृत्यं, संगीत आणि एकंदर भारतीय फिल्ममेकिंगचा ब्रिटीश कलाकारांचा अनुभव मनोरंजक होता. यात काम करणारी बुजुर्ग अभिनेत्री पॉली अॅडम्सला सुश्मिता सेनवर चित्रित केलेला ' मुजरा ' अत्यंत आवडला आहे आणि याची फोटोरूपी आठवण हे कलाकार घेऊन मायदेशी गेले आहेत.

उत्तरांचलच्या डोंगरदऱ्यात राहणारा, भारतीय मूल्य आणि संगीत जपणारा आणि न्यायासाठी योद्धा बनलेला घईंचा ' किसना ' प्रत्येक भारतीयांमध्ये भगवान श्ाीकृष्ण दडला असल्याचा संदेश जगभर पोहोचवणार आहे. येत्या शुक्रवारी रिलीज होणाऱ्या ' किसना ' बद्दल प्रेक्षकांच्या प्रचंड अपेक्षा असल्यानं आपल्यावरच्या जबाबदारीचं ओझं वाढल्याचं घई यांचं म्हणणं आहे.

 
</text>
</doc>
