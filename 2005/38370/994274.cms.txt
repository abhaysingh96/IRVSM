<doc>
<docno>994274.cms.txt</docno>
<text>
 
क्रीडा
बांगलादेशने प्रथमच कसोटी मालिका जिंकली
[ Tuesday, January 18, 2005  08:52:19 pm]


ढाका : बांगलादेशने झिम्बाब्वेविरुद्धचा दुसरी क्रिकेट कसोटी अनिणिर्त राखली आणि प्रथमच कसोटी मालिका जिंकली. नफीस इक्बालचे झुंजार शतक हे सोमवारचे मुख्य वैशिष्ट्य म्हणावे लागेल. बांगलादेशने ही मालिका 1-0 अशी जिंकली. बांगलादेशपुढे विजयासाठी 374 धावा करण्याचे आव्हान होते. बंागलादेशने संथ आणि सावध फलंदाजी करून सामना अनिणिर्त राखण्यात यश मिळवले. इक्बालने 355 चेंडू किल्ला लढवून 121 धावा केल्या. पाचवा दिवस त्यानेच गाजवला.

बांगलादेशचा कर्णधार हबीबुल बाशर म्हणाला : '' आधी आम्ही सामना जिंकण्याचा विचार करत होतो. पण दुसऱ्या सत्रात भराभर विकेट गेल्यानंतर आम्ही सामना अनिणिर्त ठेवण्याचाच विचार पक्का केला. '' मालिका गमावल्याने वाईट वाटते पण आमच्या खेळाडूंनी कामगिरी चांगली केली याचे समाधान वाटते, असे झिम्बाब्वेचा कर्णधार टटेंडा टैबूने सांगितले.

धावफलक

झिम्बाब्वे (पहिला डाव) : 298. बांगलादेश (पहिला डाव) : 211.

झिम्बाब्वे (दुसरा डाव) : 286. बांगलादेश (दुसरा डाव) : ओमर झे टेलर गो क्रेमर 43 , इक्बाल झे टेलर गो पान्यान्गारा 121, बशर झे मस्काडझा गो पान्यान्गारा 2, अश्ाफुल झे इब्राहिम गो क्रेमर 3, साले नाबाद 56, अहमद झे टैबू गो पान्यान्गारा 5, मासूद नाबाद 28; अवांतर 27; एकूण 5 बाद 285.

गोलंदाजी : पान्यान्गारा 21-10-28-3 , मपोफू 22- 10-28-0, होंडो 21-7-37-0, चिगुंबुरा 19-7-31-0, क्रेमर 34-9-61-2.

 
</text>
</doc>
