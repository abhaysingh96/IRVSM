<doc>
<docno>994481.cms.txt</docno>
<text>
 
महामुंबई
मेडिकलच्या विद्यार्थ्यांना फीवाढीची धास्ती
[ Tuesday, January 18, 2005  11:59:06 pm]


म. टा. प्रतिनिधी

मंुबई : शिक्षण शुल्क समितीने सुप्रीम कोर्टात सादर केलेल्या तीन मेडिकल कॉलेजांच्या सुधारित फीच्या अहवालानुसार या कॉलेजांच्या पदरात वाढीव फी पडली आहे. त्याच धतीर्वर आता इतरही कॉलेजांची फी वाढणार का, या शंकेने पालक आणि विद्याथीर् पुन्हा एकदा चिंतेच्या गतेर्त सापडले आहेत.

न्या. राघवेंद जहागिरदार यांच्या अध्यक्षतेखालील तत्कालीन शिक्षण शुल्क समितीने निश्चित केलेल्या फी विरोधात अनेक खाजगी कॉलेजांनी अकांडतांडव केले होते. समितीने या कॉलेजांच्या आजवरच्या मनमानीला चांगलाच चाप लावला होता. साडेतीन ते चार लाख रुपयांच्या घरात फी आकारणाऱ्या या कॉलेजांचा वाषिर्क ताळेबंद तपासल्यानंतर समितीने 75 हजार ते दीड लाख फीच्या मर्यादेत या कॉलेजांना बसवून दणका दिला होता. तेव्हापासून या कॉलेजांची धुसफूस सुरू असून समितीच्या विरोधात त्यांनी हायकोर्ट व सुप्रीम कोर्टात धाव घेतली होती. मात्र, त्यांना पुन्हा समितीकडे जाण्याची सूचना कोर्टाने केली होती. त्यानंतर समितीच्या कार्यकालाची मुदत संपली. न्या. जहागिरदार यांनी पुन्हा अध्यक्षपद स्वीकारण्यास नकार दिल्याने न्या. पंडित यांच्या अध्यक्षतेखालील नवी समिती डिसेंबर महिन्यात स्थापन झाली. सुप्रीम कोर्टाच्या आदेशानुसार शिक्षण शुल्क समितीने वर्धा येथील जवाहरलाल नेहरू मेडिकल कॉलेज, तात्यासाहेब कोरे डेंटल कॉलेज आणि के. जे. सोमय्या मेडिकल कॉलेजच्या सुधारित फीचा अहवाल कोर्टाला सादर केला आहे. या अहवालानुसार या कॉलेजांची फी अनुक्रमे दोन लाख 42 हजार (जुनी फी 1 लाख 41 हजार), एक लाख 41 हजार (जुनी फी 84 हजार) व एक लाख 89 हजार (जुनी फी एक लाख 41 हजार) एवढी वाढली आहे.

न्या. जहागिरदार समितीने पाचव्या वेतन आयोगाचा, कॉलेज संलग्न रुग्णालयाचा खर्च जमेस धरला नाही, अशा प्रकारच्या तक्रारी करून कॉलेजांनी समितीच्या फी रचनेविरोधात नाराजी दर्शवून कोर्टात धाव घेतली होती. या कॉलेजांच्या फीचा पुन्हा आढावा घेतला जाईल, असे दिसते आणि त्यांनी खर्चाच्या काही बाबी नमूद केल्यास फी वाढ होऊ शकते, असे जाणकारांचे म्हणणे आहे. त्यामुळे भविष्यात यासंदर्भात घडामोडी होण्याची शक्यता असून फीवाढीच्या चिंतेने विद्यार्थ्यांना पुन्हा ग्रासले आहे. फेरआढाव्यासाठी समितीपुढे जाण्याबाबत येत्या दोन दिवसांत निर्णय होईल, अशी माहिती खाजगी मेडिकल कॉलेजांच्या संघटनेच्या सरचिटणीस जयमाला गोडबोले यांनी दिली.

 
</text>
</doc>
