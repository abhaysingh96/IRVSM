<doc>
<docno>994099.cms.txt</docno>
<text>
 
महामुंबई: मुंबई टाइम्स
एका सोनियाने...
[ Tuesday, January 18, 2005  05:59:27 pm]


विलास आठवले

अवघा सात महिन्यांचा संसार...आणि एक दिवस अचानक जोडीदाराचा मृत्यू! अवघ्या 20 व्या वषीर् असं संकट ओढवलेल्या सोनिया असरानीने या परिस्थितीला अत्यंत धीराने तोंड दिलंय. पतिवियोगाच्या धक्क्यातून सावरून गरीब मुलांचं आयुष्य उभं करायचा वसा तिने घेतलाय. सध्या वेस्ट इंडिजमध्ये राहणारी सोनिया मंुबईतल्या गरजू मुलांच्या शिक्षणासाठी एक कोटी 20 लाख रुपयांची मदत करणार आहे!

गेल्या वषीर् 25 एप्रिल रोजी सोनियाचं अनिल असरानीशी लग्न झालं. अनिलचा व्यवसाय वेस्ट इंडिजमध्ये असल्याने सोनिया लग्नानंतर वेस्ट इंडीजला गेली. लग्न झाल्याला काही महिनेच झाले होते. हे दोघं एकदा घराबाहेर बसले असताना त्यांच्यावर दरोडेखोरांनी हल्ला केला. दरोडेखोरांनी त्यांच्याकडची चीजवस्तू तर लुटलीच, पण जाताना अनिलला गोळीही घातली. जखमी अनिलला हॉस्पिटलमध्ये दाखल केलं आणि तो बचावला. हळूहळू त्याची तब्येतही सुधारली. मात्र ऑक्टोबर महिन्यात अनिलच्या छातीत अचानक दुखू लागलं आणि त्याचा मृत्यू झाला.

या सर्व प्रकारानं सोनिया पुरती हादरून गेली. मुंबईतल्या गरीब आणि हुशार मुलांसाठी काहीतरी करण्याची अनिलची तीव्र इच्छा होती. अनिलचं स्वप्न पूर्ण करण्याचा वसा सोनियानं घेतला. त्यासाठी तिनं गोवंडी एज्युकेशन सोसायटीच्या शाळेशी संपर्क साधला. तिने गरीब मुलांच्या उच्च शिक्षणासाठी कॉलेज बांधायचा प्रस्ताव शाळेपुढे ठेवला.

विद्यार्थ्यांकडून एकही पैसा न घेणाऱ्या या शाळेत गरीब अन् मध्यमवगीर्य मुलं शिक्षण घेतात. माजी आमदार हशू अडवाणी यांच्या प्रेरणेने सुरू असलेल्या या शाळेची ख्यातीही चांगली आहे. सोनियाच्या पुढाकारानं या शाळेत आता ज्युनिअर कॉलेज सुरू होतंय. या कॉलेजच्या सात मजली इमारतीचा संपूर्ण खर्च सोनियाच करणार आहे. नुकताच या इमारतीचं भूमिपूजन झालं. स्वत:चं दु:ख विसरून विद्यार्थ्यांच्या भल्यासाठी झटणाऱ्या सोनियावर सध्या कौतुकाचा वर्षाव होतोय!

 
</text>
</doc>
