<doc>
<docno>994102.cms.txt</docno>
<text>
 
महामुंबई: मुंबई टाइम्स
सावधान! सम वन मे बी वॉचिंग...
[ Tuesday, January 18, 2005  06:00:16 pm]


प्रवीण मुळ्ये

अहमदाबादहून मुंबईत शिक्षणासाठी आलेल्या रिना मुखाजी आणि मीना शहा या विद्याथिर्नी वांदे पूवेर् इथे एका फ्लॅटमध्ये पेइंग गेस्ट म्हणून राहतात. गेल्या सहा महिन्यांपासून फ्लॅटमध्ये बिनधास्त राहाणाऱ्या या विद्याथिर्नींची पुण्यातील मोहन कुलकणीर् छुपा कॅमेरा प्रकरणानं झोप उडवलीय. फक्त या दोघीच नाहीत, तर आपल्या घरातही असाच कॅमेरा रोखला नसेल ना ? या भीतीनं मुंबईत एकट्या राहणाऱ्या हजारो पेइंग गेस्ट्स मुलींच्या पायाखालची जमीनच सरकली आहे. या प्रकरणाची गंभीर दखल घेत विद्याथिर्नीना अशा छुप्या कॅमेऱ्याच्या धोक्यांपासून सावध करण्यासाठी पोलिसांच्या मदतीनं मोहीम हाती घ्यायचा निर्णय मुंबईतल्या अनेक कॉलेजेसनी घेतला आहे.

पुण्यातल्या नवी पेठ भागात पेइंग गेस्ट म्हणून राहाणाऱ्या विद्यार्थ्यांनीचे त्यांच्या नकळत बाथरूम आणि बेडरूममध्ये लपवलेल्या वेबकॅममधून शूटिंग करणाऱ्या घरमालक मोहन कुलकणीर् यांच्या घृणास्पद कृत्यानं केवळ पुण्यातच नव्हे, तर मुंबईतही खळबळ उडाली आहे. नोकरी किंवा शिक्षणासाठी मुंबईत आलेल्या हजारो विद्याथिर्नी कफ परेड, पेडर रोड, मुंबई सेंट्रल, वांदे, माटुंगा, घाटकोपर, सांताक्रूझ, विलेपालेर् या भागात पेइंग गेस्ट म्हणून राहतात. मोहन कुलकणीर् यांच्या या विकृत कृत्यानं मुंबईत आलेल्या या मुलींनाही आपल्याच राहात्या घराची झाडाझडती घेणं भाग पडलं आहे.

' कॉलेजला जाण्या-येण्यासाठी सोयीस्कर व्हावं, म्हणून मी माटुंगा भागात पेइंग गेस्ट म्हणून राहते. घरमालकांवर आमचा विश्वास आहे. पण तरीही यापुढे आम्हा तिघी मैत्रिणींनाही नकळत कोणी आमच्यावर लक्ष ठेवून नाही ना ? याची खबरदारी घ्यावी लागणार असल्याचं रत्नागिरीहून मुंबईत मॅनेजमेण्ट शिक्षणासाठी आलेल्या शर्वरी गवाणकर या विद्याथिर्नीनं ' मुंबई टाइम्स ' शी बोलताना सांगितले. आपण ज्यांच्याकडे पेइंग गेस्ट म्हणून राहात आहोत, त्यांच्यावरच्या विश्वासावरच सगळ्या गोष्टी अवलंबून असल्या तरी, सावधगिरी म्हणून यापुढे खबरदारी घेण्याची गरज असल्याचं मत सर्वच विद्याथिर्नी व्यक्त करत आहेत. याच्या मार्गदर्शनासाठी काही जणांनी थेट पोलिसांकडे धाव घेतलीय, तर काहींनी कॉलेजमधील काऊन्सिलिंग सेंटरचा आधार घेतलाय. मोबाइल कॅमेरे किंवा वेबकॅमच्या छुप्या कारवायांचं वारंही आपल्या कॉलेजभोवती फिरकलं, तरी आपल्या इमेजचा बट्याबोळ होईल, या भीतीनंच खबरदारी म्हणून मुंबईतल्या काही कॉलेजेसनी ' र्गल्स हॉस्टेल ' मधील वातावरण अधिक ' सुरक्षित ' करण्यासाठी नव्यानं नियमावली तयार करायला सुरूवात केली आहे.

कुलकणीर् वेबकॅम प्रकरणाची गंभीर दखल घेत शिक्षणासाठी राज्यभरातून, तसंच परराज्यातून आलेल्या विद्याथिर्नींना युनिव्हसिर्टी स्तरावर सुरक्षा विषयक सूचना देण्यासाठी लवकरच मार्गदर्शन वर्गाचं आयोजन करण्यात येत असल्याची माहिती युनिव्हसिर्टीच्या अधिकाऱ्यांनी दिली. मोबाइल कॅमेरे व छुप्या वेबकॅमच्या धोक्यांपासून स्वत:ला सुरक्षित ठेवण्यासाठी विद्याथिर्नींनी काय करावं ? याचं मार्गदर्शन मुंबईतील लेडीज कॉलेजांनी सुरू केलं आहे.

पुण्यातील वेबकॅम प्रकरण, मोबाइल कॅमेऱ्यावर शाहिद-करिना यांच्या चुबनलीला, इतर राज्यांमध्ये उघड होणारी सेक्स स्कॅण्डल्स, यामुळे ऐन कमाईच्या हंगामात रिसॉर्ट ते पंचतारांकित हॉटेल्सपर्यंत सर्वांची झोप उडवली आहे. शाहिद-करिना प्रकरण एका पंचतारांकित हॉटेलात घडल्याच्या चचेर्मुळे बड्या हॉटेलमध्येही प्रायव्हसी सुरक्षित नसल्याची भावना लोकांच्या मनात घर करत आहे. या मंडळींचा विश्वास पुन्हा संपादन करण्यासाठी अनेक हॉटेल्सना तारेवरची कसरत करावी लागणार असल्याचं अनेक बडे हॉटेल व्यावसायिक मान्य करत आहेत.

मौजमजेसाठी रिसॉर्टवर जाणाऱ्या मंडळींनीही वेबकॅम प्रकरणाचा धसका घेतलाय. मोबाइल व वेबकॅमच्या खलनायकी रुपानं अनेक रिसॉर्ट्सवाल्यांच्या व्यवसायही ' डाऊन ' होतोय. गेल्या काही महिन्यांत घडलेल्या सेक्स स्कँडल्सच्या वाढत्या संख्येमुळे प्रायव्हसीसाठी येणाऱ्या मंडळींच्या विश्वासाला तडा गेल्यानं रेग्युलर कस्टमर्सना ' रिटेन ' करण्यासाठी रिसॉर्ट मालकांनाही धावाधाव करावी लागतेय.

पुण्यातील मोहन कुलकणीर् यांच्या बंगल्यातून पोलिसांनी हस्तगत केलेला कॅमेरा, व्हिडिओ कॅसेट्स, कम्प्यूटर आणि रोख रक्कम

पेइंग गेस्ट गाइडलाइन

* आपण ज्यांच्याकडे राहातो, त्यांच्याविषयी, घरातल्या एकंदर वातावरणाविषयी आणि आजूबाजूच्या एरियाबद्दल संपूर्ण माहिती घ्यावी.

* पैशाच्या व्यवहाराबरोबरच मालक व मित्रमंडळींच्या फ्लॅटवर येण्या-जाण्याच्या वेळा आधीच ठरवून घ्यावेत.

* फ्लॅटमधील सुरक्षेचीही वेळोवेळी तपासणी करावी.

 
</text>
</doc>
