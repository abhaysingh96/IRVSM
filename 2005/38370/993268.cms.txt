<doc>
<docno>993268.cms.txt</docno>
<text>
 
महामुंबई
डेक्कन ओडिसी 'रुळावर'
[ Tuesday, January 18, 2005  12:15:07 am]


म. टा. प्रतिनिधी

मुंबई : ' दख्खनचे महाकाव्य ' म्हणून प्रसिद्धी होऊनही प्रवाशांअभावी यार्डात धूळ खात उभी राहण्याचे भोग वाट्याला आलेल्या ' डेक्कन ओडिसी ' या राजेशाही गाडीचे नशीब पालटले असून यंदाच्या मोसमात विदेशी पर्यटकांनी दिलेल्या चांगल्या प्रतिसादामुळे बुधवार , 19 रोजी ही गाडी या मोसमातील पंधराव्या फेरीला रवाना होणार आहे. त्यामुळे राज्य सरकारने पदरी बाळगलेल्या या ' पांढऱ्या हत्ती ' ने वर्षभराने का होईना, सरकारच्या तिजोरीत भर टाकण्यास सुरुवात केली आहे.

अत्यंत महागड्या व राजेशाही सुविधा असलेल्या या आलिशान गाडीतून आजवर 170 विदेशी पर्यटकांनी प्रवास केला आहे.

या गाडीला गेल्या रविवारी एक वषेर् पूर्ण झाले. प्रतिदिन 15 हजार रुपये अथवा 350 डॉलर एवढे अतिप्रचंड भाडे असल्याने रेल्वे रुळावरील या ' धावत्या राजवाड्या ' चा आनंद मुख्यत: विदेशी पर्यटकांनीच घेतला आहे. या शाही गाडीला अमेरिका, ब्रिटन, दुबई, सिंगापूर, हाँगकाँग, कुवेत, मस्कत व कॅनडा येथील प्रवासी लाभलेले आहेत. वरील सातही देशांत महाराष्ट्र पर्यटन विकास महामंडळाने (एमटीडीसी) ट्रॅव्हल एंजट नेमले आहेत. गेल्या वषीर् 16 जानेवारीला गाडीला तत्कालीन पंतप्रधान अटलबिहारी वाजपेयी यांनी हिरवा कंदिल दाखविला होता. यानंतर एखाद-दुसरी फेरी वगळता ऑक्टोबरपर्यंत ही गाडी प्रवाशांविना यार्डातच पडून होती. पण पावसाळ्यानंतरच्या हंगामात, गेल्या दोन-तीन महिन्यांत या गाडीचे नशीब पालटले असून परदेशात जोरदार माकेर्टिंग करून रेल्वे व एमटीडीसीने विदेशी पर्यटकांकडून उत्साही प्रतिसाद मिळविला. आता या चांगल्या प्रतिसादामुळे विमान कंपन्यांशी थेट ' टायअप ' करण्याचा व सहार या आंतरराष्ट्रीय विमानतळावर ' डेक्कन ओडिसी ' ची माहिती देणारा कायमस्वरुपी स्टॉल उभारण्याचा निर्णय पर्यटन राज्यमंत्री सुरेश शेट्टी यांच्या अध्यक्षतेखाली मंत्रालयात सोमवारी पार पडलेल्या एमटीडीसी व ज्येष्ठ अधिकाऱ्यांच्या बैठकीत घेण्यात आला.

दर बुधवारी ही गाडी मुंबई, रत्नागिरी, सिंधुदुर्ग, गोवा, पुणे, औरंगाबाद, नाशिक या मागेर् परत मुंबई अशा ' सफारी ' वर जात आहे. या ' सफारी ' ला चांगला प्रतिसाद मिळत असल्याने येत्या पावसाळ्यात मुंबई- औरंगाबाद ही तीन दिवसांची सफर आयोजित केली जाणार आहे. यामुळे राज्यातील पर्यटनस्थळांचा विकास करून तिथे पर्यटकांना आकषिर्त करण्यासाठी काय उपाययोजना करावी, हे सुचविण्यासाठी विशेष समिती नेमण्याचा निर्णय सरकारने घेतला आहे.

 
</text>
</doc>
