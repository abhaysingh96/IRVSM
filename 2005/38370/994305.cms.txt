<doc>
<docno>994305.cms.txt</docno>
<text>
 
महाराष्ट्र
सेशन्स कोर्टाचा निकाल फिरवून 10 पोलिसांना जन्मठेप
[ Tuesday, January 18, 2005  09:39:05 pm]


म. टा. वृत्तसेवा

वर्धा : दरोड्याच्या आरोपावरून पोलिस कोठडीत असलेल्या दिलीप घोसले याचा खून केल्याप्रकरणी आवीर् येथील दहा पोलिसांना निदोर्ष सोडण्याचा सेशन्स कोर्टाचा निकाल अमान्य ठरवत मुंबई हायकोर्टाच्या नागपूर खंडपीठाने या सर्वांना जन्मठेपेची शिक्षा सुनावली.

आरोपींना सुनावलेल्या दंडाच्या रकमेतून कैद्याच्या विधवेला नुकसानभरपाई द्यावी, असाही आदेश खंडपीठाने दिला आहे.

सेवानिवृत्त पोलिस उपअधीक्षक सदाशिव भालेराव, पोलिस निरीक्षक अरुण भादीकर, उपनिरीक्षक शंकर शेंडे, हेड कॉन्स्टेबल रामराव कुडमेथे, शिपाई मधुकर चौधरी, एकनाथ पेंदाम, किशोर श्रीवास, त्रिंबक साटोटे, जालसिंह ढमणे व पुरुषोत्तम खासबागे यांना न्या. पटेल व न्या. खचेर् यांच्या खंडपीठाने जन्मठेप सुनावली.

याप्रकरणी पुरावा नष्ट करण्याच्या आरोपाखाली सर्व आरोपींना खंडपीठाने प्रत्येकी पाच वषेर् सक्तमजुरीची शिक्षा सुनावली.

कोर्टाने खुनाच्या गुन्ह्यासाठी भालेराव, भादीकर, व शेंडे या तीन आरोपींना प्रत्येकी 30 हजार रुपये, रामराम कुडमेथे याला 15 हजार रुपये तर इतर सहा पोलिसांना प्रत्येकी अडीच हजार रुपये दंड ठोठावला. यातून एकूण दोन लाख रुपये जमा झाले असून ते दिलीपच्या विधवेला नुकसानभरपाई म्हणून देण्याचा आदेश कोर्टाने दिला.

टाकरखेड येथे सहा नोव्हेंबर 1987 रोजी पडलेल्या दरोड्यातील आरोपी दिलीप घोसले हा पोलिस कोठडीत असताना पोलिसांनी त्याला बेदम मारहाण केली. त्यात दिलीप मरण पावला होता. त्याचा मृतदेह आधी गावाबाहेर नेऊन टाकणाऱ्या पोलिसांनी पुरावा नष्ट करण्यासाठी तो आंध्रप्रदेशातील आदिलाबाद येथे हलवला होता.

दिलीपला कोठडीबाहेर नेणे, मार खात असतानाचा त्याचा आक्रोश आणि नंतर पसरलेली शांतता यावरून अन्य कैद्यांना झाल्या प्रकाराची कल्पना आली होती.

यातूनच या प्रकरणाचा बोलबाला होऊन आवीर्चे समाजसेवक व पत्रकार डॉ. श्यासुंदर भुतडा यांनी ते पोलिस अधीक्षकांच्या कानावर घातले. अधीक्षकांनी याविषयी चौकशीचा आदेश दिल्यानंतर उपअधीक्षक भालेराव यांनी काही साक्षी नोंदवून ' असे काहीही घडलेले नाही ', अशी नोंद केल्यानंतर प्रकरण थंडावले.

मात्र विधानसभेतील चचेर्त हे प्रकरण राज्य गुन्हे अन्वेषण विभागाकडे सोपविण्यात आले. त्यानुसार सहायक पोलिस आयुक्त भगवागीर गोस्वामी यांनी 25 डिसेंबर 1987 रोजी प्रकरणाचा तपास सुरू केला.

या प्रकरणातील सर्व आरोपींनी अटकपूर्व जामीन घेतला होता. याला अपवाद असलेल्या त्रिंबक साटोटे याने सगळी घटना सांगून दिलीपचा मृतदेह लपवलेली जागाही दाखविली. त्यावरून या घटनेच्या नोंदीमध्ये बदल करण्यात आला.

उपअधीक्षक भालेराव यांच्यासह संबंधितांविरुद्ध खुनाचा गुन्हा नोंदविला गेला. वर्धा सेशन्स कोर्टात आरोपपत्र दाखल करण्यात आले. मात्र कोर्टाने सबळ पुराव्याअभावी सर्वांची निदोर्ष मुक्तता केली होती.

 
</text>
</doc>
