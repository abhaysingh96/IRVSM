<doc>
<docno>993266.cms.txt</docno>
<text>
 
महामुंबई
राजधानी एक्स्प्रेसमध्ये बॉम्बची अफवा
[ Tuesday, January 18, 2005  12:14:17 am]


म. टा. प्रतिनिधी

मुंबई : मुंबईहून नवी दिल्लीकडे जाणाऱ्या राजधानी एक्स्प्रेसमध्ये बॉम्बची अफवा पसरल्याने सोमवारी रात्री ही गाडी वापी रेल्वेस्थानकात सुमारे तासभर थांबवून ठेवण्यात आली होती.

मुंबई रेल्वेस्थानकातून 4 वाजून 55 मिनिटांनी राजधानी एक्स्प्रेस नवी दिल्लीकडे रवाना झाली. त्यानंतर तासाभराने राजधानी एक्स्प्रेसमध्ये काहीतरी गडबड असल्याची माहिती मिळाल्याने वापी रेल्वे पोलिस तसेच रेल्वेच्या अधिकाऱ्यांना माहिती देऊन 8 वाजून 13 मिनिटांनी ही गाडी वापी रेल्वेस्थानकावर थांबविण्यात आली. तपासणीसाठी प्रवाशांना उतरविण्यात आले. तोपर्यंत गाडीमध्ये बॉम्ब ठेवल्याची अफवा पसरली होती. सर्व डब्यांची कसून झडती घेण्यात आल्यानंतर कोणतीही संशयास्पद वस्तू आढळली नाही. गाडीमध्ये काहीही न आढळल्याने रात्री ही गाडी दिल्लीकडे रवाना करण्यात आली.

 
</text>
</doc>
