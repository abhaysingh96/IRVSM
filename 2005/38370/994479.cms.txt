<doc>
<docno>994479.cms.txt</docno>
<text>
 
महामुंबई
सवलतीने कर्जपुरवठा
[ Tuesday, January 18, 2005  11:58:09 pm]


म. टा. विशेष प्रतिनिधी

मुंबई : त्सुनामी लाटांच्या प्रकोपाने 80 टक्के मच्छिमारांचे नुकसान झाले असून नव्याने बोटी घेऊन त्यांना पुन्हा त्यांच्या पायावर उभे करण्यासाठी सात टक्के दराने कर्ज देण्यात येणार आहे. त्यातील दोन टक्के व्याजाचा बोजा केंद सरकार उचलणार असल्याचे केंदीय कृषिमंत्री शरद पवार यांनी सांगितले. अंदमान-निकोबार वगळता पुनर्वसनासाठी सात हजार कोटी रुपयांचा प्रस्ताव तयार करण्यात आला असून लवकरच मंत्रिमंडळातफेर् यावर निर्णय घेतला जाईल, असे ते म्हणाले.

मच्छिमारांना पहिले दीड वर्ष कर्जाचा हप्ता भरावा लागणार नाही. नंतर सात वर्षांत ते कर्ज त्यांना फेडावे लागेल, असा प्रस्ताव असल्याचे त्यांनी सांगितले. अंदमान-निकोबार येथील पुनर्वसनाचे पॅकेज वेगळे करण्यात येणार असून त्यात मच्छिमारी, पर्यटन, फलोद्यान व त्सुनामी वॉनिर्ंग सिस्टिम या गोष्टी लक्षात घेऊन आराखडा तयार करण्यात येणार आहे. अंदमान-निकोबार येथील संपर्क यंत्रणा अद्ययावत करण्यास प्राधान्य देण्यात येईल. शिवाय, पूर्व किनाऱ्यालगतच्या महत्त्वाच्या चारपाच शहरांत त्सुनामी वॉनिर्ंग सिस्टिम बसविण्यात येणार आहे, असे ते म्हणाले. सेंट्रल इन्स्टिट्यूट ऑफ फिशरीज एज्युकेशनच्या पदवीदान समारंभानंतर पवार यांनी ही माहिती दिली.

 
</text>
</doc>
