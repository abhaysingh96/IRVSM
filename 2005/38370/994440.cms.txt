<doc>
<docno>994440.cms.txt</docno>
<text>
 
महाराष्ट्र
मिळकतकर चुकवणाऱ्यांच्या यादीत अनेक बँका
[ Tuesday, January 18, 2005  11:26:26 pm]


म. टा. प्रतिनिधी

पुणे : पुणे महापालिकेने मिळकतकर बुडवणाऱ्यांची यादी जाहीर केली असून, त्यात अनेक बड्या नावांमध्ये ' बँक ऑफ महाराष्ट्र ', ' जनता सहकारी बँक ', ' त्रिमूतीर् सहकारी बँक ', ' पुणे टेलिकॉम ' यांच्यासहीत अनेक नावांचा समावेश असून, यामंडळींची पालिकेकडे लाखो रुपयांची थकबाकी असल्याचे स्पष्ट झाले आहे.

महापालिकेने कसबा पेठ, भवानी पेठ, विश्रामबाग वाडा या क्षेत्रीय कार्यालयांतर्गत असणाऱ्या 36 बड्या मिळकतकर थकबाकीदारांची यादी जाहीर केली असून, त्यात नामांकित बँकांचा समावेश आहे. त्यात प्रत्येकाची थकबाकी एक लाख रुपयांपेक्षाही जास्त असल्याने एकूण 64 लाख रुपयांची मिळकतकर थकबाकी असल्याचे यादीवरून स्पष्ट झाले आहे. यामध्ये कसबा पेठ क्षेत्रीय कार्यालयांतर्गत येणाऱ्या बँक ऑफ महाराष्ट्रची सुमारे एक लाख 65 हजार रुपये थकबाकी आहे. विश्रामबाग वाडा क्षेत्रीय कार्यालयांतर्गत येणाऱ्या पुणे विद्याथीर् गृहाची थकबाकी एक लाख 72 हजार तर जनता सहकारी बँकेची थकबाकी एक लाख 54 हजार असल्याचे यादीत नमूद केले आहे. तसेच सदाशिव पेठेतील टेलिफोन भवनाची मिळकतकराची सुमारे एक लाख 69 हजार रुपये थकबाकी असल्याचे पालिकेने जाहीर केले आहे.

विश्रामबाग वाडा क्षेत्रीय कार्यालयांतर्गत सदाशिव पेठेतील ' दि पुना मेट्रोपॉलिटन सेंट्रल को. ऑप. कंपनी ' ची सर्वात जास्त म्हणजे सहा लाख 86 हजार थकबाकी असल्याचे पालिकेने नमूद केले आहे. त्रिमूतीर् सहकारी बँकेचीही सुमारे एक लाख 32 हजार रुपये थकबाकी असल्याचे पालिकेच्या यादीत नमूद केले आहे. या यादीत बिल्डर्सचाही समावेश आहे.

 
</text>
</doc>
