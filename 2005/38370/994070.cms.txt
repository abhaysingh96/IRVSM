<doc>
<docno>994070.cms.txt</docno>
<text>
 
महाराष्ट्र
मुगांव आरोग्य उपकेंदाचा गावकऱ्यांना उपयोग शून्य
[ Tuesday, January 18, 2005  05:48:58 pm]


मंुबई टाइम्स टीम

कसारा : गेल्या दहा वर्षांपासून मुगांवकरांच्या आरोग्यासाठी बांधण्यात आलेलं आरोग्य उपकेंद जिल्हापरिषदेकडून आरोग्यविभागाकडे हस्तांतरित झालेलं नाही. त्यामुळे मुगांव, धानकेपाडा, कातकरीपाड्यातील लोकांच्या आरोग्याच्या प्रश्न अधांतरी टांगला आहे.

1994-95 मध्ये 99 हजार रुपये खर्चून बांधण्यात आलेल्या आरोग्य उपकेंदात उपचार खोली, नर्ससाठी निवासव्यवस्था, शौचालय, स्वच्छतागृह आदी गोष्टी उभारण्यात आल्या. त्यानंतर बांधकामखात्यांतर्गत त्यांची तपासणीही करण्यात आली. मात्र जिल्हापरिषदेच्या आरोग्यविभागाने उपकेंद हस्तांतिरत केलेलं नाही. त्यामुळे गेल्या दहा वर्षांपासून मुगांवसाठी नियुक्त करण्यात आलेल्या नर्सला राहाण्यासाठी गावातील घरांचा आधार घ्यावा लागत आहे. आता ही वास्तू जीर्ण होण्याच्या मार्गावर लागली आहे. इथले दरवाजे, खिडक्या पूर्णपणे नेस्तनाबूत होण्याच्या मार्गावर आहेत. त्यात या मोकळ्या जागेचा आधार प्राण्यांनी घेतला आहे. ग्रामस्थांना आवश्यकता असताना उपकेंदांच्या हस्तांतरणाविषयी जिल्हापरिषद प्रशासन का दुर्लक्ष करते असा सवाल उपस्थित केला जात आहेत. त्यात दहा वर्षांनंतर या वास्तूची पूर्ण वाताहत झाल्याने नवीन इमारतीसाठी जिल्हापरिषद पुन्हा मान्यता देईल काय, असा प्रश्न निर्माण झाला आहे. तशी परवानगी न दिल्यास मात्र मुगांवकरांच्या आरोग्याचा प्रश्न असाच उपेक्षित राहण्याची शक्यता आहे.

यासंबंधी शहापूर पंचायत समितीच्या बांधकाम विभागाच्या उपअभियंत्याशी संपर्क साधला असता बराच कालावधी लोटल्याने त्या फाइली मिळणं आता अशक्यप्राय आहे. नवीन आरोग्य उपकेंद किंवा दुरुस्ती याविषयी प्रस्ताव पाठवल्यास नव्याने कार्यवाही सुरू होईल, असं सांगितल्याने ग्रामस्थही अवाक झाले आहेत.

 
</text>
</doc>
