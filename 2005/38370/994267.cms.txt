<doc>
<docno>994267.cms.txt</docno>
<text>
 
अर्थव्यवहार
जीवन विमा, एजंट आणि मी...
[ Tuesday, January 18, 2005  08:45:52 pm]


विवाहित-अविवाहित अशा प्रत्येकालाच विमा पॉलिसीचं महत्त्व आहे. पण स्वत:हून पॉलिसी काढणाऱ्यांचा कल प्राप्तीकरांत सवलत मिळण्याकडे असतो. त्यामुळे ' ग्राहकाच्या आयुष्याचा विमा ' ही जीवन विम्याची मूळ संकल्पना बाजूला पडते.

संदर्भ तसा जुना आहे, पण म्हणूनच महत्त्वाचा आहे. कर्तबगार मराठी पुरुषांमध्ये ज्यांची गणना होते, ते ज्ञानकोशकार केतकर यांचा विवाह ठरला तेव्हाची गोष्ट. त्यांच्या पत्नी शीलवती या ब्रिटीश होत्या. दोघांनी विवाहाचा निर्णय घेतला तेव्हा शीलवतींनी आपल्या वडिलांना पत्राने ते कळवले. त्यावर दोघांच्या पुढील आयुष्याला शुभेच्छा देणारे आशीर्वादपर उत्तर वडिलांनी लिहिले आणि सांगितले : मुलांना आता सर्वप्रथम एक गोष्ट करा. दोघांनी आपापले विमे उतरवून घ्या!

स्वातंत्र्यपूर्व काळात सुजाण ब्रिटीश बाप आपल्या मुलीला जो सल्ला देई, तो एकविसाव्या शतकातही भारतीय आपल्या मुलीला देत नाहीत. ती जन्मल्याबरोबर सोने, हुंडा जमा करण्याची त्यांची घाई मात्र सुरू होते आणि जीवन विमा पॉलिसी काढण्यासाठी एजंटला आजही ग्राहकांचे उंबरठे झिजवावे लागतात.

जीवन विमा असणे काळाची गरज आहे, हे सर्वांना पटलेले असूनही प्रत्यक्षात उतरलेले नाही. म्हणूनच आजही विमा एजंटला पॉलिसी विकण्यासाठी ग्राहकांशी अनेक प्रकारे संपर्क साधावा लागतो. खरं म्हणजे, विमाधारकाच्या काळज्या दूर करण्याचा उत्तम मार्ग एजंट दाखवत असतो!

विवाहित-अविवाहित अशा प्रत्येकालाच विमा पॉलिसीचं महत्त्व आहे. पण स्वत:हून पॉलिसी काढणाऱ्यांचा कल प्राप्तीकरांत सवलत मिळाण्याकडे असतो. त्यामुळे ' ग्राहकाच्या आयुष्याचा विमा ' ही जीवन विम्याची मूळ संकल्पना बाजूला पडते. काही कुटुंबवत्सल लोक स्वत: हून विमा उतरवतात, त्यांची एजंटकडून निराशा होण्याचे प्रकार घडतात. त्या त्या व्यक्तीच्या गरजांनुसार योग्य त्या पॉलिसीची माहिती देण्यात एजंट कमी पडला तरी विमा उतरवण्यापासून व्यक्ती परावृत्त होते.

' टागेर्ट ' पूर्ण करण्यासाठी पॉलिसी मित्राच्या गळ्यात मारण्याच्या वृत्तीमुळे एजंट म्हटला की त्याला टाळायचेच, असा लोकांचा ग्रह झाला आहे. तरीही विम्याचे महत्त्व पटवणाऱ्या विविध प्रकारच्या जाहिरातींमुळे लोकांना विमा, त्यामागची संकल्पना कळली आहे.

त्यामुळे तर एजंटची भूमिका आणखीच महत्त्वाची झाली आहे. आम्हाला अमुक प्रकारची पॉलिसी घ्यायची आहे, असा आग्रह ग्राहक धरतात पण ती त्या व्यक्तीसाठी योग्य आहे की नाही, हे ओळखून त्याप्रमाणे त्याला सल्ला देणं, हे एजंटचं काम आहे.

ही गत जीवन विम्याची तीच घर किंवा इतरबाबींच्या विम्याची आहे. नैसगिर्क आपत्ती आल्यानंतर किंवा भुकंपासारखी दुर्घटना झाल्यानंतर घराचा विमा काढला असता तर ... असे वाटून जाते. म्हणजे जो पर्यंत सर्व सुरळीत चालले आहे तो पर्यंत सर्व निर्धास्त असतात.

विमा क्षेत्रात खाजगी कंपन्यांचा प्रवेश झाल्यानंतर खऱ्या अर्थाने स्पर्धा आली. त्यामुळे विमा एजंटचा दृष्टीकोनदेखील बदलला आहे. केवळ पॉलिसी विकणे एवढीच एजंटची भूमिका राहीली नाही तसेच प्राप्तीकरात सवलत मिळवणे हा उद्देश समोर ठेवून पॉलिसी काढणे ग्राहकासाठी योग्य नाही, असे दोघांनाही कळले.

अविनाश चंदने

 
</text>
</doc>
