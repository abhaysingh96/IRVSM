<doc>
<docno>1082576.cms.txt</docno>
<text>
 
अर्थव्यवहार
बीपीओसाठी प्रवेश परीक्षा...इंडस्ट्रीकडून स्वागत
[ Tuesday, April 19, 2005  10:30:48 pm]


वृत्तसंस्था

चेन्नई : कॉल-सेंटर आणि बीपीओ इंडस्ट्रीत काम करू इच्छिणाऱ्या युवक-युवतींसाठी राष्ट्रीय पातळीवरील प्रवेश परीक्षा घेण्याच्या ' नासकॉम ' च्या प्रस्तावाचे बहुतेक बीपीओ कंपन्यांनी स्वागत केले आहे.

अशा परीक्षेमुळे गुणी आणि कुशल तंत्रज्ञांची वणीर् लागण्यास मदत होईल, शिवाय नोकरभरतीसाठी लागणारा वेळ आणि खर्चातही बचत होईल, असा या कंपन्यांचा सूर होता.नॅशनल असोसिएशन ऑफ सॉफ्टवेअर आणि सविर्स कंपनीज अर्थात नासकॉमने काही दिवसांपूवीर् अशा प्रवेश परीक्षेचा प्रस्ताव मांडला. किमान कौशल्य आणि कार्यक्षमता असलेल्या तंत्रज्ञांची भरती करण्यासाठी कंपन्यांना मदत व्हावी, यासाठी हा प्रस्ताव आहे.

आयटी व्यावसायिकांचे काही प्रमाणात ' ब्रँडिंग ' व्हायलाच हवे, असे लेसन इंडियातील ह्युमन रिसोर्सेस अधिकारी ज्योती मेनन म्हणाल्या. या व्यावसायिकांची विश्वासार्हता समजण्यासाठी या परीक्षेचा उपयोग होईल, असे मेनन यांना वाटते. आयटी इंडस्ट्रीविषयी नासकॉमला वाटणारी तळमळ या प्रस्तावातून प्रतीत होते, असे त्यांनी सांगितले. प्रवेश परीक्षेमुळे भरतीसाठी लागणारा वेळ आणि खर्च कमी होईल, असे ' ऑफिस टायगर ' चे लॉनी सॅप यांना वाटते. त्यांच्या कंपनीत नुकताच 1 हजार इच्छुकांनी अर्ज केला होता, पण त्यांपैकी दीड टक्के उमेदवारांचीच भरती झाली. मात्र, एखादा उत्तीर्ण उमेदवार नेमक्या कोणत्या क्षेत्रात कुशल आहे हेही प्रवेश परीक्षेतून स्पष्ट व्हायला हवे, अशी अपेक्षा सॅप यांनी व्यक्त केली.

उमेदवारातील किमान क्षमता आणि ज्ञान अशा परीक्षांमुळे अधोरेखित होईल, असे सेकोव्हा ' ई-सविर्सेस ' चे व्ही. चंदशेखरन यांना वाटते.

 
</text>
</doc>
