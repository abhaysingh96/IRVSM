<doc>
<docno>1082592.cms.txt</docno>
<text>
 
महामुंबई
विरोधकांना तोंड देताना अनेक मंत्र्यांची भंबेरी
[ Tuesday, April 19, 2005  10:39:03 pm]


म. टा. प्रतिनिधी

मुंबई : लोकशाही आघाडी सरकार मधील राज्यमंत्री बाबा सिद्दीकी, गृह राज्यमंत्री सिद्धराम मेहत्रे, सार्वजनिक बांधकाम राज्यमंत्री रवीशेठ पाटील, जयप्रकाश दांडेगावकर, रणजित कांबळे, गृह निर्माण राज्यमंत्री दयानंद मस्के यांची कामगिरी अतिशय वाईट होती. सभागृहात येण्यापूवीर् किमान काही गृहपाठ करून यावा लागतो, अन्यथा विरोधकाकडून रनआऊट केले जाते याचा प्रत्यय या मंत्र्यांना आला.

अंधश्ाद्धा निर्मूलन विधेयकाच्या वेळी विरोधकांनी सामाजिक न्यायमंत्री चंदकांत हंडोरे यांची विकेट काढली. राज्यमंत्र्यामध्ये राजेश टोपे, राजेंद शिंगणे यांच्या कामगिरीला विरोधकांनीही दाद दिली. सभागृहात प्रथमच आलेले राज्यमंत्री राणा जगतसिंह पाटील यांना उभय बाजूच्या सदस्यांनी सांभाळून घेतले.

या अधिवेशनात सत्ताधारी व विरोधकांत संघर्ष असा नव्हताच. अर्थसंकल्पीय चचेर्चे दिवस कमी करूनही, तसेच अधिवेशनाचा कालावधी कमी होऊनही विरोधकांनी फारशी कुरकूर केली नाही. मात्र, सभागृहात एकाच दिवशी सहा ते आठ विषयांच्या मागण्या मंजुरीसाठी ठेवून चचेर्चा सोपस्कार उरकणे, हाच आघाडी सरकारचा हेतू असल्याचे दिसत होते. या चचेर्त वेळ अपुरा पडत असल्याची तक्रार केवळ उभय बाजूचे सदस्यच नव्हेत, तर मंत्र्यांनाही उत्तर देण्यासाठी पाच ते दहा मिनिटाचांच वेळ मिळत असल्याने मंत्रीही समाधानी नव्हते. खात्याच्या मागण्यांवरील चचेर्त सहा ते सात तास जात असल्याने विधेयकावरील चचेर्ला वेळच मिळत नव्हता. यामुळे अधिवेशनच्या शेवटच्या दिवशी एकाच वेळी 12 विधेयके कामकाज पत्रिकेत घेण्यात आली, हा ही एक विक्रमच आघाडी सरकारने केला.

अधिवेशनात उपमुख्यमंत्री आर. आर. पाटील यांनी हिरीरीने भाग घेतला तर आपल्या खात्यांच्या राज्यमंत्र्यांवर जबाबदारी सोपवून मुख्यमंत्री विलासराव देशमुख यांनी तुरळक अपवाद वगळता सभागृहात फारसा भाग घेतला नाही. सभागृहात दुष्काळी तालुक्यांसाठी वैधानिक विकास मंडळ नियुक्त करणे अथवा अंधश्ाद्धा निर्मूलन विधेयक या दोन्ही प्रसंगी विरोधक तुटून पडले असतानाही सभागृहात उपस्थित असूनही देशमुख यांनी संबधित मंत्र्यांना कोणतीही मदत केली नाही. मात्र, गेली पाच वषेर् सभागृहाचे हिरो असलेले छगन भुजबळ शांतपणे बसून असत ; तसेच एकेकाळी अतिशय आक्रमक असलेले भुजबळ यावेळी मात्र खात्याच्या मागणीच्या वेळी ' बिंदू नामावली ' असे शब्द वापरत आला दिवस पार पाडत होते!

 
</text>
</doc>
