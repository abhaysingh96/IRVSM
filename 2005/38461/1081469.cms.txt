<doc>
<docno>1081469.cms.txt</docno>
<text>
 
महामुंबई
विधानसभेतील स्टार तरुण तुर्कच!
[ Tuesday, April 19, 2005  12:02:33 am]


नरेंद पाठक

मुंबई : आजच्या तरुणांमध्ये राजकारणाबद्दल घृणा, चीड याच भावना आहेत, हा समज खोटा पाडत विधानसभेत गणपतराव देशमुख, नारायण राणे, गोपीनाथ मुंडे, विलासराव देशमुख, आर. आर. पाटील, छगन भुजबळ या ज्येष्ठांबरोबरच शंभूराज देसाई, राजू शेट्टी, देवेंद फडणवीस, तुकाराम बीरकर, राजू राजळे, संभाजी निलंगेकर, डॉ. संजय कुटे, दिलीप येळगावकर, भाई जगताप या नव्या, तरुण तुर्क सदस्यांनी सभागृहाच्या कामकाजावर चांगलीच छाप पाडून नेत्यांची शाबासकी मिळवली आहे.

नव्या विधानसभेत प्रथमच निवडून आलेल्या सदस्यांना सभागृहात बोलायची संधी फार कमी मिळते. पण यावेळी सर्वच पक्षांनी नव्या सदस्यांना जास्तीतजास्त बोलायची संधी दिली. तिचा फायदा नव्या सदस्यांनी चांगलाच उठविला. राजकोषीय उत्तरदायित्व विधेयकावर सभागृहात घणाघाती भाषण करणारे नागपूरचे देवेंद फडणवीस यांच्या पाठीवर गोपीनाथ मुंडे यांनी आणि काँग्रेसचे राजू राजळे यांच्या पाठीवर सार्वजनिक बांधकाम मंत्री छगन भुजबळ यांनी शाबासकीची थाप मारली. अर्थमंत्री जयंत पाटील यांनी उत्तराच्या भाषणात या दोघांच्या भाषणाचा आवर्जून उल्लेख केला.

अनेक अर्थतज्ञांचा पुस्तकांचा गठ्ठा घेऊन त्यातील उतारेच्या उतारे वाचून दाखवणाऱ्या फडणवीसांच्या भाषणाच्या वेळी उभय बाजूच्या सदस्यांनी बाके वाजवून स्वागत केले. राज्याचे बजेट म्हणजे काय, या विषयावर फडणवीस यांनी लिहिलेले पुस्तक याच अधिवेशनात प्रकाशित झाले. कॅबिनेटने घेतलेले निर्णय सचिवांनी कशाप्रकारे परस्पर बदलले, या देवेंद फडणवीस यांनी केलेल्या हल्ल्याची गंभीर दखल घेत मुख्य सचिवामार्फत या प्रकरणाची चौकशी करण्याचा निर्णय उपमुख्यमंत्री आर. आर. पाटील यांनी जाहीर केला.

अहमदनगर जिल्ह्यातून निवडून आलेले काँगेसचे राजू जावळे यांनी राजकोषीय उत्तयदायित्वासारख्या किचकट विधेयकावर मुद्देसूद भाषण केले. ' आमदारकीच्या पहिल्या टर्ममध्ये आम्ही नवे सदस्य बजेटसारख्या विषयांना हात लावत नव्हतो. पण या सदस्यांनी निवडून आल्यानंतर लगेचच या कि चकट विधेयकावरील चचेर्त भाग घेऊन मुद्देसूद विवेचन केले ', अशा शब्दांत जयंत पाटील यांनी त्यांना शाबासकी दिली.

सभागृहात नव्या सदस्यांना बोलू द्या असे अनेकदा पीठासीन अधिकारीच चचेर्ला सुरुवात करताना स्पष्ट करीत होते. यामुळे विविध खात्यांच्या मागण्यांवरील चर्चा सभागृहात पाच-सहा तास चालूनही अधिक वेळ देण्याची मागणी उभय बाजूचे सदस्य करीत होते. या चचेर्त संभाजी निलंगेकर, डॉ. संजय कुटे, दिलीप येळगावकर, चंदशेखर बावनकुथे, तुकाराम बीरकर, वीरेंद जगताप आणि माणिक जगताप या सदस्यांनी चमकदार कामगिरी केली. शिवसेनेचे शंभूराज देसाई तर, औचित्याचा मुद्दा असो अथवा खात्यांची चर्चा- सर्वात चांगलाच रस घेऊन बोलत होते. दुष्काळी तालुक्यांसाठी स्वतंत्र वैधानिक विकास मंडळांच्या प्रस्तावावर डॉ. येळगावकर यांनी छाप पाडली.

विविध चर्चांमध्ये भाग घेणारे सत्ताधारी आघाडीचे तरुण सदस्य भाषणाची सुरुवात करताना प्रथम सरकारचे अभिनंदन करीत असले, तरी प्रत्यक्षात भाषणाच्या ओघात सरकारवर तुटून पडत असत. मुंबईतील भाई जगताप यांनीही सभागृहातील कामकाजात चांगला रस दाखवला. महिला सदस्यांपैकी शोभा बच्छाव, कमल ढोले पाटील याही सभागृहात प्रश्ान् विचारताना दिसत होत्या.

 
</text>
</doc>
