<doc>
<docno>1082575.cms.txt</docno>
<text>
 
अर्थव्यवहार
पेंटिंगचा विमा उतरवता येतो का?
[ Tuesday, April 19, 2005  10:29:59 pm]


व्यक्तीस पळवून नेणे किंवा पळवून नेऊन खून करणे या धोक्यासाठी विम्याचे संरक्षण आहे का ?

राकेश काळे, पुणे.

उत्तर : व्यक्ती पळवून नेण्याच्या धोक्यापासून रक्षणासाठी विमा पॉलिसी अस्तित्वात नाही, परंतु खुनामुळे झालेला मृत्यू हा वैयक्तिक अपघात विमा पॉलिसीखाली नुकसानभरपाई मिळण्यास पात्र आहे. या तऱ्हेची पॉलिसी सर्वसाधारण विमा कंपनी तसेच आयुविर्मा देणाऱ्या विविध कंपन्यातफेर् पण दिली जाते.

नुकतेच माझ्या नव्या कोऱ्या होंडा मोटरचे टायर चोरीस गेले. इन्शुरन्स कंपनीने नुकसानभरपाई म्हणून त्या टायरच्या किमतीच्या 50 टक्के एवढीच रक्कम दिली. या नुकसानभरपाई विरुद्ध पूर्ण रक्कम मिळावी म्हणून मी दावा करू शकतो का ?

शेखर कदम, अहमदनगर.

उत्तर : आपल्या देशातील सर्व मोटार विमा पॉलिसीज या ' टेरिफ अॅडव्हायझरी कमिटी ' या सरकारने नेमलेल्या समितीने जारी केलेल्या ' मोटर टेरिफ डॉक्युमेंट ' या दस्तऐवजामधील तरतुदीनुसार दिलेल्या असतात. ' मोटर टेरिफ अॅक्ट ' मधील कलमानुसार सर्व रबर व प्लास्टिक पार्ट्सच्या नुकसानभरपाईसाठी, त्या पार्टचे वय कितीही असले तरी 50 टक्के घसारा वजा करणे बंधनकारक आहे. त्यामुळे 50 टक्के घसारा वजा करून तुम्हाला दिलेली नुकसानभरपाई ही मोटर विमा पॉलिसीच्या नियमानुसारच आहे.

भारतीय इन्शुरन्स कंपनीने दिलेल्या ' ओव्हरसीज मेडिक्लेम पॉलिसी ' वर क्लेम कसा करावा ?

सुनिता पाटील, पुणे

उत्तर : सर्व भारतीय इन्शुरन्स कंपन्या ज्या ' ओव्हरसीज मेडिक्लेम पॉलिसी ' विकतात, त्यांनी वेगवेगळ्या देशांमध्ये दावे ( ' क्लेम ') सोडविण्यासाठी ' क्लेम सेटलमेंट ' प्रतिनिधी नेमलेले असतात. या प्रतिनिधीच्या नाव पत्त्यासहची यादी तुमच्या दस्तऐवजावर न चुकता दिलेली असते. एखादा क्लेम करायचा असल्यास आपण फक्त या प्रतिनिधीला माहिती द्यायची व पुढील सर्व कारवाई हा प्रतिनिधी करतो. ज्या हॉस्पिटलमध्ये तुम्हाला उपचार करून घ्यायचे आहेत त्या हॉस्पिटलशी इन्शुरन्स कंपनीने तसा करार केलेला असल्यास हे उपचार तुम्हाला एकही पैसा न देता हॉस्पिटलमार्फत विनाखर्च केले जातील. परंतु असा करार केलेला नसल्यास मात्र तुम्हाला प्रथम खर्च करावा लागेल व नंतर हॉस्पिटलच्या बिलाची रक्कम इन्शुरन्स कंपनीकडून क्लेम करावी लागेल.

माझे वय 40 वषेर् आहे. माझ्यासाठी सर्वात स्वस्त टर्म प्लॅन कुठला आहे ? त्यामध्ये मी एकरकमी प्रिमियमची पॉलिसी घ्यावी की वाषिर्क प्रिमियम पॉलिसी घ्यावी ?

रोहिणी नागावकर, पुणे

उत्तर : सध्या अनेक विमा कंपन्यांचे टर्म प्लॅन उपलब्ध आहेत व त्यांचे प्रिमियमचे हप्ते पण जवळजवळ सारखे आहेत. ते प्लॅन तपासून, बाकी सर्व गोष्टी सारख्या असल्यास सर्वात कमी हप्ता आकारणाऱ्या विमा कंपनीची टर्म पॉलिसी घेण्यास हरकत नाही. अर्थात यात सर्वात महत्त्वाचे म्हणजे कमी हप्त्यामुळे कुठल्या तऱ्हेची जोखीम पण कमी प्रमाणात कव्हर केलेली तर नाही ना, हे तपासणे इष्ट आहे. विमा हप्त्याविषयी विचार करायचा झाल्यास वाषिर्क हप्त्याचा पर्याय स्वीकारणे योग्य आहे. कारण जसजशी या तऱ्हेच्या पॉलिसींच्या विक्रीची संख्या वाढत जाईल तसतशी टर्म प्लॅनच्या हप्त्याची रक्कमही कमीकमी होत जाईल. गेल्या एक वर्षात टर्म प्लॅनच्या हप्त्याच्या रकमा जवळपास 40 टक्क्यांनी कमी झाल्या आहेत. अशा परिस्थितीत एकच हप्त्याचा पर्याय स्वीकारल्यास विम्याच्या पूर्ण मुदतीस तुम्ही बांधले गेल्यामुळे तुम्हाला बाहेर पडण्याचा मार्ग बंद होतो. परंतु वाषिर्क हप्त्याचा पर्याय स्वीकारल्यास नंतर जास्त फायद्याचा आकर्षक पर्याय उपलब्ध झाल्यास त्या पर्यायाचा स्वीकार बदलून मिळू शकेल.

मला माझ्या काही पेंटिंगचा विमा उतरवायचा आहे. तो कसा उतरवावा ?

पूनम गुप्ता, पुणे.

उत्तर : कुठल्याही कलाकृतीचा विमा उतरविण्यापूवीर् त्याचे योग्य मूल्यांकन करून घेणे हे अत्यंत महत्त्वाचे असते. या ठिकाणी ती कलाकृती तयार करायला आलेल्या खर्चाचा त्या कलाकृतीला बाजारात मिळू शकणाऱ्या किमतीशी काही संबंध नसतो. एखादे चित्र तयार करण्यास लागणारा कागद, रंग इत्यादी वस्तंूचा खर्च 250 रुपये एवढाच आला असेल परंतु बाजारात त्या चित्राला पाच लाख रुपये किंमतही मिळू शकेल. म्हणून इन्शुरन्स कंपनी अशा वेळेस संमत मूल्य पॉलिसी देते. अशा वेळेला विमा हप्ता ठरविताना ती कलाकृती खरेदी केली असल्यास तिचे खरेदी मूल्य किंवा मूल्यांकन करणाऱ्या अधिकारी व्यक्तीने दिलेला मूल्यांकन दाखला आधारभूत धरून ठरवला जातो.

क्षितिज पाटुकले

 
</text>
</doc>
