<doc>
<docno>1082594.cms.txt</docno>
<text>
 
महामुंबई
काँग्रेसमधील दिग्गजांची स्पर्धा वसंत चव्हाणांच्या पथ्यावर
[ Tuesday, April 19, 2005  10:39:54 pm]


सुकृत खांडेकर

मुंबई : केंदीय कृषिमंत्री शरद पवारांनी प्रतिष्ठेचा मुद्दा बनविल्यामुळे आणि काँग्रेसमधील दिग्गजांच्या स्पधेर्मुळे राष्ट्रवादी काँग्रेसचे वसंत चव्हाण यांचा राज्यसभेवर जाण्याचा मार्ग सुकर झाला. चव्हाण यांच्या अधिकृत निवडीनंतर राज्यसभेतील राष्ट्रवादीच्या खासदारांची संख्या पाच होईल आणि पक्षाला गट म्हणून मान्यता मिळू शकेल.

संजय निरूपम यांनी राज्यसभेचा राजीनामा दिल्यानंतर रिक्त झालेल्या जागेवर राष्ट्रवादीचाच खासदार होईल, अशी भूमिका पवारांनी सुरुवातीपासून मांडली होती. एका जागेसाठी काँग्रेसने आग्रह धरू नये, कारण निरूपम यांच्या रिक्त जागेची मुदत केवळ 10 महिन्यांकरिता आहे, असा युक्तिवाद पवारांच्या वतीने करण्यात आला. यावेळी राज्यसभेवर जाण्यासाठी काँग्रेसमधे अनेक नावांची चर्चा होती. त्यात आंध्रचे राज्यपाल सुशीलकुमार शिंदे, काँग्रेसच्या प्रदेशाध्यक्ष प्रभा राव, तसेच माजी केंदीय मंत्री मुकुल वासनिक यांची नावे आघाडीवर होती. शिंदे यांना राज्यसभेवर पाठविले तर महाराष्ट्राचे राज्यपाल एस. एम. कृष्णा यांनाही राजकारणात परत कसे आणता येईल, असा मुद्दा उपस्थित झाला. शिंदे यांना केवळ 10 महिन्यांसाठी राज्यसभेवर कशाला पाठवायचे, अशीही चर्चा झाली. वासनिक व प्रभा राव यांनी स्वत:साठी मोचेर्बांधणी केली ; पण पवारांकडून जागा खेचून आणणे कुणाला जमले नाही.

गेल्या वर्षी झालेल्या राज्यसभा निवडणुकीत वसंत चव्हाण यांची उमेदवारी निश्चित झाली होती, पण ऐनवेळी तारीक अन्वर यांचे नाव पुढे आले. आपल्याला तिकीट नाकारले असताना चव्हाण यांनी नाराजी व्यक्त करण्याऐवजी, पवार यांचा निर्णय आपणास मान्य असून, त्यावेळी आजारी असलेल्या पवार यांना दु:ख होईल असे आपण काहीही करणार नाही, असे म्हटले होते. त्याचे फळ त्यांना यावेळी मिळाले. राज्यसभेत राष्ट्रवादीचे प्रफुल्ल पटेल, दत्ता मेघे, तारीक अन्वर व मेघालयाचे खरक सिंग असे सध्या चार खासदार आहेत.

 
</text>
</doc>
