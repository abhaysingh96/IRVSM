<doc>
<docno>1082586.cms.txt</docno>
<text>
 
महामुंबई
'सैगलच्या गाण्यातील ढाँसही सुरिली असायची!'
[ Tuesday, April 19, 2005  10:35:45 pm]


म. टा. विशेष प्रतिनिधी

मुंबई : ' मानवी मनातील प्रणयार्तता, वैफल्य, हर्षमर्षादि भावना आपल्या दर्दभऱ्या आवाजातून सुरेलपणे श्ाोत्यांपर्यंत पोचवणाऱ्या कुंदनलाल सैगल यांचे गाणे तर सुरिले असायचेच ; पण ' दुश्मन ' मधल्या ' प्रीतमें जीवन ' या गाण्यात अभिनयाचा भाग म्हणून ऐकू येते, ती त्यांची खोकल्याची ढाँसही तितकीच सुरिली असायची ' असे बुजुर्ग पंजाबी गायक भूपिंदरसिंग यांनी गुरुवारी येथे सांगितले.

सैगल मेमोरियल ट्रस्टचे मधू कोटक, संजय एडवणकर आदींनी पुढाकार घेऊन अलीकडेच पार्ल्याच्या दीनानाथ नाट्यगृहात कुंदनलाल सैगल जन्मशताब्दी सोहळ्याची सांगता आयोजिली होती. त्या सोहळ्यात ' सप्तसूरन तीन ग्राम ', ' मैं क्या जानू क्या जादू है ', ' मैया मोरी मैं नहीं माखन खायो ', ' अय कातिबे तकदिर मुझे इतना बता दे ', ' दिया जलाओ, जगमग जगमग ' आदि खेमचंद प्रकाश, पंकज मलिक, नौशाद, आर. सी. बोराल प्रभृतींनी संगीतबद्ध केलेली, सैगलच्या सुरातली गोड गाणी एकामागोमाग मिठ्ठासपणे सादर करताना सैगलभक्त भूपिंदरसिंग सांगत होते. त्यांची 17 वर्षांची नात जसदीपही मुखोद्गत केलेली सैगलची सर्व जुनी गाणी हाती कागद न घेता, आपल्या सुरेल आवाजात सहजपणे आजोबांबरोबरीने गात होती आणि जाणत्यांकडून दाद घेत होती...

 
</text>
</doc>
