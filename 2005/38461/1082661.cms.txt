<doc>
<docno>1082661.cms.txt</docno>
<text>
 
महामुंबई
दरोडा घालण्याआधीच टोळीला अटक
[ Tuesday, April 19, 2005  11:42:15 pm]


म. टा. प्रतिनिधी

मुंबई : चेंबूर येथील एका ज्वेलर्सवर दरोडा घालण्यासाठी आलेल्या एका टोळीला गुन्हे शाखेच्या पोलिसांनी गजाआड केले आहे. यात छोटा राजन टोळीतील एका गुंडाचा जवळचा साथीदारही आहे.

डायमंड गार्डननजीकच्या एका ज्वेलर्सवर दरोडा घालण्यासाठी काहीजण येणार असल्याची माहिती मिळाल्यानंतर चेंबूर युनिटचे वरिष्ठ पोलिस निरीक्षक नागेश लोहार व त्यांच्या सहकाऱ्यांनी सापळा रचून आनंद यशवंत पाटील उर्फ अभय जाधव ( 25), जयपाल भानसिंग डुलगज उर्फ नेपाळी ( 30), मुगेर्श देवेंदर (37), कमल बलराम तलवाड ( 25) आणि आजय दयानंद डिका ( 22) या पाचजणांना अटक करण्यात आली.

त्यांच्याकडून दोन देशी बनावटीची रिव्हॉल्व्हर, एक कुकरी व एक मारुति मोटार हस्तगत करण्यात आली आहे. यातील आनंद पाटील हा छोटा राजन टोळीतील गुंड बाबा रेड्डी याचा अत्यंत जवळचा साथीदार आहे. त्यांच्या अटकेमुळे शहरातील काही दरोड्यांवर प्रकाश पडेल अशी शक्यता पोलिसांना वाटत आहे.

 
</text>
</doc>
