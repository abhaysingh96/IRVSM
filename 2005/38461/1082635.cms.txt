<doc>
<docno>1082635.cms.txt</docno>
<text>
 
महाराष्ट्र
हिवरखेडमधील दंगलीत एक ठार
[ Tuesday, April 19, 2005  11:22:01 pm]


म. टा. वृत्तसेवा

अमरावती : अमरावती जिल्ह्यातील मोशीर् तालुक्यातील हिवरखेड गावात मंगळवारी सुखदेव महादेव धुवेर् याचा खून झाल्यानंतर दंगल उसळली. गावात संचारबंदी लागू करण्यात आली असून दोघांना अटक झाली आहे.

सोमवारी रात्री धुर्वे आणि फिरोज खान पठाण यांच्यात भांडण झाले. मंगळवारी सकाळी नऊच्या सुमारास धुवेर् गुजरी बाजारात गेला असता फिरोज आणि त्याच्या साथीदारांनी त्याचा खून केला. तसेच त्याचा मित्र नरेश याच्यावरही हल्ला झाला. त्यात तो जखमी झाला. हे वृत्त पसरताच गावात दंगल उसळली. या दंगलीत सलीम खान मिया खान आणि काले खान दुले खान हेही जखमी झाले.

दंगलखोरांनी काही दुकाने लुटली, तर काही दुकाने पेटवून दिली. दंगलीची माहिती मिळताच तेथे आलेल्या मोशीर् पोलिसांवरही जमावाने दगडफेक केली. त्यानंतर गावात संचारबंदी लागू करण्यात आली, अशी माहिती जिल्हाधिकारी रवींद जाधव यांनी दिली.

जमावाने एक रिक्षा व दोन दुचाकी वाहनेही पेटवून दिली. सध्या परिस्थिती नियंत्रणात असली तरी तणाव निवळेपर्यंत संचारबंदी चालू राहील, असे जाधव यांनी सांगितले.

 
</text>
</doc>
