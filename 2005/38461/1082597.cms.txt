<doc>
<docno>1082597.cms.txt</docno>
<text>
 
महामुंबई
'क्वीन्स नेकलेस'ला मिळणार नवी झळाळी'
[ Tuesday, April 19, 2005  10:41:23 pm]


म.टा. प्रतिनिधी

मुंबई : नरिमन पॉइंट ते गिरगाव चौपाटी या परिसरातील समुदकिनारी असलेल्या संरक्षक भिंतीचे मजबुतीकरण आणि परिसराच्या सुशोभीकरणाचे काम लवकरच पूर्ण होणार असून त्यामुळे पर्यटकांच्या आकर्षणाचे केंद असलेला ' क्वीन्स नेकलेस ' नव्या तेजाने झळाळून निघेल, असा विश्वास सार्वजनिक बांधकामंत्री छगन भुजबळ यांनी व्यक्त केला.

ते म्हणाले की, समुदी लाटांचा व भौगोलिक वातावरणाचा अभ्यास करून संरक्षक भिंतीचे बांधकाम कसे असावे, याचे संशोधन पुणे येथील केंद सरकारच्या ' सेंट्रल वॉटर पॉवर रिसर्च स्टेशनने ' केले असून त्याच्या संकल्पनेनुसार हे वैशिष्ट्यपूर्ण बांधकाम करण्यात येत आहे. त्यामुळे पुढील 100 वषेर् तरी या बांधकामाला कसलाही धोका निर्माण होण्याची शक्यता नाही, असा दावा त्यांनी केला.

या कामासाठी 20 कोटी रुपयांचा खर्च अपेक्षित आहे. मरीन ड्राइव्ह परिसरात जवळपास सव्वा तीन किलोमीटर लांबीच्या पट्ट्यात 1920 साली समुदाच्या संरक्षक भिंतीचे काम करण्यात आले होते. समुदी लाटांमुळे भिंत कमकुवत होऊन भिंतीलगतचा रस्ता पोखरला होता. तसेच फूटपाथ आणि त्याच्या बाजूला असणारा रस्ताही खचू लागल्याने अपघात होण्याचा धोका निर्माण झाल्याने हे काम तातडीने हाती घेण्याचा निर्णय घेण्यात आला, असे भुजबळ यांनी सांगितले. सार्वजनिक बांधकाम विभागाच्या वतीने चार टप्प्यांत हे बांधकाम पूर्ण करण्यात येणार आहे. पहिल्या टप्प्यातील काम हातावेगळे झाले असून दुसरा टप्पा या महिन्याच्या अखेरीस पूर्ण होईल, अशी माहिती त्यांनी दिली.

मुंबईची शान समजला जाणारा ' क्वीन्स नेकलेस ' ऊर्फ मरीन ड्राइव्ह देशी-विदेशी पर्यटकांचे आकर्षण स्थळ असून त्याचे सुशोभीकरण करणे अत्यंत गरजेचे होते. त्यामुळेच संरक्षक भिंतीच्या कामासोबत सागरी किनारा विहार पथ, वाहनस्थळ, नामदर्शकासह स्ट्रीट फनिर्चर, अर्बन लॅण्डस्केपिंग, आर्ट डेको प्रेसिंक्टबरोबरच सार्वजनिक वापराच्या सुविधा, फेरीवाला विभाग, पर्यावरणासंबंधी कामे हाती घेण्यात आली असून त्यासाठी 30 कोटी रुपयांचा खर्च अपेक्षित असल्याचे भुजबळ यांनी सांगितले.

 
</text>
</doc>
