<doc>
<docno>1082641.cms.txt</docno>
<text>
 
देश-विदेश
सोसायट्यांना सदस्य निवडीची मुभा!
[ Tuesday, April 19, 2005  11:24:24 pm]


वृत्तसंस्था

नवी दिल्ली : फ्लॅटमेंबर म्हणून विशिष्ट वर्ग, जाती वा धमिर्यांनाच सामावण्याचा अधिकार कोऑपरेटिव्ह सोसायट्यांना असून, फ्लॅटच्या फेरविक्रीतही हा अधिकार सोसायट्यांकडेच शाबूत राहील, असा निर्वाळा सुप्रीम कोर्टाच्या खंडपीठाने मंगळवारी दिला.

बिगरपारशी व्यक्तिस फ्लॅट विकण्यास नकार देणाऱ्या एका पारशी कॉलनीविरोधात गुजरात हायकोर्टाने निकाल दिला होता. सोसायटीच्या बायलॉजमध्ये एका जातीगटालाच सदस्यत्व देणारे कलम हे घटनेशी विसंगत असल्याचे मत हायकोर्टाने नोंदवले होते. त्याविरोधात या सोसायटीने सुप्रीम कोर्टात धाव घेतली होती. अॅड. सोली सोराबजी यांनी सोसायटीच्यावतीने युक्तिवाद करताना सांगितले की '19 (1) क ' या घटनेच्या कलमाने पारशी समाजास सोसायटी स्थापण्याचा अधिकार आहे.

खंडपीठाने निकालात स्पष्ट केले की, कोणत्याही विशिष्ट जाती, धर्म, श्रद्धागटासाठी सोसायटी स्थापन होऊ शकत नाही वा स्थापन झालेल्या सोसायटीला असा निर्बंध घालता येणार नाही, अशी सुधारणा जोवर कोऑपरेटिव्ह सोसायट्यांच्या बायलॉजमध्ये होत नाही तोवर त्यांना सदस्यत्व नियंत्रित करण्याचा व राखण्याचा पूर्ण अधिकार आहे. ' ट्रान्स्फर ऑफ प्रॉपटीर् अॅक्टनुसार ' ही अन्य गटातील व्यक्तिला फ्लॅट विकण्यास सोसायटी आडकाठी करू शकते. कारण हा कायदा ' ट्रान्स्फर ऑफ मेम्बरशीप ' ला वाव देणारा नाही. तसेच मुळात फ्लॅट खरेदी करताना ज्या सदस्याने बायलॉज मान्य केले होते त्याला फ्लॅट विकताना त्या बायलॉजना विसंगत वर्तन करता येणार नाही, असेही खंडपीठाने म्हटले आहे.

 
</text>
</doc>
