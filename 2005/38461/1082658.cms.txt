<doc>
<docno>1082658.cms.txt</docno>
<text>
 
महामुंबई
मुंबै बँकेच्या निवडणुकीसाठी मतदान शांततेत
[ Tuesday, April 19, 2005  11:40:38 pm]


म. टा. प्रतिनिधी

मुंबई : मतदारांना घेऊन धावणारा गाड्या, करीरोड स्थानकापासून जागोजागी लागलेली रंगीबेरंगी पोस्टर, फलक आणि बॅनर, मतदान केंदांच्या दारातही मतदारांची मनधरणी करण्यासाठी सुरू असलेले प्रयत्न अशा एखाद्या साखर कारखान्याच्या निवडणुकीच्या थाटात मंगळवारी मुंबई जिल्हा मध्यवतीर् सहकारी बँकेची (मुंबै बँक) निवडणूक पार पडली.

बँकेच्या एकूण 7344 मतदारांपैकी 5451 मतदारांनी मतदान केले. मतदारांना आणण्यासाठी तिन्ही पॅनेलनी गाड्यांची सोय केली होती. त्यामुळे लालबाग येथील साईबाबा नगर आणि फिन्ले मिल परिसरात क्लालिस, टाटा सफारी, इंडिका, सेंट्रो अशा गाड्यांची धावपळ सुरू होती.

मुंबै बँकेची ही निवडणूक अत्यंत चुरशीने लढविली गेली असली तरी कोणत्याही प्रकारचा अनुचित प्रकार घडला नाही. गुरुवारी दुपारी 4 वाजता साईबाबा नगर येथील महापालिका शाळेत निकाल जाहीर करण्यात येणार आहे.

 
</text>
</doc>
