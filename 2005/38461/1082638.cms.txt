<doc>
<docno>1082638.cms.txt</docno>
<text>
 
महाराष्ट्र
सहा राज्यांतील कृषी बाजारपेठा इंटरनेटने जोडणार
[ Tuesday, April 19, 2005  11:23:18 pm]


म. टा. प्रतिनिधी

पुणे : ' वायदे बाजार ' पद्धतीचा शेतकऱ्यांना उपयोग होण्यासाठी देशातील सहा राज्यांमधील कृषीबाजारपेठा आगामी सहा महिन्यांत इंटरनेटद्वारे जोडण्यात येणार असल्याची घोषणा केंदीय कृषीमंत्री शरद पवार यांनी पुण्यात मंगळवारी केली. ' अॅग्रो वन ' या कृषी दैनिकाचे प्रकाशन पवार यांच्याहस्ते झाले, त्यावेळी ते बोलत होते.

वायदे बाजाराचा लाभ साठेबाजार आणि व्यापाऱ्यांना मिळतो. शेतकऱ्यांनादेखील वेगवेगळ्या राज्यांमधील बाजारपेठांमधील भाव आणि इतर माहिती मिळण्यासाठी सहा राज्यांतील बाजारपेठा इंटरनेटद्वारे जोडण्यात येणार आहेत. त्यात महाराष्ट्र, कर्नाटक, गुजरात, पंजाब, हरियाणा आणि आंध्र प्रदेश या राज्यांचा समावेश आहे. संबंधित माहिती स्थानिक भाषेत दिली जाईल. वर्षभरात ही योजना देशभर लागू होईल, असेही पवार म्हणाले.

शेतीमाल ग्राहकांपर्यंत पोहोचेपर्यंत शेतकऱ्यांचे नुकसान होते. हे नुकसान टाळण्यासाठी शेती क्षेत्रातही ' कॉन्ट्रॅक्ट सिस्टिम ' सुरू करण्यात येणार असल्याचे पवार यांनी जाहीर केले. शेतीमाल ग्राहकांना मिळेपर्यंत होणाऱ्या नुकसानीचे प्रमाण 50 हजार कोटी रुपयांचे असल्याचेही पवार यांनी निदर्शनास आणून दिले.

पंतप्रधान मनमोहन सिंग यांनी नुकतीच नियोजन मंडळाची बैठक घेतली. त्यात शेतीच्या नियोजनासाठी स्वतंत्र नियोजन मंडळ नेमण्याचा निर्णय घेतल्याचे पवार यांनी नमूद केले. शेती क्षेत्रासाठी अवघी दोन टक्के गुंतवणूक केली जात असल्याबद्दल त्यांनी खंत व्यक्त केली.

सहकारी बँक क्षेत्राला धोका असल्याचा इशारा पवार यांनी दिला. सहकारी बँकांकडून पूवीर् शेती व्यवसायासाठी 64 टक्के कर्जपुरवठा केला जात असे. त्याचे प्रमाण 27 टक्क्यांवर आल्याचे पवार म्हणाले.

कर्जामुळे गेल्यावषीर् देशभरात 350 शेतकऱ्यांनी आत्महत्या केल्या. अपुरा आणि अवेळी कर्जपुरवठा तसेच सावकारांकडून जास्त व्याजदराने कर्ज घेतल्याने शेतकऱ्यांच्या आत्महत्या वाढत आहेत. यावषीर् 700 शेतकऱ्यांनी आत्महत्या केल्याचेही पवार यांनी स्पष्ट केले.

पिक कर्ज योजनेसाठी केंद सरकारने 80 हजार कोटी रुपयांची तरतूद केली आहे. यावषीर् फेब्रुवारी महिन्यापर्यंत एक लाख चार हजार कोटी रुपयांची तरतूद केल्याचे पवार यांनी सांगितले.

अन्नधान्यात देशाची स्थिती सुधारली आहे. पूवीर् परदेशातून धान्य आयात करावे लागायचे. आता गोदामांतील धान्यसाठे मोकळे कसे करायचे, हा प्रश्ान् आहे. सध्या आपण 16 देशांना धान्य निर्यात करत असल्याचेही पवार यांनी सांगितले. ' अॅग्रो वन ' हे नवे कृषीविषयक दैनिक राज्यातील अनेक शहरांतून एकाचवेळी प्रसिद्ध होणार असून त्याच्या प्रकाशन समारंभास व्यासपीठावर राज्याचे कृषीमंत्री बाळासाहेब थोरात, प्रसिद्ध कवी ना. धों. महानोर आणि ' सकाळ ' समूहाचे संचालक प्रतापराव पवार उपस्थित होते.

 
</text>
</doc>
