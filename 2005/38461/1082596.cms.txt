<doc>
<docno>1082596.cms.txt</docno>
<text>
 
महामुंबई
वैधानिक विकास मंडळ बरखास्तीचा डाव
[ Tuesday, April 19, 2005  10:40:41 pm]


म. टा. प्रतिनिधी

मुंबई : वैधानिक विकास मंडळाची मुदत संपुष्टात येण्यास अवघे 10 दिवस उरले असतानाही कॅबिनेटमध्ये त्याबाबत अद्याप कोेणताही निर्णय घेण्यात आला नसल्याने वैधानिक विकास मंडळ बरखास्त करण्याचा सरकारचा डाव असल्याचा आरोप भाजपचे प्रदेशाध्यक्ष नितीन गडकरी यांनी केला आहे.

विदर्भ, मराठवाडा व उर्वरित महाराष्ट्र यासाठी स्थापन झालेल्या वैधानिक विकास मंडळाची मुदत येत्या 30 एप्रिल रोजी संपत आहे. या मंडळाना मुदतवाढ देण्याचे आश्वासन सरकारने दिले असले तरी अद्याप कॅबिनेटमध्ये त्याबाबत कसलाही निर्णय घेण्यात आलेला नाही. यामुळे ठराव मंजूर केल्यावर केंद सरकारच्या मंजुरीची गरज लागणार आहे. यामुळेच या बाबतचा निर्णय सरकार घेत नसून मंडळ बरखास्तीचा कट रचला जात असल्याचा आरोप गडकरी यांनी मंगळवारी वार्ताहर बैठकीत केला.

 
</text>
</doc>
