<doc>
<docno>1041625.cms.txt</docno>
<text>
 
देश-विदेश
गोव्यात राष्ट्रपती राजवट
[ Saturday, March 05, 2005  12:41:59 am]


म. टा. प्रतिनिधी/वृत्तसंस्था

नवी दिल्ली/पणजी : गोव्यातील प्रतापसिंह राणे यांच्या नेतृत्वाखालील काँगेसच्या सरकारने भाजपला साथ देणाऱ्या आमदाराला मतदानापासून रोखून हंगामी विधानसभाध्यक्ष फ्रान्सिस्को सादिर्ना यांच्या विशेष मताने (कास्टिंग मत) विश्वासदर्शक ठराव जिंकण्याची कूटनीती यशस्वी केल्यानंतर अवघ्या तीन तासांत केंदीय मंत्रिमंडळाने विधानसभा निलंबित करून गोव्यात राष्ट्रपती राजवट लागू करण्याची शिफारस केली. रात्री उशिरा राष्ट्रपती ए. पी. जे. अब्दुल कलाम यांनी या शिफारशीला मंजुरी दिली.

राणे सरकारने विश्वास ठराव जिंकल्यावर राज्यपालांच्या अहवालाची वाट न पाहता मंत्रिमंडळाची तातडीची बैठक झाली. तीत हा निर्णय झाला.

मनोहर परीर्कर सरकारने चुकीच्या पद्धतीने बहुमत सिद्ध केले होते. राणे यांच्या सरकारनेही तोच कित्ता गिरवला आहे. केंद सरकारला हा प्रकार मान्य नाही, असे गृहमंत्री शिवराज पाटील यांनी बैठकीनंतर सांगितले. विरोधी पक्षाच्या आमदाराला मतदान करू द्यायचे नाही आणि नंतर अध्यक्षांच्या विशेष मताच्या साह्याने एका मताने ठराव जिंकायचा हे योग्य नाही. परीर्कर सरकारने हीच चूक केली होती, ते चुकीचे असेल तर आताचे कृत्यही चुकीचेच आहे, असे पाटील यांनी नमूद केले.

तत्पूवीर्, भाजपला साथ देणारे ' युनायटेड गोवन्स डेमॉक्रॅटिक पक्षा ' चे एकमेव आमदार मथानी सालढाणा यांना विश्वास ठरावात मतदान करण्यापासून हंगामी सभापती फ्रान्सिस्को सादिर्ना यांनी रोखले आणि नंतर स्वत:चे विशेष मत काँग्रेसच्या पारड्यात टाकून राणे सरकारला विजयी केले. काँग्रेस आमदार जितेंद देशप्रभू यांनी अध्यक्षांकडे मथानींविरुद्ध अपात्रता याचिका दाखल केली होती. याचिकेवरील सुनावणी सोमवारी, सात मार्चला होणार असल्याने मथानी यांना आज मतदान करता येणार नाही, असे सादिर्ना यांनी अधिवेशन सुरू होताच घोषित केले. त्यानंतर मतदानात काँग्रेस-भाजप या दोघांची 16-16 अशी बरोबरी झाली. सादिर्ना यांनी आपले मत काँग्रेसच्या बाजूने टाकत असल्याचे सांगून, हा ठराव काँग्रेसने 17-16 जिंकल्याची घोषणा केली आणि सभागृह संस्थगित केले.

 
</text>
</doc>
