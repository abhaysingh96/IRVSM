<doc>
<docno>1041612.cms.txt</docno>
<text>
 
महामुंबई
'सीईटी'ची नावनोंदणी आता 15 मार्चपर्यंत
[ Saturday, March 05, 2005  12:34:57 am]


म. टा. प्रतिनिधी

मुंबई : इंजिनिअरिंग, मेडिकल आणि फार्मसी या विद्याशाखांसाठी होणाऱ्या सामायिक सीईटीसाठी कॉलेजमध्ये नावनोंदणी करण्याची मुदत 15 मार्चपर्यंत वाढवण्यात आली आहे.

विद्यार्थ्यांनी 15 मार्चपर्यंत सीईटीसाठी तो शिकत असलेल्या कॉलेजात अथवा ज्युनिअर कॉलेजमध्ये नावनोंदणी करायची असून 21 ते 30 मार्चपर्यंत अर्ज आणि माहितीपुस्तिका उपलब्ध होतील. या आधी ही मुदत पाच मार्चपर्यंत ठरवण्यात आली होती.

बारावीची परीक्षा सुरू असताना ही नावनोंदणी करायची असल्याने विद्यार्थ्यांमध्ये नाराजीचे वातावरण होते. बारावीची विज्ञान शाखेची परीक्षा 10 मार्चपर्यंत चालणार आहे. त्यानंतरच विद्यार्थ्यांना कॉलेजमध्ये नावनोंदणी करणे शक्य आहे.

 
</text>
</doc>
