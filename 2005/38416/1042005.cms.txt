<doc>
<docno>1042005.cms.txt</docno>
<text>
 
संवाद
महिला दिन कधीतरी तिचाही असावा...
[ Saturday, March 05, 2005  06:07:23 pm]


महिला दिन हा कधीतरी शालेय आणि महाविद्यालयीन तरुणींचा असावा. पंचविशीपर्यंतच्या, थोडी पारंपरिक विचारसरणी असणाऱ्या, किंवा बंडाचाच झेंडा खांद्यावर अडकवून न चालणाऱ्या, पण विचारी, संस्कारी ( ?) तरुणींचा असावा... एवढंच.

।। 1 ।।

मुलीचं वय अकरा. मोठ्या शहरातल्या उत्तम शाळेत शिकणारी. नावाजलेले शिक्षक... फक्त मध्येच कधी तरी वापरण्यात येणारे जहरी शब्द, तिच्या वर्तनावर ताशेरे ; कारण काही खास नाही. तिच्यापेक्षा कुणी अधिक स्मार्ट, लाल दिव्याच्या गाडीतून आईबरोबर उतरणारी. ' ही ' सगळ्यात सहज पुढे जावी म्हणून तिचा उगाचच अधिक्षेप. तो देखील थेट कळणारा नाही... सर्वच शिक्षक या खेळातले खेळगडी नाहीत... काहींना मात्र हा खेळ दहावीपर्यंत खेळवायचा आहे...

।। 2 ।।

मुलीचं वय सोळा. सात आठ इमारतींचं कॉलेज. स्वखुषीने तिला आवडणारी साईड तिने निवडलीये... भरपूर वाचायचं आहे, नवनवीन शिकायचं आहे. फार हिशेब जुळविलेले नसले, तरी आनंदी रहायचं आहे.

तिची लेक्चर्स होत नाहीत... जी होतात, त्यातून तिला काही मिळत नाही. पुस्तकाच्या झेरॉक्स कॉपीज तिच्या वहीत उतरवल्या जातात...

तिला लायब्ररीत जाऊन वाचायचं असतं ; पण तिथलं कुणी हवं ते पुस्तक तिला देत नाही. ' टेक्स्ट ' व्यतिरिक्त अवांतर वाचनाचा परवाना नाही. तिच्या लेक्चर्सच्या वेळा आणि कॉलेजचं बॅडमिंटन कोर्ट यांच्या वेेळा जुळत नाहीत... ती लगोलग खेळ थांबवते.

खूप अॅक्टिविटीजमध्ये भाग घ्यायचा असतो... पण न कळणाऱ्यांच्या हातात ' कल्चरल ' गेलं असल्याने तिची निवड होत नाही. नव्या वर्षाच्या प्रवेशाच्या वेळेस ' फी ' मधील इतर गोष्टी आपल्याला करता येत नसल्याने संपूर्ण फी भरणार नाही, हा पवित्रा ती घेते. वय वषेर् सोळाची ही तरुणी आगाऊ, भांडखोर, कॉलेजच्या शिस्तीला बाधा आणणारी ठरते.

तिला ही सिस्टिम संपूर्ण नाही ; पण थोडी तरी बदलायची असते ; पण ते शक्य होत नाही.

ही तरुणी ' फ्रस्ट्रेट ' न होता कॉलेजला नित्यनेमाने जाते. तिच्याबरोबरीच्या अनेकजणी हेच ' कॉलेज लाइफ ' समजून ' एन्जॉय ' करायला शिकतात.

।। 3 ।।

अठरा वर्षांची तरुणी. घरातल्या अनेक गोष्टी तिला पटत नाहीत. मेडिकलला गेलेल्या तिच्या बहिणीचं लग्न ठरलं. ते झालंही. पुढे ती बहीण शिकलीच नाही. तिची ' सीट ' गेली, तिचं करिअर संपलं. नवऱ्याच्या दवाखान्याच्या इनअॅग्युरेशनला स्वागतासाठी ती उभी राहिली.

अठरा वर्षांची ही तरुणी भांडली... घरातल्यांशी. तिच्या भावाने भरपूर हुंडा घेऊन तिच्याहून दोन वर्षांनी मोठी असलेली मुलगी वहिनी म्हणून घरात आणली तेव्हाही.

घरातले सर्वजण उच्चशिक्षित. तिचा स्वभाव घरातल्यांच्या स्वभावाशी जुळत नाही, आणि कोणत्यातरी सामाजिक सामिलकीचा तिला संसर्ग होतो, म्हणून घराला येणारा तिचा राग...

तिच्या घरातच राहणाऱ्या माणसांबद्दल बाहेरच्यांशी तिला बोलायचं असतं. त्याला ती ' शेअरिंग ' समजते. विसंगती नि विरोधाभासाच्या खांब खांब खांबोळ्याचा खेळ घरात तिला खेळावा लागतो आणि बाहेर तिच्या तत्त्वांपेक्षा तिचा घरभेदीपणा हाच चचेर्चा विषय ठरतो.

।। 4 ।।

वीस वर्षे पूर्ण.

महाराष्ट्रभर पोचलेल्या एका महोत्सवाच्या ' इव्हेंट मॅनेजमेंटची ' तयारी. कॉलेजने काही स्पॉन्सर्सच्या मदतीने ठेवला महोत्सव... ' प्लॅनिंग ' पासून ' इन्व्हिटेशन ' पर्यंत सर्वच कामांची जबाबदारी... रोज जमणं, पैशाचा हिशेब, मोठमोठ्या मान्यवर ख्यातनाम कलावंतांशी चर्चा... त्यांच्याशी पहिल्या भेटीतील भारावलेपणाचे क्षण टिपण्याऐवजी येणं-जाणं, इतर कलाकारांची बिदागी, स्टेज-बॅकस्टेज - मेंदूचा पुरा भुगा.... त्यातच जमलेल्यांचे स्वभाव. त्यातील काळेपणा, गडद काळेपणा... वाद... शाब्दिक वार... प्रयत्नांची खिल्ली... ग्रुपिझम... क्लास डिफरन्स... इत्यादी.

पुन्हा , ' हे सर्व करायलाच हवं का ?' नेमक्या कारणांची चिकित्सा... प्रोग्रॅम होईपर्यंत टेन्शन. या काळात अभ्यासाचं वाटोळं. स्वत:कडच्या पैशाचा, वेळेचा चुराडा. ज्या आनंदासाठी आयोजनाची जबाबदारी स्वीकारली. तो आनंद हळूहळू गायबच होत गेलेला. कार्यक्रमाचं क्रेडिट नाहीच, उलट एवढ्या पैशात काय काय झालं असतं, याची यादी तयार...

नेतृत्वाच्या गुणांचं थोडं फार कौतुक... पण याचा कायम शिरकाव व्हावा, अशी सुप्त इच्छाही होऊ नये, अशी आसपासची परिस्थिती...

।। 5 ।।

एकवीस-बावीस वय. विद्यापीठात प्रवेश. संशोधनाच्या वाटांपूवीर्च्या पाऊलवाटांकडे लक्ष द्यायचं, हा सळसळता उत्साह... छोटी चर्चासत्रं, विषयाचं उत्खनन... सगळा वर्ग झपाटलेला.

राज्यातील कानाकोपऱ्यातून आलेले तज्ज्ञ, त्या चचेर्तून करिअरची दिशा ठरण्याचा संभव... याच काळात कुठल्याशा प्राध्यापकाने ' कास्टीझम ' ची टोचलेली सुई... ती टोचणाऱ्याला विरोध करणाऱ्या दुसऱ्याच कुणी या एकवीस बावीसच्या तरुणीकडे आकषिर्त होऊन दिलेली आवडण्याची कबुली.

प्रथम हे धक्का बसल्यागत ; नंतर हसण्यावारी, असं तिचं स्वीकारणं...

विद्यार्थ्यांमध्ये कुजबूज... तिला मानसिक त्रास...

कुणाला कोण आवडावं यावर तिचा आक्षेप नाही... पण येत जाणारा नात्याचा - भूमिकांचा तणाव तिला असह्य होत जातो.

तिचं अभ्यासातलं लक्ष थोडं कमी होतं... चर्चा-वाद निव्वळ पोकळ असतात की काय, याचं भय वाढतं... घरात सांगितलं तर ' शिक्षकाचं विद्याथिर्नीला नादी लावणं ' हा आरोप घरी-दारी फिरून विद्यापीठात लावला जाईल... स्पष्टीकरणांची ही लड किती वेळेस कुठे फोडत बसायची... ?

।। 6 ।।

तेवीस वर्षं वयाची तरुणी...

आऊटसोर्सिंगचा जपही न करता नामांकित कॉल सेंटरमध्ये रुजू झाली... तत्पूवीर् भाषेवर - अर्थात इंग्रजीवर प्रचंड प्रभुत्व होतंच... शिवाय एक-दोन फॉरेन लँग्वेजदेखील... ट्रेनिंग सुरू झाल्यावर बॉसला वकूब कळला... भराभर जबाबदारी वाढली... पैसा इतका की अपेक्षाही केली नव्हती.

शिफ्ट्स सुरू झाल्या आणि रात्रंदिवस एसी नि डोळ्यासमोर मॉनिटर... कानाला एक यंत्र, शरीराला नि मनाला सूचनाच सूचना अॅलर्ट राहण्याच्या...

आता शरीर कायम फिरत्या खुचीर्वर टेकलेलं. उत्तम ड्रेस. हलकासा मेकप आणि मेंदूला फक्त काही सूचना... समोरच्याचं ऐकून घेणं, आणि त्याला मार्ग दाखवणं...

थकून कधीतरी पहाटे येणं, एकटं रूमवर. तोच सेलवर कॉल...

आता झोपणार ? एकटीच ? पोचली नं... ? थकलीयेस का ?

हा कॉल कोणा काळजी करणाऱ्याचा नसून आगंतुकाचा... एकेकट्या राहणाऱ्या, कॉल सेंटरमध्ये काम करणाऱ्यांना प्रॉपटीर् समजणाऱ्याचा...

पुन्हा दुसऱ्या दिवशी कामावर... तिथंही अंतर्गत पॉलिटिक्स. गॉसिपिंग. जे इंटलेक्च्युअल बॉस... ते त्यांच्या कामात व्यग्र. त्यांच्यापर्यंत हे असं... फारच वरवरचं कसं न्यायचं... ? शिवाय मिळणारा पैसा... मिळालेला आत्मसन्मान... वाढलेला बँक बॅलन्स.

' कॉल सेंटर ?' म्हटल्यावर असा चेहरा की, इथे नैतिकता आणि मूल्यांची धूळधाणच उडवली जाते, असं वाटावं...

।। 7 ।।

वय वर्षं पंचवीस.

एक महिन्यापूर्वी घटस्फोट. त्यापूवीर् दोन-तीन वर्षं एकत्र... आणि त्याहीपूवीर् प्रेमात गच्च पडल्याने लग्न केलेलं.

घटस्फोटापर्यंत प्रकरण पोचण्याची कारणं खूप.

महत्त्वाचं कारण, बरोबर राहणं अशक्य आहे, हे जाणवणं. त्याचं समजावणं म्हणजे नव्या भांडणाला प्रारंभ... त्याच्या व्यक्तिमत्त्वातील ' तथाकथिताचा ' शोध... कदाचित त्यालाही तसंच काहीसं वाटत असणार...

दुसरा पर्याय सापडला म्हणून याला घटस्फोट नाही ; तर अतिक्रमणाची सवय नाही, म्हणून स्वत: बाजूला होणं बरं... आपापली खासगी जागा, किमान ती सापडली याचा स्वत: पुरता आनंद...

वयाच्या पंचविशीत सगळं उरकून एकटेपणाची जागा स्वत:साठी कमी जास्त करीत मुक्रर करायची...

महिला दिन हा कधीतरी शालेय आणि महाविद्यालयीन तरुणींचा असावा. पंचविशीपर्यंतच्या, थोडी पारंपरिक विचारसरणी असणाऱ्या, किंवा बंडाचाच झेंडा खांद्यावर अडकवून न चालणाऱ्या, पण विचारी, संस्कारी ( ?) तरुणींचा असावा... त्यांचे प्रॉब्लेम्स त्यांचे व्यक्तिगतच आहेत, असं म्हणून त्यांना काऊन्सिलर वा सायकिअॅट्रिस्टकडे पाठवायला हवं... याला दुजोरा देणाऱ्या, न देणाऱ्या तरुणींचा असावा... नूडल्ससारखी ' दो मिनिटा ' तील रेसिपी म्हणजे मैत्री ; ती तशी होणं हे न मानणाऱ्या तरुणींचा असावा... महानगरीय तरुणींच्या प्रश्ानंचा किंचित विचार या निमित्ताने व्हावा... एवढंच.

वृन्दा भार्गवे

 
</text>
</doc>
