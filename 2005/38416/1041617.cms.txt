<doc>
<docno>1041617.cms.txt</docno>
<text>
 
देश-विदेश
झारखंड : बहुमत सिद्ध करण्याची मुदत घटवली
[ Saturday, March 05, 2005  12:37:40 am]


म. टा. विशेष प्रतिनिधी

नवी दिल्ली : झारखंडचे नवनियुक्त मुख्यमंत्री शिबू सोरेन यांना विधानसभेत बहुमत सिद्ध करण्यासाठी दिलेला कालावधी कमी करण्याचा निर्णय राज्यपाल सय्यद सिब्ते रझी यांनी शुक्रवारी जाहीर केला. वादाच्या भोवऱ्यात सापडलेले रझी यांची राष्ट्रपती कलाम यांच्याशी शुक्रवारी 40 मिनिटे चर्चा झाल्यानंतर त्यांनी ही घोषणा केली.

झारखंडतील सत्तानाट्यात रालोआने गुरुवारी रहस्यमय पद्धतीने 41 आमदारांची राष्ट्रपतींपुढे ओळखपरेड घडवली आणि अवघ्या 48 तासांत शिबू सोरेन यांच्या बहुमताच्या दाव्यातील हवा काढून घेतली.

 
</text>
</doc>
