<doc>
<docno>1042046.cms.txt</docno>
<text>
 
संवाद
मास्तर की माफिया
[ Saturday, March 05, 2005  06:32:31 pm]


हा प्रश्न अनेकांना उध्दटपणाचा वाटू शकतो. विशेषत: साध्यासुध्या बोलण्यातही विनाकारण औपचारिकता पाळणाऱ्या छापील वळणाच्या लोकांना हा प्रश्ान् तद्दन मवाली आणि समाजातली सारी सभ्यता संपल्याचे निदर्शन वाटू शकतो.

पण विद्यार्थ्यांना शाळेतल्यापेक्षा घरातच ट्युशन लावून शिकवणारे शिक्षक, शिक्षकांना कमी पगारात बाळगणारे आणि पालकांकडून अव्वाच्या सव्वा देणग्या उकळणारे संस्थाचालक, मुलांच्या डोक्यावर मणामणाची ओझी ठेवणारे आणि आपण त्यांच्यावर उपकार करतो आहोत याची उठता बसता जाणीव करून देणारे हिशेबी पालक म्हणजे मुलांवर दहशत बसवणारी एक माफिया टोळीच तर आहे. या टोळीचे लागेबांधे पक्के आहेत आणि कोवळ्या कळ्यांचे निबर काट्यांमध्ये रूपांतर करण्याची विलक्षण हातोटी तिला साधली आहे.

दहापंधरा दिवसांपूर्वी अंधेरीतल्या एका शाळेत घडलेली घटना याच माफियागिरीचं ठसठशीत उदाहरण आहे. शिस्तीच्या नावाखाली विद्याथिर्नीला आडवं तिडवं मारायचं आणि वरती सगळ्या पालकांवर दबाव आणून आपल्या बाजूनं जाहीर बोलण्यासाठी भाग पाडायचं, ही या शाळेच्या मुख्याध्यापकांनी दाखवून दिलेली मनोवृत्ती अस्सल अतिरेक्याचीच आहे. शिस्त लावायची तर मारकूट केलीच पाहिजे हे तर या मुख्याध्यापकांनी गृहीत धरलेलेच आहे. त्याहीवर जाऊन माझ्या विरुध्द बोलाल तर त्याचे परिणाम वाईट होतील, असा इशारा मुलांच्या अॅकेडमिक करियरबद्दल नको इतके हळवे असणाऱ्या पालकांना देण्याचा मग्रूरपणाही आहे. आपली चूक ही चूक नाही, ते कर्तव्यच आहे हे पालकांच्या तोंडून वदविणारे आणि सगळी शाळाच वेठीला धरणारे हे शिक्षक कोणत्याही निर्ढावलेल्या राजकारण्यापेक्षा किंवा फाइव्ह स्टार गुन्हेगारापेक्षा वेगळे नाहीत.

या मुलीचा गुन्हा काय हे पाहू गेलं तर मग हे वागणं कोणत्याही दृष्टिकोनातून असमर्थनीयच ठरतं. दहावीच्या वर्गातली ही मुलगी आपल्या मित्रमैत्रिणींबरोबर शाळा संपल्यानंतर शाळेच्या आवाराबाहेर एकमेकांच्या अंगावर शाई उडवताना या मुख्याध्यापकांना दिसली. शिवाय दुसऱ्याच्या कपड्यांवर पेनानं ' आय लव्ह यू ' असं लिहितानाही आढळली. अशा ' कुमार्गा ' ला लागलेल्या मुलामुलींना सरळ करण्याचा आणि लायनीवर आणण्याचा होलएन्सोल ठेका आपल्याकडं आहे याबद्दल कोणतीही शंका मनात नसलेल्या या मुख्याध्यापकांनी पहिले छूट मुलीच्या मुस्काटात लगावून दिली. एवढ्यावर त्यांचं समाधान झालं नाही. तिला खेचत ते शाळेत घेऊन गेले आणि तेथेही त्वेषानं चारदोन थपडा लगावून दिल्या. परीक्षा दहा दिवसांवर आलेली असताना असला छचोरपणा करणाऱ्या मुलीला हीच शिक्षा देणं त्यांना योग्य वाटलं.

हे केवळ अंधेरीच्या एका शाळेतच घडलं किंवा घडतंय असं समजण्याचं कारण नाही. अनेक शाळांमध्ये उमलत्या वयाच्या कळ्यांना शिस्त, अभ्यास, मेरिट यांच्या नावाखाली रणरणत्या उन्हाचे चटके बसत असतात. पौगंडावस्था आणि दहावी-बारावी परीक्षांचा ताण हे हातात हात घालून येतात आणि या वळणावर मुलांना समजून घेण्याऐवजी, त्यांना समजावून सांगण्याऐवजी त्यांच्यावर डोळे वटारले जातात आणि छडीनं मार दिला जातो. दोन कानाखाली दिल्या की सगळे प्रश्ान् सुटतात अशी खात्री असणं ही माफियागिरीच झाली.

दादरच्या एका नामांकित शाळेत या कडवेपणापायी काही वर्षांपूवीर् दहावीच्या वर्गातल्या मुलानं आत्महत्या केल्याची घटनाही अशीच दडपून गेली. या वयात सोबतीला येणारं नैसगिर्क आकर्षण त्याच्या जगण्याच्या हक्कावरच घाला घालून गेलं. आईवडिलांना सारं सांगतो या शिक्षकांच्या धमकीमुळं भीतीपोटी त्यानं गळफास लावून घेतला. तर आणखी एका प्रकरणात पुढं आलेलं सत्यही हादरवून टाकणारं आहे. सीमावतीर् भागात सहलीला गेलेल्या एका मुलावर सैन्यातल्या जवानानं लैंगिक अत्याचार केले. त्याचं दडपण मनावर असतानाच बरोबरच्या मित्रांनी त्यावरून वर्षभर भरपूर चिडवलं. मनातल्या मनात घुसमटलेलं ते पोर अखेर निराश झालं आणि त्यानं आत्महत्येची वाट पकडली. ही सहल शाळेने नेलेली होती. वर्षभराची त्याची घुसमट ना त्याच्या आईवडिलांच्या लक्षात आली, ना शिक्षकांच्या.

या काही एकदोनच घटना नाहीत. कोणताही पूर्वग्रह न बाळगता खुल्या मनानं आणि उघड्या डोळ्यांनी पाह्यलं तर अशी घुसमट आणि धमक्यांची भाषा जागजागी दिसेल. परीक्षा, अभ्यास यांच्या ताणामुळं पळून जाणाऱ्या, आजारी पडणाऱ्या, सगळी उमेद खच्ची होऊन निराशेच्या गतेर्त सापडलेल्या आणि आयुष्य संपवणाऱ्या मुलांची संख्या तर छाती दडपून टाकणारी आहे. एकीकडं पालकांचा धाक आणि दुसरीकडं शाळेतले ताण या संघटित दादागिरीत कोवळ्या मुलांच्या मनाचा विचार करणार कोण ? आणि दर खेपेस मारहाणच अंगाला लागते असं नाही. शिस्त लावण्याच्या नावाखाली उपरोधिक स्वरात टोचून बोलणं, अपमानास्पद शब्द वापरणं यात काही गैर आहे असं आपल्या मनातही येत नाही. माराचे वळ एकदोन दिवसांनी सुकतात, पण शब्दांचे घाव दीर्घकाळ टिकतात.

' छडी वाजे छमछम, विद्या येई घमघम ' अशा संस्कृतीचे गोडवे गाण्याची अनेकांना सवय असते. पण त्या संस्कृतीचं एक महत्वाचं वैशिष्ट्य मात्र सोयिस्करपणं विसरलं जातं. आपल्या समोर बाकावर बसणारे विद्याथीर् आणि विद्याथिर्नी ही आपली लेकरं असल्याची जाणीवही तितकीच महत्वाची असते. चांगला गुरु हा चांगला पालकही असावा लागतो. आणि चांगला पालक हा चांगला माणूस असणं महत्वाचं असतं. अधिकारांबरोबर कर्तव्यंही येतात आणि कानउघाडणी करायची तर त्यामागं जिव्हाळा असावा लागतो. शब्द शस्त्रासारखे नव्हे, तर मलमासारखे वापरायचे असतात.

हे भान बाळगलं तर मग कधी काळी एखादी चापट लगावून दिली तरी काम भागतं आणि आपल्या चुकीवर पांघरूण घालण्यासाठी शिस्तीच्या नावाखाली दुसऱ्यांना वेठीला धरण्याची गरज पडत नाही.

प्रतिमा जोशी

 
</text>
</doc>
