<doc>
<docno>1041582.cms.txt</docno>
<text>
 
महामुंबई
मुलंडमध्ये सीएनजी केंदाला पालिकेकडून पर्यायी जागा
[ Saturday, March 05, 2005  12:10:17 am]


म. टा. प्रतिनिधी

मुंबई : मुलंुडच्या संभाजीराजे मैदानाच्या जागेत सीएनजी भरणा केंद सुरु करण्यास मुलुंडकरांचा विरोध लक्षात घेऊन मुलंुडच्या अग्निशमन केदांनजीकच्या मैदानाच्या जागेवर सीएनजी केंदासाठी पर्यायी जागा देण्याची मुंबई महापालिकेने शुक्रवारी तयारी दर्शविली.

मुंलुंडकरांचे वैभव असलेल्या संभाजी मैदानातील आरक्षण बदलून तेथे सीएनजी भरणा केंद उभारण्याची योजना आहे. पण या मैदानात सीएनजी केंद उभारण्यास स्थानिक जनतेने तीव्र विरोध केला. शिवसेनेचे उपनेते शिशिर शिंदे यांनी आंदोलन पुकारण्याचा इशारा दिला. त्याबाबत महापालिका आयुक्त जॉनी जोसेफ पत्रकारांशी बोलताना म्हणाले, महापालिकेच्या सुधार समितीमध्ये आणि सर्वसाधारण सभेत हा प्रस्ताव मंजूर झालेला आहे. पण आता या प्रस्तावाच्या मंजुरीची सर्व प्रक्रियाच रद्द करून नवीन सुधारित प्रस्ताव आणावा लागेल. मुलुंडच्या जनतेचा या केंदास होणारा विरोध लक्षात घेऊन मुलुंडच्या अग्निशमन केंदानजिकच्या मैदानाच्या जागेवर सीएनजी केंदासाठी पर्यायी जागा देण्याती तयारी असल्याचे जोसेफ यांनी स्पष्ट केले.

मुंबई उच्च न्यायालयात दाखल करण्यात आलेल्या एका जनहित याचिकेवर निर्णय देताना न्यायालयाने मुंबईत सीएनजी भरणा केंदासाठी जागा राखीव ठेवण्याचे आदेश दिले. त्यानंतर राज्याचे महसूल खाते, महानगर गॅस कंपनी आणि महापालिकेने केलेल्या सवेर्क्षणात 22 जागा निश्चित केल्या. त्यापैकी सात ठिकाणचे भूखंड आरक्षित होते, तर मुलुंडच्या या मैदानात सीएनजी भरणा केंद उभारण्यास रहिवाशांनी विरोध केला. कुर्ला येथील लालबहादुर शास्त्री मार्गावरही सीएनजी भरणा केंद उभारण्यास पालिकेतील राष्ट्रवादी काँग्रेस पक्षाचे गटनेते रवींद पवार यांनीही विरोध केला होता. भरवस्तीत आणि शाळांच्या बाजूला असे केंद नको असे त्यांनी पालिका आयुक्तांना पाठविलेल्या पत्रात नमूद केले होते.

 
</text>
</doc>
