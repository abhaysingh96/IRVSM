<doc>
<docno>1042062.cms.txt</docno>
<text>
 
संवाद
आणि विजेते आहेत....
[ Saturday, March 05, 2005  06:42:20 pm]


सहा... पाच... चार... तीन... दोन...

हाताची बोटं मोजत काऊंट-डाऊन सुरू झाला आहे. नजरा लागल्या आहेत बारा मार्चच्या सितारोंभऱ्या चमचमत्या संध्येकडे. मटा सन्मान कोण मारणार, याची चर्चा काल नॉमिनेशन्स जाहीर होताच सुरू झाली आहे. बेस्ट विशेस दिले जाताहेत, एसेमेस धाडले जाताहेत, खाजगीत फोनवरून गुपचूप विचारणा होतेय, कोणाय रे ? कोणाय ? पण आपली बुवा ज्याम चुप्पी आहे. (कारण आपल्याला तरी कुठे माहिताय, बंद पाकिटात दडलंय काय ?) या आणि बघा. पण या म्हणायलाही लोक अवसर देत नाहीत हो, त्याआधीच म्हणतात येतो!

तर असा हा जाहीर झाल्याक्षणीच हौसफुल्ल झालेला मटा सन्मान सोहळा पाच वर्षांचा होतोय्. पण पहिल्या चार वर्षांतच या पोराने आपला करिश्मा दाखवून फिल्मफेअर आणि फेमिना या आपल्या मोठ्या भावंडांचं ग्लॅमर मिळवलंय. त्यामुळे मटा सन्मानला येणाऱ्या जान्यामान्या आणि आम मंडळींना अॅवॉर्ड कोण घेतंय, याचं तर कुतूहल असतंच पण रंगबहार सन्मानसंध्येतल्या एक सो एक अदाकारांचंही आकर्षण असतं. मराठी नाटक, टीव्ही आणि चित्रपटांतल्या गुणवंत-नामवंतांचं एक संमेलनच असतं तिथे. आणि कलावंत-तंत्रज्ञच नव्हे तर राजकारणी, समाजकारणी, अर्थशास्त्री, आयटीतले किमयागार अशांचीही तिथे मांदियाळी असते. मटा सन्मान संध्या म्हणजे अस्सल मराठी गुणी अवलियांचा दरबार!

नाटक, चित्रपट आणि टीव्ही मालिका (कथात्म आणि अ- कथात्म) या तिन्ही कला माध्यमांतील गुणवंतांचा गौरव करणारा मटा सन्मान हा एकमेव पुरस्कार! निस्पृहता, सचोटी आणि गुणांची अचूक पारख या त्रिसूत्रीमुळे मटा सन्मानने पहिल्या वर्षापासून दबदबा निर्माण केला. डॉ. श्ाीराम लागू, अमोल पालेकर, दिलीप प्रभावळकर, अरूण नलावडे, भरत जाधव, किशोर कदम, नीना कुलकणीर्, स्वाती चिटणीस, सुकन्या कुलकणीर्, मृणाल कुलकणीर्, जितेंद जोशी, विजय केंकरे, प्रतीक्षा लोणकर, गजेंद अहिरे, केदार शिंदे, संतोष पवार, अदिती देशपांडे ही आजवरच्या विजेत्या ताऱ्यांची काही नावं. त्यांच्या स्पधेर्त असलेली नावंही तितकीच तोलामोलाची होती. मटा सन्मान म्हणजे ' मराठी यशाचा मानबिंदू ' हे समीकरण स्पधेर्त झुंजणाऱ्या प्रत्येकाच्याच मनात खोल रूजत गेलं. जिंकणं हरणं ही खेळातली अटळ गोष्ट. तरी मटा सन्मानच्या दरबारात जिंकणाऱ्यांबरोबर हरणाऱ्यांनाही तितकाच मान मिळतो. कारण या सगळ्यांच्या प्रयत्नातून तर कलासंस्कृतीचं चैतन्यदायी रुप आकारतं ना!

मटा सन्मान सोहळ्याचं मोठं आकर्षण ठरत आलेत ते ' महाराष्ट्र भूषण ' आणि ' महाराष्ट्राची शान ' हे दोन पुरस्कार. पहिल्याच वषीर् ' महाराष्ट्र भूषण ' ठरल्या गानसम्राज्ञी लता मंगेशकर आणि त्या वषीर् ' महाराष्ट्राची शान ' होती माधुरी दीक्षित. हे दोन्ही पुरस्कार कलेच्याच नव्हे तर अन्य कुठल्याही प्रांतात महाराष्ट्राचं नाव रोशन करणाऱ्या असामींना देण्यात येतात. दुसऱ्या वषीर् ' महाराष्ट्र भूषण ' होत्या, सुलोचना दीदी तर ' महाराष्ट्राची शान ' होता तरूण पत्रकार राजदीप सरदेसाई. नंतरच्या वषीर् शास्त्रज्ञ रघुनाथ माशेलकर आणि आंतरराष्ट्रीय नेमबाज अंजली भागवत यांना हा मान मिळाला. गेल्या वषीर् शिवशाहीर बाबासाहेब पुरंदरे ' महाराष्ट्र भूषण ' ठरले तर तरूण अभिनेता मिलिंद सोमण ' शान ' झाला.

मटा सन्मान संध्या पाहणं, अनुभवणं हाच एक आनंदसोहळा असतो. म्हणूनच सन्मानसंध्येत कोणते सरप्राईज आयटम्स असणाराहेत याविषयी शिगोशीग कुतूहल असतं आणि त्या इव्हेण्टचं याचि देही याचि डोळा साक्षी व्हावं अशी हरेकाची तगमग असते. मटाच्या पहिल्या दोन सन्मानसंध्या रंगभवनच्या खुल्या नाट्यगृहात हजारो रसिकांच्या उपस्थितीत झाल्या. पण पुढच्या वषीर् एनसीपीएचं भाभा ऑडिटोरियम आणि प्रभादेवीचं रवींद नाट्य मंदिर अशा बंदिस्त नाट्यगृहात सोहळा झाला. तिथेही तशीच गदीर्, अलोट उत्साह आणि प्रचंड दाद. दरवषीर् कार्यक्रमांचं वैविध्य आणि रंगत वाढतच गेली. नामवंत फॅशन डिझायनर्सचे फॅशन शो हे तर नेहेमीच कार्यक्रमाचं खास आकर्षण ठरत आलंय. पहिल्या वषीर् उमिर्ला मातोंडकर आणि दुसऱ्या वषीर् सोनाली बेंदे या बॉलिवूड गाजवणाऱ्या मराठी तारकांची नृत्यं डोळ्याचं पारणं फेडून गेली. लावणीसम्राज्ञी सुलोचना चव्हाण आणि रिमिक्स क्वीन वैशाली सामंत यांची जुगलबंदी आणि त्यावर शर्वरी जमेनीस आणि रेशम टिपणीस यांचं नृत्यं आजही अनेकांना लख्ख आठवत असेल.

तौकिफ कुरेशी आणि रोणू मुजुमदार यांची तालवाद्य-बासरीची जुगलबंदी, बेला आणि सावनी शेंडे भगिनींची परस्परांहून भिन्न ढंगाची गायकी , ' अलबेला ' भगवान दादांना वाहिलेली नृत्यमय श्ाध्दांजली, विजय पाटकर आणि माधवी जुवेकर यांनी सादर केलेलं मूक नृत्यनाट्य, प्रेक्षागृहातून अवतीर्ण झालेला ' घाशीराम कोतवाल ' चा ब्राह्माणवृंद, मंगेश पाडगांवकरांनी म्हटलेली अंगावर काटा आणणारी ' सलाम ' कविता असे कितीतरी रसिले क्षण रसिकांनी मनात जपून ठेवले आहेत. बारा मार्चची संध्याकाळ अशाच सळसळत्या रोमांचक क्षणांनी पुनश्च झळाळून उठेल. गीत-संगीत- नृत्य-नाट्याचा मस्तीभरा माहोल चाखताना मराठी रसिकांचं अंतरंग उजळून निघेल. कारण हा रसिकत्वाचाही सन्मान सोहळा आहे!

निगाह रख्खो...होशियार!

संवाद टीम

 
</text>
</doc>
