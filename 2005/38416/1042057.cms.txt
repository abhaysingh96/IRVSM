<doc>
<docno>1042057.cms.txt</docno>
<text>
 
संवाद
सपनोंकी रानी...
[ Saturday, March 05, 2005  06:38:31 pm]


... एक गोष्ट मात्र नक्की. या मुलीच्या प्रेमात पडून तिला आपल्या घरी न्यावं, ओळख करून द्यावी आणि लग्न करून सुखानं संसार करावा, असं तिच्या बहुतेक चाहत्यांना वाटतं. इमेज जपण्याची कोणतीही धडपड न करता असे लक्षावधी चाहते मिळवणं, हेच राणीचं सर्वात मोठं अॅवॉर्ड...!

तिचा पहिला चित्रपट बॉलिवूडदाखल झाला, तेव्हा सगळ्या समीक्षकांनी तिला पहिल्या फटक्यात हद्दपार केलं. चित्रपटाचं नाव होतं ' राजा की आयेगी बारात '. एका साध्याभोळ्या मुलीच्या रोलमध्ये राणी मुखजीर् अजिबातच नोटिसेबल नव्हती. त्यात तिचा भसाडा आणि घोगरा या दोन शद्बांमध्ये भांडण लागेल, असा आवाज तर तिची इमेज अधिकच डाऊन करत होता. राणी म्हणजे काजोलची कझिन सिस्टर, अशीच इंडस्ट्रीत तिची ओळख राहणार, असं बोललं जात होतं...

या घटनेला (की दुर्घटनेला ?) आता एक दशक लोटलंय.

आता कुठे आहे राणी मुखर्जी ? काय सांगतोय तिच्या करिअरचा ग्राफ ? नुकतंच तिला मणिरत्नमच्या ' युवा ' या चित्रपटातल्या भूमिकेसाठी सहायक अभिनेत्रीचं आणि ' हम तुम ' मधल्या भूमिकेसाठी सवोर्त्कृष्ट अभिनेत्रीचं फिल्मफेअर अवॉर्ड मिळालं. एकाच अभिनेत्रीला मुख्य आणि सहायक भूमिकेसाठी एकाच वषीर् पुरस्कार मिळण्याची फिल्मफेअरमधली बहुधा ही पहिली वेळ असावी. संजय लीला भन्साळीच्या ' ब्लॅक ' मधल्या तिच्या भूमिकेबद्दल अमिताभ बच्चनच्या रोलपेक्षा जास्त चर्चा होतेय. एकंदरीत या चित्रपटाबद्दल ऐकू येणाऱ्या प्रतिक्रिया पाहता तो पुढील वषीर् ऑस्करला नॉमिनेट झाला, तर आश्चर्य वाटायला नको...

' वन मूव्ही वण्डर ' असणारे, किंवा केवळ तसं लेबल लागल्यामुळे अपयशाच्या खाईत लोटले गेलेले या इण्डस्ट्रीत अनेक जण आहेत. पण पहिलाच चित्रपट दणकून आपटल्यानंतर इतक्या विविध भूमिका करत, आपला आवाज ही आपली सर्वात मोठी लाऍबिलिटी असल्याचं मान्य करतानाच, त्याचा खुबीनं वापर करून राणीचं वारू दौडतंय, भूमिकेगणिक यशाची एक एक पायरी चढतंय, ते ही कोणत्याही नंबर गेममध्ये इन्व्हॉल्व्ह न होता...

' हाय, राणी!! ' असे उसासे टाकत तिच्या वॉल पेपर्सकडे आणि भल्या मोठ्या पोस्टर्सकडे पाहणाऱ्या हजारो चाहत्यांना तिचा पहिला पिक्चर कोणता, असं विचारल्यावर बहुतेकांच्या ओठांवर एकतर ' गुलाम ' आणि दुसरं म्हणजे ' आती क्या खंडाला ??' हे गाणं आल्यावाचून राहात नाही. आपला पहिला पराभव पचवून आमीर खानसमोर ताकदीनं अभिनय करणाऱ्या राणीच्या चेहऱ्यात ' चुलबुले ' पणा जसा चाहत्यांना भुलवतो, तसाच तिच्या गहिऱ्या बंगाली डोळ्यांमध्ये जेव्हा ' क्या बोलती तू ?' असं विचारल्यावर हसू फुलतं, तेव्हा अनेकानेक हृदयांचा ' फालुदा ' झाल्यावाचून राहात नाही.

राणी मुखजीर्ला करिअरमध्ये कोणतंच स्ट्रगल करावं लागलं नाही. हे ती स्वत:ही मान्य करते. पण तिच्या नशिबात अशा काही गोष्टी होत्या, ज्या कोणत्याही स्ट्रगलपेक्षा वेगळ्या नाहीत. सहज सुंदर अभिनय करूनही पदार्पणातच ' राजा की आएगी बारात ' मध्ये तिच्या पदरी अपयश आलं. त्या पाठोपाठचा ' गुलाम ' हिट झाला. आमीर खान या एका प्रचंड वलयाच्या वावटळीतही भाव खाऊन जाणाऱ्या राणीला समीक्षक ते प्रेक्षक या सगळ्यांनीच नोटीस केलं. डोक्यावरही घेतलं. पण त्यानंतर अनेक चित्रपटांमध्ये तिच्या भूमिका या ती वाया जातेय की काय, असं वाटाव्या, अशा होत्या. बॉबी देओलसह केलेला ' बिच्छू ' किंवा ' चलो इश्क लडाएँ, हद करदी आपनें, प्यार दिवाना होता है, युद्ध अशा गोविंदापटांमध्ये आणि हॅलो ब्रदरसारख्या अत्यंत थिल्लरपटात अभिनयाच्या नावाखाली करावा लागलेला पोरकटपणा पाहता राणी आता बाद होणार, अशा वावड्या उठणं साहजिक होतं. हे सगळं एका तरुण मुलीच्या नजरेतून पाहिलं, की त्यामागचा स्ट्रगल निश्चितच जाणवतो.

पण हे सगळं राणीनं पचवलं. कमल हसनच्या ' हे राम ' मध्ये तिनं पहिल्यांदाच वेगळ्या गेटअपमध्ये काम केलं. स्वत: बंगाली असल्यामुळे बंगाली साडीत ती अधिकच खुलत होती. कमल हसनसारख्या नावाजलेल्या, कसलेल्या नटाची हिरोइन झाल्यामुळं भारावून काम करत असल्याचं तिच्या काही बोल्ड सीन्समध्ये निश्चितच जाणवलं. पण तेव्हाही ऑब्सिनिटीचा कोणताही लवलेश नव्हता. अनिल कपूरवर निर्व्याज प्रेम करणारी ' नायक ' मध्ये रंगवलेली देसी मुलगी असो, किंवा ' चोरी चोरी चुपके चुपके ' मधली मातृत्वाला आसुसलेली पत्नी असो, प्रत्येक भूमिकेत ती वेगळी वाटत होती. कुछ कुछ होता है, हम तुम, चलते चलते, वीराारा आणि नुकताच रिलीज झालेला ' ब्लॅक ' या सगळ्याच उल्लेखनीय चित्रपटात राणीच्या वेगवेगळ्या स्टाइलच्या भूमिका होत्या. प्रत्येक कॅरेक्टरमध्ये वेगळेपण होतं आणि मुख्य म्हणजे राणीनं प्रत्येक कॅरेक्टरला योग्य न्याय दिल्याचं लख्ख दिसत होतं.

एवढं यश मिळत असताना कॉन्ट्रोव्हसीर् झाली नाही, तर ते बॉलिवूड कसलं! राणीसोबत काम करणाऱ्या प्रत्येक अभिनेत्याशी तिचे संबंध जोडले जातात. तिचा एकही को- अॅक्टर असा नाही, ज्याच्याशी तिचं नाव जोडलं गेलं नाही. बॉबी देओल ते आमीर खान आणि शाहरूख खान ते सलमान खान या सगळ्यांशीच तिचं काहीतरी ' सुरू ' असल्याची चर्चा बॉलिवूडमध्ये वेळोवेळी चघळली जाते. पण राणीची या सगळ्या खमंग चचेर्वरची उत्तरंही खुमासदार असतात. अनिल कपूरला ' नायक ' च्या सेटवर मी ' अंकल ' म्हणत असताना लोक माझं नाव त्याच्या नावाशी कसं काय जोडतात, असा अपफ्रन्ट प्रश्ान् करणाऱ्या राणीनं ' माझं प्रत्येक कोस्टारशी त्या त्या चित्रपटाच्या शूटिंगदरम्यान अफेअर असतं. शूटिंग संपलं की, अफेअरही संपतं ' अशी मामिर्क टिपणी केलेली लक्षात राहाते. तिच्यासह ' हिट ' देणारा हिरो म्हणजे शाहरूख. कुछ कुछ होता है पासून ते चलते चलते पर्यंत या दोघांची ऑनस्क्रिन केमिस्ट्री मस्त जुळते, याबाबत सगळ्यांचंच एकमत आहे. त्याच्याबद्दल बोलतानाही राणी ' बॉयफ्रेन्ड असावा, तर शाहरूखसारखा ' असं बेधडक सांगून मोकळी होते.

एक गोष्ट मात्र नक्की. या मुलीच्या प्रेमात पडून तिला आपल्या घरी न्यावं, ओळख करून द्यावी आणि लग्न करून सुखानं संसार करावा, असं तिच्या बहुतेक चाहत्यांना वाटतं. इमेज जपण्याची कोणतीही धडपड न करता असे लक्षावधी चाहते मिळवणं, हेच राणीचं सर्वात मोठं अॅवॉर्ड!

निनाद सिद्धये

 
</text>
</doc>
