<doc>
<docno>1042058.cms.txt</docno>
<text>
 
संवाद
कॉल सेंटर्सची बूम
[ Saturday, March 05, 2005  06:39:42 pm]


... सध्या कॉल सेंटर आणि आऊटसोसिर्ंगच्या तेजीवर स्वार झालेला तरुण म्हणतोय ' झुमेंगे, नाचेंगे, खाएंगे, पियेंगे, ऐष करेंगे और क्या '!

सारिका महाजन, वय: 21, शिक्षण: टीवायची विद्याथिर्नी, उत्पन्न: दरमहा रु. 18 हजार

अलका रावळ, वय: 19, शिक्षण: बारावीनंतर सोडले, उत्पन्न: दरमहा रु. 16 हजार.

रोहन इनामदार, वय: 24 शिक्षण: बारावी, उत्पन्न: दरमहा 21 हजार.

ही यादी वाढवत नेली, तर कित्येक हजार नावांची बनेल...या यादीत प्रत्येकाचं नाव वेगळं, वय वेगळं आणि शिक्षण वेगळं, पण एक गोष्ट मात्र कॉमन. ती म्हणजे ' व्यवसाय ' आणि तो अवघ्या तीन शब्दांत सांगता येतो , ' कॉल सेंटर एक्झिक्युटिव्ह '!

त्सुनामी लाट यावी, तशा आलेल्या सध्याच्या आऊटसोसिर्ंगच्या तेजीत पुणे, मुंबई आणि त्यासारख्या काही शहरांमध्ये सध्या ' कॉल सेंटर ' च्या नोकऱ्या हजारो आयुष्ये बदलून टाकत आहेत. ' नुसतं ग्रॅज्युएशन करून काही उपयोग नाही, इंजिनियरनाही हल्ली नोकऱ्या मिळत नाहीत, नीट अभ्यास करा ,' असा डोस शाळेत आईवडलांकडून ऐकलेल्या आणि आता शाळेतून बाहेर पडून कॉलेजच्या दुसऱ्या किंवा तिसऱ्या वर्षाला शिकणाऱ्या तरुण पिढीसमोर अचानक ' नोकऱ्यांचा ढीग ' येऊन पडला आहे. आऊटसोसिर्ंगच्या सध्याच्या तेजीत पुणे परिसरातच वेगवेगळ्या कॉलसेंटर्समध्ये दरवषीर् दोन हजारांपेक्षा अधिक नव्या नोकऱ्या निर्माण होत आहेत.

अमेरिका किंवा युरोपमध्ये मोठा व्यवसाय आणि कोट्यवधींची उलाढाल करणाऱ्या कंपन्यांना त्यांच्या ग्राहकांसाठी सर्व प्रकारचा ' संपर्क देणारी कॉम्प्युटराइज्ड टेलिफोनसेवा ' हवी असते. ही सेवा ' लेबर इंटेन्सिव्ह ' असल्यामुळे म्हणजे त्यात प्रशिक्षित माणसं मोठ्या संख्येनं लागत असल्यामुळे अमेरिकी कंपन्यांना ही संपर्कसेवा चालवण्यासाठी लागणाऱ्या आस्थापना अमेरिकेत किंवा युरोपमध्ये चालवणं शक्य नसतं. यावरचा तोडगा म्हणून अमेरिका किंवा युरोपातल्या कंपन्या त्यांच्या संपर्कसेवा दिवसाचे 24 तास चालवण्याचं काम कॉन्ट्रॅक्ट तत्त्वावर भारतीय कंपन्यांना गेल्या काही वर्षांपासून देऊ लागल्या आहेत. यालाच आपण आऊटसोसिर्ंग म्हणतो. या प्रकारे अमेरिकी आणि युरोपीय कंपन्या जे काम देतात, त्यात परदेशी चलनात पैसे मिळत असल्यामुळे गेल्या काही महिन्यांत कॉल सेंटर्स व्यवसायाची जबरदस्त भरभराट होऊन नवी ' कॉल सेंटर्स ' सुरू होण्याचं प्रमाण वाढत चाललं आहे.

कॉल सेंटरमध्ये काम मिळण्यासाठी जी पात्रता तरुणांमध्ये या कंपन्यांना हवी असते ती इतर नोकऱ्यांसाठी लागणाऱ्या पात्रतेपेक्षा फारच वेगळी आहे. यात शाळा- कॉलेजच्या परीक्षांमध्ये मिळालेल्या गुणांचा किंवा एकंदरच अभ्यास करण्याचा फारसा संबंध येत नाही. पण इंग्लिश आणि एखाद्या परदेशी भाषेचं ज्ञान, चांगलं संवादकौशल्य, नम्रता आणि चांगला आवाज अशा गोष्टी आवश्यक ठरतात. सध्या बारावी किंवा त्यापुढचं शिक्षण घेणारे बहुसंख्य तरुण इंग्लिश माध्यमात शिकलेले आणि आधुनिक जमान्यात वाढलेले असल्यामुळे हे सगळे आवश्यक गुण त्यांच्याजवळ असतातच. त्यामुळे ' कॉल सेंटर ' मध्ये नोकरी मिळवण्यासाठी त्यांना विशेष वेगळं काही शिकावं लागत नाही.

पुण्यात दहा मोठी आणि जवळपास वीस लहान कॉल संेटर्स आहेत. मुंबई, पुणे आणि बंगलोर या तीन शहरातच मिळून सध्या तीस हजारांच्या आसपास तरुण-तरुणी वेगवेगळ्या कॉल संेटर्समध्ये काम करत आहेत. त्यात दरवषीर् प्रत्येक शहरात जवळपास दोन ते अडीच हजार तरुणांची भर पडते आहे. या सगळ्याचे आथिर्क परिणाम अर्थातच विलक्षण आहेत. अवघ्या विसाव्या वषीर् हातात एकदम पंधरा-अठरा हजार रुपये दर महिन्याला हाती येणं हा अजब प्रकार आहे. पाहता पाहता त्या तरुण किंवा तरुणीचं आयुष्य बदलून जातं, इतकंच नाही, तर त्याच्या कुटुंबातही बरेच बदल झालेले दिसतात.

केवळ पुणे शहराची नाही, तर आजुबाजूच्या गावांची अर्थव्यवस्था बदलण्याची शक्ती कॉल सेंटर व्यवसायात आहे. पुण्याच्या सीमावतीर् भागांमध्ये म्हणजे वायव्येला बाणेर, पूवेर्ला येरवडा आणि दक्षिणेला कोंढवा अशा भागांमध्ये कॉल संेटर किंवा आऊटसोसिर्ंग कंपन्यांच्या भव्य बिल्डिंग्ज उभ्या आहेत. कॉल संेटरमध्ये प्रत्यक्ष येणारे कॉल्स अटेंड करून त्यावर कार्यवाही करणाऱ्यांना नोकऱ्या मिळत आहेतच पण त्या पॉश बिल्डिंगचा मेंटेनन्स, केटरिंग, स्वच्छता, कर्मचाऱ्यांची वाहतूक आणि अन्य सेवांमध्ये समाजाच्या सर्व थरातल्या व्यक्तींना काम आणि आथिर्क लाभ मिळतो आहे. त्यामुळे कॉल संेटर व्यवसायामुळे केवळ इंग्लिश बोलणाऱ्या वर्गातल्या तरुणांचीच भरभराट होते आहे, असं नाही, तर त्याठिकाणी ड्रायव्हर किंवा वेटर म्हणून काम करणाऱ्या अगदी ग्रामीण तरुणांचाही फायदा होतो आहे.

पुण्यात आज एखादा तरुण नवी मोटरसायकल खरेदी करायला मोठ्या कंपनीच्या शोरुममध्ये गेला, तर त्याला दोन आठवडे प्रतीक्षा करावी लागते. अगदी महागड्या रेस्टॉरंटमध्ये कोणी गेला तरी आठवड्याच्या कोणत्याही दिवशी ते भरलेलं दिसतं. हे सगळं शहरात तरुणांच्या हाती बराच पैसा आल्याचं निदर्शक आहे. बऱ्याच अंशी हे घडतं आहे ते आयटी उद्योगाला आणि विशेषत: कॉल संेटर व्यवसायाला आलेल्या ' बूम ' मुळे...

या सगळ्याची काळी बाजूही आहेच. अगदी कमी वयात एखाद्याच्या हाती बराच पैसा आल्यावर जे दुष्परिणाम सामान्यपणे पाहायला मिळावे ते दिसत आहेतच. शिक्षण पूर्ण होण्याच्या आधीच भल्यामोठ्या पगाराची नोकरी मिळाल्यामुळे शिक्षणातला इंटरेस्ट निघून जाणे, आईवडिलांसारखेच आपणही कमावतो असं वाटून अकाली (नको तितक्या लौकर) अतिरेकी व्यक्तिस्वातंत्र्याच्या कल्पना डोक्यात शिरणे वगैरे प्रकार या व्यवसायातल्या तरुणांमध्ये पाहायला मिळत आहेत. सगळ्यात महत्वाची गोष्ट म्हणजे अमेरिका किंवा युरोपमधल्या आथिर्क तेजीवर अवलंबून असलेला हा उद्योग असल्यामुळे त्यात कमालीची अनिश्चितता आहे. 1993 च्या सुमाराला अमेरिकेत प्रचंड तेजी आली आणि असाच बूम सुरू झाला पण तो 1996 मध्ये संपला आणि सगळे स्टॉक बाजार कोसळले. त्यानंतर पुन्हा बूम येण्यासाठी सात वषेर् गेली. या सात वर्षांमध्ये मंदीसदृश्यच आथिर्क स्थिती होती. आता पुन्हा जर ते घडले तर सध्याच्या लाटेवर स्वार होऊन (शिक्षण सोडून) या औट घटकेच्या नोकऱ्यांत गेलेल्या तरुणांना जोरात खाली आदळावे लागेल. तो धक्का सहन करण्याची तयारी त्यांनी आतापासून ठेवली पाहिजे.

अर्थात, तेजीच्या काळात निराशावादी सूर काढण्याची गरज सध्यातरी कोणाला वाटत नाही. सध्या कॉल सेंटर आणि आऊटसोसिर्ंगच्या तेजीवर स्वार झालेला तरुण म्हणतोय ' झुमेंगे, नाचेंगे, खाएंगे, पियेंगे, ऐष करेंगे और क्या '!

रोहित चंदावरकर

 
</text>
</doc>
