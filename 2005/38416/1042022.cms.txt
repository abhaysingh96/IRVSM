<doc>
<docno>1042022.cms.txt</docno>
<text>
 
संवाद
नवी राणी...
[ Saturday, March 05, 2005  06:22:52 pm]


बिटनमध्ये प्रिन्स चार्लस् आणि कॅमिला यांचा (अजून न झालेला) विवाह गाजतो आहे. त्याच्या कारणांमध्ये एक कारण आहे ते कॅमिला पुढची राणी बनू शकते की नाही हे. त्याचा निकाल काही लागो, जपानमध्येही वेगळाच वाद होतो आहे.

राजपुत्र नारुहितो यांना मुलगी आहे, मुलगा नाही. तेथील नियमांनुसार राजघराण्याचा पुढचा वारस हा मुलगाच असतो आणि या घराण्यात तर काही दशकांत मुलगा जन्माला आलेला नाही. त्यामुळे आता कायदाच बदलून मुलीला अधिकृत वारसदार बनविण्याच्या हालचाली तेथे सुरू झाल्या आहेत. सध्याचे राजे अकिहितो 71 वर्षांचे आहेत. त्यांचा मुलगा राजपुत्र नारुहितो 45 वर्षांचे आहेत. नारुहितोंची मुलगी आयको अवघ्या तीन वर्षांची आहे. तिलाच भावी राणी म्हणून जाहीर करावी, असा एक मतप्रवाह आहे. राजपुत्राचे वय पाहता, मुलगा होण्याची वाट बघत राहण्यापेक्षा व्यावहारिक विचार करून आयकोलाच वारसदार नेमावे, या दृष्टीने वाटचाल चालू आहे. तसा अधिकृत निर्णय मात्र झालेला नाही...

अशोक पानवलकर

 
</text>
</doc>
