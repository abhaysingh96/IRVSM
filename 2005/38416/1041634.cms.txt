<doc>
<docno>1041634.cms.txt</docno>
<text>
 
महाराष्ट्र
3 कोटी लाल फितीत अडकले
[ Saturday, March 05, 2005  12:47:33 am]


विवेक सबनीस

पुणे : राज्यातील चार जिल्हा शिक्षण आणि प्रशिक्षण संस्थांसाठी (डाएट) केंदाकडून मान्य झालेली तीन कोटी सात लाख रुपयांची रक्कम राज्य सरकारच्या लाल फितीच्या कारभारामुळे वेळेवर खर्च केली जाणार नाही. शालेय शिक्षण आणि उच्च शिक्षण विभागातील अकार्यक्षम आणि बेपर्वा अधिकाऱ्यांच्या निष्काळजीपणामुळेच राज्याला या वषीर् मिळणाऱ्या रकमेपासून वंचित राहण्याची वेळ आली आहे!

एकीकडे शिक्षणाचे सार्वत्रिकीकरण करण्याचे धोरण आखणाऱ्या आघाडी सरकारच्या गलथान कारभारामुळे केंद सरकारकडून मिळणारी ही आयती रक्कम वापरता येणे अवघड झाले आहे. ती मार्च 2005 अखेर वापरली नाही, तर ती रद्द होऊन त्याच रकमेसाठी पुढील वषीर् नव्याने अर्ज करावा लागणार आहे. यातून नाहक कालापव्यय तर होईलच ; पण या बेफिकिरीमुळे पुढील योजनांवर परिणाम होण्याची शक्यता आहे.

मार्च सुरू होऊनही अद्याप शालेय शिक्षण तसेच उच्च शिक्षण मंत्रालयांकडून कोणताही पुढाकार घेतला जात नसल्याबद्दल सखेद आश्चर्य व्यक्त होत आहे. या बेफिकिरीमुळेच राज्यातील दूरगामी भागांत डी. एड. (अध्यापक विद्यालय) शिक्षण घेणाऱ्या शिक्षकांचे अपरिमित नुकसान होणार आहे.

 
</text>
</doc>
