<doc>
<docno>1045435.cms.txt</docno>
<text>
 
क्रीडा
नको तुलना कुनिर्कोवाशी!
[ Tuesday, March 08, 2005  10:22:23 pm]


चंदशेखर संत

खेळात दिसून येणारा जबरदस्त आत्मविश्वास सानिया मिर्झाच्या बोलण्यातही दिसून येतो. साधारण पाव तासात तिने आपली प्रांजळ मते व्यक्त करताना स्पष्ट केले की कुनिर्कोवाशी तुलना नको. कारण कुनिर्कोवाला अजून एकाही स्पधेर्चे अजिंक्यपद संपादन करता आलेले नाही. तर सानियाने मात्र एव्हाना अजिंक्यपद पटकावण्यास प्रारंभही केलेला आहे. मात्र आता वाढलेल्या जबाबदारीची पूर्ण कल्पना आहे आणि केवळ सत्कार सोहळ्यात गुंतून न पडता सराव आणि सराव करण्याचा निर्धारही व्यक्त करताना आता फ्रेंच स्पधेर्त भाग घेण्याचा विचारही तिने व्यक्त केला.

सहाव्या वर्षी आपल्याला टेनिस कोर्टवर घेऊन येणाऱ्या आपल्या आईचा, नसीमा यांचा ती आवर्जून उल्लेख करते. बहीण, आनम त्यावेळी केवळ दोन वर्षांची होती, पण तरीही आई आपल्यासाठी वेळ देत होती ही तिची भावना मातृभक्ती दर्शवणारी म्हणावी लागेल. सेरेनाविरुद्ध खेळताना काय वाटले या प्रश्ानवर हसत उत्तर देताना सानिया म्हणाली , ' ती मला अगदी ' क्यूट ' वाटली. दडपण माझ्यावर नव्हते असलेच तर तिच्यावर असेल. मला तिचा खेळ आवडतो पण माझी आदर्श, आयडॉल अर्थातच स्टेफी ग्राफ. तिच्यासारखे प्रभुत्व मिळवणे कठीण आहे याची मला कल्पना आहे '.

ऑस्ट्रेलियन टेनिस स्पधेर्साठी जाताना फ्लाईटमध्ये एफ वन ड्रायव्हर कातिर्केयन भेटल्यामुळे तिला खूप आनंद झाला असणे स्वाभाविक म्हणावे लागेल. या भेटीमुळे दोघांचीही आपापल्या खडतर स्पर्धातील कामगिरी उंचावली असावी! दोघांनीही ऑस्टेलियन क्रीडा रसिकांची मनं जिंकली हे निश्चित.

सानियाच्या पायाचा घोटा दुखावला आहे. त्याचा त्रास तिला जाणवेल अशी भीती सानियाप्रेमींना वाटत होती पण या दुखापतीचा मला फारसा त्रास जाणवला नाही असे तिने सांगितले. जबरदस्त आवड, मेहनती वृत्ती, योग्य वेळी मिळालेली संधी यामुळे आपण प्रगतीची पाऊले टाकू शकलो असे सांगताना आता पहिल्या पन्नास महिला टेनिसपटूंमध्ये स्थान पटकावण्याच्या निर्धाराचा तिने पुनरुच्चार केला.

भारतात क्रिकेट सर्वात लोकप्रिय खेळ आहे आणि मी जर मुलगा असते तर मीही टेनिसऐवजी क्रिकेटकडेच वळले असते असे सांगून ती म्हणाली , ' आज काही क्रिकेटपटुंपेक्षाही मी जास्त लोकप्रियता मिळवली आहे. अर्थात सचिन आला तर माझ्याऐवजी तुम्ही त्याच्याशीच बोलाल हे मला ठाऊक आहे!

सानिया मिर्झाने गेल्या काही महिन्यात किती जबरदस्त लोकप्रियता मिळवली आहे हे क्रिकेटवेड्या मुंबापुरीतही तिचे ज्या उत्साहाने आगत स्वागत होते आहे ते बघितल्यावर लक्षात येते. अर्थात सानियाचे पाय जमिनीवर आहेत, हेही तिच्याशी बोलण्यातून जाणवते.

 
</text>
</doc>
