<doc>
<docno>1045442.cms.txt</docno>
<text>
 
महाराष्ट्र
स्त्रीला समानतेचा हक्क मिळालाच पाहिजे
[ Tuesday, March 08, 2005  10:28:02 pm]


म. टा. प्रतिनिधी

पुणे : स्त्रीला स्वातंत्र्य मिळाले पाहिजे तसेच मोठी वाटचाल करून स्त्रियांनी यशाची शिखरे काबीज केली आहेत, त्यामुळे कोठेही काम करताना स्त्रीला वेगळी वागणूक देण्यापेक्षा तिला एक सहकारी म्हणून वागवण्याची गरज असल्याचे, प्रातिनिधिक मत पुणे श्रमिक पत्रकार संघाच्या महिला व्यासपीठाने आयोजित केलेल्या वार्तालापाच्या कार्यक्रमात सहभागी झालेल्या कर्तृत्त्ववान महिलांनी मंगळवारी व्यक्त केले.

जागतिक महिला दिनानिमित्त पुणे श्रमिक पत्रकार संघाच्या महिला व्यासपीठातफेर् विविध क्षेत्रातल्या कर्तृत्त्ववान महिलांच्या वार्तालापाचा कार्यक्रम आयोजित करण्यात आला होता. या वार्तालापात बीएसएनएलच्या उपसर व्यवस्थापिका स्वाती कामत, अन्नपूर्णा महिला मंडळाच्या प्रमुख मेधा सामंत, पुणे जिल्हा जलतरण संघटनेच्या सचिव आणि पाकिस्तानला भारतीय जलतरण संघाच्या तांत्रिक अधिकारी म्हणून नेतृत्त्व केलेल्या नीता तळवलीकर, सकाळ वृत्तपत्राच्या सरव्यवस्थापक विजया पाटील, दीपा निसळ प्रतिष्ठानच्या भूपाली निसळ या महिला सहभागी झाल्या होत्या. यावेळी संघाचे अध्यक्ष मारूती जोशी आदी उपस्थित होते.

एकेकाळी इंजिनीयर झालेल्या मुलींची संख्या अत्यल्प होती. पण आता ते चित्र राहिले नाही. इंजिनीयरिंगसारख्या तांत्रिक क्षेत्रात मुलींची संख्या सर्वाधिक पाहायला मिळते. एखाद्या संस्थेत काम करताना स्त्रियांकडे पाहण्याची दृष्टी ही स्त्रीदाक्षिण्याची न ठेवता सहकारी अशी ठेवणे आवश्यक असल्याचे मत कामत यांनी व्यक्त केले.

एका यशस्वी पुरुषाच्या मागे स्त्री असते, हे जसे म्हटले जाते तसे एखाद्या यशस्वी स्त्रीमागे संपूर्ण कुटुंब असते त्यामुळे त्यांचाही पाठिंबा मिळणे अत्यंत आवश्यक असल्याचेही कामत म्हणाल्या. महिला सक्षमीकरणासाठी अनेक योजना राबवल्या जातात. या योजनांनाही अनेक कंगोरे आहेत. मात्र महिलांच्या आथिर्क सक्षमीकरणातूनच अनेक प्रश्ान् सुटू शकतात, असे मत व्यक्त करून सामंत यांनी स्वत:ला आलेले अनेक अनुभव सांगितले.

भारतीय जलतरण संघाची तांत्रिक अधिकारी म्हणून पाकिस्तानला जाताना अनेकांचे मत नकारात्मकच होते. अधिकारी पदावर असताना निर्णय घेण्यावर बरीच दडपणं असतात, पण त्यातून सहीसलामत सुटलात की तुम्ही यशाची शिखरे सहजच काबीज करू शकता, असे तळवलीकर म्हणाल्या.

अठरा वर्षांपूवीर्ची आणि आजची पत्रकारिता, व्यवस्थापन, वृत्तपत्र यामध्ये बरीच तफावत असल्याचे काम करताना जाणवते. पण सामाजिक जबाबदारीचे भान ठेवून जेव्हा कार्यक्रमांना उपस्थित राहावे लागते, तेव्हा ते भान आणखी जागरुक होते. स्वीकारलेल्या वृत्तपत्राच्या पेशामुळे अनेक महिलांशी सुसंवाद साधून त्यांना त्यांच्या शक्तीची जाणीव करून देता आली याचे समाधान असल्याचे पाटील यांनी सांगितले.

महिला पोलिस अधिकारी मीरा बोरवणकर यांच्याशी सुसंवाद साधताना आपल्या कामाची आणखी साक्ष पटली हे सांगून इतर अनेक अनुभव पाटील यांनी सांगितले. व्यवस्थापनातल्या महिला म्हणून बऱ्याच ठिकाणी ओळख करून दिली जाते. मात्र हा भेदभाव स्त्रियांच्या कामांची तुलना पुरुषांच्या बरोबरीनेच होऊन त्याची वाख्खाणणी झाली पाहिजे, असेही पाटील म्हणाल्या.

बहिणीचा खून करणाऱ्या तिच्या नवऱ्याला जन्मठेपेच्या शिक्षेपर्यंत खेचून आणणाऱ्या भूपालीने सुरू केलेले समाजकार्य कौतुकास्पदच आहे. बहिणीच्या मृत्युनंतरही तिला न्याय दिल्याचे समाधान तिने व्यक्त केले. न्यायव्यवस्थेवर विश्वास ठेवून अशा अपप्रवृत्तींविरुद्ध तिने लढा उभारला असून, इतरांनाही मार्गदर्शन करणारी संस्था तिने उभारली आहे.

घराबाहेर पडलेल्या स्त्रीच्या मनांत तिचे घरटे कायमच असते. त्यामुळे जेवढ्या जिद्दीने बाहेरच्या जगाशी सामना करावा लागतो तेवढीच ओढ घरच्यांसाठीही काम आहे. बरेच काही मिळवण्यासाठी बऱ्याच तडजोडी कराव्या लागतात पण त्यात समाधानी असल्याचे मत सर्वांनीच प्रातिनिधिक स्वरुपात व्यक्त केले.

 
</text>
</doc>
