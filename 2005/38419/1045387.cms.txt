<doc>
<docno>1045387.cms.txt</docno>
<text>
 
अर्थव्यवहार
ज्येष्ठ नागरिक नाराज झालेत!
[ Tuesday, March 08, 2005  09:17:08 pm]


अर्थमंत्री पी. चिदंबरम यांनी 2005- 2006 या आथिर्क वर्षासाठी प्रचलित कररचनेत बदल केल्यामुळे अपेक्षेप्रमाणे सर्वसामान्य नागरिक - नोकरदारांना, महिला करदात्यांना दिलासा दिला आहे, परंतु ज्येष्ठ नागरिकांना मात्र नाराज केले आहे. 2003 च्या अर्थ विधेयकात ज्येष्ठ नागरिकांना मिळणारी प्राप्तिकर कायद्याच्या कलम 88 बी खाली करवजावट रु. 15000 वरून 20,000 वर वाढविण्यात आल्यामुळे ज्येष्ठ करदात्यांचे 1 लाख 53 हजार 330 रुपयांपर्यंतचे उत्पन्न करमुक्त होते. ज्येष्ठ नागरिक निवृत्तीवेतन घेणारा असेल तर त्यास प्राप्तिकर कलम 16 (1) अन्वये प्रमाणित वजावटीचा रु. 30 हजाराचा लाभ मिळतो. त्यामुळे त्या ज्येष्ठ नागरिकाचे उत्पन्न 1 लाख 83 हजार 330 रुपयांपर्यंतचे उत्पन्न करमुक्त होते. त्याशिवाय प्राप्तिकर कायदा कलम 80 एल अन्वये बँक आणि पोस्टातील ठेवींवरील व्याजाचे उत्पन्न 12 हजारापर्यंत करमुक्त असून, अतिरिक्त तीन हजाराचे व्याज सरकारी कर्जरोख्यांत रक्कम गुंतविल्यास ते व्याजही करमुक्त होते.

28 फेब्रुवारीच्या अर्थसंकल्पात अर्थमंत्री पी. चिदंबरम यांनी पगारातील प्रमाणित वजावटीची (स्टॅण्डर्ड डिडक्शन) सवलत काढून टाकली आहे. बँका व पोस्टातील ठेवी, सरकारी कर्जरोख्यावरील व्याजाची करमुक्त सवलत प्राप्तिकर कलम 80 एल नुसार मिळत होती, तीही काढून टाकली आहे. या सर्व सवलतींचा विचार केला असता ज्येष्ठ (हिंदीत ज्यांना ' वरिष्ठ ' म्हणतात) नागरिकांचे मोठे नुकसान झाले आहे. ज्येष्ठ नागरिकांना नवीन सुधारित कलमामुळे आणि कररचनेमुळे एकूण उत्पन्न 1 लाख 50 हजार रुपये असल्यास कर भरावा लागणार नाही. 1 लाख 50 हजार ते 2 लाख 50 हजार रुपये उत्पन्न असल्यास 20 टक्के दराने कर द्यावा लागेल आणि त्यापेक्षा जास्त उत्पन्न असल्यास 20 हजार रुपये, अधिक 30 टक्के दराने कर आकारणी होईल. नवीन कररचनेमुळे आणि आकारणीमुळे पेन्शन घेणाऱ्या ज्येष्ठ नागरिकांना वाषिर्क 48 हजार रुपयांची झळ सोसावी लागणार आहे.

1 एप्रिल 2004 ते 31 मार्च 2005 या आथिर्क वर्षात पेन्शन घेणाऱ्या ज्येष्ठ नागरिकांचे करपात्र उत्पन्न 1 लाख 95 हजार 330 रुपयांपर्यंत, इतर ज्येष्ठ नागरिकांचे करपात्र उत्पन्न 1 लाख 65 हजार 330 रुपयांपर्यंत असल्यास कोणतीही बचत न करता देय प्राप्तिकर शून्य होतो. त्यामुळे ज्येष्ठ नागरिक निश्चितच खूष होते, परंतु 2005 च्या अर्थ विधेयकानुसार रु. 1 लाख 50 हजारांपेक्षा जास्त उत्पन्न असल्यास आणि कोणतीही बचत न केल्यास 20 टक्के दराने कर द्यावा लागेल. रु. 2.50 लाखापेक्षा जास्त उत्पन्न असल्यास 30 टक्के दराने कर द्यावा लागेल.

वयाची 58-60 वषेर् पूर्ण झाल्यानंतर निवृत्त नागरिकांसमोर ' आथिर्क यक्षप्रश्ान् ' उभा राहतो. काही निवृत्त कर्मचाऱ्यांना मासिक निवृत्तीवेतन मिळते. परंतु साधारणत: कर्मचारी निवृत्त झाल्यानंतर भविष्य निर्वाह निधी, ऐच्छिक भविष्य निर्वाह निधी, रजेचा पगार, ग्रॅच्युइटी, आयुविर्मा, स्वत: केलेली बचत सुरक्षित असलेल्या सरकारी गुंतवणूक साधनांत आणि बँकांच्या मुदत ठेवींत गुंतवितो. निवृत्त झाल्यानंतर 5 वर्षानंतर म्हणजेच ज्याचे वय 65 वषेर् पूर्ण होईल ती व्यक्ती अर्थ कायद्याप्रमाणे ज्येष्ठ नागरिक समजला जातो. त्यानंतर सरकारने देऊ केलेल्या सर्व सोयीसवलती ज्येष्ठ नागरिकांना मिळतात. त्यात स्त्री-पुरुष असा भेदभाव नाही. दोघांनाही सारखाच नियम लागू आहे.

योग्य साधनांत गुंतवणूक केल्यास करदायित्व शून्य होऊ शकतेे. गेल्या वषीर् म्हणजे 31 मार्च 2005 पूवीर् पेन्शन घेणारा ज्येष्ठ नागरिक दर महिन्यास रु. 16 हजार 250, तर सर्वसामान्य ज्येष्ठ नागरिक दर महिन्याला रु. 14 हजार 580 एवढी रक्कम आपल्या कुटुंबासाठी आणि स्वत:साठी वापरू शकत होता. पण नवीन आथिर्क वर्षात नव्या कररचनेमुळे दर महिन्यास फक्त रु. 12 हजार 500 एवढीच रक्कम ज्येष्ठ नागरिक वापरू शकेल. त्याला सुमारे दोन ते चार हजार रुपये कमी वापरण्यास मिळतील. करआकारणी सोपी करण्याच्या दृष्टीने उचललेले पाऊल ज्येष्ठ नागरिकांच्या दृष्टीने घातक ठरणार आहे. अर्थ विधेयक संसदेत मंजूर होण्यापूवीर् ज्येष्ठ नागरिकांना न्याय मिळेल ही अपेक्षा.

रमण दलाल

 
</text>
</doc>
