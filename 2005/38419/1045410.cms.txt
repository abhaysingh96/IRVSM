<doc>
<docno>1045410.cms.txt</docno>
<text>
 
क्रीडा
च्ठरलेल्या धोरणानुसार खेळलो
[ Tuesday, March 08, 2005  09:35:04 pm]


मोहाली : ' कर्णधार इन्झमाम उल हक आणि संघ व्यवस्थापनाने ठरवलेल्या धोरणानुसार मी फलंदाजी केली ', अशी प्रतिक्रीया आसीम कमालने व्यक्त केली. 233 मिनिटे आणि 163 चंेडू किल्ला लढवणाऱ्या कमालने कर्णधाराकडून शाबासकीही मिळवली.

बिकट परिस्थितीत फलंदाजी करायला मला आवडते असे सांगून तो म्हणाला , ' मी स्वत:वर कोणतेही दडपण येऊ देत नाही. सहावा क्रमांक हा माझा अतिशय आवडता असून त्या क्रमांकावर मी चांगल्या धावाही केल्या आहेत. अर्थात कर्णधार जो कोणता क्रमांक देईल त्या क्रमांकावर मी फलंदाजी करायला तयार आहे '.

' कमाल हा एक उमदा खेळाडू आहे आणि माझा त्याच्या गुणवत्तेवर विश्वास आहे ', असे कौतुक पाकिस्तानचा कर्णधार इन्झमाम उल हक याने केले आहे. मधल्या फळीतील तो आमचा आधारस्तंभ आहे असेही त्याने सांगितले.

 
</text>
</doc>
