<doc>
<docno>1045274.cms.txt</docno>
<text>
 
महामुंबई: मुंबई टाइम्स
किमती आटोक्यात, ग्राहक हॅप्पी
[ Tuesday, March 08, 2005  06:46:57 pm]


जॉन कोलासो

शेअर माकेर्टचा चढा आलेख, जीवनावश्यक वस्तूंचे कमी होणारे भाव आणि कलर टीव्ही, मायक्रोवेव, फ्रीज आदी होम अप्लायन्सेसच्या आटोक्यात आलेल्या किमती यामुळे ग्राहकराजा खुशीत आहे. खप वाढल्यामुळे माकेर्टमध्येही आनंदाचं वातावरण आहे. पण राजकीय नेत्यांच्या कोलांट्या उड्या आणि सरकारी यंत्रणेतला भ्रष्टाचार यासंबंधीच्या बातम्यांनी वारेमाप फुटेज घेतल्यामुळे आथिर्क क्षितिजावर पसरलेली तेजीची प्रभा झाकोळून निघत असल्याचं सध्या दिसून येत आहे.

गोवा, झारखंड, बिहार या राज्यांत सत्तेसाठी झालेली सुंदोपसुंदी, महाराष्ट्र, उत्तर प्रदेश या राज्यांसह इतरत्र सत्तेसाठी अधूनमधून होणारी साठमारी, भ्रष्टाचार आणि अकार्यक्षमता या आरोपाखाली एकापाठोपाठ तुरुंगात जाणारे वरिष्ठ पोलिस आणि सरकारी अधिकारी या संबंधीच्या वृत्तांमुळे प्रसिद्धीमाध्यमांची जागा आणि वेळ अधिक व्यापला जात आहे. या पार्श्वभूमीवर देशाच्या आथिर्क विकासाने गाठलेला सात टक्के वेग, सेन्सेक्सने घेतलेली 6880 अंशांची झेप तसंच साखर, खाद्यतेल, कडधान्य यांचे भाव उतरत असल्याने 4.8 टक्के असा मंदावलेला चलनवाढीचा दर या सर्व बाबींकडे दुर्लक्ष होत आहे. कांद्याचा किलोचा भाव दहा रुपयांवरून सहा रुपये, बटाटे दहा रुपयांवरून सात ते आठ रुपये, साखर 22 रुपयांवरून 20 रुपये, असे भाव उतरले आहेत. खाद्यतेलांचा भाव 50 ते 55 दरम्यान स्थिर आहेत.

राजकीय आणि सामाजिक क्षेत्रांतील प्रतिकूल घटनांमुळे स्थानिक जनतनेचे मत कलुषित होत असलं तरी देशाची आथिर्क कुवत पाहून मात्र परदेशी अर्थसंस्था मोठ्या प्रमाणावर गुंतवणूक करू पाहत आहेत. या संस्थांनी तीन दिवसांत 1579 कोटी रुपये भारतात आणले आहेत.

जीवनावश्यक वस्तू पाठोपाठ गृहोपयोगी वस्तूंचेही भाव स्वस्त होत आहेत. ओआरजी-जीएफके या संस्थांनी केलेल्या पाहणीत रंगीत टीव्ही, मायक्रोवेव, फ्रीज यांचे भावही मोठ्या प्रमाणावर कमी होत असल्याचं दिसून आलं आहे. या क्षेत्रांत देशी आणि परदेशी कंपन्यांत स्पर्धा वाढल्यामुळे हे शक्य झालं असून त्याचा लाभ ग्राहकांना मिळत आहे. फ्लॅट स्क्रिन टीव्हीच्या किमती 13 टक्क्यांनी खाली आल्या असून त्यांच्या खपात तब्बल 125 टक्क्यांनी वाढ झाली आहे. फ्रॉस्टफ्री रेफ्रिजरेटरच्या किमतीत पाच टक्क्यांनी घट झाली आहे. मायक्रोवेव पाच टक्क्यांनी स्वस्त झाले आहेत. वॉशिंग मशिन सहा टक्क्यांनी कमी भावांत मिळू लागल्या आहेत.

कम्प्युटरच्या किमती दिवसेंदिवस कमीच होत असल्याने आता अनेकांच्या फ्लॅट आणि बंगल्यातील हॉलमध्ये टीव्हीच्या शेजारी कम्प्युटर यापूवीर्च विराजमान झालेले आहेत!

नव्या केंदीय बजेटमध्ये अनेक गृहोपयोगी उपकरणांवरील एक्साईज ड्युटी कमी करण्यात आल्याने त्यांचे भाव आणखी उतरणार आहेत.

 
</text>
</doc>
