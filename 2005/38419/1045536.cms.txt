<doc>
<docno>1045536.cms.txt</docno>
<text>
 
महामुंबई
महिलांना समान वेतनाची मुख्यमंत्र्यांची हमी
[ Tuesday, March 08, 2005  11:43:52 pm]


म. टा. प्रतिनिधी

मुंबई : समान वेतन आणि समान काम या पद्धतीने स्त्री आणि पुरुषांची नेमणूक असंघटीत क्षेत्रातही हवी. विकासातील ही दरी कमी करण्याची गरज आहे, अशी अपेक्षा मुख्यमंत्री विलासराव देशमुख यांनी मंगळवारी व्यक्त केली.

महिला दिनानिमित्त राज्य सरकार, व्हिजिटेक फाऊंडेशन आणि स्टेट बँक ऑफ इंडियाच्या संयुक्त विद्यमाने पु. ल. देशपांडे अकादमीमध्ये ' भारत नारी शक्ती ' कार्यक्रमातंर्गत राज्य पातळीवरील महिला मेळाव्यात ते बोलत होते.

याप्रसंगी महिला व बालविकास मंत्री हर्षवर्धन पाटील, कामगार मंत्री नवाब मलिक, आरोग्यमंत्री डॉ. विमल मुंदडा हजर होत्या.

ग्रामीण भागांत बचत गटाद्वारे महिला स्वावलंबी होत आहेत. पूवीर् आथिर्क सत्ता फक्त पुरूषांच्या हातात होती. आता ते चित्र बदलत आहे. पुरोगामी महाराष्ट्रात याच महिला राज्यात क्रांती घडवून आणणार आहेत, असे मुख्यमंत्री म्हणाले.

राज्यात एक हजार पुरुषांमागे फक्त 922 स्त्रिया आहेत. वैद्यकीय क्षेत्रातील सोनोग्राफीच्या तंत्रामुळे गर्भलिंग चाचणी केल्याने स्त्रीगर्भाची हत्या होत आहे याची चिंता त्यांनी व्यक्त केली.

वंशाचा दिवा म्हणजे मुलगाच ही मानसिकता जोवर बदलत नाही. तोवर सरकारचे प्रयत्न अपुरेच पडतील, असे ते म्हणाले. समाजात त्यादृष्टीने जागृती झाली पाहिजे, असे ते म्हणाले.

 
</text>
</doc>
