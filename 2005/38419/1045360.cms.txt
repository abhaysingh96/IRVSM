<doc>
<docno>1045360.cms.txt</docno>
<text>
 
बहुतांची अंतरे
वृद्धपणी केलेली क्रूर थट्टा
[ Tuesday, March 08, 2005  08:35:45 pm]


आज जवळ जवळ सर्वच बँका ज्येष्ठ नागरिकांना केवळ अर्धा टक्का अधिक व्याज देत असतात. त्यांना या अर्ध्या टक्क्याचा शोध कसा काय लागला, हे कळणे कठीण आहे. ज्यांनी आपल्या ऐन उमेदीची 40-42 वषेर् अविरत नोकरी-व्यवसायात घालविली त्यांना त्यांच्या अखेरीच्या पर्वात स्वत:च्या बचतीवर थोड्याफार सुखासमाधानाने राहण्यासाठी किमान पक्षी दोन टक्के तरी अधिक व्याज मिळणे आवश्यक आहे, असे मला वाटते.

ज्येष्ठ नागरिकांजवळ आपली सारी सांसारिक कर्तव्ये पार पाडल्यानंतर जेमतेम दोन-तीन लाखांची पुंजी शिल्लक उरलेली असते. यावर वर्षाकाठी अर्धा टक्का अधिक व्याज म्हणजे महिना शंभराच्या आसपासच त्याला अधिक लाभ मिळणार आहे. ही त्याला दिलेली मदत म्हणजे त्यांच्या म्हातारपणी सरकारने केलेली त्यांची क्रूर थट्टा आहे, असेच म्हणावे लागेल.

सूर्यकांत अरदकर, गोरेगाव, मुंबई.

 
</text>
</doc>
