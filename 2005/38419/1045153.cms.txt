<doc>
<docno>1045153.cms.txt</docno>
<text>
 
महाराष्ट्र
वेबसाइटचा जनक पोहोचला पोलिस कोठडीत
[ Tuesday, March 08, 2005  06:13:20 pm]


रविंद दप्तरदार

सांगली : दहा-पंधरा दिवसांपूर्वी अमृत अनंत लागू हा तरुण कम्प्युटर इंजीनिअर इथल्या वार्ताहरांच्या भेटीगाठी घेत होता. गानपंढरी म्हणून ओळखल्या जाणाऱ्या मिरजेतील तंतुवाद्य निमिर्तीचा इतिहास व माहिती देणारी वेबसाइट आम्ही चार तरुणांनी तयार केली असल्याचे त्याने सांगितले. त्यांच्या या कामाला सर्वत्र प्रसिद्धीही चांगली मिळाली. कौतुकही खूप झाले.... आणि त्यानंतर लगेचच संगणकांवर बनावट रिसीट ( 10 वी व 12 वी परीक्षा प्रवेशपत्रिका) बनवल्याच्या आरोपावरून त्याला पोलिसांनी अटक केल्याची बातमी आली, आणि सर्वांनाच धक्का बसला.

सुशिक्षित बेरोजगारी, तसेच अल्प श्रमात व वेळेत पैसा मिळविण्याची मनीषा... हीच यामागची कारणे दिसतात. भरकटलेले हे ' शिक्षित ' तरुण अशाप्रकारे वाममार्गाला लागतात आणि आयुष्याचे नुकसान करून घेतात ही खरी चिंतेची बाब आहे.

याआधी बनावट गुणपत्रिका, प्रमाणपत्रे, जन्मदाखले बनवणारी टोळी सांगलीत सापडली. त्या साखळीतही अनेक तरुण मुलांचा समावेश असल्याचे पोलिस सांगतात... याप्रकरणी देखील काहींना अटक झाली असून तपास सुरू आहे....

तसे पाहता, मिरज येथील तंतुवाद्याचा नांवलौकिक केवळ देशातच नाही तर जगभर पसरला आहे. मिरजेतील या तंतुवाद्य निमिर्ती कार्याची तपशीलवार माहिती माहिती देणारी भारतातील पहिली वेबसाइट (या वेबसाइटचे डोमेन नाव www.sitarmakerofmiraj.com असे आहे) सांगलीतील अमृत लागू, दीपक कुलकणीर्, अमित माने या युवकांनी परिश्रमपूर्वक तयार केली आहे. त्यांना शाहीद सतारमेकर व प्रमोद पिसे यांचे सहकार्य लाभले आहे. या वेबसाईटच्या उद्घाटनाच्यावेळी मम्हूलाल सतारमेकर, नौशाद सतारमेकर, शहिद सतारमेकर, मैनुद्दिन सतारमेकर हे ' तंतुवाद्याची निमिर्ती ' करणारे कलाकारही उपस्थित होते.

मिरज येथील ' भारतीय तंतुवाद्य केंद ' हे 150 वर्षांची परंपरा जपत आहे. त्यापूवीर् ही निमिर्ती करणारे शिकलगार कुटुंबीय विजापूर येथे होते. त्यांचा प्रमुख व्यवसाय शस्त्रात्रे निमिर्तीचा. आदिलशाही सुभेदारांनी या शिकलगार मंडळींना सध्याच्या मिरज येथील र्दग्याच्या कळसाचे काम करण्यासाठी तसेच शस्त्रास्त्रे बनवण्यासाठी खास निमंत्रित केले होते. पुढे ब्रिटिश राजवटीत गोऱ्यांनी शस्त्रास्त्रनिमिर्तीवर बंदी आणली. त्यांच्यापैकीच एक कलाकार फरीदसाहेब यांची संगीतातील आवड आणि त्यांचे थोरले बंधू मोइनउद्दीनसाहेब यांचे तंतुवाद्य दुरुस्तीतील कौशल्य... यातूनच 1810 पासून ही तंतुवाद्य निमिर्ती सुरू झाली.

भूतपूर्व मिरज संस्थानचे अधिपती पटवर्धन यांनाही संगीताची चांगली जाण व आवड होती. त्यांनी या कलेला प्रोत्साहन दिले. त्यांच्या दरबारात येणाऱ्या गायक, वादक यांच्या वाद्यांचा फरीदसाहेब शिकलगार सखोल अभ्यास करून त्यांची दुरुस्ती करून देत. याच फरीदसाहेब आणि मोइनउद्दीन साहेब शिकलगार यांनी पहिला ' तानपुरा ' 1850 मध्ये बनविला. 1810 ते 2005 या सुमारे दीडशे वर्षांच्या परंपरेचा इतिहास सांगणारी ही एकमेव वेबसाइट असल्याचा अभिमान या तरुणांना होताच. यासंदर्भात बोलताना अमृत लागू म्हणाला होता की, दीडशे वर्षांची परंपरा लाभलेल्या ' भारतीय तंतुवाद्य केंदा ' चा प्रसार जगभर व्हावा, घडलेला दुर्लक्षित इतिहास जगासमोर आणावा याच प्रमुख उद्देशाने आम्ही ही वेबसाइट तयार केली.

लागूने असेही सांगितले की, या वेबसाइटमध्ये सुरवातीचे अॅनिमेशन बघणाऱ्याला इ.स. 1850 च्या कालखंडात घेऊन जाते. पण ही वेबसाइट बनवणाऱ्या, तिच्या प्रसिद्धीसाठी प्रयत्न करणाऱ्या अमृत लागू यालाच बनावट रिसीट बविण्याची दुर्बुद्धी झाली आणि त्याची रवानगी आता पोलिस कोठडीत झाली आहे!

 
</text>
</doc>
