<doc>
<docno>1045248.cms.txt</docno>
<text>
 
महामुंबई: मुंबई टाइम्स
रामलक्ष्मण यांना दादा कोंडके पुरस्कार जाहीर
[ Tuesday, March 08, 2005  06:39:56 pm]


मुंबई टाइम्स टीम

ख्यातनाम अभिनेते, निर्माते, दिग्दर्शक दादा कोंडके यांच्या स्मरणार्थ दिला जाणारा पुरस्कार यंदा संगीतकार रामलक्ष्मण यांना जाहीर झाला आहे.

गेल्या तीन वर्षांपासून नाट्यसिनेसृष्टीत मौलिक कामगिरी बजावणाऱ्या दिग्गज कलाकारास दादा कोंडके प्रतिष्ठानतर्फे हा पुरस्कार देण्यात येतो. 21 हजार रुपये रोख असं पुरस्काराचं स्वरूप असल्याची माहिती प्रतिष्ठानचे अध्यक्ष वसंत भालेकर यांनी दिली.

दादा कोंडके यांच्या स्मृतिदिनी 14 मार्चला या पुरस्काराचं वितरण कोल्हापूरमधल्या शिवाजी स्टेडियममध्ये करण्यात येईल. याप्रसंगी ई टीव्हीवर मराठी सिल्व्हर ज्युबिली दादा हा कार्यक्रम आणि दादा कोंडके यांच्या चित्रपटातील बहारदार गाणी सादर करण्यात येतील.

 
</text>
</doc>
