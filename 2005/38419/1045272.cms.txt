<doc>
<docno>1045272.cms.txt</docno>
<text>
 
महामुंबई: मुंबई टाइम्स
ओह! सानिया...
[ Tuesday, March 08, 2005  06:45:54 pm]


प्रवीण मुळ्ये

तिचा फोरहॅण्ड जबर पॉवरफुल आहे यार... अॅनासुद्धा मार खाईल... तिच्या डोक्यात हवा गेली तर कठीण आहे... पुढच्या वेळी ती नक्की सेरेनाला धूळ चारेल बघ!... ' सानिया, सानिया ' असा जल्लोष सुरू असताना गदीर्त तरुणांच्या घोळक्यात ही चर्चा सुरू होती. ऑस्टेलियन आणि दुबई ओपनमधील तिच्या कामगिरीचा आलेख मांडण्यात सगळे गर्क होते. सानियाच्या यशाचं रहस्य जाणून घेण्यासाठीही अनेकजण आतुरले होते. ती तिथे आली आणि फ्लॅशलाइट चमकू लागले. पुन्हा ' सानिया, सानिया ' असा पुकारा सुरू झाला.

भारतीय टेनिसमधल्या ' सानिया ' रुपी वादळाने मुंबईलाही किती झपाटून टाकलंय, याचं दर्शन सोमवारी चेंबूरमध्ये घडलं. क्रिकेट पॉवर रोबोच्या उद्घाटनासाठी सानिया चेंबूरच्या एकर्स क्लबमध्ये येणार होती. क्रिकेटची भाषा तोंडपाठ असलेले मुंबईकर बॅकहॅण्ड, फोरहॅण्ड, टच लाइनची उजळणी करत होते. क्रिकेट रणसंग्रामाच्या शुभारंभाच्या काही तास अगोदर सचिन, इन्झमामऐवजी अगासी, शारपोव्हा, फेडरर, सेरेना यांचं गुणगान प्रत्येकाच्या तोंडी होतं. क्रिकेटवेड्या मुंबईत आलेलं टेनिसप्रेमाचं भरतं हे चकित करणारं होतं.

टेनिस स्टारला पाहण्यासाठी उसळलेली गर्दी पहिल्यांदाच पाहायला मिळत होती. संध्याकाळी घर गाठण्याऐवजी अनेक चाकरमान्यांनी चेंबूरचा रस्ता धरला. मुंबईच्या सुदूरकोपऱ्यात राहणारी मंडळीही त्यात होती. अभ्यासाला ब्रेक घेऊन सानियाच्या यशाचं रहस्य जाणून घेण्यासाठी तरुणांनी गदीर् केली होती. बच्चे कंपनीही पालकांच्या खांद्यावर बसून ' सानिया... सानिया ' चा नारा देत होती. तिची झलक पाहण्यासाठी रिक्षावालेही त्यात होते.

मी गेली 45 वर्षं मुंबईत राहातोय. पण क्रिकेट आणि बॉलिवूडव्यतिरिक्त दुसऱ्या एखाद्या खेळाला इतका मान मिळताना पहिल्यांदाच पाहातोय, ही वयोवृध्द रघुनाथ नाईक यांची ही प्रतिक्रिया बोलकी होती.

ऑटोग्राफ बुकमध्ये सानियाची सही उतरवण्यासाठी या सगळ्यांची धडपड सुरू होती. तिचं स्माइल मोबाइल कॅमेऱ्यामध्ये बंदिस्त करण्यासाठी काहींची धडपड सुरू होती. अफलातून खेळाबरोबच सानियाच्या ' स्मार्ट लूक ' मुळेही तिचा फॅनक्लब वाढल्याचं स्पष्ट जाणवत होतं. आतापर्यंत सचिन आणि राहुलचे फॅन होतो. आता ती जागा सानियानं घेतल्याचं सांगणारे आचार्य कॉलेजचे विद्याथीर् सानियासाठी टेनिस रॅकेट घेऊन आले होेते.

सानियानेही चाहत्यांना नाराज केलं नाही. 18 व्या वषीर् खेळाचे आणि चाहत्यांचे प्रेशर झेलायला आपण कसं शिकलो, इथपासून ते यशस्वी टेनिस स्टार होण्यासाठी काय करणं गरजेचं आहे, अशा प्रश्नांची उत्तरं देत चाहत्यांची मनं जिंकली. सचिन तेंडुलकरचे आपण फॅन असल्याचं सांगण्यासही ती विसरली नाही.

 
</text>
</doc>
