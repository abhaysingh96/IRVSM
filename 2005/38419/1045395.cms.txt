<doc>
<docno>1045395.cms.txt</docno>
<text>
 
महामुंबई
मुलींच्या घटत्या संख्येबाबत कारवाई
[ Tuesday, March 08, 2005  09:20:27 pm]


म. टा. प्रतिनिधी

मुंबई : बेकायदा गर्भपात केंदांमुळे सांगली, कोल्हापूरसारख्या सुधारलेल्या शहरांत मुलींच्या जननदर एक हजार मुलांच्या तुलनेत 800 पर्यंत खाली आला आहे, ही अतिशय चिंताजनक बाब असून त्याविरोधात ठोस कारवाई होईल, असे सार्वजनिक आरोग्य मंत्री डॉ. विमल मुंदडा यांनी मंगळवारी सांगितले.

' असोसिएशन ऑफ मेडिकल वुमन ऑफ इंडिया ' या वैद्यकीय क्षेत्रातील महिला संघटनेतफेर् डॉ. मुंदडा यांना आजीव सदस्यत्व देण्याचा कार्यक्रम सह्यादी अतिथीगृहात झाला. त्याप्रसंगी त्या बोलत होत्या.

बेकायदेशीर गर्भपात करून स्त्रीलिंगगर्भाची हत्या करणाऱ्या कोल्हापूरमधील डॉक्टरांना शासनाच्या भरारी पथकाने पकडले आहे. अशा अवैध केंदांवर व गर्भपात करणाऱ्या डॉक्टरांवर कडक कारवाई होईल. अवैध गर्भपात केंदे चालूच देणार नाही, असा निर्धार त्यांनी व्यक्त केला.

या संघटनेच्यावतीने यावेळी कु टुंबकल्याण विभागाच्या मुख्य सचिव अॅना दाणी यांना प्रशस्तीपत्रक व संघटनेचे सदस्यत्व व पदक देण्यात आले आहे. तसेच जे. जे., जी. टी., कामा रूग्णालयातील डॉक्टर व परिचारिकांचा सत्कार करण्यात आला.

 
</text>
</doc>
