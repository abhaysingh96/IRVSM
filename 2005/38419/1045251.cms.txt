<doc>
<docno>1045251.cms.txt</docno>
<text>
 
महामुंबई: मुंबई टाइम्स
रेवस, मोरा बंदरांची दुरुस्ती करण्याची मागणी
[ Tuesday, March 08, 2005  06:41:02 pm]


मुंबई टाइम्स टीम

रेवस, मोरा बंदरांची स्थिती ढासळत असून याचा फटका इथल्या प्रवाशांना मोठ्या प्रमाणावर बसत आहे. त्यासाठी या बंदरांच्या दुरुस्तीचं काम तातडीने हाती घेण्याची मागणी महाराष्ट्र रेल्वे, एस.टी. शहर व जलवाहतूक प्रवासी संघटनेचे अध्यक्ष चंदकांत मोकल यांनी बंदरे व परिवहन मंत्री स्वरूपसिंह नाईक यांच्याकडे केली आहे.

स्वरुपसिंह नाईक यांच्या अध्यक्षतेखाली नुकतीच एक बैठक मंत्रालयात आयोजित करण्यात आली असताना विविध समस्यांवर चर्चा करण्यात आली. या बैठकीत गृह व वाहतूक खात्याचे उपसचिव जी.जे. रसाळ, अवर सचिव सी.बी. चौधरी, मुख्य बंदर अधिकारी कॅ. रोहिला, सरचिटणीस डॉ. उदय जोशी, मुंबई पोर्ट ट्रस्टचे मल्होत्रा आदी उपस्थित होते.

मुंबई-रेवस मार्गावर सायंकाळी सहा वाजता व रेवस-मुंबई मार्गावर सकाळी 7.15 वाजता सेवा सुरू करण्याची सूचनादेखील बैठकीत पुढे आली. त्यासह मुंबई बंदरातील इनलॅण्ड व्हेसलमधील सवेर्क्षणाचं काम महाराष्ट्र मेरीटाइम बोर्डाऐवजी केंदाऐवजी एम.एम.डी. मर्कण्टाईल मरीन डिपार्टमेण्टकडे सोपवण्याची मागणी करण्यात आली आहे. त्याच वेळी नरिमन पॉइण्ट ते बोरिवली, मुंबई-गोवा/पणजी बोटसेवा सुरू करणं, एस.टी.च्या उत्पन्नात वाढ करण्यासाठी कोकण रेल्वेस एस.टी.ची संलग्न सेवा सुरू करणं आदी समस्यांवर चर्चा करण्यात आल्या.

 
</text>
</doc>
