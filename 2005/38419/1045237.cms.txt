<doc>
<docno>1045237.cms.txt</docno>
<text>
 
महाराष्ट्र
त्या 27 नगरसेवकांचं पद जाणार?
[ Tuesday, March 08, 2005  06:36:16 pm]


मंुबई टाइम्स टीम

भाईंदर : टाऊन पार्कच्या आरक्षित जागेवर वादग्रस्त शिक्षण संस्थेने अनधिकृत बांधकाम केलं आहे. त्यावर कारवाई करण्याऐवजी जागेवरच आरक्षणच बदलण्याचा बहुचचिर्त ठराव अखेर मुख्यमंत्र्यानीच रद्दबातल केला आहे. यामुळे हा ठराव करणाऱ्या 27 नगरसेवकांवर पद गमावण्याची टांगती तलवार लटकू लागली आहे.

मीरा रोड इथल्या शिवार गार्डन परिसरात सुमारे 40 हजार फूटांचं एकमेव टाऊन पार्क आरक्षित आहे. शहराच्या मध्यभागी ही जागा आहे. तिथेच बाबूराव घंगाळे शिक्षण समितीने बांधकाम केलं. या प्रकरणी संस्थेवर गुन्हाही दाखल केला होता. मात्र बनावट कागदपत्रांच्या आधारे संस्थेने जिल्हा न्यायालयात संबंधित खटला जिंकल्याने महापालिकेने उच्च न्यायालयात अपील केलं. याची माहिती आयुक्तांनीच आमसभेत दिली होती. तरीही नगरविकास विभागाने शाळेचं अनधिकृत बांधकाम असलेल्या जागेचं टाऊन पार्क हे आरक्षण बदलून ते शाळेसाठी आरक्षित करण्याचे आदेश कलम 37 अंतर्गत पालिकेला दिले. त्यानंतर पालिकेने आमसभेत तसा ठराव मंजूर केला होता. या शिक्षण संस्थेवर गुन्हा असताना तसंच या जागेबाबत न्यायालयात बाब प्रलंबित असताना आमसभेने ठराव मंजूर करून नये, असा आग्रह त्या वेळेस जनता दलाचे गटनेते मिलन म्हात्रे यांनी धरला होता. मात्र आयुक्तांनी या वेळी त्यांचे कोणतंही मत प्रदशिर्त न करता संस्थेची कागदपत्रं खोटी असल्याचं सांगून उच्च न्यायालयात खटला प्रलंबित असल्याचं स्पष्ट केलं होतं. तरीही ठराव मंजूर झाल्याने म्हात्रे यांनी नगरविकास सचिवांकडे हा ठराव रद्द करण्याचं अपील दाखल केलं. त्यावर दोन सुनावण्या होऊन हा ठराव रद्द करण्याची शिफारस सचिवांनी केल्यावर मुख्यमंत्र्यांनी अखेर तो रद्द केला.

हा ठराव करणाऱ्या सदस्यांनी अनधिकृत बांधकामाला पाठिशी घातले अशी भूमिका घेऊन त्यांचे सदस्यत्व रद्द करण्याची याचिका उच्च न्यायालयात दाखल करण्याची तयारी मिलन म्हात्रे यांनी सुरू केली आहे. या ठरावाच्या बाजूने मतदान करणाऱ्या 27 सदस्यांचं सदस्यपद जाणार की काय अशी जोरदार चर्चा सध्या पालिका वर्तुळात आहे.

 
</text>
</doc>
