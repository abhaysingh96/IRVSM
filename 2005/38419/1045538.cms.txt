<doc>
<docno>1045538.cms.txt</docno>
<text>
 
महामुंबई
कौटुंबिक हिंसेविरोधी कायद्याची मागणी
[ Tuesday, March 08, 2005  11:44:31 pm]


म. टा. प्रतिनिधी

मुंबई : जून 2004 मध्ये केंद सरकारच्या मनुष्यबळ मंत्रालयाला सुपूर्द केलेले महिलांवरील कौटुंबिक हिंसेविरोधी विधेयक महिला संघटनांनी केलेल्या सुधारणांसहीत मंजुर करावे, अशी जोरदार मागणी जागतिक महिलादिनी 30 संघटनांच्या वतीने करण्यात आली. तसेच सर्व प्रकारच्या हिंसेच्या, विषमतेच्या आणि लोकविरोधी सरकारी धोरणांच्या विरोधात महिला एकजुटीचा नारा बुलंद करण्यात आला.

मंगळवारी आठ मार्चला दादरच्या हुतात्मा वीर कोतवाल उद्यानातून निघालेला विविध थरांतील हजारो महिलांच्या मोर्च्याचे अमर हिंद मंडळात जाहीर सभेत रूपांतर झाले. स्वाधार, जनवादी महिला संघटना, भारतीय महिला फेडरेशन, स्त्रीमुक्ती संघटना, विमेन्स सेंटर, महात्मा जोतिराव फुले समता प्रतिष्ठान, महिला दक्षता समिती, महाराष्ट्र स्त्री अभ्यास व्यासपीठ, समाजवादी जन परिषद, लॉयर्स कलेक्टिव्ह, स्पेशल सेल फॉर विमेन अँड चिल्ड्रेन, दिलासा, सेहत, नारी अत्याचारविरोधी मंच, एलएबीआयए, महिला विकास केंद, समता विचार प्रसाारक संस्था, हमीद दलवाई इस्लामिक रिसर्च इन्स्टिट्युट, अक्षरा, आवाज ए निस्वाँ, समाजवादी महिला सभा, इंडिया सेंटर फॉर ह्युमन राइट्स अँड लॉ, कुसुमताई चौधरी महिला बाल कल्याणी, म्युनिसिपल नसेर्स अँड पॅरामेडिकल स्टाफ युनियन, सख्य, डब्ल्यूआरएजी, मजलीस, रमाई महिला मंडळ, वायडब्ल्यूसीए आणि वाचा या संघटना यात सहभागी झाल्या होत्या.

प्रख्यात सामाजिक कार्यर्कत्या अॅड. फ्लेविया अग्नेस यांनी आपल्या भाषणात आज 2005 सालीही कौटुंबिक हिंसा रोखण्याची मागणी महिलांना करावी लागत असल्याबद्दल खंत व्यक्त केली. एका बाजूने महिला सक्षमीकरण आणि सबलीकरणाबद्दल बोलले जात असताना दुसरीकडे महिलांवरील अत्याचारांचे प्रमाण भयावह पद्धतीने वाढते आहे आणि अनेक रूपांत हिंसा थैमान घालते आहे. यासंदर्भात जे विधेयक सरकारने मांडले, त्यातील काही तरतुदी अशा होत्या की, त्यामुळे उलट अत्याचाऱ्यांना पळवाटा सापडल्या असत्या. महिला संघटनांनी त्यात अनेक दुरुस्त्या सुचवल्या आहेत. हे सुधारित विधेयक अद्याप पटलावर मांडले जात नाही. ही उदासीनता अनाकलनीय आहे, अशी प्रतिक्रिया व्यक्त करत फ्लेविया यांनी याबाबत त्वरित पावले उचलण्याची मागणी केली.

अभ्यासक व कार्यर्कत्या कालिंदी देशपांडे यांनी सरकार कोणत्याही पक्षाचे आले तरी लोकविरोधी धोरणांविरोधात महिलांना आवाज उठवावाच लागेल, असे सांगितले.

केंदातले धामिर्क आणि जातीय विद्वेष पसरविणारे सरकार खाली खेचले आणि तेथे सेक्युलर सरकार आले म्हणून सुटकेचा निश्वास टाकता येणार नाही, असे बजावून त्या म्हणाल्या की, त्यासाठी केवळ आथिर्कच नव्हे, तर राजकीयदृष्ट्याही महिलांनी सक्षम होणे आवश्यक आहे. रेशन व्यवस्था, शेतीविषयक धोरणे, रोजगार हमीची व्याप्ती वाढविण्याचा प्रश्ान् याबरोबरच असंघटीत क्षेत्रांतील कामगारांच्या सामाजिक सुरक्षेचा प्रश्ान् याबाबत महिलांनी ठोस राजकीय भूमिका विकसित करणे गरजेचे आहे, असेही त्या म्हणाल्या.

ज्येष्ठ नेत्या मृणाल गोरे यांनी कामाच्या ठिकाणी होणारी हिंसा आणि विविध पातळ्यांवर करावा लागणारा संघर्ष याबाबत महिलांच्या एकजुटीची गरज व्यक्त केली. ज्येष्ठ नेत्या तारा रेड्डी यांनी यावेळी महिलांना विषमतेच्या गतेर्त लोटणाऱ्या इराकच्या धोरणांचा निषेधाचा ठराव मांडला, त्यास अनुमोदन देताना मेहरून्निसा दलवाई यांनी महिलांवरील अन्याय दूर करण्यासाठी सर्वधमीर्यांसाठी समान नागरी कायदा असावा असे मत व्यक्त केले.

 
</text>
</doc>
