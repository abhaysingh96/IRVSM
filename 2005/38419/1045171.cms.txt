<doc>
<docno>1045171.cms.txt</docno>
<text>
 
हेल्थ
थुंकी तपासताना
[ Tuesday, March 08, 2005  06:17:15 pm]


कधी तरी सकाळी तोंड धुताना, खोकताना कफ पडला असताना, चूळ भरताना, किंवा खळखळून तोंड धुताना तोंेडातून रक्त पडले की, आपण अगदी बेचैन होतो. थुंकीत रक्त पडले की, कांहीतरी रोग नक्कीच आहे. असे वाटू लागते. त्यातल्या त्यात खोकला झाला असेल तर टी. बी. तर नसेल अशी शंका मनात येते. कितीतरी कारणांनी थुंकीत रक्त पडतं. दातांच्या काही तक्रारी, सुजलेल्या हिरड्या, सतत खोकला आल्यामुळे घशाच्या अंत:त्वचेला झालेली इजा, काही जंतूसंसर्ग, टी. बी. अशी कितीतरी कारणांनी रक्त पडू शकते.

थुंकी तपासल्याशिवाय कुठलंच नक्की निदान होत नाही. नक्की निदान होण्यासाठी लागोपाठ तीन दिवस थुंकी तपासायची पद्धत आहे.

स्वच्छ मोठ्या तोंडाची बाटली घ्यावी, थुंकीचे पाणी न घेता, घशाच्या आतून कफ काढण्याचा प्रयत्न करावा, कफ तपासायला द्यावा, कफ काढताना आधी पाण्याने तोंड स्वच्छ धुवावे, थुंकी तपासायला देताना आधी पान खायचे नाही तसेच गुटखा, तंबाखू इतर तत्सम कोणतेही पदार्थ खाऊ नयेत , '' खयके पान बनारसवाला ' असे म्हणून बनारसी पान चघळत, वाटेल त्या ठिकाणी तोंडातील लालभडक थुंकी टाकणारी माणसे, आपल्या नकळत जंतूचा प्रसार करतो, हे ध्यानात घेत नाहीत, आरोग्याला घातक अशा या सवयी अत्यंत वाईट आहे.

माधवी श. कवीश्वर

 
</text>
</doc>
