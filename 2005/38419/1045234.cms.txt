<doc>
<docno>1045234.cms.txt</docno>
<text>
 
महाराष्ट्र
बीएसएनएलचे ग्राहक संतापले
[ Tuesday, March 08, 2005  06:35:32 pm]


मंुबई टाइम्स टीम

कर्जत : बीएसएनलएलच्या सेवेविषयी अनेक तक्रारी आहेत. तालुक्यातील ग्रामीण भागात फोन न लागणं, तासनतास कॉल वेटिंग राहणं आणि नवीन कनेक्शन देण्यास दिरंगाई, राँग नंबर लागणं आदी तक्रार वाढत चालल्या आहेत.

नवीन कनेक्शन देण्यासाठी दुर्लक्ष केलं जातं आहे. वर्षभर डिपॉझिट बीएसएनलएलच्या खाती पडून आहे. अशा ग्राहकांना डब्ल्यूएलएलचं कनेक्शन देण्यात येत असल्याची माहिती केदार यादव यांनी दिली. कडाव इथे डब्लूएलएलचा टॉवर उभा करून एक किमी अंतरावर असणाऱ्या वंजारवाडी इथे रेंज इथे नाही. ही वस्तुस्थिती आहे. वंजारवाडी इथे केबलची पेअर असतानाही कनेक्शन देत नसल्याने जगजागृती ग्राहक मंचाचे (कडाव) अध्यक्ष रुस्तम तारापोरवाला आणि सचिव एस.आर. दळवी यांनी थेट दूरसंचार निगमचे जी.एम. शाहू यांना फॅक्स पाठवून कैफियत मांडली.

बीएसएनएल कमिटी सदस्य असलेले माजी खासदार अॅड. अधिक शिरोडकर यांचा फोन पंधरा दिवस बंद ठेवण्यात आला होता. मांडवणे इथे तर डब्लूएलएलची यंत्रणा महिनोंमहिने बंद पडलेली असते. ही यंत्रणा सुरू का करण्यात येत नाही. असे विचारल्यास टेलिफोन टेक्निकल असिसटण्ट ग्राहकांना दुरुत्तरे देतात.

केबलच्या पेअर वरच्यावर टाकत असल्याने केबल तुटणं, वणव्यात जळणं असे प्रकार, सर्रास घडत आहेत. त्यामुळे ग्राहकांची चांगलीच कुंचबणा होते. तालुक्याच्या विकसित होत असलेल्या कशेळे, वैजनाथ, पोटलपाली आदी भागात मोबाइल रेंज येत नाही. पोटल खिंडीत अगर भालीवडी डोंगरमाथ्यावर मोबाइल टॉवर उभारल्यास भिवपुरी पॉवर हाऊस, मांडवणे, हुमगाव, कराळेवाडी आंबोढ, हेदवली, सावळे, कशेळे आदी भागात मोबाइल रेंज येण्यास मदत होईल.

 
</text>
</doc>
