<doc>
<docno>1045266.cms.txt</docno>
<text>
 
महामुंबई: मुंबई टाइम्स
मराठी चित्रपट 14 थिएटर्समध्ये
[ Tuesday, March 08, 2005  06:44:46 pm]


अमित भंडारी

एकाच दिवशी दोन मराठी चित्रपट मंुबईतल्या तब्बल 14 चित्रपटगृहांमध्ये प्रदशिर्त होत आहेत. मराठी चित्रपटांना सुगीचे दिवस येत आल्याचं हे लक्षण मानलं जातंय. यापूवीर् श्वास, पांढर आणि पछाडलेला हे तीन चित्रपट एकाच दिवशी रिलीज झाले होते. मात्र इतक्या मोठ्या प्रमाणावर थिएटर्समध्ये झळकले नव्हते.

मराठी चित्रपट रिलीज होण्यापूर्वी तब्बल सात प्रिण्ट्स मार्केटमध्ये आणण्याची रिस्क आता निर्माते आणि डिस्ट्रिब्युटर्स घेऊ लागले आहेत. सुनील सुकथनकर आणि सुमित्रा भावे दिग्दशिर्त ' देवराई ' आणि बिपीन नाडकणीर् दिग्दशिर्त ' उत्तरायण ' हे दोन्ही चित्रपट येत्या शुक्रवारी 11 मार्चला मुंबईत प्रदशिर्त होतील. जागोजागी पोस्टर्स आणि होडिर्ंग्ज लावून या मराठी चित्रपटांच्या निर्मात्यांनी मार्केटिंगची दमदार स्ट्रटजीर् आखली आहे. प्रत्येकी सात थिएटर्स आणि मल्टिप्लेक्समध्ये मऱ्हाटी चित्रपट झळकणार आहेत. उत्तरायणचा खास प्रीमिअर शोही मराठी आयोजित होतो आहे. ' देवराई ' आयनॉक्स, फेम अॅडलॅब, फेम ( मालाड), आर अॅडलॅब, आयमॅक्स, सिनेवंडर आणि भारतमातामध्ये प्रदशिर्त होत आहे, तर ' उत्तरायण ' सनसिटी, फेम अॅडलॅब, फेम (मालाड), सिनेवंडर, आर अॅडलॅब आणि सेंट्रल प्लाझा या चित्रपटगृहांमध्ये झळकणार आहे.

विशेष म्हणजे, हे दोन्ही चित्रपट विनोदी नाहीत आणि आशयगर्भ असल्यामुळे ते प्रभावीपणे थिएटर्समध्ये चालतील, असा विश्वास दोन्ही चित्रपटांच्या निर्मात्यांना वाटतोय. या संदर्भात ' देवराई ' चे डिस्ट्रिब्युटर सुभाष छेडा आणि डॉ. कैलास कोप्पीकर म्हणाले की, मराठी चित्रपटाचं अर्थकारण बदलतंय. बॉक्स ऑफिसचं वातावरण या चित्रपटांना पोषक आहे. ' देवराई ' ने चित्रपट महोत्सवात ठसा उमटवलाय. त्यामुळे या चित्रपटाकडून आमच्या मोठ्या अपेक्षा आहेत.

जाहिरात जगतातला अनुभवी खिलाडी आणि उत्तरायणचा दिग्दर्शक बिपीन नाडकणीर् म्हणाला की, जयवंत दळवींच्या ' दुगीर् ' कथेवर आधारित असणारा ' उत्तरायण ' निश्चितच आपलं वेगळेपण सिद्ध करेल. पुण्यामध्ये ' उत्तरायण ' चं बॉक्स ऑफिस कलेक्शन उत्तम असल्यामुळे मंुबईत हा चित्रपट प्रेक्षकांच्या पसंतीस उतरेल, अशी आशाही त्यानं व्यक्त केली.

एकाच दिवशी 14 चित्रपटगृहांमध्ये प्रदशिर्त होण्यासाठी आता दोन्ही मराठी चित्रपट सज्ज झालेत, हे खरं! पण इथल्या बॉक्स ऑफिस कलेक्शनची सूत्रं खऱ्या अर्थाने प्रेक्षकांच्या हाती आहेत, हे विसरून चालणार नाही.

 
</text>
</doc>
