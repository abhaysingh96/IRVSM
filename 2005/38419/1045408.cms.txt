<doc>
<docno>1045408.cms.txt</docno>
<text>
 
क्रीडा
'पाकविरुद्ध खेळणे हे आव्हान'
[ Tuesday, March 08, 2005  09:33:56 pm]


मोहाली : आपली सवोर्त्तम कामगिरी करून दाखवणारा जलदगती गोलंदाज लक्ष्मीपती बालाजी म्हणाला , ' पाकिस्तानविरुद्ध खेळणे हे मला एक आव्हान वाटते आणि हे आव्हान स्वीकारताना मी सर्वस्व पणाला लावतो. आज मी निम्मा संघ गारद करू शकलो याचे समाधान वाटते. कसोटी पुनरागमन मी रूबाबात साजरे करू शकलो याचा विशेष आनंद वाटतो '.

सहा महिन्यांनंतर बालाजी कसोटीत उतरला आणि चांगले यशही त्याने संपादन केले हे विशेष.भारतीय संघ पाकिस्तानात गेला होता तेव्हाही बालाजीने तूफान लोकप्रियता मिळवली होती. येथेही तो सर्वांचा लाडका खेळाडू बनला आहे.

बालाजीने खेळपट्टीकडून छानच साथ मिळवली आणि कर्णधाराने दाखवलेला विश्वास सार्थ ठरवला. भारतीय संघात हरभजनसिंगचा की बालाजीचा समावेश करायचा असा प्रश्ान् होता. भारतीय व्यवस्थापनाने तीन जलदगती गोलंदाज खेळवण्याचा निर्णय घेतला आणि बालाजीची निवड करण्यात आली.

 
</text>
</doc>
