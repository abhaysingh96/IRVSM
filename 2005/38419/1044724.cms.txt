<doc>
<docno>1044724.cms.txt</docno>
<text>
 
महाराष्ट्र
मालेगाव : प्रेमीयुगुलाला मारणाऱ्या गर्दीवर लाठीचार्ज
[ Tuesday, March 08, 2005  02:09:00 pm]


वृत्तसंस्था

मालेगाव ( नाशिक): किडवाई मार्ग परिसरात गावातील एक प्रेमी युगुल परस्परांशी गप्पा मारताना आढळले म्हणून, सोमवारी रात्री गावकऱ्यांनी त्या दोघांना मारण्यास सुरुवात केली. संतप्त गावकऱ्यांपासून त्या युगुलाला वाचविण्याकरीता पोलिसांना गर्दीवर लाठीचार्ज करावा लागला.

हे प्रेमी युगुल भिन्न जातीतील असल्याने त्यांच्या नात्याला विरोध करण्यात येत होता. घटनास्थळी उपस्थित असलेल्या स्थानिक केबल वाहीनीने जेव्हा या घटनेचे चित्रिकरण करण्यास सुरुवात केली, तेव्हा त्या वाहिनीच्या प्रतिनिधींनाही मारहाण करण्यात आली.

 
</text>
</doc>
