<doc>
<docno>1045240.cms.txt</docno>
<text>
 
महाराष्ट्र
कामगार रुग्णालय आजारी
[ Tuesday, March 08, 2005  06:36:43 pm]


मनोज जालनावाला

महापालिका क्षेत्रात 74,413 विमाधारक आहेत. त्यांच्याकडून राज्य कामगार विमा योजना निगमला वर्षाकाठी वर्गणीरूपाने सुमारे एक कोटी 96 लाख रुपये मिळतात. परंतु निगमचे वाशी, सेक्टर- 5 मध्ये असलेलं रुग्णालय केवळ क्षयरुग्णांसाठी असल्याने विमाधारकांना उपचारासाठी ठाणे, मुलुंड किंवा वरळीला जावं लागतं. या ठिकाणी जाणं खचिर्क तसंच अडचणींचं आहे. विमाधारकांची ही व्यथा नगरसेवक दत्तात्रय घरत यांनी गेली साडेचार वर्षं सातत्याने मांडली.

त्यानंतर गेल्या जानेवारीत वाशीतील रुग्णालयाचं सर्वसाधारण रुग्णालयात रूपांतर करण्याचा निर्णय घेतला. या निर्णयाची अमलबजावणी कासवगतीने होत आहे.

ठाणे-बेलापूर औद्योगिक पट्ट्यातील कामगारांसाठी 1976 मध्ये विमा योजनेचं 600 आंतररुग्णांची व्यवस्था असलेलं रुग्णालय सुरू करण्यात आलं. 13 ऑगस्ट 1976 पासून रुग्णालयात केवळ क्षयरुग्णांवर उपचार होतात. त्याचा फटका नियमित मासिक वेतनातून पैसे सरकारच्या तिजोरीत जमा करण्याऱ्या विमाधारकांना बसत आहे. 1976-77 मध्ये नवी मंुबई परिक्षेत्रातील विमाधारकांनी संख्या कमी होती. आरोग्य सेवा घेण्यासाठी येणारे रुग्ण अल्प होते. त्यामुळे राज्य कामगार विमा योजना प्रशासनाने शुद्ध हवामान व भौगोलिक परिस्थितीचा विचार करून मंुबईतील पाच रुग्णालयातील क्षय रुग्णांना वाशीतील रुग्णालयात पाठवायचा निर्णय घेतला. त्यानुसार 1981 पर्यंत मंुबईतील गिरणी कामगारांना संप होण्यापूवीर् सरासरी 500 ते 525 क्षयरुग्ण दरदिवशी इथे येत होते. मंुबईतील गिरण्या, कारखाने बंद पडल्यामुळे इथे येणाऱ्या रुग्णांची संख्या कमी झाली. रुग्णांची संख्या कमी झाल्याचं कारण देऊन तसंच विमाधारकांची वाढणारी संख्या नजरेआड करून विमा योजना प्रशासनाने रुग्णालय बंद करण्याच्या उद्देशाने चुकीची माहिती पाठवण्यात सुरुवात केली. या माहितीवरून रुग्णालय सर्वसाधारण करण्याऐवजी ते बंद करण्याच्या हालचाली ऑगस्टमध्ये सुरू केल्या. रुग्णालयात काम करणाऱ्या कर्मचाऱ्यांचं भवितव्य संकटात सापडू नय यासाठी नगरसेवक घरत यांनी त्याला विरोध केला.

रुग्णालयात 12,933 विमाधारकांची नोंद आहे. तर 36 हजार लाभार्थी आहेत. उर्वरीत विमाधारक नवी मंुबईतील पॅनल डॉक्टर्सकडे नोंदीत आहेत. 2003- 4 या आथिर्क वर्षात या रुग्णालयातील सेवेचा 16,934 रुग्णांनी लाभ घेतला आहे. त्यापैकी 772 रुग्णांना वाशी इथे आंतररुग्ण सेवा नसल्यामुळे वरळी, मुलुंड व ठाणे इथे पाठवण्यात आलं. इथे रोज सरासरी 65 रुग्ण येतात. रुग्णालय सर्वसाधारण झाल्यास इथे मोठ्या संख्येने रुग्ण येतील, असं कर्मचाऱ्यांचं म्हणणं आहे. विमा योजना निगम प्रशासनाच्या निष्क्रीयतेमुळे तसंच प्रशासनाने सरकारला वेळोवेळी चुकीची माहिती पुरवल्याने रुग्णालय क्षयरोग रुग्णालय करण्यात आलं. त्यामुळे विमा योजना निगमकडून सरकारला मिळणारा सुमारे 10 ते 12 कोटीचा वाषिर्क महसूल बुडत आहे. विमाधारकांची होणारी परवड आणि रुग्णालय बंद झाल्यास रुग्णालयात काम करणाऱ्या 218 कर्मचाऱ्यांवर कोसळणारं भवितव्याचं संकट याची दखल घेणं आवश्यक झालं आहे.

पालकमंत्री गणेश नाईक यांनी 18 जानेवारी रोजी मंत्रालयात सार्वजनिक आरोग्य विभागाचे अप्पर मुख्य सचिव नवीनकुमार राज्य कामगार विमा योजना आयुक्त वैद्यकीय संचालक, रुग्णालयाचे अधीक्षक यांची बैठक आयोजित केली. त्या वेळी रुग्णालय, सर्वसाधारण करण्याचा निर्णय अप्पर मुख्य सचिव नवीनकुमार यांनी घेतला. तसंच त्या दृष्टीने हालचालीही सुरू केल्या. रुग्णालय सर्वसाधारण करण्यात आल्याचा फलकही रुग्णालयात लावण्यात आला. परंतु आवश्यक बाबींची पूर्तता करण्यास विमा योजना प्रशासनाकडून विलंब होत आहे.

सर्वसाधारण रुग्णालय सुरू करण्यासाठी कर्मचारी पुरेसे आहेत. रुग्णालयात प्रयोग शाळा, क्ष किरण यंत्रणा इत्यादी साधनसाम्रगी उपलब्ध आहे. रुग्णालयाच्या आवारात 346 निवासस्थाने असून त्यापैकी 123 रिकामी आहेत. विमा योजना निगमच्या नवीन धोरणानुसार दहा कामगार असलेले लघुउद्योग व 20 पेक्षा जास्त कर्मचारी असलेले व्यापारी आस्थापना यांना विमा योजना लागू करण्यात आली आहे. कोपरखैरणे इथे वसलेल्या धीरूभाई अंबानी नॉलेज सिटीमुळे विमाधारकांची संख्या दहा पटीने वाढण्याची शक्यता वर्तवली जात आहे.

औद्योगिक वाढ झपाट्याने होत आहे. परंतु राज्य कामगार विमा योजना प्रशासनाने कधीही सव्हेर्क्षण केलं नाही. उलट जुन्या महितीच्या आधारावर चुकीचा अहवाल पाठवून सरकारची दिशाभूल केली आहे. त्यामुळे हा प्रश्न कसा सोडवला जाणार ही समस्या कायम राहिली आहे.

 
</text>
</doc>
