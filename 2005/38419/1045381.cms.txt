<doc>
<docno>1045381.cms.txt</docno>
<text>
 
लेख
मद्यमुक्त महाराष्ट्र; वास्तव आणि स्वप्न
[ Tuesday, March 08, 2005  09:03:37 pm]


महसूल वाढीसाठी देशी दारूचे स्वागत आणि त्यासाठीच हातभट्टीवर हल्लाबोल या गदारोळात ' दारू देशी- विदेशी : आहे सर्वविनाशी ' हे दाहक वास्तव लक्षात कोण घेतो ? व्यसनाच्या प्रश्ानचा साक्षेपी वेध घेण्याचा हा प्रयत्न ' मद्य नियमित घ्यावे. नियंत्रित घ्यावे एवढेच. व्यसन टाळावे. आनंद एकमेकासमवेत लुटण्याचा हा समाजसंमत प्रतिष्ठित मार्ग आहे ', हा विचार महाराष्ट्रात आता सर्वदूर मान्यता पावताना आढळतो. मद्यपींचे माहेरघर मानल्या गेलेल्या फ्रान्सने राष्ट्रीय निर्धार करून स्वत:च्या देशातील मद्यपानाचे सरासरी सेवन गेल्या पाच वर्षांत 25 टक्क्यांनी घटवले, याची या लोकांना गंधवार्ता नसतेच. शंभर लोकांनी हातात मद्यचषक घेतल्यानंतर त्यातील 15 त्न लोक दारूडे बनतातच, हे कटू शास्त्रीय सत्य डोळ्याआड केले जाते. व्यसन हा सर्व पातळीवर प्रचंड हानी करणारा, उपचाराला लवकर यश न देणारा, परत- परत उद्भवणारा आजार आहे याचा आपल्याशी संबंध काय, असेच प्रत्येक मद्यपी मानतो. नव्या आथिर्क धोरणाच्या प्रभावाखाली दारूचा व्यापार व विक्री वाढून ती मुबलक उपलब्ध झाल्यावर रशिया व पूर्व युरोपातील भूतपूर्व साम्यवादी देशांमधील प्रौढ लोकसंख्येचा मृत्युदर 1990 ते 2000 या 10 वर्षांत वाढला. विकसित देशातील प्रौढ मृत्युदर वाढण्याचे हे एकमात्र उदाहरण ' ईस्ट युरोपियन पॅराडॉक्स ' या नावाने ओळखले जाते व दारू हे त्याचे महत्त्वाचे कारण आहे.

गेल्या 30 वर्षांत देशी दारू दुकानांची संख्या न वाढल्यामुळे आणि आता हातभट्टी कठोरपणे बंद केल्यामुळे जनहितार्थ सरकारमान्य देशी दारूची दुकाने सर्वत्र नेण्याची इच्छा बाळगणाऱ्या महाराष्ट्र शासनाने वरील वास्तवावर नजर टाकण्याची गरज आहे. अनेक संघटना अनेक मार्गांनी यासाठी प्रयत्न करतात. उपमुख्यमंत्री आर. आर. पाटील, उत्पादन शुल्कमंत्री गणेश नाईक व वरिष्ठ पोलिस आणि उत्पादन शुल्क अधिकारी यांच्याशी या संघटनांच्या प्रतिनिधींनी केलेल्या चचेर्च्या निमित्ताने या प्रश्ानचा साक्षेपी वेध घेण्याचा हा प्रयत्न.

दारूविषयक कोणतीही चर्चा बेकायदा व्यवसायावरच अडकून पडत असे. महाराष्ट्र शासन यावर तिहेरी उपाययोजना करू इच्छिते. अशा दारूबद्दलचा कायदा कडक करा ही मागणी मान्य आहे. येत्या अधिवेशन काळात येणारा याबाबतचा कायदा कर्तव्यदक्ष अधिकाऱ्यांच्या हातातले प्रभावी हत्यार बनेल. बेकायदा दारू चालू राहिलेली आढळली, तर थेट पोलिस महासंचालकाकडे तक्रार करावी हे धोरणही स्वागतार्ह आहे. गावठी दारू नियंत्रणासाठी पोलिस स्टेशनमध्ये, महिलांचा सहभाग 50 त्न असलेल्या समित्या ही तरतूदही उपयुक्त आहे. हातभट्टी चालवण्यात कांजरभाट समाजासारख्या काही भटक्या विमुक्त जमाती गुंतलेल्या आहेत. त्यांच्या पर्यायी उपजीविकेचा प्रश्ान् माणुसकीच्या दृष्टिकोनातून व्हावयास हवा. बुलढाणा जिल्ह्यात भिल्ल समाजाच्या अशा 80 जणांचे पुर्नवसन शासन व स्वयंसेवी कार्यकतेर् यांनी मिळून केले हा प्रयत्न पथदर्शक ठरावा.

बेकायदा दारू विक्री थांबल्यामुळे एकूण मद्यविक्री व त्यातून मिळणारा महसूल वाढणार या खुशीत शासन आहे. पुढील वर्षात देशी दारू विक्री 15 कोटी लिटरवरून 22 कोटी लिटरवर व विदेशी मद्य 8 कोटी लिटरवरून 11 कोटी लिटरवर जाईल असा संबंधित खात्याचा अंदाच आहे. याचा अर्थ कायदेशीर दारूने महाराष्ट्र मद्यपी बनेल एवढेच. ' दारू देशी विदेशी - आहे सर्व विनाशी ' या कठोर वास्तवाचे भान सरकारला नाही. यामुळेच गावातील दारू दुकाने बंद करण्यासाठी जनतेच्या हातात प्रभावी लोकशाही उपाययोजना देणे हा कळीचा मुद्दा ठरेल. आज ही दुकाने ग्रामपंचायतीच्या एकमताच्या ठरावाने बंद होऊ शकतात किंवा ग्रामसभेत किमान 50 त्न मतदार उपस्थित राहून साध्या बहुमताचा ठराव व्हावा लागतो. तिसरा पर्याय आहे गावातील/वॉर्डातील (शहरात) 25 त्न महिला मतदारांनी लेखी निवेदनाने गावातील मद्यविक्री लायसन्स बंद करण्याची मागणी करावी. त्याबाबत रीतसर मतदान घेतले जाईल. गावातील एकूण महिला मतदारांच्या संख्येच्या किमान 50 त्न पेक्षा अधिक महिला मतदारांनी मद्यविक्री लायसन्स बंद करण्याबाबतचे मतदान केल्यास ते दारूचे दुकान बंद होते. लोकशाहीवादी दिसणाऱ्या या तरतुदी व्यवहारात जाचक ठरतात.

ग्रामपंचायतीमधील एखाद्या सदस्याला ' अर्थ ' पूर्णपणे मतदानापासून रोखता येते. ग्रामसभेत गावातील एकूण मतदारांच्या 50 त्न मतदार उपस्थित राहाणे जवळपास अशक्यच. महिला मतदानही खूप दमछाक करते. चळवळीची मागणी अशी आहे की, सध्या मतदारांच्या 10 त्न अथवा 100 यापैकी जे कमी असेल ती ग्रामसभा वैध मानली जाते. तोच निकष दारूदुकान विषयक निर्णय घेणाऱ्या ग्रामसभेस लावावा आणि खरेतर ही महिला ग्रामसभाच असावी. गुप्तमतदानाने लोकप्रतिनिधी निवडले जातात त्यामध्ये कोठेही मतदान किती व्हावे याचा संबंध नसतो. झालेल्या मतदानातील साधे बहुमत पुरेसे असते. तोच निकष दारू दुकानाबद्दलच्या मतदानाला लावावा.

नवी देशी दारू दुकानांची लायसन्स न देताही शासनाच्या सध्याच्या महसुलात दुप्पट वाढ होऊ शकते. 7.5 कोटींच्या आंध्रात 9 हजार मद्यविक्री केंदांमागे शासनाला विक्री महसूल मिळतो 3200 कोटी रुपये. 6.5 कोटींच्या तामिळनाडूत 12 हजार विक्री केंदे. महसूल 4200 कोटी रुपये. दहा कोटींच्या महसूल वाढीसाठी देशी दारूचे स्वागत आणि त्यासाठीच हातभट्टीवर हल्लाबोल या गदारोळात ' दारू देशी-विदेशी ': आहे सर्वविनाशी ' हे दाहक वास्तव लक्षात कोण घेतो ? महाराष्ट्रात विक्री केंदे सोळा हजार, मग विक्रीकरापोटी फक्त 2400 कोटीच रुपये कसे जमतात ? राज्यातील मद्यसम्राटांनी, राज्यर्कत्यांशी जमवून घेऊन कायदे हवे तसे वाकवण्याचे कसब आत्मसात केले आहे. त्यामुळेच उत्पादन शुल्क खात्यात मोठी खोट बसते हे उघड गुपित आहे. यावरही कठोर कारवाई हवी.

आणखी एक महत्त्वाचा मुद्दा आहे. शासन भलेही भरमसाट दारू दुकानांचे वाटप करेल, परंतु माझ्या गावात, वॉर्डात दारूचे दुकान नको असे तेथील आमसभा म्हणत असेल तर ? ग्रामसभा असो वा स्थानिक स्वराज्य संस्थेचे प्रतिनिधी मंडळ त्यांनी जर आमच्या भागात, गावात दारूचे दुकान यापुढे नकोच असा ठराव केला तर तो ठराव अस्तित्वात असेपर्यंत तो भाग कोरडा विभागच समजावा. थोडक्यात, मद्याला निर्धाराने नकार देण्याचा अधिकार लोकांना कायदेशीररीत्या हवा.

निर्णायक मुद्दा आहे तो हा शासनाचे मद्यविषयक धोरण काय आहे ? शासनाने एक व्यसनविरोधी समग्र नीती स्वीकारावी आणि त्याची क्रमश: कालबद्ध अंमलबजावणी करावी, अशी मागणी दारूबंदी चळवळ शासनाकडे सतत करीत आहे. न्या. चंदशेखर धर्माधिकारी यांच्या अध्यक्षतेखाली याबाबत एक अभ्यासगट नेमण्याचा निर्णय आर. आर. पाटील यांनी जाहीर केला आहे. अनेक प्रश्ानंवर अधिक प्रकाश टाकण्याची गरज आहे. उदाहरणार्थ, गेल्या दहा वर्षांत मद्यविक्रीपासून महाराष्ट्राला मिळणारे कराचे उत्पन्न दहापट वाढले आहे. श्री. गणेश नाईक यांच्यामते कर अनेक पटीने वाढल्यामुळे हे घडले आहे. चळवळीला वाटते महाराष्ट्र दारूडा बनवण्याकडे ही वाटचाल आहे. तेव्हा गेल्या दहा वर्षांत मद्यसेवनाचे महाराष्ट्रातले सरासरी प्रमाण किती वाढले हा एक कळीचा अभ्यास ठरू शकतो. कोणतेही सरकार सतत विकासाचा नारा लावते. मद्यनियंत्रण हा केवळ नैतिक प्रश्ान् नाही. मद्याचा वाढता खप हा ' मूलत: विकासविरोधी ' असतो असे जागतिक बँकेच्या एका अध्ययनात सिद्ध झाले आहे. याचा अर्थ मद्यविक्रीतून वाढता महसूल मिळवून त्याद्वारे विकास साधण्याची शासनाची भूमिका फसवी आहे. शासनाने ती सोडून द्यावयास हवी. व्यसनविरोधी प्रबोधनपर आज शासन खर्च करते अवघे दीड कोटी (त्यातील 70 त्न पगार). ज्या मद्यविक्रीतून 2400 कोटी महसूल मिळतो त्याच्या एक टक्का रक्कम तरी शासनाने मद्यविरोधी प्रबोधन, मद्यग्रस्त कुटुंबियांचे पुनर्वसन आणि बेकायदा मद्यविक्रीत गुंतलेल्या दुर्बल समाजघटकांचा छोटामोठा रोजगार यासाठी खर्च करावयास हवा. या स्वरूपाच्या उपाययोजनांची मांडणी करण्याबरोबरच अभ्यासगट काही महत्त्वाच्या मुद्यांनाही तोंड फोडू शकेल. एड्सविरोधी प्रबोधन जोरात आहे. एचआयव्ही लागणीचा वयोगट 18 ते 24 आहे. ही गंभीर बाब मानली जाते. हाच वयोगट दारूचे व्यसन लागण्याचा आहे. या वयोगटानंतर हा धोका 80 त्न ने कमी होतो. याचाच अर्थ एड्सविरोधी प्रबोधनाबरोबरच मद्यमुक्त राहण्याचा संस्कार पोचवावयास हवा. निवृत्त लष्करी जवानांना दरमहा सवलतीत मिळणारी भरपूर विदेशी दारू हा असाच एक धोरणात्मक मुद्दा. यामुळे ग्रामीण भागात दारू विनासायास पोचविली जाते. निवृत्त जवानांना दारूची गरज कोणत्याच अर्थाने नाही. मुळातूनच ती उखडावयास हवी.

ज्या समाजात मद्य विपुल व सहज उपलब्ध असते तेथील रोजगारक्षम पुरुषांच्या दहा टक्के लोकसंख्या दारूने ग्रस्त होते असे आकडेवारी सांगते. 10 कोटींच्या महाराष्ट्रात कष्टकरी- कामगार, कर्मचारी पुरुषांची संख्या तीन कोटी आहे. त्यातील तीस लाखांची दारूसेवन ही समस्या आहे. सरासरी पाच जणांचे एक कुटुंब धरल्यास हा दीड कोटी लोकसंख्येचा थेट प्रश्ान् बनतो. जागतिक आरोग्य संघटनेने अतिरिक्त मद्यप्राशन हा आजार आहे हे मान्य केले आहे. त्यामुळे मद्यप्राशन वाढवणाऱ्या धोरणांना विरोध आणि मद्यग्रस्त आजाऱ्याला सहानुभूती, मदत व उपचार असे धोरण आखावयास हवे. प्रश्ान् हाताबाहेर जाण्यापूवीर्च.

डॉ. नरेंद दाभोलकर

निमंत्रक,

महाराष्ट्र दारूमुक्ती आंदोलन समिती

 
</text>
</doc>
