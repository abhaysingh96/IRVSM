<doc>
<docno>1045104.cms.txt</docno>
<text>
 
सदर
पाकसिद्धी - मीरा वेलणकर
[ Tuesday, March 08, 2005  06:05:32 pm]


पिंपळपान, बंधन आदी सीरिअल्स आणि तुझ्या माझ्यात या नाटकाद्वारे घराघरात परिचयाचा झालेला एक फ्रेश चेहरा म्हणजे मीरा वेलणकर! जाहिरात क्षेत्रात आर्ट डायरेक्टर म्हणून काम करताकरता तिने अनेक नाटकांमध्ये विविधरंगी भूमिका रंगवल्या. तिची भूमिका असलेलं ' आय अॅम नॉट बाजीराव ' हे नाटक सध्या गाजत आहे. हाऊसफुल्ल सिरिअलचं ती सध्या सूत्रसंचालन करत असते. तिची आवडती डिश म्हणजे ' प्रॉन्झ इन स्पिनाच '

साहित्य : एक वाटी जम्बो प्रॉन्झ, थोडी बेसीलची पानं, आठ ते दहा लसूण पाकळ्या, दोन लाल मिरच्या, अर्धा कांदा, एक चमचा सोया सॉस, आठ ते दहा पालकची पानं, चिमूटभर साखर, ऑलिव्ह ऑइल, मीठ चवीप्रमाणे, चार चमचे रेडवाईन.

कृती : तापलेल्या तेलात कांदा, लाल मिरच्या, लसूण पाकळ्या चिरून परताव्यात. त्यात कोळंबी घालून शिजू द्यावं, आवश्यक तितकं पाणी घालून उकळी येऊ द्यावी. नंतर त्यात पालकची पानं, सोया सॉस, साखर, मीठ घालून ते एकजीव करावं. उकळी आल्यावर रेड वाईन घालावी. शेवटी बेसीलची पानं घालून गॅस बंद करावा. बेसीलची पानं नसल्यास पुदीना घालावा. गरमागरम भातासोबत वाढावं.

संकलन : निनाद पाटील

 
</text>
</doc>
