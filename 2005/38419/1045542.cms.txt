<doc>
<docno>1045542.cms.txt</docno>
<text>
 
महामुंबई
'2000 पर्यंतच्या झोपड्या कायम करणे हा मुंबईविरोधी कटच!'
[ Tuesday, March 08, 2005  11:45:49 pm]


म. टा. प्रतिनिधी

मुंबई : शहरातील सुमारे 90 हजार झोपड्या पाडल्यानंतर आता सन 2000 पर्यंतच्या झोपड्या अधिकृत करण्याच्या काँग्रेस समन्वय समितीच्या निर्णयावर शिवसेना-भाजपने टीका केली आहे. केवळ झोपड्याच नव्हे तर मोफत वीज व कापूस एकाधिकार खरेदीबाबतही सरकारने फेरविचार करावयाचे ठरविल्याने आघाडी सरकारवर जनतेचा विश्वास उरणार नाही, अशी प्रतिक्रिया भाजपने व्यक्त केली आहे तर झोपड्यांचा निर्णय म्हणजे मंुबईविरुद्धचा कट असल्याची तिखट प्रतिक्रिया शिवसेनेने व्यक्त केली आहे.

महापालिकेने 95 नंतरच्या सुमारे 90 हजार झोपड्या सरकारच्या आदेशावरून जमीनदोस्त केल्या. या कारवाईविरोधात काँग्रेसच्याच नेत्यांनी हायकंमाडकडे तक्रारी केल्यावर आता माघार घेत सन 2000 पर्र्यतच्या झोपड्या अधिकृत करण्याचा निर्णय मुख्यमंत्री विलासराव देशमुख यांच्या उपस्थितीत पार पडलेल्या बैठकीत घेण्यात आला आहे.

भाजपचे प्रदेशाध्यक्ष नितीन गडकरी यांनी सरकारवर टीका केली आहे. शेतकऱ्यांना मोफत वीज व कापूस एकाधिकार योजनेतही शेतकऱ्यांना सरकारने पैसे चुकते केलेले नाहीत. निवडणुकीत आश्वासन दिल्याप्रमाणे झोपड्या पाडण्याआधीच आश्वासन पूतीर् करायला हवी होती.

सन 1995 च्या झोपडपट्टीवासीयांनाही नागरी सुविधा पुरविणे सरकारला जमलेले नाही असे ते म्हणाले.

सन 2000 पर्यंतच्या झोपडया अधिकृत करण्याचा निर्णय म्हणजे मुंबई विरुद्धचा कट असल्याची प्रतिक्रिया शिवसेनेचे राज्यसभा सदस्य संजय राऊत यांनी व्यक्त केली आहे.

शिवसेनेचे काऊंटडाऊन

मुंबईतील झोपड्यांच्या प्रश्ानवर शिवसेनेची भविष्यातील रणनीती ठरविण्यासाठी शिवसेनाप्रमुख बाळासाहेब ठाकरे यांच्या प्रमुख उपस्थितीत वांदे येथील मातोश्ाी बंगल्यावर शिवसेनेच्या प्रमुख नेत्यांची बैठक झाली. सायंकाळी सात वाजता सुरू झालेली ही बैठक चार तासांपेक्षा अधिक काळानंतर रात्री उशिरापर्यंत सुरू होती, असे समजते.

राज्यातील सर्वसामान्य जनता व शेतकऱ्यांचे विविध प्रश्ान् सोडविण्यात आघाडी सरकार सर्व पातळ्यांवर अपयशी ठरले असून, सरकारच्या विरोधात आक्रमक भूमिका घेण्याबाबत या बैठकीत चर्चा झाल्याचे कळते. त्याशिवाय शिवसेनेतंर्गत कुरघोडीच्या राजकारणाबद्दल या बैठकीत विषय निघाल्याचे समजते. या बैठकीस शिवसेनेचे कार्याध्यक्ष उद्धव ठाकरे हे बाहेरगावी असल्यामुळे उपस्थित नव्हते. मात्र विरोधीपक्षनेते नारायण राणे व अन्य ज्येष्ठ नेते, उपनेते यावेळी हजर होते.

 
</text>
</doc>
