<doc>
<docno>1045388.cms.txt</docno>
<text>
 
अर्थव्यवहार
सेन्सेक्स 6900 पार!
[ Tuesday, March 08, 2005  09:17:39 pm]


म. टा. बाजार प्रतिनिधी

मुंबई : बजेट सादर झाल्यानंतर मुंबई शेअर बाजाराचा सेन्सेक्स अक्षरश: दररोज नवनवे उच्चांक मोडत आहे. मंगळवारी सेन्सेक्सने 6900 अंशांचा टप्पा ओलांडला आणि सात हजाराच्या दिशेने घोडदौड सुरू ठेवली. 36.11 अंशांची वाढ होऊन सेन्सेक्स 6915.09 अंशांवर बंद झाला. गेल्या पाच दिवसांत निदेर्शांक 264 अंशांनी वधारला आहे.

सुरुवातीचा काही काळ सेन्सेक्स 6929.59 पर्यंत चढला होता. पण नंतर विक्रीच्या रेट्यामुळे तो काहीसा खाली आला. बाजारात सध्या सर्वत्र लिक्विडिटी किंवा रोखतेची चलती आहे.

परदेशी गुंतवणूकदार संस्थांनी गेल्या चार दिवसांत 2 हजार 158 कोटींचा रतीब बाजारात ओतला आहे. स्थानिक गुंतवणूकदारांनी जवळपास पावणेतीनशे कोटींची गुंतवणूक करून सेन्सेक्स वर ढकलण्यास हातभार लावला.

 
</text>
</doc>
