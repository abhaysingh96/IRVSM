<doc>
<docno>1045391.cms.txt</docno>
<text>
 
महामुंबई
विठ्ठल कामत लिहिताहेत आणखी दोन पुस्तकं
[ Tuesday, March 08, 2005  09:19:18 pm]


म. टा. विशेष प्रतिनिधी

मुंबई : ' इडली, ऑकिर्ड आणि मी ' या पहिल्याच पुस्तकाने लोकप्रियतेचा विक्रम केलेले ' ऑकिर्ड ' कार विठ्ठल कामत आणखी दोन पुस्तकं लिहित आहेत.

हिंदू कॉलनीतील दादर भगिनी समाजाच्या वाषिर्क स्नेहसंमेलनात कामत यांनीच ही माहिती दिली. नोव्हेंबर 2003 मध्ये प्रकाशित झाल्याबरोबर तीन महिन्यांत तिसरी आवृत्ती प्रकाशित होण्याचे भाग्य लाभलेल्या ' इडली, ऑकिर्ड... ' या आत्मकथेची दहावी आवृत्ती येत आहे. ख्यातनाम साहित्यिक सुरेश दलाल यांच्या पुढाकाराने गुजराती आवृत्ती गेल्या महिन्यात प्रकाशित झाली. आता अन्य 18 भाषांतूनही हे पुस्तक लवकरच येत आहे.

' वह्या पाटी जीवनाची ' हे कामत यांचे नवे पुस्तक लवकरच पुरे होईल. त्यात त्यांना घडवणारे गुरूजन, शेजारी, स्नेही यांच्या आठवणी आहेत. दुसरे ' आंत्रप्रिनर ' वरील पुस्तक इंग्रजीत आहे. त्याबद्दल ते म्हणाले, पतीनिधनानंतरही शकुंतला हेअर ऑइलचा उद्योग धडाडीने उभारलेल्या पुष्पाताई दुनाखे यांच्याविषयी मला स्वत:ला अतीव आदर होता. महाराष्ट्राला प्रगतीपथावर न्यायचे असेल, तर तरुण पिढीला उद्योजकतेचीच कास धरावी लागेल. '

उद्योजकाला भ्रष्टाचाराशी कराव्या लागणाऱ्या मुकाबल्याविषयी विचारता , ' तुम्ही समोरच्याला कसं हाताळता, यावर सारं अवलंबून असतं ' असे सांगून या अडथळ्यांवर मात करून भारत 2015 पर्यंत जगात अव्वल क्रमांक पटकावेलच, असा विश्वास त्यांनी व्यक्त केला.

 
</text>
</doc>
