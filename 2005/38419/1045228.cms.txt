<doc>
<docno>1045228.cms.txt</docno>
<text>
 
महाराष्ट्र
वैष्णवी जळीत प्रकरण चिघळले
[ Tuesday, March 08, 2005  06:33:38 pm]


म. टा. वृत्तसेवा

चिपळूण : तालुक्यातील मालघर या गावचे वैष्णवी हेलेकर जळीत मृत्यू प्रकरण आता चांगलेच चिघळले आहे. रविवारी या गावी झालेल्या सभेत वैष्णवीच्या सासरच्या मंडळींना अटक करण्याची जोरदार मागणी करण्यात आली. या प्रकरणी सुरू असलेली कुजबूज आता स्पष्ट विरोधाच्या रुपात समोर येत आहे.

वैष्णवीच्या वडिलांनी तिच्या सासरच्या मंडळींवर खुनाचा आरोप करू न, पोलिसांत तक्रार नोंदवली होती. पोलिस तक्रार नोंदवून घ्यायला तयार नव्हते. त्यामुळे तक्रारीची नोंद होईतो प्रेताचे दहन करण्यात आले नव्हते. त्याने हे प्रकरण गाजले होते. पोलिसांनी आरोपींच्या विरू द्घ क लम 302 खाली गुन्हा नोंदवावा, या मागणीसाठी ' कोकण विमेन डेव्हलपमेंट ' च्या सुमती जांभेकर, तसेच ' वैश्य समाज संघटने ' तफेर् जागृती करण्याचे प्रयत्न केले जात आहेत. याचे निवेदन चिपळूणच्या तहसिलदारांना देण्यात आले आहे.

दरम्यान, रत्नागिरीच्या महिला पोलिस अधीक्षक अर्चना त्यागी यांनी या प्रकरणाच्या चौकशीचा आढावा घेतला आणि अधिकाऱ्यांना याबद्दल सूचनाही केल्या आहेत.

गांगण उत्कृष्ट कर्मचारी

रेल्वे स्टेशनमधील सहायक स्टेशनमास्तर माधवी गांगण यांना कोकण रेल्वेने ' उत्कृष्ट कर्मचारी ' पुरस्काराने सन्मानित केले. अतिशय दक्षतेने केलेल्या कामाबद्दल हा पुरस्कार देण्यात आला. बेलापूर येथे कोकण रेल्वे मुख्यालयात नुकत्याच झालेल्या एका कार्यक्रमात त्यांना गौरवण्यात आले.

घुले उपाध्यक्षपदी

पुण्यात नुकत्याच झालेल्या ' महाराष्ट्र राज्य माध्यमिक शिक्षक फेडरेशन ' च्या निवडणूकीत चिपळूणच्या ' न्यू इंग्लिश स्कू ल ' च्या भारत घुले यांची उपाध्यक्षपदी निवड झाली. शिक्षकांच्या समस्यांची जाण असणारा खंदा कार्यकर्ता अशी त्यांची प्रतिमा आहे. या निवडीमुळे रत्नागिरी जिल्ह्यातील शिक्षणक्षेत्रात आनंदाचे वातावरण आहे. संघटनेचे जिल्हाध्यक्ष म्हणून त्यांनी शिक्षकांचा रजेचा हक्क, वेतनश्रेणीतील तफावत, फी वाढ, भविष्यनिर्वाह निधी अशा प्रश्नांवर यशस्वी लढा दिला होता.

 
</text>
</doc>
