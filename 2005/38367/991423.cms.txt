<doc>
<docno>991423.cms.txt</docno>
<text>
 
महाराष्ट्र
बेत फक्कड हुरड्याचा
[ Saturday, January 15, 2005  08:45:15 pm]


संजीव उन्हाळे

औरंगाबाद : सध्या औरंगाबादेच्या बाहेर चारी दिशांनी हुरडा पाटीर्च्या पाट्या लागलेल्या आहेत. हॉटेलबाजीतील निष्णात खवैय्येगिरी करणाऱ्या मंडळीनी हा हुरडा इतका उचलून धरला आहे की, ज्याचा ज्वारीच्या कणसातील बुडख्याशीही संबंध राहिला नाही, ते हुरड्याकडे गंुतवणुकीचे साधन म्हणून पहात आहेत.

खरे तर औरंगाबादेत हा हुरडा 1980 पासून हुरडापाटीर्च्या रूपाने नाथसीड्सच्या नंदकिशोर कागलीवाल यांनी आणला. कागलीवालांनी ही हुरडापाटीर् इतकी नावारूपाला आणली की, शहरातील अनेक लब्धप्रतिष्ठीत मंडळी या हुरडा पाटीर्चे निमंत्रण मिळविण्याचा प्रयत्न करीत असत. भेटीगाठी, गप्पागोष्टी करून, पोटभर हुरडा खाऊन नंतर ही मंडळी परस्परांच्या संपर्कात रहायची. पण मोबाईल संस्कृतीच्या आक्रमणानंतर हुरड्याचे हे संपर्क महात्य्य कमी कमी होऊ लागले. नाथच्या हुरडा पाटीर्मध्ये मजरूह सुलतानपूरींपासून अनेकांनी हजेरी लावली आहे. याशिवाय दरवषीर् राजकुमार धूत ' व्हीआयपी ' मंडळीची एक हुरडापाटीर् आयोजित करीत असतात. महत्वाची बाब म्हणजे गेली अनेक वषेर् राहूल बजाज या हुरडापाटीर् वेळात वेळ काढून येत असतात. यावषीर् 9 जानेवारीला अशीच जंगी हुरडा पाटीर् झाली. धूत परिवाराचे त्यांच्या मूळच्या गावाचे हरीभाऊ पाठे हे सद्गृहस्थ गेल्या 10-12 वर्षापासून या हुरडा पाटीर्च्या पाठीमागे उभे असतात. यावषीर् तर नरसापूरहून 3 क्विंटल कणसे व बोलगावहून 70 किलोचा हुरडा आणला होता.

औरंगाबादेत तर सुनीत आठल्ये व मेधा पाध्ये या दांपत्याने हुरडा व्यावसायिक स्तरावर यशस्वी करून दाखविला आहे. रूचकर हुरडा, झकास जेवण... अशा जाहिराती सर्व स्थानिक वर्तमानपत्रात असतात. दौलताबादच्या किल्लयाजवळ असलेल्या जुन्या ऐतिहासिक द्वारापाशी सुंदर तलाव आहे. त्याठिकाणी ' हिरण्य रिसोर्ट ' लोकांना माहित व्हावे म्हणून खरं तर हा हुरडा सुरू झाला पण आता रिसॅार्ट राहिला बाजूला व हुरडयाचाच मुख्य व्यवसाय बनला. कणसं आणून पेटत्या आगटी शेजारी हा हुरडा देण्यात येतो. या अगोदरही जालना रस्त्यावर हुरडा व्यावसायिक दृष्ट्या यशस्वी करण्याचा प्रयत्न केला गेला. पण हा हुरडा भाजताना हाताला चटके बसतात व वाढत्या मागणीसमोर भाजणारी माणसं टीकतं नाहीत. हिरण्यने ती टिकवून ठेवली. आता हुरडयाच्या बरोबरीने शेंगदाणे, खोबरेलसूण, तिळाची चटणी असते व हुरडयानंतर पाणी पिऊ नये म्हणून दही किंवा ताक दिले जाते. जेवणामध्ये सुध्दा आता चुलीवरच्या भाकरीचे प्रस्थ वाढले आहे. त्यानंतर जळगांवची वांगी खास आणून त्याचे भरीत केले जाते. पिठलं आणि ठेचा हे तर भाकरीचे सोबती आहेच. हिरण्यच्या या हुरड्या शिवाय वाडी ने खुलताबाद रस्त्यावर, श्ाध्दाने नंदाबादजवळ हुरडा पाटीर्चे मोठे व्यावसायिकरण केले आहे.

याशिवाय औरंगाबाद नगर रस्त्याचे लोण औरंगाबादच्या परिसरातही पसरले आहे. रस्त्याकाठचे शेतकरी हुरडापाटीर्ची पाटी लावून मस्त कणसं चोळतं बसलेली असतात.

हे जरी असले तरी या भागातील ज्वारीचे क्षेत्रच कमी झाले आहे. कापसाला भाव नसल्यामुळे घरामध्ये कापसाचे ढीग त्यामुळे घरात बसायला जागा नाही व कापसामुळे जनावरांना पुरेसा चारा नाही अशी स्थिती यावषीर् झाली आहे. कणसाइतकाच कडब्याला घरबसल्या चांगला भाव मिळत चालला आहे.

खरी गोष्ट अशी आहे की, साधे असो की पंचतारांकीत, धाबा असो की मोटेल, लोक त्याच त्याच चवीला कंटाळलेले आहेत. सगळीकडच्या मसाल्यांची चव एकसारखी. एवढे कशाला, मेनूकार्डमधील इंग्रजी धाटणीतल्या भाज्याची नावेही सारखीच. खवैय्यांच्या जीभेची धणी पुरतच नाही. हुरडा पाटीर् हा त्याला एक पर्याय आहे. यानिमित्ताने शहरी मंडळी थोडी शेतीमध्ये डोकावू लागली, हेही नसे थोडके!

 
</text>
</doc>
