<doc>
<docno>991244.cms.txt</docno>
<text>
 
संवाद
ये झागवाला है!
[ Saturday, January 15, 2005  05:03:56 pm]


टीव्ही वरच्या ' डेली ' क्वचितच पाहणारी मी, अलीकडे एखादी मालिका कधीमधी आवर्जून पाहते. त्यात समरसून जाणं आजदेखील कठीण जातं मला. पण त्यांंच्याबद्दल आदर मात्र वाढलाय. हा ' बहुत दिन चलनेवाला ' सोप ' झागवाला ' आहे यात शंकाच नाही.

मी कधीही साबण वापरत नाही! साबण वापरल्याने मूळची कोरडी त्वचा अधिकच कोरडी पडते, हे कुणीतरी कधीतरी सांगितलं होतं- तेव्हापासून साबण लावणं सोडून दिलं ते आजपर्यंत. साबणाच्या फेसात आंघोळ करण्याचा प्रसंग मी केवळ जाहिरातींमध्ये पाहिला होता. पण नशीब बघा... जिन्दगी की राहें मला दैनंदिन मालिका, ज्यांना मराठीत ' डेली सोप ' म्हणतात, मध्ये ले वगेरे गई! आणि काय सांगू! या ' सोप ' च्या फेसाळ प्रवाहात मी चक्क डुंबायला लागले! हिन्दी सोप, मराठी सोप! इतकी वर्ष साबणापासून वंचित राहिलेली मी, जणू काही आतापर्यंतचं उणं भरून काढतेय!

मालिकांना ' सोप ' का म्हणतात याचं नेमकं कारण मला अजून समजलेलं नाही. साबणाची वडी घासून घासून त्यातनं जो फेस बनतो त्याने आपण किंवा आपले कपडे किंवा आपली भांडी स्वच्छ, चकचकीत होतात- तसंच ' डेलीज् ' च्या बाबतीत घडतं बहुदा! म्हणजे एखादा विषय, तोच दरदिवशी घासत घासत वर्ष, दोन, तीन, चार वर्ष चालवत ठेवायचा... असं काहीतरी असावं! असो. हा विचार घेऊन मी कुठल्याकुठे भरकटत जाऊ शकते- अगदी ' डेली सोप ' सारखी!

' डेली सोप ' मध्ये काम करणं हा काही निराळाच अनुभव आहे. साधारण वेठबिगार किंवा कामगार, मजदूर जसं काम करतात तसं काहीसं ' कला ' वंतांच्या बाबतीत इथे घडतं. इथल्या कामाच्या वेळा ( ह्यद्धद्बद्घह्लह्य) म्हणजे सकाळी 9 ते रात्री 10 अशा असतात. त्यात ष्ड्डद्यद्य ह्लद्बद्वद्ग सकाळी 8.30 आणि एक सीन उरला म्हणून रात्री 10 चे 11 तरी कमीत कमी वाजतातच! कधीकधी ' शिफ्ट ' दुपारी 2 ते रात्री 2 किंवा सकाळी 7 ते संध्याकाळी 7 किंवा संध्याकाळी 7 ते सकाळी 6 अशी पण असते. यात आधीचा आणि नंतरचा एक-एक तास धरायचा! + ट्रॅव्हल टाईम!

स्टुडिओत पोहोचल्यावर मेक-अप आणि केस करता करता माझ्या हातात त्या दिवशीच्या सीन्सचं एक जाडजूड बाड दिलं जातं- अपेक्षा ही, की ते मी तोंडपाठ करून ठेवावं. त्या मालिकेमधले माझे कपडे घालून मी तयार होते तोच दिग्दर्शकाचा सहाय्यक बोलवायला येतो. सेटवर पोहचताना नाकावर चष्मा चढवून 4 डोळ्यांनी जेमतेम ह्यष्ह्मद्बश्चह्ल वरून नजर फिरवू शकते. ह्यद्धश्ाश्ाह्लद्बठ्ठद्द सुरू झालं की, दिवस कसा संपतो कळतच नाही. एकापाठोपाठ एक प्रसंग शूट केले जातात- 12, 15 कधीकधी 20 सुद्धा! मागे काय झालं, पुढे काय होणारेय, याचा अंदाज घेत घेत मी ' सोप ' च्या फेसात गुरफटली जाते. कधीमधी एखादा दयाळू ड्डह्यह्यद्बह्यह्लड्डठ्ठह्ल माझी कीव करून मला प्रसंगांची पार्श्वभूमी समजावून सांगतो!

भरत, स्टॅनिस्स्लाव्हकी, स्ट्राँसबूर्ग... तत्सम मंडळींंकडून मिळालेले धडे धाब्यावर बसवून इथे ' अभिनय ' करायचा- अभिनय म्हणजे, मुख्यत: उत्तम पाठांतर आणि चेहऱ्यावर तटस्थ भाव. अभिनयाची व्याख्या बदलून टाकलीये या मालिकांनी! कंगोरे, बारकावे, व्यक्तिरेखेचा अभ्यास, याना बंदी आहे इथे! वेळच नाही असल्या चैनी जोपासायला. एकदा एका मालिकेमध्ये ' मास्टर शॉट ' च्या वेळी मी असिस्टंटला माझ्या वाक्याची सुरुवात विचारली, तसा दिग्दर्शक खेकसला , ' काय मूर्खासारखं वाक्य विचारताय ? क्लोझ-अप येईल तेव्हा कळेलंच ना काय बोलायचय ते! '

एके काळी कलाकारांच्या माजोरड्या वागण्याच्या सुरस आणि चमत्कारिक कथा ऐकल्या होत्या! इथे मात्र, अहंकार गिळून मुकाट आपल्या जागी जाऊन उभं रहावं लागतं. कारण, इथे नट हा नट नसतोच मुळी- तो असतो ' सोप ' च्या फेसामधला एक बुडबुडा!

हा झाला कलाकाराच्या व्यथेवरचा गंमतशीर दृष्टिक्षेप! पण काहीही असलं, तरी आज ' डेली सोप ' ची लोकप्रियता अमाप आहे, हे नाकारता येत नाही. वृद्धांचा विरंगुळा, स्त्रियांचा दिलासा, छोट्यांची स्वप्ननगरी बनलेला हा ' डेली सोप ' जीवनाचा एक अविभाज्य भाग होऊन बसलाय. यातले नाट्यपूर्ण धक्के, अवास्तव घटना, काहीशी भडक पात्रं, यांचं एक आकर्षक ' पॅकेज ' घरबसल्या प्रेक्षकांना गुंतवून ठेवण्याची किमया करतं. अती तंगवलेल्या ' सोप ' ला जनतेनं कितीही शिव्या घातल्या, तरी तीच जनता दरदिवशी ठरलेल्या वेळी ञ्जङ्क समोर मंत्रमुग्ध होऊन ती मालिका बघतेच की!

कलेचा व्यवसाय झाला. कलाकारांना सुगीचे दिवस आले! नट ' बिझी ' झाला. मोठी गाडी, वाहनचालक, स्वत:चा फ्लॅट त्याला चक्क परवडू लागले. कलाक्षेत्राकडे एक ' करीयर ऑप्शन ' म्हणून पाहण्याचा निदान विचार तरी आजची कलावंत पिढी करू शकते, हे सगळं मुख्यत: दैनंदिन मालिकांमुळेच.

टीव्ही वरच्या ' डेली ' क्वचितच पाहणारी मी (स्वत:च्यासुद्धा!), अलीकडे एखादी मालिका कधीमधी आवर्जून पाहते. त्यात समरसून जाणं आजदेखील कठीण जातं मला. पण त्यांंच्याबद्दल आदर मात्र वाढलाय. हा ' बहुत दिन चलनेवाला ' सोप ' झागवाला ' आहे यात शंकाच नाही.

नीना कुळकर्णी

 
</text>
</doc>
