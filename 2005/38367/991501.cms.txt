<doc>
<docno>991501.cms.txt</docno>
<text>
 
क्रीडा
गांगुली दुलीप करंडक क्रिकेट स्पधेर्त खेळणार
[ Saturday, January 15, 2005  10:57:19 pm]


कोलकाता : पाकिस्तानविरुद्धच्या मालिकेआधी मी दुलीप करंडक क्रिकेट स्पधेर्तील सामन्यात खेळणार आहे असे भारताचा कर्णधार सौरव गांगुली याने शनिवारी येथे सांगितले. तो म्हणाला : मी दुलीप करंडक क्रिकेट स्पधेर्तील सामन्यात निश्चित भाग घेईन.

बंगाल विरुद्ध आसाम यांच्यातील झटपट रणजी सामना बघण्यासाठी सौरव गांगुली शनिवारी ईडन गार्डन्समध्ये आला होता. त्याला स्थानिक स्पर्धांत खेळणार का ? असे विचारले असता तो म्हणाला : दुलीप स्पधेर्त खेळेन परंतु 18 जानेवारी रोजी होणाऱ्या शेवटच्या रणजी साखळी सामन्यात मात्र मी बहुधा खेळणार नाही.

जानेवारी 22 रोजी सौरव संघ विरुद्ध अभिनेता संघ यांच्यात प्रदर्शनिय फुटबॉल सामना होणार आहे. सॉल्ट लेकवर होणाऱ्या या फुटबॉल सामन्यात मी निश्चित भाग घेईन असे त्याने सांगितले. या सामन्यातील उत्पन्न त्सुनामीग्रस्तांसाठी दिले जाणार आहे.

भारत विरुद्ध पाकिस्तान यांच्यातील क्रिकेट मालिकेविषयी आत्ताच काही बोलण्यास त्याने नकार दिला. तो म्हणाला : या मालिकेला अजून बराच अवकाश आहे. वीरेंदर सेहवागसह सलामीच्या जोडीत आगामी मालिकेत गौतम गंभीरच खेळेल.

 
</text>
</doc>
