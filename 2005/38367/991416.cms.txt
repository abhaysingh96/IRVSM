<doc>
<docno>991416.cms.txt</docno>
<text>
 
खास बात
भावनेला आवर घाला!
[ Saturday, January 15, 2005  08:39:58 pm]


शेअर बाजारातील घडामोडी आणि प्रत्यक्ष घडणाऱ्या उद्योग जगतातील व राजकारणातील घटना यांचा नेहमी संबंध असतोच असे नाही. पण या गोष्टींचा फायदा उठवून सटोडिए मात्र अनेक वेळा गुंतवणूकदारांची दिशाभूल करून तेजीमंदीचा खेळ खेळत असतात. उद्योगधंद्यात ताज्या घडणाऱ्या घटनांचे तर एक वेळ सोडाच परंतु एखाद्या कंपनीतील कर्मचाऱ्याला आपल्या कंपनीत घडणाऱ्या चांगल्या-वाईट घटना आणि त्यातून होणारा फायद्यातोट्यावरील परिणाम याचा आणि शेअर बाजारातील आपलल्या कंपनीच्या शेअर्सच्या भावातील चढउतारांचा मेळ क्वचितच घालता येतो. शेअर बाजारातील गंुतवणूकदार हे सरकारी म्युच्युअल फंडापासून (यू.टी.आय.) ते सामान्य माणसापर्यंत अशा वेगवेगळ्या स्तरांवर विखुरलेले असतात. गुंतवणूकदारांच्या लॉबीज् (गट) सतत कार्यरत असतात. बाजारातील उलाढाली, जागतिक घटना, कमॉडिटी माकेर्ट, मेटल माकेर्ट, सोने- चांदी, तेल-वायू या क्षेत्रांतील चढउताराच्या घडणाऱ्या घटना यांची चाहूल घेऊन त्या त्या क्षेत्रातील कंपनीविषयी ' स्पेक्युलेशन ' करून सट्टा खेळला जातो. हा एक प्रकारचा जुगारच असतो. त्यात कोणाच्या हाती घबाड येते तर कोणाच्या हाती करवंटी! शेअर्सची डिलीवरी घेणारे आणि डिलीवरी न घेणारे असे दोन प्रकारचे गुंतवणूकदार असतात. डिलीवरी घेणारे हे खरे गंुतवणूकदार, तर न घेणारे हे सट्टा खेळणारे. शेअर बाजारावरील शॉर्ट टर्म परिणाम हा सट्टावाले करीत असतात. भावनेच्या आहारी जाऊन परिस्थितीवर कधीही विजय मिळविता येत नाही, हे न समजणारे लोक सट्टा खेळतात. खरे तर वेगवेगळे म्युच्युअल फंड आणि त्यांच्या ट्रेडिंग रूम्स यांचा प्रचंड आवाका लक्षात घेता, एखाद्या व्यक्तीने निव्वळ निदेर्शांकाच्या मागे धावून गुंतवणूक करणे हे फारसे हितावह नसते. बाजारात ( बोनसच्या वगैरे) टिप्स येऊ लागल्या, की धोक्याची घंटा वाजू लागली असे समजावे. म्युच्युअल फंडामधून नुसते कंपन्यांच्या ' डिरायव्हेटीज ' वर काम करणारेसुद्धा महिन्याला लाखांत पगार घेतात आणि असे अनेक लोक एकमेकांशी, शेअर्सच्या किंमती वर्तवण्यावर रात्रंदिवस अक्षरश: झंुजत असतात. कोणासाठी ? म्युच्युअल फंडात पैसे गुंतविणाऱ्या आपआपल्या गंुतवणूकदारांसाठी! अशा कमालीच्या उच्च स्तरावर काम सुरू असताना एखाद्या व्यक्तीने किंवा कंपनीने इक्विटीमध्ये (शेअर्समध्ये) निव्वळ निदेर्शांकाच्या जोरावर हात घालणे शहाणपणाचे ठरत नाही. निदेर्शांक हा तपमानदर्शकासारखा एक ढोबळ निदेर्शांक असतो. निदेर्शांकामध्ये गणना होत असलेल्या कंपन्यांचे अनेक स्तरांवर वगीर्करण होत असते आणि इंडस्ट्री टू इंडस्ट्री, कंपनी टू कंपनी असे विश्लेषणही होत असते. निदेर्शांकाला महत्त्व आहे, परंतु त्याच्या मर्यादाही खूप आहेत. मानवी शरीराचे तापमान शंभरच्यावर गेले की ताप आला हे कळते. परंतु तापाची कारणे ही अनेक असू शकतात. त्याचप्रमाणे निदेर्शांकामुळे बाजाराची सर्वसाधारण दिशा कळते, एवढेच. आणि ज्या प्रमाणात निदेर्शांक एकदम खाली घसरू शकतो तसा तो एकदम वरही जाऊ शकतो. दोन्ही गोष्टींना घाबरून किंवा हुरळून जाण्याचे कारण खऱ्या गुंतवणूकदाराला कधीच असता नये. कारण हे चढउतार शेअर बाजारातील आथिर्क हालचालीनंतरचे परिणाम असतात. म्हणून त्यांना ' करेक्शन ' असा गोड शब्द बाजारतज्ज्ञ वापरतात. या करेक्शननंतर कुठल्याही बाजूने (विक्री किंवा खरेदी) निर्णय घेणे शहाणपणाचे नसते, कारण बाजारातील बहुतांशी गंुतवणुकीचे, निर्गुंतवणुकीचे निर्णय हे करेक्शनआधीच घेतलेले असतात. लॉटरी किंवा मटक्याचा आकडा निघावा तसा निदेर्शांकाचा आकडा निघत नाही याची जाणीव ठेवलेली बरी.

जगातील चलने, कमॉडिटी, सोने चांदी असे धातू, तेल-वायू माकेर्ट इत्यादी क्षेत्रांतील घडामोडींचा जसा परिणाम निदेर्शांकावर होतो तसा जगातील इतर शेअर बाजारांचाही परिणाम त्यावर होत असतो. आतापर्यंत आपली अर्थव्यवस्था संपूर्णपणे मुक्त न झाल्यामुळे आणि परकीय चलनावर रिर्झव्ह बॅंकेचे खूपच नियंत्रण असल्यामुळे आपल्या माकेर्टला जागतिक ' एक्सपोझर ' पूर्णपणे नाही. अशा प्रकारचा ' एक्सपोझर ' जेव्हा येईल तेव्हा न्यूयॉर्क, लंडन, टोकियोच्या बाजाराबरोबर निदेर्शांक तडक जोडला जाईल. शिवाय भविष्यात अमेरिकेचा नासडॅक हा हायटेक उद्योग शेअरबाजार आपल्या शेअर बाजारावर महत्त्वाचा परिणाम करील. कारण आय.टी.सारखे हायटेक उद्योग गुंतवणुकीच्या बाजारातील किमतीच्या (माकेर्ट कॅप) बाबतीत पारंपरिक कंपन्यांना कुठल्याकुठे मागे टाकतात आणि त्यावेळी ही ' माकेर्ट कॅप ' जागतिक माकेर्टच्या तुलनेने असते. ह्यात पारंपरिक उद्योगाचासुद्धा फायदा होत असतो. याचे कारण बरेच म्युच्युअल फंडस् 20 ते 30 टक्के पैसे हे पारंपरिक उद्योगात ठेवतात आणि हायटेक कंपनीच्या माकेर्ट कॅपबरोबर असलेल्या संलग्नतेमुळे पारंपरिक कंपन्यांचे भावसुद्धा चढेच राहतात. त्यात नव्याने निर्गुंतवणूक केलेल्या सरकारी, निमसरकारी कंपन्यांचीही भर पडेल आणि गंुतवणूकदारांची टोपली (बास्केट) आतापेक्षा काही पटीने मोठी होईल. अशा वेळेला निदेर्शांकामधील चढ-उतार हे अधिक विश्वासार्ह आणि वस्तुस्थितीला अनुसरून असतील. भावनेचा भाग त्यात कमी असेल. देशातील सर्वात मोठ्या रिलायन्स उद्योग समूहातील अंबानी बंधूंच्या मतभेदांमुळे रिलायन्सचा भाव गडगडला तरी बाजारावर काही परिणाम झाला नाही, हे या बाजाराच्या जागतिकीकरणाचे द्योतक मानावे लागेल. पूवीर्च्या काळचा शेअर बाजार असता तर रिलायन्सच्या भावाचा धक्का इतका लिलया पचवू शकला नसता. आता मात्र कोणतीही एक कंपनी मग ती, कितीही मोठी असो, निदेर्शांकावर आपला अंमल बजावू शकणार नाही ही चांगली गोष्ट आहे. याचे कारण म्हणजे एवढ्या मोठ्या घटनेनंतरही म्युच्युअल फंड आणि मोठे गुंतवणूकदार यांना बाजारावरील वाटणाऱ्या विश्वासामुळे अजिबात परिणाम झाला नाही आणि निदेर्शांक अबाधित राहून चढतच राहिला. नदी जशी मोठीमोठी होत जाते तशी ती संथ होते, हीच गोष्ट शेअर बाजाराला आणि निदेर्शांकालाही ढोबळ मानाने लागू पडते.

जयराज साळगावकर

प्रकाशक, कालनिर्णय

 
</text>
</doc>
