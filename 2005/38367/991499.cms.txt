<doc>
<docno>991499.cms.txt</docno>
<text>
 
क्रीडा
होंडोचा बांगलादेशाला हादरा
[ Saturday, January 15, 2005  10:56:21 pm]


ढाक्का : दुसऱ्या व निर्णायक क्रिकेट कसोटीत बांगलादेशाला झिम्बाब्वेने हादरविले ते डग्लस होंडोच्या तुफानी गोालंदाजीमुळे. त्याने 45 धावांतच सहा मोहरे टिपल्यामुळे बांगलादेशाची 8 बाद 169 अशी बिकट अवस्था झाली. त्याआधी झिम्बाब्वेने 298 पर्यत मजल मारली ती कर्णधार तैतेंदू तैबूच्या झंुजार नाबाद 85 धावांच्या खेळीमुळे.

पहिली कसोटी यजमान बांगलादेशाने सहज जिंकून मालिकेत 1-0 अशी आघाडी घेतली खरी पण दुसऱ्या कसोटीत दुसऱ्या दिवशी त्यांची ससेहोलपट झाली ती होंडोच्या स्विंग माऱ्यापुढे अपवाद फक्त महमद रफिकचा, त्याने झंझावाती अर्धशतक झळकावले ते 56 चेंडूत, एक षटकार आणि सात चौकारांनिशी. बांगलादेशातफेर् हकने सात मोहरे टिपले ते 95 धावात, लागोपाठ दुसऱ्यांदा त्याने प्रतिर्स्पध्यांचा निम्मा संघ गारद केला.

धावफलक : झिम्बाब्वे 298 ( मॅत्सिकेन्येरी 51, मॅसाकाड्झा 43, तैबू नाबाद 85; हक 95-7) वि. बांगलादेश 63 षटकात 8 बाद 169 ( ओमार 34, रफिक 56; होंडो 45-6)

 
</text>
</doc>
