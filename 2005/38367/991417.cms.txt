<doc>
<docno>991417.cms.txt</docno>
<text>
 
खास बात
धोरणात्मक गुंतवणूक: कालमान्य गरज!
[ Saturday, January 15, 2005  08:40:46 pm]


शेअर माकेर्टच्या निदेर्शांकानी घेतलेली उत्तुंग झेप, प्रॉपटीर्च्या किमतीमध्ये झालेली जवळजवळ 40 टक्के वाढ, सोन्याच्या किमतीने गाठलेल्या गेल्या 16 वर्षांतला उच्चांक तर दुसरीकडे घटत जाणारे व्याजाचे दर... या पार्श्वभूमीवर 2005 सालाची पहाट झाली. गुंतवणुकीच्या व्यासपीठावर होत असलेले बदल पाहून सामान्य गुंतवणूकदार चक्रावून गेला. त्याला कुतूहलात्मक बुचकळ्यात टाकणाऱ्याच या घटना होत्या!

गुंतवणुकीचे धोरण ठरवण्याच्या दृष्टीने 2005 साल खूप महत्त्वाचे ठरणार आहे! कारण याच वर्षात काही महत्त्वाचे बदल होऊ घातले आहेत. केळकर समितीने केलेल्या शिफारशीनुसार अल्पबचत योजनांवर मिळणारी प्राप्तिकर बचत कमी होण्याची किंवा पूर्णत: रद्द होण्याची शक्यता आहे. येत्या फेब्रुवारी महिन्यात सादर होणाऱ्या अर्थसंकल्पात त्याचा उलगडा होईलच. त्याचप्रमाणे राकेश मोहन समितीने केलेल्या शिफारशीनुसार अल्पबचत योजनांवरील व्याजाचे दर सध्या जे सर्वसाधारण व्याजाचे दर आहेत, त्या बरोबरीत येतील अशी संभावना आहे. याच वर्षात विविध सुस्थापित अशा ' बिझिनेस हाऊसेस ' कडून नवीन शेअर्स विक्रीसाठी उपलब्ध होणार आहेत. 2005 सालात ' गोल्ड फंड ' आणि ' गोल्ड बचत बाँडस् ' सादर केले जाणार आहेत. माहिती तंत्रज्ञान क्षेत्रातील विकासात्मक वृद्धीमुळे प्रॉपटीर्च्या किमतीमध्ये वाढ होण्याची शक्यता आहे. अशोक लाहिरी समितीच्या शिफारशीनुसार परदेशी वित्तीय संस्थांना टेलिकॉम, पेट्रोलियम आणि सरकारी क्षेत्रातील बँकांमध्ये गुंतवणूक करण्याचा मार्ग अधिक सोपा होणार आहे.

हे सर्व विकासात्मक बदल होत असताना एक गोष्ट विसरून चालणार नाही, ती म्हणजे ' भाववाढ ' नावाच्या शत्रूला टक्कर द्यावी लागणार आहे. नजीकच्या काळात भाववाढीचा दर 5.5 टक्क्याच्या वर राहण्याची शक्यता आहे. जोखीम पेलू न शकणाऱ्या गुंतवणूकदारांसाठी पोस्ट ऑफिस मंथली इन्कम योजना तसेच इतरही चांगल्या योजना आहेत, ज्यामध्ये सुरक्षितता आणि नियमित उत्पन्नही आहे ; पण भावााढीला तोंड द्यायचे असेल आणि एका विशिष्ट पातळीवरचे राहणीमान (स्टँडर्ड ऑफ लिव्हिंग) हवे असेल आणि थोडी जोखीम घेण्याची तयारी असेल तर शेअर्समधील गुंतवणूकच योग्य ठरते. पण शेअर्समधली गुंतवणूक यांत्रिकपणे ( मेकॅनिकली) म्हणजे, तो करतो म्हणून मी करतो अशा पद्धतीने करू नये. शेअर्समधली गुंतवणूक ही ' कला ' आणि ' शास्त्र ' आहे असे जे म्हटले जाते ते योग्यच आहे. ' कला ' या अथीर् की, शेअर्समध्ये गुंतवलेले पैसे योग्य वेळी विकण्याचा निर्णय घेण्याची कला! आणि ' शास्त्र ' या अथीर् की, खरेदी केलेले शेअर्स आणि ते योग्य वेळी विकण्याचा निर्णय हा शेअर माकेर्ट आणि आथिर्क घडामोडींचा अभ्यास आणि उपलब्ध माहितीचे योग्य विश्लेषण यावर आधारित असला पाहिजे. शेअरची किंमत वर गेली असता ते विकून नफा कमावणं महत्त्वाचं! कागदी नफ्यावर समाधान मानू नये. आपल्या जवळील शेअर्सना माकेर्टमध्ये कशा प्रकारच्या ' सेंटीमेंटस् ' आहेत हे जाणून घ्यायला पाहिजे. पैसे गुंतवताना विशिष्ट क्षेत्र (उदा. पेट्रोलियम, ऑटोमोबाईल, टेलिकॉम, बँका) निवडून त्या त्या क्षेत्रातील (सेक्टरमधील) रोखीच्या शेअर्समध्ये गुंतवणूक करावी. शेअर्समधील गुंतवणूक ही दीर्घकाळासाठी असते. ' पी हळद आणि हो गोरी ' इथे लागू होणार नाही. ' धीरापोटी फळे रसाळ गोमटी ' हेच खरे ठरते. एखाद्या शेअरमध्ये अमूकएक नफा मी निश्चित केला आहे, असा निश्चय मनाशी करून तेवढा नफा दिसताच तो शेअर विकून टाकणं महत्त्वाचं आहे. किंमत अजून वाढेल या भ्रमात राहू नये. लाभ आणि लोभ या दोघांतली रेषा खूप अस्पष्ट असते!

घटत चाललेल्या व्याजदराबद्दल तर समाधान नाही. भाववाढीला तर तोंड देण्याची इच्छा आहे ; पण हे ' शास्त्र ' आणि ' कला ' वगैरे आपलं काम नाही बुवा असं ज्यांना वाटतं त्यांच्यासाठी म्युच्युअल फंडाच्या इक्विटी तसेच बॅलेन्सड् आणि सेक्टर फंड आहेत. आता कुणी म्हणेल की, या योजनांच्या प्रति युनिटमध्येही चढउतार होत असतेच. तेव्हा ही युनिटस् कधी घ्यावीत आणि कधी विकावीत म्हणजे नुकसान होणार नाही ? त्यावर उपाय म्हणजे दरमहा पद्धतशीर गुंतवणूक ( सिस्टिमेटिक इन्व्हेस्टमेंट प्लॅन) यामध्ये ' रूपी कॉस्ट अॅव्हरेजिंग ' किंवा सोप्या भाषेत सरासरीचे गणित लागू होते आणि विशिष्ट कालावधीत माकेर्ट वर अथवा खाली अथवा अस्थिर असूनसुद्धा प्रति युनिट विक्रीची किंमत प्रति युनिट खरेदी किमतीपेक्षा अधिकच राहते.

आपल्या गुंतवणूकदारांना गुंतवणूक योजनांमध्ये एक प्रकारची निश्चिंतता हवी असते. पण गुंतवणूक क्षेत्रात एकच गोष्ट निश्चित असते ती म्हणजे अनिश्चितता! सतत बदल होत असतात आणि ते होत राहणारंच ; पण सामान्य गुंतवणूकदारांनी नियोजनबद्ध धोरण आखून गुंतवणूक केली, तर अशा अनिश्चिततेला तोंड देणे कठीण नाही. मला विशिष्ट काळामध्ये एक ' वेल्थ ' ( किंवा संपत्ती) तयार करायची आहे, हा ठाम निश्चय मनाशी असणे आवश्यक आहे.

एखादा पदार्थ चविष्ट होण्यासाठी विशिष्ट ' रेसीपी ' पाळावी लागते. तो पदार्थ तयार करण्यासाठी लागणारे साहित्य, कृती आणि काही सूचनांचे पालन यांची ' लिंक ' जमली तर तो पदार्थ चविष्ट होतो. स्ट्रॅटेजिक किंवा धोरणात्म दृष्टीने विचार केल्यास तुम्हाला जर ' वेल्थ ' तयार करायची असेल तर त्याची ' रेसीपी ' खालीलप्रमाणे देता येईल.

वेल्थ तयार करण्याची रेसिपी

साहित्य : शेअर्स, इक्विटी फंड, इन्कम फंड, मनी माकेर्ट फंड, अल्पबचत योजना, बँक डिपॉझिटस्.

प्रमाण : साहित्याचे प्रमाण त्या व्यक्तीचे वय आणि जोखीम घेण्याची क्षमता यावर अवलंबून असते.

कृती : 1. सर्वप्रथम गुंतवणूक करण्यामागची उद्दिष्टे तीन प्रकारे निश्चित करावी - अल्पकालीन म्हणजे एक वर्षासाठी, मध्यमकालीन म्हणजे तीन ते पाच वर्षांसाठी आणि दीर्घकालीन म्हणजे पाच ते दहा वर्षासाठी.

2. यानंतर प्रत्येक गुंतवणूक उद्दिष्टांसाठी विशिष्ट खाते किंवा पोर्टफोलिओ तयार करावा. पहिल्या उद्दिष्टासाठी मनी माकेर्ट म्यच्युअल फंड व बँक डिपॉझिटमध्ये गुंतवणूक करावी. दुसऱ्या उद्दिष्टासाठी इन्कम फंड, पोस्ट ऑफिस मुदत ठेवी इ.चा समावेश करावा आणि तिसऱ्या उद्दिष्टासाठी शेअर्स, इक्विटी फंड, पब्लिक प्रॉव्हिडंट फंड इ.मध्ये गुंतवणूक करावी. अशा रीतीने तुम्ही निश्चित केलेले उद्दिष्ट, त्यासाठी निवडलेली योजना आणि त्यांची घातलेली सांगड या प्रोसेसमधून प्रत्येक उद्दिष्टासाठी पोर्टफोलिओ तयार होऊन तुमच्या उद्दिष्टांशी संलग्न अशी ' वेल्थ ' अथवा ' संपत्ती ' तयार होईल. प्रत्येक पोर्टफोलिओ किंवा खात्यावर नफा दिसताच तो ' कॅश ' करावा.

सूचना : . 1. गुंतवणूक ही प्रोसेस किंवा प्रक्रिया आहे. त्याच्याकडे एक विशिष्ट ' डिल ' किंवा व्यवहार या दृष्टीने पाहू नका.

2. या प्रकियेमध्ये नियोजनाला खूप महत्त्व आहे.

3. गुंतवणूक बचतीमधून होत असते. त्यामुळे स्वत:ला नियमित आणिा शिस्तबद्ध बचतीची सवय आणि नंतर त्याची गुंतवणूक करण्याचीही सवय लावावी.

4. जोखीम आणि उत्पन्न हे बरोबरीने चालतात.

5. एखाद्या विशिष्ट गुंतवणूक योजनमध्ये गुंतवणूक करताना सुरक्षितता, रोखता, उत्पन्न आणि उत्पन्नाचा प्राप्तिकरावर होणारा परिणाम या बाबींचा विचार करावा.

6. वेल्थ क्रिएशनच्या प्रक्रियेमध्ये आयुष्यात घडणाऱ्या अनपेक्षित घटना उदा. गंभीर आजार, अवेळी मृत्यू किंवा अपंगत्व आणि त्यासाठी तरतूद या गोष्टीलाही महत्त्व आहे. त्यासाठी आयुविर्म्याचं कवच असणंही महत्त्वाचं आहे. असं म्हणतात की, आयुविर्मा आणि पॅराशूटसारखेच! गरजेच्या वेळी तुमच्याजवळ नसले आणि अपघात झाला तर पुन्हा आयुष्यात दोघांचीही गरज भासत नाही.

7. गुंतवलेल्या पैशाचा तपशील कुठेतरी लिहून ठेवून त्या रेकॉर्डचा 15 दिवसांतून आढावा घ्यावा.

वैभव काळे

रिलेशनशिप मॅनेजर,

एच. डी. एफ.सी., स्टँडर्ड लाईफ

 
</text>
</doc>
