<doc>
<docno>991508.cms.txt</docno>
<text>
 
देश-विदेश
काश्मीरमध्ये धुमश्चक्री
[ Saturday, January 15, 2005  11:14:10 pm]


वृत्तसंस्था

श्रीनगर : प्रजासत्ताक दिन जवळ येऊ लागताच नित्याप्रमाणे काश्मीर खोऱ्यातील आणि विशेषत: श्रीनगरमधील अतिरेकी हल्ले अचानक वाढले आहेत. कडेकोट बंदोबस्त असलेल्या येथील एका इन्डोअर स्टेडियममध्ये शनिवारी अतिरेकी घुसले आणि त्यांनी पासपोर्ट कार्यालयाचा ताबा घेतला. अतिरेक्यांचा गोळीबारात एक पोलिस जखमी झाला असून, त्यांना हुसकावून लावण्यासाठी मोहीम रात्री उशिरापर्यंत सुरू होती.

या स्टेडियमला लागूनच असलेल्या बक्षी स्टेडियममध्ये प्रजासत्ताक दिनाचा मुख्य कार्यक्रम होतो. केंदीय राखीव पोलिस दलाकडे स्टेडियमच्या रक्षणाची जबाबदारी होती. त्यांनी प्रत्युत्तरादाखल गोळीबार केला, आसपासचे पोलिसही त्यांच्या मदतीला धावले, पण तोपर्यंत अतिरेकी आतमध्ये शिरले होते.

 
</text>
</doc>
