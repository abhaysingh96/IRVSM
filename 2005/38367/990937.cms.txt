<doc>
<docno>990937.cms.txt</docno>
<text>
 
महामुंबई
आंध्र-कर्नाटकाला?
[ Saturday, January 15, 2005  12:14:39 am]


प्रताप आसबे

मुंबई : विदर्भातील पाटबंधाऱ्यांच्या अनुशेषात पश्चिम महाराष्ट्रातील कृष्णा खोऱ्यातील अपुऱ्या कामांचे त्रांगडे गुंतून पडल्याची अपरिहार्य परिणती महाराष्ट्राला आपल्या वाट्याचे दीडशे टीएमसी पाणी गमावावे लागण्यात होईल, अशी स्पष्ट चिन्हे दिसू लागली आहेत. त्यामुळे कायम दुष्काळात तेरावा महिना साजरा करणाऱ्या राज्यर्कत्यांच्या तोंडचे पाणी त्यांच्या स्वत:च्याच कर्माने पळाले आहे.

विदर्भातील पाटबंधाऱ्यांचा अनुशेष पूर्ण झाल्याशिवाय कृष्णा खोऱ्यातील धरणांना निधी मिळणार नसल्याने पश्चिम महाराष्ट्रातील कामे गेली काही वषेर् थांबली आहेत. अशा स्थितीत कृष्णेच्या अतिरिक्त पाण्याचे वाटप करण्यासाठी आता दुसऱ्या आयोगाचे कामही सुरू झाले आहे. पाण्यावरचा हक्क राखण्यासाठी अपुरी धरणे पूर्ण करायची असल्याने महाराष्ट्राने केंदाकडे निधीसाठी धाव घेतली आहे. मात्र, मोठ्या आकाराच्या 50 टक्के विश्वासार्हतेच्या (म्हणजे दहा वर्षांत पाच वेळाच पूर्ण भरू शकणाऱ्या) धरणांना निधी देऊ नये, अशी हरकत कर्नाटक आणि आंध्र प्रदेशाने घेतल्याने राज्याच्या वाटणीचे सुमारे दीडशे टीएमसी पाणी हातचे जाण्याची शक्यता आहे.

दुष्काळी भागात 50 टक्के विश्वासार्हतेची धरणे बांधावीत, असे केंदीय जल आयोगाचे मार्गदर्शक तत्त्व होते. 1996 साली या निकषाने प्रकल्पांची कामे सुरू करण्यात आली. ती युतीच्या काळात युद्धपातळीवर कामे चालू झाली. त्यानंतर विदर्भातील पाटबंधाऱ्यांचा अनुशेष पूर्ण झाल्याशिवाय कृष्णा खोऱ्यातील कामांना निधी देण्यावर राज्यपालांच्या आदेशाने बंधने आली. परिणामी खोऱ्यातील सर्वच कामे थांबली.

गंुतवणूक आणि लाभ यांचे प्रमाण व्यस्त होऊ लागल्यावर अपूर्ण कामे पूर्ण करण्यासाठी केंदाच्या निधीसाठी राज्य सरकारने प्रयत्न चालू केले असतानाच, केंदीय जल आयोगाने सप्टेंबर 2004 मध्ये 50 टक्के निकषाचा निर्णय मागे घेऊन 75 टक्के विश्वासार्हतेचा (म्हणजे छोट्या आकाराची, वर्षातून सात वेळा पूर्ण भरण्याची क्षमता असलेली धरणे) निकष लागू केला. आता या निकषाचा आधार घेऊन कर्नाटक आणि आंध्र प्रदेशाने आक्षेप घेतला आहे.

 
</text>
</doc>
