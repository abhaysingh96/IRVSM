<doc>
<docno>991498.cms.txt</docno>
<text>
 
क्रीडा
मॅरेथॉनसाठी अवघी मुंबापुरी सज्ज
[ Saturday, January 15, 2005  10:54:58 pm]


म. टा. प्रतिनिधी

मुंबई : 25 हजारांच्यावर स्पर्धक... विविध देशांतून आलेले धावपटू... एकापेक्षा एक प्रसिद्ध मान्यवर... आणि त्याबरोबरच सर्वसामन्यांचाही उत्स्फूर्त प्रतिसाद... दुसऱ्या मुंबई आंतरराष्ट्रीय मॅरेथॉनच्या आयोजनासाठी अवघी मुंबापुरी सज्ज झाली आहे.

रविवारी 16 जानेवारीला हे स्पर्धक आझाद मैदानापासून ते वांदे रिक्लेमेशनपर्यंत धावतील तेव्हा मुंबईची क्रीडाप्रेमी जनता सकाळीच रस्त्यां-रस्त्यांवर जमून त्यांना प्रोत्साहन देण्यासाठी पुढे येईल अशी अपेक्षा आहे. मुंबईकरांमध्ये या मॅरेथॉनविषयी बरंच औत्सुक्य दिसत असून, त्याचं प्रतिबिंब स्पधेर्च्या दिवशी नक्कीच उमटेल अशी आशा आयोजक बाळगून आहेत.

एकूण 20 देशांचे धावपटू या मॅरेथॉनमध्ये सहभागी होणार आहेत. गतविजेत्या दक्षिण आफ्रिकेच्या हेन्रिक रमालाची गैरहजेरी जाणवणार असली तरी केनियाचे नामांकित धावपटू या स्पधेर्त भाग घेणार असल्यामुळे ही मॅरेथॉन तेच जिंकणार असा अंदाज आहे. स्टीफन चेपटॉट व जोसेफ कहागू हे केनियाचे धावपटू जगात अनुक्रमे 14 व्या व 15 व्या क्रमांकावर असून, त्यांनी यापूवीर् दोन तास व सात मिनिटं आणि आठ मिनिटांची वेळ नोंदवलेली आहे. कहागूने दुबई मॅरेथॉन जिंकली होती. याशिवाय दोन तास व 10 मिनिटांच्या खाली वेळ नोंदवलेले दहा धावपटू या मॅरेथॉनमध्ये सहभागी होत आहेत. त्यापैकी तिघेजण जगात पहिल्या 40 क्रमांकांमधील आहेत.

चेपटॉट व कहागू यांच्याव्यतिरिक्त फ्रेड चेरोनो (जगात 22 वा, सवोर्त्तम 2:08), नोहा बोर (24 वा , 2:08.45), गतउपविजेता ज्युलियस सुगुट ( 39 वा) हे केनियाचे अन्य धावपटूही विजेतेपदासाठी त्यांना टक्कर देऊ शकतात.

इथिओपियाचे तादेसा हॅलीमरियाम, गाशॉ मालेसे आणि एशेतू बेकेल, तसंच टांझानियाचा क्रिस इसेग्वे या सर्वांच्या सवोर्त्तम वेळा 2:11 च्या दरम्यान आहेत. पुरुषांमध्ये या वेळा ही मॅरेथॉन जिंकण्यासाठी पुरेशा ठरू शकतात.

महिलांमध्ये विजेतीला मिळणार आहेत 20 हजार डॉलरचं प्रथम पारितोषिक. गतविजेती पोलंडची व्हायोलेटा उरिगा ही अलीकडे तापामुळे आजारी असली तरी तिच्या अन्य प्रतिस्पधीर् चांगल्याच तयारीने आल्या आहेत. जगात 15 व्या क्रमांकाची केनियाची एस्थर किप्लागात ही 2003 च्या न्यूयॉर्क मॅरेथॉनमध्ये चौथी आली होती, तर एमिली किमुरियाने 2004 ची हँबुर्ग मॅरेथॉन जिंकली होती, तसंच 2003 च्या बलिर्न मॅरेथॉनमध्ये दुसरा क्रमांक मिळवला होता.

रशियाच्या ईरिना टिमोफेयेवा, मारिना बिक्तिकारोवा आणि इथिओपियाच्या मालू सेबोका व लैला अमान यासुद्धा संभाव्य विजेत्या म्हणून गणल्या जात आहेत. जगात 14 व्या क्रमांकावर असलेल्या बिक्तिकारोवाने 2003 साली नोगानो ( जपान) मॅरेथॉन जिंकली होती.

पूर्ण मॅरेथॉनमध्ये पुरुषांमध्ये पहिले 20, तर महिलांमध्ये पहिल्या 15 धावपटू बक्षिसांसाठी पात्र आहेत.

पुरुषांमध्ये भारताची मदार असेल ती रेल्वेचा भैरवसिंग लोणे आणि पुणे आमीर् इन्स्टिट्यूटचा नथुराम यांच्यावर. भैरवसिंग लोणेची सवोर्त्तम वेळ आहे 2:21.09. पाच वर्षांपूवीर् लोणेचा हाँगकाँग मॅरेथॉनमध्ये सातवा क्रमांक लागला होता. आपण दोन तास 18 ते 19 मिनिटांच्या दरम्यान वेळ नोंदवू, असं त्याने सांगितलं.

नथुरामने गेल्या जुलै महिन्यात ठाणे महापौर मॅरेथॉन जिंकली होती. 2:21 ते 2:22 च्या दरम्यान वेळ नोंदवण्याचा विश्वास त्याने व्यक्त केला.

महिलांमध्ये भारताचं आशास्थान असेल लीलम्मा अल्फोन्सोवर. गेल्या वषीर् तिचा तिसरा क्रमांक लागला होता. पूर्ण आंतरराष्ट्रीय मॅरेथॉन जिंकणं हे माझं एक स्वप्न आहे. तसंच मला माझ्या वेळेत सुधारणाही करून दाखवायची आहे, असं लीलम्माने बोलून दाखवलं.

तसंच राष्ट्रीय विजेती माधुरी गुरनुले, सरबजीत कौर, पुष्पादेवी याही या मॅरेथॉनमध्ये आपला कस आजमावून पाहतील.

दरम्यान, ज्येष्ठ धावपटू सुनीता गोदा हिने पूर्ण मॅरेथॉनऐवजी अर्ध मॅरेथॉनमध्ये धावण्याचा निर्णय घेतला आहे. मुंबईला येताना मला ताप आला. अशा परिस्थितीत पूर्ण मॅरेथॉन न धावण्याचा सल्ला मला डॉक्टरांनी दिला आहे. म्हणूनच मी अर्ध मॅरेथॉनमध्ये धावण्याचं ठरवलं, असं गोदा म्हणाली. सर्वाधिक 74 मॅरेथॉनमध्ये धावण्याचा भारतीय विक्रम तिच्या नावावर आहे.

जयंती नेगी आणि माधुरी गुरनुले या भारतीय धावपटूंना या मॅरेथॉनमध्ये चांगली कामगिरी करून दाखवण्याची संधी आहे, अशी गोदा म्हणाली.

मॅरेथॉनमध्ये धावणारे प्रमुख भारतीय धावपटू

पुरुष : पूर्ण मॅरेथॉन : भैरवसिंह लोणे (रेल्वे), चिनाप्पा, बिपुल सहारिया, नथुराम ( आमीर् इन्स्टिट्यूट, पुणे).

अर्ध मॅरेथॉन : डी जयभाल, दीपचंद, नवीन चौधरी, जगन्नाथ लकडे, थोरला सुधीरकुमार, सीताराम, शिवधनसिंग, सुरेंदकुमार, महेशसिंग, धाकटा सुधीरकुमार, गोपालराम (सर्व आमीर् इन्स्टिट्यूट, पुणे).

महिला : पूर्ण मॅरेथॉन : लीलम्मा अल्फोन्सो ( रेल्वे), भगवती (दिल्ली).

अर्ध मॅरेथॉन : माधुरी गुरनुले (महाराष्ट्र), सुनीता गोदा (दिल्ली), सुमा, प्रीती राव, सी एस सुनीता (सर्व मुंबई) पुष्पादेवी, जयंती नेगी (दिल्ली).

 
</text>
</doc>
