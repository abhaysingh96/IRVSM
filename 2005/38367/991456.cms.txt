<doc>
<docno>991456.cms.txt</docno>
<text>
 
क्रीडा
तळवलकर, पाटील सांगा...स्पर्धांना शिस्त कधी येणार?
[ Saturday, January 15, 2005  09:26:54 pm]


संजय परब

मुंबई शहर व उपनगरातील व्यायामपटूंसाठी तसेच त्यांच्या व्यायामशाळांसाठी मानाची असलेली ' मुंबई श्री शरीरसौष्ठव स्पर्धा ' नेहमीप्रमाणे पार पडली. पण स्पधेर्चं ' हौशी ' रूप पाहून एखाद्या खेडेगावातील जत्रेला आल्याचा भास झाला. मुळात स्पर्धाचं सुरू व्हायला सात एक वाजून गेले होते. यंदा कोणत्याही परिस्थितीत दहा वाजता स्पर्धा संपेल, असं बृहन्मुंबई शरीरसौष्ठव संघटनेचे अध्यक्ष पपी पाटील छातीठोकपणे सांगत होते. पण आपला आणि आपल्या कारभाऱ्यांचा इतक्या वर्षांचा कारभार त्यांना माहित नसावा. कारण पुन्हा एकदा स्पर्धा संपायला रात्रीचे साडेबारा वाजले... हार-तुरे आणि शाल-श्ाीफळं यामधून शरीरसौष्ठवच नव्हे तर कुस्ती, कबड्डी, खोखो हे खेळ कधी बाहेर पडणार हा लाखमोलाचा सवाल आहे. हे सर्व खेळ खरंतर आपल्या मातीचे... आपल्या माणसांचे... पण बदलल्या काळात स्वत:ला बदलायला या खेळांना अद्याप जमू शकलेले नाही, ही शोकांतिका आहे.

प्रत्येक गटासाठी दहा स्पर्धंकांची आधीच निवड केल्यामुळे यंदा उशीर होणार नाही, असं सांगितलं गेलं तरी नेहमीचा उशीर झालाच आणि याला एकमेव कारण म्हणजे संघटकांनाच शिस्त नाही. आड्यातच नाही तर पोहऱ्यात येणार कुठून! सुट बुट घालून मिरवण्यात आणि खेळाडूंबरोबर स्वत:चे फोटो काढून इतक्या वर्षांची हौस फिटलेली नाही, हे पाहून हसावे की रडावे हेच कळत नाही. आमच्या खेळांना क्रिकेटसारखे पुरस्कतेर् मिळतं नाही आणि म्हणूनच पुर्रस्कत्यांचे सत्कार सोहळे हे करावेच लागतात ? असं एक कारण सांगितलं जातं. पण त्यासाठी खेळ, खेळाडू आणि क्रीडाप्रेमींना वेठीला धरण्याचा प्रकार सहनशीलतेचा अंत पाहणार आहे. व्यवस्थित नियोजन करून मुख्य स्पधेर्च्या आड सत्कार समारंभ येणार नाहीत, याची काळजी घेता येऊ शकते, मात्र यासाठी संघटकांनी स्वत:ला शिस्त लावून घ्यायला हवी. ठरलेल्या वेळेत स्पर्धा सुरू करायची आणि ती वेळेत संपवायची, असा निग्रह केल्यास काहीच कठीण नाही. यंदापासून पहिल्या दहा स्पर्धंकांची निवड करण्याचा चांगला पायंडा पाडला. पुढच्या वर्षापासून ती वेळेत सुरू होऊन वेळेतच संपेल, यासाठी पपी पाटील आणि महाराष्ट्र शरीरसौष्ठव संघटनेचे अध्यक्ष मधुकर तळवळकर यांनी प्रयत्न केल्यास साऱ्या महाराष्ट्रातील स्पर्धांसमोर आदर्श निर्माण होऊ शकेल.

स्टेजवरील हौशा नवशांनाही आवर घालण्याची गरज तर आहेच, शिवाय स्पर्धंकांच्या पाठिराख्यांनाही चाप लावायला हवा. तळवळकरांच्या समोर हे पाठिराखे स्टेजच्या समोर उभे राहून आणि स्टेजवरून चढून अतीउत्साहीपणा दाखवत होते. विजेता जाहीर झाल्यानंतर तर स्टेजवर एकच गोंधळ उडाला. प्रसार माध्यमांना तर साफ दुर्लक्षित करण्यात आलं. क्रिकेटशिवाय प्रसार माध्यमं इतर खेळांना फारस महत्व देत नाही, असा ओरडा करण्यापेक्षा कुस्ती, कबड्डी, खोखो व शरीरसौष्ठव संघटकांनी स्वत: बदलायला हवं. नीट नियोजन करून स्पर्धांची आखणी करायला हवी. पपी पाटील व मधुकर तळवळकर यांच्या शरीरसौष्ठव संघटनांकडून भविष्यात याच शिस्तीची अपेक्षा आहे.

 
</text>
</doc>
