<doc>
<docno>991457.cms.txt</docno>
<text>
 
क्रीडा
... अँड द विनर इज कैझाद कपाडिया!
[ Saturday, January 15, 2005  09:29:06 pm]


म.टा. क्रीडा प्रतिनिधी

मुंबई : ' अँड विनर इज कैझाद कपाडिया... ' अशी अधिकृत घोषणा झाली आणि व्यायामप्रेमींनी शिवाजीमंदीर डोक्यावर घेतले. निमित्त होतं ' मुंबई श्ाी 2005' शरीरसौष्ठव स्पधेर्चं. ' नो वन बिट कैझाद... द वन अँड वनली कैझाद... अशा घोषणांनी कैझादच्या किताबावर आधीच शिक्कामोर्तब झालं होतं. पंचांनी त्यावर अधिकृतरित्या शिक्कामोर्तब केलं इतकंच...

शिवाजी मंदिरमध्ये शुक्रवारी मध्यरात्रीपर्यंत सुरू राहिलेल्या आणि मुंबई शहर व उपनगरातील शरीरसौष्ठवपटू तसेच त्यांच्या व्यायामशाळांसाठी मानाची असलेल्या या स्पधेर्चा विजेता कोण ठरणार यासाठी संध्याकाळपासूनच शिवाजीमंदीरच्या प्रवेशद्वारावर उत्सकुता दिसत होती. या उत्सुकतेपोटीच नाट्यगृह तुंडब भरलं होतं. बसायला जागा नसल्यामुळे बऱ्याचजणांनी पाच तास उभं राहून या चुरशीच्या स्पधेर्चा आनंद घेतला आणि अखेर त्यांच्या डोळ्याच्या पारणं फेडलं ते कैझादनं. ' टॉप टू बॉटम ' सवोर्त्तम ठरलेल्या या शरीरसौष्ठवपटूनं चेस, आर्मस, फोरआर्मस, अॅबडॉमन, थाईज, बॅक अशा शरीराच्या प्रत्येक भागाचं उठावदार आणि विलोभनीय प्रात्यक्षिक दाखवताना पंच तसचं प्रेक्षकांकडून पैकीच्या पैकी गुण संपादन केले.

के 11 फिटनेस अॅकॅडमीच्या कैझादनं इतर पाच गटातील विजेत्या प्रतिर्स्पध्यांना मागे टाकताना हा किताब एकहाती मिळवला, इतकं त्याचं वर्चस्व होतं. स्लिमवेलचा 75 किलो वजनी गटाचा विजेता रेमंड मिस्काटा लढत देऊ शकलं, असं एक क्षण वाटतं होतं. पण एकमेकांसमोर आल्यानंतर मिस्काटा कैझादसमोर निष्प्रभ ठरला. एखाद्या शिल्पासारखं भासणार कैझादचं शरीर आणखी उभारी घेत होतं ते नसाच्या नयनमनोहारी नक्षीकामानं!

बृहन्मुंबई शरीरसौष्ठव संघटनेने आयोजित केलेल्या या स्पधेर्त विजेत्या कैझादला 31 हजार रूपयांचं रोखं इनामं तसंच किट व घड्याळ देऊन गौरवण्यात आलं. तसेच प्रत्येक गटातील पहिल्या तीन क्रमांकाना अनुक्रमे 3 हजार , 2 हजार व 1500 रूपये तसेच घड्याळ दिली गेली. तर चार ते सहा क्रमांकाकरिता रोख बक्षिसे व प्रमाणप्रत्रके दिली गेली.

अंतिम निकाल

55 किलो : 1 संदीप बांदल (पॉवरहाऊस) , 2 सलीम खान (गुरूदत्त जिम) , 3 जगदीश कदम ( मारूती व्यायामशाळा) , 4 संजय पवार ( विकी जिम) , 5 संकेत भरम (मुकेश पुरव जिम) , 6 जितेंद घरत ( सिल्मवेल).

60 किलो : 1 राजेश चव्हाण (साई जिम) , 2 संतोष ठोंबरे (बोवलेकर) , 3 विजय हसे ( पॉवरहाऊस) , 4 प्रशांत सोनावणे ( गुरुदत्त) , 5 दिपक सुवेर् (बोवलेकर) , 6 अनिल त्र्यंबके (बोवलेकर).

65 किलो : 1 फेड्रिक क्रियाडो ( पॉवरहाऊस) , 2 सागर कातुडेर् ( बोवलेकर) , 3 वरूण भट (विकी जिमनॅशियम) , 4 इजाझ सय्यद (पेटकर जिम) , 5 महेश राव (बोवलेकर) , 6 जयेंद मयेकर (स्लिमवेल).

70 किलो : 1 सुनील तोरसकर (बोवलेकर) , 2 राजेश देसाई (बॉडी लँग्वेज) , 3 अँथोनी फर्नांडिस (हळदणकर जिम) , 4 डॉमनिक फर्नांडिस (कपाडिया) , 5 संजीव भाटकर (जय भवानी) , 6 देवेंद वणगेकर ( गोल्ड जिम).

75 किलो : 1 रेमंड मिस्काटा (स्लिमवेल) , 2 नासिर अराफत (बॉडी लँग्वेज) , 3 वीरेन धोत्रे ( स्लिमवेल) , 4 राकेश पवार (खार जिमखाना) , 5 भूषण पाटील ( एफ.के.जिम) , 6 दर्शन सकपाळ (खार जिमखाना).

80 किलो : 1 कैझाद कपाडिया (के 11 फिटनेस अॅकॅडमी) , 2 संजय नडगावकर ( हळदणकर) , 3 लेसली फर्नांडिस ( अभिनव जिम).

 
</text>
</doc>
