<doc>
<docno>991241.cms.txt</docno>
<text>
 
संवाद
पर्सन ऑफ द इयर!
[ Saturday, January 15, 2005  05:00:22 pm]


अमेरिकन राष्ट्राध्यक्ष जॉर्ज डब्ल्यू. बुश यांना टाइम मासिकाचा ' पर्सन ऑफ द इयर ' हा बहुमानाचा किताब लागोपाठ दुसऱ्यांदा मिळाला आहे. त्यांनी अवलंबिलेल्या ठोस व आक्रमक धोरणांचे समर्थन करण्याची यापेक्षा दुसरी चांगली संधी कदाचित त्यांना मिळाली नसती. या किताबामुळे त्यांच्या विरोधकांना परस्पर चपराक बसली आहे. जनमताचा कौल घेऊन जनतेतफेर् निवडल्या जाणाऱ्या या किताबासाठी इतरांच्या तुलनेत अमेरिकन जनतेने बुश यांच्या पदरीच सरळसरळ पसंतीचे झुकते माप टाकले आहे.

एकूणच सुरक्षिततेच्या दृष्टीने सध्याची परिस्थिती दिवसेंदिवस अधिकाधिक प्रतिकूल बनत चालली आहे. अशा परिस्थितीत अमेरिकन जनतेला बुश हेच आपल्याला सुरक्षित व निभ्रांत जीवन जगू देऊ शकतील अशी खात्री वाटते. ' फॅरनहाइट 9/11' सारखे टीकात्मक चित्रपट येऊनसुद्धा बुश यांनी तुल्यबळ प्रतिस्पधीर् जॉन केरी यांच्यावर बाजी मारली. या विजयामुळे टाइम मासिकाचा ' पर्सन ऑफ द इयर ' हा मानाचा किताब त्यांना मिळण्यास मदत झाली. दुसऱ्यांदा मिळालेल्या विजयामुळे बुश हे व्हाइट हाऊसच्या गेल्या 50 वर्षांच्या इतिहासात सर्वात वजनदार व भारदस्त राष्ट्राध्यक्ष ठरले. बिल क्लिंटन हे डोक्याने हुशार म्हणून गणले जात. बुश त्या खात्यात थोडेसे मठ्ठ असले तरी ते ' मॅन ऑफ अॅक्शन ' आहेत. एखादे धोरण त्यांनी निश्चित करायचे ठरवले की ते कुठल्याही विरोधाला न जुमानता ते अमलात आणतातच. म्हणूनच अमेरिकेतील आम जनतेने त्यांच्यावर विश्वास दाखवला.

शारीरिक फिटनेसच्या बाबतीतही जॉर्ज डब्ल्यू. बुश हे त्यांच्या समकालीन नेत्यांमध्ये ' न्यूमेरो ऊनो ' ( नंबर वन) आहेत. 58 वषीर्य बुश जवळजवळ 6 फूट उंचीचे व भारदस्त व्यक्तिमत्त्वाचे आहेत. वॉशिंग्टनच्या बेथेस्डा या उपनगरात असलेल्या नॅशनल नेव्हल मेडिकल सेंटर येथे नुकतीच त्यांची वाषिर्क शारीरिक तपासणी पार पडली. 10 डॉक्टरांच्या पॅनलचे नेतृत्व करणाऱ्या डॉ. रिचर्ड टब् या बुश यांच्या वैयक्तिक फिजिशियनने त्यांना '' फिट फॉर ड्यूटी अॅण्ड... ही विल रिमेन फिट फॉर ड्यूटी फॉर द ड्यूरेशन ऑफ हिज प्रेसिडन्सी '' असे सटिर्फिकेट दिले. त्यांचे वजन 200 पौंडाच्या आसपास आहे व ते स्थूलत्वाकडे झुकणारे आहे. म्हणून खाण्यापिण्याच्या बाबतीत बुश अतिशय सतर्क असतात. (प्रेन्झेल खाणे त्यांनी अजिबात सोडून दिले आहे!) अल्कोहोलचे सेवन ते करीत नाहीत व नियमित व्यायामावर त्यांचा भर असतो. पूवीर् तर त्यांना पळण्याचं व्यसनच होतं. आठवड्यातून 5 दिवस ते पळायला जात. साधारण 3 मैलाचं अंतर धावून 20 मिनिटांत पार करत. 3 मैल पळण्यास 20 मिनिटे हे टाइमिंग त्यांच्या वयाच्या मानाने उत्तमच म्हणावे लागेल. पळण्याची व व्यायामाची त्यांना इतकी हौस आहे की आपल्या ' एअर फोर्स वन ' या खास विमानात त्यांनी जागीच पळण्याचे यंत्र-ट्रेडमिल बसवून घेतलं होतं. परदेश प्रवासांमध्ये लांबवरच्या उड्डाणांत ते हमखास तास दोन तास त्यावर पळण्याचा व्यायाम करीत. पण सध्या गुडघ्याच्या दुखण्यामुळे त्यांना पळणे बंद करून माऊंटन बाइकिंग, बेट ट्रेनिंग वगैरे इतर व्यायाम प्रकारांवर लक्ष केंदित करावे लागत आहे.

बुश म्हणतात की, व्यायामामुळे माझ्यातील अंतर्गत शक्तींना चालना मिळून माझ्यात विजिगीषू इर्षा निर्माण होते. मी माझ्यासाठी वेगवेगळी लक्ष्ये ठरवू शकतो व ती पूर्णत्वाकडे नेण्याची पराकाष्ठा करतो. फिटनेसमुळे शरीर व मन तरूण राहातं. बोलण्याचालण्यात आत्मविश्वास येतो व एकूणच छान वाटतं. म्हणूनच मला चिरकाल तरुणच रहायला आवडेल. वजन थोडे कमी करून तरुण-तरतरीत रहाणे व अमेरिकेच्या हिताची नवनवीन कामे अंगिकारणे हा माझा नववर्षाचा दृढसंकल्प आहे.

एकंदरीत जगात राज्यसूत्रे हलवणाऱ्या सत्ताधिकाऱ्यांची पदे तरुण व जास्त फिट असणाऱ्या नेत्यांकडे झुकल्याचे चित्र दिसते. टोनी ब्लेअर, पुतीन व जॉर्ज डब्ल्यू. बुश ही त्यातली ठळक उदाहरणे. जनरल परवेझ मुशर्रफ हे सुद्धा तुलनेने तरुणच आहेत. अपवाद भारताचाच आहे ? भारतीय नेतेमंडळींच्या वृद्धपणाची आर. के. लक्ष्मण यांनी मध्यंतरी आपल्या कार्टूनद्वारे छान खिल्ली उडवली होती. नेत्यांना प्रचंड मोठे हार घालण्याची हल्ली आपल्याकडे टूम निघाली आहे. या मोठ्या हाराचा भार सहन न होऊन एक वयोवृद्ध नेता चक्क भुईसपाट झाल्याचे त्यांनी दाखवले होते. असो.

' पर्सन ऑफ द इयर ' जॉर्ज डब्ल्यू. बुश लवकरच भारतभेटीवर येण्याची सुचिन्हे आहेत. त्यांचे सहकारी संरक्षणमंत्री डोनाल्ड रम्सफील्ड नुकतेच इथे येऊन त्यासंबंधीची चाचपणी व मोचेर्बांधणी करून गेले. जॉर्ज बुश यांच्या फेरनिवडीमुळे भारताला खूप फायदे होणार आहेत, आऊटसोसिर्ंग-बीपीओ- आयटी इंडस्ट्रीजना आणखी चांगले दिवस येतील. केरी निवडून आले असते तर कदाचित असे झाले नसते. अमेरिकन कंपन्यांची थेट गुंतवणूक वाढेल. शेअर बाजाराचा वाढता निदेर्शांक सुगीचे दिवस दर्शवतो. टेक्स्टाइल कोटा रद्द झाल्याने टेक्स्टाइल कंपन्यांना व बुश यांच्या ' स्वस्त औषधे ' या धोरणामुळे फार्मा कंपन्यांनाही चांगले दिवस येतील. बुश यांचा आणखी एक फायदा आपल्याला होणार आहे. ते राहिल्यामुळे परराष्ट्र व्यवहारमंत्री कॉलिन पॉवेल गेले, जे भारतद्वेष्टे व पाकिस्तानप्रेमी होते. त्यांच्या जागी कोण्डोलिसा राइस आल्या, ज्या भारतप्रेमी आहेत. राइस यांच्या नियुक्तीमुळे अमेरिकेच्या परराष्ट्र धोरणात भारताला झुकते माप मिळेल.

अमेरिकेला गैरवाजवी युद्धाच्या खाईत लोटणारा व अमेरिकन अर्थव्यवस्थेला ' वॉर मशीन ' बनवणारा म्हणून बुश यांच्यावर एका बाजूने टीकाही होत आहे. पण तरीही बहुसंख्य जनता त्यांच्या दहशतवादाविरुद्धच्या दृढनिश्चयी धोरणांवर संतुष्ट आहे व त्यांना सेकंड टर्मची संधी मिळाली आहे. पहिल्या टर्ममध्ये झालेल्या चुका बुश सुधारतील व दुसरी टर्म अधिक चांगली करतील अशी अपेक्षा आहे. कुणी सांगावं , 2005 साली अधिक दैदिप्यमान कामगिरी करून ते ' पर्सन ऑफ द इयर ' हा किताब तिसऱ्यांदा मिळवून त्याची हॅटट्रिकही साधतील!

जयवंत दातार

 
</text>
</doc>
