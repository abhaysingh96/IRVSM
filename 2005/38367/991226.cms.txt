<doc>
<docno>991226.cms.txt</docno>
<text>
 
संवाद
भावनेला आवरा!
[ Saturday, January 15, 2005  04:51:25 pm]


त्सुनामी लाटेमुळे अनेक मुले अनाथ झाली. ती सध्या वेगवेगळ्या अनाथाश्रमात रहात आहेत. या मुलांच्या करुण कथा वर्तमानपत्रे व विविध वृत्त वाहिन्यांवर सारख्या वाचायला व पहायला मिळतात. यामुळे बरेच लोक या अनाथ मुलांना ' घर ' देण्यास पुढे येत आहेत. त्यांचे विचार उदात्त आहेत, त्यांचा उद्देश महान आहे. पण ही मुले अॅडॉप्शनला देण्याआधी किंवा ती अॅडॉप्शनला देण्याचा विचार होण्याआधी, अनेक कायदेशीर मुद्दे उपस्थित होतात. त्यासंदर्भातील बातचीत-

त्सुनामी लाटांमुळे जी मुले अनाथ झाली ती सरकार लगेच अॅडॉप्शनला देऊ शकेल का ?

नाही. अनाथ मुले अॅडॉप्शनला देता येत नाहीत. अनाथ म्हणजे ज्यांना आईवडील नाहीत. पण आजी-आजोबा, काका-मामा, कुणीतरी दूरचे का होईना - नातेवाईक आहेत. त्यांना आई-बापाचे नाव आहे, घर आहे. काही मालमत्ता आहे.

मग या मुलांना अॅडॉप्शनला देताना काय करावे लागेल ?

पहिले म्हणजे ही मुले ज्या संस्थांमध्ये आहेत, त्यांनी वर्तमानपत्रात या मुलांचे फोटो व संपूर्ण माहिती प्रसिद्ध केली पाहिजे. ही मुले कोणती भाषा बोलतात, कोणत्या जिल्ह्यातील आहेत त्या जिल्ह्यातील स्थानिक वर्तमानपत्रात हे फोटो प्रसिद्ध करायला हवेत. तसेच ज्या राज्यात ही मुले आहेत, त्या राज्याच्या प्रादेशिक भाषेतील वर्तमानपत्रात व दूरदर्शनवर हे फोटो व माहिती प्रसिद्ध झाली पाहिजे.

पहिले म्हणजे ही मुले ज्या अनाथाश्रमात किंवा स्थानिक छावणीत असतील, तेथे त्यांची नोंद स्थानिक पोलिस स्टेशनात करायला हवी. तसेच ही माहिती व त्या मुलांचे फोटो ' हरवलेली बालके ' या सदरात राज्य पोलिसांतफेर् इतर पोलिस ठाण्यांत व जिल्ह्यांत तसेच इतर राज्यांत कळवायला हवी. म्हणजे जर एखाद्या आई-वडिलांनी आपले मूल हरवले आहे अशी पोलिसांत नोंद केली तर त्या मुलाचा तपास होऊ शकेल.

म्हणजे फोटो प्रसिद्ध झाला की लगेच ही मुले अॅडॉप्शनला जाऊ शकतील का ?

फोटो प्रसिद्ध झाल्यावर व दूरदर्शनवर या मुलांचे चित्र प्रसिद्ध झाल्यावर एक ते तीन महिने वाट बघून त्या जिल्ह्यातील बाल न्याय समिती पोलिसांचा रिपोर्ट मिळाल्यानंतर या मुलांना ' निराधार-निराश्रित ' घोषित करेल आणि नंतरच कायदेशीररित्या ही मुले अॅडॉप्शनला दिली जाऊ शकतील.

आता सरकार या अनाथ मुलांना प्रत्येकी पाच लाख रुपये देणार आहे. जर ही मुले अॅडॉप्शनला गेली तर या मुलांचे व त्यांच्या पैशाचे काय होईल ?

लातूर-उस्मानाबादला भूकंप झाला तेव्हा हाच प्रश्ान् उभा राहिला होता. त्यावेळीही अनेक मुले अनाथ झाली होती व त्या मुलांना अॅडॉप्शनला घेण्यास अनेक लोक पुढे आले. मंत्रालयात तर रांगच रांग लागली. या मुलांना शासनाकडून पैसा आणि जमिनी मिळणार होत्या. पण ही मुले अॅडॉप्शनला गेली असती तर या मुलांना ही सर्व मिळणारी जमीन आणि पैसे मिळाले नसते.

यावर काय उपाय शोधला ?

अनेक सेवाभावी संस्थांनी या मुलांना आपल्या शाळेत-वसतिगृहात शिकायला नेले. सरकारने जिल्हाधिकाऱ्यांना त्या मुलांचे पालक बनवले आणि ते मूल अठरा वर्षांचे

होईपर्यंत ती जमीन आणि पैसे सरकारतफेर् जिल्हाधिकाऱ्यांच्या अखत्यारीत ठेवले.

जी मुले आपल्या नातेवाईकांकडे रहायला गेली आणि सज्ञान झाली, त्यांना हे पैसे व जमिनी मिळाल्या. तसेच शाळेत व वसतिगृहात राहणाऱ्या मुलांना सरकारकडून आलेला पैसा व जमिनी मिळाल्या पण जी मुले सज्ञान व्हायच्या आत मृत्युमुखी पडली, त्यांच्या जमिनी व पैसे सरकार दरबारी जमा झाले.

याचे कारण कुणी पैसा व जमिनीच्या आशेने मुले सांभाळू नयेत व काही घातपात घडू नये. मुख्य म्हणजे या मुलांना आपल्या बापाचे नाव ठेवता आले.

पण तुम्हाला असे नाही का वाटत की या मुलांना घर मिळणं जास्त महत्त्वाचं आहे ?

कुणाला काय वाटतं याला महत्त्व नाही. कायदेशीर प्रक्रिया महत्त्वाची आहे. निव्वळ भावनात्मक होऊन चालत नाही. कितीही प्रदीर्घ आणि कटकटीची वाटली तरी ही प्रक्रिया पूर्ण झाल्याशिवाय ही बालके ' निराधार-निराश्रित ' घोषित होऊ शकत नाहीत आणि हे झाल्याशिवाय ती अॅडॉप्शनला जाऊ शकत नाहीत.

आज श्ाीलंकेत या त्सुनामी लाटेमुळे अनाथ झालेली बालके अॅडॉप्शनला दिली जाऊ नयेत, असे आदेश दिलेत ? असे का ?

श्ाीलंका, भारत, कोरिया, फिलीपाईन, व्हिएतनाम, या देशांतून परदेशात अनेक बालके - साधारण वर्षांपर्यंतची अॅडॉप्शनला जातात. अशा वेळी ही न्यायालयीन प्रक्रिया पूर्ण न करता, एखादे तान्हे बाळ परदेशी गेले तर त्याची आई किंवा आईवडील त्या बाळाची वाट पाहत राहतात आणि त्या बाळाला आपल्या स्वत:च्या घरात रहायचा/वाढायचा अधिकार नाकारला जातो.

अॅडॉप्शनला देताना अॅडॉप्टिव्ह पालकांविषयी कोणती माहिती घेतली जाते ?

अॅडॉप्टिव्ह पालकांचे वयाचे दाखले, लग्नाचे सटिर्फिकिट, वैद्यकीय तपासणीचे दाखले, ।।ढ्ढङ्क, ।।द्गश्च क्च चे रिपोर्ट, पगाराचे दाखले, मालमत्तेचे दाखले, आथिर्क क्षमता तसेच आथिर्क गुंतवणूक , 3 ओळखींच्या व्यक्तींकडून शिफारस पत्रं, अशी एकूण 15 कागदपत्रं सादर करावी लागतात. त्यानंतरच संस्था गृहभेट अहवाल तयार करते आणि नंतर बाळ अॅडॉप्ट करू इच्छिणाऱ्यांना दाखवते.

इतक्या सर्व कागदपत्रांची खरंच गरज असते का ?

एका प्रदीर्घ विचारप्रक्रियेनंतर शासन आणि न्यायालयाने आखून दिलेली ही प्रक्रिया आहे. निश्चितच यात काहीतरी तथ्य आहे. एखादी गाडी विकत घेताना, आयुविर्मा घेतानादेखील लांबलचक कागदपत्रांची यादी सादर करावी लागते. मग अॅडॉप्शनसाठी कागद मागितले. तर इतका त्रास का व्हावा ?

त्सुनामी लाटेमुळे जी मुले अनाथ झाली ती इतर राज्यांमध्ये का पाठवली जात नाहीत ? म्हणजे ती लवकर अॅडॉप्शनला जाऊ शकतील!

एका राज्यातील मूल दुसऱ्या राज्यात पाठवले जाऊ शकत नाही. इतकेच काय, पण एका जिल्ह्यात सापडलेले मूलदेखील त्याच राज्याच्या दुसऱ्या जिल्ह्यात जाऊ शकत नाही. प्रत्येक राज्यात हरवलेली मुले सांभाळणाऱ्या संस्था राज्य सरकारतफेर् परवानाधारित असतात. प्रत्येक राज्याच्या प्रत्येक जिल्ह्यात अशा नोंदणीकृत संस्था आहेत. हरवलेले मूल जिल्ह्याच्या बालकल्याण मंडळातफेर् त्याच जिल्ह्यातील संस्थेत पाठवले जाते. अशा प्रकारे हरवलेले मूल त्याच्या आईवडिलांना सापडण्याची शक्यता वाढते.

याचा अर्थ त्सुनामीमुळे अनाथ झालेल्या मुलांना आयुष्यभर संस्थेतच रहावे लागेल का ?

नाही. लातूर-उस्मानाबादच्या भूकंपातील अनाथ पण निराधार-निराश्ाति बालकांसाठी महाराष्ट्र शासनाने ' पर्यायी गृह योजना ' सुरू केली. या योजनेअंतर्गत अनाथ झालेल्या बालकाला त्याच्या जवळच्या नातेवाईकांकडे घरी संभाळायला ठेवले. महाराष्ट्रातील काही सेवाभावी संस्थांनी ही योजना राबवण्यास हाती घेतली. या योजनेनुसार त्या बालकाला सांभाळणाऱ्या कुटुंबाला दरमहा रु. 250/- व संस्थेला त्या बालकावर देखरेख करण्यास दरमहा 50/- एवढे देऊ केले. अशा प्रकारे मुले कुटुंबात राहिली.

मग त्सुनामीत अनाथ झालेल्या मुलांना अॅडॉप्ट करू इच्छिणाऱ्या व्यक्तींना तुम्ही काय सल्ला द्याल ?

सल्ला एकच- भावनावश होऊ नका. विचारपूर्वक निर्णय घ्या. भावनेबरोबर एक कठोर कर्तव्यही असते. ते पार पाडण्याची तयारी करा. हीच मुले अॅडॉप्ट करायची असली तरी ती कायदेशीररीत्या ' निराधार-निराश्ाति ' घोषित व्हायची वाट बघा. तोपर्यंत भावनेचा आवेेग टिकला तर जरूर अॅडॉप्ट करा. नाहीतर, इतर संस्थांमध्ये अनेक मुले आपल्या माता-पित्यांची वाट बघताहेत. त्यांच्यापैकी एखादे मूल अॅडॉप्ट करा. किंवा आपल्याला हे जमणार नाही, असे वाटले तर विचार सोडून द्या.

कारण अॅडॉप्शन हे कायमचे आहे. लग्नात घटस्फोट असू शकतो ; पण अॅडॉप्शनमध्ये तो नाही. तेव्हा आपली चूक झाली असे वाटले तर ती चूक सुधारण्याची संधी इथे नाही.

 
</text>
</doc>
