<doc>
<docno>991466.cms.txt</docno>
<text>
 
महाराष्ट्र
तब्बल 12 वर्षांनी झळकतोय सचिनचा विनोदी सिनेमा
[ Saturday, January 15, 2005  09:56:54 pm]


म. टा. प्रतिनिधी

पुणे : प्रसिद्ध अभिनेता-दिग्दर्शक-निर्माता सचिन पिळगावकर याचा ' नवरा माझा नवसाचा ' हा नवा मराठी सिनेमा येत्या 21 जानेवारी रोजी पुण्यासह महराष्ट्रात एकाच वेळी आठ ठिकाणी प्रदशिर्त होत आहे. तब्बल 12 वर्षांच्या कालखंडानंतर लागणारा सचिनचा हा पहिला विनोदी सिनेमा असल्यामुळे प्रेक्षकांमध्ये त्याबद्दल बरीच उत्सुकता आहे.

सचिनचीच कथा, पटकथा आणि संवाद असणाऱ्या या सिनेमाला ' श्वास ' चे छायालेखक संजय मेमाणे यांचे छायाचित्रण लाभले असून पुण्यातील तरुण संगीतकार जितेंद कुलकणीर् याने प्रथमच या सिनेमाद्वारे संगीत अणि पार्श्वसंगीत दिले आहे. बॉलिवुडमधील स्टार गायक सोनू निगम याचा आवाजही प्रथमच मराठी गाण्यात ऐकायला मिळणार आहे. सचिन, सुप्रिया, अशोक सराफ, अतुल परचुरे, रीमा लागू इत्यादींच्या भूमिका असणाऱ्या या सिनेमाचे चित्रण कोकणातील निसर्गरम्य पार्श्वभूमीवर झाले आहे.

' नवरी मिळे नवऱ्याला ', ' माझा पती करोडपती ', ' आमच्यासारखे आम्हीच ', ' आत्मविश्वास ' इत्यादी वैविध्यपूर्ण सिनेमे देणाऱ्या सचिनचा ' आयत्या घरात घरोबा ' हा सिनेमा 1992 मध्ये लागला. त्यानंतर दूरदर्शन मालिका, म्युझिक अल्बम यामुळे 12 वर्षांत मराठी प्रेक्षकांच्या भेटीला त्याचा एकही सिनेमा आला नाही. ' नवरा माझा नवसाचा ' पुण्यात प्रभात थिएटरसह, इ-स्क्वेअर आणि सिटी प्राइड या मल्टिप्लेक्स थिएटरमध्येही प्रदशिर्त होत आहे.

' कोणत्याही अॅवॉर्डसाठी नव्हे, तर रिवॉर्डसाठी म्हणजेच प्रेक्षकांच्या पसंतीस उतरेल अशा निखळ मनोरंजनासाठी हा सिनेमा बनवला आहे. तसेच अस्सल मराठी बाज असलेला हा सिनेमा सर्वसामान्य मराठी प्रेक्षकाबरोबरच मल्टिप्लेक्स प्रेक्षकांसाठीही आहे ', असे सचिनने पत्रकार परिषदेत सांगितले. तो म्हणाला की, या सिनेमातील गाण्यांची कॅसेट प्रथमच ' एचएमव्ही ' तफेर् काढण्यात येत आहे. तसेच सिनेमातील काही ध्वनीमुदण पुण्यात प्रमोद चांदोरकर आणि तुषार कराडकर यांनी केले.

ही कथा बस प्रवासात घडत असली तरी ' बॉम्बे टू गोवा ' या सिनेमाशी त्याचा संबंध नाही. त्यातील एसटी बस, बस कंडक्टर आणि प्रवास एवढे साम्य सोडल्यास माझा सिनेमा वेगळा आहे. पूर्ण करमणूकप्रधान असणाऱ्या या सिनेमाच्या निमिर्तीसाठी सुमारे 55 लाख रुपये खर्च आला असल्याचे सचिनने सांगितले.

दिग्दर्शनाच्या बाबतीत आपल्यापुढे राजा परांजपे, ऋषिकेश मुखजीर्, विजय आनंद, के. विश्वनाथ आणि गुरुदत्त यांचा आदर्श आहे, त्यांच्या प्रत्यक्ष अप्रत्यक्ष मार्गदर्शनाचा चित्रपटात उपयोग करून घेण्याचा प्रयत्न असतो, असेही सचिन म्हणाला.

 
</text>
</doc>
