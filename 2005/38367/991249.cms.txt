<doc>
<docno>991249.cms.txt</docno>
<text>
 
संवाद
गेट सेट अँड भागो...
[ Saturday, January 15, 2005  05:10:54 pm]


मॅरेथॉन... एक सदोदित धावणारं शहर आज इथं ' ऑफिशिअली ' धावणारेय. त्यात धावताहेत क्रीडापटू, वृद्ध-अपंग आणि हौशेनवशे. या साऱ्यांच्या बरोबरीनं मॅरेथॉनमध्ये धावणार आहे ' पैसा ', तोही सेलिब्रिटिजच्या पायांनी. सेलिब्रिटिज हू आर रनिंग फॉर अ कॉज. काय आहे हे ' कॉज '?...

मॅरेथॉन म्हटलं की खराखुरा धावपटू पहिला क्रमांक मिळविण्यासाठी... अपंग किंवा वृद्ध एका वेगळ्या जिद्द्चं दर्शन घडविण्यासाठी...आणि आपल्यासारखी हौशी मंडळी स्टॅमिना किती आहे याची चाचपणी करण्यासाठी धावणार...या सगळ्यांच्या बरोबरीनं मॅरेथॉनमध्ये पैसाही ' धावू ' लागला आहे. तोही सेलिब्रिटीज्च्या पायांनी! मॅरेथॉनमध्ये सचिन तेंडुलकर अमुक एका संस्थेसाठी धावणार, तर आशुतोष गोवारीकर तमुकसंस्थेसाठी ' वॉर्म अप् ' करतोय, अशा बातम्या गेले काही दिवस आपण वाचल्या आहेत. पण या संस्था कोणत्या आहेत, त्या काय काम करतात आणि ही मंडळी त्यांच्यासाठी का धावणार आहेत, असा प्रश्ान् अनेकांना पडला आहे. रस्त्यावरील किंवा झोपडपट्टीतील मुलं, कुष्ठरोगी, पुनर्वसनाच्या प्रतिक्षेत असलेले एड्सग्रस्त, अनाथाश्रम, वृद्धाश्रम, पर्यावरण अशा विविध क्षेत्रांमध्ये काम करणाऱ्या संस्थांना निधी उपलब्ध व्हावा, म्हणून हे ' धावपटू ' या मॅरेथॉनमध्ये सहभागी होत आहेत. आंतरराष्ट्रीय स्तरावर नावाजलेले आणि मॅनेजमेंट गुरू म्हणून ओळखले जाणारे मंुबईचे डबेवालेही त्यांच्या संघटनेसाठी सहभागी होत आहे. तर सर्वांच्या धावण्याचा हा मुख्य उद्देश आहे आणि या मॅरेथॉनची स्लोगनच आहे ' रन फॉर अ कॉज '!

सचिन तेंडुलकर, कपिल देव, आशुतोष गोवारीकर, नंदिता दास, जावेद जाफरी, नाना पाटेकर, अनिल अंबानी, राहुल बोस, अंजू जॉर्ज, आनंद महिंदा यांच्यासारखे अनेक ' स्टार ' रविवारी ट्रॅकवर उतरणार आहेत. हे सर्वजण विविध स्वयंसेवी संस्थांचे प्रतिनिधित्व करतील. कोणी सचिन प्रतिनिधित्व करीत असलेल्या संस्थेला निधी देईल, तर कोणी नाना पाटेकरच्या! देणाऱ्याची पसंद महत्त्वाची.

निधी जमविण्यासाठी ' गिव्ह फाऊंडेशन ' चा पुढाकार असतो. निधी जमविण्याचे दोन प्रकार आहेत. देणारा ' गिव्ह फाऊंडेशन ' कडे देणगी देऊ शकतो किंवा थेट संबंधित संस्थेकडे जमा करू शकतो. फाऊंडेशनकडे जमणाऱ्या निधीचे नंतर ऑडिट होऊन ज्या संस्थांच्या नावे त्यांच्याकडे देणगी आली असेल ती रक्कम त्या संस्थांकडे सुपूर्द केली जाते. देणगीदाराला प्रमाणपत्र आणि पोचपावती मिळते. फाऊंडेशनच्या वेबसाइटवर मॅरेथॉन झाल्यावर साधारणपणे एक आठवड्याने देणगीदारांची नावं प्रसिद्ध केली जातात.निधी जमविण्याचे तीन प्रकार आहेत.

ड्रीम टीम : या टीममधील धावपटूंचे टागेर्ट असते एक लाख जमा करण्याचे.कॉपोर्रेट चॅलेंज : 30 धावपटूंचा सहभाग असलेली 38 कंपन्यांची टीम. टागेर्ट दीड लाख.प्लेझर युनायटेड : सर्वसामान्यांना एखाद्या संस्थेला देणगी द्यायची असेल त्यांच्यासाठी हा गट.

मागील वर्षी फाऊंडेशनकडे या माध्यमातून सुमारे 52 लाख रुपये विविध संस्थासाठी जमा झाले होते. काही देणगीदारांनी परस्पर संस्थांकडे दिले असल्यामुळे ती नोंद फाऊंडेशनकडे नसते. परस्पर दिला गेलेला निधी अंदाजे एक कोटी रुपये होता, अशी माहिती फाऊंडेशनचे वेंकट यांनी दिली. दुसऱ्या संस्थांना निधी उपलब्ध व्हावा म्हणून फाऊंडेशनने पुढाकार घेतला आहे, असंही त्यांनी सांगितलं. मागील वषीर् संस्थांसाठी धावणाऱ्यांची संख्या एक हजार होती. यावषीर् ती पाच हजार झाली आहे. सहभागी धावपटूंची संख्या मात्र , 25 हजार आहे. त्यात बदल करण्यात आलेला नाही. त्सूनामीग्रस्तांचे पुनर्वसन हा सध्या देशापुढील महत्त्वाचा प्रश्ान् आहे. समाजातील विविध घटक त्यासाठी योगदान देत आहेत. मॅरेथॉनच्या निमित्तानं त्सूनामीग्रस्तांसाठी खास मदत निधी कक्ष सुरू करण्यात आला आहे.

... मॅरेथॉनमध्ये पैसा धावणार आहे तो असा. तर मग, गेट, सेट अॅण्ड भागो!

जयंत होवाळ

 
</text>
</doc>
