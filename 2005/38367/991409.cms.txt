<doc>
<docno>991409.cms.txt</docno>
<text>
 
खास बात
परदेशी वित्तीय संस्था: अनाठायी भीती
[ Saturday, January 15, 2005  08:35:34 pm]


परदेशी गुंतवणूकदार संस्थांनी ( fii) केलेली गुंतवणूक ही आगामी काळातील धोक्याची सूचना आहे, अशी वावटळ सध्या गुंतवणूक बाजारात उठली आहे. परदेशी गुंतवणूकदार संस्थामुळे बाजारातील धोका वाढला असून खूप मोठा अनर्थ घडण्याची शक्यता आहे, असेही भासवले जात असले तरी वस्तुस्थिती यापेक्षा वेगळी आहे.

परदेशी गुंतवणूकदार संस्थाचा गट हा नवा आहे आणि त्यांनी शेअरबाजारातील स्थिरताच वाढवली आहे. 1993 पासून परदेशी गुंतवणूकदार संस्थाचा गट भारतात गुंतवणूक करत आहेत आणि आजच्या घडीपर्यंत त्यांनी 25 अब्ज डॉलर इतकी गुंतवणूक केली आहे. इतक्या मोठ्या गुंतवणूकीचा इथल्या शेअरबाजारवर सकारात्मक प्रभाव पडला आहे.

परदेशी गुंतवणूकदार संस्थाचा गट भारतीय शेअर बाजारसाठी निश्चितच उपयुक्त आहे. यापुढेही जाऊन असे सांगवेसे वाटते की, आपण सगळ्यांनीच या गुंतवणूकीवर विश्वास ठेवायला पाहिजे.

परदेशी गुंतवणूकदार संस्थाच्या गुंतवणूकीला हर्षद मेहताच्या घोटाळ्यानंतर सुरुवात झाली.यांनतर शेअर बाजारात अनेक बदल घडून आले. यासाठी आपण परदेशी गुंतवणूकदार संस्थानाच धन्यवाद दिले पाहिजे.

भारतीय शेअर बाजारातील व्यवहारांचे संशोधन अलीकडच्या काळात अधिकाधिक व्यावसायिक होत आहे.परदेशी गुंतवणूकदार संस्थांकडून करण्यात येणारी गुंतवणूक हीदेखील संबंधित कंपनीचा सारासार अभ्यास केल्यानंतरच करण्यात येते. बाजारगप्पांवर किंवा अफवांच्या आधारावर ही गुंतवणूक केली जात नाही.याचा परिणाम भारतीय शेअर बाजारातील दलालांवरदेखील झाला आहे. भारतीय दलालांना स्वत:मधील कौशल्य वाढवावी लागलीच तसेच व्यवहारांच्या संशोधनाच्या आधारावर आपल्या ग्राहकांना सल्ले देणे भाग पडले. एकप्रकारे शेअरबाजारातील व्यावसायिकताच यामुळे वाढीला लागली. यातच राष्ट्रीय शेअरबाजाराच्या आगमनाबरोबरच भारतीय शेअर बाजार, व्यवहारांचे तंत्रज्ञान आणि दलालांचे कौशल्य या दोन्हीबाबतीत जगातील अग्रगण्य शेअरबाजारांपैकी एक ठरला.

परदेशी गुंतवणूकदार संस्थाचा आणखी एक फायदा असा झाला की यांच्यामुळे नव्या पद्धतीचे म्युच्युअल फंड बाजारात आले जेणेकरून बाजारातील लोकशाहीप्रणाली विकसित झाली. आता अधिकाधिक लोक म्युचुअल फंडाच्या दजेर्दार सेवेकडे आकषिर्त होऊ लागले आहेत.

भारतीय कॉर्पारेट जगतातील कंपन्यांच्या समभागांचे आता आंतरराष्ट्रीय बाजारात व्यवहार होऊ लागले आहेत. यासाठी आंतरराष्ट्रीय क्षेत्रात हिशोब लेखनाचे जे नियम वापरले जातात त्याच पद्धतीचे नियम आपल्याही स्वीकारावे लागले. यामुळेच भारतीय कॉर्पारेट जगतातील व्यवस्थापन जास्तीत जास्त व्यावसायिक आणि पारदर्शक झाले. याचीच दुसरी बाजू अशी की, इथले व्यवस्थापन आंतरराष्ट्रीय बाजारातील कंपन्याशी लढा देण्यासाठी आत्मविश्वासाने पावले टाकू लागले आहे.

2000 मध्ये भारतीय बाजाराला प्रथमच ' डिरायव्हेटीज ' ची ओळख झाली. सामान्य गुंतवणूकदार आणि परदेशी गुंतवणूकदार संस्थाचा गट हेच याचे व्यवहार करत असत. देशाच्या राष्ट्रीय शेअर बाजारात होणाऱ्या एकूण व्यवहारांपैकी 18 ते 20 टक्के व्यवहार या क्षेत्रात होत आहेत. देशी गुंतवणूकदार संस्था या क्षेत्रात व्यवहार करत नाहीत. परदेशी गुंतवणूकदार संस्थनी या क्षेत्रात केलेल्या गुंतवणूकीमुळे बाजाराचा विकास तर झालाच पण बाजार अधिक प्रगल्भ झाला आहे.

परदेशी गुंतवणूकदार संस्थांमुळे आंतरराष्ट्रीय बाजारातील व्याजदर आणि भारतीय व्याजदर समान रेषेत आले आहेत.याचा फायदा असा झाला की, आता आंतरराष्ट्रीय कॉपोर्रेट जगतातील कंपन्यांना ज्या व्याजदराने अर्थसहाय्य मिळते त्याचदराने भारतीय कंपन्यांना अर्थसहाय्य मिळू लागले.त्यामुळे भारतीय कंपन्यांना आंतरराष्ट्रीय क्षेत्रात अधिक कार्यक्षमपणे स्पधेर्ला उतरणे शक्य झाले.

1991 मध्ये आपल्या देशावर सोने गहाण ठेवण्याची वेळ आली होती. पण आता मात्र आपल्या देशाकडे गंगाजळीचा गंभीर प्रश्न् उरलेला नसून, यास्थितीपर्यंत येण्यामध्येही परदेशी गुंतवणूकदार संस्थाचा वाटा मोठा आहे. गेल्या दशकात विकासाचा दर हा 2 ते 3 टक्क्यांवरुन 6 टक्क्यांपर्यत वाढला आहे. प्रत्यक्ष किंवा अप्रत्यक्षरित्या परदेशी गंुतवणूकदार संस्थाचा गटच याला जबाबदार आहे.

परदेशी गुंतवणूकदार संस्थांमुळे भारतातील देवाणघेवाणीची पद्धत आणि बटवड्याचे तंत्रज्ञान आधुनिक बनले आहे, शेअरबाजारातील आणि कॉपोर्रेट जगातील निरंकुश शक्तींच्या व्यवहारांवरही नियंत्रण आले आहे. या बदलत्या प्रवाहांमुळे गुंतवणूकदारांच्या सुरक्षिततेला अधिक प्राधान्य मिळत आहे. भारतातील साधनसंपत्तीचे विभाजन आणि कॉपोर्रेट व्यवस्थापन या दोन्हीमधील कार्यक्षमता वाढल्यामुळे देशाच्या अर्थव्यवस्थेची कामगिरीही सुधारली आहे.

थोडक्यात परदेशी गुंतवणूकदार संस्थांच्या गटाकडून अधिकाधिक गंुतवणूक आकषिर्त करण्यासाठी संधी उपलब्ध करुन देणे, हे आपल्या देशाच्या आणि बाजाराच्या दृष्टीने हितावह आहे. परदेशी गंुतवणूकदार संस्थांमुळे आतापर्यंत झालेले फायदे हे सर्वांसमोर आहेतच.

संजीव शहा,

कार्यकारी संचालक, बेंचमार्क अॅसेट मॅनेजमेंट कंपनी

( रूपांतर : विश्वनाथ गरुड)

 
</text>
</doc>
