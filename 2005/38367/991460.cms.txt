<doc>
<docno>991460.cms.txt</docno>
<text>
 
महामुंबई
कापूस खरेदीप्रश्नी मंत्रिमंडळ बैठकीवर भाजपचा मोर्चा
[ Saturday, January 15, 2005  09:40:12 pm]


म. टा. प्रतिनिधी

मुंबई : राज्यात परप्रांतातून कापूस येत असल्याची आवई उठवून सरकारने कापसाची खरेदीच बंद केली आहे. कापूस खरेदी केंदावर तीन आठवडे ताटकळत बसूनही पणन महासंघाने कापूस खरेदी न केल्याने खान्देशात शेतकऱ्यांनी कापूस जाळून टाकण्याची कृती केली आहे. मंत्र्याना पूर्ण पगार देणारे सरकार कापूस उत्पादक शेतकऱ्यांना मात्र कापसाची अधीर्च रक्कम देत आहे, असे आरोप करून, पुढील महिन्यात औरंगाबाद येथे होणाऱ्या राज्य मंत्रिमंडळाच्या बैठकीवर विराट शेतकरी मोर्चा नेण्याचा इशारा भाजपचे ज्येष्ठ नेते एकनाथ खडसे यांनी दिला. भाजप या विरोधात राज्यात सात ठिकाणी परिषदा घेणार असल्याचेही त्यांनी सांगितले.

टॅक्टरमधून कापूस आणल्यास तो खरेदी न करण्याचा निर्णय राज्य सरकारने घेतला आहे. यामुळे बैलगाड्यांसह शेतकऱ्यांनी कापूस खरेदी केंदावर तीन आठवड्यांपासून रांगा लावल्या आहेत. जळगाव जिल्ह्यात तीन आठवड्याच्या प्रतीक्षेनंतर खरेदी केंदावरच आपल्या कापसाला आग लावण्याची घटना घडली आहे. याहून भीषण म्हणजे एक शेतकरी कापसाच्या गाठीवरच मरण पावला तर दुसऱ्यास वेड लागले, असा दावा त्यांनी केला.

 
</text>
</doc>
