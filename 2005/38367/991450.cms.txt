<doc>
<docno>991450.cms.txt</docno>
<text>
 
महाराष्ट्र
'इको टुरिझम'साठी वनखात्याचा पुढाकार
[ Saturday, January 15, 2005  09:20:39 pm]


म. टा. प्रतिनिधी

ठाणे : मानपाडा येथे संजय गांधी राष्ट्रीय उद्यानाला लागून असलेल्या वनखात्याची सुमारे 168 हेक्टर जमीन ' इको टुरिझम ' च्या माध्यमातून विकसित करण्याच्या ठाणे महानगरपालिकेच्या प्रस्तावास वनखात्याने तत्वत: मान्यता दिली असून तशा प्रकारचा प्रस्ताव महापालिकेने पाठवल्यास सात दिवसांच्या आत त्याला मंजुरी देण्याची घोषणा राज्याचे वनमंत्री बबनराव पाचपुते यांनी शुक्रवारी ठाण्यात केली.

येऊरचा पर्यटनक्षेत्र म्हणून विकास करण्यासाठी पाचपुते यांनी संबंधित अधिकाऱ्यांची बैठक घेतली. त्याला अतिरिक्त मुख्य सचिव अशोक खोत, सहसचिव राजेंद मंगळूकर, आमदार जीतेंद आव्हाड, नगरसेवक प्रताप सरनाईक, आयुक्त संजय सेठी आणि वनविभागाचे अधिकारी उपस्थित होते.

या बैठकीनंतर बोलताना पाचपुते म्हणाले, येऊरचा काही भाग विकसित करण्याच्यादृष्टीने महापालिकेने जो प्रस्ताव पाठवला होता. त्यात सुधारणा करून पुन्हा पाठवण्याच्या सूचना देण्यात आल्या आहे. त्यानंतर तो केंद सरकारकडे पाठवला जाणार आहे. दरम्यान, मानपाडा येथील जमिनीवर मात्र बॉटनिकल गार्डन, निसर्गपेमींसाठी दालन करण्यात येणार आहे. त्यावर या जमिनीच्या विकासावर वनखात्याचा अंकुश राहिल, असेही पाचपुते म्हणाले.

येऊरच्या जंगलातील भिंडी नाला येथे आजवर झालेले असंख्य मृत्यू लक्षात घेऊन तेथे छोटा लोखंडी पूल वनखाते बांधणार असून तेथपर्यंत जायचा आठ फूटी तीन किमीचा पेव्हल ब्लॉक्सचा रस्ता महापालिका बांधून देणार आहे. ही कामे 31 मार्चपर्यंत पूर्ण होतील, अशी अपेक्षा पाचपुते यांनी व्यक्त केली.

दरम्यान, वनखात्याची परवानगी न घेता बांधण्यात आलेल्या मुंब्रा येथील दोन जलकुंभांनाही परवानागी देण्याची घोषणा पाचपुते यांनी केली. गेली दोन वषेर् बांधून पडलेले हे दोन जलकुंभ केवळ वनखात्याच्या हरकतींमुळे वापरता येत नव्हते. त्यासंदर्भात महापालिकेने पाठवलेल्या प्रस्तावातील त्रुटी दूर करून पुन्हा प्रस्ताव पाठवण्यास सांगण्यात आले आहे.

 
</text>
</doc>
