<doc>
<docno>991470.cms.txt</docno>
<text>
 
महाराष्ट्र
...सुरू झाल्याखेरीज भारनियमन थांबणार नाही
[ Saturday, January 15, 2005  09:59:01 pm]


म. टा. प्रतिनिधी

पुणे : पुण्यात जोपर्यंत गॅस पाइपलाइन येत नाहीत आणि त्यावर आधारित प्रकल्प पूर्ण होऊन जादा वीज निमिर्ती होत नाही, तोपर्यंत भारनियमन रद्द करण्याविषयी फेरविचारही होणार नाही, असे ऊर्जा आणि वैद्यकीय शिक्षणमंत्री दिलीप वळसे-पाटील यांनी शनिवारी राज्य विद्युत महामंडळाच्या पुणे जिल्हा आढावा बैठकीत सांगितले.

मुंबईहून गॅस लाइन पुण्यामध्ये आणण्याचा प्रयत्न सुरू आहे. 2007 पर्यंत ती उपलब्ध करून देण्याविषयी गॅस अॅथॉरिटीशी बोलणे झाल्याचे वळसे पाटील यांनी सांगितले. ही पाइपलाइन आल्यानंतर उरण आणि तळेगाव दाभाडे येथील वीजनिमिर्ती प्रकल्प कार्यान्वित होईल. उरण येथून 1400 मेगावॅट, तर तळेगाव दाभाडे येथे एकहजार मेगावॅट वीजनिमिर्ती होईल. उरण येथे सध्या 450 मेगावॅटच वीजनिमिर्ती होते. त्यामुळे पश्चिम महाराष्ट्राला कोयनेशिवाय पर्याय नाही. पर्वती स्टेशन ते रास्तापेठ येथील गॅसबेस्ड सबस्टेशनबाबत कलमाडी यांनी उपस्थित केलेल्या प्रश्ानवर बोलताना वळसे पाटील म्हणाले की, हा प्रकल्प तीन वर्षांत पूर्ण होईल. हे सबस्टेशन झाल्याशिवाय शहराचा वीजेचा प्रश्ान् सुटणार नाही. वीज भारनियमनामुळे पुण्यामध्ये माहिती तंत्रज्ञान क्षेत्रातील गुंतवणुकीवर परिणाम होईल, असा प्रश्ान् कलमाडी यांनी उपस्थित केला. यावर बोलताना वळसे पाटील म्हणाले की, भारनियमनाची अडचण ही तात्पुरत्या स्वरूपाची आहे. त्यामुळे पुण्यामधल्या माहिती तंत्रज्ञान क्षेत्रावर याचा फारसा परिणाम होणार नाही.

वीजचोरीबाबत यापुढे सामान्य नागरिकांशिवाय अधिकाऱ्यांनाही जबाबदार धरले जाणार आहे. त्यामुळे यापुढील कालावधीत वीजचोरी होत नाही ना, याविषयी त्यांनी जागरूक होणे आवश्यक असल्याचे वळसेपाटील म्हणाले. अहमदनगर जिल्ह्यातील संगमनेर तालुक्यातील एका गावातील ग्रामसभेने स्वत:हूनच वीज बचत करण्याचा निर्णय घेतला आहे. तसेच वीजचोरीचा प्रकारही त्या ठिकाणी संपुष्टात आणला आहे. अशा प्रकारची अक्षय्य प्रकाश योजना जेथे राबवली जाईल त्यांना भारनियमनातून वगळले जाईल, असे वळसे पाटील म्हणाले.

 
</text>
</doc>
