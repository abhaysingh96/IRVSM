<doc>
<docno>991225.cms.txt</docno>
<text>
 
संवाद
जंटलमन्स होम!
[ Saturday, January 15, 2005  04:50:24 pm]


अल्फावरचे मराठी कार्यक्रम बघणं, हलकंफुलकं काही वाचणं हे माझे छंद आहेत. तसं फिरायला, पोहायला आवडतं, पण घरात म्हणाल तर शांतपणे राहणं मी पसंत करतो. माझं घर तसं बऱ्यापैकी पॉश भागात आहे... आमची ही ' लाइफस्टाइल ' इथे खूपवेळा विसंगत वाटते... पण मी हा असाच आहे, पक्का महाराष्ट्रीयन... साधा... सरळ...!

मी जेव्हा जेव्हा ' होमसिक ' होतो तेव्हा तेव्हा माझ्या मनात, डोळ्यांसमोर येतं ते माझ्या घरातलं स्वयंपाकघर आणि खमंग पदार्थांचं भरगच्च ताट... मस्त झणझणीत कुर्ल्यांचा मसाल्याचा रस्सा, चुरचुरीत तळलेला सरंगा, सोलकढी, भात... क्या बात है! हे चित्र डोळ्यासमोर आलं की मी अगदी नंदनवनात जरी असेन ना, तरी मला घरी यायची ओढ लागते... ही माझी सवय तशी लहानपणा-पासूनची... माझी आई उत्कृष्ट स्वयंपाक करायची, आणि सुदैवाने रेखा, माझी बायकोही सुगरण आहे. थोडक्यात काय माझी रसना ज्या ठिकाणी तृप्त होऊ शकते ते माझं घर... ऐकायला विचित्र वाटण्याची शक्यता आहे, पण आहे हे असं आहे.

क्रिकेटर असल्यामुळे मी जगभर फिरलोय... अनेक ठिकाणी राहिलोय... वेगवेगळ्या प्रकारची घरं बघितली आहेत... जेव्हा ' स्पोर्ट्स फील्ड ' मधलं हे घर घेतलं तेव्हा आम्ही कुठल्याही वास्तुसजावट-काराच्या मदतीशिवाय सजावट केली. रेखाला घरसजावटीचंं उपजत ज्ञान आहे... परत बरीच पुस्तकं वाचून, काही इतर घरं बघून तिने आमचं घर सजवलंय. या इमारतीमधले दोन फ्लॅट्स एकत्र करून मी मोठ्ठं घर केलंय. त्यामुळे आमचा हॉल चांगला प्रशस्त आहे. हॉलला दोन प्रकारच्या रचनेत विभागलंय. एका बाजूला लाकडी सोफा सेट्स आणि दुसऱ्या भागात बैठक... लोड-तक्क्यासह. हॉलच्या एका कोपऱ्यात बारनुक केलाय. त्याला बांबूच्या डिझाइनने सजवलंय. घरासमोर समुद असल्याने त्याबाजूला लांबच लांब स्लायडिंग विंडोज केल्यात. बेडरूमध्ये ( आमच्या) मिनिमम फनिर्चर आहे. तिथेही लांबरूंद खिडकी ठेवलीय... घराच्या जवळपास प्रत्येक खोलीतून समुद दिसतो. तो 1 द्बद्ग 2 आम्ही कायम ठेवलाय. मुंबईच्या मानाने किचन चांगलं प्रशस्त आहे. सध्या जो किचनचा ह्लह्मद्गठ्ठस्त्र आहे तसं काही केलेलं नाही. फक्त ' चिमणी ' मात्र बसवलीय... मासे तळताना होणारा धूर टाळण्यासाठी! लांबरुंद ओटा आहे... बस्स. घरातलं लाकडी फनिर्चर आम्ही दिल्लीवरून आणलंय... एक तर भक्कम आणि स्वस्त... फ्लोरिंग मार्बलचं आहे. साफ करायला सोप्पं.

इथं मी, रेखा, माझी मुलगी, मुलगा आणि आमचा आयरिश संेटर बेंझो एवढे राहातो. माझा दुसरा मुलगा न्यूझीलंडला असतो. मला घर सजवताना खूप चकाचक, भपका नको होता. साधं घर हवं होतं. आपला महाराष्ट्रीयन लुक मला सोडायचा नव्हता... प्रचंड सजावट असलेली दिमाखदार घरं मला बघायला आवडतात, पण स्वत: तसं काही करावं असं मला चुकूनही वाटलेलं नाही. माझी क्रिकेटर म्हणून कारकीर्द तशी बऱ्यापैकी यशस्वी होती... प्रसिद्धी, पैसा सगळं देवाच्या कृपने चांगलं मिळालं पण ते मिरवावं हे मात्र मी टाळलं. मी कंजूष नाही, पण उगाच पैसा उधळायचा... मला हे पटत नाही. घराची सजावट ही ' तुम्हाला ' काय आवडतं त्यावर ठरायला हवी... ज्या गोष्टींनी तुम्ही घर सजवणार त्याची पूर्ण माहिती हवी. इंटिरिअर डेकोरेटरच्या सल्ल्याने अँटिक्स, पेटिंग्ज आणायची. डिस्प्ले करायची पण त्यातली माहिती शून्य... अशा वेळी त्या घराला एक उपरेपणा येतो. श्रीमंत घरातलं भरजरी कपड्यातलं दुसऱ्याचं मूल, बघायला आवडतं पण मातीने मळलेल्या, खेळून ढोपरं, कोपर फुटलेल्या आपल्या मुलाला आपण पटकन जवळ घेतो... घराचं अगदी तसंच असतं. तुमच्या मनोवृत्तीप्रमाणे घर हवं.

या घराला छान गच्ची आहे. मला आणि रेखाला बागकामाची खूप आवड आहे. वेगवेगळी झाडं आम्ही लावलीत... स्वच्छता, टापटिप रुचते मला. पण तिचं खूप स्तोम आवडत नाही... प्रचंड टापटिप, सगळं जेथल्या तेथे असलेली घरं मला अॅन्टिसेप्टिक वाटतात.. घराने आपला द्धह्वद्वड्डठ्ठ ह्लश्ाह्वष्द्ध हरवता कामा नये. मी माझ्या घरात तोच ठेवलाय. छान मोकळं प्रशस्त घर... आम्ही इथं खूप खूश आहोत. रात्रीचं जेवण एकत्र घ्यायचा शिरस्ता अजूनतरी चालू आहे. ( मुलं मोठी झाली तरी!) फार पाटीर्ज, मैफिली, सारखे पाहुणे याचा आम्हाला कुणालाच सोस नाही. आवश्यक असेल तेव्हा आम्ही ते करतो. पण 2 द्ग द्यद्बद्मद्ग श्ाह्वह्म श्चह्मद्ब 1 ड्डष् 4.

अल्फावरचे मराठी कार्यक्रम बघणं, हलकंफुलकं काही वाचणं , ( मुख्यत: ष्श्ाद्वद्बष्ह्य) हे माझे छंद आहेत. तसं फिरायला, पोहायला आवडतं, पण घरात म्हणाल तर शांतपणे राहणं मी पसंत करतो. माझं घर तसं बऱ्यापैकी पॉश भागात आहे... आमची ही ' लाइफस्टाइल ' इथे खूपवेळा विसंगत वाटते... पण मी हा असाच आहे, पक्का महाराष्ट्रीयन... साधा... सरळ...! माझं घरही तसंच साधं, सरळ कुठल्याही गृहस्थाश्रमी महाराष्ट्रीयनाचं असतं तसं. आपल्या बायको-मुलांत रमणारं, लहानसहान गोष्टीतही सुख मानणारं... माझं घर!

अजित वाडेकर

शब्दांकन : शुभा प्रभू-साटम

 
</text>
</doc>
