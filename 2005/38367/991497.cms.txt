<doc>
<docno>991497.cms.txt</docno>
<text>
 
क्रीडा
राश यांची नियुक्ती हीच मोठी चूक
[ Saturday, January 15, 2005  10:54:14 pm]


वृत्तसंस्था

नवी दिल्ली : भारतीय संघाचे पदच्युत जर्मन प्रशिक्षक गेराड राश यांची नियुक्ती ही मोठी चूक असल्याची कबुली भारतीय हॉकी फेडरेशनचे अध्यक्ष कँवरपालसिंग यांनी दिली आहे पण राश यांनी केलेल्या आरोपांचे मात्र त्यांनी फेटाळून लावले आहेत.

गिल यांच्यासह उपाध्यक्ष नरिंदर बात्राही पत्रकार परिषदेला हजर होते, बात्रा यांनी आधी गिल यांच्यावर आरोप केले होते पण गिल यांनी आरोपांना उत्तर देण्याचे टाळले. राश यांच्याबाबतीत मात्र गिल आणि बात्रा यांचे एकमत आहे पण बात्रा यांनी हेदेखील स्पष्ट केलं की गिल यांनी भारतीय हॉकी फेडरेशनच्या अध्यक्षपदाची निवडणूक पुन्हा लढविल्यास आपण त्यांच्याविरुद्ध लढत देऊ.

राश यांची प्रशिक्षकपदी नियुक्ती करण्यास भारतीय हॉकी फेडरेशनला भाग पडलं पण आता प्रसारमाध्यमांच्या दडपणाखाली असा निर्णय घेतला जाणार नाही असेही गिल यांनी स्पष्ट केले. फेडरेशनने काही चुका के ल्या आहेत अन गिल यांची नियुक्ती हीदेेखंील एक चूकच होती, आमची पारख चुकली. भारतीय हॉकी फेडेशन हे मूर्खांचे नंदनवन आहे या राश यांच्या विधानाबाबत विचारले असता गिल म्हणाले, राश यांचे इंग्रजीचे ज्ञान तोकडे असल्यामुळे शब्दप्रयोगांचा योग्य वापर ते करत नाहीत अशा टीकेची आपण दखल घेत नाही असेही गिल म्हणाले.

राश पंधरावडाभर चंदीगडमध्ये होते, त्यामुळे त्यांच्या ज्ञानात भर पडली असावी असा टोलाही गिल यांनी लगावला.

 
</text>
</doc>
