<doc>
<docno>991242.cms.txt</docno>
<text>
 
संवाद
तंत्रज्ञानाच्या गैरवापरातही पुणं आघाडीवर!
[ Saturday, January 15, 2005  05:01:25 pm]


वेबकॅमेऱ्यानं होणारं चित्रिकरण तो बेडरूममध्ये टीव्हीवर पहायचा. सहा महिन्यांपासून त्याच्याकडून हे कृत्य केलं जात होतं. त्याच्या घरात काम करणाऱ्या मोलकरणीनं त्याला चित्रिकरण पाहाताना पाहिल्याचा जबाब दिल्याचं विश्रामबाग पोलिस ठाण्याने जाहीर केलंय. या कुलकणीर्ची वैयक्तिक माहितीही पोलिसांनी मिळवलीय. त्यावरून एकंदरीत ही व्यक्ती किती संशयास्पद वर्तनाची आहे, हे लक्षात येतं.

पुण्याची प्रतिष्ठा, नावलौकिक वगैरे जे काही आहे, ते रसातळाला पोहोचवण्याचा विडा पुणेकरांनीच उचललेला दिसतोय. कारण गेल्या दोन-तीन वर्षांत उघडकीस आलेल्या काही घटनांनी पुण्याचा इतिहास आणि मनाच्या कोंदणात असलेली प्रतिमा धुळीला मिळालीय. विद्येच्या या पंढरीत आजवर विविध प्रांतातील विद्यार्थ्यांची मांदियाळी असायची. आता तंत्रज्ञानाचा अवलंब करत विद्ध्वंसक कृत्य करणारे ' वार ' करीही तीत सामील झालेत. ' भारद्वाज ' निवासी मोहन कुलकणीर् या वसतिगृहचालकानं ट्युबलाइटमध्ये वेबकॅमेरे बसवून वसतिगृहातील कॉलेज तरुणींचं चित्रिकरण केल्यानं विद्येच्या माहेरघरातील विद्याथीर्वर्गामध्ये अस्वस्थता आणि अविश्वासाचं वातावरण निर्माण झालंय. ज्या कुलकणीर्मुळं हे घडलंय, त्याच्या पिताश्रींनी कोणे एकेकाळी छापखान्यात नवनवीन प्रयोग करून पुण्यात नाव कमावलं होतं ; पण यानं मात्र वसतिगृहात ' मोहनलीला ' करून पुण्याला बदनाम करून टाकलंय!

खरंतर हे प्रकरण उघड होण्याची शक्यता कमी होती ; पण पापाचा घडा भरला की, भल्याभल्यांकडूनही चुका होतात, तशी चूक कुलकणीर्नं केली. त्यानं वेबकॅमेरे लावल्याची कुणकुण मुलींना लागल्यानं त्यातल्या तीन मुलींनी डिपॉझिट परत देण्याचा त्याच्याकडं तगादा लावला. त्यानं तेव्हाच हुशारी दाखवून पैसे माघारी दिले असते, तर सारं काही गुलदस्तात राहिलं असतं. तो आपल्या भूमिकेवर ठाम राहिला आणि मुलींनी थेट पोलिस ठाण्याची पायरी गाठली. त्यांनी वेबकॅमेऱ्याची शंका पोलिसांसमोर बोलून दाखवली. पोलिसांनी खात्री करण्यासाठी झडती घेतली असता तीन ट्युबलाइटमध्ये कॅमेरे सापडले. त्यानंतरही प्रकरण मिटवण्याकडं पोलिसांचा कल होता. कारण त्या मुली इभ्रतीपोटी तक्रार देण्यास तयार नव्हत्या. त्यानं डिपॉझिट परत केलं की आम्ही वसतिगृह सोडून निघून जातो, अशी त्या मुलींची सुरुवातीला भूमिका होती. स्पर्धा परीक्षांच्या तयारीसाठी पुण्याजवळील गावांमधून आलेल्या या मुलींचा निर्णय त्यांच्यादृष्टीनं रास्तच होता, असं म्हणावं लागेल. पण कुलकणीर् महाशयाचे यापूवीर्चेही प्रताप एवढे महान होते की, या गोष्टीचा बोभाटा व्हायला वेळ लागला नाही. त्यात पेठेत घडलेलं लपून राहाणं ही अशक्य कोटीतील बाब असल्यानं पत्रकारांपर्यंत याची माहिती पोहोचली. मुलींच्या म्हणण्याप्रमाणं पोलिस समेट घडवून आणण्याच्या निर्णयापर्यंत आले होते. मात्र, तोपर्यंत वेळ निघून गेली होती. राजकीय पक्षांनादेखील याची खबर लागली आणि पोलिसांना भूमिकेत बदल करावा लागला. त्यांना कुलकणीर्ला अटक करावी लागली.

वेबकॅमेऱ्यानं होणारं चित्रिकरण तो बेडरूममध्ये टीव्हीवर पहायचा. सहा महिन्यांपासून त्याच्याकडून हे कृत्य केलं जात होतं. त्याच्या घरात काम करणाऱ्या मोलकरणीनं त्याला चित्रिकरण पाहाताना पाहिल्याचा जबाब दिल्याचं विश्रामबाग पोलिस ठाण्याचे निरीक्षक अर्जुन सकुंडे यांनी जाहीर केलंय. या कुलकणीर्ची वैयक्तिक माहितीही पोलिसांनी मिळवलीय. त्यावरून एकंदरीत ही व्यक्ती किती संशयास्पद वर्तनाची आहे, हे लक्षात येतं. नवी पेठेतील शास्त्रीरोड या मध्यवस्तीतील ' भारद्वाज ' या बंगलावजा घरात तो कॉलेज तरुणींना कॉट बेसिसवर राहायला जागा देतो. तो अनेक दिवसांपासून हा व्यवसाय करतोय. शिवाय तो आयुवेर्दिक औषधांचे दुकानही चालवतो. कहर म्हणजे एका मॅनेजमेंट कोर्सचा तो कन्सल्टंट म्हणून काम पाहातो. त्याची कौटुंबिक पार्श्वभूमीदेखील संशयाचं भूत उभं करते, असं पोलिसांचं म्हणणं आहे. या बंगल्यात त्याची नव्वद वर्षांची आई राहाते ; पण ती कधी घराबाहेर आलेली दिसत नाही, असं आजुबाजूचे लोक पोलिसांना सांगतात. त्याच्या पत्नीनं 1985 मध्ये त्याच्यापासून घटस्फोट घेतलाय. मुलगा डॉक्टर असून तोही त्याच्यापासून कायमचा दूर झालाय.

पोलिसांनी त्याच्यावर माहिती आणि तंत्रज्ञान कायद्यातील कलम 67 नुसार कारवाई केलीय. आता पोलिसांना अनेक गोष्टींचा शोध घ्यायचाय. त्याला वेबकॅमेऱ्याची यंत्रणा कोणी बसवून दिली, त्यानं या चित्रिकरणाच्या कॅसेट्स तयार केल्यात का, केल्या असतील तर त्याचा गैरवापर झालाय का, या प्रश्ानंचा उलगडा पोलिस करताहेत.

पुण्यात दुसऱ्यांदा अशाप्रकारची घटना घडलीय. सहकारनगरमधील संस्कृत विद्या विकास विद्यालयाच्या जलतरण तलावात वेबकॅमेऱ्यानं अश्लील चित्रिकरण झाल्याचं प्रकरण 2003 मध्ये उघड झालं होतं. या तलावात पोहण्यासाठी येणाऱ्या महिलांचं अभिजित जांभोळकर यानं क्लार्क श्रद्धा घोडके आणि शिपाई दिलीप जोशी यांच्या मदतीनं चित्रिकरण केलं होतं. त्यांना पोलिसांनी गजाआड करून त्यांच्याकडून काही कॅसेट्स जप्त केल्या होत्या.

आजवर देशात कुठंही काही घडलं की, त्याची पाळंमुळं मुंबईपर्यंत गेलेली दिसायची ; पण आता गुन्हेगारीत मुंबईबरोबर पुणंही अगेसर झालंय. तेलगी प्रकरण घडलं, त्याचा उदेक पुण्यात झाला. मुंबईत घाटकोपरला बॉम्बस्फोट झाला, त्यामागील सूत्रधार अन्वर अली पुण्यात सापडला. गुजरातमध्ये पोलिस चकमकीत लष्कर ए तोयबाचे अतिरेकी ठार झाले. त्यातला जावेद शेख हा अतिरेकी पुण्यातला होता. नवीन तंत्रज्ञान आलं की, त्याचा गैरवापरही प्रथम मुंबईत व्हायचा. कुलकणीर्नं वसतिगृहात वेबकॅमेरा लावून तंत्रज्ञानाच्या गैरवापरातही पुणं मागं नसल्याचं दाखवून दिलं.

घर, दुकान, कार्यालयात काय चाललंय, यांची प्रत्यक्ष जाऊन देखरेख करण्याऐवजी वेबकॅमेऱ्याद्वारे निरीक्षण करण्याची पद्धत अनेक ठिकाणी वापरली जाऊ लागलीय. मात्र, विज्ञान आणि तंत्रज्ञान हे दुधारी शस्त्र असल्याचं म्हटलं जातं, ते वसतिगृहातील या प्रकारानं स्पष्ट झालंय. या घटनांमुळं वेबकॅमेऱ्यासारख्या उपकरणांचा वापर कशाप्रकारे करायचा, आणि करायचा नाही, याची नियमावली करायची वेळ आलीय. तसंच, वसतिगृहातील सुरक्षिततेचाही प्रश्ान् ऐरणीवर आलाय. वसतिगृहं कशी चालवली जातात, त्यामध्ये कोण राहतं, याची माहिती पोलिसांनी ठेवण्याची गरज निर्माण झालीय. त्यामुळं कुलकणीर्सारखं काही जर अन्य वसतिगृहांत कुणी करत असेल, तर त्यावर वचक बसेल. पोलिसांनी याबाबत विचार करण्यास हरकत नाही. त्याची अंमलबजावणी होईल, तो सुदिन म्हणायचा!

सुजित तांबडे

 
</text>
</doc>
