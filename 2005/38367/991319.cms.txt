<doc>
<docno>991319.cms.txt</docno>
<text>
 
महाराष्ट्र
कोल्हापुरात बंदीवासांचे संमेलन
[ Saturday, January 15, 2005  07:24:01 pm]


म. टा. वृत्तसेवा

कोल्हापूर : हातून गुन्हा घडला असेल किंवा नसेल, पण चार भिंतीआड एकाकी जीवन कंठीत असलेल्या बंदीवासांच्या आयुष्यातील सुप्त गुणांना वाव मिळावा म्हणून कोल्हापूरच्या न्यू कॉलेजने येथील मध्यवतीर् कारागृहात ' गजाआडचे साहित्य संमेलन ' येत्या रविवारी आयोजित केले आहे.

या कैद्यांत काही कवी असतील, काही कथाकार असतील. भजन आणि कीर्तनाचा नाद असणारे चांगले गायकही असू शकतील. सामाजिक बांधिलकी म्हणून हा उपक्रम हाती घेण्याचा आमचा प्रयत्न आहे, अशी माहिती प्राचार्य सी. आर. गोडसे यांनी दिली.

या उपक्रमातून राजकीय कैद्यांना वगळण्यात आले आहे.

एक महाविद्यालय तुरुंगात जाते, तुरुंगातील बंदीजनांना बोलते करते, या भेटीत बंदीजनांना आपला मुलगा, मुलगी, पत्नी, आई- वडिल अशी नात्यातील माणसे भेटतात, तेव्हा त्यांचे जुने आयुष्य आणि त्यातील प्रसंग त्यांना पुन्हा आठवतात. झालेल्या चुकीची सजा आपण भोगीत आहोत, पण पुन्हा अशी चूक हातून होऊ नये म्हणून त्यांची धडपड चालू असते.

या धडपडीतून जे साहित्य कथा, कविता, कादंबरी, नाटक या रूपातून निर्माण झाले त्या साहित्यालाही चांगले व्यासपीठ मिळावे यासाठी ही धडपड आहे, असे श्री गोडसे म्हणाले.

येत्या रविवार दि. 16 रोजी सकाळी 9 ते 12 ही संमेलनाची वेळ आहे. महाराष्ट्रातील हा पहिलाच प्रयत्न आहे. तो दरवषीर् चालू ठेवण्याचा आमचा प्रयत्न राहील, असे प्रा. शशीकांत चौधरी यांनी सांगितले.

 
</text>
</doc>
