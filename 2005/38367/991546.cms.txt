<doc>
<docno>991546.cms.txt</docno>
<text>
 
महामुंबई
पाँचवा कौन?...
[ Saturday, January 15, 2005  11:53:55 pm]


म. टा. प्रतिनिधी

मुंबई : सामान्यजनांना मज्जाव करणारी पोलिसांच्या कडेकोट बंदोबस्ताची तीन- चार वर्तुळे पार भेदून एका शविर्लकाने शनिवारी थेट राज्याचे मुख्य सचिव प्रेमकुमार यांच्या खोलीत प्रवेश केला आणि त्यांचा मोबाइल हातोहात लंपास केला!!

मंत्रालयात शनिवारी फारसे कोणी फिरकत नाही. त्यात मुख्यमंत्री- उपमुख्यमंत्री तसेच बहुतेक मंत्री मुंबईबाहेर असल्याने सर्व मजले शांत होते. महत्वाच्या बैठकाही नसल्याने मुख्य सचिवही रिलॅक्स्ड होते. दुपारी तीन-चारपर्यंत त्यांची मोबाइलवरून मुख्यमंत्र्यांसह अनेकांशी बातचीत झाली. काही पत्रकारांनीही त्यांचा मोबाइल नंबर टिपून घेतला. नंतर वनखात्याच्या अधिकाऱ्यांशी चर्चा झाली. अंशकालीन कर्मचाऱ्यांचे प्रतिनिधी मंडळही त्यांना भेटून गेले.

थोड्या वेळाने साहेबांच्या लक्षात आले की मोबाइल गहाळ झालाय. शोधाशोध सुरू झाली ; तो सापडेना, तेव्हा सुरक्षा यंत्रणेला निरोप गेला , ' प्रेमकुमार साहेबांचा मोबाइल चोरीला गेला आहे. बंदोबस्त चुस्त करा. ' चारही गेटांवरचे सुरक्षारक्षक मंत्रालयातून बाहेर पडणाऱ्यांचे सामान तपासू लागले. शिवाय हा नंबर तात्पुरता बंद करण्यात आला. अधिक तपास केला असता असे लक्षात आले की, अशंकालीन कर्मचाऱ्यांच्या पाचजणांच्या शिष्टमंडळाची नोंद करण्यात आली होती. प्रत्यक्षात खरे शिष्टमंडळ चारचजणांचे होते. मग पाचवा कोण याचा शोध सुरू झाला...

 
</text>
</doc>
