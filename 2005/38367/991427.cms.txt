<doc>
<docno>991427.cms.txt</docno>
<text>
 
महाराष्ट्र
स्वप्न घोडबंदर एक्स्प्रेसवेचे!
[ Saturday, January 15, 2005  08:45:58 pm]


रवींद मांजरेकर

ठाणे : ' एक्सप्रेस वे ' च्या धतीर्वर तुम्हाला घोडबंदर रस्ता करून देतो, फार नाही, दोन वर्ष वाट पहा, अशा सार्वजनिक बांधकाम मंत्री (सार्वजनिक उपक्रम) अनिल देशमुख यांच्या आश्वासक शब्दांमुळे नुकत्याच झालेल्या ' जनता दरबारा ' स उपस्थित असलेल्या घोडबंदरवासियांना थोडासा दिलासा मिळाला असला तरी या मार्गावर सव्हिर्स रोड होणार की नाही, या विषयावर कोणी निश्चित भूमिका न घेतल्यामुळे त्यांच्या मनात संदेहही निर्माण झाला आहे.

कापूरबावडी नाक्यापासून सुरू होणारा 12 किलोमीटरचा घोडबंदर रस्ता हा सध्या ठाण्यातील चचेर्चा विषय आहे. याच मार्गावर सोहम, हिरानंदानी, निळकंठ आदी मोठ्या बिल्डरांनी गृहसंकुले थाटल्यामुळे गेल्या तीनचार वर्षात या रस्त्याला उजिर्तावस्था प्राप्त झाली आहे. टी. चंदेशखर यांनी आयुक्तपदाच्या काळात ठाण्यात जे आमूलाग्र बदल घडवून आणले त्यातील घोडबंदर रस्ता प्रमुख होता. मुंबईकडून आणि अंबरनाथ, कल्याणपासून लोकांनी येथे घरे घेण्यास सुरुवात केली. हळूहळू हा रस्ता गजबजू लागला. या रस्त्याच्या दुर्तफा वस्ती वाढू लागल्यानंतर इतर नागरी सुविधा या परिसरात वळू लागल्या. लोकांनी संघटना स्थापन करून विविध प्रश्न मागीर् लावण्यास सुरुवात केली. त्यांचा पाठपुरावा केला जाऊ लागला. परंतु प्रचंड तापदायक ठरलेला घोडबंदर रस्ता मात्र नेमका कोणाच्या ताब्यात आहे, याचा पत्ताच लागू न शकल्याने त्यांच्या या प्रयत्नांना यश काही आले नाही.

कालौघात, हा रस्ता राज्य रस्ते विकास महामंडळाकडे ( एमएसआरडीसी) असून त्याचे व्यवस्थापन काही प्रमाणात महापालिका पाहते, परंतु या रस्त्यांच्या प्रश्नांविषयी तोडगा मात्र एमएसआरडीसीच काढू शकते, हेही स्पष्ट झाले. त्यादृष्टीने विविध चर्चा होऊ लागल्या. पावसाळ्यात तर या रस्त्यावरून प्रवास करणे हे एक दिव्यच ठरले. रस्त्यातील चेंबरची झाकणे फुटणे आणि त्यात झाडाच्या फांद्या अडकवून ठेवणे, हे तर नित्याचे दृश्य होते.

या पार्श्वभूमीवर महासभेत बोलताना ठाण्याचे आयुक्त संजय सेठी यांनी, घोडबंदर रस्त्याचे काँक्रिटीकरण करण्याचा प्रस्ताव असल्याचे सांगितले आणि घोडबंदरवासियांच्या आशा पल्लवित झाल्या. त्यापाठोपाठ आता आमदार जीतेंद आव्हाड यांच्या प्रयत्नांमुळे अनिल देशमुख स्वत: या भागात आले आणि त्यांनी तीन महिन्यात या रस्त्याची डागडूजी व दोन वर्षांत संपूर्ण काँक्रिटीकरण करण्यासंदर्भात माहिती दिली.

या भागात राहणाऱ्या नागरिकांनी, संस्थांनी अनिल देशमुख यांना अनेक निवेदने दिली. त्यामध्ये घोडबंदर रोड को. ऑ. हा. सोसायटी वेलफेअर असोसिएशनचाही समावेश होता. या संघटनेच्या 18 सोसायट्या सभासद असून त्यांचे सेक्रेटरी शशिकांत कुवाडेकर यांनी मंत्र्यांना निवेदन दिले. नवी मुंबईतील ' पाम बीच ' च्या धतीर्वर या रस्त्याचे सौंदयीर्क-रण करण्याची कल्पना असल्याचे कुवाडेकर म्हणाले. त्यांनी दिलेल्या निवेदनात सव्हीर्स रोडची आव-श्यकता, झेब्रा क्रॉसिंग, सिग्नल आदींचा उल्लेख केला आहे.

पंधरा वर्षांपासून या भागात राहणारे प्रकाश टिपणीस यांनीही सव्हीर्स रोडची आवश्यकता व्यक्त केली. त्याचबरोबर तसे करणे शक्य नसल्यास वडाळ्याच्या ' मागिर्कां ' प्रमाणे रस्ता करावा, असाही पर्याय सुचवला आहे. येथे एमआयडीसीच्या पाईपलाइनच्या दुरुस्तीचे काम सतत सुरू असते. त्यामुळे सतत कुठेतरी रस्ते खोदलेलेच असतात. त्यात आता महानगर गॅसच्या पाईपलाइनची भर पडल्याने खोदाईचे प्रमाण वाढले आहे. एकदा रस्ता खोदल्यानंतर तो पुर्ववत करून देण्याची ' प्रथा ' नसल्यामुळे हे रस्ते खराब होत असल्याची तक्रारही त्यांनी नोंदवली. रस्त्याच्या मधोमध असलेले पाईप कडेला नेण्यासाठी एमएसआरडीसीने एमआयडीसीला दीड कोटी रुपये दिले असून आणखी एक कोटी रुपये देण्यात येणार असल्याचे अनिल देशमुख यांनी स्पष्ट केले.

नगरसेवक प्रताप सरनाईक यांनी सव्हीर्स रोडची आवश्यकता मांडली आहे. विकासयोजनेमध्ये हा रस्ता 60 मीटरचा आहे. सध्या तो 40 मीटर रुंद आहे. त्यामुळे दोन्ही बाजूला किमान नऊ मीटर जागा रुंदीकरणासाठी उपलब्ध आहे. नव्याने बांधलेल्या गृहसंकुलांनी ती जागा सोडली आहे. अशा जागांवर अतिक्रमणे होण्यापूवीर्च त्या ताब्यात घेऊन ती जागा सव्हीर्स रोडसाठी वापरावी. शेतकऱ्यांच्याही टीडीआरबाबतच्या मागणीचा सहानुभूतीने विचार व्हायला हवा. कारण ते मूळ ठाणेकर आहेत, अशी भूमिका सरनाईक यांनी घेतली.

या रस्त्यावर गेल्या वर्षभरात सुमारे 27 मोठे अपघात झाले. रस्त्यांचे सिमेंट काँक्रिटीकरण झाल्यानंतर तर अपघातांची संख्याही वाढण्याची भीती आहे. त्याचाही विचार एमएसआरडीसीने करावा. तसेच बाजूला असलेल्या डोंगरातून येणारे पावसाळी पाण्याचे नाले शोधून त्यांना निश्चित दिली जावी, अशीही मागणी पुढे आली आहे. या सर्व समस्यांचा योग्य पाठपुरावा होऊन घोडबंदर रस्ता खऱ्या अर्थाने ' एक्सप्रेस वे ' झाल्याचे स्वप्न प्रत्यक्षात आलेले पाहायला ठाणेकर उत्सुक आहेत.

 
</text>
</doc>
