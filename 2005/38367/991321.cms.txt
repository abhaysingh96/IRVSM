<doc>
<docno>991321.cms.txt</docno>
<text>
 
महाराष्ट्र
'सत्य घटना हा कादंबऱ्यांचा आत्मा'
[ Saturday, January 15, 2005  07:25:08 pm]


म. टा. वृत्तसेवा

कोल्हापूर : सत्य घटना हा कथा-कादंबऱ्यांचा आत्मा आहे. सत्य घटनेवर आधारलेल्या कुठल्याही साहित्याला वाचक कमी पडत नाहीत, असे ज्येष्ठ कादंबरीकार बाबा कदम यांनी म्हटले.

करवीर नगर वाचन मंदिर आयोजित पद्मभूषण कै. वि. स. खांडेकर व्याख्यानमालेचे वक्ते म्हणून बाबा कदम यांना आमंत्रित करण्यात आले. त्यात ' मी आणि माझी कादंबरी ' या विषयावर त्यांनी केलेल्या भाषणाला श्ाोत्यांनी चांगला प्रतिसाद दिला.

' ग. दि. माडगूळकर यांनी मला सत्य घटनांवर लिहल्या जाणाऱ्या साहित्याबद्दल कानमंत्र दिला होता आणि मी तो अखेरपर्यंत पाळला. मी माझ्या आयुष्यात सुमारे 87 कादंबऱ्या लिहल्या आणि माझ्या चाहत्यांनी त्या पसंत केल्या. पूवीर् चांगल्या साहित्याला, लेखकांना खूप आदर होता, असे कदम म्हणाले. रमेश देव, माजी खासदार उदयसिंहराव गायकवाड, दिवंगत आमदार बाबासाहेब यादव यांच्याबरोबरच्या आठवणी कदम यांनी सांगितल्या.

 
</text>
</doc>
