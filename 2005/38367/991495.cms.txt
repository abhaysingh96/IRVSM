<doc>
<docno>991495.cms.txt</docno>
<text>
 
क्रीडा
दिल्ली डॅझलर्सचा लागोपाठ दुसरा विजय
[ Saturday, January 15, 2005  10:53:37 pm]


हैदराबाद : प्रिमियर हॉकी लीग स्पधेर्तील आपल्या लागोपाठ दुसऱ्या विजयाची नोंद करताना दिल्ली डॅझलर्स संघाने बांगाल टायगर्स संघावर 3-1 अशी मात केली.

20 व्या मिनिटालाच दिल्लीने आघाडी घेतली. योगिंदर गुलीयाने रचलेल्या एकहाती चालीला यश मिळाले आणि दिल्लीने 1- 0 अशी आघाडी घेतली. त्यानंतर 9 मिनिटांनी कर्णधार रघुवंशीने पेनल्टी कॉर्नरवर गोल करून दिल्लीला 2-0 अशी आघाडी मिळवून दिली. मग अन्वर खानने 36 व्या मिनिटाला गोल केला आणि दिल्ली संघाने 3-0 अशी आघाडी घेतली.

बंगालचा एकमेव गोल 36 व्या मिनिटाला हरदीपने केला. त्यानंतर दिल्ली संघाला गोल करण्याच्या अनेक संधी लाभल्या होत्या. परंतु त्याचा फायदा काही त्यांना उठवता आला नाही आणि शेवटी 3-1 अशा विजयावर समाधान मानण्याची पाळी त्यांच्यावर आली.

दिल्लीचे आता 6 गुण झाले आहेत. बांगालने आपले दोन्ही सामने गमावले आहेत आणि त्यांना अजून आपले खाते उघडता आलेले नाही.

 
</text>
</doc>
