<doc>
<docno>991332.cms.txt</docno>
<text>
 
महाराष्ट्र
'जांभेकर यांची त्रिसूत्री पत्रकारांना मार्गदर्शक'
[ Saturday, January 15, 2005  07:28:11 pm]


पोंभुर्ले : सत्ताधाऱ्यांवर अंकुश, आधुनिक विचाराचे वहन आणि समाजसुधारणा ही आचार्य बाळशास्त्री जांभेकर यांची त्रिसूत्री आजच्या पत्रकारांनाही मार्गदर्शक ठरणारी आहे, असे प्रतिपादन महाराष्ट्राचे माजी मुख्यमंत्री मनोहर जोशी यांनी केले.

फलटण येथील पत्रकार कल्याण निधी संस्थेच्या पुढाकाराने जांभेकर यांच्या जन्मस्थळी स्मारक उभारण्याचा प्रकल्प राबविण्यात येत आहे. सात लाख रु. खर्च करून संस्थेने बांधलेल्या ' दर्पण ' सभागृहाचे उद्घाटन व दर्पण पुरस्कार वितरण सोहळा जोशी यांच्या झाला, त्याप्रसंगी ते बोलत होते.

अजित पवार आणि राजेंद शिंगणे हे दोन मंत्री या कार्यक्रमास येणार म्हणून पोंभुलेर् येथे हेलिपॅडही बांधले होते, पण दोघेही न आल्याने सर्वांच्या उत्साहावर पाणी पडले. मात्र आपल्या भाषणात बोलताना या दोन मंत्र्यांच्या न येण्याचा उल्लेख केलाच. ते म्हणाले, मी प्रथम येथे आलो तेव्हा मला मुख्यमंत्रीपद मिळाले. दुसऱ्यांदा मी आलो तेव्हा लोकसभाध्यक्ष झालो. आज तिसऱ्यांदा मला निमंत्रण मिळाले तेव्हा मी येणे टाळणे शक्यच नव्हते. ज्यांच्या भाग्यात नसते ते लोक हेलिकॉप्टरची सोय असूनही येत नाहीत.

पत्रकार कल्याण निधीच्या अध्यक्षांनी राज्य शासनाने दर्पण दिनी राज्यातील सर्व वृत्तपत्रांना जाहिराती द्याव्यात व पोंभुलेर् येथील जि. प. शाळेला जांभेकर विद्यालय असे नाव द्यावे, अशा व अन्य काही मागण्या केल्या.

 
</text>
</doc>
