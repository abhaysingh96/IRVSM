<doc>
<docno>991449.cms.txt</docno>
<text>
 
देश-विदेश
मायावतींच्या वाढदिवशी दहा कोटी रुपये जमा!
[ Saturday, January 15, 2005  09:19:39 pm]


म. टा. विशेष प्रतिनिधी/ वृत्तसंस्था

नवी दिल्ली : सत्ता अथवा सन्मानाचे मोठे पद माझ्या जीवनाचे उद्दिष्ट नाही. देशभर पसरलेला बहुजन समाज हेच माझे कुटंुब असून त्याच्या न्याय्य हक्कांसाठी शेवटचा श्वास असेपर्यंत मी संघर्ष करीन. बहुजन समाज पक्षासाठी सारे आयुष्य मी समपिर्त केले असून स्वत:चा संसारदेखील थाटला नाही, असे भावपूर्ण उद्गार बसपच्या अध्यक्षा मायावती यांनी येथे काढले.

मायावती यांच्या 49 व्या वाढदिवसानिमित्त ' बसप भवना ' चा पायाभरणी सोहळा आयोजित करण्यात आला होता. यावेळी पक्षासाठी सुमारे दहा कोटी रुपयांचा निधी जमा करण्यात आला. गतवषीर् हा निधी जमा करण्यासाठी केवळ बँक ड्राफ्ट स्वीकारण्यात आले होते तर यावेळी 100 आणि 500 रुपयांच्या कूपनांद्वारे निधी गोळा करण्यात आला.

ताज कॉरिडॉर प्रकरणात सीबीआयने खटला मागे घेण्याचा मनोदय व्यक्त केल्यामुळे विशेष प्रसन्नचित्त असलेल्या मायावती म्हणाल्या, दिल्लीत बहुजन समाज पक्षाचे स्वत:चे भवन असावे, असे अनेक वर्षांचे स्वप्न होते. सरदार पटेल मार्गावरील या वास्तूने ते साकार होणार असून देशातल्या सामाजिक परिवर्तनाच्या इतिहासाची साक्ष देणारी ही वास्तू, दलितांच्या मुक्तीचे संरक्षण करील. आमचे राजकारण दलितांसह बहुजन समाजाच्या हितासाठीच आहे. सातत्याने संघर्ष करीत आमचा प्रवास चालू रहाणार आहे. देशातल्या तमाम राजकारण्यांनी स्वत:च्या अन् नातेवाईकांच्या संपन्नतेचीच स्वप्ने आजवर पाहिली त्यामुळेच लोकशाहीचे इतके अध:पतन झाले. कुटंुब असले की भावनिक अन् मानसिकरीत्या प्रत्येकजण अडकून पडतो. यासाठीच भरलेल्या घराचा त्याग करून स्वत:चा संसार न थाटता मी स्वत:चे जीवन समाजाच्या हितासाठी समपिर्त करण्याचे ठरवले, असे त्या म्हणाल्या.

भाजपवर चौफेर हल्ला चढवतांना मायावती म्हणाल्या, सीबीआय आणि प्रसारमाध्यमांचा गैरवापर करून अनेक प्रकारे बदनाम करण्याचा अन् बहुजन समाजापासून मला तोडण्याचा घाट, भाजपतल्या मनुवादी प्रवृत्तीच्या लोकांनी घातला. दलितांनी कधीच सत्तेवर येऊ नये, बसप कधीही राज्यकर्ता पक्ष बनू नये, अशीच त्यांची मनोभूमिका आहे. ताज कॉरिडॉरमध्ये मला गंुतवण्याचा बार फुसका ठरण्याची शक्यता वाटायला लागल्यानंतर, काशीराम यांच्या कुटुंबियांना भडकवून त्यांच्या आजारपणाबद्दल खोटीनाटी कथानके पसरवून, पुनश्च मला बदनाम करण्याचे प्रयत्न झाले. सारा देश जाणतो की काशीराम यांच्या इलाज आणि शुश्ाुषेबाबत बसपने कोणतीही कसूर कधीही केली नाही. सुदैवाने या बदनामीच्या मोहिमेतही मनुवाद्यांचे षडयंत्र यशस्वी होऊ शकले नाही.

कांशीराम यांचा वाढदिवस ' बहुजन स्वाभिमान दिवस ' म्हणून साजरा केला जाईल, अशी घोषणाही मायावती यांनी यावेळी केली.

 
</text>
</doc>
