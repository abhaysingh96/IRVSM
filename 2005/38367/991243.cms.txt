<doc>
<docno>991243.cms.txt</docno>
<text>
 
संवाद
एनआरआय... येणाराय का निघून जाणाराय?
[ Saturday, January 15, 2005  05:02:24 pm]


अलिकडेच देशभरातील थिएटरांमध्ये झळकून चचेर्चा विषय झालेल्या ' स्वदेस ' मधल्या मोहन भार्गवची प्रतिमा मनात ताजी असतानाच बऱ्यापैकी सांगाढोंगात ' प्रवासी भारतीय दिवस ' पार पडला. या दिवसाच्या निमित्ताने सुमारे अडीच हजार एनआरआय आणि मूळ भारतीय वंशाच्या परदेशस्थांनी भारतभूमीवर पाय ठेवला. काय होती मायभूमीची भेट घेणाऱ्या या मंडळींची देशाविषयीची भावना ? त्यांचंही आतडं इथं कुठं खरंच गुंतलंय का, की आमच्यासाठी ' मोहन भार्गव ' व्हा ही देशी मंडळींचीच त्यांच्याकडून जुलमाची अपेक्षा ?

किशोरी अम्माला अमेरिकेत नेण्यासाठी भारतात आलेला ' स्वदेस ' मधला ' नॉन रेसिडेन्ट इंडियन ' ( एनआरआय) मोहन भार्गव (शाहरूख खान) इथली परिस्थिती पाहून विचलित होतो. देशासाठी काहीतरी काहीतरी करावं, ही उमीर् त्याच्यात बळावते आणि तो इथंच राहण्याचा निर्णय घेतो... ' स्वदेेस ' चा हा पट डोळ्यांसमोर असतानाच ' प्रवासी भारतीय दिवसा ' च्या निमित्तानं ' एनआरआय ' आणि मूळ भारतीय वंशाच्या (पीपल ऑफ इंडियन ओरिजिन) सुमारे अडीच हजार भारतीयांनी भारतभूमीवर पाय ठेवला. या देशाशी भावनिक संबंध असलेल्या मागच्या पिढ्या आणि भारताचा शोध घेण्याच्या प्रयत्नात असणारी, पहिल्यांदा भारत पाहणारी नवी पिढी असा दुहेरी बंध असणारी ही मंडळी मंुबईत आली. निरनिराळ्या कारणास्तव देश सोडून गेलेल्या या मूळच्या भारतीयांना आपल्या देशाविषयी किती ओढ आहे, देशासाठी ते काय योगदान देऊ इच्छितात, देशाकडून त्यांच्या काय अपेक्षा आहेत, याविषयी इथल्या ' देशी ' मंडळींना कमालीची उत्सुकता लागली. ' एनआरआय ' मंडळींची भावनाही काही प्रमाणात मिळतीजुळती होती. या प्रत्येकाची मूळं इथल्या मातीत रुजली असल्यामुळे त्यांना अगदीच काहीतरी वेगळं वाटतंय अशातला भाग नव्हता. काही जण बऱ्याच वर्षांनी भारतात आले होते, तर काहींचं अधून-मधून येणं सुरू असतं. सर्वांची मूळं इथल्या मातीत असल्यानं ते साहजिकच आहे.

उद्योगपती, शास्त्रज्ञ, सी.ए., राजकारणी, इनव्हेस्टमेंट मॅनेजर, अर्थतज्ज्ञ अशा विविध क्षेत्रातील परदेशस्थ भारतीय ' प्रवासी भारतीय दिवसा ' साठी एकत्र आले होते. मागील वषीर्पेक्षा यंदा त्यांची संख्या 40 टक्क्यांनी जास्त होती. मागील पिढीतील परदेशस्थ भारतीयांना मायदेशाची ओढ आहे. काहींची मुलं परदेशात जन्मली, काहींच्या मुलांनी वयाच्या सातव्या- आठव्या वषीर् भारत सोडला. या मुलांना भारताविषयी ओढ म्हणण्यापेक्षा, उत्सुकता जास्त आहे. आपल्या आईवडिलांची जन्मभूमी किंवा स्वत:चा मायदेश कोणत्या टप्प्यावर उभा आहे, हे जाणून घेण्यास ही मुलं खूपच आतूर होती. अलिकडच्या काही वर्षांत भारतात घडलेले बदल त्यांना खुणावत होते. पूवीर्चा आणि आताचा भारत यातील फरक त्यांना आकृष्ट करीत होता. या तीन दिवसांत अनेकांनी नातेवाईकांच्या भेटीगाठी घेतल्या, कोणी महाराष्ट्र, गुजरात, उत्तर पदेश, पंजाब या राज्यांतील नातेवाईकांची भेट घेण्यास गेले. आपलं पूवीर्चं शहर-गाव, तिथलं एकेकाळचं आता अस्तित्वात असलेलं- नसलेलं आपलं घर, ती जागा डोळे भरून पाहण्यासाठी काहींची पावलं तिकडं वळली.

मागील पिढीतील परदेशस्थ भारतीयांचा दृष्टिकोन काहीसा निराळा आहे. त्यांचं बालपण आणि तरूण वयातील मोठा काळ इथं गेल्यानं त्यांचा ओढा अधिक आहे. आयुष्याची संध्याकाळ इथं व्यतीत करावी, अशी अनेकांची भावना होती. पण अनेक कारणांनी ती भावना प्रत्यक्षात उतरवणंही त्यांना अवघड वाटतं, असं प्रवासी भारतीय संमेलनात आलेल्या जमशेद परडिया यांनी स्पष्टपणे सांगितलं. आईवडिलांसोबत परदेशात गेलेल्या, तिथं जन्मलेल्या किंवा उच्च शिक्षणासाठी गेलेल्या मुलांच्या मनात संंमिश्र भावना आहेत. एकतर ही मुलं परदेशातील वातावरणात चांगलीच रुळलीत, तिथली जीवनशैली त्यांच्या अंगात भिनली आहे. म्हणून त्यांना भारताशी काही देणंघेणं नाही, असं अजिबात नाही. बदलत्या भारताविषयी त्यांना आकर्षण आहे. भारताचा माहिती तंत्रज्ञान क्षेत्रातील वाढता दबदबा त्यांना एक निराळी जाणीव करून देतो. प्रगतीच्या सकारात्मक चित्राबरोबरच सिस्टिम , ' रेड टेप ' चा जाच, किचकट कायदे, अस्वच्छता, धामिर्क तेढ, सामाजिक-आथिर्क विषमता याविषयी ऐकलेलं-पाहिलेलं त्यांच्या मनात घर करून असल्याचं त्यांच्याशी बोलताना जाणवतं. भारतासाठी काहीतरी करायची इच्छा प्रत्येकजण दाखवतो. पण भारतात परत येणार का, या प्रश्ानवर झटकन ' होय ' असं उत्तर मिळत नाही. खरंतर त्यांच्याकडून एवढी टोकाची अपेक्षा ठेवणंही चुकीचं आहे. बराच काळ परदेशात राहिल्यामुळे भारतातील जीवनशैली अंगवळणी पडेल का, अशी शंका आणि परदेशातील जीवनशैली सोडण्याची अनुत्सुकता, असा हा दुहेरी पेच आहे. पण त्यातूनही भारतासाठी ' काहीतरी करावं ' ही आस डोकावतेच.

परदेशस्थ भारतीय कसलं योगदान देणार, त्यांना फक्त सवलती हव्या असतात, डॉलरमध्ये लोळताना देशाची आठवण कशाला होतेय, असा सूर काही ' देशस्थ ' आळवतात. पण तेही योग्य नाही. परदेशस्थ भारतीय तरूण देशासाठी मोलाचे योगदान देण्यास, गरज पडली तर प्रसंगी भारतात येण्यास तयार आहेत. भले त्यांची संख्या कमी असली तरी, त्यांची भावना महत्त्वाची आहे. इंटरनॅशनल मॉनिटरी फंडाचा ( आयएमएफ) चीफ इकॉनॉमिस्ट असणारा 24 वर्षांचा गौरव परणामी आणि मॅनेजमेंट कन्सल्टंट असलेला 29 वर्षांचा धमेर्श मिस्त्री हे दोन तरूण भारतात येऊन खास करून ग्रामीण भागात काम करण्यास उत्सुक आहेत. फक्त आथिर्क गंुतवणूक म्हणजेच योगदान समजलं पाहिजे का, असा सवाल ते करतात. प्रवासी भारतीय दिनानिमित्त आपत्ती व्यवस्थापन, शिक्षण, आरोग्य, एंटरटेनमेंट इंडस्ट्री अशा असंख्य विषयांवर चर्चासत्रं झाली. या क्षेत्रात आणखी काय करता येऊ शकेल, नेटवर्क कसं असावं, फोकस कुठे असावा, त्यासाठी स्वत: काय योगदान देऊ शकतात याविषयी परदेशस्थ भारतीयांनी आपली मतं मांडली.

माणूस जगाच्या पाठीवर कुठेही गेला तरी मातृभूमीसाठी एक हळवा कोपरा प्रत्येकाच्या हृदयात असतो. काही जण या ना त्या मार्गानं मातृभूमीचं ऋण फेडण्याचा प्रयत्न करतात. काहींना ते शक्य होतही नसेल. पण ज्यांना योगदान देण्याची इच्छा असेल त्यांच्याशी संवाद साधला तर, त्यांच्या ज्ञानाचा फायदा निश्चितपणे मिळू शकतो. भारतातील दूरसंचार क्रांतीचे जनक सॅम पित्रोदा हे त्यासाठी एक उत्तम उदाहरण आहे. त्यावेळचे पंतप्रधान राजीव गांधी यांनी या माणसाची पारख केली होती. असे कित्येक परदेशस्थ भारतीय असू शकतील, फक्त त्यांचा शोध घेणारी ' नजर ' हवी. त्यामुळे प्रत्येक परदेशस्थ भारतीयाने ' मोहन भार्गव ' झालंच पाहिजे, अशी अपेक्षा बाळगणं चुकीचं आहे.

जयंत होवाळ

 
</text>
</doc>
