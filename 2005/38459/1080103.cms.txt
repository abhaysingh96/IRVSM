<doc>
<docno>1080103.cms.txt</docno>
<text>
 
महामुंबई
'ते' भाषण फोडणाऱ्याला शोधून काढणारच!
[ Sunday, April 17, 2005  01:59:30 am]


म. टा. प्रतिनिधी

मुंबई : पक्षाच्या खासगी बैठकीत केलेले भाषण छापायचे की नाही, हा ज्याचा त्याचा प्रश्ान् आहे ; मात्र आपल्याला बदनाम करण्यासाठी हे वृत्त कोणी फोडले याचा आपण कसून शोध घेणार आहोत, असा इशारा विधानसभेतील विरोधी पक्षनेते नारायण राणे यांनी शनिवारी दिला. त्याचबरोबर, शिवसेनाप्रमुख बाळासाहेब ठाकरे यांना दु:ख होईल, असे कोणतेही कृत्य आपण करणार नाही, अशी ग्वाहीही त्यांनी यावेळी दिली.

आपण 38 वर्षे निष्ठेने शिवसैनिक म्हणून काम करीत असून आपण कोणत्याही ' वळणा ' वर जाणार नाही, तसेच आपण नाराजही नाही, असे स्पष्ट करून राणे म्हणाले, त्या बैठकीत आपण जे काही बोललो, ते पक्षाच्या हितासाठी बोललो. कोणाच्याही विरोधात आपला रोख नव्हता. अशा खासगी बैठकीतील बातमी छापणे बरोबर नाही. या प्रकारच्या पत्रकारितेविषयी आपल्याला काही भाष्य करायचे नाही ; पण त्या भाषणात सेनेत पदांसाठी ' बाजार ' मांडला जात आहे, असा वाक्प्रयोग आपण केलेला नाही, असा खुलासा त्यांनी केला. विधिमंडळ अधिवेशन संपुष्टात आल्यानंतर ते वार्ताहराशी बोलत होते.

विधानसभेच्या निवडणुकानंतर आपल्याला पदावरून दूर करण्याचे प्रयत्न पक्षात केले जात आहेत काय, या प्रश्ानवर , ' असे काही वाटत नाही, मला पूर्ण आत्मविश्वास आहे की माझ्या बाबतीत तसे कोणी काही करू शकत नाही ,' नारायण राणे यांचे कोणाशी साटेलोटे नाही. आपणास कुणीही मॅनेज करू शकेल असे सत्ताधारी पक्षात कोणीही नाही.आपण कोणत्याही वळणावर जाणार नसून आपण कशासाठी नाराज आहोत, असा प्रतिसवाल राणेंनी पत्रकारांना केला.

शिवसेनाप्रमुख बाळासाहेब ठाकरे यांच्याशी आपण दूरध्वनीवरून बोललेलो असून उद्या रविवारी प्रत्यक्ष भेटणार असल्याचे त्यांनी एका प्रश्ानच्या उत्तरात सांगितले.

 
</text>
</doc>
