<doc>
<docno>1080047.cms.txt</docno>
<text>
 
महामुंबई
अवघ्या 3 वर्षांत 'त्यांनी' कमावले 50 लाख
[ Sunday, April 17, 2005  01:11:10 am]


म. टा. प्रतिनिधी

मुंबई : त्या दोघींची वये आहेत फक्त 19 आणि 21 वर्षे... मात्र, त्यांची प्रॉपटीर् आहे 50 लाखांच्या घरात! तीन वर्षांपूवीर् भरपूर पैसे कमवायच्या उद्देशाने ' त्या ' मुंबईत आल्या आणि त्यांनी कमी अवधीत मायावीनगरीच्या जीवावर केली लाखांेची कमाई... या तरुणी कोणी उद्योजिका नसून त्या आहेत बारबाला!

पार्ल्याच्या तसेच इर्ल्याच्या दिपा डान्सबारमध्ये बारबाला म्हणून काम करणाऱ्या या दोघीजणींकडे डान्सफ्लोअरवर अदाकारी दाखविल्याबद्दल अवघ्या तीन वर्षांत 50 लाखांची मालमत्ता जमल्याची पोलिसांची माहिती आहे. मालाड लिंक रोडला एका प्रथितयश कॉलनीत सुसज्ज फ्लॅटमध्ये रहाणाऱ्या या दोन बारबाला काही दिवसांपूवीर्च घरी चोरी झाल्याची तक्रार घेऊन मालाड पोलिस ठाण्यात गेल्या होत्या. त्यांनी नोंदवलेल्या तक्रारीनुसार त्यांच्या घरातून आठ लाखांची चोरी झाली होती. त्यात साडेचार लाखांची रोख रक्कम आणि साडेतीन लाखांचे दागिने होते!

या दोघींविषयी संशय आल्यामुळे पोलिसांनी अधिक चौकशी केली असता त्यांना आश्चर्यजनक माहिती मिळाली. या दोघींनी काही महिन्यांपूवीर्च 20 लाखांचा फ्लॅट विकत घेतला होता. शिवाय दहा लाख खर्चून डोळे दिपतील, अशी अंतर्गत सजावट करून घेतली होती.

याबाबत त्यांच्याकडे चौकशी केली असता, उत्पन्नाच्या स्त्रोताविषयी सांगण्यास त्यांनी नकार दिला. विशेष काही उद्योग व्यवसाय नसलेल्या आणि मुंबईत घर घेऊन एकट्याच रहाणाऱ्या या तरुणींकडे एवढी रक्कम पाहून पोलिसांना संशय आला. त्यांनी या दोघींना चांगलेच दमात घेतल्यानंतर डान्स बारच्या माध्यमातून ही मालमत्ता जमवल्याचे कबुली दिली. त्यांच्याकडे जवळपास 50 लाखांहूनही अधिक मालमत्ता असल्याचे चौकशीत पुढे आल्याचे पोलिस उपायुक्त दत्ता कराळे यांनी सांगितले. त्यांच्या आतापर्यंतच्या मालमत्तेवर त्यांनी कुठच्याही प्रकारचा कर न भरल्याचेही कराळे यांनी सांगितले.

 
</text>
</doc>
