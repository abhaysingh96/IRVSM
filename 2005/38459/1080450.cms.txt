<doc>
<docno>1080450.cms.txt</docno>
<text>
 
महाराष्ट्र
शहरातील बहुसंख्य जलतरण तलाव असुरक्षित?
[ Sunday, April 17, 2005  10:45:56 pm]


म. टा. प्रतिनिधी

पुणे : उन्हाळी सुट्टीनिमित्त जलतरण तलावांवरील गदीर् वाढत असली, तरीही शहरातील बहुसंख्य तलाव असुरक्षित असल्याचा धोक्याचा इशारा आरोग्य सेना संस्थेने दिला आहे. आरोग्य सेनेने नुकत्याच केलेल्या सवेर्क्षणात पिंपरी चिंचवड आणि पुण्यातील 11 तलावांचा समावेश होता.

बहुसंख्य तलावांमध्ये पोहायला येणाऱ्यांच्या संख्येशी तुलना करता जीवरक्षकांची संख्या अत्यल्प असून 25 जणांसाठी एक जीवरक्षक या आंतरराष्ट्रीय मापदंडाचे पालन केले जात नसल्याचे आढळून आले आहे. प्रशिक्षित जीवरक्षकांच्या परवान्यांचे नूतनीकरणही केले जात नसून प्राणवायू सिलेंडर्सचीही कमतरताच असल्याचे आरोग्य सेनेच्या सवेर्क्षणातून निदर्शनास आले आहे.

बुडणाऱ्यास बाहेर काढण्यासाठी आवश्यक असलेली साधनसामुग्रीही पुरेशा प्रमाणात उपलब्ध नसून कृत्रिम श्वसनासाठी आवश्यक असणाऱ्या ' अंबूज बॅग ' चाही बहुसंख्य ठिकाणी तुटवडाच आहे. त्यामुळे तलावांवर जाणवणाऱ्या त्रुटींवर योग्य ती कार्यवाही वेळेत करण्यासाठी त्यांच्यातफेर् काही उपाययोजनाही सुचवण्यात आल्या आहेत. त्यामध्ये प्रामुख्याने तलावात पोहणाऱ्यांची संख्या नियंत्रित केली जावी, पोहोणाऱ्यांच्या संख्येनुरूप जीवरक्षकांची नियुक्ती केली जावी, जीवरक्षक साहित्य योग्य प्रमाणात उपलब्ध व्हावे, महापालिकेकडून तलावातील पाण्याची आरोग्याच्या दृष्टीने तपासणी केली जावी, तसेच तातडीच्या सेवेसाठी रुग्णालये, रुग्णवाहिका यांचे दूरध्वनी क्रमांक असणारा फलक असावा अशा मागण्या करण्यात आल्या आहेत.

 
</text>
</doc>
