<doc>
<docno>1080265.cms.txt</docno>
<text>
 
महामुंबई
राकेशकुमार शर्माला अटकपूर्व जामीनाकारला
[ Sunday, April 17, 2005  05:55:57 pm]


मुंबई टाइम्स टीम

ठाणे : रिलायन्सचे 75 मोबाइल बनावट नावांने खरेदी करून त्या आधारे चंदीगढमधून अनधिकृत टेलिफोन एक्स्चेंज चालवून सरकारचा सुमारे 75 लाखांचा महसूल राकेशकुमार ओमप्रकाश शर्मा याने बुडवला. त्याचा अटकपूर्व जामिनासाठीचा अर्ज ठाण्याचे जिल्हा व सत्र न्या. ए. जे. ढोलकिया यांनी फेटाळला.

सासूचं निधन झाल्याचं कारण देत अटकपूर्व जामिनासाठी अर्ज करणाऱ्या राकेशच्या सासूचे 16 जून 2004 रोजी निधन झाल्याचं वृत्तपत्रीय कात्रण चंदीगढ पोलिसांच्या मदतीने ठाणे पोलिसांनी सादर केलं होतं. त्यामुळे ढोलकिया यांनी त्याचा अर्ज फेटाळून लावला. राकेशकुमार हा पंजाबच्या पोलिस महासंचालकांचा भाऊ असल्याची माहिती पोलिसांकडे आहे. आथिर्क गुन्हे शाखेने उघडकीस आणलेल्या या प्रकरणातील राकेशकुमार हा मुख्य आरोपी आहे.

लाच घेताना अटक

कल्याणमधील सहायक शिधावाटप अधिकारी प्रिया प्रकाश महाजन ( 32) यांना तीन हजार रुपयांची लाच घेताना लाचलुचपत प्रतिबंधक विभागाच्या अधिकाऱ्यांनी अटक केली.

मोहने तालुक्यातील दुकानदार मुनेश रानू पायाळ यांच्याकडील तक्रारी मिळवणं व लायसन्स रद्द करू नये यासाठी चार हजार रुपयांच्या लाचेची मागणी महाजन यांनी केली होती. त्याबाबत पायाळ यांनी लाचलुचपत प्रतिबंधक विभागाकडे तक्रार केली. त्यानंतर सापळा रचून महाजन यांना अटक करण्यात आली.

रिमांड होममधील मुलगा पळाला

भिवंडीच्या रिमांड होममधील शाहीन कमरुद्दीन शेख ( 17) हा शनिवारी, इंदिरा गांधी स्मृती रुग्णालयातील गदीर्चा फायदा घेऊन पळाला. आजारी असल्यामुळे त्याला काही दिवसांपूवीर् रुग्णालयात दाखल करण्यात आलं. तिथून त्याला दोन दिवसांपूवीर् पुन्हा रिमांड होममध्ये पाठवण्यात आलं होतं. त्याने त्रास होत असल्याची पुन्हा तक्रार केल्यामुळे शनिवारी रिमांड होमचे कर्मचारी त्याला आणि इतर चार मुलांना घेऊन रुग्णालयात आले. रुग्णालयातील गदीर्चा फायदा घेऊन शाहीनने कर्मचाऱ्यांच्या हातावर तुरी देऊन पळ काढला.

दरोड्याचा प्रयत्न उधळला

कळव्यातील दर्शना गॅस एजन्सीवर दरोडा घालण्यासाठी आलेल्या पाच जणांच्या टोळीचा प्रयत्न मालमत्ता पथकाचे प्रमुख प्रफुल्ल जोशी यांच्या पथकाने उधळून लावला आहे. त्यापैकी पाच जणांना अटक केली आहे.

सुनील गोविंद गवळी ऊर्फ सुनील मेजर, मोहन बिनका महानंदा, लक्ष्मण विठ्ठल साळेकर, जगदीश गगनदेव रॉय या चार जणांना अटक करण्यात आली असून नानाभाऊ लंके हा फरार आहे.

या टोळीचा प्रमुख सुनील मेजर हा पूवीर् अजवानीच्या टोळीत होता. तरुंगातून बाहेर आल्यावर त्याने नवीन गँग तयार केली. त्याच्यावर ठाणे पोलिस आयुक्तालयातील पोलिस ठाण्यांमध्ये दरोडा आणि चोरीचे सात गुन्हे दाखल आहेत. तर फरार आरोपी नानाभाऊ लंके हा हत्यार बाळगल्याप्रकरणी नौपाडा पोलिसांनाही दोन गुन्ह्यात हवा आहे. या टोळीकडून दोन रिवॉल्वर, जिवंत काडतुसे, दोन चॉपर, एक वस्तरा आदी शस्त्रं जप्त करण्यात आली.

पुतण्याला मारणाऱ्यास अटक

गुढीपाडव्याच्या दिवशी दिवा गावात पुतण्याची हत्या करणारा चुलता शांताराम म्हात्रे आणि त्याचा पुतण्या सुरेश म्हात्रे यांचा जामीन अर्जही न्या. ढोलकिया यांनी फेटाळून लावला आहे.

किरकोळ जखमा झाल्यामुळे कळव्याच्या रुग्णालयात दाखल झालेल्या या जोडगोळीला अटक करण्याचे आदेशही कोर्टाने दिले आहेत.

 
</text>
</doc>
