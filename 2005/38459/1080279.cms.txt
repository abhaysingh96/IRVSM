<doc>
<docno>1080279.cms.txt</docno>
<text>
 
महाराष्ट्र
नव्या तंत्रज्ञानाने उभारण्यात येत आहे घाटघर जलविद्युत केंद!
[ Sunday, April 17, 2005  06:27:34 pm]


ताराचंद म्हस्के

शिर्डी : माती, दगड आणि काँक्रिट अशा प्रकारात यापूर्वी बांधण्यात येणारे सिंचन व जलविद्युत प्रकल्प (धरणे) पूर्ण करण्यासाठी मोठ्या कालावधीबरोबर भरमसाठ खर्चही करावा लागत असे. परिणामी निधिअभावी प्रकल्प वर्षानुवषेर् रखडले जाई. 60 टक्के सिंमेट ऐवजी फ्लाय अॅशचा (राख) वापर करतानाच पोलादालाही तिलांजली देऊन कमी कालावधीत, कमी खर्चात प्रकल्प वेगाने पूर्ण करण्यासाठी ' रोलर कॉम्पॅक्टेड काँक्रिट ' ही परदेशी तंत्रज्ञान आधारित पद्धत फायदेशीर ठरत आहे. या पद्धतीतून भारतात पहिल्यांदाच साकारला जाणारा घाटघर जलविद्युत प्रकल्पासाठीचे धरण हा उत्तम नमुना होय.

' रोलर कॉम्पॅक्टेड काँक्रिट ' ही नवी परदेशी तंत्रज्ञान पध्दती. अमेरिका, इंग्लड आणि चीन या पाश्चिमात्य देशांत तर अनेक प्रकल्प यापूवीर्च पूर्ण झालेले आहेत. या तंत्रज्ञानाचा फायदा असा की, सिंमेंटची मोठी बचत होते. सिंमेटऐवजी 60 टक्के राख वापरली जाते. औष्णिक विद्युत प्रकल्पातून तयार झालेली ही दगडी कोळशाची राख असते. खडी, राख, वाळू व सिंमेट यांचे मिश्रण स्वंयचलीत यंत्राद्वारे केले जाते आणि हे मिश्रण योग्य होते किंवा नाही यासाठी संगणकाचा वापर करण्यात येतो.

महाराष्ट्रात होणारा विजेचा तुडवडा लक्षात घेता नैसगिर्क उंचीचा वापर करून जनित्राद्वारे वीजनिमीर्ती करून बाहेर पडणारे पाणी समुदात जावू न देता निन्म भागात साठवून रात्री कमी वीज वापराच्या काळात पुन्हा त्याच जनित्राचा पंप म्हणून वापर करून ते पाणी वर उचलून घेणे, अशी उदंचित जलाशय योजनेची संकल्पना आहे.

अहमदनगर जिल्ह्यात प्रवरा नदीवरील भंडारदरा धरणाच्या वरच्या बाजूस घाटघर येथे उर्ध्वधरण व ठाणे जिल्ह्यात शाई नदीवर चौंढे येथे निम्न धरण, अशी दोन धरणे रोलर कॉम्पॅक्टेड काँक्रिट या अद्यावत तंत्रज्ञानाचा आशिया ख्ंाडात प्रथमच वापर करून बांधण्याचा मान महाराष्ट्राला या प्रकल्पामुळे मिळणार आहे. उर्ध्व धरणातील पाणी विद्युत निमीर्ती अवस्थेत दाब बोगद्यातून 580 च्या कोनाने डोंगराच्या पोटात भुयारी वीज गृहापर्यंत आणले जाईल व तेथे वीज निमीर्ती करून ते अवजलवाही बोगद्यातून निम्न धरणात साठविले जाईल. रात्री मात्र उदंचन अवस्थेत तेच पाणी वीजगृहातील जनित्राचा उलटमागीर् पंप म्हणून उपयोग केला जाईल आणि पुन्हा ते पाणी उर्ध्व धरणात वर उचलून घेण्यात येईल. प्रत्येकी 125 मेगावॅट क्षमतेच्या दोन जनित्राद्वारे एकूण 250 मेगावॅट वीजनिमिर्तीचे लक्ष आहे.

घाटघर प्रकल्पातील 14 मीटर उंचीचे 42 हजार घनमीटर संधानक असलेले उर्ध्वधरण 54 दिवसात पूर्ण करण्यात आले तर 11.5 मीटर उंचीचे 14 हजार 200 घनमीटर संधानक असलेला ' सॅडल डॅम ' 31 दिवसात पूर्ण करण्यात आले. ' रोलर कॉम्पॅक्टेड काँक्रिट ' पध्दतीने बांधण्यात आलेली ही धरणे उत्कृष्ठ ठरल्याने घाटघर प्रकल्पातील निम्नधरण 84 मीटर उंचीचे आणि 6.5 लाख घनमीटर संधानक असलेले भारतातील सर्वात पहिले आर.सी.सी. तंत्रज्ञानाचे पहिले मोठे धरण म्हणता येईल. या धरणाचे काम गेल्या वषीर् 14 डिसंेबरला सुरू झाले आणि आज अखेर 1.5 लाख घनमीटर ( 20 मीटर उंची) भिंतीचे काम पूर्ण झाले आहे. या धरणासाठी आतापर्यंत 22 हजार टन फ्लाय अॅश वापरण्यात आलेले आहे. ताशी 120 घनमीटर क्षमतेचे दोन बॅचिंग प्लान्ट बसविण्यात आले आहे तर ताशी 160 घनमीटर क्षमतेचा तिसरा बॅचिंग प्लान्ट काही दिवसांत सुरू होईल. संधानकातील तापमान कमी ठेवण्यासाठी बर्फाचा वापर केला जातो. त्यासाठी 100 टनाचे दोन 160 टनाचा एक असे तीन बर्फाचे कारखाने धरण स्थळाजवळ उभारण्यात आलेले आहेत. संधानकात वापरण्यात येणारी खडी थंड करून एका स्वंयचलीत पट्यावर 2 ते 30 से. तापमानाचे पाणी फवारण्यात येते जेणेकरून खडीचे तापमान 80 ते 100 से.पर्यंत खाली आणता येते. भारतात वेटबेल्ट तंत्रज्ञानाचा वापर सर्वप्रथम घाटघर जलविद्युत प्रकल्पातील निम्न धरणावर करण्यात येत आहे. पहिल्या 6 महिन्यात हे धरण 30 मीटर उंचीपर्यंत बांधण्यात येणार आहे. दिवसाला एका फुटाचा स्लॅब टाकण्यासाठी 24 तास अहोरात्र 3 डोझर , 3 रोलर मार्फत काँक्रिट दाबण्याचे काम सध्या सुरू आहे.

नाशिक विभागचे अधीक्षक अभियंता विलास शेळके यांनी सांगितले की , 1176 कोटी रुपये या प्रकल्पासाठी जपान सरकारच्या जे.बी.आय.सी.बँकेकडून 400 कोटीचे अर्थसाह्य घेण्यात आले असून तर पॉवर फायनान्स कॉपोर्रेशन नवी दिल्ली या संस्थेकडून 400 कोटीचे कर्ज उपलब्ध झाले आहे. आतापर्यंत 800 कोटीचे काम पूर्ण झाले आहे. जून 2006 मध्ये धरणही पूर्ण होईल आणि पॉवर हाऊसही पूर्ण होईल. या नव्या तंत्रज्ञानामुळे सिंमेट ऐवजी राखेचा अधिक वापर होत असल्याने खर्चात बचत झाली आहे. शिवाय काम रात्रंदिवस सुरू ठेवावे लागत असल्याने प्रकल्प वेगाने आणि कमी कालावधीत पूर्ण होतो. हा प्रकल्प पूर्णत्वास नेण्यासाठी राजेंद गुंजाळ, शरद दाभाडकर, जोशी हे तीन कार्यकारी अभियंते प्रकल्प स्थळी तळ ठोकून आहेत.

250 मेगावॅटचा घाटघरचा जलविद्युत प्रकल्पाची रचना फारच मजेशीर आहे. कोकणकडाचा डोंगर चौंढे येथे पोखरण्यात आला आहे आणि कोकणकड्याखाली 350 मीटरवर हा डोंगर खोलवर खोदला आहे. 7 मीटर रूंदीचा व 1295 मीटर लांबीचा बोगदा खोदण्यात आला असून या बोगद्यातूनच विद्युत प्रकल्पात एंन्ट्री करावी लागते. याशिवाय 722 मीटर , 700 मीटर , 590 मीटर , 400 मीटर बोगदे या डोंगरात आहेत. या सर्वांची लांबी एकत्र केल्यास साधारणपणे 7 किलोमीटर इतकी होईल. आतमध्ये विद्युतगृह, वायुविजन, विद्युत व यांत्रिकी संच, जनित्र संच, उल्लोल विहीर , 30 मीटर उंचीची ( 8 मजली) इमारत आदींचा समावेश आहे. विद्युत गृहाचे काम अंतीम टप्यात असून धरणाचे काम पूर्ण होताच वीजनिमीर्ती सुरू होईल.

खास रोपवे

विशेष म्हणजे मुंबईकरांना चांगली खुशखबर लवकरच मिळणार आहे. कोकणकड्याजवळ 450 मीटर रोप वे बसविण्याचे काम सुरू झाले आहे. भंडारदरा धरणाचा निळाशार जलाशय, रंधा फॉल धबधबा, रतनगडचे निसर्ग सौंदर्य न्याहाळून झाल्यावर पर्यटक कोकणकड्याहून रोपवेच्या मदतीने थेट 500 मीटर खाली ठाणे जिल्ह्यात उतरतील आणि तेथून अवघ्या 2 तासात शहापूर-ठाणे मागेर् मुंबईला पोहचतील आणि हा पर्यंटकांना रोपवे मधून आपली इंडिका, मारूती, सुमो, क्वॉलीज सारखी चार चाकी वाहने या रोपवे मधून वाहून नेता येतील, अशी ही योजना आहे. अर्थात मुंबईकर पर्यटकांचे हे स्वप्न प्रत्यक्षात येण्यासाठी किमान वर्षभरतरी वाट पाहावी लागेल.

 
</text>
</doc>
