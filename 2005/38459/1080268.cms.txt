<doc>
<docno>1080268.cms.txt</docno>
<text>
 
महामुंबई: मुंबई टाइम्स
खेळ आव्हानांचा
[ Sunday, April 17, 2005  05:59:20 pm]


मोटार गाडीचा खेळ, लहानपणी सगळ्यांनीच खेळला असेल. यात सर्व जण गोल करून पाठमोरे उभे राहतात. आपल्या आवडीच्या गाडीचा आवाज करत पाठमोरी गाडी चालवायची. अर्थातच यात कुणाला तरी धक्का लागणार, काही जण पडणार अशा प्रकारे गाड्या आपल्या जागी येऊन उभ्या राहायच्या.

गंमत म्हणजे यातील काही जण शिताफीने, गदीर्तून एकही धक्का न लागता, वाट शोधत वेळेच्या आधी ठरलेल्या ठिकाणी पोहोचायचे. यातून त्यांची हुशारी, समजूतदारपणा, दूरदृष्टी कळून येते. मात्र काही जण धक्का, गदीर् याचा काहीच विचार न करता आपलं ध्येय गाठतात. त्यांनाच प्रगतीशील व्यक्तिमत्त्व म्हणता येईल. दोन्ही प्रकारच्या व्यक्ती आपल्या क्षमता ओळखून ध्येय गाठतात. पण जोखीम स्वीकारून आव्हानांना सामोरं जाऊन ध्येय गाठणाऱ्या व्यक्ती या नेहमीच यशस्वी होतात. त्यांच्यामध्ये परिस्थिती स्वत:ला अनुकूल करून घेण्याचं सार्मथ्य असतं.

जीवनातील अतिशय साधारण, शुल्लक आणि ज्याला महत्त्व नाही अशा गोष्टींपासून दबकून राहणारे, त्यांना सामोरं न जाणाऱ्या कितीतरी व्यक्ती आजूबाजूला दिसतील. या व्यक्ती आव्हानं स्वीकारत नाही, जबाबदारी टाळतात, मानसिकरीत्या दुबळी होतात आणि दैनंदिन व्यवहारातील कामं करण्यातही अयशस्वी ठरतात. त्यामुळे शिक्षण, करिअर, ऑफिस, घर यासारख्या प्रत्येक ठिकाणी आव्हानांना समर्थपणे तोंड द्यायचं असेल तर वास्तव परिस्थितीचा स्वीकार करा आणि मार्गक्रमण करत रहा.

डॉ. तुषार गुहा

 
</text>
</doc>
