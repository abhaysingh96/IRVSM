<doc>
<docno>1080267.cms.txt</docno>
<text>
 
महामुंबई
बालभवनासाठी खासदार निधीतून 25 लाख
[ Sunday, April 17, 2005  05:57:52 pm]


टाइम्स टीम

डोंविबली : इथल्या नेहरू बालोद्यानातील संकल्पित बालभवनाला खासदार निधीतून 25 लाख रुपये देण्याची घोषणा खासदार प्रकाश परांजपे यांनी इथे केली. 1997 ला केडीएमसीने बालभवन उभारण्याचा प्रस्ताव मंजूर केला. 19 जून 2005 ला त्याच जागेवर बालभवनाचा भूमिपूजन समारंभ होईल, अशी ग्वाहीही त्यांनी दिली.

भाजप व शिवसेना यांच्यातील अंतर्गत मतभेदामुळे बालभवनाचा प्रकल्प गेली आठ वर्षं रखडला आहे. हा प्रश्न मागीर् लावण्यासाठी बालभवन कृती समितीचे अध्यक्ष श्रीकांत टोळ यांच्या नेतृत्वाखाली शिवाजी महाराजांच्या पुतळ्यासमोर एक दिवसाचं लक्षणिक उपोषण करण्यात आलं. या उपोषणाची सांगता झाली त्या प्रसंगी ते बोलत होते.

केवळ शालेय अभ्यासावर भिस्त न ठेवता, मुलांचं व्यक्तिमत्त्व चतुरस्त्र व्हावं, त्यांच्या कलागुणांना वाव मिळावा, कलेचा आविष्कार करण्यासाठी त्यांना हक्काचं व्यासपीठ उपलब्ध व्हावं यासाठी बासनात गुंडाळला गेेला हा प्रश्न बालभवन कृती समितीने उपोषणाच्या रूपाने ऐरणीवर आणला. सुमारे पाच हजार रहिवाशांनी या संदर्भातील मागणीपत्रावर स्वाक्षऱ्या करून पाठिंबा व्यक्त केला. यामध्ये बच्चेकंपनीचाही सहभाग होता. हे स्वाक्षऱ्यांचं निवेदन मंगळवार , 19 एप्रिल रोजी कृती समितीतफेर् केडीएमसीच्या आयुक्तांना सादर करण्यात येईल.

काँग्रेस पक्षाचा नेहमीच विधायक कामाला पाठिंबा असतो. निधीअभावी अनेक प्रकल्प रखडतात परंतु या प्रकल्पासाठी महाराष्ट्र प्राधिकरणाकडून निधी उपलब्ध झाला असताना तो परत गेला, अशी खंत केडीएमसीच्या माजी विरोधी पक्षनेत्या अलका आवळसकर यांनी व्यक्त केली.

महापालिकेच्या अर्थसंकल्पात या वषीर् बालभवनसाठी आथिर्क तरतूद करण्यात आली आहे. या प्रकल्पाच्या आड येणाऱ्यांना बाजूला सारून हा प्रश्न सुटला नाही तर शिवसेनेच्या पद्धतीने सोडवू, असा इशारा स्थायी समितीचे सभापती रमेश म्हात्रे यांनी दिला.

हेल्मेट हटाव मोहीम

इथल्या इंडीयन मेडिकल असोसिएशनने हेल्मेट हटाओ मोहीम हाती घेतली आहे. हेल्मेटमुळे अपघातांच्या प्रमाणात वाढ होऊ शकते तसंच स्पीड ब्रेकर्सवर पट्टे नसल्याने पेट्रोलही जादा लागतं. त्यामुळे हेल्मेट हटाओ मोहीम सुरू केल्याचं जाहीर केलं आहे. या संदर्भात झालेल्या सभेस डॉ. प्रमोद बाहेेकर, आनंद हडीर्कर, सुनील पुणतांबेकर, उमेश फडणीस, अद्वैत पाध्ये, दिलीप जोशी, सुभाष गाडगीळ आदी उपस्थित होते.

 
</text>
</doc>
