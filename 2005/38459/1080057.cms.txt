<doc>
<docno>1080057.cms.txt</docno>
<text>
 
महामुंबई
दत्ता सामंत हत्येच्या सूत्रधाराचा छडा लावू
[ Sunday, April 17, 2005  01:17:00 am]


म. टा. प्रतिनिधी

मुंबई : कामगार नेते डॉ. दत्ता सामंत यांच्या खुनाचा कट कुणाच्या मेंदूत शिजला तेही शोधून काढले जाईल, अशी ग्वाही उपमुख्यमंत्री आर. आर. पाटील यांनी शुक्रवारी विधान परिषदेत दिली.

डॉ. सामंत यांच्या हत्येत सहभागी असलेल्या दोन आरोपींना अलीकडेच डेहराडून येथे अटक करण्यात आली आहे. त्या पार्श्वभूमीवर नियम 93 अन्वये हा विषय सभागृहात उपस्थित करण्यात आला होता. त्यावर निवेदन करताना, या प्रकरणाचा वरिष्ठ अधिकाऱ्यांच्या माध्यमातून तपास करण्यात येत असून, या हत्येचा कट रचणाऱ्यांपर्यंतही पोलिस पोहोचतील, असे आर. आर. पाटील म्हणाले.

 
</text>
</doc>
