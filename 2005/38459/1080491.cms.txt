<doc>
<docno>1080491.cms.txt</docno>
<text>
 
महामुंबई
चौपाट्या असुरक्षित
[ Sunday, April 17, 2005  11:34:16 pm]


म. टा. प्रतिनिधी

मुंबई : मृत्यूचा सापळा म्हणून ओळखला जाणारा अक्सा बीच जीवरक्षकांच्या अपुऱ्या संख्येमुळे अधिकच असुरक्षित बनला आहे. या बीचवर केवळ दोनच जीवरक्षक तैनात असून पोलिस बिट चौकीचीही पूर्ण दुरवस्था झाली आहे. या बीचसह इतर चौपाट्यांवरही जीवरक्षकांची संख्या खूप कमी आहे.

मुंबईकरांसाठी चौपाट्या हे विरंगुळ्याचे ठिकाण आहे. गिरगाव, वरळी, शिवाजी पार्क, वांदे, वसोर्वा, मढ व आक्सा येथील सुमद किनाऱ्यांवर हजारो मंुबईकर आनंद लुटतात. उन्हाळ्याच्या सुटीत तर या चौपाट्या गदीर्ने फुलून जातात. पालिकेच्या आरोग्य समितीचे अध्यक्ष रमेश नाईक यांनी नुकतीच या चौपाट्यांना भेट देऊन तेथील सुरक्षा व्यवस्थेची पाहणी केली.

सर्वात धोकादायक असलेल्या अक्सा बीचवर तर सुरक्षा व्यवस्थेचा बोजवारा उडाला आहे. 2000 साली या सुमदात 12 मुलांचा बुडून मृत्यू झाला होता. या घटनेनंतर पालिकेने तेथे दोन जीव रक्षकांची नेमणूक केली, तसेच टेहळणी टॉवर आणि पोलिस बिट चौकी उभारली. पण, गेल्या पाच वर्षात या चौकीची दुरवस्था झाली आहे.

अक्सा बीचची भौगोलिक परिस्थिती इतकी विचित्र आहे की, सुमदाला भरती आल्यास समुदाचे पाणी चोहोबाजूने कधी वाढते, याचा अंदाजच लागत नाही. परिणामी पोहायला गेलेल्या माणसाला झटकन बाहेर पडणे अशक्य होऊन बसते. अक्सा बीचवर अक्सा ग्रामसेवा मंडळ आणि पालिकेने इशारा फलक लावले आहेत. तरीही काही अतिउत्साही मंडळी भरती-ओहोटीची तमा न बाळगता उतरतात आणि प्रसंगी जीव गमावण्याची पाळी येते. मागील पाच वर्षांत येथील समुदात 84 जण बुडाले. त्यातील 26 जणांचा मृत्यू झाला, तर 58 जणांना वाचविण्यात यश आले. 2000 साली क्रिकेट खेळायला गेलेल्या 12 मुलांचा बुडून मृत्यू झाला. मंुबईतील इतर चौपाट्यावरही जीवरक्षकांची वाणवा आहे. आजघडीस सर्व चौपाट्यांवर मिळून केवळ आठच जीवरक्षक तैनात आहेत. चौपाटीवर येणाऱ्यांची लक्षणीय संख्या पाहता ही संख्या खूपच कमी आहे. त्यामुळे चौपाट्यांवर अधिक जीवरक्षक नेमण्याबरोबरच अतिउतसाही मंडळींनाही आवर घालणे दुर्घटना घडू नये यासाठी आवश्यक बनले आहे.

 
</text>
</doc>
