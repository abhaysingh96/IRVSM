<doc>
<docno>1080380.cms.txt</docno>
<text>
 
महामुंबई
आरोपमुक्तीसाठी आमदार गवळींचा अर्ज
[ Sunday, April 17, 2005  09:06:37 pm]


म. टा. प्रतिनिधी

मुंबई : सुमारे 15 वर्षांपूवीर्च्या एका अपहरण खटल्याच्या संदर्भात आपल्याला आरोपमुक्त केले जावे यासाठी आमदार अरुण गवळी यांनी सेशन्स कोर्टात डिस्चार्ज अॅप्लिकेशन केले आहे.

दक्षिण मुंबईतील रतिलाल शाह या बिल्डर-कंत्राटदाराकडे कामास असलेल्या अब्दुल रहम शेख या इसमास 21 एप्रिल 1990 रोजी आपण अरुण गवळी टोळीशी संबंधित असल्याचे सांगत दोन व्यक्ती भेटल्या व जबरदस्तीने दगडी चाळीत घेऊन गेल्या. तेथे एका खोलीत त्याला बंद करून रतिलालविषयी माहिती न दिल्यास त्याचे वाईट परिणाम होतील अशा धमक्या दिल्या व चार लाख रुपये खंडणी मागितली. शेख यास त्यांनी जबर मारहाणही केली. तेथून सुटल्यानंतर शेखने रतिलाल यास याबाबत सांगितले व त्या दोघांनी गवळींविरुध्द आग्रीपाडा पोलिसांकडे तक्रार नोंदवली. या तक्रारीसंदर्भात अरुण गवळींसह 11 लोकांवर गुन्हे नोंदविण्यात आले असून त्यांना अटकपूर्व जामीन मंजूर करण्यात आला होता.

दरम्यानच्या काळात गवळी चिंचपोकळी विधानसभा मतदारसंघातून आमदार म्हणून निवडून आले असून आपल्यावरील आरोपपत्र मागे घेतले जावे असा अर्ज त्यांनी सेशन्स न्यायाधीश एन. पी. दळवी यांच्याकडे दिला. त्यावर आता येत्या 13 जून रोजी सुनावणी होणार आहे.

 
</text>
</doc>
