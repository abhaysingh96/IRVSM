<doc>
<docno>1080337.cms.txt</docno>
<text>
 
अर्थव्यवहार
महत्त्वाचे प्रश्न् अखेर दुर्लक्षितच...
[ Sunday, April 17, 2005  08:35:09 pm]


महाराष्ट्राचे अर्थमंत्री जयंत पाटील यांनी सुमारे 65,400 कोटी रुपये खर्च असलेला 2005-2006 वर्षाचा अर्थसंकल्प मांडला. या खर्चासाठी महसुली जमा रु. 50,400 कोटींची दाखविली. 2004-05 च्या अंदाजपत्रकात ही जमा 40,160 कोटींची होती. सुमारे 10,200 कोटींची वाढ अपेक्षित केली आहे. ती सुमारे 25.4 टक्के इतकी होते. मागील तीन वर्षांचा अंदाज कोसळण्याचा अनुभव जमेस असता, ही अपेक्षित वाढ प्रत्यक्षात न आल्यास महसुली आधिक्य जे अगदी तुटपुंजे रु. 265 कोटींचे आहे ते न राहता महसुली तूट दिसू लागेल.

गेल्या काही वर्षांत एकूण महसुली उत्पन्नात कर उत्पन्न हे सुमारे 80 टक्के असते. या वषीर् अर्थमंत्र्यांनी विक्रीकराऐवजी ' व्हॅट ' लागू करण्याची घोषणा केली आहे. करांच्या दराचे सुसूत्रीकरण केले आहे. अर्थमंत्र्यांनी सांगितल्याप्रमाणे सध्या अधिकतर वस्तूंवरील विक्रीकराचा प्रभावी दर 17.5 टक्के असून, आता 12.5 टक्के होणार आहे. म्हणजेच विक्रीकरातून अधिक महसूल मिळण्याची शक्यता कमी आहे. अर्थात ' व्हॅट ' लागू केल्यानंतर कराच्या महसुलात घट झाली तर केंद सरकार त्याची 100 टक्के भरपाई देणार आहे.

मुदांक शुल्क हा उत्पन्नाचा दुसरा मोठा सोत. त्यातही भरपूर सवलती जाहीर केल्या आहेत. रु. एक लाख गृहकर्जासाठी मुदांक शुल्क माफ, तर रु. 10 लाख गृह कर्जावरील मुदांक शुल्कात 50 टक्के कपात, शैक्षणिक कर्जाच्या दस्तऐवजांवरील मुदांक शुल्क माफ, सौदेबाजार व वायदे बाजारातील व्यवहारावरील मुदांक शुल्कात 90 टक्के कपात, तर शासकीय प्रतिभूतींच्या ( सिक्युरिटीज) खरेदी विक्रीवरील मुदांकात 95 टक्के घट, सर्व प्रकारच्या गहाणखतात 50 टक्के सूट आणि मालमत्ता विकास करारनामे इत्यादीसाठी मूल्यवधिर्त मुदांक शुल्क लागू करण्याचा प्रयत्न यामुळे मुदांक शुल्काच्या एकूण महसुलात भर पडेल का ? कर आकारणीत वाढ करण्यापेक्षा कर संकलनाच्या पद्धतीत सुधारणा करून उत्पन्न वाढीचा चमत्कार अर्थमंत्री करू इच्छितात. अशा स्थितीत वाढीव रु. 10,200 कोटींचा महसूल म्हणजे केवळ केंद सरकारवर भिस्त अथवा स्वप्नवत अंदाज एवढेच शिल्लक उरते.

अर्थमंत्र्यांनी आपल्या अर्थसंकल्पीय भाषणात सांगितले की, रासायनिक उद्योग, ऑटो, वस्त्रोद्योग आणि फाउंड्री उद्योग याच्या सक्षमीकरणासाठी एकूण रु. 550 कोटी प्रकल्प खर्चाच्या पायाभूत सुविधा प्रकल्पासाठी भारत सरकारकडे प्रस्ताव सादर करण्यात आले आहेत. परंतु यासाठी निधीची तरतूद केली किंवा नाही याचा तपशील अर्थमंत्र्यांनी दिलेला नाही. राज्यातील 310 सहकारी साखर कारखान्यांपैकी 111 कारखाने आजारी आहेत. 159 सहकारी सूत गिरण्यांपैकी 77 बंद पडल्या आहेत आणि 55 त्याच मार्गावर आहेत. या बाबींचा विचारही या अर्थसंकल्पात दिसत नाही.

राज्याच्या आथिर्क स्थितीला जबाबदार असणाऱ्या सहा घटकांबाबत अर्थमंत्र्यांनी कोणतीही ठोस उपाययोजना अथवा निर्णय जाहीर केलेला नाही. कापूस एकाधिकार योजना, शेतकऱ्यांना मोफत वीज, अनुशेष पूतीर्, राज्य वीज मंडळ, शासकीय दूध योजना आणि राज्यातील महामंडळे हे ते सहा विषय आहेत. कापूस खरेदी योजनेसाठी बाजारभावानुसार कापूस खरेदी करण्याचे सूतोवाच त्यांनी केले. शेतकऱ्यांना मोफत मोफत वीज पुरवठ्यामुळे भारनियमनात वाढ आणि अमर्याद वापरामुळे भूगर्भातील पाण्याच्या पातळीतील घट, हे दोन तोटे अर्थमंत्र्यांनी सांगितले. म्हणून मोफत वीज पुरवठ्यासंबंधी धोरणाचा पुनविर्चार करण्याची आवश्यकता आहे, असे म्हणत 2005-06 साली रु. 750 कोटींची तरतूद मात्र केली. राज्यातील तीव्र टंचाई, राज्य विद्युत मंडळाचा तोटा आणि वाढती विजेची मागणी याबाबत अर्थमंत्र्यांना राज्य विद्युत मंडळाची पुनर्रचना हा एकमेव उपाय सापडलेला दिसतो. येत्या 10 जूनपर्यंत पुनर्रचना पूर्ण करण्याचे, चार कंपन्यात विभाजन करण्याचे त्यांनी घोषित केले आहे.

शासकीय दूध योजनेतील 2004-05 मधील अंदाजित तोटा रु. 150 कोटी तर संचित तोटा रु. 3100 कोटी आहे. त्यावर अर्थमंत्री सुचवितात की, हा व्यवसाय महाराष्ट्र राज्य सहकारी दूध महासंघ (महानंद) या सहकारी क्षेत्रातील उपक्रमाकडे हस्तांतरित करण्यात यावा.

पाटबंधारे विकास क्षेत्र वगळता अन्य विकास क्षेत्रातील 01-04- 2005 रोजीचा अनुशेष रु. 3880 कोटींचा असल्याचे अर्थमंत्री सांगतात आणि 2005-06 च्या वाषिर्क योजनेत केवळ रु. 1400 कोटींची तरतूद केली असे म्हणतात. राज्य शासनाच्या 65 विविध महामंडळांपैकी सुमारे 50 तोट्यात आहेत. प्रतिवषीर् या महामंडळाच्या तोट्याची रक्कम सुमारे रु. 3000 कोटींच्या घरात जाते. राज्य शासनावरील 31 मार्च 2005 रोजी अंदाजित कर्ज रु. 1,10,211 कोटी आहे. त्याच्या परतफेडीची योजना अर्थसंकल्पात नाही.

आथिर्क पाहणी अहवाल व अर्थमंत्र्यांनी रंगविलेले महाराष्ट्राचे गुलाबी आथिर्क चित्र मेळ खाणारे नाहीत. राजकीय स्थिरता असताना, निवडणुका खूप वषेर् दूर असताना, सलग सात वषेर् अंदाजपत्रक मांडण्याची संधी मिळूनही राज्याची आथिर्क घडी चांगली बसविण्याची एक नामी संधी अर्थमंत्र्यांनी घालविली आहे.

डॉ. विनायक गोविलकर

( समाप्त)

 
</text>
</doc>
