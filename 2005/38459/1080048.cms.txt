<doc>
<docno>1080048.cms.txt</docno>
<text>
 
महामुंबई
वीज संकटाच्या मुकाबल्यासाठी शहरवासीयांनीच सहकार्य करावे
[ Sunday, April 17, 2005  01:12:00 am]


म. टा. प्रतिनिधी

मुंबई : अवघे राज्य सांयकाळी अंधारात असताना मुंबई व अन्य शहरात सांयकाळी मात्र दिवाळी असते. राज्यातील विजेची टंचाई 3600 मेगावॉटवर पोहचली असताना मुंबईसह राज्यातील सर्व शहरवासीयांनी राज्य सरकारला सहकार्य करावे, असे आवाहन ऊर्जामंत्री दिलीप वळसे पाटील यांनी विधानसभेत केले. वीज मंडळात तीन हजार कोटी रुपयांचा भ्रष्टाचार असल्याचा आरोप विरोधी पक्षनेते नारायण राणे यांनी केला ; तर निविदा न मागविता खाजगी कंपन्यांशी सामंजस्यांचे करार कसे करण्यात आले, असा सवाल भाजपचे नेते गोपीनाथ मुंडे यांनी केला.

राज्यातील वीज परिस्थितीबाबत राणे व मुंडे यांनी मांडलेल्या अंतिम आठवडा प्रस्तावावर सभागृहात सुमारे चार तास चर्चा झाली. या चचेर्त विरोधी सदस्यांनी राज्य वीज मंडळ व राज्य सरकारवर टीकेची झोड उठविली. वीज टंचाईचे संकट रखरखत्या मे महिन्यात आणखी वाढण्याची शक्यता आहे. सरकारी कार्यालयामधील विजेचा वापर 20 टक्क्यांनी कमी करण्याचे आदेश मुख्य सचिवांमार्फत जारी करण्यात आले आहेत. वीज टंचाईमुळे राज्यातील ग्रामीण भागातील जनता संकटात असताना शहरभागात मात्र दिवाळीची परिस्थिती असते. शहरातील रस्त्यावरील दिवाबत्तीचे लाइट बंद करण्याच्या सूचना शहरांना देण्यात आल्या होत्या ; पण त्यांच्या उत्पन्नाची भरपाई कोण करील, असा प्रश्ान् उपस्थित करण्यात आला असल्याचे त्यांनी सांगितले.

सिंगल फेझिंग पद्धतीवर मुंडे यांनी केलेल्या टीकेला उत्तर देताना सिंगल फेझिंगचे वळसे पाटील यांनी समर्थन केले. तसेच, राज्यातील विजेची परिस्थिती एवढी गंभीर आहे की मध्यरात्री नंतरही राज्याला परराज्यातून वीज खरेदी करावी लागत असल्याचे त्यांनी सांगितले. तसेच, खाजगी कंपन्यांशी वीज निमिर्तीबाबत सामंजस्यांचे करार करण्यात आले असले तरी त्यावर अवलंबून न राहता तीन हजार मेगावॉट विजेची निमिर्ती मंडळ स्वत:च करणार असल्याचे त्यांनी सांगितले.

विजेच्या गंभीर परिस्थितीबाबतचा ठराव मांडताना राणे यांनी सरकारवर टीकेची झोड उठवली. अवघे जग 21 व्या शतकातील झगमगाटाची भाषा करीत असताना राज्याचे ऊर्जामंत्री प्रत्येक घरात किमान एक तरी दिवा असावा, अशी केविलवाणी भाषा करीत असल्याबद्दल राणे यांनी नाराजी व्यक्त केली. राज्य सरकारला कोणतेही धोरण नसल्याचा आरोप त्यांनी केला. राष्ट्रवादी काँग्रेसचे नेते शरद पवार हे कोणतेही काम सामंजस्याचा करार करून करतात. निविदा न मागविताच एन्रॉनचा करार त्यांनी सामंजस्याचा करार करूनच केला होता. वळसे पाटीलही त्याच पावलावर पाऊल टाकीत असून खाजगी कंपन्यांना राज्य व केंद सरकारच्या परवानगीची गरज नसतानाही वीज खरेदीचा करार का करण्यात आला, असा सवाल मुंडे यांनी केला.

वीज मंडळाच्या विभाजनाच्या विरोधात मंडळातील प्रमुख कर्मचारी संंघटना तीन मे पासून बेमुदत संपावर जाण्याची शक्यता असताना, मंडळाची पुनर्रचना करण्याचा निर्णय राज्य सरकारने घेतला असून त्यापासून माघार घेतली जाणार नाही. कठोर उपाय नेमून पुनर्रचना केली जाईलच, असे ऊर्जा मंत्र्यांनी सांगितलेे.

 
</text>
</doc>
