<doc>
<docno>1080299.cms.txt</docno>
<text>
 
बहुतांची अंतरे
युद्धकैद्यांच्या सुटकेचा आग्रह धरावा
[ Sunday, April 17, 2005  07:35:14 pm]


भारत आणि पाकिस्तान यांच्यात पुन्हा मैत्रीचे संबंध प्रस्थापित करण्याच्या दृष्टीने उचललेले एक पाऊल म्हणून गेल्या वर्षापासून उभय देशांत क्रिकेटचे सामने सुरू झाले. एक दिवसीय सामने रविवारीच संपले. या मालिकेतील शेवटचा सामना पाहण्यासाठी पाकिस्तानचे अध्यक्ष जनरल परवेझ मुशर्रफ दिल्लीला आले. पंतप्रधानांशीही त्यांची चर्चा झालीे. ही प्रक्रिया पुढेही चालू राहणार आहे. त्यात भारताने 1971 मधील भारत-पाकिस्तान युद्धात ( बांगलादेश मुक्ती संग्राम) पकडल्या गेलेल्या 54 युद्धकैद्यांचा प्रश्ान् प्रामुख्याने लावून धरायला हवा.

हे युद्धकैदी गेली 34 वषेर् पाकिस्तानातील तुरुंगात खितपत पडले आहेत. या 54 जणांत एक विंग कमांडर, चार स्क्वाड्रन लीडर , 16 फ्लाइट लेफ्टनंट, चार फ्लाइंग ऑफिसर हे वायुसेनेचे अधिकारी, नौसेनेचा एक लेफ्टनंट कमांडर तर भूसेनेचे सहा मेजर, चार कॅप्टन, तीन सेकंड लेफ्टनंट हे अधिकारी तसेच कॉपोर्रल, दोन सुभेदार, एक हवालदार, दोन लान्स नाईक, चार शिपाई आणि चार गनर यांचा समावेश आहे. मुशर्रफ यांनी, पाकिस्तानी तुरुंगात एकही भारतीय युद्धकैदी नाही, असे ठाम विधान यापूवीर् एक-दोनदा केले असले, तरी पाकिस्तानच्या अंतर्गत सुरक्षा विभागाने स्वत:च केलेल्या पाहणीत गेल्या 34 वर्षांपासून पाकिस्तानी तुरुंगात वेगवेगळ्या आरोपांखाली 182 भारतीय कैदी असल्याचे आढळून आले आहे. याशिवाय पाकिस्तानातील मानवाधिकार नेत्या अस्मा जहांगीर यांनी आपण किमान 40 भारतीय युद्धकैद्यांना भेटलो असल्याचे निवेदन आग्रा येथे केले होते. या युद्धकैद्यांची शारीरिक व मानसिक अवस्था काय असेल ? किती जणांचे मानसिक संतुलन ठीक असेल ? आपल्या मातृभूमीत ते कधी परतु शकतील काय ? या प्रश्ानचे उत्तर भारत सरकारने द्यायचे आहे.

देशासाठी शिर तळहातावर घेऊन लढलेल्या या वीरांच्या मुक्ततेसाठी भारत सरकार काही कारणार आहे की नाही ? मुशर्रफ यांनी केलेले धादान्त असत्य विधान सत्य मानून केंद सरकार थंडच राहणार असेल तर ती युद्धकैदी व त्यांच्या आगमनाकडे वर्षानुवषेर् डोळे लावून बसलेल्या त्यांच्या नातेवाईकांची मोठीच शोकान्तिका ठरेल.

अनिल रा. तोरणे, पुणे.

 
</text>
</doc>
