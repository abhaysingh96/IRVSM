<doc>
<docno>1080493.cms.txt</docno>
<text>
 
महामुंबई
'गीतशिवायनचे स्वप्न अधुरेच राहिले'
[ Sunday, April 17, 2005  11:36:27 pm]


म. टा. प्रतिनिधी

मुंबई : ' गदिमांचे गीतरामायण अजरामर झाले, आपण त्यांच्याकडे एकच हट्ट धरला होता, तुम्ही ' गीतशिवायन ' लिहून द्या, पण त्यांच्या हातून ते घडण्याआधीच ते काळाच्या पडद्याआड गेले. आपण स्वर्गात गेलो, तर मी दाराशी उभा राहून त्यांच्याकडे एकच भिक्षा मागेन, ती म्हणजे ' गीतशिवायन ' ची माझी इच्छापूतीर् पूर्ण करा ' असे शिवशाहीर बाबासाहेब पुरंदरे यांच्या पडद्यावरील मुलाखतीतले उद्गार गीतरामायणासाठी शिवाजी पार्कवर जमलेल्या हजारो प्रेक्षकांनी ऐकले तेव्हा त्यांनाही चुटपूट लागली.

सीताहरणाची जटायूने सांगितलेली कथा रवींद साठे यांच्या धारदार गळ्यातून ' अडविता खलासी पडलो, पळविले रावणे-सीता ' या गीतातून तो सारा जिवंत प्रसंग समोर उभा राहिला. हनुमानाने केलेल्या लंकादहनाचा प्रसंग गायक रवींद बिजूर यांच्या स्वरातून निघालेल्या ' लीलया उडूनी गगनात, पेटवी लंका हणुमंत ' उभा राहिला. नंतर रामाने रंगमंचावरुन रावणाचा वेध साधला. आणि रावणाचे दहन करण्यात आले.

' मज सांग लक्ष्मणा, जाऊ कुठे ' या अनुराधा मराठे यांनी गायलेल्या सीतेच्या व्यथेच्या गीताने रसिकांच्या मनात करुण रस दाटून आला. शेवटी गायक सुरेश वाडकर यांच्या ' गा बाळांनो श्ाीरामायण ' या गीताने शिवतीर्थावर शब्दतीर्थाच्या संगमाची सांगता झाली.

 
</text>
</doc>
