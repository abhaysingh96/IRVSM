<doc>
<docno>1080073.cms.txt</docno>
<text>
 
विज्ञान-तंत्रज्ञान
बहुविधतेवरच कुऱ्हाड!
[ Sunday, April 17, 2005  01:26:40 am]


पिकली पानं गळतात, म्हणून कोणी हिरवी पानंच खुडून टाकू लागलं, तर त्या झाडाचं अस्तित्वच धोक्यात येईल. आज अशी हिरवी पानं खुडून टाकली जात आहेत. आज ज्या गतीनं जीवसृष्टीतील अनेक जाती नष्ट होण्याच्या मार्गावर लोटल्या जात आहेत, त्याचा विचार काही संशोधकांनी केला आहे. संपूर्ण जीवजगताचा आढावा घेणं अशक्य असल्यानं त्यांनी एकंदर 40 हजार जीवजातींची पाहणी केली. त्यातील 12 हजारांहून अधिक जीवजाती या अस्तंगत होण्याच्या मार्गावर असल्याचं त्यांना आढळून आलं.

पर्यावरणाचा विचार आज गंभीरतेनं केला जातो आहे. परंतु पर्यावरणाबाबत विचार करतानाच या पृथ्वीवरील जैविक विविधतेचा विचारही व्हायला हवा. तसा तो आज अनेक संस्थांकडून आणि शास्त्रज्ञांकडून होत आहे. याचं मुख्य कारण म्हणजे पृथ्वीवरील अनेक जीवजाती आज अस्तंगत होण्याच्या मार्गावर लोटल्या गेल्या आहेत. असं होण्यापाठीमागं कोणती कारणं आहेत, असा विचार केला तर असं लक्षात येईल की सर्वच प्रकारचं आणि सातत्यानं वाढत जाणारं प्रदूषण आणि त्यामुळं पर्यावरणाचा ढळलेला तोल ही कारणं याला जबाबदार आहेतच ; परंतु त्यामध्ये आणखीही एक मोठा घटक आहे. तो आहे, लोकसंख्येचा.

सन 1930 मध्ये संपूर्ण जगाची लोकसंख्या 200 कोटी होती. 1960 मध्ये ती 300 कोटी झाली. पुढच्या 15 वर्षांतच ती 400 कोटी झाली. त्यामध्ये आणखी 100 कोटींची भर पडण्यास फक्त 12 वर्षं लागली. आज जगाची लोकसंख्या 600 कोटीच्या वर गेली आहे. या वाढत्या लोकसंख्येमुळं नवनवीन भूक्षेत्रावर आपण पाऊल टाकत गेलो. तिथं गेल्यावर तिथली जंगलं साफ झाली. गवताळ प्रदेश नष्ट झाले. झुडपं गेली. या साऱ्याची झळ ती झाडं, झुडपं, गवत यांच्या आधारानं जगणाऱ्या जीवसृष्टीला बसली. त्यांची नैसगिर्क वसतिस्थानंच आपण त्यांच्यापासून हिरावून घेऊ लागलो किंवा ती नष्ट करू लागलो. परिणामी या जीवजातींना परागंदा व्हावं लागलं. त्यातील काहींनी दुसरीकडं काही काळ तग धरला ; पण अखेरीस त्यांनाही राम म्हणावा लागला. मुद्दा असा की लोकसंख्येचा स्फोट हासुद्धा जीवजातींना समूळ नाशाच्या कड्यावर लोटण्यास जबाबदार आहे.

लोकसंख्येचा हा मुद्दा नजरेआड केला जातो, तशीच आणखीही एक बाब विसरली जाते. ती म्हणजे या पृथ्वीवरील संपूर्ण जीवचक्र हे परस्परावलंबी आहे. प्रत्येक जीवमात्र दुसऱ्यावर अवलंबून आहे. या परस्पर सहकार्यातूनच इथलं जीवन वाढलं, बहरलं. एकापरीनं संपूर्ण जीवनचक्रच प्रत्येक जीवजातीच्या आधारानं फिरत असतं. अनेक जिवांमुळं पाणी शुद्ध होत असतं. काहींमुळं नत्रवायू स्थिर केला जात असतो. अनेकांमुळं ' घाण ' नष्ट होते आणि तशी ती होताना अन्य सजीवांना उपयोगी असे घटक निर्माण होतात. वनस्पती आणि काही सूक्ष्मजीव यांच्यामुळं प्रकाशसंश्लेषणाची क्रिया घडत असते. त्यातूनच ऑक्सिजनची निमिर्ती होत जाते. वनस्पती कार्बन डायऑक्साईड शोषून घेऊन माणूस आणि अन्य प्राण्यांना उपकारक असा ऑक्सिजन सोडत असतात. अशी यादी खूप वाढवता येईल. मुद्दा असा की या अव्याहतपणं फिरणाऱ्या चक्रातच इथल्या सजीवसृष्टीचं रहस्य दडलेलं आहे, याची जाणीव ठेवली जाणं महत्त्वाचं आहे.

या चक्रामध्ये एखादी जीवजात नष्ट होणंही काही नवीन बाब नाही. ती निसर्गक्रमाला धरूनच आहे. पृथ्वीवर जीवसृष्टी उदयाला आली, तेव्हापासूनच्या सर्व जीवजाती आज नाहीत. तशा त्या असणं शक्यच नाही. निसर्गक्रमानं त्यातील अनेक जाती काळच्या पडद्याआड गेल्या. ही बाब वेगळ्या भाषेत सांगायची, तर झाडाची पिकली पानं गळून पडतातच ; तशाच या जाती नष्ट झाल्या. परंतु पिकली पानं गळतात, म्हणून कोणी हिरवी पानंच खुडून टाकू लागलं, तर त्या झाडाचं अस्तित्वच धोक्यात येईल. आज अशी हिरवी पानं खुडून टाकली जात आहेत. आज ज्या गतीनं जीवसृष्टीतील अनेक जाती नष्ट होण्याच्या मार्गावर लोटल्या जात आहेत, त्याचा विचार काही संशोधकांनी केला आहे. संपूर्ण जीवजगताचा आढावा घेणं अशक्य असल्यानं त्यांनी एकंदर 40 हजार जीवजातींची पाहणी केली. त्यातील 12 हजारांहून अधिक जीवजाती या अस्तंगत होण्याच्या मार्गावर असल्याचं त्यांना आढळून आलं. नेमकेपणानं सांगायचं तर त्यांच्या पाहणीनुसार दर आठ पक्ष्यांपैकी एक पक्षी, फुलं देणाऱ्या वनस्पतींमधील 13 टक्के वनस्पती आणि सस्तन प्राण्यांमधील 25 टक्के प्राणी या बहुविध वसुंधरेवरून कायमचा राम म्हणण्याच्या कड्यापर्यंत लोटल्या गेल्या आहे.

पृथ्वीवर दोन ते पाच कोटी जीवजाती (वनस्पती, प्राणी, पक्षी, सूक्ष्मजीव वगैरे धरून) असाव्यात असा अंदाज आहे. मात्र त्या साऱ्यांची मोजदाद आणि वर्गवारी अजूनही झालेली नाही, असं शास्त्रज्ञच मान्य करतात. या बहुविध सजीवसृष्टीला आता धोका पोहोचू लागला आहे. त्याचा फटका आपल्याला बसल्याशिवा राहणार नाही, असा इशार शास्त्रज्ञांनी दिला आहे. अर्थात जीवसृष्टीची मोठ्या प्रमाणावर गच्छन्ति होण्याचे प्रकार यापूवीर् पाचवेळा तरी घडले आहेत. त्यातली सर्वात जुनी दुर्घटना सुमारे 44 कोटी वर्षांपूवीर्च आहे ; तर सर्वांत ' जवळची ' दुर्घटना साडेसहा कोटी वर्षांपूवीर्ची आहे. आता सहावी वेळ जवळ येऊन ठेपली आहे की काय, अशी भीती शास्त्रज्ञ व्यक्त करताहेत. कोणत्या देशांतील किती जीवजाती धोक्यात आहेत, त्याचीही गणना करण्यात आली आहे. ती अशी- अमेरिका- 825, ऑस्ट्रेलिया- 550, इंडोनेशिया- 410, ब्राझील आणि मेक्सिको- प्रत्येकी 300, दक्षिण आफ्रिका- 275, चीन आणि भारत- प्रत्येकी 270, फिलिपाइन्स- 260 आणि जपान- 180. यातही महत्त्वाची बाब अशी की ज्या जीवजाती डोळ्यांनी दिसतात आणि त्यांची थेट फायदे जाणवतात, त्यांना वाचविण्यासाठी आज प्रयत्न केले जात आहेत. परंतु अशा अनेक जाती आहेत की ज्यांचे अस्तित्व सहजपणंं जाणवत नाही आणि त्यांचे थेट फायदे उमगत नाहीत. अशा जीवजातींचं काय, असा मामिर्क प्रश्न इंग्लंडच्या रॉयल सोसायटीचे लॉर्ड मे यांनी उपस्थित केला आहे. या प्रश्नाचं सहजपणं उत्तर देता येणार नाही, हे खरं असलं, तरी आपण ज्या जीवनचक्राचा अविभाज्य भाग आहोत, त्या चक्राचे दाते आपणच जाणीवपूर्वक किंवा अजाणतेपणानं मोडून टाकत आहोत. याचा परिणाम संपूर्ण चक्रावर होऊ शकतो, याची जाणी होणं महत्त्वाचं आहे. तशी ती झाली, तरच या परिस्थितीत काही बदल घडण्याची शक्यता आहे.

श्रीराम शिधये

 
</text>
</doc>
