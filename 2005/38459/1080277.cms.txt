<doc>
<docno>1080277.cms.txt</docno>
<text>
 
प्रगती फास्ट
तो गातो, वाचतो आणि माझा खर्चही लिहितो...
[ Sunday, April 17, 2005  06:06:51 pm]


प्रगती फास्ट टीम

कम्प्युटर गातो, ऐकतो, वाचतो, सांगितलेल्या गोष्टी मेमरीत ठेवतो. माझं रेल्वे रिझव्हेर्शन करतो आणि अकाऊन्टही मेन्टेन करतो... कम्प्युटर घरातलाच एक सदस्य झालाय. कम्प्युटरशिवाय करिअरचा विचारच करता येणार नाही...अशी प्रतिक्रिया होती विविध वर्गातल्या ' कम्प्युटर फ्रेन्डली ' लोकांची. ' महाराष्ट्र टाइम्स ' ने ठाण्यात आयोजित केलेल्या ' नेटस्कोप ' कार्यक्रमात हे सगळे एकत्र आले होते. कम्प्युटरशी जोडलेलं नातं ते शब्दांत व्यक्त करत होते.

मराठी माणसाला आज कम्प्युटर आणि करिअर यांचं गणित चांगलंच उमगलंय. गेल्या दहा-बारा वर्षांत कम्प्युटरबद्दलचा न्यूनगंड दूर होऊन प्रत्येक वयोगटातील व्यक्तीने कम्प्युटरचं ओळखलेलं महत्त्व नेटस्कोप इव्हेण्टच्या निमित्ताने पुन्हा स्पष्ट झालं. त्याचबरोबर कम्प्युटर आणि इन्टरनेट या माध्यमाविषयी अजूनही प्रचंड उत्सुकता आणि जिज्ञासा आहे, हे दर्शवणारी प्रचंड गदीर् ठाण्यातल्या सहयोग मंदिरात पार पडलेल्या या इव्हेण्टला झाली होती. यात दहावी उत्तीर्ण विद्यार्थ्यांपासून ज्येष्ठ नागरिकांपर्यंतचा समावेश होता. इथे आपल्याला नक्की काय शिकायला मिळेल, अशा गंभीर वातावरणापासून सुरू झालेला कार्यक्रम बक्षिसं आणि प्रात्याक्षिकांनी रंगत गेला.

विश्वनाथ जावळे आणि सुशांत करडे यांची महाराष्ट्र टाइम्स आणि इण्टेलने आयोजित या इव्हेण्टमध्ये खऱ्या अर्थाने स्वप्नपूतीर् झाली. रुईयाचा विद्याथीर् विश्वनाथ म्हणाला की, गेल्या वेळी नेटस्कोपचा इव्हेण्ट रुईयात झाला. तिथेच मला या सदरात भाग घेण्याची प्रेरणा मिळाली. मला आयएएस व्हायचंय. त्यामुळे अभ्यासासाठी मला कम्प्युटरची खरंच गरज होती. '

उपस्थितांच्या लकी ड्रॉमध्ये भाग्यवान ठरलेल्या सुशांत करडे यांना कम्प्युटर मिळाला. निव्वळ माहिती मिळवण्याच्या इच्छेने कार्यक्रमाला आलेल्या सुशांतसाठी हे मोठ्ठंच सरप्राइझ होतं. ' अकाऊण्ट्स विभागात काम करताना एक्सेल आणि टॅलीचा वापर करावा लागतो. या पॅकेजच्या सरावासाठी आता कम्प्युटर घरी आलाय, असं सांगताना सुशांतचा आनंद लख्ख दिसत होता.

कम्प्युटर एक्स्पर्ट आणि वाचकांच्या संवादातून प्रत्येकालाच कम्प्युटरबद्दल नवीन गोष्टी शिकण्याची संधी या निमित्ताने मिळाली. ' जटिल टेक्नॉलॉजीची चिकित्सा न करता आऊटपुटकडे लक्ष दिलं, तर कम्प्युटरबद्दलचा कॉम्प्लेक्स दूर होतो. ' अशा टिप्स देत इण्टेलचे सचिन केळकर यांनी कार्यक्रमाची सुरूवात केली. दैनंदिन आयुष्यात कम्प्युटरचा कसा उपयोग होतो, याचीही माहिती त्यांनी दिली.नेटस्कोपच्या सदरातून प्रसिद्ध झालेल्या पत्रांच्या लेखकांना यावेळी बक्षिसं देण्यात आली.

 
</text>
</doc>
