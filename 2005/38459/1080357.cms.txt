<doc>
<docno>1080357.cms.txt</docno>
<text>
 
देश-विदेश
सामना बंद पाडण्याचा शिवसैनिकांचा प्रयत्न फसला
[ Sunday, April 17, 2005  08:48:39 pm]


वृत्तसंस्था

नवी दिल्ली : फिरोजशाह कोटला मैदानावर भारत- पाकिस्तान क्रिकेट सामाना सुरू होताच तो बंद पाडण्यासाठी शिवसैनिक मैदानाबाहेर जमले. मात्र पोलिसांनी हा प्रयत्न वेळीच हाणून पाडला. यावेळी 150 शिवसैनिकांना अटक करण्यात आली.

या सामन्याच्या विरोधात तसेच मुशर्रफ यांच्या विरोधात निदर्शने करणाऱ्या 150 शिवसैनिकांना पोलिसांनी मैदानापासून 200 मीटर अंतरावर अडविले. तिथे कार्यर्कत्यांनी मुशर्रफ यांच्या विरोधात घोषणा दिल्या आणि पाकिस्तानचा ध्वजही जाळला.

कारगील युद्धाला मुशर्रफच कारणीभूत आहेत, असा आरोप करत, पाकिस्तानशी मैत्री करण्यात काहीही अर्थ नाही, असे आपले मत आहे आणि म्हणूनच आपण हा निषेध नोंदवत आहाते, असे दिल्ली शिवसेनेचे प्रमुख जयभगवान गोयल यांनी सांगितले. भारताच्या पुढाकाराने झालेल्या शांततेच्या प्रत्येक प्रयत्नाला पाकिस्तानने नेहमीच हिंसेने उत्तर दिले आहे ; तसेच पाकिस्तान काश्मिरातील अतिरेक्यांना अजूनही मदत करत आहे. म्हणूनच या क्रिकेट सामन्याला आमचा विरोध आहे, असे गोयल म्हणाले.

 
</text>
</doc>
