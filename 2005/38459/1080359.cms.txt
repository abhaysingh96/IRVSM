<doc>
<docno>1080359.cms.txt</docno>
<text>
 
लेख
विदारक सत्य
[ Sunday, April 17, 2005  08:50:10 pm]


विरोधी पक्षनेते नारायण राणे यांनी पक्षसंघटनेबाबत पक्षाच्या प्रतिनिधीसभेत व्यक्त केलेली चिंता ही कमालीची स्फोटक बनली आहे. राणे हे आता शिवसेनेच्या ज्येष्ठ नेत्यांत गणले जातात. काही वर्षांपूवीर् बेस्ट समितीचे अध्यक्ष या नात्याने सेनेचे ते चौथ्या पाचव्या फळीतील नेते होते. शिवसेनाप्रमुखांच्या अष्टप्रधान मंडळापासून ते कित्येक कोस दूर होतेे. ' मातोश्ाी ' त चुकून एखाद्या दिवशी प्रवेश मिळाला तर तो त्यांच्या आयुष्य कृतकृत्य झाले, असे वाटण्याच्या अवस्थेत ते होते. तेच राणे आज सेनेच्या बोटावर मोजल्या जाणाऱ्या दोन- तीन ज्येष्ठांत गणले जातात. त्यामुळे पक्षाच्या व्यासपीठावर त्यांनी केलेल्या वक्तव्याला महत्त्व आहे.

राणे यांनी एक विदारक वास्तव पक्षाच्या बिनीच्या शिलेदारांसमोर मांडले आहे. त्यामुळे ते छगन भुजबळ यांच्या वळणार आले असून केव्हाही बंड करतील, असे तर्क लढवण्यासाठी रान मोकळे झाले आहे. पक्षनेतृत्वाच्या कार्यपद्धतीच्या विरोधात एखाद्या नेत्याने काही मते व्यक्त केली की तो लगेच बंडाला तयार झाला, असे लेबल लावून काम भागते. बोलणारा नेता बाजूला पडतो. मग त्याला दगड मारणे सोपे होते. तेच या बाबतीतही होण्याची शक्यता नाकारता येत नाही.

तथापि, राणे यांनी आपली मते मांडली नसती तरी पक्षाची दिवसेंदिवस ढासळत चाललेली प्रकृती लोकांना दिसली नसती, असे नव्हे. सेनेची प्रकृती बिघडत चालल्याचे अलीकडे अधिकाधिक स्पष्ट होत चालले आहे. उद्या राणे यांच्यावर काही कारवाई केली तरी हा ढासळत चाललेला डोलारा सावरेल असे नाही.

सत्तेत आल्यापासून सेनेचा चेहरामोहरा झपाट्याने बदलत चालला आहे. वर्षानुवषेर् निष्ठेने काम करणाऱ्या सामान्य कार्यर्कत्याची किंमत झपाट्याने कमी झालेली आहे. बाळासाहेब आज थकले आहेत. पूवीर्इतके ते फिरू शकत नाहीत. तब्येत तितकी साथ देत नाही. यामुळे त्यांच्या नेतृत्वाला काळाने मर्यादा घालायला सुरुवात केली आहे. तरीही औरंगाबादेत स्थिती चांगली नाही म्हटल्यावर त्यांच्याच खांद्यावर जबाबदारीचे ओझे लादले जात आहे. दुसऱ्या फळीत असलेले व बाळासाहेबांच्या मांडीला मांडी लावून बसणारे अष्टप्रधान मंडळ पूर्णपणे अकार्यक्षम झाले आहे. अष्टप्रधानांचे बारा झाले. त्यातील बरेच बारभाई कारस्थानात गुंतले आहेत. पक्षाच्या वाढीपेक्षा आपल्या पदरात काय पडेल, या विवंचनेने त्यांना पछाडलेले आहे. प्रसंगी त्यासाठी मानसन्मानही बाजूला ठेवण्याची त्यांची तयारी आहे. त्यातील काही अजूनही विधिमंडळात आहेत. त्यांचा परफॉर्मन्स बोलका आहे. या कुणाकडेही उद्याच्या महाराष्ट्राचे स्वप्न नाही. त्याचा मागमूसही त्यांच्या भाषणात नसतो.

ज्यांच्याकडे उद्याची सूत्रे सोपविली आहेत ते खुशमस्कऱ्यांच्या गोतावळ्यात अडकले आहेत. मित्रपक्षाच्या नेत्यांना जिथे त्यांना भेटणे मुश्किल झाले आहे तिथे सर्वसामान्य कार्यर्कत्यांना भेटण्याचा प्रश्ान्च उपस्थित होत नाही. पक्षाचे नेतृत्व करणारा नेता सर्वांना बरोबर घेऊन जाण्याची भूमिका निभावत असतो. त्याला गट तट नसतात. पक्ष हाच त्याचा गट. पक्षातील सगळे गट हे त्याला जवळ असतात. पण आख्ख्या पक्षाचे नेतृत्व करणारा नेता पक्षात आपला म्हणून गट करायला निघाला आहे, असे उदाहरण शोधून सापडणार नाही. नेत्यानेच गटबाजी चालू केली तर वरपासून खालपर्यंत पक्ष पक्षघाताने लुळापांगळा व्हायला वेळ लागणार नाही. तो प्रकार सेनेत चालू झाला असेल तर पक्षाचे काय होणार हे सांगण्यासाठी ज्योतिष्याची गरज नाही.

पक्षातील पहिल्या दुसऱ्या फळ्याच निष्प्रभ झालेल्या असतील, तर चौथ्यापाचव्या फळ्या दिशाहीन झाल्यास नवल नाही. गावोगावचे नगरसेवक आणि स्थानिक स्वराज्य संस्थेतील प्रतिनिधी पाहिले, तर पक्षाची अवस्था स्पष्ट होते. बारा नेत्यांच्या फळी इतकी निष्प्रभ झाली आहे की, त्यांचे रूपांतर आता डेडवूडमध्ये झाले आहे. नेते नेते राहिलेले नाहीत. उपनेते पाहिले की नेते बरे म्हणायची वेळ येते. पण या दोन्ही फळ्या तशाच ठेवून सेनेने आज तिसऱ्या फळीसाठी काही उपनेते निवडले आहेत. त्या यादीवर नजर टाकली तर कालचा गोंधळ बरा म्हणायची पाळी येते. सुरेश प्रभू आणि आनंदराव आडसूळ वगळता एकजणही त्या पदाला लायक आहे, असे दिसत नाही. मग अशा र्वण्या का लागल्या, हा चचेर्चा आणि थट्टेचा विषय झाला तर नवल नाही. प्रभू यांच्यासारख्यांची नेतेपदी निवड करण्याऐवजी उपनेते केल्याने एकप्रकारे त्यांचे अवमूल्यनच करण्यात आले आहे.

पक्ष सत्तेत नसल्याने कार्यर्कत्यांत नाराजीची भावना आहे. ही नाराजी दूर करायला कोणी नाही. विद्यमान सरकार पाच वषेर् टिकले तर पक्ष कसा टिकवायचा आणि वाढवायचा हा यक्षप्रश्ान् आहे. अशावेळी पक्षाच्या सगळ्या स्तरावर खुशमस्कऱ्यांच्या नेमणुका होत असतील तर त्याचा विपरीत परिणाम पक्षावर व सर्वसामान्य कार्यर्कत्यांच्या नीतीधैर्यावर झाल्याशिवाय राहणार नाही. किमान इतके तरी चाणक्य म्हणवून घेणाऱ्या बारा नेत्यांना कळायला पाहिजे. पण त्यांना स्वत:शिवाय काहीच न दिसल्याने दोष हेच गुण म्हणून ढोल बडविण्यात ते दंग आहेत.

सेनेच्या सर्वसामान्य कार्यर्कत्यांच्या नीतीधैर्यावर परिणाम झाल्यामुळे गावोगावचे कार्यकतेर् मोठ्या संख्येने राष्ट्रवादी काँग्रेसकडे निघाले आहेत. ही गळती थांबविण्याचे भान कोणालाच नाही. राष्ट्रवादी काँग्रेस खरेतर एकखांबी तंबू आहे. तरीही जाणीवपूर्वक पक्षाच्या नेतृत्वाने प्रत्येक स्तरावर कार्यर्कत्यांच्या मजबूत फळ्या तयार केल्या आहेत. त्यांच्याकडे त्या त्या भागातील सूत्रे दिली आहेत. आमदार, खासदार, स्थानिक स्तरावरचे लोकप्रतिनिधी, पक्षाचे पदाधिकारी यांना विचारल्याशिवाय निर्णय केले जात नाहीत. दर महिन्याला जिल्ह्या-जिल्ह्याचा आढावा घेतला जात आहे. तालुक्यातील पक्षाच्या स्थितीवर लक्ष ठेवण्यासाठी यंत्रणा तयार केल्या आहेत. प्रत्येक स्तरावर नव्या नेतृत्वाला संधी प्राप्त करून दिली जात आहे. त्यामुळे अवघ्या काही वर्षांत या पक्षाने अशा तऱ्हेने बांधणी केली आहे की, मुख्यमंत्रीपदाची जबाबदारी सांभाळू शकतील, असे तरुण रक्ताचे अर्धा डझन नेते तयार झाले आहेत. भविष्यातील आव्हाने झेलण्याचे बळ त्यांच्यात निर्माण केले आहे. याशिवाय, छगन भुजबळ, विजयसिंह मोहिते यांच्यासारखे नेतेही आहेत. मंत्रिमंडळाच्या यादीवर नजर टाकली तर कार्यक्षम मंत्री कोणत्या पक्षाचे आहेत हे लक्षात येते.

काँग्रेसमध्ये कोणीही मुख्यमंत्री होऊ शकतो. पण त्यातील तरुण किती, असा प्रश्ान् आहे. भाजपमध्ये मुंडे-गडकरी यांच्यापुढे नावे जात नाहीत. फार ताणले तर खडसे यांचे नाव येते. हा प्रश्ान् सेनेला विचारला तर राणे हे एकच नाव पुढे येते. उद्या त्यांच्याकडून विरोधी पक्षनेतेपद काढून घेतले तर त्यांच्या जागी कोणाला नेमायचे, असा प्रश्ान् आहे. मुख्यमंत्रीपदासाठी उद्धव यांचेही नाव आहे, पण मुख्यमंत्री म्हणून लोक अद्याप त्यांच्याकडे पाहात नाहीत. असे का याचे आत्मपरीक्षण त्यांनीच केलेले बरे.

राष्ट्रवादी काँग्रेस आणि शिवसेना हे दोन प्रादेशिक पक्ष आहेत. त्यामुळे ते परस्परांचे कट्टर विरोधक आहेत. राजकीय पक्ष सतत सावरत राहावा लागतो. सततची बांधणी करावी लागते. कार्यर्कत्यांना तयार करावे लागते. त्यांची बांधिलकी अधिकाधिक दृढ करावी लागते. अन्यथा काही वर्षात एखादा पक्ष वाळूच्या पोत्याप्रमाणे होतो. थोडे भोक पडले की गळती लागते. तशी गळती आज सेनेला ठिकठिकाणी लागली आहे. भ्रमनिरास झालेल्या शिवसैनिकांना काँग्रेसपेक्षा राष्ट्रवादी जवळचा वाटतो. बाळासाहेब ठाकरे यांच्यानंतर त्यांना शरद पवारांचे आकर्षण आहे. उद्धव यांच्यापेक्षा आर. आर. आणि अजित जवळचे वाटतात. हा शिवसेनेला मोठा धोका आहे.

राणे यापेक्षा काही वेगळे बोलले असतील, असे वाटत नाही. त्यांना वाळीत टाकल्यानंतर हे सगळे प्रश्ान् संपतील, अशी अटकळ असल्यास आनंदीआनंद आहे.

प्रताप आसबे

 
</text>
</doc>
