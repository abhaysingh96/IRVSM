<doc>
<docno>1080358.cms.txt</docno>
<text>
 
लेख
एक उपयुक्त योजना
[ Sunday, April 17, 2005  08:49:29 pm]


' मागेल त्याला काम आणि कामाप्रमाणे दाम '.... ही योजना एक प्रयोग म्हणून रोजगार हमीचे जनक म्हणून ओळखल्या जाणाऱ्या स्व. वि. स. पागे यांनी सुमारे 30 वर्षापूवीर् तासगांव तालुक्यातील विसापूर येथे प्रथम राबविली आणि यशस्वीही करून दाखविली. महाराष्ट्र विधान परिषदेचे बरीच वषेर् सभापती म्हणून काम केलेल्या पागेंचे असे आग्रही म्हणणे होते की, मजूर ही देशाची खरी श्रमशक्ती आहे..... काम मागण्याचा व कामाप्रमाणे दाम मागण्याचा प्रत्येकाचा जन्मसिध्द हक्क आहे.....आणि मागेल त्याला काम देणे हे शासनाचे प्रथम कर्तव्य आहे.....

त्यासाठीच त्यांनी विसापूर येथे सर्वप्रथम हा प्रयोग केला, ज्याचा त्या वेळी बराच बोलबाला झाला. त्याचेच रूपांतर नंतर रोजगार हमी योजनेत होऊन ती राज्यभर राबविण्याचे धोरण ठरले. त्याच सुमारास म्हणजे 1972 साली महाराष्ट्रात भयंकर असा दुष्काळ पडला. काम मागणाऱ्यांचे हात दिवसांगणिक वाढू लागले. या लाखो हातांना शासनाने काम पुरविले, आणि कामाप्रमाणे दाम देऊन जगवले. पुढे शासनाने रोजगार हमीसंबंधीचा कायदाच केला. आज अखेर ही योजना चालू आहे. तिचे खरेखुरे महत्त्व पटल्यानेच ती संपूर्ण देशात राबविण्याचा निर्णय केंद सरकारनेहीे घेतला आहे.

राज्यातील टंचाईसदृश्य परिस्थिती असलेल्या जिल्ह्यांत या योजनेची आवश्यकतेनुसार कामे सुरू राहण्यासाठी काही निकष शिथिल करण्यात आले आहेत. सन 2004-05 मध्ये या योजनेंतर्गत 68,109 कामे 31 डिसेंबर 2004 अखेर पूर्ण झाली आहेत, त्यावर एकूण 1,218 कोटी रुपये खर्च झाले असून त्याद्वारे 20 कोटी मनुष्य दिवस रोजगारनिमिर्ती झाली आहे. सन 2005- 06 वर्षासाठी या योजनेकरिता 575 कोटी रुपये एवढी तरतूद प्रस्तावित करण्यात आली आहे. या निधीच्या माध्यमातून राज्याच्या दुष्काळी भागातील शेती शाश्वत पायावर उभी रहावी या हेतूने आगामी वर्षापासून रोजगार हमी निगडित एकात्मिक पाणलोट विकास कार्यक्रम राबविला जाईल. एकात्मिक नियोजन, लोकसहभाग तथा कालबद्ध अंमलबजावणी ही या योजनेची वैशिष्ट्ये राहतील.

चालू वर्षी राज्यातील 22 जिल्ह्यांतील दुष्काळसदृश्य परिस्थिती लक्षात घेऊन राज्य सरकारने रोजगार हमी योजनेचा 2 हजार 100 कोटी रुपयांचा कृती आराखडा तयार केला आहे असे सांगताना या खात्याचे मंत्री हर्षवर्धन पाटील म्हणाले की, रोजगार हमी योजनेबाबतचा स्वतंत्र कायदा असलेले महाराष्ट्र हे देशातील एकमेव राज्य आहे. या योजनेसाठी केंदाने महाराष्ट्राला 400 कोटी रुपये मंजूर केले आहेत. त्यापैकी काही मजुरीसाठी रोख व काही धान्य स्वरूपात मिळणार आहेत.

मंत्री असेही म्हणाले की, एका कुटुंबाला एका वर्षात शंभर दिवस काम ही अट केंदाने काढली पाहिजे. मागेल त्याला, मागेल तितके दिवस काम मिळायला हवे. थोडक्यात बाराही महिने ती राबविली जावी ही आमची मागणी आहे. महाराष्ट्रात ती बारमाही राबविण्याचे शासनाचे धोरण आहे. त्यासाठी जिल्हावार बैठका घेतल्या जात आहेत, त्यातील ही पहिली बैठक सांगली येथे घेण्यात आली आहे.

राज्यात सध्या 3 लाख 76 हजार मजूर रोजगार हमी योजनेच्या कामावर आहेत. सुमारे 20 लाख लोकांना काम देता येईल इतकी कामे उपलब्ध करून देण्याची सरकारची तयारी आहे. या साऱ्या पार्श्वभूमीवर राज्यातील विविध जिल्ह्यांत रोजगार हमीतून जलसंधारण, जलसंधारणांतून जलसमृध्दी ही संकल्पना राबविली जाऊ लागली. सांगली जिल्हा त्यातही आघाडीवर राहिला, ज्याबद्दल जिल्हाधिकारी मनीषा म्हैसकर यांचे राज्यभर खूप कौतुकही झाले. सांगली जिल्ह्यात रोजगार हमीची 92 टक्के रक्कम जलसंधारणाच्या कामावर खर्च झाली. माजी मुख्यमंत्री वसंतदादांचा पाटील यांचा मंत्र ' पाणी अडवा, पाणी जिरवा ' याची सांगड रोजगार हमी योजनेशी घातली गेल्यानेच हा चमत्कार दिसला. यंदाही आतापासूनच काही भागात ' पाण्यासाठी दाहीदिशा '.... हे दृश्य दिसू लागले आहे. वेळेवर उत्तम पाऊस पडला तर चांगलेलच आहे. पण जर दुदैर्वाने काही अडचण निर्माण झालीच तर मागेल त्याला काम मिळावे हा शासनाचा प्रयत्न आहे. हे कामही प्रामुख्याने जलसंधारणाचे असावे हे पाहिले जात आहे.

रवींद दप्तरदार

 
</text>
</doc>
