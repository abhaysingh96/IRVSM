<doc>
<docno>1080343.cms.txt</docno>
<text>
 
अर्थव्यवहार
'ओव्हरसीज मेडिक्लेम पॉलिसी'ची प्रिमियम रक्कम परत मिळू शकते
[ Sunday, April 17, 2005  08:38:34 pm]


' ओव्हरसीज मेडिक्लेम पॉलिसी ' रद्द केल्यास भरलेल्या प्रिमियमची रक्कम परत मिळते का ?

श्री. राजेंद दोशी, पुणे

उत्तर : जर परदेश प्रवास सुरूच केला नसेल तर ' ओव्हरसीज मेडिक्लेम पॉलिसी ' रद्द करता येऊ शकते. तुम्ही तुमची परदेशवारी पुढे ढकलली असेल तर पॉलिसीला मुदतवाढ घेण्याचा पर्याय तुम्हाला उपलब्ध आहे. परदेश प्रवासाचा बेतच रद्द करीत असाल तर साधारणपणे, इन्शुरन्स कंपनी तुमचा पासपोर्ट तपासून तुम्ही पॉलिसीमध्ये नमूद केलेल्या विभागात प्रवास केलेला नाही ना, याची खात्री करून घेईल. पॉलिसीच्या परिविष्टात नमूद केलेल्या विम्याच्या पहिल्या दिवसापासून 30 दिवसाच्या आत पॉलिसी रद्द करण्यासाठी लेखी विनंती अर्ज केल्यास तो स्वीकारला जातो. नियमाप्रमाणे पॉलिसी रद्द करण्यासाठी लागणारा आकार वजा करून प्रिमियमची रक्कम परत केली जाते.

माझ्या कारची, स्कूटरशी धडक होऊन अपघात झाला. स्कूटरस्वाराने कसलाही क्लेम केलेला नसताना, माझ्या गाडीच्या नुकसानभरपाईचा क्लेम देण्यास इन्शुरन्स कंपनी टाळाटाळ करीत आहे. मी पोलिसांकडे प्रथम माहिती अहवाल ( स्नढ्ढक्र) दाखल न केल्यामुळे कंपनी असे करीत असावी का ?

एस. रामचंदन, पिंपरी

उ. : एखाद्या अपघाताच्या घटनेनंतर, इन्शुरन्स कंपनीने क्लेम देण्यासाठी पोलिसांकडे तक्रार दाखल करणे बंधनकारक नाही. अपघातात गंभीर जखम झालेली असल्यासच पोलिस अहवाल देणे आवश्यक आहे. तुमच्या ' क्लेम फॉर्म ' बरोबर गाडी चालविण्याचा परवाना, गाडीचे नोंदणी पत्रक, दुरुस्ती खर्चाची बिले यासारखी आवश्यक ती कागदपत्रे असल्यास इन्शुरन्स कंपनीला तुमचा क्लेम देण्यासाठी विलंब लावण्याचे काही कारण नाही. एखाद्या त्रयस्थ व्यक्तीने नुकसानभरपाईसाठी क्लेम केला तरी तुमच्या क्लेमवर त्याचा काहीही परिणाम होणार नाही. त्रयस्थ व्यक्तीने केलेला क्लेम पूर्णपणे वेगळा असून इन्शुरन्स कंपनीला त्याचा वेगळा विचार करून योग्य पद्धतीने तो सोडवावा लागेल.

क्षितिज पाटुकले

 
</text>
</doc>
