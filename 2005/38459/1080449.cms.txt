<doc>
<docno>1080449.cms.txt</docno>
<text>
 
महाराष्ट्र
वसंत व्याख्यानमालेत गाजणार कॉलेज युवकांची भाषणे!
[ Sunday, April 17, 2005  10:44:39 pm]


म. टा. प्रतिनिधी

पुणे : महाराष्ट्रातील सर्व व्याख्यानमालेचा मूलस्त्रोत समजली जाणारी वसंत व्याख्यानमाला यंदा 131 व्या वर्षात पदार्पण करत असून प्रौढांसह तरुणांनाही आकषिर्त करण्यासाठी ' युवक-वक्तृत्त्व- दिन ' हा नवा उपक्रम यावषीर्पासूनच सुरू होत आहे.

' केसरी ' वृत्तपत्राच्या शतकोत्तर रौप्यमहोत्सवी वर्षानिमित्त, तसेच विचारवंत डॉ. इरावती कर्वे जन्मशताब्दी वर्षानिमित्त दोन विशेष कार्यक्रम या व्याख्यानमालेत आयोजित करण्यात आले आहेत.

न्यायमूतीर् महादेव गोविंद रानडे आणि वक्तृत्वोत्तेजक सभा यांनी 1857 पासून सुरू केलेल्या आणि विचार महोत्सव म्हणून प्रसिद्ध असलेल्या या वसंत व्याख्यानमालेचे उद्घाटन यंदा विधानसभेचे माजी सभापती ना. स. फरांदे यांच्या हस्ते 21 एप्रिल रोजी होणार आहे. तर समारोप राज्याचे गृहमंत्री आर. आर. पाटील 20 मे रोजी करणार आहेत.

तरुणांमध्ये वक्तृत्त्व गुण वाढीस लागावेत, यासाठी न्यायमूतीर् रानडे यांच्या नावाने कॉलेज विद्यार्थ्यांमध्ये वादस्पर्धा गेली 56 वषेर् आयोजित केली जाते. पण त्याच्या जोडीला वसंत व्याख्यानमालेमध्ये प्रथमच आठ तरुण वक्त्यांना 18 मे रोजी ' युवक-वक्तृत्त्व-दिना ' चे औचित्य साधून संधी देण्यात येणार आहे, असे व्याख्यानमालेच्या कार्यक्रमांची माहिती सांगताना अध्यक्ष दीपक टिळक आणि कार्यकारी सदस्य प्रा. विजय कारेकर म्हणाले.

' केसरी ' च्या शतकोत्तर रौप्यमहोत्सवी वर्षानिमित्त विद्यमान संपादक डॉ. टिळक, माजी संपादक डॉ. शरच्चंद गोखले, अरविंद व्यं. गोखले यांच्याशिवाय ' सकाळ ' चे माजी संपादक विजय कुवळेकर आठवणींना उजाळा देणार आहेत. महाराष्ट्रातील थोर विदुषी म्हणून सर्वश्रृत असणाऱ्या डॉ. इरावती कवेर् यांच्या जन्मशताब्दीचे औचित्य साधून प्रा. डॉ. शौनक कुलकणीर् ' इरावती कवेर् यांच्या साहित्यातील मानवशास्त्र ' यावर भाष्य करणार आहेत.

महाराष्ट्रातील विजेच्या बिकट समस्येबद्दल राज्याचे ऊर्जामंत्री दिलीप वळसे-पाटील ' विजेच्या समस्या ' या विषयावर सरकरची भूमिका विस्तृतपणे मांडणार आहेत. पुण्याच्या नागरी समस्यांवर शहर काँग्रेस महिला अध्यक्षा संगीता देवकर आणि माजी महापौर वंदना चव्हाण चर्चा करणार असून त्याचे सूत्रसंचालन प्रा. उज्ज्वला बवेर् करणार आहेत. 28 एप्रिल हे पुणे महापालिकेचे पहिले आयुक्त आणि पुण्याचे शिल्पकार स. गो. बवेर् यांचा स्मृतिदिन असल्याने त्या दिवशी हा कार्यक्रम ठेवल्याचे डॉ. टिळक आणि प्रा. कारेकर यांनी सांगितले.

तीन मे रोजी मराठा चेंबर ऑफ कॉमर्स, इंडस्ट्रिज अॅण्ड अॅग्रीकल्चरचे अध्यक्ष रवी पंडित ' औद्योगिक पुणे: आज आणि उद्या ' यावर आपली निरीक्षणे आणि विश्लेषण करणार आहेत.

याशिवाय 12 मे रोजी ज्येष्ठ समाजवादी नेत्या मृणाल गोरे या ' भारतीय महिलेचे आजचे स्थान ' यावर बोलणार आहेत, तर वैचारिक नाटक लिहिणारे चं. प्र. देशपांडे ' मराठी नाटक विचार आणि रंजन ' यावर भाष्य करणार आहेत. प्रसिद्ध गायक शौनक अभिषेकी यांची प्रकट मुलाखतीचा संगीतमय कार्यक्रमही आयोजित केला आहे.

याशिवाय डॉ. अशोक मोडक, शालेय शिक्षण मंत्री प्रा. वसंत पुरके, माजी मंत्री नितीन गडकरी, प्रा. सदानंद वदेर्, प्रा. डॉ. श्रीकांत कालेर्कर, निनाद बेडेकर, डॉ. फिरोझ पूनावाला, माधुरी सहस्त्रबुद्धे, विद्याधर भाटे, विलास चाफेकर आणि प्रा. शिवाजीराव भोसले या व्याख्यानमालेत आपले विचार मांडणार आहेत. व्याख्यानमालेसाठी दररोज दोन रुपये प्रवेशमूल्य असून मासिक शुल्क पन्नास रुपये आहे. मासिक प्रवेशपत्रिका 18 एप्रिलपासून संध्याकाळी व्याख्यानमालेच्या कचेरीत मिळतील.

 
</text>
</doc>
