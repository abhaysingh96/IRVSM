<doc>
<docno>1080074.cms.txt</docno>
<text>
 
लेख: OPEN HOUSE
सचिन सौरव संपले..
[ Sunday, April 17, 2005  01:27:48 am]


मास्टर ब्लास्टर सचिन तेंडुलकरच्या फलंदाजीतील थरार संपला आहे, असं ' विस्डेन ' चं म्हणणं आहे. सचिननंही सध्या सुरू असलेल्या पाकिस्तानबरोबरच्या वन डे मालिकेतील आपल्या फलंदाजीनं त्यास दुजोराच दिला आहे. अपवाद त्याच्या एकमेव शतकाचा. शिवाय कर्णधार सौरव गांगुलीलाही गेल्या काही दिवसांत फारशा धावा करता आलेल्या नाहीत. मग त्यांचा जमाना संपला असे मानायचे का ? ऑस्ट्रेलियन संघात कर्णधाराला फलंदाजीतही चमक दाखवावी लागते, तरच तो संघात टिकतो ; तो निकष गांगुलीला लावावा काय ? आणि सचिनचे काय ? आपल्याला काय वाटते, याबाबतचे मत कळविण्याचे आवाहन आम्ही वाचकांना केले होते. त्याला चांगला प्रतिसाद मिळाला. सचिन तेंडुलकरच्या आज धावा होत नसल्या तरीही तो रसिकांच्या मनातून उतरलेला नाही, हे बहुसंख्य पत्रांतून जाणवले. सौरव गांगुलीबाबत मात्र सार्वत्रिक संतापाची भावना दिसते. त्याची कामगिरी खराब होत असतानाही तो दालमियांच्या कृपेनेच कर्णधारपदावर राहिला आहे, हे अनेकांनी नमूद केले आहे. त्याच्या उर्मट स्वभावाचा अनेकांनी उल्लेख केला आहेच ; परंतु काहीजणांनी त्याचा तेंडुलकरवर खुन्नस असल्याचेही संतापाने सांगितले आहे. मात्र अनेक पत्रलेखकांनी दोघांबाबत समतोल बुद्धीने विचार करून त्यांना आराम मिळण्याची आणि हरवलेला आत्मविश्वास परत मिळविण्याची आवश्यकता असल्याचे नमूद केले आहे. ऑस्ट्रेलियाप्रमाणे आपल्याकडेही कर्णधारासाठी कठोर निकष असावेत काय, या प्रश्नाबाबत फारच थोड्यांनी लिहिले आहे. त्याबाबतची बहुसंख्य मते ही भावनेच्या आहारी जाऊन केली गेली आहेत. क्रिकेट नियामक मंडळ आणि निवड समिती यांच्यावरील संताप काहीजणांनी अत्यंत तिखट भाषेत व्यक्त केला आहे. खेळामध्ये राजकारण आणि प्रादेशिकवाद आणू नये, असे मतही काहीजणांनी नोंदविले आहे. दोन प्रमुख खेळाडू सातत्याने अपयशी ठरत असताना समाजमन त्यांच्याबाबत कसा विचार करते, ते या पत्रांतून स्पष्टपणे जाणवले. त्यातीलच प्रातिनिधिक पत्रे...

हे खेळतात तरी कोणासाठी ?

खेळामध्ये हार-जीत ही असतेच ; पण त्यामध्येसुद्धा जिगर असावी लागते. हीच बाब भारतीय कप्तान व त्याच्या सहकाऱ्यांमध्ये दिसून येत नाही. मॅच जिंकल्यावर आनंद होतो ; पण मॅच हरल्यावर या खेळाडूंच्या चेहऱ्यावर दु:खाचा लवलेशही नसतो. त्यांना माहिती असते की, आपण एखादे शतक मारले की आपली जागा पुढील 10 सामने तरी पक्की असते. त्या नंतरच्या सामन्यात ते जबाबदारीने खेळत नाहीत. यांचे क्रिकेटपेक्षा जाहिरातीमध्ये लक्ष जास्त असते. तेव्हा निवड समितीने सौरव व सचिन यांच्या मागील खेळाच्या शिदोरीवर त्यांना किती काळ पोसावे याचा विचार करणे गरजेचे आहे. सौरव व सचिन यांनी आपल्या खेळाचा दबदबा ओसरला आहे हे ओळखून स्वत: क्रिकेटमधून निवृत्त व्हावे व नवीन खेळाडूंना संधी द्यावी. प्रत्येक सामन्याच्या कामगिरीवर खेळाडूच्या मानधनात कपात करण्याची तरतूद नियमात करावी व खेळाडूंनी आपण देशासाठी खेळतो याचे भान ठेवावे.

मानसी माने, मुंबई.

मानसोपचारतज्ज्ञ नेमावा!

आपल्या चौफेर फटकेबाजीने प्रतिस्पधीर् गोलंदाजांमध्ये दहशत निर्माण करणारा सचिन व बुलेटच्या वेगाने ऑफ ड्राईव्ह मारणारा व फिरकी गोलंदाजांचे चेंडू मैदानाबाहेर टोलवणारा सौरभ यांची गेल्या अनेक सामन्यांमधील फलंदाजीतील कामगिरी निराशाजनक असली, तरी ते संपले असे म्हणणे याग्ेय होणार नाही. मोठी धावसंख्या उभारण्याची क्षमता अजूनही त्यांच्यामध्ये आहे. मात्र त्यांनी आत्मविश्वास गमावला आहे. त्यामुळे हे दोन फलंदाज आपल्या नैसगिर्क पद्धतीने न खेळता, सावध पवित्रा घेऊन खेळत आहेत. परिणामी, गोलंदाजाने टाकलेला चेंडू कसा खेळावा, अशा द्विधा मन:स्थितीत ते आपली विकेट फेकतात. शारीरिक दुखापत झाल्यास त्यावर उपचार करण्यासाठी फिजिओथेरपिस्ट भारतीय संघाकडे आहे. मात्र, सचिन व सौरभ यांच्यासारख्या आत्मविश्वास गमावलेल्या खेळाडूंवर मानसिक उपचार करण्यासाठी मानसोपचारतज्ज्ञ नाही. सचिन व सौरभ यांच्यासारख्या आत्मविश्वास गमावलेल्या खेळाडूंना आत्मविश्वास मिळवून देण्यासाठी मानसोपचारतज्ज्ञाची त्वरित नेमणूक होणे गरजेचे आहे.

संदीप गावडे, मुंबई.

धोक्याचा इशारा

सौरवविषयी सांगायचेच झाले तर संघात ठेवावे की काढावे हा एकच सवाल आहे. कर्णधार झाल्यानंतर अपवाद वगळता फलंदाजीत अपयशाचा धनी. दालमियांच्या शुभाशीर्वादामुळे केवळ टिकणे, असे आहे. ऑस्ट्रेलियन कर्णधारांचा निकष लावणे दूरच ; खरा प्रश्ान् आहे तो भारतीय कर्णधारांच्या पंक्तीत सौरव कुठे बसतो- आदर्श कर्णधार : पतौडी/गावस्कर. कमनशीबवान कर्णधार (गुणवत्ता प्रधान): कपिल/सचिन. नशीबवान कर्णधार : वाडेकर/सौरव. सौरव संपला ; स्वाथीर् वृत्ती, असभ्यपणा, खेळाडूवृत्तीचा अभाव, वरिष्ठ खेळाडंूवर रोष, वीस कसोटी विजयांत खारीचा वाटा, नखे खाऊन हार पत्करली, कपडे काढून विजय साजरा केला. सौरव संपला... सचिन संपलेला नाही, संपणारही नाही. फक्त शरीरातील काही अवयवांना वेदना आहे. हवी फक्त एक वर्षाची सक्त विश्ाांती. विश्ाांती हे चार-पाच वर्षांचे क्रिकेट आयु वाढवणारे ऑक्सिजन आहे.

ज्ञानेश्वर गभाले, मुंबई.

भय इथले संपत नाही

सचिन हा लढाऊ वृत्तीचा आहे. तो सहजासहजी हार मानणारा नाही. विश्वचषकातला भारत-पाक विरुद्धचा 2003 मधला सामना आठवावा. दुखण्यातही तो रनरशिवाय खेळतच राहिला. सचिनने त्याचे अतिबचावात्मक धोरण सोडले तर त्याच्या खेळीतला ' थरार ' किती संपला, हे कळेलच. हाच सचिन ' गोरा ' खेळाडू असता तर हे शब्द विस्डेनकडून आले असते ? गांगुलीबाबत एकच विधान खरं ठरेल , ' भय इथले संपत नाही ;' हे भयाचं कवच तो फोडून बाहेर येईल तेव्हा सगळ्या शंका-कुशंका दूर होतील. भारतीय व ऑस्ट्रेलियन क्रिकेटमध्ये दोन आकाशगंगांएवढं अंतर आहे. तेथे एका खेळाडूप्रमाणे त्याच दर्जाचा दुसरा खेळाडू तयार असतो. पण भारतात स्थानिक पातळीवर खेळणारे ' शेर ' आंतरराष्ट्रीय सामन्यात ' ढेर ' होतात.

तुषार देसाई, मुंबई.

सचिन हवाच!

सचिनची तुलना सौरवबरोबर करू नये. त्या दोघांमध्ये जमीन आसमानचा फरक आहे. सचिनचे नुसते मैदानावर हजर असणेही त्याच्या सहकाऱ्यांना प्रोत्साहन देते. म्हणूनच त्याचे संघात असणे फार जरूरीचे आहे. सौरवदा हा एक बेफिकीर कर्णधार आहे. त्याला अजूनही कळत नाही की, एका राष्ट्राचा कर्णधार म्हणून त्याच्या जबाबदाऱ्या काय काय आहेत. नुसतं आपण जिंकलो की आपला शर्ट काढून, गरागरा कॅमेऱ्यासमोर फिरवलं म्हणजे झालं का ? सचिन अजूनही काही वर्षं चांगले क्रिकेट खेळेल व आपल्या देशाचे नाव अजरामर करेल व म्हणून त्याचे संघात असणे जरुरीचे आहे. त्याउलट आता जास्त वाट न पाहता सौरवला संघातूनच काढून टाकावे व नवीन खेळाडूला संघात स्थान द्यावे.

विजय पवार, मुंबई.

बोटचेपे धोरण सोडा

सध्या सचिनचा खेळ हा फक्त काही ' विक्रम ' करू शकतो का यासाठी तर सौरव निव्वळ ' मजीर्तला ' व ' लकी ' असल्याच्या समजामुळेच संघात आहे की काय अशी दाट शंका वाटते. विविध जाहिराती करण्यातला त्यांचा ' जोश ' खेळात अपवादानेच दिसतो. म्हणूनच निवड समितीने व्यक्तिगत आवड निवड बाजूला ठेवून संघहिताचा पर्यायाने देशाचाही विचार करून नवनवीन खेळाडूंना संधी दिली पाहिजे. कर्णधारपदासाठीही नवीन नावांचा विचार गरजेचा आहे. बदल हीच खळाळत्या प्रवाहाची गरज आहे हे जाणून सचिन, सौरवला आता विश्ाांती द्यायला हवी.

माया भाटकर, मुंबई.

दारुण शोकांतिका

पूर्वपुण्याईच्या जोरावर अडवून ठेवलेल्या जागा सचिन, सौरव यांनी खाली करण्याची वेळ आली आहे. पूवीर् टेनिस खेळात अमृतराजसारखेच ' नॉन प्लेईंग कॅप्टन ' होते, तसे सौरभला ठेवले तर एखाद्या गुणी खेळाडूची वणीर् लागेल! गलेलठ्ठ मानधन घेणाऱ्यांना गुणवत्तेशिवाय संघात जागा नाही याचे स्पष्ट संकेत जातील. बॅडपॅच आलेल्या पूवीर्च्या खेळाडूंना इतक्या संधी व सवलती दिल्या होत्या काय ? तसेच वारेमाप पैसा व वेळ खर्च करून क्रिकेटशौकिनांना त्यांच्या पैशांचा मोबदला मिळतो काय याचाही सारासार विचार व्हायला हवा. गडगंज पैसा व अमाप प्रसिद्धी मिळालेल्या सचिन व सौरवच्या अनुभवी मार्गदर्शनाची आजच्या तरुण पिढीला गरज आहे. त्याला सचिन-सौरवची तयारी आहे का ?

राजविलास गडकरी, मुंबई.

सचिन अप्रतिम, गांगुली निष्प्रभ

इंग्रजीत एक म्हण आहे ' स्नश्ाह्मद्व द्बह्य ञ्जद्गद्वश्चश्ाह्मड्डह्म 4 ष्टद्यड्डह्यह्य द्बह्य क्कद्गह्मद्वद्गठ्ठड्डठ्ठह्ल ' त्याचप्रमाणे सचिननेसुद्धा अनेकदा आपल्या बॅडपॅचमधून फॉर्ममध्ये येताना आपला दर्जा दाखवला आहे. गेल्या 16 वर्षांतील कामगिरी आणि सातत्य हेच सचिनचे टीकाकारांना आणि प्रतिर्स्पध्यांनाही चोख उत्तर आहे. त्यामुळे विस्डेनने सचिनच्या खेळीवर टीका केली तरी क्रिकेट रसिकांमधील सचिनच्या लोकप्रियतेत तसूभरही फरक पडणार नाही. सौरव गांगुली हासुद्धा सचिनप्रमाणेच अव्वल दर्जाचा फलंदाज आहे. पण गेल्या दोन वर्षांतील कामगिरी पाहता गांगुली कर्णधार म्हणूनच संघात आहे असे दिसते. वैयक्तिक कामगिरीत गांगुली कमालीचा ढेपाळलेला आहे. सध्याच्या जगज्जेत्या ऑस्ट्रेलियन टिममध्ये तर कर्णधारालाच प्रथम चमक दाखवावी लागते. तेव्हाच तो संघात टिकतो. म्हणूनच गांगुलीने स्वत:हून संघातून माघार घ्यावी आणि भरपूर सराव करून आपला फॉर्म परत मिळवावा.

राहुल रायकर, अंबरनाथ.

गंज चढला हे मान्य करा

मास्टर ब्लास्टर सचिन तेंडुलकर व सौरव गांगुलीबद्दल आदर, प्रेम, अभिमान आहे. परंतु गेली दोन-तीन वषेर् त्यांच्या तडफदार फलंदाजीला गंज चढत आहे. कप्तान व नावाजलेले फलंदाज जर 15-20 धावा काढून बाद होत असतील तर एकही रुपया न घेण्याची फलंदाजांनी नि:स्वाथीर्पणे प्रतिज्ञा करावी आणि आपण खरोखरीच देशासाठी खेळत आहोत हे त्यांनी सिद्ध करून दाखवावेच.

संदीप राजाध्यक्ष, मुंबई.

ही तर टपोरी समीक्षा

आम्ही मस्करीने सौरभ गांगुलीला ' नेलकटर गांगुली ' म्हणतो ; कारण तो पुरता गोंधळतो. पण त्याची गुणवत्ता कमी होत नाही. ईर्षा कमी होत नाही. अंगातला टी-शर्ट भिरकावून आनंद व्यक्त फक्त गांगुलीच करू शकतो. कारण त्यात हिंमत आहे. हा संपला, तो संपला अशा '' टपोरी समीक्षेने ' नुकसान होते ते खेळाडूंचे. कारण अशी समीक्षा हेतुपुरस्सर प्रेक्षकांची दिशाभूल करते. पाकिस्तानच्या विरुद्ध वन डेमध्ये शतक ठोकून सचिनने पुन्हा यांच्या लेखण्या मोडल्या. आपली टीम मजबूत आहे. शेवटी हा खेळ आहे. संपूर्ण अनिश्चितेने भरलेला.

सतीश चाफेकर, डोंबिवली.

आम्हाला उत्तर हवंय!

गेल्या काही सामन्यांमध्ये सौरवने जी ' पराक्रमगाथा ' पेश केली त्यावरून त्याला संघनायक असल्यानेच खेळविलेले दिसते. सचिन हा प्रामुख्याने फलंदाज म्हणूनच संघामध्ये घेतला जातो. फलंदाजीमध्ये अपयशी ठरल्यावर इतर क्षेत्रात चमक दाखविली तरी ती पुरेशी नाही. आत्मविश्वास गमावलेल्या या दोन्ही खेळाडूंना पाकबरोबरच्या तिसऱ्या एकदिवसीय सामन्यातच घ्यायला नको होते. आता तरी यांना डच्चू देऊन इतर उदयोन्मुख आणि भरवंशाच्या खेळाडूंना घेण्याचे धाडस निवड समिती दाखविणार का ? आत्मविश्वास गमावलेल्या व इतर खेळाडूंना उत्साह न देणाऱ्या आजच्या सचिनला का घ्यावे ? या प्रश्ानचे उत्तर देणे ही निवड समितीचीच कसोटी आहे.

मनोहर परांजपे

' विझणारी ठिणगी ; कागदी वाघ '

सचिन आणि गांगुली या दोघांनीही भारतीय क्रिकेट संघाचे कर्णधारपद भूषविले आहे. सचिनच्या मानेवर हे ' ओझं ' येऊन पडलं तेव्हा त्याचाही ' फॉर्म ' बिघडला. गांगुलीच्या बाबतीतही, उशिराने का होईना ; पण हेच घडत आहे. ' विस्डेन ' ने सचिनवर उधळलेली मुक्ताफळे अचूकच आहेत. प्रतिस्पधीर् संघाला सचिनचा जो एक दरारा वाटायचा, तो आज कुठाय ? त्याच्या बॅटीतला थरार तर विसराच, साधी ठिणगीही नजरेस येत नाही. गांगुलीची तर बातच और आहे. त्याच्यासारख्या बंगाली वाघाचा आवेश ओसरून, त्याचा ' बंगाली बुवा ' झाला आहे. निवड समितीचा वरदहस्त आणि नशिबाची साथ असल्यानेच हा ' कागदी ' वाघ ' संघात गवत चघळत बसला आहे. सचिन आणि गांगुलीने यापुढे क्रिकेट खेळण्यापेक्षा जाहिरातींवर लक्ष केंदित करावे. निदान तिथे तरी त्यांचा भाग्योदय होऊ शकेल. वाढत्या वयोमानानुसार तेही जड जात असल्यास, या मुंबईच्या राजाने आणि बंगालच्या महाराजाने आपापल्या घरी नसून सागरगोटे खेळावेत.

राज चिंचणकर, मुंबई.

निराळ्या गणिताचे प्रत्यंतर

सचिन व गांगुली यांची फलंदाजी बोथट झाली आहे, हे जनमान्य आहे. परंतु सचिनचे मागील कर्तृत्व पाहिल्यास त्याला आणखी थोडी संधी द्यावयास हरकत नाही. गांगुली म्हणजे संघाचे इंजिन आहे आणि हे इंजिनच आज कालबाह्य झालेले आहे. जे चौथी पाचवीतल्या मुलाला कळतं, ते आपल्या निवड समितीला कळत नाही! परंतु त्यांची गणिते निराळी असतात. भारतीय संघामध्ये निवड होण्याकरिता चांगल्या कर्तृत्वाची आवश्यकता असणे आवश्यक नाही याचे उत्तम उदाहरण म्हणजे गांगुली! आपण एका मोठ्या देशाचं नेतृत्व करतो याची जाण त्याने ठेवायला हवी व स्वत:हूनच बाजूला व्हावे.

प्रणिल राऊत, अलिबाग.

शब्द बापुडे केवळ वारा!

शब्द बापुडे केवळ वारा... असेच विधान विस्डेनने सचिन तेंडुलकरच्या फलंदाजीविषयी केले आहे. सचिनची प्रत्येक खेळी भारतासाठी जिंकणारी ठरलेली नसली, तरी प्रेरणादायी ठरलेली आहे. आतापर्यंत त्याच्या बॅटने जरी कमाल दाखविलेली नसली तरी त्याच्या बॉलिंग आणि फिल्डिंगने सांघिक कामगिरी उंचावलेली दिसते. कर्णधार गांगुलीच्या बॅटला धार येत नाही, तोपर्यंत त्याच्यावर अशीच जोरदार टीकास्त्रं ंंचालू राहणार ; कारण भारतातले खेळाडू असे आहेत की, अपेक्षांचे ओझेच जणू प्रेक्षकांवर देऊन ठेवतात आणि अपेक्षाभंगानंतर ते प्रेक्षक खेळाडूला त्या ओझ्याखाली आणतात. म्हणून गांगुलीने लवकरात लवकर बॅट तळपावी यासाठी काहीतरी केलेच पाहिजे. तो कर्णधार म्हणून जिंकत असला, तरी संघातील त्याची जबाबदारी अधुरीच वाटते आहे. असे संघातील स्थान अडवून ठेवणारा खेळाडू संघात नसलेलाच बरा. (विस्डनचे म्हणणे फोल ठरवणारी व टीकाकारांना उत्तर देणारी खेळी सचिनने पाकिस्तानबरोबरच्या चौथ्या एकदिवसीय सामन्यात दाखवलेली आहे.)

वैशाली ठाकूर, मुंबई.

हा थकव्याचा प्रताप

क्षमतेपेक्षा जास्त काम करवून घेतलं तर इम्पोटेर्ड मशीनदेखील बंद पडते. सचिन तर मानव आहे. तोही कधीतरी थकणारच. त्याच्या खेळातला थरार संपला हे ' विस्डेन ' चे मत चुकीचे वाटते. सचिनने या टप्प्यावर थोडीशी विश्ाांती घ्यावी व नंतर पुन्हा सर्व शक्तीनिशी मैदानात उतरावे व या थरार संपलेल्या बाता मारणाऱ्यांची तोंडे बंद करावीत. मात्र गांगुलीने खरंतर फार पूवीर्च थांबायला हवे होते. त्याच्या खेळात थरार तर नव्हताच ; पण जो काही उरलासुरला जीव बाकी होता ; तोही संपलेला आहे.

शिल्पा भट्टे, विरार.

न पटणारे विधान

इंग्लंडचा माजी कर्णधार माईक ब्रेअलीर् फलंदाजीत सातत्याने अपयशी ठरत होता. तरीही संघातील खेळाडूंना तोच कर्णधार हवा होता. सौरवची थोडीशी बेफिकीरी आणि उर्मट वृत्ती, जशास तसे उत्तर देण्याची पद्धत आणि आक्रमक स्वभाव यामुळे तो संघात लोकप्रिय आहे. कव्हर ड्राइव्हज आणि लेगच्या बाजूला उंचावून मारलेले फटके हे सौरवचे अमोल अस आहे. नुकतीच सामनाधिकारी क्रिस ब्रॉड यांनी सौरवर लादलेली सहा सामन्यांची बंदी अन्यायकारक नव्हे तर मानहानीकारक आहे. सचिन तेंडुलकरने अहमदाबादमधील चौथ्या एकदिवसीय सामन्यात पाकिस्तानविरुद्ध दणदणीत शतक ठोकून आपल्या बॅटीतील थरार अद्याप कायम असल्याचे ' विस्डेन ' ला दाखवून दिले आहे.

डॉ. प्रभाकर महाडिक, मुंबई.

दोघेही हवेतच

सचिनच्या पाकिस्तानबरोबरच्या एकदिवसीय सामन्यात धावा होत नाहीत म्हणून त्याने संघाबाहेर राहावे अशी कोणाची इच्छा नाही. प्रत्येक खेळाडूला त्याच्या कारकीदीर्त केव्हातरी बॅडपॅच येतोच तो आता सचिनला आला आहे. सौरव गांगुलीबाबतदेखील असेच म्हणावेसे वाटते. त्यानेदेखील भारतीय क्रिकेटची धुरा कर्णधार म्हणून यशस्वीपणे सांभाळली आहे. फलंदाजीच्या वेळी त्याची नजर वाघासारखी भिरभिरती असते व जास्तीत जास्त धावा करण्याचे उद्दिष्ट समोर असते. 1999 सालच्या र्वल्ड कपमधील त्याची व दविडची जोडी श्ाीलंकनविरुद्ध जमली आणि त्या दोघांनी मिळून 350 धावा कुटून काढल्या. त्याच्या नेतृत्वाखाली अलीकडील र्वल्ड कपमध्ये आपल्या संघाने अंतिम फेरीपर्यंत मजल मारली होती. क्रीडांगणार संघ सहकाऱ्यांना प्रोत्साहन, मार्गदर्शन इ. देण्यात तो प्रसिद्ध आहे. त्याच्या कारकीदीर्तदेखील आताच बॅडपॅच यावा व धावा निघू नये हेसुद्धा चिंताजनक आहे. पण म्हणून काय त्याचे निवृत्तीचे वय झाले ? अजूनही भारतीय संघास त्याची गरज आहे.

वसंत बापट, नाशिक.

कणखरपणा हवा

सचिन तेंडुलकरच्या फलंदाजीतील थरार संपला असं म्हणणं हे सर डॉन ब्रॅडमन यांचे अवमूल्यन केल्यासारखेच आहे. सध्या काही कारणांमुळे हा ज्वालामुखी थोडा सुप्तावस्थेत असला तरी त्याचा उदेक कधीपण होऊ शकतो. एके काळी सौरव ऑफच्या फटक्यांचा बादशाह म्हणून ओळखला जात असे. त्याचा फॉर्म परतल्यानंतर तो नक्कीच धावा करू शकेल. त्यासाठी प्रयोग म्हणून त्याची कर्णधारपदाची जबाबदारी तात्पुरती राहुल दविडवर सोपवण्यास हरकत नसावी. धावा होण्यासाठी जी कणखर व लढाऊ वृत्ती लागते ती सचिन व सौरव यांनी जोपासली व सातत्य राखले तर ते कधीच संपू शकणार नाहीत.

उमेश चित्ते, डोंबिवली.

वास्तव कसे नाकारणार ?

सचिन संपला, जिद्द संपली, धावांची भूक मंदावली. त्याला आथिर्क स्थैर्य आले. मॅचपेक्षा मॉडेलिंग व जाहिरातीतून अमाप पैसा आला. येत राहणार आहे. बॅटिंगची क्रेझ संपली. वेगवान चेंडू वारंवार चकवू लागले. एकहाती बॅटिंग करून मॅच जिंकून देणे त्याला जमलेले नाही. त्याच्या पराक्रमापेक्षा व कर्तृत्वापेक्षा सर्वांनी त्याचे कौतुक जास्त केले आहे. तो टिममध्ये नसताना किंवा असूनही लवकर बाद झालेला असताना आपल्या टिमने काही रोमहर्षक विजय मिळविले आहेत. बोलिंगमुळे त्याने परवाची वन डे मॅच फिरविली, आपण जिंकलो ; पण त्याला बोलिंगसाठी संघात घेतलेले नाही. खरेतर सचिनने आता रिटायर व्हावे ; काढून टाकण्याची वेळ यायच्या आत!!! गांगुलीबाबत अतिअपेक्षा कधीच नव्हत्या. उसळणाऱ्या चेंडूसमोरची त्याची तारांबळ सर्वांना माहीत आहे. त्याच्या सध्याच्या बॅडपॅचचे समर्थन नाही ; पण अजून संधी द्यायला हरकत नाही. तो चांगला कप्तान आहे.

नितिन गोखले, डोंबिवली.

आत्मविश्वास संपलाय

तरुणपणी सचिन तेंडुलकर जो धडाकेबाज खेळ करीत असे तो आज त्याच्या हातून होत नाही. सचिन व सौरभ या दोघांनाही गेल्या काही सामन्यांच्या डावांमध्ये धावा करण्यात अपयश आलेले आहे. पण त्यामुळे या दोघांचा जमाना संपला आहे, असे कोणीही समजू नये. एक मोठी धावसंख्या त्यांच्या नावासमोर लागली की, त्यांचा आत्मविश्वास वाढीस लागून ते पूवीर्प्रमाणे खेळू लागतील.

किशोर सौगम, मुंबई.

एकच चूक भोवते आहे

अझर पहिल्यांदा कॅप्टन होता. नंतर सचिन कॅप्टन झाला. त्यानंतर सचिनने कॅप्टन्सी सोडल्यामुळे अझर पुन्हा कॅप्टन झाला. त्यानंतर मॅचफिक्सिंग प्रकरणात अझर अडकल्यामुळे पुन्हा सचिन कॅप्टन झाला. कॅप्टन्सीच्या काळात संघातल्या गांगुली, दविड वगैरेंपेक्षा सरस कामगिरी असूनही सचिनने कॅप्टन्सी सोडली. त्या वेळेला त्याने कॅप्टन्सी सोडली नसती तर गांगुली कधीच संघाच्या बाहेर फेकला गेला असता. कारण तेव्हाही त्याचा परफॉरमन्स चांगला नव्हता आणि नंतर सेहवाग, युवराज सिंगसारखे उमदे खेळाडू सचिनच्या संघात आले असते. दुसऱ्यांदा कॅप्टन्सी सोडताना सचिनने जी चूक केली ती आतापर्यंत त्याला भोवते आहे. कारण त्याने दुसऱ्यांदा कॅप्टन्सी सोडल्याने गांगुली कॅप्टन झाला. गांगुलीने खेळात राजकारण आणले. सचिनचे पद्धतशीरपणे खच्चीकरण करण्याचा प्रयत्न केला. विस्डेन म्हणते की सचिन, सौरव संपले ; तेव्हा मी म्हणतो की, सौरव कधीच संपला होता व संपला आहे. परंतु सचिनला संपविण्याचा प्रयत्न सौरवने केला तरीही सचिन संपला नाही व संपणारही नाही. हे त्याने अहमदाबादच्या वन डे मध्ये शतक मारून सिद्धही केले आहे.

केतन नाईक, कुळगाव-बदलापूर.

निराधार आरोप

कप्तानाबाबत निकष (ऑस्ट्रेलियात कर्णधाराला फलंदाजीतही चमक दाखवावी लागते) गांगुलीच्या बाबतीत लावण्यात येऊ नये. सध्या गांगुली बॅडपॅचमधून जात आहे. त्याच्या नेतृत्वाखालील भारतीय संघाने अनेकदा विजयाची चव चाखली आहे. त्याला संधी देणेच योग्य ठरेल. सचिनही सध्या बॅडपॅचमधून जात आहे. चौथ्या एकदिवसीय सामन्यात अहमदाबाद येथे त्याने 123 धावा फटकावून आपण संपलो नसल्याचे प्रमाणपत्र दाखवून दिले आहे.

रमण देशमुख, डोंबिवली.

नारळ द्याच

जो नोकरी करतो त्याला निवृत्ती ही असतेच. मात्र त्याची काम करण्याची क्षमता पाहून त्याला निवृत्त केले जाते. त्याच पद्धतीने क्रिकेट किंवा अन्य कोणत्याही खेळात निवृत्तीचा काळ लवकर ठेवावा जेणे करून नवोदित खेळाडूंना आपले कर्तृत्व दाखवता येईल. कारखाना, उद्योगधंदा किंवा मोठ्या ऑफिसमध्ये काम नीट होत नसेल, तर त्या कामगाराला सव्हिर्समधून कमी केले जाते. पण प्रशिक्षकांपासून सर्वांनीच सूचना देऊनही गांगुलीचा खेळ सुधारत नाही किंवा तसा तो प्रयत्नही करीत नाही. याचा अर्थ ' मॅच फिक्सींग ' असा समजावा का ? उलट सचिन तेंडुलकर आपली जबबादारी सांभाळतोय असे दिसते. ' विस्डेन ' ने काहीही मत व्यक्त केले तरी सचिनने काहीतरी कामगिरी केलेली आहे.

दत्ताराम दळवी, मुंबई.

फिनिक्स पक्ष्याची झेप ?

सचिन मैदानात असला तरी प्रतिर्स्पध्यांना धडकी भरते. त्यामुळे सचिनने अजून काही वषेर् खेळलेच पाहिजे. कप्तान म्हणून सौरभ आक्रमक असून, दुदैर्वाने फलंदाजीमध्ये अयशस्वी होत आहे. परंतु त्याच्यातही फिनिक्स पक्ष्याप्रमाणे जिद्दीने परत जोमाने उठण्याची क्षमता असल्याने सौरव भारताचे नेतृत्व अजून दोन वर्षं तरी करेलच. सचिन व सौरव यांचा ' बॅडपॅच ' लवकर संपावा हीच समस्त भारतीयांची अपेक्षा आहे अन् लवकरच दोघांच्या बॅटमधून धावांची बरसात होईल ही अपेक्षा बाळगूया.

सतीश कलंत्री, मालेगाव.

वादळापूवीर्ची शांतता

विस्डेनचे म्हणणे ही मोठी हास्यास्पद बाब आहे. प्रत्येक यशस्वी खेळाडूच्या कारकीदीर्त असा एखादा कालखंड येतोच. त्यामुळे केवळ एक-दोन सामने वा सीरीजमध्ये अपयशी ठरल्याने त्याच्यासारख्या महान फलंदाजाला कमी लेखणे चुकीचे आहे. सध्याचा सचिन म्हणजे वादळापूवीर्ची शांतता आहे. लवकरच त्सुनामी येण्याची म्हणजेच मोठी झंझावाती खेळी होण्याची दाट शक्यता आहे. सौरभ एक यशस्वी कर्णधार असला तरी त्याचा वैयक्तिक परफॉर्मन्स सध्या दयनीय आहे. कर्णधाराच्या खेळीवर संपूर्ण संघाचे मनोबल अवलंबून असते. त्यामुळे किमान एक सीरीजकरिता त्याला कर्णधारपदापासून दूर करावे.

डॉ. अमित खैरनार, धुळे.

सणसणीत चपराक

सचिन हा असा खेळाडू आहे जो कोणत्याही क्षणी ऐन भरात येऊ शकतो व हे त्याने पाकिस्तानविरूद्धच्या चौथ्या वनडेत दाखवून दिलेच व आपल्या बॅटची धार जराही बोथट झालेली नाही हे ' विस्डेनला ' ठणकावून सांगत सणसणीत चपराक खेचली आहे. त्यामुळे ' सचिनच्या खेळातील थरार संपला ' असे विधान करणाऱ्या व इतकी वषेर् क्रिकेटची सेवा करणाऱ्या ' विस्डेन ' च्याच कामगिरीचा दर्जा खालावत असून त्यांची विश्वासार्हता संपुष्टात येत आहे का ? अशी शंका उपस्थित होते.

निलेश अहिरे, मुंबई.

प्रत्येकाचं दुखणं वेगळं

' विस्डेन ' म्हणते म्हणून सचिनचा थरार संपलेला नाही हे सचिनने चौथ्या एकदिवसीय सामन्यातील शतकाने व दुसऱ्या एकदिवसीय सामन्यातील पाच बळी घेऊन सिद्ध करून दाखविले आहे. याउलट गांगुलीला भारताचा यशस्वी कर्णधार का म्हणतात हेच कळत नाही. सर्वात जास्त सामने जिंकून दिले हा निकष सौरव गांगुलीला लावला जातो, पण एखादा सामना सौरवने वाचविल्याचे उदाहरण दुमिर्ळ आहे. अतिखेळामुळे दमलेल्या सचिनला सक्तीच्या विश्ाांतीची अतिशय आवश्यकता आहे ; तर फॉर्मसाठी चाचपडणाऱ्या सौरवने देशांतर्गत क्रिकेटमध्ये पुन्हा लक्ष देऊन आपला हरवलेला फॉर्म परत मिळवावा.

सुनील समडोळीकर, कोल्हापूर.

लक्ष फक्त हॉटेलकडे ?

सचिन-सौरभ यांचे मैदानावरील अपयश हे त्यांच्या हॉटेल व्यवसायातील वाटचालीची यशाची नांदीही असू शकेल. मैदानात कसब पणाला लावण्यापेक्षा मुदपाकखान्यात त्यांचे कौशल्य ते पणाला लावत असावेतं. जाहिराती आणि हॉटेल व्यवसाय यामधून अर्थकारणाशी नाळ जोडू पाहताना हा डोलारा आपल्या क्रिकेटमधील परफॉर्मन्सच्या जोरावर उभारला आहे, ही बाब त्यांनी विसरून कसं चालेल ?

स्नेहलता तावडे, मुंबई.

नाही संपले कोणी

( कविवर्य पाडगावकरांची क्षमा मागून)

अशी पाखरे येती

आणिक स्मृती ठेवूनि जाती

खेळाची या रंगत संगत

दुनिया वेडी सारी ।। धृ ।।

कधी भोपळा अन् रे त्रिफळा

तंबूमध्ये च्युईंग ' गम ' चघळा

जरा लाजुनि का फरक तो

विसरू नका जाहिराती ।। अशी......

शतक होता तो मग बोले

मी जनांचे हृदय कोरले

कण्हतो नंतर परि धुरंधर

बरसे असा मैदानी ।। अशी.....

हात कधी तो हळू थरथरला

दडपणाला बळी रे पडता

तंबूमधल्या घोळक्यांमधुनि

आशा षटकारांची ।। अशी....

कुठे कुणाचे रेकॉर्ड तोडी

डोंगर धावांचे रचति कोणी

खेळ असे भाग्याचा रसिका

नाही संपले कोणी ।। अशी....

राजेश अग्निहोत्री, नाशिक

सहानुभूती कशासाठी ?

भरपूर रन्स, शतके आणि त्याबरोबरच जाहिराती करून पोट भरलेल्या आणि त्यावर आरोग्यविघातक कोल्ड्रिंक्सचा ढेकर देत बबली बबली करत नाचणाऱ्या या खेळाडूंसाठी जीव ओवाळून टाकण्याची काही गरज आहे का ? हे खेळाडू म्हणून महान असतीलही, पण त्यांची रुड्डह्मद्दद्गह्म ह्लद्धड्डठ्ठ रुद्बद्घद्ग प्रतिमा निर्माण केल्यामुळेच हा अपेक्षाभंग होतो. क्रिकेटनामक विषवृक्षाखाली भारतातील सर्व खेळ कोमेजून गेलेत. क्रिकेटला प्रचंड ग्लॅमर दिल्यावर ऑलिंपिकमध्ये एक पदक मिळाल्यावर तक्रार करण्याचा आपल्याला काय हक्क राहतो ? त्यामुळे कोण संपले हा प्रश्ान्च क्रिकेटपटंूचे फाजील महत्त्व वाढवणारा आहे. मास्टर वगैरे बिरुदावली मिरवूनही सामान्य गोलंदाजांसमोर ढेपाळणाऱ्या या ' झिरो ' पेक्षा सीमेवर तोफांचे गोळे झेलणारे सैनिक ' हिरो ' मानले जातील तो या देशासाठी सुदिन असेल.

मंदार मोडक, विरार.

 
</text>
</doc>
