<doc>
<docno>1080311.cms.txt</docno>
<text>
 
लेख
हिंदी-चिनी भाई भाई!
[ Sunday, April 17, 2005  07:49:18 pm]


परस्परांच्या हातात हात घालून चीन आणि भारताने मार्गक्रमण केले, तर 21 वे शतक खऱ्या अर्थाने आशिया खंडाचे शतक असेल, असे आश्वासक उद्गार जियाबाओंच्या वक्तव्यातून ध्वनित होत होते. क्रांतिपर्वाच्या उंबरठ्यावरील आशिया खंडात, जगाचे आथिर्क आणि राजकीय केंद बदलण्याची क्षमता खरोखर आहे काय, हा प्रश्ान् या निमित्ताने ऐरणीवर आला आहे.

आयआयटी दिल्लीच्या भरगच्च भरलेल्या डोग्रा सभागृहात, अनेक वर्षांनंतर ' हिंदी चिनी भाई भाई! ' घोषणेचा पुनरुच्चार चीनचे पंतप्रधान वेन जियाबाओंनी केला आणि टाळ्यांच्या प्रचंड कडकडाटात उपस्थित विद्याथीर् व प्राध्यापकांनी त्याचे उत्स्फूर्त स्वागत केले. चार दिवसांच्या भारत दौऱ्यावर आलेले जियाबाओ, वेळात वेळ काढून आयआयटीच्या प्रांगणात पोहोचले, तेव्हा आयआयटीसह जेएनयू व दिल्ली विद्यापीठाचे असंख्य विद्याथीर्, आतुरतेने त्यांची प्रतीक्षा करीत होते. तंत्रज्ञानाच्या क्षेत्रात भारताने गेल्या 11 वर्षांत प्रचंड प्रगती केली. भारत-चीनच्या दरम्यान कोणतीही स्पर्धा नाही. आमचा शेजारी समृद्ध होत असल्याचा आम्हाला अभिमानच आहे. तुमच्या सान्निध्यात मला तरुण झाल्यासारखे वाटते, उच्च शिक्षणासाठी तुम्ही अवश्य चीनला या ,' असे हादिर्क निमंत्रण विद्यार्थ्यांना देताना, जियाबाओ कमालीचे प्रसन्नचित्त होते. परस्परांच्या हातात हात घालून चीन आणि भारताने मार्गक्रमण केले, तर 21 वे शतक खऱ्या अर्थाने आशिया खंडाचे शतक असेल, असे आश्वासक उद्गार जियाबाओंच्या वक्तव्यातून ध्वनित होत होते. क्रांतीपर्वाच्या उंबरठ्यावरील आशिया खंडात, जगाचे आथिर्क आणि राजकीय केंद बदलण्याची क्षमता खरोखर आहे काय, हा प्रश्ान् या निमित्ताने ऐरणीवर आला.

वेगाने विकसित होणाऱ्या विराट चीनने, जगाच्या लोकसंख्येत दुसऱ्या क्रमांकावर असलेल्या व आथिर्क महासत्तेचे स्वप्न पाहणाऱ्या भारताशी, मैत्री आणि भागीदारीचा हात पुढे केला आहे. अनेक वर्षांपासून प्रलंबित असलेल्या सीमाप्रश्ानविषयी, उभय देशांनी वास्तववादी दृष्टिकोन स्वीकारला आहे. भारत-चीन दरम्यानचा व्यापार सध्या 13 अब्ज डॉलर्सचा आहे. प्रतिवषीर् त्यात सुमारे 13 टक्क्यांनी वाढ होते आहे. अपेक्षेनुसार प्रतिसाद वाढल्यास 2008 साली 20 अब्ज, तर 2010 साली 30 अब्ज डॉलर्सवर तो पोहोचलेला असेल. भारत-चीनची एकत्रित लोकसंख्या जागतिक लोकसंख्येच्या 40 टक्के आहे. आंतरराष्ट्रीय क्षितिजावरचे एकध्रुवीय राजकारण, भारत, चीन आणि रशियाला मान्य नाही. त्याचे व्यापक विकेंदीकरण व्हावे, याबद्दल तिघांचे एकमत आहे. या पार्श्वभूमीवर भारतभेटीत जियाबाओंच्या चेहऱ्यावर विलसणारे स्मितहास्य बोलके होते. पत्रकारांच्या भेटीत, सीआयआयतफेर् आयोजित व्यापार उद्योग प्रतिनिधींच्या संमेलनात, अनेक उत्साहवर्धक घोषणा त्यांनी केल्या.

भारत-चीन दरम्यान 4056 कि. मी.ची लांबलचक नियंत्रण रेषा आहे. उभय देशातला सीमाप्रश्ान् अनेक वर्षांपासून लोंबकळत पडला आहे. जियाबाओंनी सिक्कीम भारताचा भाग असल्याचा नवा नकाशा, पंतप्रधान मनमोहन सिंग यांच्या हवाली केला आणि 11 दिशादर्शक सिद्धान्तावर, उभय राष्ट्रप्रमुखांनी सहमतीचे शिक्कामोर्तब केले. प्रत्यक्ष सीमेवरची वास्तवता लक्षात घेऊन, एका हाताने द्या आणि दुसऱ्या हाताने मिळवा, असे मार्गदर्शक तत्त्व दोघांनी स्वीकारले आहे. लवकरच अरुणाचल प्रदेशातल्या तवांग भूभागावरचा हक्क चीन सोडून देईल तर अक्साई चीनवरील वादग्रस्त भूभागावरचे अधिकार भारत सोडून देईल. तिबेटवरील चीनचे आधिपत्य भारताने पूवीर्च मान्य केले असले, तरी सार्वभौमत्व मान्य केले नव्हते. बदलत्या परिस्थितीत सिक्कीमवर भारताचे सार्वभौमत्व चीनने मान्य केल्यानंतर, तिबेटविषयक भारतीय भूमिकेत बदल होणे अपरिहार्य आहे. पन्नास आणि साठच्या दशकात अक्साई चीन, सिक्कीम आणि अरुणाचल प्रदेश चीनच्या दृष्टीने जितके संवेदनशील भूभाग होते, तेवढे नव्या शतकात राहिलेले नाहीत. त्याचप्रमाणे 1975 साली भारतात विलीन झालेल्या सिक्कीमचा चेहरामोहरा पूर्णत: बदलल्याचे वास्तवही चीनने स्वीकारले आहे. 1962 चे भारत-चीन युद्ध , 65 आणि 71 च्या युद्धात पाकिस्तानची भारताच्या विरोधात चीनने केलेली पाठराखण, चीनला मान्य नसलेल्या मॅकमोहन रेषेमुळे वर्षानुवषेर् प्रलंबित राहिलेला सीमाप्रश्ान्, अशा उभय राष्ट्रात ठसठसणाऱ्या अनेक जखमा आहेत. अर्थात इतिहासाचे ओझे मनात ठेवून, संशयाच्या भिंती कधीच पार करता येत नसतात. या पार्श्वभूमीवर परस्परांना काहीही न देता घेता, प्रत्यक्षातले वास्तव मान्य करण्यापर्यंत उभय देशांचे एकमत झाले, हे चिनी पंतप्रधानांच्या भारतभेटीचे सर्वात मोठे राजनैतिक फलित मानावे लागेल.

पंतप्रधान जियाबाओंच्या भारत दौऱ्याचा प्रारंभ दिल्ली नव्हे तर बंगलोरहून झाला. सीमाप्रश्ानपेक्षाही उभय देशांत व्यापारवृद्धी अधिक महत्त्वाची असल्याचेच हे निदर्शक होते. माओंच्या सांस्कृतिक क्रांतीला 56 वषेर् उलटून गेली. 18 वर्षांत चीनमध्येही आमूलाग्र परिवर्तन झाले. कॉम्रेड मंडळींनी भांडवलशाही अर्थव्यवस्थेचे गुणधर्म सहजतेने स्वीकारले. न्यूयॉर्क, टोकिओसारख्या गगनचंुबी इमारती, पॅरिससारख्या चित्तवेधक बाजारपेठा, रुंद आणि चकचकीत रस्ते, दोन-तीन मजली उड्डाणपूल, सर्वत्र लखलखणारे निऑन- साईन्स, बहुराष्ट्रीय कंपन्यांची अत्याधुनिक कार्यालये ही बदलत्या चीनच्या वैभवाची प्रतीके आहेत. जुनाट परंपरांचे ओझे झुगारून 2008 च्या ऑलिंपिक स्पधेर्साठी चीन सज्ज होतो आहे. कॉम्प्युटर्सच्या हार्डवेअर उत्पादनात चीन, तर सॉफ्टवेअरमध्ये भारत सध्या जगात आघाडीवर आहे. दोन्ही क्षेत्रांचा प्रेमविवाह शक्य नसल्यास निदान सुनियोजित विवाह होऊ शकेल काय, याची शक्यता जियाबाओ जागरूकतेने या दौऱ्यात पडताळत होते. भारताबरोबर मुक्त व्यापाराच्या (एफटीए) प्रस्तावालाही या दौऱ्यात थोडी चालना मिळाली. येत्या दशकात उभय राष्ट्रांतला व्यापार 50 अब्ज डॉलर्सवर नेण्याची महत्त्वाकांक्षा, सीआयआय आयोजित केलेल्या संमेलनात व्यक्त झाली. राजकारणाव्यतिरिक्त व्यापार उद्योग, शिक्षण, तंत्रज्ञान इत्यादी क्षेत्रांनाही अगत्याने साद घालीत, जियाबाओंनी ' हिंदी चिनी भाई भाई! ' या जुन्याच मंत्राला पुनश्च नव्याने उजाळा दिला.

चीन हा भारतासारखा लोकशाही व्यवस्था मानणारा देश नाही. साहजिकच त्याच्या नेमक्या इराद्यांचा थांगपत्ता लागत नाही. सत्तेवर असलेल्या कम्युनिस्ट राजवटीवरही अमेरिकेचा अप्रत्यक्ष दबाव असल्याचे जाणवते. या पार्श्वभूमीवर चीन स्वत:ला इतका शक्तिशाली बनवू इच्छितो की, कोणत्याही महासत्तेने त्याच्याकडे पाहून डोळे वटारण्याची हिंमत करू नये. सीमाप्रश्ानसारख्या प्रलंबित विषयांच्या कटकटी मिटवून, शेजारी राष्ट्रांशी मित्रत्वाचे नाते वृद्धिंगत करण्याचा चीनचा पवित्रा नवा आहे. जागतिक अर्थकारणाच्या बदलत्या समीकरणांमध्ये, आपले वर्चस्व अमेरिका सोडणार नाही, याची जाणीव सर्वांनाच आहे. सीआयएच्या ताज्या अहवालात भारत व चीनचा उदय, हे मोठे आव्हान असल्याचा उल्लेख आहे. मुक्त व्यापार सुरू झाल्यास हे दोन्ही देश अधिक जवळ येतील. यासाठी अमेरिकेने नुकतीच भारताला एफ 16 विमाने आणि अणुतंत्रज्ञान पुरवण्याची तयारी दर्शवली. भारताला न्यूट्रल बनवण्याच्या कूटनीतीचा हा भाग असल्याने, अमेरिका आणि चीनच्या संबंधांबाबत भारताला सावधपणे संतुलन साधावे लागेल, असे मत जाणकारांनी व्यक्त केले आहे.

जियाबाओ यांच्या नुकत्याच झालेल्या भारतभेटीविषयी सकारात्मक व नकारात्मक अशा दोन्ही पद्धतीचे विश्लेषण राजधानीत सुरू आहे. संयुक्त राष्ट्राच्या सुरक्षा परिषदेत भारताला स्थायी सदस्यत्व मिळावे, याचा सद्भावनेने पुरस्कार करणारा चीन, पाकिस्तानला अण्वस्त्रधारी देश बनवण्यातही कायम आघाडीवर असतो, हे विसरता येत नाही. अमेरिकन आणि युरोपियन बहुराष्ट्रीय कंपन्यांनी चीनमध्ये अगोदरच आपले बस्तान बसवले आहे, या पार्श्वभूमीवर चीनची विराट बाजारपेठ भारतीय उद्योजकांच्या स्वागतासाठी सज्ज आहे, असे स्वप्न रंगवणे निरर्थक आहे. तरीही परस्परांना पूरक ठरणाऱ्या अनेक क्षेत्रांचा विकास यापुढेही शक्य आहे, असे जाणकार सांगतात.

दुरावा आणि संशयाच्या दीर्घ प्रवासातले तणाव संपून, चीन आणि भारताच्या संबंधांचे रूपांतर घनिष्ठ मैत्रीत झाल्यास, हे दोन महान देश नव्या जागतिक व्यवस्थेचे शिल्पकार ठरू शकतील. या ऐतिहासिक सत्याचे वास्तवात रूपांतर होण्यात बरेच अडथळे आहेत. जियाबाओंनी ' हिंदी-चिनी भाई भाई ' ची भारतात येऊन पुनश्च एकदा साद घातली, तूर्त त्याचे मन:पूर्वक स्वागत करायला हवे.

सुरेश भटेवरा

 
</text>
</doc>
