<doc>
<docno>1080001.cms.txt</docno>
<text>
 
देश-विदेश
बागलीहार प्रकल्प ठरणार भारत-पाक चचेर्चा केंदबिंदू
[ Sunday, April 17, 2005  12:47:17 am]


म.टा.विशेष प्रतिनिधी

नवी दिल्ली : जनरल मुशर्रफ यांच्या भारतभेटीच्या पार्श्वभूमीवर, काश्मीरच्या चिनाब नदीवरील वादग्रस्त ठरलेला बागलीहार जलविद्युत प्रकल्प उभयपक्षी चचेर्तला केंदबिंदू ठरला आहे.

हा प्रकल्प 1961 सालच्या ' सिंधू पाणी करारा ' चे उल्लंघन करणारा असल्याचा आरोप करीत, या प्रकल्पाचे जागतिक बँकेच्या तटस्थ तज्ज्ञांनी स्वतंत्रपणे मूल्यमापन करावे, अशी मागणी अलिकडेच पाकिस्तानने केली आहे. तर बागलीहार प्रकल्पामुळे कोणत्याही कराराचा भंग होत नसल्याची भारत सरकारची भूमिका आहे.

चिनाबच्या प्रवाहावर या प्रकल्पामुळे भारताचे पूर्ण नियंत्रण प्रस्थापित होणार असल्याने पाकिस्तान पाण्यापासून वंचित राहील, असा पाकिस्तानचा प्रमुख आक्षेप आहे. मात्र, काश्मिरमध्ये पाकचे पाणी अडवून चिनाबच्या पाण्याचा साठा करण्याचा कोणताही इरादा नाही, तसेच वीजनिमिर्तीच्या प्रक्रियेत पाण्याच्या प्रवाहाला कोणताही अडथळा निर्माण होत नाही, असे भारताने पूवीर्च स्पष्ट केले आहे.

त्यामुळे पाकिस्तानचा आक्षेप पूर्णत: निराधार आहे, असे मत नॅशनल कॉन्फरन्सचे नेते अली मोहम्मद सगर यांनी व्यक्त केले आहे. काश्मिरी जनतेच्या समस्या आणि हक्कांबद्दल आपण विशेष संवेदनशील असल्याचा दावा पाकिस्तान कायमच करतो. या पार्श्वभूमीवर या प्रकल्पाला पाकचा विरोध कितपत सयुक्तिक आहे, असा सवालही त्यांनी केला आहे.

450 मेगावॅटच्या बागलीहार जलविद्युत प्रकल्पाचे काम नव्वदच्या दशकातच सुरू झाले आहे. केंद व राज्य सरकारने त्यासाठी संयुक्तरित्या निधी उभारला आहे. 2003 साली पाकिस्तानी तज्ज्ञांच्या पथकाने या प्रकल्पाची सखोल पहाणी केली. गेल्या पाच वर्षात पाकिस्तानतफेर् या प्रकल्पावर कोणताही आक्षेप घेण्यात आला नाही. कारण प्रकल्प वादग्रस्त ठरवण्यासारखा एकही मुद्दा त्यांच्याकडे नव्हता.

काश्मीर गेल्या अनेक वर्षांपासून अभूतपूर्व वीजटंचाईचा सामना करते आहे. अशावेळी प्रकल्पाचे तपशील समजावून न घेता, पाकिस्तानने विनाकारण त्यात अडथळे आणणे थांबवले पाहिजे, असे जम्मू-काश्मीरचे ऊर्जामंत्री जावेद मुस्तफा मीर म्हणाले.

 
</text>
</doc>
