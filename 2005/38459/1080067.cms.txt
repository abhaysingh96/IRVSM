<doc>
<docno>1080067.cms.txt</docno>
<text>
 
महामुंबई
मुंबै बँकेच्या निवडणुकीत सरशी कोणाची?
[ Sunday, April 17, 2005  01:22:33 am]


म. टा. प्रतिनिधी

मुंबई : सहकार क्षेत्राचे लक्ष लागून राहिलेल्या मुंबई जिल्हा मध्यवर्ती सहकारी बँकेच्या संचालक मंडळाची निवडणूक येत्या 19 एप्रिलला होत असून राष्ट्रीयकृत आणि खासगी बँकांच्या स्पधेर्ला तोंड देऊन सहकार चळवळीतून सर्वांगीण प्रगती साधण्याचे आश्वासन देत ' समर्थ सहकार पॅनेल ' ने मतदारांना साकडे घातले आहे.

संचालक मंडळाच्या निवडणुकीत सॉलिसिटर गुलाबराव शेळके व रघुवीर सामंत यांच्या नेतृत्वाखाली चंदकांत खोपडे, पोपटराव पाटील, सिद्धार्थ कांबळे, नंदकुमार काटकर, उत्तम सावंत, विजय निकम, शारदा हळेमठ, भालचंद सावंत, लक्ष्मणराव गाजरे तसेच नितीन बनकर, आनंदराव गोळे, माजी आमदार अशोक धात्रक, अॅड. दिपाली शिकेर्, मुंबई हाऊसिंग फेडरेशनच्या सचिव सारिका बारहाते यांचे ' समर्थ सहकार पॅनेल ' निवडणूक रिंगणात आहे. शेळके व सामंत यांच्या कार्यकालामध्ये बँकेची सर्वांगिण उन्नती झाली. बँकेने कामगार वस्तीत व उपनगरांत शाखा सुरू करून सर्वसामान्यांपर्यंत पोहचण्याचा प्रयत्न केला आहे. पुढील पाच वर्षांत ही बँक सामान्य जनतेपर्यंत पोहोचविण्याचा प्रयत्न केला जाईल. सहकारी संस्थांसाठी विविध योजना राबविल्या जातील, असे पॅनेलचे म्हणणे आहे.

या पॅनेलच्या विरोधातील ' सहकार पॅनेल ' ने कृती आराखडा तयार केला असून गृहनिर्माण सहकारी संस्थांच्या इमारतींच्या नूतनीकरणासाठी सवलतीच्या व्याजदराने दीर्घ मुदतीचा कर्जपुरवठा करण्याचे आश्वासन दिले आहे.

' सहकार पॅनेल ' चे नेते शिवाजीराव नलावडे व वसंतराव शिंदे यांनी शनिवारी पत्रकार परिषदेत योजनांची माहिती दिली. या पॅनेलमध्ये कृष्णकांत वोरा, उत्तमराव माने, विठ्ठल गायकवाड, शिवाजीराव नलावडे, वसंतराव शिंदे, भिकाजी पारले, वसंतराव देशमुख, प्रविण दरेकर, अनिल गजरे, जयश्री पांचाळ, सहदेव नादवडेकर, सोनदेव पाटील, वामन धामापूरकर, ज्ञानेश्वर महाजन, लाला धायगुडे, किशोर पाटणकर, विजयाताई भोगले-पाटील व रंजना घाडी यांचा समावेश आहे.

 
</text>
</doc>
