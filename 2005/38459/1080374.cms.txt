<doc>
<docno>1080374.cms.txt</docno>
<text>
 
महामुंबई
हसन देसाई यांना हमीद दलवाई पुरस्कार
[ Sunday, April 17, 2005  09:04:51 pm]


म. टा. प्रतिनिधी

मुंबई : यंदाचा हमीद दलवाई पुरस्कार कोल्हापूर जिह्यातील जयसिंगपूरचे राष्ट्र सेवा दलाचे ज्येष्ठ कार्यकतेर् हसनसाहेब फत्तेखान देसाई यांना जाहीर झाला आहे. तो त्यांना येत्या तीन मे रोजी हमीद दलवाई यांच्या 28 व्या पुण्यतिथीनिमित्त मुंबईत होणाऱ्या एका समारंभात देण्यात येईल, असे सांगण्यात आले.

समाजजीवनाच्या विविध क्षेत्रांत उल्लेखनीय कार्य करणाऱ्या मुस्लिम समाजातील व्यक्तीस ' हमीद दलवाई पुरस्कार ' मुस्लिम सत्यशोधक मंडळ आणि हमीद दलवाई इस्लामिक रिसर्च इन्स्टिट्यूट यांच्या संयुक्त विद्यमाने दरवषीर् दिला जातो. यंदाच्या पुरस्कारसाठी देसाई यांची निवड झाल्याचे इन्स्टिट्यूटच्या अध्यक्षा श्ाीमती मेहरुन्निसा दलवाई यांनी जाहीर केले.

कोल्हापूर जिल्ह्यातील जांभळी गावात एक जून 1946 रोजी एका गरीब शेतकरी कुटंुबात जन्मलेल्या हुसेनसाहेब यांच्यावर वडील वारल्यामुळे संपूर्ण कुटुंबाची जबाबदारी वयाच्या 14 व्या वषीर् पडली. कुटुंबासाठी शेतमजुरी करून अर्थाजन करतानाच त्यांनी कसेबसे सातवीपर्यंत शिक्षण घेतले. राष्ट्र सेवा दलाच्या संस्कारामुळे त्यांनी बाबा आमटे यांच्या जोडो भारत अभियानात सक्रिय सहभाग घेतला. एक गाव एक पाणवठा, सहकार तसेच ग्रंथालय चळवळींतही त्यांचा सहभाग आहे.

दोन्ही मूत्रपिंड निकामी झालेल्या आपल्या ज्येष्ठ पुत्रास मूत्रपिंड दान करून त्यांनी पितृत्वाची जबाबदारी व कर्तव्याची सवोर्च्च सीमा ओलांडली. त्यांना फाय फाऊंडेशनचा पुरस्कार मिळाला आहे. साने गुरुजी, एस. एम. जोशी जन्मशताब्दीच्या नियोजनातही त्यांनी वाटा उचलला आहे, असे त्या म्हणाल्या.

येत्या तीन मे रोजी मुंबईतील नायगावच्या सुरेंद गावस्कर सभागृहात न्या. एस. एम. दाऊद व ज्येष्ठ पत्रकार उत्तम कांबळे यांच्या उपस्थितीत हा पुरस्कार त्यांना दिला जाईल.

 
</text>
</doc>
