<doc>
<docno>1080280.cms.txt</docno>
<text>
 
महाराष्ट्र
आंबेडकर पुतळ्याच्या विटंबना निषेधार्थ दगडफेक
[ Sunday, April 17, 2005  06:28:59 pm]


म. टा. वृत्तसेवा

सांगली : निपाणी येथे डॉ. बाबासाहेब आंबेडकर यांच्या पुतळ्याची विटंबना झाल्याच्या निषेधार्थ शनिवारी संतप्त जमावाने सांगली, मिरज, जत इत्यादी ठिकाणी एस. टी. बसेसवर जोरदार दगडफेक केली, त्यामुळे या बसेसच्या काचा फुटून बरेच नुकसान झाले.

शहरात सलग दोन दिवस झालेल्या दगडफेकीच्या प्रकारानंतर सर्वत्र पोलीस बंदोबस्त वाढविण्यात आला आहे. काही ठिकाणी एस.टी.बसेस थांबवून त्यावर दगडफेक करण्यात आली. त्यामुळे घाबरून प्रवासी पळत सुटले. त्यातच दंगलीच्या अफवा पसरल्याने घबराटीचे वातावरण निर्माण झाले. दगड लागल्याने एका बसचे चालक देवंद घोलप हे जखमी झाले. ठिकठिकाणी बंद पाळूनही निषेध व्यक्त केला जात आहे. सर्वत्र तणावपूर्ण शांतता दिसते.

दोन मुले बुडाली

शिराळा तालुक्यातील कोकरूड येथे वारणा नदीत पोहायला गेलेली दोन मुले काल बुडून मरण पावली. हादिर्क बापू दिंडे ( 8) व अक्षय महिपती चौगुले ( 7) अशी त्यांची नांवे आहेत. ही मुले परीक्षा संपल्यामुळे पोहायला शिकण्यासाठी वारणा नदीत गेली होती. मुले घरी का आली नाहीत म्हणून घरच्या लोकांनी शोधाशोध सुरू केल्यावर त्यांना वारणा नदीत त्यांचे मृतदेह तरंगताना दिसले.

प्राणी संग्रहालयाची मान्यता रद्द

सांगली-मिरज-कुवाड महापालिकेच्या प्रतापसिंह उद्यानातील प्राणीसंगहालयाला केंदीय चिडियाघर प्राधिकरणाने मान्यता नाकारली आहे. प्राधिकरणाचे मुख्य संशोधक ब्रीजकिशोर गुप्ता यांनी पाहणी केल्यानंतर प्राधिकरणाने मान्यता काढून घेण्याचा हा निर्णय घेतला.

पाच-सहा वर्षापूवीर्पर्यंत हे प्राणीसंग्रहालय म्हणजे सांगलीचे एक मुख्य आकर्षण होते. त्यात 44 सिंह, अस्वल, कबुतरे, माकडे, मोर, सर्पगरूड, घोरपड, कासव असे अनेक प्राणी होते. पण त्यांच्याकडे महापालिकेचे दुर्लक्ष होऊ लागल्याने येथील प्राणी अन्यत्र हलविण्यास सुरूवात झाली. यासंदर्भात पर्यावरणवाद्यांनी तक्रारी केल्याने केंदीय चिडियाघर प्राधिकरणानेहीे यात बरेच लक्ष घातले, येथील बहुतांशी प्राणी दुसरीकडे हलविले, इतकेच नव्हे तर या प्राणीसंग्रहालयाची मान्यताच काढून घेतली. महापालिका जोवर प्राधिकरणाच्या अटी पूर्ण करीत नाही तोवर ही मान्यता मिळणार नाही असेही महापालिकेला कळविण्यात आल्याचे कळते.

 
</text>
</doc>
