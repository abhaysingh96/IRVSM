<doc>
<docno>1079990.cms.txt</docno>
<text>
 
देश-विदेश
गोव्यात चाललीय काँग्रेसची मनमानी
[ Sunday, April 17, 2005  12:38:18 am]


म. टा. प्रतिनिधी

पणजी : राष्ट्रपती राजवटीमध्ये गोव्यातील प्रशासन ठप्प झाले असून, महंमद तुघलकी पद्धतीचा कारभार सुरू आहे. जनतेची गाऱ्हाणी ऐकायला कोणालाच वेळ नाही. उलट काँग्रेसचे प्रदेशाध्यक्ष लुईजिनो फालेरो हेच राज्यपाल एस. सी. जमीर यांच्या माध्यमातून कारभार चालवत आहेत, अशी जोरदार टीका माजी मुख्यमंत्री मनोहर परीर्कर यांनी शनिवारी केली.

भाजप कार्यालयात घेतलेल्या पत्रकार परिषदेत परीर्कर यांनी राज्यपालांवर तुफानी हल्ला चढवला.

लोकांच्या मागण्यांविषयी हे सरकार बथ्थड बनले आहे. जनतेला भेटण्यासाठी राज्यपालांना वेळ मिळत नाही आणि मिळाला तरी त्यातून काही मार्ग निघत नाही. व्हॅट, वीज विभाग, कंप्युटर शिक्षक, अंगणवाडी, टपाल खात्यातील भरती आदी प्रश्नांवर जनतेमध्ये प्रचंड असंतोष असून, मोर्च्यामागून मोचेर् निघत आहेत. त्यातच हे सरकार पूवीर्च्या सरकारने घेतलेले निर्णय फिरवत असल्याने सर्वत्र गोंधळ माजला आहे. त्यामुळे गोव्यातील कारभार खालावला आहे, असे परीर्कर म्हणाले.

व्हॅटमुळे गोव्यात स्थानिक उत्पादने महाग होऊन राज्याच्या महसुलामध्ये जबदरस्त घट होईल, अशी चिंता त्यांनी व्यक्त केली. राज्यात पाच लाखांपर्यंतच्या उलाढालीवर कर लागत नाही. ही मर्यादा 10 लाखांपर्यंत न्यायला हवी. किमान काही महत्त्वाच्या उत्पादनांना त्यातून वगळणे हितकारक होईल, असे मत त्यांनी मांडले.

व्हॅटच्या अंमलबजावणीसाठी सरकारने तातडीने कृती करून अधिसूचना काढावी, अशी मागणी मांडताना ते म्हणाले : व्हॅटची अंमलबजावणी करणाऱ्यांनाच त्याची माहिती नाही. या संवेदनशील मुद्द्यावर सर्वसांमजस्याने निर्णय घ्यायला हवा.

गोव्यात विधानसभा बरखास्त करून नव्याने निवडणुका घेण्याच्या आपल्या मागणीचा परीर्कर यांनी यावेळी पुनरुच्चार केला.

पोटनिवडणुकांना आपला विरोध नसला तरी त्यामुळे पुन्हा तीच अस्थिरता उद्भवणार आहे. त्यापेक्षा जनतेचा कौल नव्याने घेणेच सोयीस्कर ठरेल, असे ते म्हणाले.

कोकणीची सक्ती मागे घ्यावी

टपाल खात्याच्या भरतीत सक्तीच्या करण्यात आलेल्या कोकणी भाषेच्या प्रमाणपत्राची अट खात्याने मागे घ्यावी, अशी मागणी परीर्कर यांनी केली आहे. गोव्यात दहावीच्या परीक्षेला कोकणी भाषा घेणाऱ्यांची संख्या फारशी नसल्यामुळे यात शेवटी नुकसान विद्यार्थ्यांचेच होणार आहे. सुमारे 90 ते 95 टक्के गोमंतकियांवर ही अट अन्याय करणारी आहे. त्याऐवजी कोकणी भाषेचे जुजबी ज्ञान आवश्यक ठेवावे, असे ते म्हणाले.

 
</text>
</doc>
