<doc>
<docno>1079959.cms.txt</docno>
<text>
 
क्रीडा
जिंकू किंवा मरू!
[ Sunday, April 17, 2005  12:14:33 am]


वीरेंदर सेहवाग

सुरुवातीला दोन सामने जिंकूनही आता आम्ही या झटपट क्रिकेट मालिकेत पिछाडीवर पडलो असलो तरी आता दिल्लीतील सामना जिंकून पेप्सी करंडक मालिका बरोबरीत सोडवण्याचा आमचा प्रयत्न असेल. उद्याचा सामना हा आमच्या दृष्टीने जिंकू किंवा मरू असा आहे. आम्ही शंभर षटकात सातत्यपूर्ण खेळ केला तर सामना जिंकू.

लागोपाठच्या तीन विजयांमुळे पाकिस्तानचे नीतीधैर्य निश्चितच उंचावलेले असेल. आम्हाला शथीर्चे प्रयत्न करावे लागतील. कालच्या सामन्यात मी किमान अर्धा तास फलंदाजी करायला हवी होती. कारण त्यानंतर फलंदाजी करणे सोपे जात होते. अडीचशे धावांचे लक्ष्य हे पुरेसे होते, असे मला वाटत होते. पण शाहिद आफ्रिदीने आपल्या चमकदार फलंदाजीच्या जोरावर अवघ्या 46 चेंडूतच सामन्याला निर्णायक कलाटणी दिली. झटपट सामन्यात गेल्या पाच वर्षात मी बघितलेली ही सवोर्त्तम खेळी. त्याला आवरणे कोणालाच शक्य नव्हते. माझ्यात आणि आफ्रिदीत असलेला फरक मी काही दिवसांपूवीर् सांगितला होताच. आफ्रिदी हा तडाखेबंद फटकेबाज आहे आणि प्रत्येक चेंडू सीमापार धाडण्याचा त्याचा प्रयत्न असतो. मीसुद्धा फटकेबाजी करत असतो पण आपण जास्तीत जास्त वेळ खेळायला हवे, याकडेही माझे लक्ष असते.

आता आम्ही सारे लक्ष केंदीत करत आहोत ते दिल्लीतील सामन्याकडे. आम्ही चांगले खेळलो तर जिंकूही शकतो. गेल्या दोन सामन्यात एक बाब स्पष्ट झाली आहे आणि ती म्हणजे नाणेफेकीवर सारे काही अवलंबून नसते. त्यामुळे जो संघ अधिक चांगला खेळतो तो जिंकतो हे दिसून येत आहे.

बऱ्याच दिवसांनी फिरोजशहा कोटला मैदानात सामना होत आहे. हे माझे होम ग्राऊंड आहे. माझ्यावर कसलेही दडपण नाही. सध्या मी माझ्या मित्रांना आणि नातेवाईकांना तिकीट कसे मिळवून देता येईल याच एका विचारात आहे. डीडीसीएने मला याबाबतीत खूप मदत केली आहे. शिवाय अनेक खेळाडूंनीही मला पासेस दिले आहेत. तिकीटांना प्रचंड मागणी आहे आणि दोन्ही संघातील खेळाडूंनी चांगल्या कामगिरीच्या जोरावर प्रेक्षकांचे समाधान करायला हवे.

( गेमप्लॅन)

 
</text>
</doc>
