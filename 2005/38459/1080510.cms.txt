<doc>
<docno>1080510.cms.txt</docno>
<text>
 
देश-विदेश
मिट गयी दूरियाँ!
[ Sunday, April 17, 2005  11:51:01 pm]


वृत्तसंस्था

नवी दिल्ली : ' वीर- झारा ' मधील ' मिट गयी दूरियाँ ', ' प्यार हुआ इकरार हुआ ', ' छू कर मेरे मन को '... एकामागोमाग एक शांतता आणि प्रेमाचा संदेश देणाऱ्या गाण्यांच्या धुना ऐकत ऐकत पाकिस्तानचे अध्यक्ष परवेझ मुशर्रफ यांनी राष्ट्रपती डॉ. ए. पी. जे. अब्दुल कलाम यांनी दिलेल्या मेजवानीत हैदराबादी बिर्याणी, दाल बुखारा आणि खास दाक्षिणात्य इडलीचा आस्वाद घेतला.

लष्करी बँडपथकाचे ' पार्श्वसंगीत ' सुरू असताना पंतप्रधान डॉ. मनमोहन सिंग, उपराष्ट्रपती भैरोसिंह शेखावत यांच्याबरोबर ' वीर-झारा ' चे निर्माते यश चोप्रा आणि अभिनेत्री राणी मुखजीर्ही मेजवानीत हजर होते. मैत्री व प्रेमाचा संदेश देणाऱ्या हिंदी चित्रपटगीतांबरोबरच ' बीटल्स ' च्या गाजलेल्या ' आय वाँट टू होल्ड युवर हँड ' व ' टाइम टू रिमेंबर ' या गीतांची धूनही यावेळी वाजवण्यात आली.

या भेटीत कलाम यांच्यातील शिक्षकही जागा झाला आणि त्यांनी ग्रामीण भागात नागरी सुविधा पुरवण्यासाठीच्या आपल्या ' पुरा ' या योजनेचे धडे मुशर्रफ यांना दिले.

 
</text>
</doc>
