<doc>
<docno>1080375.cms.txt</docno>
<text>
 
महामुंबई
'एमपीएससी'प्रकरणी पुजारींवर टीका
[ Sunday, April 17, 2005  09:05:56 pm]


म. टा. प्रतिनिधी

मुंबई : कोट्यवधी रुपयांच्या एमपीएससी परीक्षा घोटाळ्याचा तपास करणारे तपास अधिकारी सुधाकर पुजारी यांच्या पूवेॅतिहासाची पुरेशी माहिती नसल्यानेच त्यांना या कामी नेमण्यात आल्याचे प्रतिपादन लाचलुचपत प्रतिबंधक विभागाचे विशेष पोलिस महानिरीक्षक अनिल ढेरे यांनी मुंबई हायकोर्टासमोर केले. पुजारी यांच्याबाबत प्रतिकूल शेरे असल्याचे आपल्या प्रतिज्ञापत्रात स्पष्ट करत ढेरे यांनी गेली पावणेदोन वषेर् या घोटाळ्याचा तपास करणाऱ्या पुजारी यांच्यावर शरसंधान सुरू केले आहे.

आपल्या तपासकार्यात विशेष पोलिस महानिरीक्षक ढेरे व पोलिस महासंचालक पी. एस. पसरिचा हे अडथळा आणत असल्याचे पुजारी यांनी प्रतिज्ञापत्राद्वारे हायकोर्टास सांगितले होते. यासंदर्भात आपले म्हणणे मांडणारे प्रतिज्ञापत्र ढेरे यांनी कोर्टात केले आहे. पुजारी यांची कार्यपध्दती संशयास्पद असून त्यांचे गुन्हेगारी जगताशी संबंध असल्याचा शेरा वरिष्ठांनी मारल्याचे ढेरे यांनी म्हटले आहे. पुजारी यांची पोलिस पदकासाठी शिफारस करण्यात आली होती, परंतु पोलिस महासंचालकांनी प्रतिकूल शेरा दिल्याने ती मागे घेण्यात आली होती. महाराष्ट्र पोलिस आणि मुंबई पोलिसांतील हा पत्रव्यवहार लाचलुचपत विभागाला माहीत नव्हता असे ढेरे यांनी या प्रतिज्ञापत्रात म्हटले आहे. पुजारी यांची 2001 मध्ये स्पेशल ब्रँच दोनमध्ये होऊ घातलेली नियुक्ती याच कारणासाठी रद्द झाल्याचेही त्यांनी म्हटले आहे.

 
</text>
</doc>
