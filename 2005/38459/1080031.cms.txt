<doc>
<docno>1080031.cms.txt</docno>
<text>
 
महामुंबई
अवैध वाहतुकीविरुद्ध परिवहन खात्याची मोहीम
[ Sunday, April 17, 2005  01:02:55 am]


म. टा. प्रतिनिधी

मुंबई : सुटीच्या काळात अवैध प्रवासी वाहतुकीचे वाढणारे प्रमाण लक्षात घेऊन परिवहन खात्याने तपासणी मोहिम सुरू केली असून मार्च महिन्याअखेरपर्यंत अवैध प्रवासी वाहतूक करणाऱ्यांकडून 7 कोटी 28 लाख रुपयांहून अधिक दंड वसूल करण्यात आला आहे.

अवैध प्रवासी वाहतूक करणाऱ्या वाहानांविरुद्ध मोटार वाहन विभागाने तपासणी मोहीम राबवली आहे. एप्रिल 2004 ते मार्च 2005 या काळात अवैध वाहतूक तपासणी मोहिमेअंतर्गत 1 लाख 45 हजार 574 वाहनांची तपासणी केली असता 42 हजार 760 वाहने अवैध वाहतूक करताना आढळून आली. या वाहनांकडून 7 कोटी 28 लाख 91 हजार 789 रुपये दंड वसूल करण्यात आला.

अवैध वाहतूक करणाऱ्या वाहनातून प्रवास करणे बेकायदा आहेच ; पण सुरक्षिततेच्या दृष्टीनेही धोकादायक आहे. सुरक्षित प्रवासासाठी एस. टी. महामंडळाच्या बसमधून प्रवास करण्याचे आवाहन परिवहन खात्यातफेर् करण्यात आले आहे.

 
</text>
</doc>
