<doc>
<docno>1080356.cms.txt</docno>
<text>
 
देश-विदेश
विष्णुकांत शास्त्री यांचे निधन
[ Sunday, April 17, 2005  08:48:03 pm]


वृत्तसंस्था

कोलकाता : उत्तर प्रदेशचे माजी राज्यपाल विष्णुकांत शास्त्री यांचे रविवारी पहाटे हृदयविकाराच्या धक्क्याने निधन झाले. भगवद्गीतेवर प्रवचन करण्यासाठी ते शनिवारी रात्री दानापूर एक्स्प्रेसने पाटण्याला जाण्यासाठी रवाना झाले होते. वाटेत पाटण्याजवळच गाडीमध्ये त्यांचे निधन झाले. ते 76 वर्षांचे होते. त्यांच्यामागे त्यांची एक मुलगी आहे.

शास्त्री यांनी 1977 साली पश्चिम बंगाल विधानसभेत आमदारपद भूषविले. नंतर ते राज्यसभेतही होते. उत्तर प्रदेशचे राज्यपाल बनण्यापूवीर् ते भाजपचे राष्ट्रीय उपाध्यक्ष होते.

उपराष्ट्रपती भैरोसिंह शेखावत यांनी विष्णुकांत शास्त्री यांच्या निधनाबद्दल दु:ख व्यक्त केले आहे. शास्त्री हे भारतीय संस्कृती आणि मूल्यांसाठी झटणारे साहित्यिक व्यक्तिमत्त्व होते, असे ते म्हणाले.

 
</text>
</doc>
