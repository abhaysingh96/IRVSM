<doc>
<docno>1080037.cms.txt</docno>
<text>
 
महामुंबई
नाटकांनाही अनुदान द्या!
[ Sunday, April 17, 2005  01:04:27 am]


जयंत पवार

मुंबई : मराठी चित्रपटांवर अनुदानाचा वर्षाव करणाऱ्या राज्य सरकारने मंदीच्या खाईत सापडलेल्या मराठी नाट्य व्यवसायाकडेही कृपादृष्टी वळवावी म्हणून नाट्य निर्मात्यांनी मुख्यमंत्री विलासराव देशमुख यांनाच साकडे घातले आहे. यशवंतराव चव्हाण यांनी दूरदशीर्पणे नाटकावरील कर माफ केला होता, आता 40 वर्षांनी असाच धोरणात्मक निर्णय नाट्यव्यसायाबद्दल घेण्याची वेळ आली आहे, असे या क्षेत्रातील मान्यवरांचे म्हणणे आहे.

नाट्यनिर्माते मोहन वाघ व सुधीर भट यांनी नुकतीच मुख्यमंत्र्यांची भेट घेऊन त्यांना अनुदान योजना सादर केली. गेल्या वर्ष-सव्वा वर्षात नाटकधंदा पूर्णपणे डबघाईस आलेला आहे. एखाद्या नाटकाचा अपवाद वगळता उर्वरित सगळीच नाटके तोट्यात गेली आहेत. आज नाटकाच्या एका प्रयोगाला किमान 20 ते 25 हजार रुपये बुकिंग झाले की निर्मात्याचा प्रयोगाचा खर्च सुटतो. परंतु, मुंबई-ठाण्यातल्या सर्व नाट्यगृहांवरील बुकिंगचा सरासरी आकडा 10 ते 12 हजारांवर येऊन ठेपला आहे. प्रयोगसंख्याही घटत चालली आहे. कल्याणच्या अत्रे नाट्यमंदिरात महिन्याला जिथे 60 प्रयोग व्हायचे तिथे आता जेमतेम 25 प्रयोग होतात. अशीच परिस्थिती कायम राहिली तर येत्या दोन-तीन वर्षांतच नाटकधंदा भुईसपाट होईल, अशी भीती निर्माते व्यक्त करीत आहेत.

वाघ व भट यांनी व्यावसायिक नाट्य निर्मात्यांच्या वतीने मुख्यमंत्र्यांना सादर केलेल्या योजनेत नाट्य निर्मात्यांचे तीन गट करून ज्येष्ठतेनुसार त्यांना अनुदान द्यावे, असे सूचित करण्यात आले आहे. पहिला गट 20 वषेर् नाट्यव्यवसाय करणाऱ्या आणि किमान 40 नाटकांची निमिर्ती करणाऱ्या निर्मात्यांचा आहे. दुसरा गट किमान 10 वषेर् व्यवसायात असणाऱ्या आणि किमान 10 नाटकांची निमिर्ती करणाऱ्या निर्मात्यांचा आहे. तिसऱ्या गटातील निर्मात्यांनी किमान पाच वषेर् या व्यवसायात असावे आणि किमान तीन नाटकांची निमिर्ती केलेली असावी, अशी अट आहे. या निर्मात्यांना या ज्येष्ठतेनुसार उतरत्या क्रमाने एकदाच अनुदान देण्यात यावे आणि पुढील वर्षापासून सरकारने एक समिती नेमून दहा नवीन व दजेर्दार नाटकांची निवड करून त्यांना प्रत्येकी पाच लाख रुपये असे प्रतिवषीर् अनुदान द्यावे, असे या योजनेत म्हटले आहे.

राज्य सरकार मराठी सिनेमांना प्रत्येकी 20 लाख रुपये याप्रमाणे दरवषीर् पाच ते सहा कोटी रुपये अनुदानावर खर्च करते. परंतु, मराठी माणसाचा मानबिंदू मानल्या जाणाऱ्या मराठी नाटकाला सरकारने आजवर अशा प्रकारे कोणतेही सहाय्य केलेले नाही, असे वाघ व भट यांनी सांगितले. नाट्यव्यवसायास मदत करण्याचे असेच साकडे निर्माता प्रभाकर पणशीकर यांनी सांस्कृतिक कार्यमंत्री अशोक चव्हाण यांनाही घातले. त्यांनीही मदतीची तयारी दाखवली आहे. त्यामुळे निर्मात्यांच्या या प्रस्तावावर आता सरकारी पातळीवर कोणता निर्णय घेतला जातो, याकडे सर्वांचे लक्ष लागून राहिले आहे.

कोर्टाने लागू केलेल्या सीएनजीकरणामुळे काही निर्मात्यांच्या खाजगी बसेस मोडित निघाल्या. त्यामुळे त्यांना बसलेला आथिर्क फटका सुसह्य व्हावा म्हणून सरकारने निर्मात्यास त्याच्या रद्द झालेल्या प्रत्येक बसमागे 10 लाख रुपयांची मदत द्यावी, असाही प्रस्ताव आपण मुख्यमंत्र्याना दिल्याचे वाघ यांनी म. टा. ला सांगितले.

 
</text>
</doc>
