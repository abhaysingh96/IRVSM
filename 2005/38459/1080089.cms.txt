<doc>
<docno>1080089.cms.txt</docno>
<text>
 
महामुंबई
'अग्रेसर महाराष्ट्रा'त साहित्य-संस्कृती 'अनाथ'!
[ Sunday, April 17, 2005  01:49:06 am]


प्रकाश अकोलकर

मुंबई : साहित्य-संस्कृतीचा कायम उद्घोष करणाऱ्या महाराष्ट्रात गेले काही महिने विश्वकोश मंडळ, साहित्य- संस्कृती मंडळ व पु. ल. देशपांडे अकादमी यांना कोणी वाली उरलेला नाही!

विधानसभा निवडणुकीनंतर ऑक्टोबरमध्ये विलासराव देशमुखांच्या हाती राज्याची सूत्रे आली. त्यानंतर काही महिन्यांतच सर्व महामंडळे प्रथेप्रमाणे बरखास्त झाली. पण राष्ट्रवादी काँग्रेस-बरोबरच्या सत्तेच्या वाटपाचा घोळ मिटत नसल्याने नवे सरकार येऊन आता सहा महिने झाले, तरी या महामंडळांच्या अखत्यारीतील लाल दिव्याच्या गाड्या अद्याप गॅरेजमध्येच विश्रांती घेत आहेत!

महामंडळांवरच्या नियुक्त्या या राजकीय सोयीनेच केल्या जाण्याचा रिवाज आहे. त्यामुळे या विलंबाबाबत फारसे आश्चर्य व्यक्त केले जात नाही. मात्र नाट्य परीक्षण मंडळावरील फ. मुं. शिंदे यांची फेरनियुक्ती वगळता साहित्य- संस्कृतीविषयक अन्य मंडळांना सरकार तोच न्याय लावत असल्यामुळे या क्षेत्रात कमालीची नाराजी दिसत आहे.

यशवंतराव चव्हाण यांनी महाराष्ट्राच्या स्थापनेनंतर विश्वकोष निमिर्तीबरोबरच साहित्य संस्कृती मंडळाची उभारणीसाठी पुढाकार घेतला होता. लक्ष्मणशास्त्री जोशी, मे. पुं. रेगे, रा. ग. जाधव अशा विद्वानांनी वाई येथील विश्वकोश मंडळाची धुरा सांभाळून महाराष्ट्रातील ज्ञानाची परंपरा पुढे नेली. दोन वर्षांपूवीर् प्रा. जाधव यांनी या मंडळाची धुरा दुसऱ्यांदा स्वीकारण्यास नकार दिल्यानंतर ती जबाबदारी डॉ. श्रीकांत जिचकार यांच्याकडे सोपविण्यात आली. त्यांनी मंडळाची सूत्रे नागपूर येथून हलविली. पण त्यांच्या अकाली निधनामुळे ते कामही थांबले. आता गेले काही महिने हे मंडळ नव्या अध्यक्षाच्या प्रतीक्षेत आहे.

साहित्य संस्कृती मंडळाची सूत्रे विधानसभा निवडणुकीच्या काळात प्रा. रा. रं. बोराडे यांच्याकडे होती. पण त्या काळात शिवाजीसंबंधात उद्भवलेल्या एका वादाचे मूळ साहित्य-संस्कृती मंडळाने प्रकाशित केलेल्या एका अनुवादित ग्रंथात असल्याचे निष्पन्न झाल्याने बोराडे यांना अवमानस्पदरीत्या त्या पदावरून दूर करण्यात आले. त्यांनतर काही काळ रतनलाल सोनग्रा यांनी ते काम बघितले होते, तर पु. ल. देशपांडे या बहुचचिर्त अकादमीवर ज्येष्ठ दिग्दर्शक जब्बार पटेल यांची नियुक्ती होऊन काही महिने उलटायच्या आतच त्यांनाही सरकारातील बदलामुळे आपली खुचीर् खाली करावी लागली!

मात्र , ' या मंडळांवर कोणाची नेमणूक करायचीच नसेल, तर ही तिन्ही मंडळे कायमची विसजिर्त करून सरकारने मोकळे व्हावे! त्यामुळे सरकारचा साहित्य आणि संस्कृतीबाबतचा दृष्टिकोन तरी उघड होईल ,' अशी जळजळीत प्रतिक्रिया साहित्य संमेलनाचे माजी अध्यक्ष सुभाष भेंडे यांनी यासंदर्भात पृच्छा केली असता दिली.

 
</text>
</doc>
