<doc>
<docno>1080488.cms.txt</docno>
<text>
 
महामुंबई
113 वर्षांनंतर घुबडांचा वावर
[ Sunday, April 17, 2005  11:32:54 pm]


वृत्तसंस्था

मुंबई : सुमारे 113 वर्षांच्या प्रदीर्घ खंडानंतर महाराष्ट्रातील जंगलांत घुबडांचा वावर दिसून येत आहे, असे निरीक्षण ' बॉम्बे नॅचरल हिस्ट्री सोसायटी ' ने नोंदवले आहे.

सोसायटीने नुकत्याच केलेल्या सवेर्क्षणात एकट्या मेळघाट व्याघ्र अभयारण्यात 79 घुबड आढळले. देशातील विविध जातींचे सर्वाधिक पक्षी या अभयारण्यात आहेत.

हे सवेर्क्षण तीन टप्प्यांत झाले. महेंदी राखीव वन, नवेगाव राष्ट्रीय उद्यान, नागझिरा, ताडोबा, यावल, तळोदा आणि तोरणमाळ येथील जंगलांतही असेच सवेर्क्षण करण्यात आले.

मेळघाटमधील घुबडांना मानवापासून कुठलाही त्रास नाही. ते पूर्णपणे मुक्त आहेत. तेथे आढळलेल्या 25 पैकी 24 जोड्या 120 ते 150 दिवसांपर्यंत उडू शकतात, असे सोसायटीचे संचालक असद रेहमानी यांनी सांगितले.

मात्र, या पक्ष्यांपुढे असलेल्या संकटांचीही रेहमानी यांनी जाणीव करून दिली. जंगलतोड, वणवा, अंडी नष्ट करणे आणि लहान-सहान वनउत्पादनांचा अमर्याद वापर घुबडांच्या संख्येवर परिणाम करू शकतो, असा इशाराही त्यांनी दिला आहे.

सातपुडा पर्वताच्या मध्य आणि पश्चिम भागांत हे घुबड मोठ्या संख्येने आढळले आहेत. तोरणमाळ पर्वतरांगांजवळील यावल अभयारण्य, खाकनारचे जंगल आणि मेळघाटात त्यांचा मुक्त वावर दिसून आला आहे.

या घुबडांचे संरक्षण करण्याची जबाबदारी ' बॉम्बे नॅचरल हिस्ट्री सोसायटी ' ने उचलली आहे. या कामात स्थानिक रहिवाशांचही मदत घेण्यात येत आहे.

या कार्यात ' इको टुरिजम ' महत्त्वाची काम बजावू शकेेल, अशी अपेक्षा रेहमानी यांनी व्यक्त केली. त्यामुळे वनसंरक्षण आणि पर्यटनाला चालना लाभेल.

 
</text>
</doc>
