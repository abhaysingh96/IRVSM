<doc>
<docno>1080417.cms.txt</docno>
<text>
 
क्रीडा
कणाहीन फलंदाजीचे दारूण प्रदर्शन
[ Sunday, April 17, 2005  09:44:56 pm]


नवी दिल्ली : कागदावर बलवान वाटणाऱ्या तथाकथित भारतीय फलंदाजांनी कणाहीन खेळाचे प्रदर्शन केल्यामुळे इंझमाम उल हकच्या पाकिस्तान संघाने यजमान भारताचा सहाव्या झटपट क्रिकेट कसोटीत 159 धावांनी पराभव केला आणि मालिकेत 4-2 अशी सरशी साधली. पहिले दोन सामने गमावूनही नंतर सलग चार सामने जिंकणाऱ्या पाकिस्तानने गतवषीर् मायदेशातील 3-2 पराभवाची परतफेड केली.

फिरोजशाह कोटलाच्या खेळपट्टीवर 72 धावा काढणाऱ्या शोएब मलिकला सामनावीर पुरस्कार लाभला तर मालिकेत 15 मोहरे टिपणारा शेखोपुराचा राणा नावेद उल हसन मालिकावीर ठरला.

पंतप्रधान मनमोहनसिंग आणि पाकिस्तानचे अध्यक्ष जनरल परवेझ मुशर्रफ यांच्या उपस्थितीत सामन्याला सुरुवात झाली अन सुरुवातीपासूनच साऱ्या गोष्टी पाकिस्तानला अनुकूल घडत गेल्या. बहुचचिर्त नाणेफेकीचा कौल इंझमामच्या बाजूने लागल्यावर पाकिस्तानने प्रथम फलंदाजी करत 8 बाद 303 अशी मजल मारल्यानंतर भारताचा डाव 37 षटकातच जेमतेम 144 धावातच आटोपला.

राजधानीतील क्रिकेटशौकिनांना एकतफीर् सामन्याचा राग आला व कैफ बाद झाल्यावर त्यांनी मैदानात प्लास्टिकच्या बाटल्या फेकल्या. या गोंेधळामुळे खेळाडू पॅव्हेलियनमध्ये परतले व सोळा मिनिटे खेळ थांबवण्यात आला.

सुरक्षा अधिकाऱ्यांनी मग स्टेडियममधील प्रेक्षकांना शांत राहण्याचे आवाहन केले आणि सोळा मिनिटांनंतर खेळ पुन्हा सुरू झाला. तीन वर्षांनंतर कोटलावर आंतरराष्ट्रीय सामना खेळविण्यात आला व प्रेक्षकांनी आपली अखिलाडू वृत्ती दाखवली.

कानपूरच्या सामन्यात धुवाँधार शतक फटकावणाऱ्या सलामीवीर शाहिद आफ्रिदीने कोटलावरही फटके बाजी केली. दिल्लीकर नेहराच्या एका षटकात त्याने तब्बल 22 धावांची लयलूट क रताना लाँगऑनला षटकार खेचला तसेच तीन चौकारही लगावले पण झहीर खानने पुढच्याच षटकात सलमान बटला दुसऱ्या स्लीपमधील सेहवागमार्फत झेलबाद केले.

सलमान बाद झाला तरी आफ्रिदीच्या खेळावर काही परिणाम झाला नाही, त्याने अवघ्या 23 चेंडूत 44 धावा तडकावल्या त्या एक षटकार आणि सहा चौकारांनिशी. पण नेहरानेच त्याला मग यष्टीरक्षक ढोणीकरवी झेलबाद केले. आफ्रिदी माघारी परतल्यावर मात्र पाकची धावगती कमालीची मंदावली.

शोएब मलिक, युसुफ योहाना यांनी चौकार, षटकारांची आतषबाजी न करता एकेरी, दुहेरी धावांवर भर ठेवला. मलिकला झहीरच्या गोलंदाजीवर दिनेश मोंगियाकडून जीवदान लाभले ते 19 धावांवर, मिडविकेटवरील मोंगियाला हा कठीण झेल घेता आला नाही. अजित आगरकरला मग दविडने गोलंदाजी दिली पण त्याच्या पहिल्या तीन षटकात 21 धावा फटकावल्या गेल्या.

मलिकने आपल्या कारकिदीर्तील 14 वेे तर भारताविरुध्दचे सहावे अर्धशतक फटकावले, युसुफ योहानानेही त्याचाच कित्ता गिरवीत आपले 42 वे व भारताविरुध्दचे सातवे अर्धशतक साजरे केले पण नंतर वादग्रस्तरित्या तो धावचीत झाला. तिसरे पंच हरिहरन यांनी योहाना धावचीत असल्याचा धक्कादायक निर्णय दिला पण त्याची बॅट क्रीझमध्ये असल्याचे दिसत होते. पाकच्या या तिसऱ्या जोडीने 85 धावांची भागी केली.

भारतीय गोलंदाजात हरभजनच्या फिरकीने पाहुण्यांच्या फटकेबाजीला आवर घालताना पहिल्या आठ षटकात अवघ्या 28 धावाच दिल्या. कर्णधार इंझमामने मात्र आपले सातत्य कायम राखत झटपट क्रिकेटमधील 80 वे अर्धशतक फटकावून घेतले. सर्वाधिक अर्धशतके त्याच्याच खात्यात जमा आहेत. त्याने 69 चेंडूत सात चौकारांसह 68 धावा तडकावल्यावर आगरकरने त्याला यष्टीरक्षक ढोणीमार्फत झेलबाद केले.

शोएब मलिकने 87 चेंडूत आठ चौकारांनिशी 72 धावा केल्यावर त्रिफळा उडवून आगरकरने त्याचा अडसर दूर केला.

नेहराने मग युनुस खान ( 40) व अब्दुर रझाक यांना लागोपाठच्या चेंडूवर बाद केले ते 48 व्या षटकात पण पाकचे त्रिशतक फलकावर लागलेच.

भारताला आव्हान बिलकुल पेलवले नाही. सेहवाग सुदैवी ठरला कारण राणाच्या नोबॉलवर त्याचा झेल पकडला होता पण त्याचा फायदा काही त्याला उठवता आला नाही. 26 चेंडूत तीन चौकारांनिशी 21 धावा केल्यावर राणा नावेदनेच त्याला आफ्रिदीकरवी झेलबाद केले. सचिन तेंडुलकरचा नवोदित अंजुमने नऊ धावांवर त्रिफळा उडवला. आठव्या षटकातच भारताची बिनीची जोडी 36 धावातच गारद झाली तिथेच सामन्याचा निकाल स्पष्ट झाला. ढोणीने सर्वाधिक 24 धावा केल्या त्या 38 चेंडूत दोन चौकारांनिशी पण त्याचा अडसर दूर केला तो ऑफस्पिनर अर्शद खानने. त्याआधी दविड धावचीत झाला तो युसुफ योहानाच्या फेकीने. त्याने केवळ 19 धावा केल्या तर डावखुरा युवराज 17 चेेंडूत 13 धावा केल्यावर धावचीत झाला.

कैफला 23 व्या षटकात रझाकने पायचीत पकडले तेव्हा भारताची दारूण अवस्था झाली होती 6 बाद 93 मग बाटल्या फेकण्यास सुरूवात झाली. पण नंतर दिनेश मोंगियाही माघारी परतला तो भोपळा न फोडताच.

अजित आगरकरने 16 धावा केल्यावर आफ्रिदीच्या गोलंदाजीवर योहानाने झेल पकडला. हरभजनने नाबाद 20 धावा केल्या पण भारताला दीडशे धावांचा टप्पाही गाठता आला नाही. अर्शद खानच्या ऑफस्पिनने तीन मोहरे टिपले पण मालिकावीर पुरस्कार पटकावणाऱ्या विरळ केसांच्या राणा नावेद उल हसनने भारताच्या डावाला खिंडार पाडले.

धावफलक

पाकिस्तान : सलमान बट - झे. सेहवाग गो. झहीर 3, शाहिद आफ्रिदी - झे. ढोणी गो. नेहरा 44, शोएब मलिक - त्रि. गो. आगरकर 72, युसुफ योहाना - धावचीत 50, इंझमाम उल हक - झे. ढोणी गो. आगरकर 68, युनुस खान - झे. व गो. नेहरा 40, अब्दुर रझाक - झे. सेहवाग गो. नेहरा 0, कामरान अकमल - त्रि. गो. आगरकर 5, राणा नावेद उल हसन - नाबाद 9, अवांतर - 12 ( लेगबाईज 5, वाईड 7) एकूण - 50 षटकात 8 बाद 303.

गडी बाद होण्याचा क्रम : 1-28, 2-68, 3-153, 4-191, 5-282, 6-282, 7-294, 8-303.

गोलंदाजी : झहीर खान 10-0-65-1, आशिष नेहरा 10-0-72-3, अजित आगरकर 9-0-58-3, हरभजनसिंग 9-0- 39-0, दिनेश मांेगिया 7-0-40-0, सचिन तेंडुलकर 5-0-24-0.

भारत : वीरेंदर सेहवाग - झे. आफ्रिदी गो. नावेद उल हसन 21, सचिन तेंडुलकर - त्रि. गो. इफ्तिकार अंजुम 9, महेंदसिंग ढोणी - झे. आफ्रिदी गो. अर्शद खान 24, राहुल दविड -धावचीत 19, युवराजसिंग - धावचीत 13, महमद कैफ - पायचीत गो. रझाक 4, दिनेश मोंगिया - झे. युनुस खान गो. अर्शद खान 0, अजित आगरकर -झे. योहाना गो. आफ्रिदी 16, हरभजनसिंग -नाबाद 20, झहीर खान - झे. योहाना गो अर्शद खान 7, आशिष नेहरा -झे. बदली ( महमद हफीझ ) गो. आफ्रिदी 1, अवांतर - 10 ( बाईज 5, लेगबाय 1, वाईड 1, नोबॉल 3) एकूण - 37 षटकात 144.

गडी बाद होण्याचा क्र म : 1-31, 2-36, 3-64, 4-84, 5-93, 6-94, 7-94, 8-116, 9- 139.

गोलंदाजी : राणा नावेद हसन उल 6-0-28-1, इफ्तिकार अंजुम 7-0-32-1, अब्दुर रझाक 9-1-33-1, अर्शद खान 10-1-33-3, शाहिद आफ्रिदी 4-0-10-2, शोएब मलिक 1-0-2-0.

सामन्याचा मानकरी : शोएब मलिक.

मालिकेचा मानकरी : राणा नावेद उल हसन.

 
</text>
</doc>
