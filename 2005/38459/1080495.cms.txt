<doc>
<docno>1080495.cms.txt</docno>
<text>
 
महामुंबई
जन हे राम रंगी रंगले...
[ Sunday, April 17, 2005  11:37:24 pm]


शनिवारच्या आणि रविवारच्या सायंकाळी मुंबईच्या कोनाकोपऱ्यातून अवघी मराठी पावले शिवतीर्थाची वाट चालत होती. गेली पन्नास वषेर् गीत रामायणातून निनादत असलेला श्ाीरामनामाचा गजर टीपेला पोचत होता. या बहुढंगी आणि बहुभाषी मुंबईत उमटलेला मराठी अस्तित्वाचा हा कणखर सूर कानामनांना निश्चितच सुखावून जाणारा होता.

सूर्य अस्तमान होताना निळ्याभोर आभाळात तिन्हीसांजेच्या तांबूसकेशरी छटांच्या साक्षीने गदिमांचे अवीट आणि रसाळ बोल दमदार स्वरांच्या साथीने आणि स्वगीर्य सुरांचे लेणे लेवून अवतरत राहिले. आणि मराठी माणसांच्या तीन पिढ्या या सुरांत जगण्यातला राम शोधत रंगून गेल्या.

आमदार विनोद तावडे यांनी पुढाकार घेऊन आयोजित केलेल्या या कार्यक्रमाला इतका भरभरून प्रतिसाद मिळाला की, शामियाना तर तुडुंब भरलाच, पण शामियान्याबाहेरच्या हिरवळीवरही असंख्य माणसे सहकुटुंब या गाण्यांचे स्वर झेलताना दिसत होती. त्यातली काही मैदानावरच्या क्रिकेट सरावासाठीच्या नेटमध्ये बसली होती.. जणू त्यांच्यासाठी तो खास शामियाना उभारण्यात आला होता.

रवींद साठे, सुरेश वाडकर, श्ाीकांत पारगावकर, अनुराधा मराठे, अपर्णा संत यांच्या आवाजांच्या मोहिनीत भर पडली ती उपेंद भट यांच्या खणखणीत आलापींची. ' दशरथा, घे हे पायसदान ' हे गाणे आधी कानडीत आणि मग मराठीत मराठीत ते ज्या लिलया गायले त्याला टाळ्यांचा कडकडाटी प्रतिसाद मिळणे अपेक्षित होतेच.

गदिमांचा कन्नड संस्कृतीशी असलेला स्नेह, त्यांचा ' वऱ्हाडी माणसं ' हा चित्रपट अशा सर्व आठवणींची उजळणी यानिमित्ताने झाली. आजीआजोबांपासून हायफाय नातवांपर्यंत साऱ्यांनाच या सुरांची मोहिनी पडली. त्याचा पुरावा शोधायला फार लांब जाण्याची गरज नव्हती. विकएंड असूनही जिमखान्यात, पार्काच्या कट्ट्यावर, बाहेरच्या फास्ट फूड सेंटरवर, हॉटेलात.. अगदी मलई गोळावाल्याकडेही शुकशुकाट होता!

 
</text>
</doc>
