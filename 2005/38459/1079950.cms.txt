<doc>
<docno>1079950.cms.txt</docno>
<text>
 
क्रीडा
दडपण भारतावर
[ Sunday, April 17, 2005  12:06:20 am]


वृत्तसंस्था

नवी दिल्ली : सलग तीन सामने जिंकून 3-2 अशी आघाडी घेणाऱ्या पाकिस्तानला रोखण्याचे मोठे आव्हान यजमान भारतासमोर उभे राहिले असून दडपणाखाली राहुल दविड व सहकाऱ्यांचा खेळ उंचावतो की कचखाऊ होतो, यावर आता मालिकेचा निर्णय अवलंबून राहिल. सहा सामन्यांच्या झटपट क्रिकेट मालिकेतील शेवटचा व निर्णायक सामना रविवारी फिरोझशहा कोटला स्टेडियमवर होत असून राष्ट्राध्यक्ष परवेझ मुशर्रफ यांच्या साक्षीने ही मालिका जिंकण्यासाठी पाकिस्तान संघ सर्वशक्तीनिशी उतरेल. स्वत: कर्णधार इंझमाम नॉकआऊट पंचसाठी आपण सज्ज असल्याचे सांगतोय.

कसोटी मालिका बरोबरीत सुटल्यानंतर झटपट मालिका जिंकण्याचा इरादा व्यक्त करत भारताने पहिले दोन झटपट सामने जिंकले खरे पण त्यानंतर सलग तीन लढती गमवाव्या लागल्यामुळे पारडे आता पाकच्या बाजूने झुकले आहे. बॅडपॅचमधून जाणाऱ्या गांगुलीची गैरहजेरी, प्रमुख फलंदाजांना सातत्यपूर्ण कामगिरी करण्यात आलेले अपयश आणि गोलंदाजांनी केलेेली निराशा यामुळे भारताला बॅकफुटवर जावे लागले आहे.

पंतप्रधान मनमोहनसिंग, सोनिया गांधी, राहुल गांधी, प्रियांका वढेरा, प्रिंटी झिंटा व राणी मुखजीर् आणि क्रीडा क्षेत्रातील दिग्गज या सामन्यासाठी हजर राहणार असल्यामुळे कोटला स्टेडियमवर जणू तारांगणच अवतरणार आहे.

प्रतिस्पर्धी संघ

भारत : राहुल दविड (कर्णधार), वीरेंदर सेहवाग, सचिन तेंडुलकर, महेंदसिंग ढोणी, युवराजसिंग, महमद कैफ, दिनेश मोंगिया, हरभजनसिंग, झहीर खान, अनिल कुंबळे, लक्ष्मीपती बालाजी, आशिष नेहरा, मुरली कातिर्क, श्ाीधरन श्ाीराम व अजित आगरकर.

पाकिस्तान : इंझमाम उल हक ( कर्णधार), युनुस खान, सलमान बट, शाहिद आफ्रिदी, अब्दुल रझाक, शोएब मलिक, युसुफ योहाना, कामरान अकमल, दनिश कनेरिया, राणा नावेद उल हसन, महमद समी, अर्षद खान, राव इफ्तिकार अंजुम, शाहिद नझीर, असिम कमाल व महमद हफीझ.

 
</text>
</doc>
