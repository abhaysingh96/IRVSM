<doc>
<docno>1080261.cms.txt</docno>
<text>
 
क्रीडा
पाकिस्तानने वचपा काढला
[ Sunday, April 17, 2005  05:51:04 pm]


वृत्तसंस्था

नवी दिल्ली : मागील वर्षी मायदेशात झालेल्या पराभवाचा पुरेपुर वचपा काढत रविवारी पाकिस्तानी संघाने भारतीय संघाला सपशेल नमवत एकदिवसीय मालिका 4-2 अशा फरकाने जिंकली. सुरुवातीपासूनच एकतर्फी झालेल्या शेवटच्या सामन्यात पाकिस्तानने भारताचा 159 धावांनी दणदणीत पराभव केला. पाकिस्तानचे अध्यक्ष परवेझ मुशर्रफ, पंतप्रधान मनमोहन सिंग यांच्यासह दोन्ही देशातील व्हीआयपी नेत्यांनी या सामन्याचा आनंद लुटला.

नाणेफेक जिंकून प्रथम फलंदाजी करणाऱ्या इंझमामच्या संघाने विजयासाठी भारतापुढे 304 धावांचे लक्ष्य ठेवले. या लक्ष्यापुढे भारतीय संघाने पुरती नांगी टाकली आणि संपूर्ण भारतीय संघ केवळ 144 धावांवर गारद झाला. 72 धावांची खेळी करुन संघाच्या धावसंख्येला आकार देणाऱ्या शोएब मलिकला मॅन ऑफ द मॅच देण्यात आले, तर मॅन ऑफ द सिरीजचा मान नावेद उल हसनने पटकावला.

 
</text>
</doc>
