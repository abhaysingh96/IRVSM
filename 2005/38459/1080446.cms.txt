<doc>
<docno>1080446.cms.txt</docno>
<text>
 
क्रीडा
नवीन डावपेच आखायला हवेत
[ Sunday, April 17, 2005  10:38:42 pm]


वृत्तसंस्था

नवी दिल्ली : पाकिस्तानने भारतावर झटपट क्रिकेट मालिकेत 4-2 अशी मात केल्यावर आम्हाला आता नवीन डावपेचांची आखणी करावी लागेल असे उदगार भारताचा कर्णधार राहुल दविडने काढले. झटपट क्रिकेटमधील आमची कामगिरी या मालिकेतच नव्हे तर गेले काही दिवस घसरली असून त्यात सुधारणा होणे अत्यंत आवश्यक असल्याचे त्याने सांगितले.

कोटलावरील सहाव्या व निणार्यक सामन्यात पाकिस्तानने एकतफीर् लढतीत भारताचा 159 धावांनी पराभव केला. या पराभवामुळे आमची निराशा झाली असून नेमके कारण सांगणे तसे मुश्कील असल्याचे दविडने सांगितले. नवीन कल्पना आता कृतीत आणाव्या लागतील असेही त्याने नमूद केले.

कोटलाच्या खेळपट्टीला दोष देणे त्याने टाळले पण नाणेफेक जिंकण्याचे फायदे असतात असेही तो म्हणाला. मला खेळपट्टीची सबब पुढे करायची नाही. नाणेफेक जिंकणे त्यांच्या पथ्यावर पडले असे सांगून दविड म्हणाला की दोन सामन्यात नाणेफेक गमावूनही त्यांनी विजय संपादले होते हे लक्षात घ्यायला हवे पण नाणेफेक जिंकूनही आम्ही काही करू शकलो नाही असेही त्याने नमूद केले. पाकिस्तानविरुद्धच्या ढिसाळ कामगिरीबद्दल कर्णधार राहुल दविड याने फलंदाजांना दोष दिला आहे. गुणवत्ता असूनही खेळाडूंनी तिचा योग्य वापर केला नाही. त्यामुळेच पराभवाची नामुष्की ओढवली, असे त्याने म्हटले आहे.

 
</text>
</doc>
