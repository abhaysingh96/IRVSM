<doc>
<docno>1117809.cms.txt</docno>
<text>
 
महामुंबई
पालिका आयुक्त जोसेफ यांना मुख्यमंत्र्यांनी घेतले फैलावर
[ Saturday, May 21, 2005  11:53:03 pm]


म. टा. प्रतिनिधी

मुंबई : पावसाळा तांेडावर आला असताना अपूर्ण राहीलेल्या कामामुळे शहरात पाणी पूरपरिस्थिती निर्माण होण्याच्या शक्यतेबाबत मुंबई महापालिका व एमएमआरडीए प्राधिकरणात आरोप प्रत्यारोपांच्या फैरी झडत असताना मुख्यमंत्र्याच्या पाहणी दौऱ्याच्या वेळी आयुक्तासह महापालिकेचा एकही अधिकारी अनुपस्थित असल्याने मुंबईचे महापालिका आयुक्त जॉनी जोसेफ यांना मुख्यमंत्री विलासराव देशमुख यांनी फैलावर घेतल्याचे कळते. या प्रकरणी स्पष्टीकरण देण्याचा आदेश महापालिका आयुक्तांना दिला असल्याचे समजते.

मुंबई गृहनिर्माण व क्षेत्रविकास प्राधिकरणातफेर् उपनगरात अनेक ठिकाणी रस्त्यांचे रुंदीकरण व अन्य कामे सुरु आहेत. आता पावसाळा तांेडावर आला असताना ही कामे अद्याप पूर्ण झालेली नसल्याने महापालिका व प्राधिकरण यांच्यात आरोप प्रत्यारोप सुरू आहेत. या संबधात मुख्यमंत्री विलासराव देशमुख यांनी मंत्रालयात शनिवारी बैठक आयोजित केली होती. अलीकडेच देशमुख यांनी प्राधिकरणाच्या कामांची पाहणी केली, त्यावेळी महापालिकेचा एकही अधिकारी उपस्थित नव्हता. याची गंभीर दखल मुख्यमंत्री देशमुख यांनी घेतली. राज्याचा प्रमुख व संबधित खात्याचे मंत्री जेंव्हा बैठक घेतात तेंव्हा संबधित अधिकाऱ्यांनी उपस्थित राहणे आवश्यक आहे असे सुनावत प्राधिकरणच्या बैठकीला अनुपस्थित राहिल्याबाबत महापालिका आयुक्त जॉनी जोसेफ यांना देशमुख यांनी फैलावर घेतल्याचे कळते. या अनुपस्थितीबाबत स्पष्टीकरण देण्याचा आदेशही आयुक्तांना देण्यात आल्याचे सांगण्यात आले.

प्राधिकरण व महापालिका यांच्यातील वादाचा उल्लेख न करता प्राधिकरण हे महापालिकेला पूरक व सहायक म्हणूनच काम करीत आहे. त्यामुळे दोन्ही संस्थांनी समन्वय ठेवणे आवश्यक असल्याचे सांगत देशमुख यांनी नाराजी व्यक्त केल्याचे कळते. पावसाळ्यापूवीर् अपूर्ण कामे परस्पर सहकार्याने पूर्ण करण्याचा आदेश मुख्यमंत्र्यांनी दिला. बैठकीस प्राधिकरणाचे आयुक्त सुरेश जोशी व टी. चंदशेखर तसेच नगरविकास खात्याचे अधिकारी उपस्थित होते.

 
</text>
</doc>
