<doc>
<docno>1117808.cms.txt</docno>
<text>
 
महामुंबई
'पत्रकारांनी सामान्य जनतेशी बांधिलकीचे भान कायम ठेवावे'
[ Saturday, May 21, 2005  11:52:25 pm]


म. टा. प्रतिनिधी

मुंबई : पत्रकारितेच्या क्षेत्रात हल्ली स्पर्धा प्रचंड वाढली असली तरी आपली बांधिलकी सामान्य जनतेशी असल्याचे भान आवश्यक आहे, असा सल्ला मुख्यमंत्री विलासराव देेशमुख यांनी शनिवारी मुंबई मराठी पत्रकार संघाच्या कार्यक्रमात बोलताना दिला.

मुंबई मराठी पत्रकार संघातफेर् देण्यात येणारा 'पुढारीकार पद्मश्री डॉ. ग. गो. जाधव स्मृती पुरस्कार' यावेळी 'लोकमत'च्या औरंगाबाद आवृत्तीचे संपादक दिनकर रायकर यांना मुख्यमंत्र्यांच्या हस्ते देण्यात आला. या समारंभाला 'पुढारी'चे व्यवस्थापकीय संचालक योगेश जाधव, मुंबईचे माजी नगरपालकिरण शांताराम, आमदार शिशिर शिंदे आदी उपस्थित होते.

'निगेटिव्ह मुद्यांवरच अलीकडे फार लिहिले जाते. विकास कामाऐवजी बारबालांच्या बातम्यांना अधिक प्रसिद्धी मिळते', अशी खंत व्यक्त करून विकास कामांबाबतही लिखाण झाले पाहिजे आणि अशा कामांचे मूल्यमापनही व्हावे, अशी अपेक्षा मुख्यमंत्र्यांनी व्यक्त केली. पत्रकारितेतील हल्लीची स्पर्धा कुठे तरी थांबली पाहिजे, नवी दिशा पत्रकारांनी द्यावी. तसेच सरकारवर टीका करताना रचनात्मक कामाचीही दखल घ्यावी, असे आवाहन त्यांनी केले.

'गरज सहकार्याची'

मनोगत व्यक्त करताना रायकर यांनी आपल्या कारकीदीर्चा आढावा घेत, हल्लीच्या बदलत्या पत्रकारितेत मोठी स्पर्धा चालू असल्याचे मान्य केले. मात्र अशाही स्थितीत कायदा व सुव्यवस्था ठेवण्यासाठी पत्रकारांनी सरकारला सहकार्य करण्याची गरज असल्याचे त्यांनी प्रतिपादन केले. संघाचे अध्यक्ष कुमार कदम यांनी उपस्थितांचे स्वागत केले तर कार्यवाह प्रसाद मोकाशी यांनी सूत्रसंचालन केले.

 
</text>
</doc>
