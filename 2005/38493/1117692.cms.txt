<doc>
<docno>1117692.cms.txt</docno>
<text>
 
महामुंबई
खड्ड्यांमध्ये शांघायचं स्वप्न!
[ Saturday, May 21, 2005  08:13:57 pm]


जयंत होवाळ

फ्लायओव्हर्सचं जाळं. लिंक रोडची लिंक. एलिव्हेटेड कॅरिडोअर्स. सब-वे. मेट्रो रेल्वे. स्काय बस. चौपदरी-सहापदरी मार्ग. अद्ययावत वाहतूक व्यवस्था. दिमतीला जागतिक बँक-हजारो कोटी रुपये. स्वप्न कधी सिंगापूरचं, तर कधी शांघायचं!...या स्वप्नाचं प्रतिबिंब डोळे भरून पाहायचं, तर थोडे दिवस थांबा. पहिल्या पावसानं मंुबईच्या खड्ड्यांचा ऊर भरून येईल, तेव्हा त्यात या स्वप्नांचं प्रतिबिंब पाहायचं...एका बाजूला मंुबईला आंतरराष्ट्रीय दर्जाचं शहर बनविण्याची भाषा केली जात असताना रस्त्यांवरच्या खड्ड्यांमुळे वाहतूक व्यवस्था आणि एकूणच जनजीवन विस्कळीत होतं, यासारखी शोकांतिका जगातील दुसऱ्या कुठल्याही शहराची नसेल.

रस्त्यावरील खड्डे हा दरवषीर् चावून चोथा झालेला, पण महत्त्वाचा विषय. सुमारे 30 कोटी रुपये निव्वळ हे खड्डे बुजविण्यासाठी खड्ड्यात घालावे लागतात. तरीही पुढल्या वषीर् पुन्हा पैसे ओतावे लागतात. खड्ड्यांच्या या कृपेने आजतागायत कंत्राटदार करोडपती झाले असतील. मंुबईत सुमारे 1800 कि.मी. लांबीचे रस्ते आहेत. सुमारे 325 कि.मी. रस्त्यांचं काँक्रिटीकरण झालंय. सध्या अंदाजे 150 कि.मी. रस्त्यांवर सध्या मंुबई महानगर क्षेत्र विकास प्राधिकरणाची मंुबई वाहतूक विकास प्रकल्पाअंतर्गत रस्ता रुंदीकरण आणि दुरुस्तीची कामे सुरू आहेत. खड्डे बुजविण्यासाठी मंुबई महापालिका दरवषीर् काही कोटी रुपयांची तरतूद करते. सर्व पक्षाच्या प्रतिनिधींचा समावेश असलेल्या स्थायी समितीत प्रशासन या खर्चाला मंजुरी मागणारा प्रस्ताव मांडते आणि त्यावर साधकबाधक चर्चा होऊन मंजुरी मिळते.

यंदा हा प्रस्ताव मांडण्यावरूनच वादंग झाला आणि त्यामुळे तो उशिरा संमत झाला. परिणामी 16 मे च्या सुमारास खड्डे बुजविण्याच्या कामास सुरूवात झाली आहे. किमान 500 रस्त्यांवर खड्ड्यांचं राज्य आहे. मलबार हिल, पेडर रोड म्हणजे व्हीआयपी मंडळींचं वास्तव्य असलेल्या दक्षिण मंुबईत हे प्रमाण खूपच कमी आहे. पूर्व आणि पश्चिम उपनगरात मात्र प्रत्येकी 200 रस्ते खड्ड्यांमुळे खराब झालेत. आता प्रश्ान् असा आहे की पावसाळा सुरू होण्यास किमान 20 दिवस शिल्लक आहेत, असे मानले तरी एवढ्या कमी अवधीत खड्डे बुजतील काय? खुद्द रस्ते विभागाचे इंजिनियर्सही साशंक आहेत. पण उघड बोलणार कोण? शक्य ते सर्व प्रयत्न करणं आणि पावसाच्या आगमनाला विलंब व्हावा, म्हणून प्रार्थना करणं, एव्हढंच त्यांच्या हातात आहे.

प्रस्ताव उशिरा मांडल्यामुळे पालिकेतील शिवसेना आणि भाजप सत्ताधाऱ्यांनी प्रशासनाला दोष दिलाय. तर, स्थायी समितीने मंजुरीला विलंब केला, असं प्रशासन म्हणतं. सर्वसामान्यांना या वादाशी काहीएक देणंघेणं नाही. पावसाळ्यापूवीर् खड्डे बुजले नाहीत, तर हाल त्यांचे होणार आहेत. एक कोटी 20 लाख मंुबईकरांची गैरसोय होऊ नये, याबाबत यंत्रणा किती निष्काळजी आहेत, याचं दर्शन घडविणारा हा कारभार आहे.

खर्चाचा प्रस्ताव मंजूर करण्यासाठी स्थायी समितीला एक महिन्याची मुदत असते. यावेळेचा प्रस्ताव मे महिन्याच्या पहिल्या आठवड्यात पास झाला. प्रस्तावावर चर्चा होणं आवश्यक असतं. पण पहिल्या बैठकीत प्रस्ताव मांडण्यात आला. दुसऱ्या बैठकीत प्रशासनाकडून लेखी स्पष्टीकरण वगैरे मागविण्यात आली. तिसऱ्या बैठकीत फारशी चर्चा न होता, प्रस्ताव एकदम मंजूर! सखोल चर्चा नाही की काही नाही, मग दोन बैठका वाया कशाला घालवल्या? यामुळे चर्चा, वादंग होणार हे माहीत असूनही महत्त्वाचे प्रस्ताव उशिरा मांडण्यामागे 'अर्थपूर्ण' गौडबंगाल असावे असा सर्वसामान्यांचा समज होणं स्वाभाविक आहे!

सर्व रस्ते काँक्रीटचे होईपर्यंत लोकांच्या सहनशीलतेचा अंत पाहिला जाणार आहे. पण, तोवर किमान आहे ते रस्ते तरी सुस्थितीत ठेवण्यासाठी प्रामाणिकपणे प्रयत्न व्हावेत... खड्ड्यात साचलेलं पावसाचं पाणी आणि त्यात महापालिका मुख्यालयाचं प्रतिबिंब असे फोटो येत्या पावसाळ्यात पाहावे लागू नयेत, एवढीच माफक अपेक्षा आहे.

 
</text>
</doc>
