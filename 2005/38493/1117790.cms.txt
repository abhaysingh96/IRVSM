<doc>
<docno>1117790.cms.txt</docno>
<text>
 
महामुंबई
वीजमंडळ त्रिभाजनाविरुद्ध संपाचा निर्णय 2 दिवसांत?
[ Saturday, May 21, 2005  11:04:38 pm]


म. टा. प्रतिनिधी

मुंबई : ऊर्जा तज्ञांचा विरोध डावलून व कर्मचाऱ्यांशी कोणतीही चर्चा न करता राज्य वीज मंडळाच्या विभाजनाचा राज्य सरकारने घेतलेला निर्णय म्हणजे जनतेचा विश्वासघात असल्याचा आरोप करीत मंडळातील 14 कर्मचारी संघटनांनी संपाची तयारी सुरू केली आहे. या निर्णयाच्या निषेधार्थ राज्यातील विविध भागांत निदर्शने करण्यात आली. व्यापक आंदोलनाबाबतचा निर्णय येत्या दोन दिवसांत घेतला जाईल असे या कर्मचारी संघटनांनी जाहीर केले आहे.

मंडळाचे तीन भागांत विभाजन करण्याचा एकतफीर् निर्णय राज्य सरकारने घेतला असून हा निर्णय दुदैर्वी आहे. विभाजनानंतर वितरण कंपनीला दरवषीर् एक हजार कोटी रु. इतका प्रचंड तोटा होईल. वितरण कंपनी तोट्यात गेल्यावर कालांतराने वीज निमिर्ती व ट्रान्समिशन कंपन्याही तोट्यात जातील. विभाजनानंतरही तोटाच होणार असेल तर विभाजन कोणाच्या भल्यासाठी केले जात आहे असा सवाल सबॉडिर्नेट इंजिनीअर्स असोसिएशनचे सरचिटणीस सुनिल जगताप यांनी केला आहे.

'वीज मंडळाचे विभाजन म्हणजे खाजगीकरण नव्हे' असा दावा सरकारतफेर् केला जात असला, तरी अन्य राज्यातील अनुभव लक्षात घेता खाजगीकरणासाठीच हे पाऊल उचलण्यात आले असल्याचा आरोप वर्कर्स फेडरेशनचे उपाध्यक्ष ए.डी. गोलदांज यांनी केला आहे. विभाजन अथवा कंपनीकरणामुळे वीज पुरवठा सेवेत सुधारणा होणार नाही. वीज गळती कमी होणार नाही. महसूलही वाढणार नाही. मात्र शेतकऱ्यांना सध्या दिली जाणारी सबसिडी रद्द होईल. यामुळे ग्रामीण भागातील जनतेचे कंबरडेच मोडणार आहे. या पार्श्वभूमीवर सार्वजनिक क्षेत्रातील मंडळ वाचविण्यासाठी कर्मचारी संघटना तीव्र लढा देतील असा इशारा गोलदांज यांनी दिला आहे. गरज वाटल्यास संपही केला जाईल; त्याबाबतचा निर्णय दोन दिवसांत घेतला जाईल, असे त्यांनी सांगितले. या निर्णयाचा निषेध करण्यासाठी राज्यभर कार्यालयावर कर्मचाऱ्यांनी शनिवारी निदर्शने केल्याची माहिती त्यांनी दिली.

विभाजनाच्या विरोधात तीन मे पासून बेमुदत संपाचा इशारा प्रमुख कर्मचारी संघटनांनी दिला होता. पण कर्मचारी संघटनांशी व्यापक चर्चा केल्याशिवाय विभाजन केले जाणार नाही, असे आश्वासन ऊर्जामंत्री दिलीप वळसे-पाटील यांनी दिले होते. मात्र, मंडळाचे विभाजन करण्याचा निर्णय सरकारने एकतफीर्च घेतला असून हा विश्वासघात असल्याचा आरोप सुनील जगताप यांनी केला आहे.

केंद सरकारने नव्या वीज कायद्याच्या अमलबजावणीस सहा महिन्यांची मुदतवाढ दिली असताना राज्य सरकारने घाईने विभाजनाचा आत्मघातकी निर्णय घेतला असल्याची टीका जगताप यांनी केली. राज्य सरकारने हा निर्णय रद्द करावा अशी मागणी कर्मचारी संघटनांनी केली आहे.

 
</text>
</doc>
