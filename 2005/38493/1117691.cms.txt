<doc>
<docno>1117691.cms.txt</docno>
<text>
 
महामुंबई
ही कामे एमएमआरडीएची
[ Saturday, May 21, 2005  08:12:13 pm]


राजेश चुरी

मुंबई नागरी परिवहन प्रकल्पाअंतर्गत 4 हजार 526 कोटी रुपयांची आणि मुंबई नागरी पायाभूत सुविधा प्रकल्पाअंतर्गत 2 हजार 648 कोटी रुपये खर्च करुन लाल बहादूर शास्त्री मार्ग, स्वामी विवेकानंद मार्ग, सायन-धारावी लिंक रोड, गोरेगाव- मुलुंड जोडरस्ता विस्तार मार्ग, अंधेरी घाटकोपर जोडरस्ता विस्तारित मार्ग, जोगेश्वरी विक्रोळी लिंक रोड, पूर्व आणि पश्चिम दुतगती महामार्ग, साकी-विहार रोड, अंधेरी कुर्ला लिंक रोड, महाकाली केव्हज-एमआयडीसी, अंधेरी-घाटकोपर लिंक रोड, मरोळ-मरोशी मार्ग, सहार एअरपोर्ट मार्ग आणि धाकू मार्ग या सारख्या 20 प्रमुख जोड रस्त्यांचा विकास आणि रुंदीकरणाचे काम सुरू आहे.

जोगेश्वरी विक्रोळी लिंक रोड भागात गेल्या दीड वर्षापासून रस्त्याचे काम सुरू आहे. जोगेश्वरी विक्रोळी लिंक रोडपासून लार्सन अँड टुब्रो कंपनीपर्यंतचा रस्ता तीन पदरी करण्याची योजना आहे. या रस्त्याचे काम करताना गटारे तसेच पाण्याचे पाईप फुटल्याने रहिवाशांना प्रचंड त्रास होत आहे. पाण्याचे पाईप फुटल्याने पूनम नगर, ग्रीन फिल्ड, दुर्गा नगर, शिवटेकडी भागात अपुरा पाणीपुरवठा होत आहे. तर गटारे फुटल्यामुळे लालसिंग ठाकूर चाळ, सात बावडी विभागात घाणीचे साम्राज्य पसरले आहे. रस्ते खणल्यामुळे मोटारी आणि रिक्षांचे मोठ्या प्रमाणावर नुकसान होत असल्याचा रहिवाशांचा आरोप आहे.

पवईच्या हिरानंदानी गार्डनच्या परिसरातून अंधेरी-सहार विमानतळापर्यंत जाण्यासाठी दीड ते दोन तासांचा अवधी लागतो. साकीनाका भागात तर वाहतुकीची प्रचंड कोंडी आहे. एखाद्या अत्यवस्थ रुग्णाला नेणारी रुग्णवाहिका वाहातुकीच्या कोंडीतून बाहेर पडेपर्यंत रुग्ण प्राणच सोडेल, अशी परिस्थिती आहे. अंधेरी कुर्ला लिंक रोडही वाहतुकीच्या कोंडीत अडकला आहे. सहार विमानतळाचा भाग अंधेरी रेल्वे स्टेशनचा भाग मरोळ कुर्ला भागाला जोडण्यासाठी सुमारे चार कि. मी. लांबीचा रस्ता तयार होत आहे.

पश्चिम उपनगरातही कामे सुरू असून पश्चिम दुतगती मार्गाच्या रुंदीकरणाचे कामही सुरू असल्याने वाहतुकीची प्रचंड कोंडी होत आहे. दुतगती मार्गाचे रुंदीकरण करताना मोठ्या प्रमाणावर झाडे तोडण्यात आली आहेत पण या झाडांचे रस्त्याच्या कडेला पुनरोर्पण करण्यात आल्याचे एमएमआरडीतफेर् सांगण्यात आले. तर एमएमआरडीएचे प्रकल्प संचालक डॉ. टी. चंदशेखर म्हणाले, पावसाळ्यापूवीर् रस्ते पूर्वपदावर आणले जातील. मुंबई उपनगर जिल्ह्याचे पालकमंत्री चंदकांत हांडोरे यांनी एमएमआरडीएमार्फत केल्या जाणाऱ्या रस्ता रुंदीकरणाच्या कामाचा पाहाणी केली. पावसाळा लक्षात घेता या कामांची गती वाढविली पाहिजे असे हांडोरे म्हणाले.

रस्तारुंदीकरणामुळे होणाऱ्या विस्थापितांसाठी भागात 35 हजार घरांची आवश्यकता आहे. पैकी 30 हजार घरे गोरेगाव, आणिक, मजास, मानखुर्द, चेंबूर, कांजुरमार्ग, भांडुप व ओशिवरा भागात बांधून तयार आहेत. भविष्यातील वाहतुकीची समस्या लक्षात घेऊन रस्त्यांची कामे सुरू असल्याने नागरिकांनी थोडासा त्रास सहन करावा असे आवाहन हांडोरे यांनी केले आहे.

 
</text>
</doc>
