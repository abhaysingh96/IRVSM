<doc>
<docno>1117777.cms.txt</docno>
<text>
 
देश-विदेश
राजीव गांधी यांना देशभरात श्रद्धांजली
[ Saturday, May 21, 2005  09:56:28 pm]


म. टा. विशेष प्रतिनिधी

नवी दिल्ली : दिवंगत पंतप्रधान राजीव गांधींच्या गुणवत्तेला शब्दांकित करणारी रॉल्फ इमर्सन यांची भावस्पशीर् कविता, पंडित छन्नुलाल मिश्ाांनी सादर केलेले संत कबीरांचे दोहे अशा धीरगंभीर अन् ह्वदयस्पशीर् वातावरणात राजीव गांधींना 'वीरभूमी' या समाधीस्थळी त्यांच्या 14 व्या पुण्यतिथीनिमित्त श्रद्धांजली वाहण्यात आली.

सोनिया गांधी, पंतप्रधान मनमोहनसिंग यांनी आपल्या कुटुंबियांसमवेत राजीव गांधी यांना श्रद्धांजली अर्पण केली. राजीव गांधी हयात असते तर आज 61 वर्षांचे असते, ही बाब लक्षात घेऊन दिल्लीच्या विविध विभागातल्या 61 शालेय विद्यार्थ्यांना सर्वधर्म प्रार्थनेत सहभागी करून घेण्यात आले होते.

राजीव गांधींचे पुत्र खासदार राहुल गांधी, कन्या प्रियंका आणि जावई रॉबर्ट वढेरा, पंतप्रधानांच्या पत्नी गुरूशरण कौर हे या प्रार्थनेत सहभागी झाले होते. राष्ट्रपती डॉ. ए. पी. जे अब्दुल कलाम परदेश दौऱ्यावर असल्याने त्यांच्यातफेर् समाधीस्थळावर पुष्पचक्र अर्पण करण्यात आले.

उपराष्ट्रपती भैरोसिंग शेखावत, गृहमंत्री शिवराज पाटील, अर्थमंत्री पी.चिदंबरम यांच्यासह अनेक केंदीय मंत्र्यांनी राजीव गांधी यांना श्रद्धांजली वाहिली. रेल्वेमंत्री लालूप्रसाद यादव आणि झारखंड मुक्ती मोर्चाचे अध्यक्ष शिबू सोरेन यांची उपस्थिती, राजकीयदृष्ट्या लक्षवेधक होती.

प्रार्थनेच्या सुरुवातीला मुख्यमंत्री शीला दीक्षित, हरयाणाचे मुख्यमंत्री भूपेंदसिंग हुडा, बिहारचे राज्यपाल बुटासिंग, आदींनी दिवंगत पंतप्रधानांना आदरांजली अर्पण केली.

वीरभूमीवरील कार्यक्रमाचा समारोप, पंतप्रधान असतांना राजीव गांधींनी 'सर्वधर्मभाव' या विषयावर दिलेल्या संग्रहित भाषणांच्या प्रसारणाने झाला.

देशभरात विविध राज्यांत राजीव गांधी यांना श्रद्धांजली वाहण्यासाठी कार्यक्रम झाले. तसेच रक्तदान, फळवाटप आदी उपक्रमही झाले.

 
</text>
</doc>
