<doc>
<docno>1117352.cms.txt</docno>
<text>
 
महामुंबई
वीज मंडळाचे चार कंपन्यांत विभाजन!
[ Saturday, May 21, 2005  12:50:52 am]


म. टा. प्रतिनिधी

मुंबई : महाराष्ट्र राज्य वीज मंडळाची पुनर्रचना करून चार वेगवेगळ्या कंपन्या स्थापन करण्याचा निर्णय शुक्रवारी मध्यरात्रीनंतर राज्य मंत्रिमंडळ बैठकीत घेण्यात आला. या कंपन्यांवर सरकारचेच नियंत्रण राहील, असे ऊर्जामंत्री दिलीप वळसे-पाटील यांनी पत्रकारांशी बोलताना स्पष्ट केले.

राज्य वीज मंडळाचे विभाजन करण्याचा निर्णय राज्य सरकारने गेल्या डिसेंबरमध्येच घेतला होता. त्यावर शिक्कामोर्तब करण्यासाठी शुक्रवारी रात्री मुख्यमंत्री विलासराव देशमुख यांच्या वर्षा निवासस्थानी मंत्रिमंडळ बैठक बोलावली होती.

ऊर्जामंत्री दिलीप वळसे-पाटील म्हणाले की, वीज मंडळाची पुनर्रचना करण्यात येणार असून वितरण, निमिर्ती, वहन आणि होल्डिंग अशा चार कंपन्या स्थापन करण्यात येतील. वीज मंडळाच्या पुनर्रचनेची प्रक्रिया 10 जूनपर्यंत होईल. मात्र कर्मचाऱ्यांमध्ये कपात केली जाणार नाही. कर्मचाऱ्यांच्या सेवाशतीर् कायम राहतील, असे वळसे- पाटील यांनी स्पष्ट केले.

कंपनीच्या मालमत्तेचे मूल्यांकन सहा महिन्यांत केले जाईल. या चार कंपन्यांची स्थापना झाल्यावर वीज मंडळाचे अस्तित्व संपुष्टात येईल. 10 जूनपर्यंत पुनर्रचनेची प्रक्रिया पूर्ण केली जाईल. नव्याने स्थापन केल्या जाणाऱ्या कंपन्यांवर राज्य सरकारचेच 100 टक्के नियंत्रण राहील, अशी ग्वाही त्यांनी दिली.

वीज मंडळाच्या विभाजनासाठी केंद सरकारने राज्याला नऊ जूनपर्यंत मुदत दिली आहे. नव्याने स्थापन होणाऱ्या कंपन्यांपैकी होल्डींग कंपनीकडे पुनर्रचित वहन, निमिर्ती आणि वितरण कंपन्यांच्या भागभांडवलाची मालकी राहील.

वहन कंपनीकडे राज्यभाराचे काम आणि मंडळाची 66 किलोवॉट आणि त्यावरील वहनप्रणाली राहील. वीजनिमिर्ती कंपनीकडे सर्व वीजनिमिर्ती केंदे असतील. वितरण कंपनीकडे 66 किलोवॉट सोडून इतर सर्व वितरणाची प्रणाली राहील.

वरील कंपन्यांच्या नोंदणीसाठी प्रत्येकी पाच लाख 20 हजार रुपये याप्रमाणे एकूण 20 लाख 80 हजार लाख रुपये लागणार आहेत.

आंध्र प्रदेश, कर्नाटक तसेच उत्तर प्रदेशासह इतर काही राज्यांमध्ये वीज मंडळाचे विभाजन याआधीच झाले आहे. महाराष्ट्रासारख्या प्रगत राज्यात मात्र मंडळाचे विभाजन होण्यास विलंब होत असल्याबद्दल गेल्या आठवड्यात झालेल्या बैठकीत केंद सरकारने देशमुख सरकारवर ठपका ठेवला होता.

वीज मंडळाच्या विभाजनाच्या विरोधात महाराष्ट्र राज्य वीज संघर्ष समितीने मुंबई हायकोर्टात अर्ज केला आहे. या अर्जावर आठ जून रोजी सुनावणी होणार आहे. त्यापूवीर् विभाजनाच्या विरोधात राज्यातील प्रमुख शहरांत परिषदा भरवून आंदोलन करण्यात येणार आहे.

 
</text>
</doc>
