<doc>
<docno>1117782.cms.txt</docno>
<text>
 
देश-विदेश
महाराष्ट्रापाठोपाठ आंध्रमध्ये 'एड्स' अलर्ट
[ Saturday, May 21, 2005  10:01:57 pm]


वृत्तसंस्था

हैदराबाद : आंध्रप्रदेशात एचआयव्हीचे पाच लाख रुग्ण असून 50 हजार एड्सबाधित असल्याची माहिती याबाबत केलेल्या एका सवेर्क्षणात देण्यात आली आहे. त्यामुळे सर्वाधिक एचआयव्हीग्रस्त असलेल्या राज्यांमध्ये महाराष्ट्राखालोखाल आंध्रप्रदेशचा क्रमांक लागला आहे.

'आंध्रप्रदेश एड्स कंट्रोल सोसायटी'ने केलेल्या सवेर्क्षणात या रुग्णांमध्ये विवाहितांचे प्रमाण सर्वाधिक असून अनैतिक संबंध आणि कंडोमचा वापर न करणे ही या रोगाचा प्रसार वेगाने होण्याची कारणे दिली आहेत.

आंध्रप्रदेशात प्रत्येकी पाच विवाहित व्यक्तिंमध्ये एक व्यक्ती एचआयव्हीबाधित आहे.

शरीरविक्रय करणाऱ्या व्यक्तींना आणि त्यांच्याशी संबंध आलेल्यांना गुप्तरोगांची लागण झपाट्याने होते.

राज्यभरात राष्ट्रीय महामार्गांची संख्या मोठ्या प्रमाणात आहे. गुंटूर, नेल्लोर, करीमनगर, चित्तोर आणि गोदावरीच्या पश्चिमेकडील जिल्ह्यांमध्ये जास्त संख्येत एचआयव्हीबाधित आहेत.

आंध्रात गर्भवती स्त्रियांची मोफत चाचणी केली जाते. निष्काळजीपणामुळे जन्माला आलेल्या एचआयव्हीबाधित अर्भकांची संख्याही येथे जास्त आहे, ही अत्यंत वेदनादायी वस्तुस्थिती या सवेर्क्षणात लक्षात आल्याने राज्य सरकारने वेळीच उपाय न योजल्यास ही परिस्थिती हाताबाहेर जाईल, असा इशारा अभ्यासकांनी दिला आहे.

राज्यातील गुप्तरोग चाचणीच्या दवाखान्यांची संख्या 28 होती. आता ही संख्या 85 झाली असली तरी रोगाचा प्रसार पाहता दवाखान्यांची संख्या गरजेपेक्षा कमीच असल्याचे ध्यानात येते.

एड्सच्या रग्णांवर उपचार करताना त्यांना शारीरिकदृष्ट्या आणि त्याचबरोबर मानसिकदृष्ट्या बळकट बनविणे महत्त्वाचे असते. ही जबाबदारी संपूर्णपणे रुग्णाच्या कुटुंबियांसह, डॉक्टर्स आणि नसेर्सची असते. हा रोग झालेल्या व्यक्तिला योग्य औषधोपचार मिळाल्यास तो सामान्य माणसाप्रमाणे आयुष्य जगू शकतो.

दुदैर्वाने रुग्णाला समाजात मानहानीकारक वागणूक दिली जाते. अशाने न्यूनगंड निर्माण होऊन रुग्ण खचून जातो. रुग्णांमध्ये कोणताही भेदभाव न करता त्यांच्यावर उपचार करणे हे डॉक्टरांचे कर्तव्य असल्याचे मत अभ्यासक दमयंती यांनी व्यक्त केले.

या रोगाचे गांभीर्य लक्षात घेऊन राज्य सरकारने एड्स जागृती अभियानाला सुरुवात केली आहे. स्वयंसेवी संस्था, विद्याथीर् अशा सुमारे एक लाख लोकांना या अभियानात सामील करून घेतले जात आहे. या अभियाना अंतर्गत शहरांमधून आणि खेड्यांमधून एड्सला आळा घालण्यासाठी जागृती केली जाणार आहे.

या अभियानाचा प्रमुख हेतू राज्यातल्या तरुण पिढीला वाचविण्याचा असून त्यांना स्वसंरक्षणाबद्दल जागरूक करण्याचा असल्याचे दमयंती यांनी सांगितले.

 
</text>
</doc>
