<doc>
<docno>1117791.cms.txt</docno>
<text>
 
महामुंबई
 वीजटंचाईवर भाजपचे 30 रोजी रास्तारोको
[ Saturday, May 21, 2005  11:05:22 pm]


म. टा. प्रतिनिधी

मुंबई : राज्यातील वीज टंचाईस लोकशाही आघाडी सरकारच जबाबदार असून अद्यापही सरकार या प्रश्ानवर गंभीर नसल्याच्या निषेधार्थ 30 मे रोजी भारतीय जनता पक्षातफेर् राज्यभर रास्ता रोको आंदोलन केले जाणार आहे. या आंदोलनात माजी ऊर्जामंत्री व उपमुख्यमंत्री गोपीनाथ मुंडे, प्रदेशाध्यक्ष नितीन गडकरी यांच्यासह प्रमुख पदाधिकारी सहभागी होणार आहेत.

वीजटंचाई दूर करण्यासाठी प्रामाणिक प्रयत्नांऐवजी सरकार नुसता आभास निर्माण करीत आहे. वीज खरेदीचे प्रत्यक्ष करार करण्याऐवजी कधीही अस्तित्त्वात येणार नाही असे सांमजस्य- करार करून जनतेच्या डोळ्याज्त धूळफेक केली जात आहे. लोडशेडिंग कमी करण्यासाठी राज्याने 12 हजार मेगावॉट वीज निमिर्तीचे सामंजस्याचे करार केले आहेत. ही वीज निमीर्ती प्रत्यक्षात येण्यात अनंत अडचणी आहेत. भूसंपादन व अनुषंगिक 27 परवाने द्यावे लागतात. यासाठी सरकारने कोणतीही उपाययोजना केलेली नाही. प्रकल्प युद्धपातळीवर पूर्ण करण्यासाठी प्रयत्न हवे; मात्र राज्य सरकारकडून तसे काहीच करण्यात येत नसल्याचा आरोप नितीन गडकरी यांनी केला.

या प्रश्नवर राजकारण करण्याची आमची इच्छा नाही. राज्य सरकारमार्फत जे सकारात्मक प्रयत्न होतील, त्याला आमचा नेहमीच पाठिंबा राहील. पण सरकार गंभीर नसल्याने व वीज टंचाई दूर करण्यासाठी कोणतीही ठोस पाऊल उचलत नाही. सरकार उदासीन आहे. महाराष्ट्राला जादा विजेची गरज नाही असे शपथपत्र सरकारनेच कोर्टात दिले असल्याने आताची परिस्थिती निर्माण झाली असल्याचा आरोप त्यांनी केला. सरकारच्या उदासीन धोरणाचा निषेध करण्यासाठी 30 मे रोजी भाजपतफेर् राज्यभर रास्ता रोको आंदोलन केले जाणार आहे. या आंदोलनाचे नेतृत्व गोपीनाथ मुंडे हे औरंगाबाद येथे, तर आपण स्वत: नागपूर येथे, तसेच सरचिटणीस विनोद तावडे हे पुण्यात व माजी प्रदेशाध्यक्ष एकनाथ खडसे नाशिक येथे आंदोलनाचे नेतृत्व करणार असल्याची माहिती गडकरी यांनी दिली.

 
</text>
</doc>
