<doc>
<docno>1117647.cms.txt</docno>
<text>
 
संवाद
'हिरा' है सदा के लिए...
[ Saturday, May 21, 2005  07:12:51 pm]


पुरुष गवयांप्रमाणे बायकांनीही बसून गाण्याची मैफल करायची आणि नाटकात स्त्रियांच्या भूमिका स्त्रियांनीच करायच्या, या आज अंगवळणी पडलेल्या गोष्टींची सुरुवात गानहिरा हिराबाई बडोदेकर यांनी केली. सांस्कृतिक क्षेत्रातल्या स्त्री-पुरुष समानतेची अशी मुहूर्तमेढ रोवणाऱ्या हिराबाईंचा जन्म 29 मे 1905चा. जन्मशताब्दीनिमित्त या र्कत्या सुधारक गानकोकिळेचे हे स्मरण:

हिराबाईंनी डॉक्टर बनावं अशी, त्यांच्या आईची- ताराबाईंची खूप इच्छा होती. पण गाणं आईवडलांकडून उपजत लाभल्यानं त्या आईची इच्छा पुरी करू शकल्या नाहीत. वडील अब्दुलकरीम खान गात असताना, शिकवत असताना छोटी चंपाकली ऊर्फ चंपूताई लक्षपूर्वक ऐकत असे व वडील बाहेर गेले की सही- सही गात असे.

पुढे 1922 साली ताहिराबीबी अब्दुलकरीम खान यांच्यापासून वेगळ्या झाल्या. आधी सर्वांची नावं बदलली. स्वत: माहेरचं नाव लावलं- ताराबाई माने. मुलांसाठी सुरेशबाबू माने, कृष्णराव माने अशी नावं घेतली व मुलींना माहेरच्या गावाचं नाव दिलं- हिराबाई व कमलाबाई बडोदेकर. धाकट्या गीताईकरिता सरस्वती माने. गाण्याच्या रीतसर शिक्षणासाठी मुलांच्या काकांना- उस्ताद अब्दुल वहीद खान यांना ताराबाईंनी बोलावून घेतलं.

तो मराठी संगीत रंगभूमीचा सुवर्णकाळ! त्यामुळे ताराबाई मुलांना घेऊन मुंबईला आल्या. त्यांनी नूतन संगीत विद्यालय स्थापले. त्यात सुरेशबाबू शिकवू लागले. त्यांचे व हिराबाईंचे जलसे होऊ लागले. हळुहळू पैसा व प्रसिद्धी मिळायला लागली. मग याच विद्यालयाची नाट्यशाखा काढून जुन्या संगीत नाटकांबरोबरच 'युगांतर', 'जागती ज्योत' यासारखी नवी संगीत नाटके रंगभूमीवर आणली. पुरुषांनी स्त्रीपाटीर् बनण्याच्या जमान्यात हिराबाईंनी स्त्रीभूमिका करण्याचा मान पटकावला व इतरांचा मार्ग सुकर केला.

याचवेळी नाट्यगीतांची लोकप्रियता पाहून ग्रामोफोन कंपन्यांचं लक्ष या पदांच्या ध्वनिमुदिका बनवून विकण्याकडं गेलं. त्यावेळी सुंदराबाई जाधव ग्रामोफोन कंपनीकरिता रेकॉर्डस देत. हे माध्यम ताराबाईंनी हेरलं व सुंदराबाईंच्या मध्यस्थीनं फेब्रुवारी 1923 मध्ये 'हिज मास्टर्स व्हाईस'तफेर् मुंबईत हिराबाईंची गाणी मुदित झाली. ती सगळी शास्त्रीय संगीताची व अकॉस्टिक पद्धतीची म्हणजे र्कण्यामध्ये गाण्याची होती. त्यामुळे आवाज तितकासा स्पष्ट उतरलेला नाही. रेकॉर्ड लेबलवर 'मिस् हिराबाई' असं छापलंय. या सुमारे बारा रेकॉर्डस् असून (25 गाणी) 'पटवर्धन' नाटकातली पदं सोडली तर बाकी रागदारी आहे. त्यात त्यांनी पिलू, खमाज, काफी, दुर्गा, मालकंस, पूरिया, दुर्गा, कामोद, शंकरा, बागेश्री, भूम, भीमपलास, बिहाग, भैरवी सारखे राग गायले आहेत. 1924/25 मध्ये या रेकॉर्डस् करण्यात आल्या.

1924 मध्ये त्यांचं लग्न झालं व मग रेकॉर्ड लेबल्सवरही 'मिसेस हिराबाई' असं छापलं जाऊ लागलं. 1926 मध्ये त्यांच्या 'पटवर्धन' नाटकातल्या चार पदांच्या दोन रेकॉर्डस् वितरीत झाल्या. पाठोपाठ सुरेशबाबू माने यांची एक रेकॉर्ड करण्यात आली. त्यानंतर मात्र 1930 पर्यंत त्यांनी एकही रेकॉर्ड दिलेली नाही. रेकार्ड कॅटलॉगमध्ये 'त्यांच्या कंठातून निघालेले मंजुळ आलाप रसिकांच्या हृदयास जाऊन पोहोचतात,' असे म्हटले आहे.

हिराबाईंचा पहिला जाहीर जलसा मुंबईत 1921 साली वयाच्या सोळाव्या वषीर् गांधर्व महाविद्यालयाच्या वाषिर्कोत्सवात झाला. 1929 मध्ये 'संगीत सौभद'मधील त्यांची भूमिका गाजली व त्यातील पदांच्या ग्रामोफोन कंपनीनं रेकॉर्डस् बनवल्या. 1930-33 मध्ये सुरेशबाबू व कमलाबाई यांच्याबरोबर त्यांनी संगीत नाटकातून भूमिका केल्या. मैफिलींबरोबरच त्या नाट्यक्षेत्रात चमकत असतानाच 1934 मध्ये मेनका पिक्चर्सच्या 'सुवर्ण मंदिर' बोलपटात त्यांनी भूमिका केली. पुढे 1937 मध्ये शालिनी मूव्हीटोन, कोल्हापूरच्या 'प्रतिभा'मध्ये तर 1938 साली 'संत जनाबाई' व 1941 मध्ये 'म्युनिसिपालिटी' या बोलपटात त्यांनी भूमिका केल्या. 1947 मध्ये मुंबईच्या नवझंकार फिल्म्सच्या 'सवत' या हिंदी बोलपटात त्यांनी काम केलं. यातली फारच थोडी गाणी आज उपलब्ध आहेत.

1935 च्या सुमारास मुंबईत स्थापन झालेल्या 'ओडियन' कंपनीकरिता पुन्हा सुंदराबाईंच्या मध्यस्थीने हिराबाई व सुरेशबाबूंच्या रेकॉर्डस् घेण्यात आल्या. विशेष म्हणजे सुंदराबाईंच्या आग्रहामुळे खुद्द अब्दुलकरीम खान रेकॉर्डस् द्यायला राजी झाले. या खेपेला समोर कार्बन मायक्रोफोन असल्याने ध्वनिमुदण अत्यंत सुरेल उतरलं आहे. हिराबाईंनी साठेक गाणी तीसहून अधिक रेकॉर्डस्वर दिली. त्यात शास्त्रीय संगीत, नाट्यपदं, भजनं, ठुमरी, भावगीतं, गझल असं सगळं आहे. शिवाय 'शंभरावी मुलगी', 'सौभद', 'मंगलदेवता' व 'बाईविना बुवा' अशा नाटकातल्या गाण्या/संवादांच्या संचातही त्यांनी गायलं आहे. पुढं 1942 मध्ये ही कंपनी कोलंबिया कंपनीत विलीन झाली. त्या कोलंबिया लेबलावर हिराबाईंनी बरीच गाणी दिली. त्यातल्या 'उपवनी गात कोकिळा' व 'नंदलाला नाच रे ब्रिजलाला' या सुधीर फडके यांनी चाल दिलेल्या रेकॉर्डस्ची विक्रमी विक्री झाली.

1960 च्या सुमारास प्लास्टिकच्या तबकड्या सुरू झाल्या. त्यातही हिराबाईंनी सात मिनिटं वाजणाऱ्या ईपी रेकॉर्डवर अहिर भैरव, पूरिया कल्याण, श्याम कल्याण व भैरवी राग मुदित केले. पुढे लाँग प्लेईंगचा जमाना येईतो हिराबाई गायनी अभिनयाच्या क्षेत्रातून निवृत्त झाल्या होत्या. पण त्यांची 'ब्रिजलाला गडे', 'असारापसारा', 'पांडु नृपती जनक जया' आणि 'राधेकृष्ण बोल मुखसे' ही ध्वनिमुदित गाणी रसिकांच्या मनात कायमची कोरली गेली होती. तीसुद्धा ईपीवर आली.

1957 साली इंग्लंडहून प्रसिद्ध झालेल्या 'हिस्टरी ऑफ म्युजिक इन साऊंड'च्या पहिल्या एलपी रेकॉर्डमध्ये त्यांची तोडी रागातली 'कांकरिया जीना मारो' ही रेकॉर्ड घेण्यात आली. 1961 मध्ये मुलतानी/यमनची अत्यंत सुंदर एलपी घेण्यात आली, तर 1968 मध्ये त्यांनी व सरस्वती राणे यांनी मिळून गायिलेल्या चंदकंस व बसंतबहारची रेकॉर्ड निघाली व तिच्यावर या दोन्ही बहिणींचं अप्रतिम छायाचित्र आहे. या सगळ्याच ध्वनिमुदिका आज दुमिर्ळ होऊन बसल्या आहेत.

22 ते 37 पर्यंत म्हणजे करीम खान पैगंबरवासी होईतो कुटुंबियांत समेट होऊ शकला नाही. एकदोन प्रयत्न अयशस्वी झाले. मुलांची तबकडीवरची गाणी ऐकून करीम खान खूष होत, असं त्यांचं रसाळ चरित्र लिहिणाऱ्या कपिलेश्वरी बुवांनी लिहून ठेवलं आहे. नंतर मिरजेत खानसाहेबांचं स्मारक व्हावं, याकरिता हिराबाईंसकट सर्वच मुलांनी प्रयत्न केला.

34 ते 37 च्या 'ओडियन' कॅटलॉगमध्ये करीम खान, हिराबाई, कमलाबाई, सुरेशबाबू व सरस्वती माने यांच्या रेकॉर्डस्ची सूची व फोटो आहेत. कॅसेट टेपचा जमाना आल्यावर 1984 मध्ये खानसाहेब व हिराबाईंनी गायिलेल्या मराठी नाट्य व सुगम गीतांची एक ध्वनिफीत वितरित करण्यात आली. 94 मध्ये तर खानसाहेबांनी 1905 मध्ये मुदित केलेली 23 गाणी टेप व सीडीवर आली. 98 मध्ये 'क्लासिक गोल्ड' मालिकेत हिराबाईंच्या शास्त्रीय संगीतातल्या वीसेक रेकॉर्डस दोन टेपवर आल्या. त्यांच्या या जन्मशताब्दी वर्षात ग्रामोफोन कंपनीनं मुद्दाम काही गाणी सीडीवर आणल्याचं ऐकिवात नाही. ही सर्व गाणी एमपी-3, सीडीसारख्या माध्यमातून जपायला हवीत!

- सुरेश चांदवणकर

 
</text>
</doc>
