<doc>
<docno>1117789.cms.txt</docno>
<text>
 
महामुंबई
निर्माते-दिग्दर्शक सुबोध मुखर्जी यांचे निधन
[ Saturday, May 21, 2005  11:03:55 pm]


म. टा. प्रतिनिधी

मुंबई : 'जंगली', 'पेइंग गेस्ट' अशा गाजलेल्या चित्रपटांचे आणि अभिनेते शम्मी कपूर यांची 'इमेज' घडवून गेलेले निर्माते- दिग्दर्शक सुबोध मुखजीर् यांचे शनिवारी दीर्घ आजाराने रुग्णालयात निधन झाले. ते 84 वर्षांचे होते.

चित्रपटनिमिर्ती दिग्दर्शन आणि पटकथालेखनही केल्यावर गेली सुमारे 30 वषेर् निवृत्तच झालेल्या मुखजीर् यांना अलीकडे रक्ताचा कॅन्सर जडला. त्यावर गेले काही महिने उपचार सुरू होते. त्यांच्यामागे पत्नी कमला, सुभाष व संजय हे मुलगे तसेच अमेरिकेत राहणारी विवाहित कन्या आहेत. सन 1921 मध्ये 14 एप्रिलरोजी झाशी येथे जन्मलेले सुबोध मुखजीर् हे 'किस्मत'कार शशधर मुखजीर् यांचे बंधू. स्वातंत्र्योत्तर काळात हिंदी सिनेमाला तरुण करण्याचे, मनोरंजनाच्या या माध्यमाला तरुणाईच्या मौजमजेचा चेहरा देणारा 'ट्रेण्ड' सुरू झाला होता; त्या प्रवाहातील सुबोध मुखजीर् हे महत्त्वाचे नाव.

'जंगली'ने (1961) शम्मी कपूरची मस्तीत-धुंदीत नाचण्याची पद्धत लोकप्रियतेच्या टिपेला पोहोचवली... पण 'याहू' आणि 'अय्यय्या सूकू सूकू'च्या या जंगली आरोळ्या घुमण्यापूवीर्, 1955 च्या 'मुनीमजी' (देव आनंद) पासून हिंदी सिनेमाच्या प्रेक्षकाची नस सुबोध मुखजीर्ंना सापडली होती. निरुपा रॉयला रुपेरी पडद्यावर 'आई' बनवण्याचे काम या 'मुनीमजी'ने केले! देव आनंदला घेऊन 'पेइंग गेस्ट' त्यांनी 1957 मध्ये दिग्दशिर्त केला; त्याचवषीर् नसीर हुसेन दिग्दशिर्त 'तुमसा नही देखा'मधून शम्मी कपूरने धमाल सुरू केली. मात्र, शम्मीच्या 'अंगभूत गुणां'चा पुरेपूर वापर मुखजीर्ंनीच करून घेतला. साधनाच्या 'शागीर्द'चे आणि राखीच्या 'शमिर्ली'चे सुबोध मुखजीर् हे फक्त निर्माते होते; तर 'अप्रैल फूल', 'लव मैरिज', 'साज और आवाज', 'अभिनेत्री', 'तीसरी आंख' हे चित्रपट त्यांनी दिग्दशिर्त केले होते.

संदेश देणाऱ्या, प्रबोधन करू पाहणाऱ्या चित्रपटदिग्दर्शकांना त्याकाळी मिळे, तशी समीक्षकमान्यता सुबोध मुखजीर्ंना कधीच मिळाली नाही. राजमान्यता तर नाहीच. निर्माते, अगदी 'फिल्मफेअर'नेही दिग्दर्शक म्हणून त्यांना गुंगाराच दिला. दिग्दर्शक वा (काही सहलेखकांसह) पटकथाकार म्हणून त्यांनी, आपले नायक आणि नायिका लोकांना अधिक कसे आवडतील, कसे अधिक ठसतील नि यशस्वी होतील यावरच भर दिला. निर्माता म्हणून योग्यच असलेली ही पद्धत त्यांना दिग्दर्शकाचा मानमरातब देऊ शकली नाही.

 
</text>
</doc>
