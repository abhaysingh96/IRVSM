<doc>
<docno>1117653.cms.txt</docno>
<text>
 
संवाद
टोपी इतिहासजमा?
[ Saturday, May 21, 2005  07:19:17 pm]


काही माणसं विशिष्ट वेषातच ओळखता येतात. गणवेषातला कंडक्टर, गणवेषातलाच बसड्रायव्हर, एवढंच काय कँटिनमधला चहावालाही साध्या कपड्यांत तुमच्यासमोर आला तर तुम्ही त्याला पटकन् ओळखू शकणार नाही. पोस्टमनचेही तेच. रोज तुमच्या घरी येणारा पोस्टमन साध्या कपड्यात दिसला तर बहुधा त्याच्याकडे दुर्लक्ष करून तुम्ही पुढे जाता. यात त्या माणसाचा अनादर करण्याचा तुमचा हेतू नसतो. पण तरी असे होते खरे. आपल्याकडचा पोलिस हवालदार गणवेष न घालता पांढऱ्याशुभ्र झब्बा लेंगा घालून तुमच्यापुढे आला तर... असो, ही यादी फारच मोठी होईल. ब्रिटनमधल्या राजघराण्यासाठी असणाऱ्या लष्करी जवानाची भलामोठी टोपी हा ही त्यांचा खास ट्रेडमार्क. टोपी कसली, तो भलामोठा टोपच असतो. उत्तर अमेरिकेतल्या काळ्या अस्वलांच्या केसांपासून तो केलेला असतो. गेली दोन शतकं आपण या जवानाला हेच टोप घालताना पाहतो आहोत. परंतु, काळाप्रमाणे त्यानेही बदलावे, अशी मागणी पुढे आली. अर्थातच, प्राणिमित्रांनी ती केली आहे. अस्वलाच्या केसांपेक्षा कृत्रिम केसांपासून तो बनवावा, अशी त्यांची मुख्य मागणी आहे. राणी एलिझाबेथ पुढील आठवड्यात कॅनडाला जाणार आहेत. तेव्हा त्यांच्यापुढे अभिनव पद्धतीने ही मागणी पुन्हा एकदा ठेवली जाणार आहे. प्राणिमित्रांची संघटना 'पेटा'चे सदस्य अस्वलाचा वेष करून त्यांना भेटायला जाणार आहेत. ब्रिटनला अस्वलाची कातडी पुरविण्याचे काम प्रामुख्याने कॅनडा करते. त्यामुळे हा निषेध कॅनडात होणार आहे. तसे पाहता ही मागणी नवी नाही. हा टोप बदलावा, यासाठी दहा वषेर् प्रयत्न चालू आहेत. ब्रिटनचे संरक्षण खाते त्यासाठी दहा वषेर् वेगवेगळे प्रयोग करीत आहे. या आधी नायलॉनची फर बनविण्यात आली होती. पण त्यात ती पाणी शोषून घेत नाही, तिचा रंग खराब होतो आणि ती चिकटून राहते, असे दिसल्याने हा प्रयत्न सोडून देण्यात आला. लष्कराच्या पाच तुकड्या हे टोप घालतात. ग्रेनेडिअर, वेल्श, आयरिश, स्कॉट्स आणि कोल्डस्ट्रीम गार्डस हे ते पाचजण आहेत. बकिंगहॅम पॅलेस आणि राजघराण्याची इतर घरे यांचे ती रक्षण करतात. या एका टोपीची किंमत 1218 डॉलर म्हणजे जवळपास 55 हजार रुपये असते. त्या 20 ते 40 वषेर् चांगल्या टिकू शकतात. या टोप्यांसाठी अस्वलांची मुद्दाम हत्या करण्यात येत नाही, असे लष्कराचे म्हणणे असले तरी प्राणिमित्रांना ते मान्य नाही. चित्त्याच्या कातडीपासूनही यापूवीर् जवानांसाठी टोप्या बनत. आता तशीच दिसणारी कृत्रिम कातडीची टोपी बनविली जाते. मग अस्वलांना ती सूट का नाही, असा त्यांचा सवाल आहे.

- अशोक पानवलकर

 
</text>
</doc>
