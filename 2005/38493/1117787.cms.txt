<doc>
<docno>1117787.cms.txt</docno>
<text>
 
महामुंबई
नाटकाचा कॉपीराइट नाटककाराकडेच!
[ Saturday, May 21, 2005  11:01:48 pm]


म. टा. सांस्कृतिक प्रतिनिधी

मुंबई : नाटकाचे सेन्सॉर प्रमाणपत्र आपल्या नावावर असेल तर त्या नाटकाचे हक्क आपल्याकडे असतात, अशा भ्रमात गेली काही वषेर् असलेल्या मराठी नाट्य निर्मात्यांना 'कळा या लागल्या जीवा' या नाटकासंदर्भात मुंबई सिटी सिव्हिल कोर्टाने दिलेल्या निर्णयाने चपराक बसली आहे. नाटकाचे हक्क नाटककाराकडेच असतात, यावर शिक्कामोर्तब करून कोर्टाने निर्मात्या लता नावेर्कर यांचा अधिकाराचा दावा फेटाळला आहे.

लता नावेर्कर यांनी ' चिंतामणी' संस्थेतर्फे 'कळा...' हे नाटक रंगभूमीवर आणले; परंतु काही प्रयोगांनंतर ते बंद केले. त्यानंतर दिनू पेडणेकर यांनी 'साईसाक्षी' संस्थेतफेर् ते चालवायला घेतले, तेव्हा मात्र त्यास चांगले उत्पन्न होऊ लागले. या संस्थेने नाटकाचे 75 प्रयोग केले असून अजूनही ते रंगभूमीवर चालू आहे. मात्र या नाटकाचे सेन्सॉर प्रमाणपत्र आपल्या नावे असल्यामुळे नाटकाचे हक्क आपल्याकडेच असून दुसरी संस्था हे नाटक करू शकत नाही, असा दावा लता नावेर्कर यांनी केला. कोर्टाने हा दावा फेटाळत सेन्सॉर प्रमाणपत्र हे संहितेस दिलेले असते, त्यावरून मालकी हक्क ठरत नाही, असा निर्णय दिला. जोवर लेखक लेखी स्वरूपात नाटकाचे हक्क दुसऱ्यास देत नाही तोवर ते त्याच्याच स्वाधीन असतात आणि 'कळा...'चे लेखक किरण पोत्रेकर यांनी असा लेखी करार नावेर्कर यांच्याशी केला नसल्याने पोत्रेकरांकडेच शाबूत राहतात, असे कोर्टाने म्हटले आहे.

मराठी व्यावसायिक रंगभूमीवर गेल्या काही वर्षांपासून नाटकाच्या स्वामित्व हक्काबद्दल निर्मात्यांत असलेल्या गैरसमजाला या निर्णयाने धक्का मिळाला आहे. काही वर्षांपूवीर् सेन्सॉर बोर्डाने प्रमाणपत्रासाठीची फी वाढवून एक हजार रुपये केली, तेव्हापासून हा समज बळावला होता. निर्माते प्रमाणपत्रासाठी आपल्यानावे अर्ज करत व तेच आपल्याकडे हक्क असल्याचा पुरावा म्हणून लेखकास दाखवत. लेखी व्यवहार करण्याची प्रथा नसल्यामुळे या गैरसमजास खतपाणी मिळाले.

यासंदर्भात नाट्यसंमेलनाध्यक्ष नाटककार सुरेश खरे म्हणाले, 'कायद्याच्या अज्ञानातून झालेला हा समज आहे. नावेर्कर यांनी समंजस माणसाचा सल्ला घेतला असता तर अनर्थ टळला असता. खरंतर लेखकांना कॉपीराइट कायद्याबद्दल सज्ञान करण्याची गरज आहे. नाटककार संघाने हे करण्याची गरज आहे. नाटककाराने निर्मात्याला नाटक देताना कशा पद्धतीने करार करावा याचा किमान आराखडा तयार करायचा माझा विचार आहे. लेखकाला निर्मात्याने किमान प्रयोगांची हमी द्यायला हवी व तेवढे प्रयोग शक्य नसल्यास त्याची रॉयल्टी त्याला मिळावी.'

नाटककार विवेक लागू म्हणाले, 'निर्माता नाटकाला न्याय देत नसेल, निमिर्तीत हेळसांड करत असेल तरी नाटककार नाटक थांबवू शकतो. तसा त्याला कायद्याने अधिकार आहे. 1998 मध्ये मच्छिंद कांबळी यांनी 'माझं छान चाललंय ना!' हे मी लिहिलेलं नाटक केलं; पण नाटकाच्या गुणात्मक वाढीसाठी कबूल केलेल्या गोष्टी त्यांनी न केल्यामुळे मी ते त्यांच्याकढून काढून घेतलं होतं.'

नाटककार रत्नाकर मतकरी म्हणाले, 'निर्मात्यांकडे लेखी स्वरुपात हक्क दिलेले नसले तरी काही ना काही करून, बनावट पुरावे देऊन दुसऱ्याची निमिर्ती ते थांबवू शकतात. तेवढं उपदव मूल्य त्यांच्यात आहे.' अर्थात कोर्टाच्या नव्या निकालामुळे आपल्या कॉपीराइटबाबत लेखक जागरुक होण्यास सुरुवात झाली आहे.

 
</text>
</doc>
