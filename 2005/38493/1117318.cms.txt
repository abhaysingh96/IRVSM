<doc>
<docno>1117318.cms.txt</docno>
<text>
 
देश-विदेश
चॅपेल यांच्या 'शिकवणी'ची फी एक कोटी!
[ Saturday, May 21, 2005  12:11:37 am]


वृत्तसंस्था

नवी दिल्ली : 'खेळायचे ते जिंकायसाठीच!' असे जीवनविषयक तत्त्वज्ञान असलेला ऑस्ट्रेलियाचा धूर्त कर्णधार ग्रेग चॅपेल यांच्यावर अखेर गेल्या काही महिन्यांत ढिल्या पडलेल्या भारतीय क्रिकेट संघात 'जान' आणण्याची जबाबदारी सोपवण्यात आली आहे! या नव्या प्रशिक्षकाच्या शिकवणीची फी आहे तब्बल एक कोटी रुपये!

जॉन राईट यांच्यानंतर भारतीय क्रिकेट संघाचा नवा 'कोच' कोण असेल ही चर्चा महिनाभर चालू होती. शुक्रवारी त्या चचेर्वर पडदा पडला आणि ही माळ ऑस्ट्रेलियाचे माजी कर्णधार व शैलीदार फलंदाजीबद्दल साऱ्या क्रि केटविश्वातून आदर संपादन करणारे गेग चॅपेल यांच्या गळ्यात पडली आहे. चॅपेल यांच्या हातात पुढील दोन वर्षांसाठी भारतीय संघ सोपवण्यात आला असून याच काळात वेस्ट इंडिजमध्ये होणाऱ्या विश्वचषक स्पधेर्चा समावेश असल्याने चॅपेल यांच्या निवडीला विशेष महत्त्व आहे.

अर्थात चॅपेल यांना हा सन्मान सहजासहजी लाभला नाही. डेस्मन्ड हेन्स, टॉम मुडी यांच्याबरोबरच 1983 मध्ये भारताला विश्वचषक मिळवून देण्यात मोलाची कामगिरी बजावणारे मोहिंदर अमरनाथ यांच्याशी त्यांची लढत होती. संदीप पाटील हे आणखी एक भारतीय नाव या स्पधेर्त होते. पण पहिला चेंडू पडण्यापूवीर्च त्यांनी आपली पॅड्स उतरवली, तर 'हम किसीसे कमी नहीं', असे सांगणारे अमरनाथ 'कम्प्युटरमधील मंदगती गोलंदाजी'मुळे मागे पडले, असे सांगण्यात येते. अखेरच्या षटकात हेन्स व मुडी यांच्यापेक्षा चॅपेल यांच्या अनुभवाला निवड समितीने अधिक पसंती दिली.

सुनील गावस्कर, रवी शास्त्री, वेंकटराघवन या माजी कर्णधारांसह भारतीय क्रिकेट नियामक मंडळाचे अध्यक्ष रणबीर महेंद तसेच माजी अध्यक्ष जगमोहन दालमिया या सहा जणांच्या निवड समितीने चॅपेल यांच्या नावावर एकमताने शिक्कामोर्तब केले.

निवड झाल्यानंतर गेग चॅपेल म्हणाले, 'काही गोष्टींबाबत तुम्हाला तडजोड करता नाही आणि त्या म्हणजे तयारी, सर्वस्व झोकून देण्याची वृत्ती आणि शिस्त. आंतरराष्ट्रीय पातळीपर्यंत मजल मारल्यानंतर तुमच्यातील गुणवत्तेला या गुणांची जोड दिली तरच तुमचा टिकाव लागू शकतो. कोच म्हणून खेळाडूंकडून सर्वस्व घेण्याची मी जेव्हा अपेक्षा करतो, तेव्हा मला दिवसाचे चोवीस तास आणि वर्षाचे बारा महिने संघाचा विचार करायला हवा आणि तो मी करणार!'

 
</text>
</doc>
