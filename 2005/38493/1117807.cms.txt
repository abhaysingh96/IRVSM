<doc>
<docno>1117807.cms.txt</docno>
<text>
 
महामुंबई
ठाणे जिल्ह्यातील वाहतुकीचे प्रश्न् प्राधिकरणाकडे
[ Saturday, May 21, 2005  11:51:45 pm]


म. टा. प्रतिनिधी

ठाणे : ठाणे जिल्ह्यातील सर्व महानगरपालिका क्षेत्रातील वाहतूक प्रश्नावर एकत्र तोडगा काढण्यासाठी तसेच त्यांचे योग्य व्यवस्थापन करण्यासाठी स्वतंत्र वाहतूक प्राधिकरण स्थापन करण्याचा विचार असल्याची माहिती राज्याचे मुख्य सचिव आर. एम. प्रेमकुमार यांनी ठाण्यात दिली.

मुंबई महानगर प्रादेशिक विकास प्राधिकरणाचे (एमएमआरडीए) ठाणे जिल्ह्यात सध्या असलेले 40 टक्के क्षेत्र, 70 टक्क्यांपर्यंत वाढवण्याचे तसेच 'एमएमआरडीए'वर ठाणे जिल्ह्याचे प्रतिनिधी नियुक्त करण्याचे सूतोवाचही मुख्य सचिवांनी केले. याच संस्थेमार्फत ठाणे जिल्ह्यातील क्षेत्रांचा विकास करण्यासंदर्भात चर्चा करण्यासाठी तसेच महत्त्वाच्या समस्यांची माहिती घेण्यासाठी मुख्य सचिव प्रेमकुमार यांच्या अध्यक्षतेखाली ठाण्याच्या जिल्हाधिकारी कार्यालयात शनिवारी बैठक झाली.

सुमारे चार तास चाललेल्या या बैठकीस महसूल विभागाचे प्रधान सचिव एस. एस. हुसेन, कोकण विभागीय आयुक्त रमेश उबाळे, नागरी प्रशासन विभागाचे संचालक सुनील सोहनी, विशेष प्रकल्प अध्घ्किारी संजय उबाळे, ठाण्याचे जिल्हाधिकारी नंदकुमार जंत्रे, मीरा- भाईंदरचे आयुक्त आर. डी. शिंदे, भिवंडीचे आयुक्त शिवमूतीर् नाईक, ठाण्याचे आयुक्त संजय सेठी, उल्हासनगरचे आयुक्त रामनाथ सोनावणे आदी उपस्थित होते. 'मुंबई मेकओव्हर' प्रकल्पात सहकार्य करणाऱ्या जागतिक बँकेचे दोन पदाधिकारीही या बैठकीला उपस्थित होते. विकासाची उत्तम क्षमता असलेल्या या क्षेत्रातही जागतिक बँकेकडून आथिर्क सहकार्य मिळवण्याचा प्रशासनाचा प्रयत्न आहे.

ठाणे जिल्ह्यातील ज्या क्षेत्रांमध्ये विकास होण्याची क्षमता आहे त्यांचा नियोजनबद्ध विकास कार्यक्रम आखण्याबाबत या बैठकीत प्राथमिक विचारविनिमय झाला. कोणत्या जागांचा विकास करता येईल याचे 'सॅटेलाईट मॅपिंग' करण्यात येणार आहे. या भागात कोणताही वाली नसलेली सुमारे 460 गावे आहेत. त्यांचाही विचार या विकास योजनेत केला जाईल, असे प्रेमकुमार म्हणाले.

सन 2026 पर्यंत ठाणे आणि परिसरातील वाहतूकीत कशी आणि कोणत्या स्वरुपाची वाढ होईल हे लक्षात घेऊन 'एमएमआरडीए'ने पावले उचलण्यास सुरुवात केली आहे. परंतु आता 'स्पेशल इकॉनॉमिक झोन', सी लिंक यामुळे या भागात रोजगाराच्या संधी मोठ्या प्रमाणावर उपलब्ध होणार आहेत. त्यामुळे येथील निवारा, पाणी आदींचे नियोजन करणे आवश्यकच असून त्याप्रमाणे आखणी करण्यात येईल. भविष्यातील गरजा ओळखून 'एमएमआरडी'ने आताच जमिनी संपादन करण्यास सुरुवात करायला हवी, असे मत प्रेमकुमार यांनी व्यक्त केले.

'डेव्हल्पमेंट चाजेर्स' वाढवून महापालिकांना उत्पन्नांचा स्त्रोत निर्माण करून देण्याची सूचना या बैठकीत महापालिका आयुक्तांनी केली. त्यावर मुख्य सचिवांनी सकारात्मक प्रतिसाद दिला. तसेच ठाणे जिल्ह्यात विकासाला रेल्वेकडून येणाऱ्या अडथळ्यांविषयी मुख्य सचिवांनी माहिती घेतली.

 
</text>
</doc>
