<doc>
<docno>1117734.cms.txt</docno>
<text>
 
क्रीडा
एका दिवसात 20 गडी गारद
[ Saturday, May 21, 2005  08:59:52 pm]


म. टा. क्रीडा प्रतिनिधी

मुंबई : कर्नाटक स्पोर्टिंगची खेळपट्टी यंदा फलंदाजांसाठी कर्दनकाळ ठरते आहे याचा अनुभव आज एल्फ चषकाच्या लढतीत पुन्हा एकदा आला. आज एका दिवसात 20 गडी गारद झाले. तेंडुलकर संघाच्या 219 धावांसमोर आज कर्नाटक राज्य क्रिकेट अॅकॅडमी संघ 84 धावांतच गारद झाला. लेगस्पीनर निनाद कुळकणीर् याने पाच ते रोहन मयेकर (3 बळी) व महम्मद झैद शेखने दोन बळी मिळवून कर्नाटक अॅकॅडमीचा डाव झटपट गुंडाळून तेंडुलकर संघाला 135 धावांची आघाडी मिळवून दिली. चेंडू भरपूर वळणाऱ्या आणि अनियमित उसळणाऱ्या या खेळपट्टीवर कर्नाटक क्रिकेट अॅकॅडमीने तेंडुलकर संघाला दुसऱ्या दिवसाचा खेळ संपताना 109 धावांत बाद केल्याने त्यांच्यासमोर विजयासाठी 245 धावा फटकाविण्याचे आव्हान आहे. डावखुरा वेगवान गोलंदाज रोहन के. पी. याने दुसऱ्या डावातही फिरकी गोलंदाजी करून चार बळी तर भरत कोंडाजीने पाच बळी मिळविले.

एल्फ वरील लढतीत गावसकर संघाने कॅडेन्सवर पहिल्या डावात 85 धावांची आघाडी घेतल्यानंतर कॅडेन्सने दुसऱ्या दिवसअखेर 3 बाद 203 धावा केल्या आहेत. परिक्षित जाधव (70) व प्रयाग भाटी (42) यांनी चौथ्या विकेटसाठी 102 धावांची अभेद्य भागी रचली.

सामन्यांचे निकाल : तेंडुलकर संघ : 219 व 109 (तन्मय जाधव 28, साहिल खेर 30, रोहन के. पी. 29 धावात 4 बळी, भरत कोंडाजी 36 धावात 5 बळी) वि. कर्नाटक राज्य क्रिकेट अॅकॅडमी : 84 (निहाल उन्नी 19, निनाद कुळकणीर् 23 धावात 5 बळी, रोहन मांजरेकर 19 धावात 3 बळी).

कॅडेन्स : 108 व 3 बाद 203 (चेतन तेलंग 43) वि. गावसकर संघ : 103 (गौरव जठार 44, चिन्मय महाडकर नाबाद 30).

 
</text>
</doc>
