<doc>
<docno>1117696.cms.txt</docno>
<text>
 
विज्ञान-तंत्रज्ञान
सौरशक्ती आपल्या हाताशी
[ Saturday, May 21, 2005  08:16:58 pm]


राज्यातील लोडशेडिंगचे ग्रहण सुटेपर्यंत लोकांनी वीजेचा जपून वापर करा, लोडशेडिंगला सहकार्य करा, अशा सूचना सरकारने केल्या आहेत. परंतु भरपूर सूर्यप्रकाशाची देणगी असलेल्या भारतात या ऊजेर्चा व्यवहारात वापर करण्याचे प्रयत्न होत नाहीत. खरे तर सूर्याच्या ऊजेर्चा उपयोग केल्यास विजेचे नवे प्रकल्प उभारण्याची कदाचित घाई करावी लागणार नाही.

घरात आंघोळीचे पाणी गरम करण्यासाठी विजेवर चालणाऱ्या गिझरचा वापर होतो. त्याऐवजी सोलर वॉटर हीटरचा उपयोग केल्यास पाच माणसांच्या कुटुंबाची वर्षाला 1500 युनिट वीज वाचू शकते. म्हणजेच वर्षाला पाच- साडेपाच हजार रुपयांच्या बचतीची संधी. सोलर वॉटर हीटर बाजारात उपलब्ध आहेत. मात्र, थोडे शिकण्याची तयारी असेल तर काही तासांच्या प्रशिक्षणातून आपणही घरात सोलर वॉटर हीटर कितीतरी स्वस्तात तयार करू शकतो.

बाजारातील 125 लिटर क्षमतेचे सोलर वॉटर हीटर 18 ते 22 हजार रुपयांना मिळतात. तर आपण प्रशिक्षण घेतल्यास केवळ 11 ते 12 हजारांत हिटर बनवू शकतो. शिवाय स्वत: बनवल्यामुळे देखभालीच्या खर्चाला कात्री आलीच. बरे, हीटर बनवायला लागणाऱ्या वस्तू आपल्या परिसरात सहज उपलब्ध असतात. उदा. तांब्याचा ट्युब, स्टीलची टाकी, काच, कापूस व इतर काही वस्तू.

मराठी विज्ञान परिषद दर महिन्याला 'सोलर वॉटर हीटर' बनवण्याचे प्रात्यक्षिक देते. अभय यावलकर हे प्रशिक्षण देतात. परिषदेने एप्रिल 2001पासून प्रशिक्षण सुरू केले असून महिन्याला 40 जण याचा लाभ घेतात. आजपर्यंत दोन हजार लोकांनी सोलर वॉटर हिटर बनवण्याचे प्रशिक्षण घेतले असून, त्यातील किमान 700 लोकांनी सोलर वॉटर हिटरचा प्रयोग घरी केला आहे. तर प्रशिक्षण घेतल्यातील सहा-सात स्वत:चे व्यवसायही सुरू केलेत, अशी माहिती यावलकर यांनी दिली.

लोडशेडिंगमुळे लोकांना पारंपरिक उजेर्चे महत्व पटले आहे. मात्र, या उजेर्चा व्यवहारात कसा उपयोग करावा याची माहिती नाही. म्हणून म. वि. परिषदेने प्रात्यक्षिकाच्या माध्यमातून प्रशिक्षण वर्ग सुरू केले. हे प्रशिक्षण देण्याअगोदर यावलकर यांनी 10 वषेर् राज्यातील अनेक शाळांतून सोलर कुकर व सोलर वॉटर हिटरची माहिती देण्याचे काम केले. यामुळे पारंपरिक उजेर्चा उपयोग करा असा संदेश गेला मात्र व्यवहारात उपयोग झाला नाही.

प्रशिक्षण सुरू केल्यानंतर खर्चाची तयारी दाखविणाऱ्यांना याचा खूप उपयोग झाल्याचे यावलकर सांगतात. 10 ते 12 हजार रुपये खर्च करू शकणाऱ्या लोकांनी सोलर वॉटर हीटरच उपयोग केल्यास राज्यावरच्या लोडशेडिंगचा प्रभाव नक्कीच कमी होईल, असा विश्वास त्यांना वाटतो.

अधिक माहितीसाठी संपर्क : मराठी विज्ञान परिषद, चुनाभट्टी (मुंबई) दूरध्वनी क्र.25224714, 25226268. अभय यावलकर 9870052627.

- अविनाश चंदने

 
</text>
</doc>
