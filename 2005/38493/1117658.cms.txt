<doc>
<docno>1117658.cms.txt</docno>
<text>
 
संवाद
मराठी गडी यशाचा धनी
[ Saturday, May 21, 2005  07:23:37 pm]


.....गेल्याच आठवड्यात प्रशासकीय सेेवा परीक्षांचा निकाल जाहीर झाला. आयएएस, आयपीएस, आयएफएस आदी सेवांसाठी सुमारे चारशे गुणवंतांची निवड करण्यात आली. त्या यादीत केवळ 26 नावे महाराष्ट्रातून होती. दिलासा देणारी गोष्ट एवढीच की, प्रशासकीय सेवा परीक्षेच्या इतिहासात बहुधा प्रथमच पहिल्या वीस क्रमांकांमध्ये पाच क्रमांक महाराष्ट्राच्या वाट्याला आले. गेल्या वषीर्च्या तुलनेत राज्यातून पास होणाऱ्या विद्यार्थ्यांचे प्रमाण कमी झाले असले तरी पहिल्या शंभरातील आकडेवारी मात्र बऱ्यापैकी सुधारली आहे....

इंजिनिअरींग, मेडिकल, कॉम्प्युटर, मॅनेजमेंट, फायनान्स, कॉपोर्रेट ज्या ज्या म्हणून आधुनिक आणि अत्याधुनिक क्षेत्रांची वाट उपलब्ध आहे, तिची वहिवाट करण्यात मराठीजन अग्रेसर असल्याचे चित्र सातत्याने दिसते आहे. व्यक्तिगत कर्तृत्व गाजवण्यासाठी खुले असणारे कोणतेही क्षेत्र घ्या, तेथे मराठी कर्तृत्वाचा झेंडा फडकलेला नाही, असे नाही. मराठीभिमानाच्या पलीकडे जाऊन असे म्हणता येईल की, 'झाकली मूठ सव्वा लाखाची' अशा नेमस्त वृत्तीने जगणाऱ्या समाजांपैकी मराठी समाज नाही, हे वारंवार सिद्ध झालेले आहे.

त्यामुळेच, राजकारण, समाजकारण, अर्थकारण यांच्यापासून ते सांस्कृतिक अधिसत्ता गाजवणाऱ्या मराठी कर्तृत्वाच्या विस्तृत सीमारेषांच्या आत 'भारतीय प्रशासकीय सेवा' हे क्षेत्र अजूनही ओझरत्या स्पर्शाइतक्याच अंतरावर का राहिले, याचा शोध घेण्याचा प्रयत्न आता विचारवंत आणि संशोधकांनी तातडीने करायला हवा. मराठी वृत्ती अशा संकुचित अर्थाने नव्हे, तर उत्तर आणि दक्षिण भारतीय जितक्या प्रभावीपणे ही स्पर्धा जिंकतात, तितक्याच प्रभावीपणे मराठीजनांनी ही स्पर्धा जिंकायला हवी, या धारणेतून हे संशोधन होण्याची गरज आहे.

माजी सनदी अधिकारी सदाशिवराव तिनईकर यांनी या संदर्भात, मराठी-अमराठी या वादात न जाता, भरपूर मुलांनी पास व्हावे, देशभरात कोठेही प्रामाणिकपणे उत्तम सेवा करावी आणि निष्ठेने देशसेवेचे व्रत जोपासावे, अशी इच्छा व्यक्त केली. प्रांतीय अस्मिता न बाळगता काम करावे म्हणून तर अखिल भारतीय सेवांची निमिर्ती झाली. त्यामुळे आपल्याकडे मराठी अधिकारी कमी दिसतात. पण इतर प्रांतीय जास्त असतात, असे म्हणण्यात काहीच हशील नाही, असेही स्पष्ट केले. उत्तीर्ण होणाऱ्यांच्या टक्केवारीत मात्र अजूनही भरपूर वाढ व्हायला हवी, अशी अपेक्षाही त्यांनी व्यक्त केली.

गेल्याच आठवड्यात प्रशासकीय सेेवा परीक्षांचा निकाल जाहीर झाला. आयएएस, आयपीएस, आयएफएस आदी सरकारी सेवांसाठी सुमारे चारशे गुणवंतांची निवड करण्यात आली. त्या यादीत केवळ 26 नावे महाराष्ट्रातून होती. दिलासा देणारी गोष्ट एवढीच की, प्रशासकीय सेवा परीक्षेच्या इतिहासात बहुधा प्रथमच पहिल्या वीस क्रमांकांमध्ये पाच क्रमांक, महाराष्ट्राच्या वाट्याला आले. गेल्या वषीर्च्या तुलनेत राज्यातून पास होणाऱ्या विद्यार्थ्यांचे प्रमाण कमी झाले असले तरी पहिल्या शंभरातील आकडेवारी मात्र बऱ्यापैकी सुधारली आहे.

देशभरात पाचवा आणि राज्यात पहिला आलेला मनीष कुमार, सातव्या क्रमांकावरचा डोंबिवलीचा श्रावण हडीर्कर, सासवडचा विशाल सोळंकी (आठवा), अमित तेलंग (अकरावा), तुकाराम मुंढे (विसावा), किरण गिते (89) आणि राजेश पाटील (91), अरिफ शेख (94) यांच्याबरोबरच कैलास गाडकवाड, शारदा निकम, संदीप कदम, अमित तेलंग, शुक्राचार्य जाधव, वंदना मोहिते, संजय दराडे, विशाल सानप, मल्लिकाजूर्ून उत्तुरे, नितीन वाघमोडे, विलास शिंदे, सतीश जाधव, हर्षद वेंगुलेर्कर, नीलेश भराणे असे एकूण 26 विद्याथीर् उत्तीर्ण झाले असून त्यांच्यापैकी तब्बल 21 विद्याथीर् हे राज्य प्रशासकीय प्रशिक्षण संस्थेचे विद्याथीर् आहेत.

'हाती असलेल्या अधिकारांचा वापर करून सर्वसामान्यांसाठी आम्हाला काहीतरी करायचे आहे. आमच्या प्रयत्नांतून त्यांच्या चेहऱ्यावर उमटणारे समाधान हे पैसा आणि प्रतिष्ठेपेक्षा खूप वरचे असेल, त्यामुळेच खासगी कंपन्यांमधील तगड्या पगारापेक्षा प्रशासकीय सेवांचे आव्हान स्वीकारणे आम्ही पसंत केले, अशी प्रतिक्रिया राज्यातून दुसऱ्या आलेल्या श्रावण हडीर्करने व्यक्त केली आहे. पहिल्या प्रयत्नांत अडीचशेच्या पुढे नंबर आल्यावर मिळालेल्या सेवेत समाधान न मानता पुन्हा दुप्पट मेहनत करून त्याने थेट सातव्या क्रमांकापर्यंतचा प्रवास केला. हा प्रवास सोपा खचितच नव्हता. परंतु असाध्यही नव्हता.

नेमके हेच तर म्हणणे आहे, अलीकडच्या काळात आयएएस झालेले प्रशांत लोखंडे, अजित जोशी यांच्याशी चर्चा करताना लक्षात येते की, गुणवत्ता, परिश्रम, जिद्द यात कोठेही उण्या नसलेल्या मराठी तरुणांना अजूनही प्रशासकीय सेवांचे 'ग्लॅमर' लक्षात का येत नाही? त्याच्याविषयीची जागरुकता वाढत का नाही? याविषयी त्यांच्या मनातही खंत आहे.

देशात विशेषत: हिंदीभाषक पट्ट्यात शालेय स्तरावर प्रशासकीय सेवा परीक्षांसाठी तयारी करून घेण्यास सुरुवात होते. परंतु वारेमाप संधीचे मोकळे आकाश असलेल्या मुंबईत मात्र त्याबाबत उदासिनता दाखवली जाते, असे काहीसे विरोधी चित्र उभे राहते. या प्रश्नावर विचार करण्यासाठी आणि केवळ त्यावरच विसंबून न राहता ठोस कृती करण्यासाठी राज्य प्रशासकीय प्रशिक्षण संस्था, ठाणे महानगरपालिकेची चिंतामणराव देशमुख प्रशासकीय प्रशिक्षण संस्था या संस्था अथक प्रयत्न करीत आहेत. त्यांना जोड देण्यासाठी अविनाश धर्माधिकारी यांचे चाणक्य मंडल, अजित पडवळ यांची लक्ष्य अकॅडमी, युनिक, आयडीयल या इतर अकॅडमींमधून सातत्याने प्रयत्न सुरू आहेत. केवळ केंदीय लोकसेवा आयोगाच्याच नव्हे तर राज्य लोकसेवा आयोगाच्या परीक्षा आणि इतरही स्पर्धा परीक्षांमध्ये मराठी मुलांनी सहभागी व्हावे आणि यश मिळवावे यासाठी या संस्था काम करतात.

1999मध्ये राज्यातून मुख्य परीक्षेला 238 विद्याथीर् बसले आणि त्यापैकी 29 उत्तीर्ण झाले. तर 2000मध्ये 240 विद्याथीर् बसले आणि 35 उत्तीर्ण झाले. 2003 साली उत्तीर्ण होणाऱ्यांचं प्रमाण 40च्या घरात होते. तर यंदा तो आकडा 26 इतका झाला आहे. याचाच अर्थ टक्केवारीत फारसा फरक पडला नाही. परंतु त्याचवेळी साधारणपणे आर्टसच्या विद्यार्थ्यांनी 'युपीएसी'ची परीक्षा द्यावी हा कल बदलून आता इंजिनिअरींग, मेडिकल, मॅनेजमेंटमधील मुलेही या परीक्षांकडे वळू लागली आहेत आणि त्यामुळे स्पर्धा विलक्षण वाढली आहे. यंदा उत्तीर्ण झालेल्या मुलांमध्ये इंजिनिअर (7), बी.ए किंवा एम. ए. (6), मेडिकल (4), अॅग्रीकल्चर (2), बीएस्सी (2), एम. कॉम. (1), एमबीए (1) या क्षेत्रात आधीच 'मास्टरी' मिळवून आलेल्या विद्यार्थ्यांचा समावेश आहे.

राज्य प्रशासकीय प्रशिक्षण संस्थेच्या अध्यक्ष डॉ. निशा पंडित यांच्या मते, ही परीक्षा देण्यापूवीर् विद्यार्थ्यांनी त्यांच्या मनातील सगळे गैरसमज, पूर्वग्रह, न्यूनगंड दूर करायला हवेत. मराठी वाङमय घेण्यापेक्षा सायन्स किंवा गणितावर आधारीत विषय निवडले तर 'स्कोअरिंग' चांगले करता येईल, असा अनेकांचा समज असतो. तो चुकीचा आहे. कितीतरी 'हाय रँक'वाल्या विद्यार्थ्यांनी मराठी वाङमय हा विषय घेतला आहे. श्रावण हडीर्कर, अजित जोशी, भूषण गगराणी ही त्यापैकी काही नावे सांगता येतील.

दुसरी गोष्ट म्हणजे मराठीचा न्यूनगंड सोडून द्यावा. 'युपीएससी'कडून मराठी आणि बिगरमराठी विद्यार्थ्यांमध्ये कोणताही भेदभाव केला जात नाही. संपूर्ण परीक्षा मराठी माध्यमातून देता येते. परीक्षेनंतरची मुलाखतही मराठीतून देता येते. त्यामुळे मराठीतून परीक्षा देणाऱ्यांची संख्या मोठी आहे. परंतु, मराठीत परीक्षा देणे म्हणजे इंग्रजी किंवा हिंदीकडे पूर्ण दुर्लक्ष करणे असे नव्हे. कारण दहावीच्या स्तरावरचे इंग्रजी तुम्हाला उत्तम यायलाच हवे कारण त्याचा एक पेपर असतो. आणि त्यात उत्तीर्ण होणे आवश्यक असते. त्याचबरोबर प्रश्नपत्रिका इंग्रजी आणि हिंदी या दोनच भाषांमध्ये असते. त्यामुळे प्रश्नांचे मराठी योग्य आकलन होण्यासाठी या भाषांचे पुरेसे ज्ञान असायलाच हवे, असेही पंडित म्हणाल्या.

बारा-बारा तासांची गधा मेहनत करण्यापेक्षा, आठ ते दहा तासांचा 'फोकस्ड' अभ्यास करण्याचा दृष्टिकोन आतापर्यंत यशस्वी झालेल्या विद्यार्थ्यांनी ठेवला असल्याचे लक्षात येते. शिवाय, अमूक एक विषय अमूक एक पुस्तक, अमूक

एक काळ असे कोणतेही सूत्र 'युपीएससी' मानत नाही. अभ्यासक्रमांच्या अनुषंगाने कोणत्याही विषयावर प्रश्नपत्रिका काढून, विद्यार्थ्यांचे सर्वंकष ज्ञान आणि अष्टपैलू अवधान जोखणारी ही स्पर्धा असल्याचे 15 मे रोजी झालेल्या 2005 च्या परीक्षेच्या प्रिलिमच्या प्रश्नपत्रिकेवरून सिद्ध झाले आहे. त्यामुळे स्पर्धा परीक्षांचे शिवधनुष्य पेलण्यासाठी पुढे येणाऱ्या मराठी तरुणतरुणींनी या सगळ्याचा व्यापक विचार करून मगच आत्मविश्वासाने पाऊल टाकायला हवे आणि मराठी कर्तृत्वाच्या स्पर्शापासून काहीशा वंचित राहिलेल्या याही क्षेत्रावर अधिराज्य गाजवायला सज्ज व्हावे.

- रवींद मांजरेकर

 
</text>
</doc>
