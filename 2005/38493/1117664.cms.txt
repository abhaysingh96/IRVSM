<doc>
<docno>1117664.cms.txt</docno>
<text>
 
संवाद
महासत्तेच्या अंगणात...
[ Saturday, May 21, 2005  07:31:42 pm]


उपमुख्यमंत्री आर. आर. पाटील नुकतेच चीनच्या दौऱ्यावर जाऊन आले. तिथल्या भेटीत त्यांनी पाहिलेली कालची प्राचीन संस्कृती, आजची तुफान प्रगती आणि उद्याची महासत्ता याचे चित्र त्यांच्याच शब्दांत:

बीजिंगमध्ये पाऊल ठेवताच सुंदर, नियोजनबद्ध शहरात आल्याचे जाणवले. वाहतूक प्रचंड पण एकावर एक अगणित ओव्हरब्रिज. विमातळावर स्वागत करायला चीनच्या परराष्ट्र विभागाचे सचिव. आम्ही स्टेट गेस्ट असल्याची पदोपदी जाणीव. तिथले भारतीय राजदूत नलिन सुरी यांनीही भोजनाच्या निमित्ताने चीनची माहिती दिली. उच्च दर्जाचा चिनी अधिकारी सतत बरोबर. त्याच्यासोबत दुभाषी. कम्युनिस्ट पक्षाच्या पदाधिकाऱ्यांबरोबर नऊ बैठका झाल्या. राष्ट्रीय उपाध्यक्ष झोऊ तियेनाँग यांच्यापासून ते गावच्या सरचिटणीसाबरोबर. बीजिंग प्लॅनिंग एक्झिबिशन, पॅलेस म्युझियम, चाओ यांग थिएटर यांना भेटी दिल्या. पॅलेस म्युझियम म्हणजे प्राचीन काळी चीनवर 500 वर्षांपेक्षा अधिक काळ राज्य केलेल्या मिंग आणि क्ंविग या सम्राटांचे अतिभव्य राजवाडे. या राजप्रासादात 999 खोल्या आहेत. मग हॅन कुन्हे या गावाला भेट. पुढे बीजिंगपासून 40 कि.मी. अंतरावर असलेली ग्रेट वॉल ऑफ चायना. अतिदुर्गम पवर्तराजीतली सहा हजार 350 कि.मी. लांबीची ही भिंत जगातील सात आश्चर्यांत नोंदली नसती तरच नवल! ही भिंत बांधण्यासाठी पिढ्यांमागून पिढ्यांनी किती अपार कष्ट उपसले! आज हा वेडेपणा वाटेल पण देशाची सुरक्षा अबाधित राहावी, याबाबत पहिल्यापासून ते किती जागरूक होते, हे जाणवते. शत्रूंना कात्रजचा घाट दाखविण्यासाठी लढाईला सज्ज असलेले सैनिक, घोडे तसेच सहा हजार योद्ध्यांचे पुतळेही प्राचीन काळात बनविण्यात आले होते, हे टेराकोटा म्युझियममध्ये पाहायला मिळते. प्राचीन सांस्कृतिक वास्तूचा चिरा न् चिरा मोठ्या आत्मीयतेने त्यांनी जपला आहे. कलांचे विविध प्रकार कल्पकतेने जपले आहेत. त्यामुळे जगभरातील पर्यटकांचा ओघ आज चीनकडे आहे. भारतीय संस्कृतीही प्राचीन असल्यामुळे चिनी माणसाला भारताचे आकर्षण आहे. कुठल्याही चौकात उभे राहिले की लोक राजकपूरचे नाव काढतात. 'आवारा हँू' असे म्हणून लक्ष वेधतात.

हॅन कुन्हे या 2700 कुटुंबांच्या गावात प्रचंड गरिबी होती. पण 78 नंतर तिथे आकिर्टेक्चरल उद्योग सुरू झाला आणि महामार्ग, बंदरे, स्टेडियम यांची कामे चालू झाली. आता या उद्योगात 1600 पदवीधर आणि 800 पदव्युत्तर पदवीधर आहेत. 27 कुटुंबे शेतीवर काम करतात आणि सुमारे 66 ग्रीन हाऊसमधून दजेर्दार भाज्या घेतात. कम्युनिस्ट पक्षाच्या आंतरराष्ट्रीय विभागाचे उपमंत्री काई वू शिष्टमंडळाला भेटले तेव्हा सहजीवनासाठी पंचशील तत्त्वे किती महत्त्वाची आहेत, हे त्यांनी सांगितले. भारतातील सगळ्या पक्षांबरोबर चीनच्या कम्युनिस्ट पक्षाला चांगले संबंध ठेवायचे आहेत. जगातील 40 टक्के लोक केवळ भारत आणि चीनमध्ये राहतात. भारत व चीनमध्ये सध्या 13.6 दशलक्ष डॉलर्सचा व्यापार होतो. पण आता पंतप्रधान वेन जिआबाओ यांच्या भारत भेटीनंतर हा व्यापार वाढणार असल्याचे त्यांनी सांगितले.

पक्षाच्या राष्ट्रीय समितीचे उपाध्यक्ष झोऊ तिएनाँग यांना राजकपूर यांच्याविषयी प्रेम आहे. त्यांच्या चारपाच चित्रपटांची नावेही त्यांनी सांगितली. बीजिंगमधल्या बैठकीत ते म्हणाले: साठीच्या दशकात काही समस्या उद्भवल्या, पण आता भारत आणि चीनने पुढे गेले पाहिजे. आपला सीमाप्रश्ान् इतर देशांसारखा गंभीर नाही. तो चचेर्तून सोडविला जाऊ शकतो. मग त्यांनी चीनने विकासाचा दर आठ टक्के कसा गाठला, हे आवर्जून सांगितले.

कधीकाळी एकाकी असलेला चीन शक्ती पणाला लावून जागतिक प्रवाहात येत आहे. या शतकात सैन्यशक्ती महत्त्वाची नसून आथिर्क शक्ती आहे, याची जाणीव त्यांना आहे. संघर्षापेक्षा मैत्रीतून विकास साधला पाहिजे, अशी त्यांची भावना असून पदोपदी याचा प्रत्यय येतो. 78 साली त्यांनी खुल्या अर्थव्यवस्थेचा स्वीकार केला आणि कम्युनिस्ट पद्धतीही चालू ठेवली. आता दोन्हींचे फायदे ते घेत आहेत. त्यांच्या जीडीपीच्या दराने जगाला चकित केले. चीन मोठा असला तरी लागवडीचे क्षेत्र भारतापेक्षा कमी आहे. पण गेल्या वषीर् त्यांनी 430 दशलक्ष मेट्रिक टन अन्नधान्याचे उत्पादन घेतले. आपण 210. उत्तम धान्य, दजेर्दार फळे आणि भाज्या याची तिथे रेलचेल आहे. भारताच्या अडीच पट स्टील आणि सिमेंटचा वापर होतो. खेड्यांतही चांगली घरे आहेत. मध्यंतरी कम्युनिझमबद्धल काहीशी नाराजी होती. पण सोविएत युनियन कोसळल्याचे पाहून चीनने धडा घेतला. मालमत्ता करण्याची मुभा दिली, नफा मिळविण्याची सूट दिली. तिथले आयुष्यमान 73 वर्षांवर गेले आहे. 78 नंतर यश मिळत गेले तसतसा चिनी माणूस झपाटला. त्याने अमेरिकेला मागे टाकण्याचा ध्यास घेतला आहे. म्हणूनच चीनच्या पारंपरिक दृष्टिकोनात आमूलाग्र बदल दिसतो. भारतासारख्या बलाढ्य शेजाऱ्याशी भांडण्यापेक्षा सहकार्याने वागल्यास हे 40 टक्के लोक जगाला महागात पडतील, असे त्यांना वाटते. भारत ही मोठी बाजारपेठ आहे. भारत ही सॉफ्टवेअरची आणि चीनही हार्डवेअरची राजधानी आहे. दोन शेजाऱ्यांनी सहकार्य केले तर त्यांना कोणीही रोखू शकणार नाही, असे त्यांना मनोमन वाटते.

तेथे अवा- स्तव स्वातंत्र्य नसल्याने लोकांवर वचक आहे. तिथे टीका करणारे विरोधी पक्ष नसल्याने, न्यायालये स्थगिती देत नसल्याने व वर्तमानपत्रे अवास्तव टीका करत नसल्याने मोठमोठ्या प्रकल्पाची कामे धडाधड हातावेगळी होतात. पायाभूत सोयीसुविधा करण्यावर प्रचंड भर दिल्याने टोकाची प्रगती दिसते. तोटा झाला तरी निर्णय मागे घेतला जात नाही. बहुराष्ट्रीय कंपन्यांना सगळ्या प्रकारचे साह्य केले जाते. एका महिन्यात सगळ्या परवानग्या मिळतात. लोक आणि नेते सालस, नम्र आहेत. आथिर्क गुन्ह्याला देहान्ताची शिक्षा दिली जाते. कोण्या मोठ्या अधिकाऱ्याने भ्रष्टाचार केल्याचे उघड होताच भर चौकात गोळ्या घालून त्याला ठार केल्याचे कळले. लोकसंख्येला आळा घालण्याचे अवघड काम चीनने केले. शहरांमध्ये याची अंमलबजावणी कठोरपणे केली जाते. दुसरे मूल झाले की कोणत्याही सवलती मिळत नाहीत. उलट नोकरी जाते व पालक तुरुंगात. त्यामुळे प्रत्येकाच्या घरी एक मूल दिसते. चिनी माणूस कष्टाळू आहे. ऑफिस संपल्यानंतर हजारो लोक तासभर संगीताच्या तालावर व्यायाम करतात. बीजिंगमध्ये संध्याकाळी ऑफिस संपल्यावर हजारो स्त्रीपुरुष संगीताच्या तालावर व्यायाम करताना पाहिले. स्त्रिया सर्वत्र पुरुषांच्या बरोबरीने दिसतात.

शांघाय पाहिल्यावर तर डोळ्यांचे पारणे फिटते. मुंबईप्रमाणे ते सागरी किनाऱ्याचे शहर आहे. झोपडी म्हणून नाही. मुंबईप्रमाणेच एक कोटी साठ लाख लोकवस्तीचे हे शहर ब्रिटिशांनी वसविले. ऐसपैस पाचपाच मजली रस्ते. भले मोठाले चौक. वाहतुकीचा प्रचंड वेग. तिथली पाच ते सहा माकेर्टस् पाहिली. आत सुईपासून मोटारीपर्यंत आणि भाज्यापासून कोणत्याही प्रकारचे इलेक्ट्रॉनिक उपकरण उपलब्ध असते. असे एकही माकेर्ट मुंबईत नाही. बहुराष्ट्रीय कंपन्यांना समुदाकाठी जागा देण्यासाठी त्यांनी 22 लाख लोक उपनगरात हलविले. घरे आधी बांधली आणि स्थलांतराच्या नोटिसा दिल्या. बिनबोभाट स्थलांतर झाले. शांघायमध्ये भव्य इमारती रात्री दिवे आणि प्रकाशाच्या झगमगाटाने नटलेल्या असतात. दिवाळीच असल्याचा भास होतो. शांघायमधली 468 मीटर उंचीचा ओरिएंटल पर्ल टीव्ही टॉवर पाहण्यासारखा आहे. तिथे रवींदनाथ टागोर यांचा पुतळा पाहून मन सुखावले. या इमारतीवरून सगळ्या शांघायचे नेत्रदीपक दर्शन होते. जगातील सर्वात उंच इमारत आपल्याकडेच उभारली पाहिजे, असा ध्यास त्यांनी घेतलाय. मोठे शहर कसे असावे याचे शांघाय हे उत्तम उदाहरण आहे. तिथल्या चांगल्या बाबी मुंबईने घेतल्या पाहिजेत. या शहरात 850 भारतीय कुटुंबे राहतात. त्यांनी वेदाज् या भारतीय रेस्टॉरंटमध्ये आम्हाला स्नेहभोजन दिले. या भारतीयांबद्दल तिथे अत्यंत चांगले मत आहे. पण भारतात आल्यावर पोलिस, अधिकारी व कर्मचारी कपाळ्याला आठ्या घालून स्वागत करतात, अशी तक्रार त्यांनी केली.

चीनमध्ये सहा टक्के लोक गरिबी रेषेखालचे जीवन जगतात. त्यांना जगविण्यासाठी सवलती दिल्या जातात. असे लोक अद्याप चीनमध्ये आहेत, याची खंत त्यांना बोचताना दिसते. अर्थात, तिथल्या गरिबीचे निकष आपल्यापेक्षा तिप्पट उत्पन्नावर आधारित आहेत. त्यामुळे आपल्यापेक्षा त्यांचे जीवनमान चांगले आहे. गरिबी, अंतर्गत प्रश्ान् चीनमध्येही आहेत, पण हे प्रश्ान् त्यांनी कठोर तटबंदीत झाकून ठेवलेले असावेत, असे वाटते.

चीनने अवघ्या काही वर्षांत महासत्ता म्हणून आपले नाव केले. अमेरिकेला धडकी भरावी, असे आव्हान उभे केले. आपण अजून 5.5 टक्के विकासदरावर आहोत. आपल्या गरिबी, आरोग्य, कुपोषण, शिक्षणातील गळती या प्रश्ानंची तुलना मनात आपोआप व्हायची. तेव्हा विषण्ण होण्याचे प्रसंग आले. पण आपणही तो वेग गाठू शकतो. अधिक कष्ट घेऊन लोकांची समजूत काढून आठ टक्के विकासाचा वेग गाठला पाहिजे, ही जिद्दही झपाटलेला चिनी माणूस पाहताना निर्माण होते!

- आर. आर. पाटील

 
</text>
</doc>
