<doc>
<docno>1117663.cms.txt</docno>
<text>
 
संवाद
होगी शांती चारो ओर, एक दिन...
[ Saturday, May 21, 2005  07:30:27 pm]


काश्मिरींच्या मनात एक छुपा प्रवाह अजून वाहतो आहे, तो म्हणजे स्वातंत्र्याच्या आकांक्षेचा. आम्ही भारतीय आहोत, असं अभिमानानं म्हणणारे काश्मिरी जसे भेटले तसे स्वतंत्र राहण्याची उघड इच्छा बोलून दाखविणारेही भेटलेच...

'हमारी वजहसे भारत और पाकिस्तान न्युक्लियर ताकदे बन चुकी है. आज भलेही काश्मीरमें शांती होे; लेकिन मसले का हल जब तक नही निकलता तब तक अमन की बात कैसे करे? इसिलिये हमे लगता है, के दोनो देश चर्चासे मसला सुलझाये. मिलिटन्सी नही सुलझा सकती हमारे प्रॉब्लेम्स. अगर ऐसाही चलता रहा तो क्या आप को नही लगता के हमाराभी रशिया हो जायेगा?' ... काश्मीर खोऱ्यातला एखादा विचारवंत, सामाजिक नेता हे बोलला असता तर आश्चर्य वाटलं नसतं. पण नियंत्रण रेषेपासून 20 किलोमीटर अंतरावरील उरी गावात भेटलेल्या अहमद निसार या फळभाजी विक्रेत्याचे हे उद्गार आपल्याला चकित करून सोडतात. वादीतल्या सामान्य लोकांना तुम्ही थोडं चुचकारायचा अवकाश या विषयाबद्दलची सगळी तळमळ ते बाहेर काढतात.

काश्मीर प्रश्नच्या गुंत्याबाबत आता हळवेपणापेक्षा असं सडेतोड बोलणं वाढलंय, हे काश्मीर भेटीत सतत जाणवतं. चर्चा करून मुद्दा सुटेल, असं काश्मिरी जनतेला वाटायला लागणं ही सध्याच्या परिस्थितीची सर्वात जमेची बाजू आहे. दहशतवाद आणि विकास हे परस्परविरोधी असून त्यातल्या एकाचीच निवड करणे भाग आहे, याची जाण काश्मिरी लोकांच्या बोलण्यात दिसते. काश्मीर प्रश्ानमुळे दोन्ही देशांच्या प्रगतीतही अडथळे येत आहेत. मग काश्मीरची वेगळी स्थिती कशी असू शकेल? त्यामुळे दहशतवादाचा प्रश्ान् सरकारने आपल्या मार्गाने सोडवावा, पण त्याबरोबरच विकासाची कासही धरायला हवी, हे पूवीर् भावनेच्या आहारी जाणाऱ्या सामान्य जनतेलाही पक्कं उमगलं आहे, असं वाटतं. यातली किती मतं प्रातिनिधिक धरायची आणि किती डिप्लोमॅटिक हा वादाचा मुद्दा होऊ शकतो. गेली 20 वर्ष सतत प्रकाशझोतात राहिल्याने आपली मतं छापली जातात, हे देखील इथे सवयीचं झालं आहे. पण केवळ छापण्यासाठी म्हणून खोटं बोलून प्रश्ान् सुटत नाही, हा धडा देखील 20 वर्षांत मिळाला आहे. त्यामुळे जहाल बोलणं आता खूप कमी झालं आहे, हे ही नसे थोडके!

काश्मिरींच्या मनात एक छुपा प्रवाह अजून वाहतो आहे, तो म्हणजे स्वातंत्र्याच्या आकांक्षेचा! आम्ही भारतीयच आहोत, असं अभिमानानं म्हणणारे 100 जण भेटले, तर स्वतंत्र राहण्याची उघड इच्छा बोलणारेही कमी नाहीत. 'तुम्हा मराठी लोकांना संधी दिली, तर नाही मोह होणार तुम्हाला स्वतंत्र राहण्याचा? निसर्गसौंदर्याने भारावून वाटेत फोटो काढताना भेटलेल्या म्हाताऱ्या अब्दुल मीर हसन या आजोबांचे हे उद्गार! छोट्याश्या खेड्यात राहणाऱ्या या माणसाचे विचार आणि ज्ञान बुचकळ्यात टाकणारंच आहे. पण काश्मीरमध्ये फिरायला लागल्यावर समजू लागलं की समस्येनं या लोकांना विचार करण्यास भाग पाडलं आहे. 'स्वातंत्र्याचा मोह पडणं साहजिक नाही का, आम्ही तर गेली 50 वर्ष नेत्यांची आक्रमक भाषणं ऐकतच मोठे झालो आहोत, अब्दुल मीर हसन सांगतात. पण एक नक्की अतिरेक्यांना हुतात्मा बनवण्याचं काम आता आम्ही करणार नाही. भारत- पाकिस्तान मिळून जो निर्णय घेतील तोे आम्हाला मान्य असेल, आमची पोरं शहाणी झाली आहेत. त्यांना शांतता हवी आहे. कोठेही जाऊन विचारा, माझे शब्दच पुन्हा कानावर आले नाहीत, तर नाव बदलेन.' एवढ्या आत्मविश्वासाने काश्मिरी जनतेचं मत मांडत असल्याचा दावा करणारे तुम्हाला खूप भेटतील आणि खरोखरच त्यांच्या बोलण्यात एक समान धागा आहे... आम्हाला बदनाम करू नका, उद्योग-गुंतवणूक आमच्याकडे आली तर हा प्रश्ान् आम्ही सोडवू. आम्ही दहशतवाद्यांच्या बाजूने कदापि नाही.

पण तरीही दहशतवाद थांबलेला नाही, हे सत्यच आहे. पण तरीही या प्रश्नवरच्या प्रतिक्रिया नक्कीच विचारात घेण्यासारख्या आहेत. 'पर्यटनाचा कणा गेल्या 15-20 वर्षात मोडून निघाला. अशा वेळी खेडेगावात काय परिस्थिती असेल, याची केवळ कल्पना केलेली बरी! बंदुकीची आणि पैशाची दंडेली सर्वाधिक आहे. काही तरुण जोशात येऊन अशी कामं करतात, पण तसं पहायला गेलं, तर खोट्या पुरुषार्थाच्या कल्पनांना बळी पडून प्रेयसीचा जीव घेणाऱ्यांपेक्षा ते वेगळे नाहीत. आणि त्यामागेही आहे कामधंदा नसल्याने आलेली भयानक पोकळी. ती भरून काढा आणि मग बघा काय फरक पडतो ते', हे मत देखील दल लेकवर शिकारा चालवणाऱ्याचे. याचा एक पुतण्या दहशतवादी संघटनेत शिरून बाहेर पडला. आता शेती करतो आहे. या मुलांना भडकवणारी हजार तोंडं आहेत आणि खायला घालणारी मात्र फारच कमी, अशा शब्दांत त्यानं आपली प्रतिक्रिया व्यक्त केली, अर्थात नाव न लिहण्याच्या अटीवर!

काश्मिरी जनतेच्या दृष्टीनं दहशतवादाचा बाऊ कमी करणं, हेच त्याला उत्तर आहे. अतिरेकी कारवायांना पुरून उरणं आणि प्रत्येक हल्ल्यानंतर जणू काही झालंच नव्हतं, अशा जिद्दीनंं उभं राहणं, हा त्यांचा दहशतवादाला तोंड देण्याचा मार्ग आहे. श्रीनगरच्या जवाहरनगर भागात स्फोटानंतर हाच विलक्षण अनुभव आला. 'काश्मीर प्रश्ान् सोडवण्याचं काम सरकारचं आहे. शांततेच्या मार्गाने यावर तोडगा निघेल, असा आमचा विश्वास आहे. तोपर्यंत हा दहशतवाद हसत हसत झेलू', हे उद्गार आहेत नादिया हुसेन या गृहिणीचे. दोन वर्षापूवीर् श्रीनगरमधील स्फोटातच तिचा मुलगा थोडक्यात बचावला होता.

काश्मीरचं गाडं पुन्हा रुळावर आणायचं असेल, तर प्रत्येकानं जबाबदारी ओळखून कामाला लागलं पाहिजे, हाच हुसेन यांच्या बोलण्यातला मथितार्थ आहे. पर्यटन हा काश्मीरच्या अर्थव्यवस्थेचा कणा आहे, हे वाक्य गुळगुळीत झालेलं. पण तिथे त्याची तीव्रता कळते. पर्यटन वाढलं तर सर्व प्रश्ान् हळुहळू सुटतील, हेच वाक्य सर्वांच्या तोंडी आहे. त्यामुळेच इथे येणाऱ्या मराठी माणसांबद्दल काश्मिरी जनतेला अतिशय प्रेम आहे. कारण गुजराथी आणि मराठी पर्यटकांची संख्या इथे सर्वाधिक. त्यातूनही प्रश्ानबद्दल जिव्हाळा दाखवणारे मराठीच अधिक. आपण पर्यटक म्हणून गेलो तरी काश्मिरी जनता मात्र ते अतिशय अभिमानानं घेतं. 'आमच्यावर विश्वास टाकून तुम्ही येता, तेव्हा काश्मीरचा प्रश्ान् सोडवण्यासाठी तुम्ही सक्रिय प्रयत्न करत असता', असं ते ऐकवतात. त्यामुळेच 'सरहद्द'सारख्या स्वयंसेवी संस्थेतफेर् आलेल्या पत्रकारांचे त्यांना अप्रूप वाटते. दहशतवादामुळे पर्यटन नाही, पर्यटन नाही, त्यामुळे पैसा नाही आणि पैसा नाही त्यामुळे पुन्हा दहशतवादाकडे तरुणांचा ओढा, या दुष्टचक्रात अडकलेल्या काश्मीरला बाहेर काढणं, ही मोहीम पर्यटन मंत्री गुलाम हसन मीर आणि पर्यटन महासंचालक मोहंमद सलीम बेग यांनी हाती घेतली आहे.

दहशतवादी घटना देशभर घडतात, पण गवगवा काश्मीरचा होतो आणि त्याचा फटका बसतो तोही केवळ काश्मीरलाच. तुमच्या घराइतकेच काश्मीर सुरक्षित आहे, हा संदेश पोचणे गरजेचे आहे, असं गुलाम हसन मीर म्हणतात. आमच्यासाठी पर्यटन हा केवळ उत्पन्नाचा स्त्रोत नव्हे, तर शांतता प्रस्थापित करण्याचा मार्गही आहे. म्हणूनच

न्ठ्ठ द्बठ्ठ1द्गह्यह्लद्वद्गठ्ठह्ल द्धद्गह्मद्ग द्बह्य द्बठ्ठ1द्गह्यह्लद्वद्गठ्ठह्ल द्बठ्ठ क्कद्गड्डष्द्ग! हे घोषवाक्य घेऊन ते जगभर दौरा करत आहेत. राज्य सरकारबद्दल असणारा स्वाभाविक रोष बाजूला ठेवला तर हे सरकार विकासाचा विचार करणारे असल्याचे अनेक जण न विचारता सांगतात.

केवळ चर्चा करत राहण्यापेक्षा शिक्षणाने होणारे बदल अधिक परिणाम करतील, याची जाणीव असल्याने आता लष्करानेही विकासाचे प्रकल्प 'ऑपरेशन सद्भावना'च्या माध्यमातून राबवले आहेत. उदाहरण द्यायचं झालं, तर उरीतलं आमीर् गुडविल स्कूल आणि विमेन एम्पॉवरमेंट सेंटर. नियंत्रण रेषेच्या आसपास असणाऱ्या डोंगराच्या टोकावरून इथे मुलं शिकायला येतात, मुली तरुण महिला शिवणकाम, विणकाम, भरतकामाचं प्रशिक्षण घेतात. उद्या याच छोट्या मुलांना टागेर्ट करून आपल्याकडं वळवणं, हे या भागातल्या दहशतवादी संघटनांचं ध्येय असणार आहे. पण या शिक्षणामुळे मुलांमध्ये होणारा बदल त्यांचा इरादे हाणून पाडण्यास मदत करेल. आज क्रिकेटची आवडती टीम कोणती विचारलं, तर त्यांच्या तोंडातून आवाज निघतो पाकिस्तान. हेच उत्तर देश कोणता आवडतो हे विचारल्यावर ऐकावे लागू नये, यासाठी चाललेल्या प्रयत्नांचा वाटा आता भारतीय सैन्यानेही उचलला आहे!

- गौरी कानेटकर

 
</text>
</doc>
