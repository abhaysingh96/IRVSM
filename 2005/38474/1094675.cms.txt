<doc>
<docno>1094675.cms.txt</docno>
<text>
 
देश-विदेश
करुणाकरन यांचा अखेर नवा पक्ष
[ Monday, May 02, 2005  12:53:22 am]


वृत्तसंस्था

त्रिचूर : केरळ काँग्रेसमध्ये सात दशके घालवल्यानंतर के. करुणाकरन यांनी अखेर काँग्रेसमधून बाहेर पडून ' नॅशनल काँग्रेस इंदिरा ' हा नवा पक्ष स्थापन केल्याची घोषणा रविवारी येथे केली. काँग्रेसने निलंबित केलेले करुणाकरन यांचे पुत्र के. मुरलीधरन हेच पक्षाचे नवे अध्यक्ष असतील.

15 हजार समर्थकांच्या अधिवेशनात करुणाकरन यांनी पक्षस्थापनेची घोषणा केली. चरखा आणि इंदिरा गांधींचे चित्र असलेला तिरंगा हा नव्या पक्षाचा ध्वज म्हणून स्वीकारण्यात आला आहे. आपला पक्ष हीच खरी काँग्रेस असल्याचा दावा करुणाकरन यांनी समर्थकांसमोर केला. त्यांच्या टीकेचा रोख मुख्यमंत्री ओमान चंडी आणि प्रदेश नेतृत्वावर होता. सोनिया गांधीवर बिल्कुल टीका न करता, करुणाकरन यांनी आपल्या पक्षाचा कार्यक्रम केंदातील यूपीए सरकारच्या राजकीय आणि आथिर्क धोरणांशी सुसंगत असेल असे म्हटले आहे. ते राज्यात डाव्यांशी युती करण्यासाठी प्रयत्न करणार आहेत.

अधिवेशनात करुणाकरन यांच्या कन्या आणि केरळ टुरिझम कॉपोर्रेशनच्या माजी अध्यक्ष पद्मजा वेणुगोपाल या वेळी अनुपस्थित होत्या. पण त्या आखाती देशांमध्ये आहेत आणि करुणाकरन कुटुंबात कोणताही वाद नाही, असा खुलासा पक्षातफेर् करण्यात आला.

काँग्रेसचा एकही आमदार या अधिवेशनाला हजर नव्हता. सात आमदार करुणाकरन यांच्यासोबत असल्याचे मानले जात आहे. पण आमदारकी जाण्याच्या भयाने ते या अधिवेशनाला हजर नव्हते. या अधिवेशनातच पक्षाने नवी घटनाही स्वीकारली आहे. काँग्रेसतफेर् राज्यसभेवर गेलेले करुणाकरन यांनी खासदारपदाच्या राजीनाम्याची अधिकृत घोषणा मात्र अद्याप केलेला नाही.

फूट दुदेर्वी असल्याची प्रतिक्रिया काँग्रेस सरचिटणीस अहमद पटेल यांनी व्यक्त केली आहे. पक्षात आता दुफळी नसल्यामुळे पक्षाची अधिक वाढ होऊ शकेल, अशी आशाही त्यांनी व्यक्त केली आहे.

 
</text>
</doc>
