<doc>
<docno>1094716.cms.txt</docno>
<text>
 
महामुंबई
मेडिकलच्या कोर्टकज्ज्यांमुळे पॅरेंट्स असोसिएशन कंगाल
[ Monday, May 02, 2005  01:18:05 am]


रेश्मा मुरकर

मुंबई : मेडिकलच्या प्रवेशावरून वारंवार उद्भवणारे वाद आणि त्यासाठी अपरिहार्य ठरलेले कोर्टकज्जे चालविणे पॅरेन्ट्स असोसिएशनला आथिर्कदृष्ट्या आवाक्याबाहेर जात असून निधी जमा करण्यासाठी संस्थेच्या पदाधिकाऱ्यांना वणवण करावी लागते आहे.

भविष्यात मेडिकलला प्रवेश घेऊ इच्छिणाऱ्या विद्यार्थ्यांच्या पालकांकडून मदत मागण्याची वेळ संघटनेच्या सदस्यांवर आली आहे. त्यामुळे एका बाजूला पैशाच्या जोरावर गब्बर झालेले संस्थाचालक आणि दुसऱ्या बाजूला तुटपुंज्या निधीवर कोर्टकज्जे करणारी पॅरेन्ट्स असोसिएशन अशी विषम रस्सीखेच सुरू असल्याचे चित्र आहे.

खासगी आणि विनाअनुदानित संस्थाचालकांच्या असोसिएशनतफेर् व्यवस्थापन कोट्याच्या तीन हजार जागांसाठी रविवारी सीईटी झाली. त्यावेळेस , ' एक हजार रुपये देऊन पॅरेन्ट्स असोसिएशन ऑफ मेडिकल स्टुडन्ट्स्चे सदस्य व्हा ,' असे आवाहन संस्थेचे सदस्य परीक्षा केंदावर पालकांना करत होते. मेडिकलच्या प्रवेशासंदर्भात गुणवत्तापात्र विद्यार्थ्यांना न्याय मिळवून देण्यासाठी असोसिएशनतफेर् चालविल्या जाणाऱ्या कोर्टकज्ज्यांची माहिती देणारी तसेच पालकांना संघटित होण्याचे आवाहन करणारी पत्रकेही वाटण्यात येत होती.

पॅरेन्ट्स असोसिएशनचे डॉ. आचार्य म्हणाले की, पाल्याला प्रवेश मिळाला की कित्येक पालकांचा असोसिएशनशी संपर्कच राहत नाही. त्यामुळे, कोर्टकज्ज्यासाठी निधी जमा करताना बरेच कष्ट पडतात. पालकांना एकत्र करण्यासाठी द्याव्या लागणाऱ्या जाहिरातींचा खर्चही आवाक्याबाहेर असतो.

काही दिवसांपूवीर् मेडिकलसाठी केंदीय पद्धतीने प्रवेश प्रक्रिया राबविता येईल का, अशी विचारणा हायकोर्टाने संघटनेकडे केली होती. तसेच, यासाठी पालकांचे सार्वमत मागविण्यात यावे, अशी सूचनाही केली. मात्र, यासाठी वर्तमानपत्रात हजारों रुपयांची जाहिरात करावी लागणार असून त्यासाठीचे बजेट संघटनेच्या आवाक्याबाहेर जाणारे आहे.

मेडिकल असो.च्या सीईटीला 26 हजार विद्यार्थी खासगी आणि विनाअनुदानित मेडिकल कॉलेजांतील व्यवस्थापन कोट्याच्या सुमारे तीन हजार जागांसाठी सुमारे 26 हजार विद्यार्थ्यांनी प्रवेशपरीक्षा दिली. देशभरातील जवळपास 56 केंदांवर आज ही परीक्षा झाली. मुंबईत सुमारे साडेपाच हजार विद्यार्थ्यांनी ही परीक्षा दिल्याचे खासगी डेंटल व मेडिकल कॉलेज असोसिएशनचे डॉ. शैलेश कोरे यांनी सांगितले.

 
</text>
</doc>
