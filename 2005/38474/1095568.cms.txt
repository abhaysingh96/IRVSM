<doc>
<docno>1095568.cms.txt</docno>
<text>
 
सदर
लाभार्थी
[ Monday, May 02, 2005  10:53:34 pm]


लाभार्थी म्हटल्यावर लगेच रिलायन्सचे शेअर्स आठवतात किंवा युनियनने केलेला एखादा करार नजरेसमोर येतो. मग त्या अन्वये जे लाभाथीर् असतात त्यांचा आपल्याला हेवा वाटतो. आता अलीकडे लाभाथीर्ंचा एक वेगळा वर्ग निर्माण झाला आहे. त्याच्याविषयी मात्र हेवा न वाटता समाजात मनस्वी चीड निर्माण होऊ लागली आहे. कारण त्यांना पैशाचा नव्हे तर एक प्रकारच्या विकृत समाधानाचा आनंद मिळत असतो. संधी मिळताच ही मंडळी त्या समाधानाच्या डोहात उडी मारून डुंबत राहतात. त्याचा समाजावर किंवा विशिष्ट व्यक्तीवर काय परिणाम होतो याचा प्रसिद्धीच्या वलयात आंधळी झालेली ही माणसं कधीच विचार करत नाहीत.

त्या प्रवृत्तीला एक मानवी स्वभाव म्हणावं तर तेदेखील योग्य नाही. कारण सर्वच माणसं काही सारखी नसतात. पण प्रेताच्या टाळूवरील लोणी काढून भाकऱ्या भाजणारी माणसं सध्या वाढू लागल्याने त्यांचा समाचार घ्यायलाच हवा. कारण जे प्रकरण चोवीस तासात सर्वांच्या दृष्टीआड व्हायला हवं होतं ते चोवीस दिवसानंतरही चचेर्त राहण्याची चिन्हं दिसत आहेत.

दहा दिवसांपूर्वी मरिन ड्राइव्हवरील पोलिस चौकीत तो दुदैर्वी आणि तेवढाच संतापजनक प्रकार झाला. त्याच वेळी त्या भागातील लोकांनी संतापाने केलेला ' रास्ता रोको ' ही एक नैसगिर्क प्रतिक्रिया मानावी लागेल. पण तिथे जमाव जमल्याचं कळल्याबरोबर फोटोग्राफर्संना सोबत घेऊन राजकारणी पुढाऱ्यांनी केलेली प्रक्षोभक भाषणं हा केवळ एक प्रसिद्धीचा दांभिक प्रकार होता. इथे ते प्रसिद्धीचं षडयंत्र थांबायला हवं होतं. एका मध्यमवगीर्य कुटुंबातील सोळा वर्षांची तरुण मुलगी जीवनातून उठल्यावर तिची आणि तिच्या जन्मदात्यांची काय मन:स्थिती झाली असेल हे मुलीचे आई-बाप झाल्याशिवाय कोणाला कळणार नाही.

दारं-खिडक्या बंद करून ते घरात बसले असतील. चेहरा लपवून ते दैनंदिन व्यवहार करत असतील. मीडियावाल्यांना टाळता-टाळता ते हैराण झाले असतील. जन्मदात्या आईच्या डोळ्यांना अश्रूच्या धारा लागल्या असतील. त्याच वेळी घडलेल्या घटनेचा धक्का सहन न होऊन झालेल्या आजोबांच्या मृत्यूमुळे त्या कुटुंबावर आभाळ कोसळलं असेल. पावलोपावली येणारे नातेवाईक आणि खवचट शेजारी हे त्यांना तासानतासाला त्या दुदैर्वी घटनेची आठवण करून देत असतील.

जी दुदैर्वी घटना दुरुस्त करता येत नाही, ती शक्यतो लवकर विसरायची असते. त्यासाठी त्या कुटुंबाला कोणी मदत करणं बाजूला राहिलं, पण त्याऐवजी रोज वर्तमानपत्रांमध्ये मोचेर्, निदर्शनं आणि पत्रकबाजी करून त्या कुटुंबाच्या दु:खावर डागण्या देण्याचा प्रकार निर्दयपणे चालू राहिला आहे. इथे पोलिसांचं मला एका गोष्टीबद्दल खास अभिनंदन केलं पाहिजे. त्यांनी त्या मुलीचं छायाचित्र प्रसिद्ध केलं नाही. तिचं नावनिशाण जाहीर केलं नाही आणि रिकामटेकड्या बघ्यांनी गेट वे ऑफ इंडियाला जावं त्याप्रमाणे मरिन ड्राइव्हवर चौकी पाहायला जाऊ नये म्हणून ती चौकीदेखील हलवली.

मुंबई शहरात दर तीन दिवसांनी एक बलात्कार होत असतो. पण तो बलात्कार पोलिसाने केल्याने साहजिकच त्याची प्रतिक्रिया उमटली. दुसऱ्या दिवशी कडक शब्दात अग्रलेख आले. इथेच सार्वजनिकदृष्ट्या हा विषय संपायला हवा होता. पण त्यानंतर आजतागायत दुदैर्वाने तो परिसंवादाचा विषय बनला आहे. कॉलेज विद्याथीर् त्यात भाग घेत आहेत. नट्यांना फोन करून फोटोसकट त्यांचे फोटो प्रसिद्ध होत आहेत. कोणी संपूर्ण पोलिस खात्याला दोष देत आहे तर कोणी मुलीलाच दोष देत आहेत. कोणी अलीकडच्या चित्रपटातील नग्नतावादाचा हा परिणाम असल्याचं म्हटलं आहे. कोणी गृहमंत्री आर.आर. पाटलांचा राजीनामा मागितला आहे. वर्तमानपत्रात प्रसिद्धी मिळते पाहिल्यावर बऱ्याच महिला मंडळांना जाग येऊन त्यांनी मोचेर् काढले. तर काही जणी मंत्रालयात जाऊन मुख्यमंत्र्यांना भेटल्या.

या राज्यात निषेधपत्रक काढण्यासारखी सोपी गोष्ट नाही. अक्कल गहाण टाकून कोणीही पत्रकं काढतं आणि अत्यंत क्लेशदायक प्रकार म्हणजे काही ठिकाणी तशा पत्रकांना ठळकपणे प्रसिद्धी दिली जाते. मरिन ड्राइव्हवर फिरायला येणाऱ्या महिलांच्या मुलाखती प्रसिद्ध झाल्या. एका जबाबदार महिलेने तर पत्रक काढून ती चौकी तिथून हलवल्याचा निषेध केला. दुसऱ्या एका लोकप्रतिनिधीने त्याच पोलिस चौकीत आरोपीला जाहीररीत्या फाशी द्या, अशी पत्रकी सजा सुनावली. एका वकिली चालत नसणाऱ्या वकिलाने ती चौकी तिथून हलवणं म्हणजे पुरावा नष्ट करण्यासारखं आहे, असा अटकपूर्व जामिनाप्रमाणे सुनावणीपूर्व निकाल देऊन टाकला. हा सर्वच प्रकार अतिशय निंद्य आहे.

आपल्या नशिबी आलेला तो दुदैर्वी प्रकार विसरण्याच्या प्रयत्नात असलेल्या त्या कुटुंबाला रोज वर्तमानपत्र उघडल्यावर अशा बातम्या वाचून काय वाटत असेल याचा कोणी विचारच करत नाही. त्यांच्या वागण्यात या कुटुंबाविषयी सहानुभूतीचा एक शब्दही डोकावत नाही. आपल्या घरातील मुलीवर असा प्रकार घडला असता तर त्यांनी अशा सवंग प्रतिक्रिया देऊन पत्रकबाजी केली असती काय ?

पण अलीकडच्या काळात झालंय काय, की या शहरात सिद्धिविनायक एकच आहे, पण ' प्रसिद्धीविनायक ' मात्र उदंड झाले आहेत. अतिशय संतापजनक बाब म्हणजे एका जबाबदार लोकप्रतिनिधीने मुख्यमंत्र्यांना पत्र लिहून त्या बलात्कारित मुलीला एक कोटी रुपये नुकसानभरपाई देण्याची विनंती केली आहे. त्या लोकप्रतिनिधीचा मेंदू शरीराच्या कोणत्या भागात वसलेला आहे याचा शोध घ्यायला हवा. एखाद्या मुलीच्या अब्रूचे असे धिंडवडे निघाल्यावर तिच्या अब्रूची किंमत पैशाने करणारे हे लोकप्रतिनिधी म्हणजे माणसाच्या जातीचे नसावेत. एकदा अशी अब्रूची किंमत सरकारी पातळीवर ठरल्यावर या देशातील काळा पैसावाले धनाढ्य रोजच कोणत्याही स्त्रीवर बलात्कार करून ताजमहालच्या वेटरला टीप द्यावी त्याप्रमाणे एक कोटी रुपये फेकतील. त्या लोकप्रतिनिधीच्या घरात आयाबहिणी आहेत किंवा नाहीत, मला माहीत नाही. पण ही पैशाची विचारधारणा समाजाला बलात्कारापेक्षाही अधिक धोक्याची आहे. पोलिसांनी अशा बेजबाबदारपणाची वेळीच दखल घ्यायला हवी. आता झालं तेवढं पुरं झालं.

बडतर्फ करा, फाशी द्या, एक कोटी द्या इत्यादी मुक्ताफळं उधळण्यासाठी कोणाची गरज नाही. त्यासाठी या देशात घटना आहे, कायदा आहे, कोर्ट आहेत, कचेऱ्या आहेत. त्या घटनेप्रमाणे त्या हवालदाराला योग्य ती शिक्षा जरूर दिली जाईल. तोपर्यंत या विषयाची प्रसिद्धी टाळून त्या दुदैर्वी कुटुंबाला आणि नुकत्याच यौवनात पदार्पण करणाऱ्या त्या अभागिनीला तो पाशवी प्रसंग विसरण्यास मदत करावी.

प्रमोद नवलकर

 
</text>
</doc>
