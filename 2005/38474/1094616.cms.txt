<doc>
<docno>1094616.cms.txt</docno>
<text>
 
बहुतांची अंतरे
बुंदसे गयी वो...
[ Monday, May 02, 2005  12:07:05 am]


गोध्राकांडानंतर वाजपेयींनी राजधर्म पाळण्याचा सल्ला मोदींना गुजरातमध्ये दिला आणि तिथून गोव्यात पोचताच त्याच वाजपेयींनी मोदींचे समर्थनही केले. या गोष्टीला दोन वषेर् झाली. आज सरसंघचालक कालचे स्वत:चेच बोलणे स्वत:च खोडून काढत आहेत. परिवारातील सत्तेचा तोल काल संघाच्या बाजूला होता, आज तो भाजपच्या बाजूला सरकला आहे. आजवर संघाकडे असलेले अघोषित, अनिर्बंध सत्ता-केंद, यापुढे भाजपच्या अखत्यारीत राहील, असे एकूण आजचे चित्र आहे. ' वाजपेयी- सुदर्शन यांची कोलांटी! ' या वृत्ताचा (म. टा. 21 एप्रिल) अन्वयार्थ हाच आहे. वास्तविक जाहीर वाच्यता टाळून बंद दरवाजाआड गुप्तपणे निर्णय करण्याची संघाची कार्यपद्धती आहे. या वेळी परिवारातील सत्ताकेंद काबीज करण्याची अंतर्गत स्पर्धा बहुधा शिगेला पोचली असावी.

वाजपेयी-अडवाणींनी कधी निवृत्त व्हावे, हा संघ-भाजपचा अंतर्गत प्रश्ान् आहे. कंदाहार-अपहरण प्रकरण, संसदेवरील अतिरेक्यांचा हल्ला, हे विषय केवळ गंभीरच नव्हते, तर देशाच्या सार्वभौमत्वाला आव्हान देणारे होते. पक्षीय राजकारणाच्या पलीकडे जाऊन त्यांचा विचार होणे आवश्यक होते. यातील एखाद्या घटनेच्या वेळी जरी संघाने भाजपला सत्तेवरून पायउतार व्हायला सांगितले असते, तरी त्याला देशाहिताच्या व्यापक विचाराची आणि प्रखर राष्ट्रनिष्ठेची पार्श्वभूमी लाभली असती. आज मात्र संघ-भाजप स्वत:ला जनतेसमोर हास्यास्पद ठरवत आहेत. कोलांट्या मारून मलीन झालेली प्रतिमा आता सुधारता येणे शक्य नाही.

रजनीकांत शेट्ये, अंधेरी, मुंबई

 
</text>
</doc>
