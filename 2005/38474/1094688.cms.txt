<doc>
<docno>1094688.cms.txt</docno>
<text>
 
महाराष्ट्र
टिमविने तयार केले आयुवेर्दिक निदान करणारे पहिले सॉफ्टवेअर
[ Monday, May 02, 2005  01:01:36 am]


म. टा. प्रतिनिधी

पुणे : आयुवेर्दाच्या चार मूलभूत ग्रंथांमधील माहितीच्या आधारे रोगाचा हेतू, लक्षण आणि त्यानुसार औषधोपचार ठरवण्याचे एक स्वतंत्र सॉफ्टवेअर टिळक महाराष्ट्र विद्यापीठाच्या (टिमवि) कै. पु. ग. नानल आयुवेर्द विभागाच्या संशोधकांनी तयार केले आहे.

गेली 15 वर्षे अहनिर्श संशोधन करून तयार करण्यात आलेले हे वैशिष्ट्यपूर्ण सॉफ्टवेअर जगातील पहिलेच असून त्याचे प्रकाशन केंदीय गृहमंत्री आणि टिमविचे कुलपती शिवराज पाटील यांनी दिल्लीत 18 एप्रिल रोजी केले. वैद्य दिलीप गाडगीळ आणि त्यांच्या सहकार्यांनी विकसित केलेल्या या सॉफ्टवेअरच्या मदतीने कर्करोगांसह अनेक विकारांच्या रुग्णांचे अचून निदान आणि उपचारही करण्यात आले आहेत. या संशोधिक कार्याबद्दल वैद्य गाडगीळ यांना ' कै. वैद्य शिवनाथ शर्मा विद्वत वैद्य पुरस्कार) उपराष्ट्रपतींच्या हस्ते नुकताच प्रदान करण्यात आला आहे, अशी माहिती टिमविचे कुलगुरू डॉ. दीपक टिळक यांनी दिली.

प्रसिद्ध वैद्य मा. वा. कोल्हटकर यांचे शिष्य असणाऱ्या वैद्य गाडगीळ यांनी हे सॉफ्टवेअर विकसित करताना वैद्य मृणालिनी कुलकणीर्, विद्या फडके, श्वेता धबडगावकर आणि स्वाती कुलकणीर् इत्यादीं वैद्य आणि संस्कृतच्या अभ्यासकांची मदत घेतली. तर त्यासाठी चैतन्य सॉॅफ्टवेअर आाणि मल्टिमिडियाचे पराग फुलफगर यांनी देवनागरी लिपी आणि इंग्रजी इंटरफेस तयार करण्यात मदत केली. भारतीय भाषांच्या इतर लिपींमध्येही ते भविष्यात रूपांतरित करणे शक्य होणार आहे.

या प्रकल्पासाठी विद्यापीठ अनुदान आयोग (यूजीसी), वैज्ञानिक आणि औद्योगिक अनुसंधान परिषदेचे ( सीएसआयआर) संचालक डॉ. रघुनाथ माशेलकर, तसेच केंदीय आरोग्य मंत्रालयाच्या ' आयुष ' विभागाकडून आथिर्क सहकार्य मिळाले असल्याचे डॉ. टिळक यांनी सांगितले.

 
</text>
</doc>
