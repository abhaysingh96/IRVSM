<doc>
<docno>1094677.cms.txt</docno>
<text>
 
देश-विदेश
मुस्लिम समाजासाठी 'आदर्श निकाहनामा'
[ Monday, May 02, 2005  12:54:38 am]


वृत्तसंस्था

भोपाळ : देशभरातील मुस्लिम समाजात विवाहपद्धतीत एकवाक्यता असावी, या प्रमुख हेतूने ऑल इंडिया पर्सनल लॉ बोर्डाने रविवारी ' आदर्श निकाहनामा ' सादर केला. हा निकाहनामा महिलांना अधिक अधिकार देणारा आहे, असे बोर्डाने म्हटले आहे.

' ऑल इंडिया पर्सनल लॉ बोर्डा ' ची दोन दिवसांची बैठक येथे आयोजित करण्यात आली होती. बोर्डाचे निमंत्रक शमशुद्दीन आफ्रिदी यांनी बैठकीनंतर रविवारी बैठकीत मंजूर करण्यात आलेल्या आदर्श निकाहनाम्याबाबतची माहिती दिली. या ' आदर्श निकाहनाम्या ' त मार्गदर्शक तत्त्वांचा उल्लेख असला तरी ती स्वेच्छेने पाळावयाची आहेत. पती-पत्नीत होणारा बेबनाव कमी होण्यासाठी या तत्त्वांचा खचितच उपयोग होईल, अशी आशा आफ्रिदी यांनी व्यक्त केला.

या निकाहनाम्यानुसार मुस्लिम समाजात होणाऱ्या सर्व विवाहांची कागदोपत्री नोंद होणार असून, त्यांच्या प्रती पती, पत्नी यांना देण्यात येतील. त्याचबरोबर आवश्यकता भासल्यास त्याच्या प्रती सरकारकडेही ठेवण्यात येतील, अशी माहिती त्यांनी दिली.

 
</text>
</doc>
