<doc>
<docno>1094689.cms.txt</docno>
<text>
 
महाराष्ट्र
स्वबळावर लढण्याचा कलमाडींचा पुनरुच्चार
[ Monday, May 02, 2005  01:02:42 am]


म. टा. प्रतिनिधी

पुणे : महापालिकेच्या निवडणुका काँग्रेस पक्ष स्वबळावर लढवणार असल्याच्या घोषणेचा खासदार सुरेश कलमाडी यांनी रविवारी पुनरुच्चार केला.

जिल्हा परिषदा आणि पंचायत समित्यांच्या निवडणुकांमध्येही काँग्रेसमय वातावरण निर्माण करण्यासाठी कार्यर्कत्यांनी कामाला लागावे, असे आवाहन करून जिल्ह्यातील राजकारणातही लक्ष घालणार असल्याचे कलमाडी यांनी सुचित केले.

महाराष्ट्र दिन आणि जागतिक कामगार दिनानिमित्त पुणे शहर काँग्रेस समितीतफेर् कलमाडी यांच्याहस्ते ध्वजवंदन करण्यात आले. त्याप्रसंगी कार्यर्कत्यांशी संवाद साधताना कलमाडी यांनी यशवंतराव चव्हाण यांच्या आठवणी सांगितल्या.

त्याबरोबरच काँग्रेसने नेहमीच सर्वधर्म समभावाचा पुरस्कार केला असून जातीयवादी शक्तींना रोखण्याचे मोठे आवाहन काँग्रेस कार्यर्कत्यांपुढे आहे, असे कलमाडी म्हणाले.

पालिकेच्या निवडणुका वर्षावर येऊन ठेपल्या आहेत. पालिकेवर काँग्रेस स्वबळावर पक्षाचा झेंडा फडकवेल. जिल्ह्यातील पक्षाच्या पदाधिकाऱ्यांनीही काँग्रेसमय वातावरण निर्माण करण्यास आतापासूनच सुरुवात करावी, असे आवाहनही कलमाडी यांनी केले. काँग्रेसचे शहराध्यक्ष अभय छाजेड, आमदार शरद रणपिसे, महापौर रजनी त्रिभुवन यांच्यासह काँग्रेसचे प्रमुख पदाधिकारी यावेळी उपस्थित होते.

 
</text>
</doc>
