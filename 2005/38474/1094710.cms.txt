<doc>
<docno>1094710.cms.txt</docno>
<text>
 
महामुंबई
एकाच दिवशी 'सीईटीं'चे निकाल लावण्याची मागणी
[ Monday, May 02, 2005  01:14:02 am]


म. टा. प्रतिनिधी

मुंबई : सरकारी, खासगी विद्यापीठ आणि कॉलेजांतफेर् घेण्यात येणाऱ्या सर्व प्रवेश परीक्षांचे (सीईटी) निकाल एकाच दिवशी लावण्यात यावे, अशी मागणी करण्यात आली आहे. शिक्षण व्यापारीकरण विरोधी मंच, स्टुडंट्स फेडरेशन ऑफ इंडिया आणि सेव्ह एज्युकेशन कमिटी यांनी संयुक्तपणे ही मागणी करणारे निवेदन प्रवेश नियंत्रण समितीला सादर केले.

सरकारच्या गुणवत्ता यादीचे प्रवेश पूर्ण झाल्याशिवाय खासगी कॉलेजांची प्रवेश प्रक्रिया सुरू करण्यात येऊ नये, तसेच, एका अभ्यासक्रमासाठी एकच सीईटी व्हावी, यासाठी समितीने प्रयत्न करावे, आदी मागण्या या निवेदनातफेर् करण्यात आल्या आहेत.

खासगी कॉलेजे आणि विद्यापीठांची सीईटी राज्य सरकारी सीईटीच्या आधी होणार आहे. सरकारच्या सीईटीच्या आधी निकाल लावल्याने कित्येकदा विद्यार्थ्यांना खासगी कॉलेज आणि विद्यापीठांमध्ये नाईलाजाने भरमसाठ फी भरून प्रवेश घ्यावे लागतात. सरकारी व अनुदानित कॉलेजांमध्ये प्रवेश प्रक्रिया सुरू झाल्यानंतर आणि तेथील प्रवेश नक्की झाल्यानंतर कित्येक विद्याथीर् खासगी कॉलेजांतून आपला प्रवेश मागे घेतात. मात्र, खासगी कॉलेजांमध्ये भरलेली फी मिळताना त्यातील काही टक्के रक्कम कापून दिली जाते. यात विद्यार्थ्यांच्या आथिर्क नुकसानाबरोबरच या रिकाम्या जागांवर हव्या त्या पद्धतीने प्रवेश देण्याची मोकळीक खासगी संस्थांना मिळते. यात गैरप्रकार होण्याची शक्यता वर्तवण्यात येते.

हे गैरप्रकार थांबविण्यासाठी महाराष्ट्र सरकारचे गुणवत्ता यादीचे प्रवेश पूर्ण होईपर्यंत खासगी कॉलेजांची प्रवेश प्रक्रिया सुरू करण्यात येऊ नये, अशी मागणी मंचाचे डॉ. विवेक कोरडे यांनी केली आहे.

 
</text>
</doc>
