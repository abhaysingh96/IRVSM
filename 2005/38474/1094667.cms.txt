<doc>
<docno>1094667.cms.txt</docno>
<text>
 
देश-विदेश
आता पर्यटनही अध्यात्मिक होणार
[ Monday, May 02, 2005  12:50:29 am]


वृत्तसंस्था

नवी दिल्ली : आपला देश भले आयटीत जगाला दिपवून टाको किंवा आथिर्क महासत्ता बनण्याच्या मार्गावर असल्याचा दावा करो, जगाभरातील पर्यटकांना आकर्षून घेण्यासाठी मात्र आपल्याला आजही आपला भव्य सांस्कृतिक वारसाच उपयोगी पडत आहे. म्हणून केंदीय पर्यटन खात्याने ' आध्यात्मिक पर्यटना ' वर भर देण्याचे ठरवले आहे.

गंगेच्या प्रवाहाच्या भव्यतेला आव्हान देणारी कुंभमेळ्यातली गदीर्, मुशर्रफनी जिथे मत्था टेकला ते अजमेर शरीफ, अमृतसरचे सुवर्ण मंदिर, बौध्द लेणी आणि स्तूपच जगभरातल्या लोकांना भारताकडे खेचून आणतात. इतर देशातल्या पर्यटकांनाच नाही तर आपल्या देशातल्या लोकांसाठीही हीच महत्त्वाची पर्यटन केंद बनली आहेत. जगात असा एकही धर्म नाही की ज्याची तीर्थस्थळे भारतात नाहीत. इतकेच नाही तर ज्यू आणि झोराष्ट्रीयन धमिर्यांची पवित्र ठिकाणे इथे आहेत. त्यामुळे इथे धामिर्क आणि आध्यात्मिक पर्यटन एकरूप झाले आहे.

पर्यटनमंत्री रेणूका चौधरींना यांना आध्यात्मिक पर्यटनाला गती मिळवून द्यायची आहे, मात्र भारतात आध्यात्मिक पर्यटनाला संकुुचित दृष्टीकोनातून पाहिले जाते, असा त्यांचा आरोप आहे. तीर्थाटन म्हणजे आध्यात्मिक पर्यटन नाही. त्या म्हणतात , ' आध्यात्मिक पर्यटनात एखाद्या भव्य मंदिरात जाण्यासोबतच पुष्करच्या मेळ्याला भेट द्यावी, योगासने करावीत किंवा पंचतारांकित हॉटेलात वैदिक मंत्र ऐकत ऐकत रिलॅक्स व्हावे. '

पर्यटन खात्याने योग आणि वैदिक मंत्रांना आध्यात्मिक पर्यटनात सर्वाधिक महत्त्वाचे स्थान दिले आहे. मोठमोठ्या पंचतारांकित हॉटेलांमध्ये योग आणि वैदिक प्राणायामा शिकण्याची सोय उपलब्ध करून द्यावी यासाठी प्रयत्न सुरू आहेत. दिल्लीतील एका हॉटेलमध्ये योग सेंटर सुरू देखील झाले आहे. खाजगी क्षेत्र आणि राज्य सरकारनाही यात सहभागी करून घेण्याचे प्रयत्न सुरू आहेत.उत्तरांचलने राज्याला आध्यात्मिक पर्यटकांचे डेस्टिनेशन बनवण्याची तयारी दाखवली आहे.

लवकरच वर्तमानपत्रे आणि टीव्ही सोबतच इंटरनेटवरही भारतातील आध्यात्मिक पर्यटनाच्या जाहिराती देण्यात येणार आहेत. शिवाय जगभरातील पर्यटन खात्याच्या तेरा कार्यालयांत विदेशी पर्यटकांसाठी खास मोहिम सुरू करण्यात येईल.

 
</text>
</doc>
