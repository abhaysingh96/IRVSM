<doc>
<docno>1094615.cms.txt</docno>
<text>
 
बहुतांची अंतरे
बालनाट्य नावाचा धंदा
[ Monday, May 02, 2005  12:06:35 am]


तुमचा वेळ जात नाही ? पैसा कसा खर्च करावा असा प्रश्ान् पडला आहे ? डोक्यात चांगल्या विचारांचा भार झाला आहे ? तर मग घरातील छोटा नातू, भाचा व शेजारच्या गंपूला घेऊन कोणत्याही बालनाट्याला जाऊन या. वरील सर्व प्रश्न सुटतील. ही नाटके मध्यान्हीला असल्याने त्यासाठी रिक्षाचा प्रवास, मध्यंतरात बालकांना आईस्क्रीम याची खिसा हलका होण्यासाठी मदत होईलच.

ही परिस्थिती आहे, सध्या चालू असलेल्या सुमार, दर्जाहीन बालनाट्य नावाच्या धंद्याची. कोणीही सोम्या-गोम्याने काळ्यावर पांढरे केलेली, वर्तमानपत्रात फसव्या जाहिराती देऊन पैसे कमावण्याचा धंदा सध्या मुंबईत जोरात सुरू आहे. साहित्य संमेलनात पोपटपंची करणारे सारे साहित्यिक साहित्याच्या या विभागाबाबत चुप्पी साधून बसले आहेत. या नाटकांची खरी परीक्षणे करावयास व ती छापण्यास कोणालाच वेळ नाही.

नाट्यगृहांचा खरा धंदा तोट्यात जाऊ नये म्हणून ही बालनाट्ये सर्रास भर दुपारच्या वेळात लावली जातात. लहान मुलांच्या दृष्टीने ही वेळ सर्व दृष्टीने गैरसोईची आहे, याचा कोणाला विचारच नाही. बिचारे पालक मोठ्या उत्साहाने मुलांना घेऊन नाटकाला जातात व पूर्ण पस्तावतात. सुधा करमरकर, सुरेश खरे या कलावंतांनी एकेकाळी मराठी बालनाट्याची चळवळ अभिमान वाटेल अशा स्तरावर नेली होती. त्याच मराठी बालनाट्याची आजची परिस्थिती पाहून वाईट वाटते.

शरद स. जोशी, ठाणे.

 
</text>
</doc>
