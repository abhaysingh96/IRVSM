<doc>
<docno>1094696.cms.txt</docno>
<text>
 
महामुंबई
हाजी मस्तानच्या मुलींना मारहाणप्रकरणी अटक
[ Monday, May 02, 2005  01:06:39 am]


म. टा. प्रतिनिधी

मुंबई : कुख्यात तस्कर हाजी मस्तानच्या तीन मुलींनी एका शेअर ब्रोकरच्या घरात घुसून त्याच्या कुटुंबियांना मारहाण केल्याचा प्रकार उघडकीस आला आहे. हाजी मस्तानने हा आलिशान बंगला अनेक वर्षांपूवीर्च या शेअर ब्रोकरच्या वडिलांना मैत्रीखातर दिला होता. याप्रकरणात परस्परांविरोधात गुन्हे दाखल करण्यात आल्यानंतर गावदेवी पोलिसांनी हाजी मस्तानच्या मुलींबरोबरच शेअर ब्रोकरलाही अटक केली.

सोफिया कॉलेजसमोरील वॉर्डन रोडवर बैतुल सुरूर हा आलिशान बंगला आहे. हाजी मस्तानने हा बंगला काही वर्षांपूवीर् नुसरुद्दीन करीम या मित्रास रहावयास दिला होता. करीम यांनी त्यांच्या मृत्यूपुवीर् हा बंगला त्यांचा मुलगा शकील अहमद करीम यांच्या नावावर केला. त्यानंतर शकील अहमद यांनी हाजी मस्तानच्या मुली मेहरुनिस्सा कादर रसुल शरीफ ( 44), कमरुनिस्सा लोखंडवाला ( 46) व परजान बाबू नुरबक्ष ( 32) यांच्याशी संपर्क साधून त्यांना प्रत्येकी 30 लाख रुपये देऊन हा बंगला स्वत:च्या नावावर करून घेतला. याबाबतची कागदपत्रेही त्यांनी तयार केली.

मात्र, हाजी मस्तानच्या मुलीने काही दिवसांपूवीर् शकील अहमद यांच्याशी वाद घालून हा बंगला सोडण्यासाठी तगादा लावला. अहमद यांनी नकार देताच या तिघींनी आणखी काहीजणांना हाताशी धरून अहमद यांच्या घरात घुसून घराचा दरवाजा, खिडक्या तोडल्या. यात अहमद यांची आई नुसरुद्दीन करीम ( 60), पत्नी शबा करीम ( 30) आणि बहिण रेहाना करीम ( 41) जखमी झाली.

याप्रकरणी गावदेवी पोलिस ठाण्यात तक्रार दाखल केल्यानंतर हाजी मस्तानच्या तीन मुली व दोन नातवांना अटक करण्यात आली. याप्रकरणी या तिघींनीही शकील अहमद याच्या विरोधात, घरात घुसून सामानाचे नुकसान केल्याची तक्रार दाखल केल्यानंतर अहमद आणि त्याच्या नातेवाईकांनाही पोलिसांनी अटक केली.

 
</text>
</doc>
