<doc>
<docno>1094662.cms.txt</docno>
<text>
 
देश-विदेश
संगीत नाटक अकादमीतील मतभेदांची गंभीर दखल
[ Monday, May 02, 2005  12:46:43 am]


वृत्तसंस्था

नवी दिल्ली : संगीत नाटक अकादमीच्या संचालक सोनल मानसिंग यांना विरोध करत एकेका पदाधिकाऱ्याने राजीनामा देण्यास सुरुवात केल्याच्या प्रकाराची केंद सरकारने गंभीर दखल घेतली आहे. या प्रकरणी लवकरच निश्चित धोरण ठरवण्यात येईल, असे सरकारने स्पष्ट केले आहे.

मानसिंग यांच्या कार्यशैलीला विरोध करणाऱ्या पदाधिकाऱ्यांचे राजीनामे स्वीकारण्यात येणार नाहीत, असे सरकारी सूत्रांनी स्पष्ट केले आहे. या प्रकरणी अद्याप ' जैसे थे ' स्थिती असून, सरकार त्याच्या प्रत्येक अंगाचा बारकाईने विचार करत आहे.

प्रसिद्ध गायक के. बालमुरलीकृष्णन यांपी पहिल्यांदा मानसिंग यांना विरोध करत राजीनामा दिल्यापासून संगीत नाट्य अकादमीत राजीनामे देण्याचे पेवच फुटले आहे. त्यांच्या पाठोपाठ अकादमीचे उपाध्यक्ष आणि नामवंत नाट्यकमीर् के. एन. पण्णीकर यांनीही याच कारणावरून राजीनामा दिला. अकादमीच्या 68 सदस्यांपैकी आतापर्यंत 12 जणांनी राजीनामे दिले आहेत.

सोनल मानसिंग यांना बडतर्फ करण्याच्या मागणी देशभरातील 60 मान्यवर कलावंतांनी राष्ट्रपती डॉ. ए. पी. जे. अब्दुल कलाम यांच्याकडे केली आहे. मानसिंग यांनी मात्र आरोप खोडून काढले असून, केंदीय माहिती आणि प्रसारणमंत्री एस. जयपाल रेड्डी यांच्याकडे आपली भूमिका स्पष्ट केली आहे. मानसिंग यांची नियुक्ती 2003 मध्ये तत्कालीन राष्ट्रीय लोकशाही आघाडीने केली होती.

 
</text>
</doc>
