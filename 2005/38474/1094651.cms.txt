<doc>
<docno>1094651.cms.txt</docno>
<text>
 
अर्थव्यवहार
वित्त विधेयक अजून संसदेत मंजूर झालेले नाही
[ Monday, May 02, 2005  12:41:57 am]


प्रफुल्ल छाजेड

मी एका वरिष्ठ महाविद्यालयात अधिव्याख्याता असून, माझे येत्या 2005-2006 आथिर्क वर्षात 2,30,000 रु. इतके उत्पन्न वेतनाद्वारे अपेक्षित आहे. त्यातून रु. 4,000 वाहतूक भत्ता, रु. 10,000 ' मेडिक्लेम ', रु. 18,000 गृहकर्ज व्याज, रु. 16,000 गृहकर्ज मुद्दल, रु. 21,000 ' जीवन विमा ' पॉलिसी, रु. 10,000 राष्ट्रीय बचत प्रमाणपत्रे, रु. 10,000 भविष्य निर्वाह निधी, एवढी गुंतवणूक असेल तर मला या आथिर्क वर्षात एकूण किती इन्कमटॅक्स भरावा लागेल ? सार्वजनिक भविष्य निर्वाह निधीतील ( ' पीपीएफ ') ठेवीला 15 वषेर् पूर्ण झाल्यानंतर एक वर्ष ' लॉक इन पीरियड ' असतो का ? म्हणजे 16 वषेर् पूर्ण झाल्यानंतरच त्यातील रक्कम परत मिळते का ?

प्रा. आझमी, पेण.

वित्त विधेयकाला अद्याप संसदेची मंजुरी मिळालेली नाही. तरी प्रस्तावित तरतुदींचा विचार करता चार हजारांचा वाहतूक भत्ता वजा केल्यास आपले उत्पन्न रु. 2,26,000 होईल. प्रमाणित वजावटीची सवलत संपुष्टात येणार आहे. परंतु गुंतवणुकीसाठी व गृहकर्ज व त्यावरील व्याज परतफेडीसाठी एक लाखापर्यंत सूट मिळणार आहे. आपली गुंतवणूक एकूण रु. 75 हजार आहे. ' मेडिक्लेम ' ची सूट विचारात घेता आपले करपात्र उत्पन्न रु. 1,41,000 एवढे होईल. एक लाखापर्यंत उत्पन्न करमुक्त आहे. उरलेल्या उत्पन्नावर दहा टक्के दराने म्हणजे सुमारे रु. 4100 एवढा कर व त्यावर दोन टक्के शैक्षणिक अधिभार देय होईल. परंतु या सर्व गोष्टी अर्थसंकल्प मंजूर होण्यावर अवलंबून आहेत. ' पीपीएफ ' चे पैसे पंधरा वर्षानंतर मिळतात.

बँकेतील खात्यावर 5,000 रु.पेक्षा अधिक व्याज जमा झाल्यास त्यावर इन्कमटॅक्स लागू होईल, अशी नोटीस बँकांच्या शाखांमध्ये लावतात. 2005-2006 च्या अर्थसंकल्पात यात काही बदल झाला आहे काय ?

पुरुषोत्तम दीक्षित, कल्याण.

नाही. यापुढेही पाच हजारांपेक्षा अधिक व्याज देय असल्यास बँका ' टीडीएस ' ची वजावट करीत राहणार आहेत.

मी एसबीआय म्युच्युअल फंडाच्या ' मॅग्नम इक्विटी लिंक्ड् सेव्हिंग्ज स्कीम 1995' मध्ये पैसे गुंतविले होते. कंपनीने पुनर्खरेदी करतेवेळी 0.15 ' सिक्युरिटीज ट्रॅन्झॅक्शन टॅक्स ' कापून पुनर्खरेदीची रक्कम म्हणून परत केली आहे. सदर रक्कम करमुक्त आहे काय ? ही बाब दीर्घ मुदतीचा भांडवली नफा/तोटा या सदराखाली येते का ?

पद्माकर वझे, मुंबई- 81.

आपण जेव्हा गुंतवणूक केली तेव्हा सदर रकमेबद्दल इन्कमटॅक्समधून सूट घेतली होती काय ? आपण पुनर्खरेदी दीर्घ मुदतीनंतर केली आहे, त्यामुळे ही बाब दीर्घ मुदतीच्या नफ्याखाली येऊ शकते. परंतु आपण त्यावर ' सिक्युरिटीज ट्रॅन्झॅक्शन टॅक्स ' भरला असल्याने व नफा दीर्घ मुदतीचा असल्याने कर द्यावा लागणार नाही. तरीही आपण सर्व कागदपत्रे तज्ज्ञाला दाखवल्यास जास्त चांगले होईल.

 
</text>
</doc>
