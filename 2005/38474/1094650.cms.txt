<doc>
<docno>1094650.cms.txt</docno>
<text>
 
क्रीडा
कॅलिसचे 22 वे कसोटी शतक, द.आफ्रिकेच्या डावात चार शतके
[ Monday, May 02, 2005  12:40:59 am]


संट जॉन ,( अँटिगा) : चौथ्या व अंतिम क्रिकेट कसोटीत दक्षिण आफ्रिकेने वेस्ट इंडीजविरूध्द 6 बाद 588 अशी प्रचंड धावसंख्या उभारून डाव सोडला. ग्रॅम स्मिथ, डिव्हिलीअर्स, कॅलिसपाठोपाठ अॅशली प्रिन्सनेही शतक फटकावले. तिसऱ्या दिवशी उपाहाराला वेस्ट इंडीजने वॅव्हेल हाईंडसच्या मोबदल्यात 13 षटकातच 90 धावा तडकावल्या त्या क्रिस गेलच्या झंझावाती अर्धशतकामुळे, त्याने 44 चेंडूत नाबाद 63 धावा फटकावताना दहा चौकार लगावले तसेच दोन षटकारही खेचले.

त्याआधी जॅक कॅलिसने आपले 22 वे कसोटी शतक झळकावले तसेच दक्षिण आफ्रिकेतफेर् कसोटी क्रिकेटमध्ये सर्वाधिक शतके व धावा फटकावण्याचा पराक्रम करताना गॅरी र्कस्टनला मागे टाकले.

पहिल्या दिवशी स्मिथ, डिव्हिलीअर्स यांनी द्विशतकी सलामी पाहुण्यांना करून दिली तर दुसरा दिवस गाजवला तो कॅलीस, प्रिन्स या पाचव्या जोडीच्या द्विशतकी भागीदारीने. शेवटच्या दोन सत्रात विंडीजच्या गोालंदाजांना यश लाभले नाही. पहिल्या सत्रात मात्र विंडीजला फलदायी ठरले, त्यांनी एक, दोन नव्हे तर चक्क चार मोहरे टिपले. पण नंतर मात्र त्यांची दमछाक झाली ती कॅलिस, प्रिन्स यांच्या फटकेबाजीमुळे. कॅलिसने मालिकेतील दुसरे व विंडीजविरुध्द सातवे शतक साजरे केले ते एक षटकार आणि बारा चौकारांनिशी. कॅलीसने 287 चेंडूत 147 धावा फटकावल्या त्या 14 चौकार व एक षटकारानिशी.

प्रिन्सने कसोटीतील आपले दुसरे शतक फटकावले ते एक षटकार आणि तेरा चौकारांनिशी. नऊ धावांवर क्रिस गेलच्या गोलंदाजीवर त्याला यष्टीरक्षक ब्राऊनक डून जीवदान लाभले, त्याचा पुरेपुर फायदा त्याने उठवला.

धावफलक

दक्षिण आफ्रिका पहिला डाव : अब्राहम डिव्हिलिअर्स - झे. ब्राऊन गो. बेस्ट 114, ग्रॅम स्मिथ - झे. वॉशिंग्टन गो. पॉवेल 126, बोथा डिपनॉर -धावचीत 5, जॅक कॅलिस -झे. वॉशिंग्टन गो. पॉवेल 147, हर्षल गिब्स झे देवनारायण गो. गेल 23, अॅशवेल प्रिन्स - झे. ब्राऊन गो. ब्रावो 131, मार्क बौचर - नाबाद 11, शॉन पोलॉक - नाबाद 13, अवांतर - 18 बाईज 4, लेगबाय 1, वाईड 5, नोबॉल 8 एकूण - 163 षटकात 6 बाद 588 डाव सोडला.

गडी बाद होण्याचा क्रम : 1- 245, 2-245, 3-251, 4-295, 5-562, 6-563.

गोलंदाजी : पॉवेल 32-3-137-2, बेस्ट 26-4-116-1, वॉशिंग्टन 22-3-73-0, ब्रावो 27-4 -97-1, गेल 31 -11-65-1, हाईंडस 6-0-24-0, देवनारायण 18-1-69-0, सरवान 1-0-2-0.

वेस्ट इंडीज पहिला डाव : क्रिस गेल - खेळत आहे 63, वॅव्हेल हाईंडस - झे. व गो. एनटिनी 0, रामनरेश सरवान - खेळत आहे 22, अवांतर - 5 वाईड 1, नोबॉल 4 एकूण - 13 षटकात 1 बाद 90 .

गडी बाद होण्याचा क्रम : 1-14.

गोलंदाजी : पोलॉक 5-0-35-0, एनटिनी 5-0-22-0, झोन्डेकी 3-0-33-0.

 
</text>
</doc>
