<doc>
<docno>1094712.cms.txt</docno>
<text>
 
महामुंबई
महापालिका कर्मचाऱ्यांची कालबद्ध पदोनतीची मागणी पूर्ण
[ Monday, May 02, 2005  01:15:33 am]


म. टा. प्रतिनिधी

मंुबई : प्रशासनाने हिरवा कंदील दाखविल्यामुळे गेली 15 वषेर् कालबद्ध पदोन्नतीची मागणी करणाऱ्या मंुबई महापालिकेतील कर्मचाऱ्यांची ही मागणी पूर्ण होणार आहे. सलग 12 वषेर् सेवेत असणाऱ्या कर्मचाऱ्यांना पदोन्नतीचा लाभ मिळेल, पण दोनवेळा पदोन्नती घेणाऱ्या कर्मचाऱ्यांना ही योजना लागू होणार नाही. तसेच, संपूर्ण सेवेत या योजनेचा लाभ केवळ एकदाच मिळेल, अशी तरतूद प्रशासनाने केली आहे.

या मंजुरीमुळे पालिकेच्या तिजोरीवर वर्षाला सुमारे 29 कोटी रुपयांचा बोजा पडणार आहे. मंुबई महापालिकेत काही वर्षांपूवीर् सुमारे एक लाख 40 हजार कर्मचाऱ्यांची संख्या होती. मात्र, गेली 10 वषेर् भरतीच बंद असल्यामुळे, तसेच दरवषीर् निवृत्त होणाऱ्यांची संख्या लक्षात घेता, ही आकडेवारी एक लाख 15 हजारांवर घसरली. काही कामगार संघटनांनी तर कर्मचारी संख्या 80 हजारापर्यंत खाली आल्याचा दावा केला आहे.

संपूर्ण सेवेत एकदाच कालबद्ध पदोन्नतीचा लाभ, सलग 12 वषेर् सेवेत असणाऱ्यांनाच योजना लागू, आणि सेवेत दोनदा पदोन्नती मिळणाऱ्यांना या पदोन्नतीच्या लाभापासून वंचित राहावे लागेल, अशा स्वरूपाच्या तरतुदी या योजनेत असल्यामुळे किती कर्मचाऱ्यांना या योजनेचा फायदा मिळेल, याविषयी साशंकता व्यक्त होत आहे.

राज्य सरकारच्या धतीर्वर पालिका कर्मचाऱ्यांना कालबद्ध पदोन्नतीची योजना लागू करावी, अशी मागणी मागणी सर्व कामगार संघटनांकडून 1990 पासून होत आहे. त्यास प्रशासनाने तत्त्वत: मान्यता दिली आहे. याबाबतचा प्रस्ताव प्रशासनाने स्थायी समितीपुढे ठेवला असून समिती आणि त्यानंतर पालिका सभागृहाने त्यास मंजुरी दिल्यानंतर योजनेच्या प्रत्यक्ष अमलबजावणीस सुरुवात होईल. अमलबजावणी करताना काही प्रश्ान् निर्माण झाल्यास त्याचा खुलासा करण्याचा किंवा अंतिम निर्णय घेण्याचा अधिकार आयुक्तांचा असेल, असेही या प्रस्तावात नमूद करण्यात आले आहे.

विविध समित्यांच्या अध्यक्ष- उपाध्यक्षांची निवड

महापालिकेची स्थापत्य समिती, विधी समिती, बाजार व उद्यान समिती तसेच आरोग्य समिती अध्यक्ष व उपाध्यपदांची ीनवड झाली आहे.

स्थापत्य समिती (शहर)चे अध्यक्ष म्हणून प्रदीप जाधव यांची तर, उपाध्यक्षपदी प्रकाश चाळके यांची निवड झाली. उपनगरांसाठीच्या अध्यक्षपदी तुकाराम काते यांची व उपाध्यक्षपदी प्रदीप सावंत यांची निवड झाली. आरोग्य समितीचे अध्यक्ष म्हणून यशोधर फणसे व उपाध्यक्ष म्हणून मंगल मंगे यांची नियुक्ती झाली. बाजार व उद्यान समितीच्या अध्यक्षपदी श्रद्धा जाधव, तर उपाध्यक्षपदी अश्विनी मते यांची निवड झाली. महिला व बालकल्याण समितीच्या अध्यक्षपती गीता खानोलकर यांची तर, उपाध्यक्षपदी हर्षविणा साटम यांची निवड झाली. विधी समितीच्या अध्यक्षपदी दिपक पडवळ यांची निवड झाली.

 
</text>
</doc>
