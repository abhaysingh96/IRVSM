<doc>
<docno>1094707.cms.txt</docno>
<text>
 
महामुंबई
बिमल रॉय तत्त्वांना मुरड घालणारे दिग्दर्शक नव्हते...
[ Monday, May 02, 2005  01:12:13 am]


म. टा. विशेष प्रतिनिधी

मुंबई : ' बिमलदांनी आपल्या चित्रपटांत पैशासाठी तत्त्वांशी तडजोड केली नाही. चित्रपट गल्लाभरू बनविण्यासाठी मूळ कथानकांत कधी बदल केले नाहीत ' असे गौरवोद्गार हिंदी चित्रसृष्टीतील दंतकथा बनलेले दिवंगत निर्माते, दिग्दर्शक बिमल रॉय यांचे दीर्घकालीन सहकारी व पटकथालेखक नबेंदू घोष यांनी येथे काढले. बिमल रॉय मेमोरियल कमिटीने एस. एन. डी. टी. महिला विद्यापीठाच्या जुहू येथील सभागृहात ' बिमल रॉय, द सायलेंट सेज ऑफ इंडियन सिनेमा ' या विषयावर आयोजित परिसंवादात ते बोलत होते.

रॉय यांचे जीवन व कार्याची माहिती त्यांच्या चित्रपटांच्या चाहत्यांना देण्यासाठी गुरुवारी आयोजिलेल्या या परिसंवादासाठी कोलकात्याहून खास आलेले घोष, शंकरलाल भट्टाचारजी, देबू सेन हे त्यांचे अन्य दीर्घकालीन सहकारी, चित्रपट निर्माते विकास देसाई हे प्रमुख वक्ते उपस्थित होते. सकाळी दहापासून दुपारी अडीचपर्यंत रंगलेल्या या परिसंवादाला रसिकांचा जोरदार प्रतिसाद मिळाला. विष्णू माथुर यांनी परिसंवादाचे संचालन केले.

दुपारच्या सत्रात रॉय यांच्या चित्रपट कारकीदीर्तील शेवटचा आणि संस्मरणीय चित्रपट ' बंदिनी ' दाखविण्यात आला. शंकरलाल भट्टाचाजीर्, देबू सेन यांनी बिमल रॉय यांच्या आठवणी, एकेका चित्रपटावर त्यांनी घेतलेले कष्ट, त्यांची तत्त्वनिष्ठा यावर प्रकाश टाकला.

विकास देसाई यांनी ' बंदिनी ' मध्ये बिमल रॉय यांनी विशिष्ट दृश्यांमध्ये वापरलेले कौशल्य आणि सौंदर्यस्थळे सोदाहरण दाखविली. बिमल रॉय यांच्या कन्या रिंकी भट्टाचार्य यांनी या कार्यक्रमाचे संयोजन केले होते.

 
</text>
</doc>
