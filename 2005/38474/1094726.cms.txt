<doc>
<docno>1094726.cms.txt</docno>
<text>
 
महामुंबई
रेल्वे इमारतीत अल्पवयीन मुलीवर बलात्काराचा प्रयत्न
[ Monday, May 02, 2005  01:37:08 am]


म. टा. प्रतिनिधी

मुंबई : भायखळ्याच्या जे. जे. मार्ग परिसरातील रेल्वे इमारतीच्या लिफ्टमध्ये रविवारी दुपारी दीडच्या सुमारास एका अल्पवयीन मुलीवर बलात्काराचा प्रयत्न झाला. मात्र हा प्रकार तिथे राहणाऱ्या एका तरुणाच्या लक्षात आल्यामुळे पुढील अनर्थ टळला.

रस्त्यावर दुपारच्या वेळी भटकत असणाऱ्या 11 वर्षांच्या मुलीला निखिल साळवी ( 33) हा तरुण फूस लावून रेल्वेच्या तीन क्रमांकाच्या इमारतीत घेऊन गेला. त्या इमारतीच्या लिफ्टमध्ये नेऊन तिच्यावर जबरदस्ती करण्याच्या प्रयत्नात असतानाच त्या इमारतीतील विशाल बंगेरा याच्या हा प्रकार लक्षात आला. त्यांनी ताबडतोब पोलिसांच्या व आजूबाजूच्या लोकांच्या हा प्रकार निदर्शनास आणून दिला.

त्यानंतर लगेचच पोलिसांनी तिथे येऊन आरोपीला अटक केली. आरोपी निखिल साळवी पूवीर् टॅक्सीचालक असून सध्या मात्र तो बेकारच असल्याचे समजते.

मंत्रालयासमोर तिघांचा आत्मदहनाचा प्रयत्न

मुंबई (म. टा. प्रतिनिधी) : महाराष्ट्र दिन आणि कामगार दिन असा दुहेरी ' मुहूर्त ' साधून धुळे पालिकेच्या तीन कर्मचाऱ्यांनी रविवारी मंत्रालयासमोर आत्मदहनाचा प्रयत्न केला. अतिरिक्त ठरवून नोकरीवरून कमी केल्यामुळे रविवारी रात्री आत्मदहनाचा प्रयत्न केला. या कामगारांत दोन महिला आहेत.

 
</text>
</doc>
