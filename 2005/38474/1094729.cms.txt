<doc>
<docno>1094729.cms.txt</docno>
<text>
 
महामुंबई
विजेच्या संकटाला युतीही जबाबदार
[ Monday, May 02, 2005  01:40:24 am]


धनंजय गोडबोले

मुंबई : राज्यातील विजेच्या गंभीर संकटाला काँग्रेस-राष्ट्रवादीचे सरकार जबाबदार असल्याची ओरड शिवसेना-भारतीय जनता पक्ष युतीच्या नेत्यांनी चालवली असली, तरी त्यांचे सरकार सत्तेवर असताना त्यांनी यासंदर्भात कोणतीही भरीव कामगिरी केली नव्हती. त्यांचे सारे लक्ष खासगी क्षेत्रातून वीजनिमिर्तीकडे लागले होते आणि आज या प्रकल्पांची अवस्था लक्षात घेतली तर या संकटाला ते तितकेच, किंबहुना अधिक जबाबदार असल्याचे दिसून येते.

1990 साली काँग्रेस सत्तेवर आल्यानंतर तत्कालीन मुख्यमंत्री शरद पवार यांनी अनेक महत्वाच्या प्रकल्पांना मान्यता देऊन सुरुवात केली होती. त्यात चंदपूर युनिट सात ( 500 मेगावॉट), उरण युनिट एक आणि दोन आणि कोयनेच्या चौथ्या टप्प्याचा समावेश होता. खासगी क्षेत्रात दाभोळ प्रकल्पाचा पहिला टप्पा आणि बीएसइएस अशा प्रकल्पांना मान्यता देण्यात आली. पवार आणि सुधाकरराव नाईक यांच्या मुख्यमंत्रीपदाच्या कारकीदीर्त खापरखेडा युनिट दोन, चंदपूर युनिट पाच-सहा आणि उरणचे युनिट एक व दोन हे प्रकल्प पूर्णत्वास गेले. याच काळात एकंदर दोन हजार 490 मेगावॉटची भर पडली.

त्यानंतर 1995 मध्ये युतीचे सरकार सत्तेवर आले. त्यांच्या काळात खापरखेडा युनिट तीन व चार ( 420 मेगावॉट) आणि घाटघरच्या 240 मेगावॉटच्या प्रकल्पांना सुरुवात करण्यात आली खरी ; पण, युतीच्या नेत्यांचे सारे लक्ष भदावती ( 1000 मेवॉ), पाताळगंगा ( 410 मेवॉ) आणि दाभोळ टप्पा दोनच्या 1440 ( मेवॉ) या प्रकल्पांवरच केंदित होते. पवार मुख्यमंत्री असताना दाभोळ प्रकल्प अरबी समुदात बुडवून टाकण्याची भाषा युतीचे नेते करीत होते. मात्र, सत्तेवर आल्यानंतर त्यांनी मूळ वीजखरेदी करारात बदल करून त्याला मान्यता देताना त्याचा आधार घेत खाजगी क्षेत्रातील अन्य प्रकल्पांनाही मान्यता दिली. पुढे या प्रकल्पांचे काय झाले हे साऱ्या महाराष्ट्राला ठाऊक आहे.

युतीच्या काळात चंदपूरचे युनिट सात आणि कोयनेचा चौथा टप्पा, दाभोळचा पहिला टप्पा तसेच टाटाचा 75 मेगावॉटचा छोटा प्रकल्प कार्यान्वित झाला खरा. पण यांतील बहुतेक सारे प्रकल्प आधीच्या सरकारने मंजूर केले होते. सेंट्रल सेक्टरमध्ये युतीने एकही प्रकल्प आणण्याचा प्रयत्न केला नाही.

काँग्रेस-राष्ट्रवादीचे संयुक्त सरकार पहिल्यांदा सत्तेवर आल्यानंतर त्यांनीही वीजनिमिर्तीकडे हवे तसे लक्ष दिले नाही, ही वस्तुस्थिती असली, तरी न्यू परळी व पारसच्या प्रत्येकी 250 आणि हायड्रोवर आधारित 500 मेगावॉटचे प्रकल्प सुरू करण्यात त्यांनी पुढाकार घेतला.

 
</text>
</doc>
