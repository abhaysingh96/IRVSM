<doc>
<docno>1094648.cms.txt</docno>
<text>
 
क्रीडा
इस्ट बंगाल, साळगावकर लढतीत गोलफलक कोराच
[ Monday, May 02, 2005  12:39:42 am]


मडगाव : राष्ट्रीय फुटबॉल साखळीत इस्ट बंगाल, साळगावकर यांच्यातील सामना गोलशून्य बरोबरीत सुटला. येथील नेहरू स्टेडियममधील हा सामना बरोबरीत सुटला हे इस्ट बंगालचे नशीबच.

जेतेपदाची हॅटट्रिक साधण्यास उत्सुक असलेल्या इस्ट बंगालचे 19 सामन्यातून 40 गुण झाले आहेत. आता त्यांना जेतेपदासाठी उरलेल्या तीनही सामन्यात विजय मिळवावे लागतील शिवाय त्यांचे निकटचे प्रतिस्पधीर् स्पोटिर्ग क्लबने दोन सामने जिंकले तरी इस्ट बंगालची गोची होऊ शकते. साळगावकरचे वीस सामन्यातून 24 गुण झाले आहेत.

साळगावकरला रविवारी इस्ट बंगालवर विजय मिळविण्याची छान संधी होती पण त्यांनी तिसऱ्याच मिनिटाला गोल करण्याची संधी वाया घालवली. ऑलिव्हेराने चेंडू ढकलला तो थेट इस्ट बंगालचा गोलरक्षक संग्राम मुकजीर्कडे.इस्ट बंगालने बचावात्मक खेळ केला.

उत्तरार्धात दोन्ही संघांनी धसमुसळा खेळ केला पण रेफरी रिझवान उल हक यांनी सामन्यावर चांगले नियंत्रण ठेवताना साळगावकरच्या रेमुस गोम्स, प्रशांत जग्गी, जॉन डायस तसेच इस्ट बंगालच्या देबजीत घोष आणि एनेर्स्ट जेरेमा यांना पिवळे कार्ड दाखवले. इस्ट बंगालचे फिजीओथेरपिस्ट राजेश यालाही त्यांनी मैदानाबाहेर काढले कारण त्यांची परवानगी न घेताच तो मैदानात घुसण्याचा प्रयत्न करत होता.

 
</text>
</doc>
