<doc>
<docno>1094665.cms.txt</docno>
<text>
 
देश-विदेश
बहिष्काराचे काय? रालोआचा आज निर्णय
[ Monday, May 02, 2005  12:49:16 am]


वृत्तसंस्था

चेन्नई : रेल्वेमंत्री लालूप्रसाद यादव यांच्या राजीनाम्याच्या मागणीसाठी संसदेच्या कामकाजावर टाकण्यात आलेला बहिष्कार कायम ठेवायचा की मागे घ्यायचा, याबाबतचा निर्णय राष्ट्रीय लोकशाही आघाडी सोमवारी घेणार आहे.

भारतीय जनता पक्षाचे उपाध्यक्ष व्यंकय्या नायडू यांनी रविवारी येथे पत्रकारांना ही माहिती दिली. रालोआची बैठक सोमवारी होणार आहे. लालूंच्या राजीनाम्याच्या मागणीनंतरचे चित्र काय आहे, याचा आढावा या बैठकीत घेण्यात येईल आणि मग त्याबाबतचा निर्णय घेतला जाईल, असे नायडू यांनी सांगितले. पंतप्रधान मनमोहन सिंग यांनी भाजपाध्यक्ष अडवाणी यांच्याशी या मुद्यावर फोनवरून चर्चा केली, मात्र ते वगळता हा पेच सोडवण्यासाठी सरकारने काहीही हालचाल केलेली नाही, असा आरोप नायडू यांनी केला.

 
</text>
</doc>
