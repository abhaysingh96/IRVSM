<doc>
<docno>1094624.cms.txt</docno>
<text>
 
लेख: जाता जाता
गुड गर्ल
[ Monday, May 02, 2005  12:14:49 am]


' काय क्युट दिसते ना उमीर्! ' ज्यु. चकोरने बघताक्षणी दाद दिली.

' कोण उर्मी ?' चकोरीने सहज विचारलं.

' काय मॉम, तू तिचे इतके पिक्चर्स बघितले आहेत टीव्हीवर. '

पण चहा आणि ब्रेकफास्ट करण्याच्या गडबडीत असलेल्या चकोरीला काही लक्षात आलं नाही. चकोरच्या दृष्टीने मधुबाला आणि माधुरी सोडून कोणात दम नसल्यामुळे त्याने म. टा. वाचन सुरू ठेवलं.

आईच्या ज्ञानात भर पडावी म्हणून मुलीने आईकडे उमिर्लाची मुलाखत सरकवली.

फोटो बघून तिला कळलं की उमिर्ला मातोंडकरबद्दल चर्चा सुरू आहे. बॉलीवूडमध्ये असूनही कोणत्याही गॉसिपचा विषय न ठरलेल्या उमिर्लाची अॅक्टिंग तिला आवडायची. शिवाय ती मराठी आहे हा तिच्यासाठी प्लस पॉईंट होताच.

त्यामुळे तिने चटकन मुलाखत वाचली. फोटोही नीट न्याहाळला.

' गुड! ' तिने सटिर्फिकेट दिलं.

' छान दिसते ना! ' मुलीने उत्साहाने विचारलं.

' दिसण्यापेक्षा ती काय म्हणाली आहे ते तू वाचलेलं दिसत नाही. ' आईच्या या बाऊंसरवर कन्या गोंधळली. कारण तिने ते जेमतेम चाळलं होतं.

' वाच जरा मन लावून! ' आईने मुलीला उपदेश केला.

आता मात्र चकोरला उत्सुकता वाटली. कारण चकोरीने, कोणत्याही नटीच्या मुलाखतीबद्दल बरं म्हटल्याचं त्याला आठवत नव्हतं.

त्यामुळे त्यानेही मुलाखत नीट वाचली.

' पाय बरेच जमिनीवर दिसताहेत हिचे! ' चकोरने प्रांजळपणे सांगितलं.

' ही चक्क वाचतेबिचते. कमालच आहे. ' चकोरीने पुस्ती जोडली.

ज्यु. चकोर हा चित्रपटवेडा. पण तो मात्र इतका वेळ शांतपणे कानाला वॉकमन लावून बसला होता. चर्चा उमिर्लाबद्दल चाललेली आहे, इतकंच त्यानं नोटीस केलं होतं.

ज्यु. चकोरीने त्याच्याकडे बघून खाणाखुणा केल्या.

त्याने वॉकमन काढून बाजूला ठेवला.

' अरे तुझ्या सब्जेक्टमध्ये आम्ही घुसलो आहोत. ' चकोरने त्याला माहिती दिली.

त्याने फक्त होकाराथीर् मान हलवली आणि पुन्हा वॉकमन हातात घेतला.

' तुला उमिर्ला आवडत नाही वाटतं! '

' टुडेज टॉपमोस्ट अॅक्ट्रेस ! ' त्याने सटिर्फिकेट दिलं.

' मग मुलाखत वाचलीस का ?' आईने विचारलं.

' काम चोख करते. इंडस्ट्रीत असूनही इमेज टिकवून आहे. फुकट इंप्रेशन्स मारत फिरत नाही. इंटरव्ह्यू देत फिरत नाही. दॅट इज इनफ फॉर मी. ' त्याने स्वच्छ शब्दात मत मांडलं.

' गुड गर्ल! ' त्याच्या मताशी सगळ्यांनी सहमती दर्शवली.

चकोर

 
</text>
</doc>
