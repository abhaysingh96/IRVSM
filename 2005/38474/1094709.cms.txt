<doc>
<docno>1094709.cms.txt</docno>
<text>
 
महामुंबई
 करण्याचे सरकारला आदेश
[ Monday, May 02, 2005  01:13:19 am]


म. टा. प्रतिनिधी

मुंबई : झुणका-भाकर केंदांची परवानगी काढून घेतल्याच्या प्रकरणी मुंबई हायकोर्टाने राज्य सरकारला 5 मेपर्यंत प्रतिज्ञापत्र सादर करण्यास सांगितले आहे. सरकारच्या या निर्णयाविरोधात करण्यात आलेल्या जनहित याचिकेवर निर्णय देताना कोर्टाने हा आदेश दिला.

युती सरकारच्या काळात सुरू करण्यात आलेल्या झुणका-भाकर केंदांची परवानगी काढून घेण्याच्या राज्य सरकारच्या निर्णयाला मुख्य न्यायमूतीर् दलबीर भंडारी आणि एस. ए. बोबडे यांनी स्थगिती दिली आहे. सहा झुणका- भाकर केंदांच्या मालकांनी ही जनहित याचिका दाखल केली होती. राज्यात 2 हजार 539 झुणका-भाकर केंदे असून ज्यांच्या ताब्यात ही केंदे आहेत त्यांचे तेे उत्पन्नाचे एकमात्र साधन आहे. सरकारच्या या निर्णयामुळे आपले उत्पन्नाचे साधन हिरावले जाईल, असा दावा याचिकार्कत्यांनी केला आहे.

फेरीवाल्यांच्या संदर्भातील सुप्रीम कोर्टाच्या एका निकालाचा हवाला याचिकार्कत्यांनी दिला आहे. फेरीवाल्यांना ' फेरीवाला झोन ' मध्ये व्यवसाय करण्याची परवानगी असल्याचे कोर्टाने म्हटले आहे. मग, झुणका-भाकर केंदांना परवानगी का नाकारण्यात येत आहे, असा सवाल त्यांनी उपस्थित केला आहे.

युतीच्या काळात झुणका-भाकर केंदांना परवानगी देताना जागेची ठरविण्यात आलेली किंमत फारच कमी होती, असे सरकारला वाटते आहे का, असा सवाल कोर्टाने केला आहे. केंदांना परवानगी नाकारण्याऐवजी त्यांच्या किमतीत फेरबदल करता येणे शक्य आहे का, यावर सरकारने विचार करावा, असे कोर्टाने सुचविले आहे.

 
</text>
</doc>
