<doc>
<docno>1094708.cms.txt</docno>
<text>
 
महामुंबई
लुटारूंच्या गाडीखाली 2 मुले जखमी
[ Monday, May 02, 2005  01:12:47 am]


म. टा. प्रतिनिधी

मुंबई : चेंबूर येथील कपडे व्यापाऱ्याकडील अडीच लाखांचा सोन्याचा ऐवज लुबाडून पळणाऱ्या लुटारूंच्या भरधाव गाडीने ठोकरल्याने दोन मुले शनिवारी सायंकाळीजखमी झाली.

चेंबूर येथील नवजीवन सोसायटीमध्ये राहणारे राजू दामोदर ग्वालानी ( 38) या कापड व्यापाऱ्याच्या, चेंबूर कॉलनी येथील हिना टेक्सटाइल्समध्ये शनिवारी सायंकाळी पाचच्या सुमारास पाच अनोळखी व्यक्ती शिरल्या. रिव्हॉल्वर व चॉपरच्या धाकाने त्यांनी दोन लाखांची रोकड , 30 ग्रॅमचे सोन्याचे कडे आणि तीन मोबाइल, असा एकूण दोन लाख 33 लाखांचा ऐवजे लुबाडला. त्यानंतर मारुती अल्टोमधून ( क्र. एमएच- 04- बीएस- 5178) पळून जात असताना त्यांच्या गाडीने दोन मुलांना धडक दिली. चेंबूर पोलिस फरारी आरोपींचा शोध घेत आहेत.

वृद्धेला मारहाण करून लुबाडणूक

शीव येथे आजी व नातीला मारहाण करून दोघा अनोळखी व्यक्तींनी सव्वालाखांचा ऐवज लुबाडला. मकीर मार्गावरील वंृदावन सोसायटीमधील अमन बिल्डिंगमध्ये राहणाऱ्या जयवंती दिनकरभाई कोठारी ( 71) यांच्या घरात दुपारच्या सुमारास दोन अनोळखी व्यक्ती शिरल्या. यावेळी कोठारी आणि त्यांची नात पियांसी ( 7) या दोघीच घरात होत्या. या दोघांनी कोठारी व त्यांच्या नातीला मारहाण करून कपाटातील सोन्याचे दागिने व रोकड असा एकूण एक लाख 23 हजारांचा ऐवल लुबाडून तेथून पलायन केले.

 
</text>
</doc>
