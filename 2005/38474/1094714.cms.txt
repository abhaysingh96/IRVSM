<doc>
<docno>1094714.cms.txt</docno>
<text>
 
महामुंबई
जरी कारखान्यातून 63 बालमजुरांची सुटका
[ Monday, May 02, 2005  01:16:49 am]


म. टा. प्रतिनिधी

मुंबई : बालकामगारांचा छळ करून त्यांच्याकडून कामे करून घेणाऱ्या शिवाजी नगर येथील जरीच्या 15 कारखान्यांवर शनिवारी छापे घालून पोलिसांनी 14 वर्षांखालील 63 बालमजुरांची सुटका केली.

शिवाजी नगर पोलिस ठाण्याच्या हद्दीत सर्वाधिक जरीचे कारखाने आहेत. दोन आठवड्यांपूवीर्च मालकाने केलेल्या मारहाणीत एका बालमजुराचा मृत्यू झाला होता. यापूवीर्ही अशाप्रकारच्या अनेक तक्रारी पोलिसांकडे आल्या होत्या.

अखेरीस पोलिसांनी शनिवारी पद्मानगर, कमला राजू नगर, गीता विकासनगर, राममंदिर परिसर, संजयनगर तसेच रफिकनगरमधील 15 जरी कारखान्यांवर छापा घालून 14 वर्षांखालील 63 बालमजुरांची सुटका करण्यात आली. या सर्वांची वैद्यकीय तपासणी करून त्यांना डोंगरी येथील बालसुधारगृहात पाठविण्यात आले आहे. या छाप्यात 15 मालकांना अटक करण्यात आली.

 
</text>
</doc>
