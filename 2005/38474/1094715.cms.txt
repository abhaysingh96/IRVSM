<doc>
<docno>1094715.cms.txt</docno>
<text>
 
महामुंबई
नव्या प्रकल्पांमुळे राज्यात 25 लाख रोजगार
[ Monday, May 02, 2005  01:17:25 am]


म. टा. प्रतिनिधी

मंुबई : देशांतर्गत तसेच परदेशी गंुतवणुकदारांना आकषिर्त करण्यात महाराष्ट्र गेली 45 वषेर् आघाडीवर असून गंुतवणुकीसाठी महत्त्वपूर्ण अशा जगातील प्रमुख 60 शहरांच्या यादीत महाराष्ट्राचे नाव असल्याचा आपणास अभिमान वाटतो, असे उद्गार राज्यपाल एस. एम. कृष्णा यांनी महाराष्ट्र दिनानिमित्त शिवाजी पार्कवर आयोजित कार्यक्रमात काढले.

शिवाजी पार्कवर ध्वजारोहण केल्यानंतर राज्यपालांनी महाराष्ट्राच्या प्रगतीचा आढावा घेतला. विविध प्रकारचे 12 हजार 117 प्रकल्प दोन लाख 70 हजार 33 कोटी रुपयांची गंुतवणूक घेऊन राज्यात आले आहेत. त्यामुळे 25 लाख लोकांना रोजगार उपलब्ध होईल. थेट विदेशी गंुतवणुकीचे 52 हजार 654 कोटी रुपयांचे 3767 प्रकल्पही प्राप्त झाले आहेत, असे राज्यपालांनी सांगितले. लोडशेडिंगची समस्या हाताळण्यासाठी 12 हजार 500 मेगावॉट अतिरिक्त वीज निमिर्तीसाठी आठ खाजगी कंपन्यांबरोबर सरकारने सामंजस्य करार केल्याची माहिती त्यांनी दिली. राज्याच्या मागास भागातील अनुशेष भरून काढण्यासाठी तीनही वैधानिक विकास महामंडळांना 30 एप्रिल 2010 पर्यंत मुदतवाढ मिळावी म्हणून केंदाकडे शिफारस करण्यात आली आहे. कापूस उत्पादक शेतकऱ्यांना 2,795 कोटी रुपयांची रक्कम देण्यात आली असून शेतकारी अपघात विमा योजनेपोटी सहा कोटी सरकारने भरले आहेत, असेही त्यांनी सांगितले.

महाराष्ट्र दिनीच वाढदिवस

महाराष्ट्र-कर्नाटक वादाचे घोंगडे भिजत कित्येक वषेर् भिजत पडले असताना, कर्नाटकचे मुख्यमंत्रीपद भूषविलेले एस. एम. कृष्णा महाराष्ट्राचे राज्यपाल झाले. महाराष्ट्र राज्य स्थापनेच्या वर्धापन दिनीच त्यांचा वाढदिवस असावा, हा योगायोगच म्हणावा लागेल. पंतप्रधान मनमोहन सिंग यांनी दूरध्वनीद्वारे त्यांना शुभेच्छा दिल्या. मुख्यमंत्री विलासराव देशमुख, महापौर दत्ता दळवी यांनीही त्यांचे अभिष्टचिंतन केले.

 
</text>
</doc>
