<doc>
<docno>1095620.cms.txt</docno>
<text>
 
प्रगती फास्ट
हाऊ टू क्रॅक एमपीएससी
[ Monday, May 02, 2005  11:46:23 pm]


महाराष्ट्र टाइम्स आणि आयडियल फाऊण्डेशन यांच्या संयुक्त विद्यमाने गोरेगाव इथे झालेल्या ' स्पर्धा परीक्षा मार्गदर्शन ' कार्यक्रमाला विद्यार्थ्यांनी प्रचंड गदीर् केली. एमपीएससीच्या एसटीआय आणि पीएसआय पदाच्या पूर्व परीक्षेची तयारीविषयक सेल्स टॅक्स ऑफिसर धनंजय कटकधोंड आणि आयडियल फाऊण्डेशनचे नंदकिशोर परब यांनी मार्गदर्शन केलं. याच विषयावरील सेमिनार रविवार 8 मे रोजी सकाळी 10 ते 12 आणि संध्याकाळी 4 ते 6 दरम्यान गोरेगाव इथे होईल.

' सकारात्मक दृष्टिकोन, अचूक अभ्यास, स्पीड आणि अप टू डेट जनरल नॉलेज यांच्या जोरावर स्पर्धा परीक्षांमध्ये यश मिळवणं सहज शक्य आहे. परीक्षा म्हणजे ओघाने स्पर्धा आलीच. पण या स्पधेर्ला कसं सामोरं जायचं, हे आपल्याच हातात असतं. सरकारी जॉबसाठी परीक्षा म्हणून घाबरण्याचं कारण नाही. ' विद्यार्थ्यांना मार्गदर्शन करताना सेल्स टॅक्स ऑफिसर धनंजय कटकधोंड आणि आयडियल फाऊण्डेशनचे नंदकिशोर परब यांनी सांगितलं.

परीक्षेचा अर्ज भरण्यापासून परीक्षेच्या तिन्ही टप्प्यांची तयारी करण्यापर्यंत विविध विषयावर विद्यार्थ्यांना माहिती देण्यात आली.

विद्यार्थी ग्रॅज्युएशननंतर करिअरसाठी स्पर्धा परीक्षांचा विचार करतात. यातील काही जण गंभीर असतात, तर काही जण निव्वळ टाइमपास म्हणून परीक्षा देतात. पण एकूण सगळे जण या टप्प्यावर गोंधळलेले असतात. अर्ज भरणारा प्रत्येक जण परीक्षा देतोच असं नाही. पण परीक्षेसाठी काळजीपूर्वक अर्ज भरणं, ही पहिली पायरी आहे. नंदकिशोर परब यांनी अर्ज भरताना कोणत्या गोष्टींकडे लक्ष द्यावं, याविषयी दिलेल्या टिप्स...

पीएसआय आणि असिस्टण्ट/सेल्स टॅक्स इन्स्पेक्टरपदासाठी पूर्व परीक्षा 28 ऑगस्टला होत असून अर्ज पाठवण्याची अंतिम तारीख 7 मे आहे.

ग्रॅज्युएट किंवा शेवटच्या वर्षाला बसलेले विद्याथीर् या परीक्षेला अर्ज करू शकतात. परंतु मुख्य परीक्षेपर्यंत ग्रॅज्युएशनचा रिझल्ट सादर करावा लागतो. मुख्य परीक्षेच्या वेळी रिझल्ट सादर केला नाही, तर मुख्य परीक्षेला बसू दिलं जात नाही.

एमपीएससीतफेर् परीक्षेसंदर्भातील जाहिरात वर्तमानपत्रांत प्रसिद्ध केली जाते. यात अर्जाचा नमुना दिलेला असतो. त्याप्रमाणेच अर्ज विकत घ्या.

अर्ज काळजीपूर्वक वाचून तो खाडाखोड न करता भरावा. योग्य रकान्यात विचारलेली माहिती द्या.

फोटो, कुटुंबाचं उत्पन्न, मराठी आणि इंग्रजीतील सह्या यांच्याकडे लक्ष द्या.

अर्ज व्यवस्थित भरून योग्य वेळेत पोहोचला तरच तुम्हाला परीक्षेचं ' कॉल लेटर ' येतं.

एमपीएससीची परीक्षा म्हणजे काहीतरी वेगळं आपल्याला न जमणारं समीकरण, अशी भीती विद्यार्थ्यांच्या मनात असते. त्यामुळे विद्याथीर् स्पधेर्त मागे पडतात. यश मिळवायचं असेल तर सर्वप्रथम निराशाजनक दृष्टिकोन बदला, असं मत धनंजय कटकधोंड यांनी व्यक्त केलं आणि परीक्षेची माहिती दिली.

परीक्षेत पूर्व, मुख्य आणि इण्टरव्ह्यू असे तीन टप्पे असतात. पूर्व परीक्षेला चाळणी परीक्षा म्हणता येईल. परीक्षेसाठी अर्ज करणाऱ्या लाखो उमेदवारांपैकी योग्य आणि लायक उमेदवारांची निवड पूर्वपरीक्षेत केली जाते.

ग्रॅज्युएशन झाल्यानंतर स्पर्धा परीक्षांची तयारी करण्यापेक्षा ग्रॅज्युएशनच्या शेवटच्या वर्षाला असताना किंवा बारावीपासून अभ्यासाला सुरुवात केली पाहिजे. परीक्षेत सात विषयांवर बहुपर्यायी स्वरूपाचे 150 प्रश्न विचारले जातात. पेपर सोडवण्यासाठी दीड तासाचा कालावधी असून प्रत्येक प्रश्नाला दोन मार्क्स म्हणजे तीनशे मार्कांचा पेपर असतो.

चालू घडामोडींवर 30 ते 35 आणि इकॉनॉमिक्स, ग्रामशासन ( पंचायत राज पद्धती), मॅथ्स इतिहास- भूगोल, सायन्स, राज्यव्यवस्था या विषयांवर प्रत्येकी वीस प्रश्न विचारले जातात. हे प्रश्न साधारणत: पाचवी ते दहावीच्या सिलॅबसवर आधारित असतात. मॅथ्समध्ये गुणाकार, भागाकार, बेरीज, वजाबाकी, मसावि, लसावि अशा प्रकारची गणितं विचारली जातात. राज्यव्यवस्थेवरील प्रश्नांसाठी नागरिक शास्त्राचा अभ्यास करावा. करण्ट अफेअर्सवरील प्रश्नांसाठी चालू घडामोडींचं अप टू डेट ज्ञान असायला हवं. पाचवी ते दहावीच्या पाठ्यपुस्तकांचा अभ्यास करूनही परीक्षेची तयारी करता येते. सायन्समध्ये दहावीपर्यंतच्या सिलॅबसबरोबरच नवीन रिसर्चवरील प्रश्नही असतात. चुकीच्या उत्तरासाठी विद्यार्थ्यांचे मार्क्स कापले जात नाहीत. विद्यार्थ्यांची खरी कसोटी मुख्य परीक्षा आणि इण्टरव्ह्यूमध्ये लागते. पूर्व परीक्षेत पास होणाऱ्या विद्यार्थ्यांना मुख्य परीक्षा आणि त्यात उत्तीर्ण झाल्यानंतर इण्टरव्ह्यूला सामोरं जावं लागतं. इण्टरव्ह्यूमध्ये उमेदवारांचा अॅटिट्यूड, अॅप्टिट्यूड, सेल्फ कॉन्फिडन्स, प्रेझेण्टेशन, बोलण्याची पद्धत या गोष्टींचा विचार प्रामुख्याने केला जातो. पण बऱ्याचदा अचूक आणि नेमकी तयारी करूनही विद्यार्थ्यांना परीक्षेत यश मिळत नाही. अशा वेळी खचून जाण्याचं कारण नाही. पुन्हा एकदा परीक्षा देण्याची संधी असली तरी करिअरसाठी उपलब्ध असणाऱ्या इतर पर्यांयांचा विचार करणंही तेवढंच आवश्यक आहे, असं धनंजय कटकधोंड यांनी सांगितलं.

प्रगती फास्ट टीम

 
</text>
</doc>
