<doc>
<docno>1036301.cms.txt</docno>
<text>
 
देश-विदेश
विश्वास ठराव नाहीच
[ Monday, February 28, 2005  11:59:07 pm]


म. टा. प्रतिनिधी

पणजी : गोव्याच्या विधानसभेत पुन्हा '17: 17' अशी स्थिती निर्माण करून अध्यक्ष विश्वास सत्तरकर यांनी विधानसभेतील त्यांच्या पदाचाच राजीनामा दिला. अखेर सभागृहाचे विशेष अधिवेशनच संस्थगित झाल्यामुळे मुख्यमंत्री प्रतापसिंह राणे यांना विश्वास- दर्शक ठराव मांडण्यासाठी आणखी वेळ मिळाला. दरम्यान, काँग्रेसचे फ्रान्सिस्को सादिर्न यांची प्रो-टेम अध्यक्ष म्हणून नियुक्ती करण्यात आली असून नव्याने अधिवेशन बोलावण्याचे अधिकार त्यांना देण्यात आले आहेत.

भाजपने भात्यात उरलेले सर्व बाण फेकत काँग्रेसला कोंडीत पकडण्याचा प्रयत्न केलाा. उपमुख्यमंत्री फिलिप नेरी रॉड्रिग्ज यांना अपात्र ठरवून आणि भाजपबाहेर पडलेल्या दिगंबर कामत यांचा राजीनामा स्वीकारून सत्तरकर यांनी '17 : 17' चे गणित जमवले! हा निर्णय अधिवेशनाच्या दीड तास अगोदरच झाला. विश्वासदर्शक ठराव मांडण्यासाठी हे विशेष अधिवेशन भरले होते ; पण आरंभ होताच उपाध्यक्ष नरहरी हळदणकर यांनी पदाचा राजीनामा दिल्याचे सांगितले. मग सतरकरांनी ' आणखी एक महत्त्वाची घोषणा मला करायची आहे ' असे सांगत स्वत:च्या राजीनाम्याची माहिती दिली आणि पीठासीन अधिकारीच नसल्याने अधिवेशन संस्थगित केले.

लगोलग '2 फेब्रुवारीला दोन्ही पक्षांकडे 18-18 सदस्य असतानाही राज्यपालांनी आपले सरकार बडतर्फ केले होते. आता तोच न्याय त्यांनी काँग्रेसलाही लावावा ', अशी मागणी माजी मुख्यमंत्री मनोहर परीर्कर यांनी केली. तसे न होता पुन्हा विश्वासदर्शक ठरावासाठी अधिवेशन झाले.

 
</text>
</doc>
