<doc>
<docno>1036003.cms.txt</docno>
<text>
 
महाराष्ट्र
तडीपार गुंडाकडून पोलिस स्टेशनच्या जागेवर अतिक्रमण
[ Monday, February 28, 2005  07:15:36 pm]


मुंबई टाइम्स टीम

कल्याण : इथल्या तडीपार गुंडाकडून पोलिस स्टेशनसाठी राखीव असलेल्या भूखंडावर व्यावसायिक गाळ्याचं बांधकाम सुरू केलं आहे. विशेष म्हणजे संबंधित पोलिस ठाण्याच्या वरिष्ठ पोलिस निरिक्षकालाच याबाबत तक्रार करावी लागली आहे.

कॅम्प क्रं. 5 मधील हिललाइन पोलिस ठाण्याच्या हद्दीतील गणेशनगरमधील पोलिस वसाहतीसाठी आरक्षित असलेल्या भूखंडावर तडीपार गुंड दीपक परशुराम सोंडे याने गेल्या काही दिवसांपासून खुलेआम व्यावसायिक गाळ्याचं बांधकाम सुरू केलं आहे. काही दिवसांपूवीर् याच जागेवरील त्याचं अतिक्रमण उल्हासनगर महापालिकेने हटवलं होतं. दीपक सोंडे याचर पत्नी मीना सोंडे राष्ट्रवादीची उल्हासनगर जिल्हा महिला अध्यक्ष असून नगरसेविकाही आहे. आपल्याच वसाहतीसाठी राखीव असलेल्या भूखंडावरील अतिक्रमण हटवायला उल्हासनगर महापालिकेला वारंवार कळवूनही कारवाई होत नाही. त्यामुळे कारवाईच्या वेळी पोलिस बंदोबस्त देण्याचंही संबंधित पोलिस अधिकाऱ्यांनी मान्य केलं आहे.

पाण्याच्या टाकीची दुरवस्था

बदलापूर शहरासाठी 25 कोटींची पाणीपुरवठा योजना सरकारने मंजूर केली आहे. मात्र ज्या खरवई बॅरेज हेडर्वक्समध्ये पाणी अडवलं जातं त्याची पार दुरवस्था झाली आहे. त्यामुळे पाण्याची गळतीही मोठ्या प्रमाणावर होते. इथून रोज 65 एमएलडी पाणी इथून उचललं जातं. 1923 पासून हे केंद कार्यान्वित आहे. आतापर्यंत त्याची योग्य प्रकारे देखभाल दुरुस्ती केली नाही. त्यामुळे अंबरनाथ- बदलापूरसह, ऑर्डनन्स आणि धरमसिंह मोरारजी यासारख्या मोठ्या कंपन्यांचा पाणीपुरवठाही खंडित होऊ शकतो. त्यामुळे दुरुस्तीचं काम तात्काळ हाती घेण्यात यावी, अशी मागणी नगराध्यक्ष राम

पातकर यांनी पाणीपुरवठा मंत्र्यांकडे केली आहे.

परिवहनमध्ये बंडखोरी

कल्याण-डोंबिवली महापालिका परिवहन समिती निवडणुकीत काँग्रेस व शिवसेनेच्या नगरसेवकांनी पक्षादेश धुडकावत बंडखोरांना निवडून आणलं आहे. शिवसेनेचे उप जिल्हाप्रमुख नरेश म्हस्के आणि स्थानिक नेते अॅड. शशीकांंत ठोसर हे महापालिकेत तळ ठोकून बसले असतानाही डोंबिवली कार्यालयप्रमुख सुधीर पाटील पराभूत झाले तर मोहन्यातील बंडखोर शिवसैनिक विजय काटकर विजयी झाले. या संदर्भात ज्येष्ठ नगरसेवक पंढरीनाथ पाटील यांचा राजीनामा घेतल्याची माहिती डोंबिवली शिवसेना शहरप्रमुख सदानंद थरवळ यांनी दिली.

परिवहन समितीच्या निवडणुकीत काँग्रेसचे 5, शिवसेनेचे 3, भाजपचे 2 तसंच राष्ट्रवादी व अपक्ष यांचा प्रत्येकी एक सदस्य उभा होता. काँग्रेसचे अनीस खान व शिवसेनेचे सुधीर पाटील हे अधिकृत उमेदवार पराभूत झाले. मात्र काँग्रेसचे बंडखोर अनंत म्हात्रे यांना 72 तर शिवसेनेचे विजय काटकर हे 73 मतं मिळवून विजयी झाले. सर्वाधिक 77 मतं शिवसेनेच्या राजेंद पाटील यांना मिळाली. राष्ट्रवादीचे संजय पाटील व काँग्रेसचे अनंत पाटील यांना प्रत्येकी 72 तर भाजपचे नंदकुमार जोशी व त्र्यंबक चव्हाण हे निवडून आले. शिवसेनेने तीन उमेदवार निवडून आणण्याचा प्रयत्न केला. त्यासाठी राष्ट्रवादी व काँग्रेसची काही मतेही फोडली. परंतु भाजपकडून सहकार्य न झाल्याने शिवसेनेचा तिसरा उमेदवार पराभूत झाला.

युवक मंडळांना बक्षीस

अंबरनाथ शहरातील सामाजिक, सांस्कृतिक व क्रिडा क्षेत्रात उल्लेखनीय काम करणाऱ्या युवक मंडळाला एक लाखाचं पारितोषिक देण्याची घोषणा आमदार किसन कथोरे यांनी केली. ऑर्डनन्स कंपनीच्या आवारात ऑर्डनन्स रहिवासी युवा संघटनेच्या उद्घाटन कार्यक्रमात ते बोलत होते. या प्रसंगी युवा संघटनेच्या वतीने क्रीडा प्रशिक्षक म्हणून काम करणाऱ्या पोलिस शिपाई बाळा चव्हाण, चित्रकार अखिलेश नायर, रंजना चॅटजीर् यांचा सत्कार करण्यात आला.

शीळफाटा रस्त्याची दुरुस्ती

ठाणे जिल्ह्यातील शीळफाटा-कल्याण-भिवंडी या रस्त्याची दुरुस्ती व चौपदरीकरणाचं काम तातडीने सुरू होण्यासाठी नुकतीच बैठक घेण्यात आली. विधान परिषदेचे उपसभापती वसंतराव डावखरे यांच्या पुढाकाराने सार्वजनिक बांधकाम मंत्री अनिल देशमुख, राज्यमंत्री रवींद पाटील तसंच सचिव व रस्ते विकास महामंडळाचे अधिकारी, संबंधित वरिष्ठ

अधिकारी या वेळी उपस्थित होते. कल्याण, डोंबिवली व भिवंडी शहरवासीयांची दीर्घकाळपासून प्रलंबित असलेली वाहतुकीची समस्या या बैठकीमुळे मागीर् लागणार आहे. ऐन पावसाळ्यात वाहतुकीची

कोंडी होऊ नये तसंच अपघात टाळण्याच्या हेतून चर्चा होऊन तातडीने काम करण्याबाबत या बैठकीत एकमत झालं.

 
</text>
</doc>
