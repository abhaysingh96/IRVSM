<doc>
<docno>1036010.cms.txt</docno>
<text>
 
महाराष्ट्र
कोपर स्टेशन सुरू करण्याची मागणी
[ Monday, February 28, 2005  07:18:04 pm]


मंुबई टाइम्स टीम

डोंबिवली : दिवा-वसई लोहमार्गावर वसईहू सुटणाऱ्या गाड्यांची आयरे गावाजवळील लेव्हल क्रॉसिंगवर सिग्नलची प्रतीक्षा करताना अर्धा ते पाऊण तस रखडपट्टी होते. त्यामुळे डोंबिवलीकरांना घरी जाण्यासाठी उशीर होतो. हे टाळण्यासाठी तीन वर्षांपूवीर् रेल्वेने बांधलेले कोपर स्टेशन सुरू करून तिथे या गाड्या थांबवाव्यात, अशी प्रवाशांची मागणी आहे.

वसईहून दिव्याला जाण्यासाठी तीन गाड्या सुटतात. बहुसंख्य वेळा लेव्ह क्रॉसिंगवर अर्धा ते पाऊण तास या गाड्यांची रखडपट्टी होते. दिवा स्टेशनवर ही गाडी येते, तेव्हा गाडीला पाऊण ते एक तास उशीर झालेला असतो. डोंबिवलीला येण्यासाठी दिव्याला प्लॅटफॉर्म क्रमांक एकवर यावं लागतं. तिथे लोकलमध्ये चढण्यासाठी गदीर् उसळते. सायंकाळी 7.15 ला वसईहून सुटणारी गाडी कोपर स्थानकावर आठला येते. ही गाडी स्थानकांवर साखळी ओढून थांबवण्यात येते. या गाडीतून हजारो प्रवासी या स्थानकावर उतरतात. कोपर स्टेशन तीन वर्षांपूवीर् बांधण्यात आलं आहे. परंतु या स्टेशनवर गाड्या थांबवण्यात येत नाही. प्रवाशांचे हाल व वेळेचा अपव्यय टाळण्यासाठी कोपर स्थानक सुरू करण्यात यावं अशी प्रवाशांची मागणी आहे.

जलकुभांच्या दुरुस्तीकडे दुर्लक्ष

तब्बल तीन वर्षे सर्व सनदशीर मार्ग चोखाळूनही कल्याण-डोंबिवली महापालिका प्रशासनाने आयरे गावाला पाणीपुरवठा करणाऱ्या अडीच लाख क्षमतेच्या जलकुंभाच्या दुरुस्तीकडे दुर्लक्ष केलं आहे. महापालिकेच्या बेपर्वा वृत्तीबद्दल तिथल्या रहिवाशांमध्ये क्षोभ निर्माण झाला आहे.

इथल्या जलकुंभाला तडे गेले आहेत. त्याबाबत ग्रामस्थांनी महापालिकेला असंख्य निवेदनपत्रं, स्मरणपत्र पाठवली आहेत. पुरेशा प्रमाणात नसलेला पाण्याचा दाब या समस्येबरोबर जलकुंभाला गेलेल तडे चिंतेची बाब आहे. इथे रस्ता नसल्यामुळे टँकरनेही पाणीपुरवठा करणं शक्य होत नाही. अशा परिस्थिती दोन ते तीन हजार ग्रामस्थांचे अपुऱ्या पाणी पुरवठ्यामुळे हाल होत असून त्याकडे तातडीने लक्ष पुरवण्याची मागणी आयरे शिवसेना विभागप्रमुख हरिश्चंद पराडकर यांनी आयुक्तांकडे केली आहे.

 
</text>
</doc>
