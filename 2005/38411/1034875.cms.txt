<doc>
<docno>1034875.cms.txt</docno>
<text>
 
देश-विदेश
झारखंडात अनिश्चितता
[ Monday, February 28, 2005  12:21:21 am]


वृत्तसंस्था

रांची : झारखंडमध्ये झालेल्या पहिल्याच विधानसभा निवडणुकीत भाजपप्रणीत राष्ट्रीय लोकशाही आघाडी आणि काँग्रेस-झारखंड मुक्ती मोर्चा आघाडी यांच्यात ' काँटे की टक्कर ' होऊन कोणालाच स्पष्ट बहुमत न मिळाल्याने विधानसभा त्रिशंकू ठरली. मात्र, तरीही सत्ताधारी राष्ट्रीय लोकशाही आघाडी पुन्हा सत्तास्थापनेचा दावा करणार असल्याचे भारतीय जनता पक्षाचे नेते अरुण जेटली यांनी सांगितले.

त्रिशंकू विधानसभेमुळे झामुमोचे प्रमुख शिबू सोरेन यांचे सत्तेवर येण्याचे स्वप्न धुळीस मिळाले. सरकारस्थापनेसाठी झामुमोला राजद कोणत्याही परिस्थितीत पाठिंबा देणार नाही, असे लालूप्रसाद यादव यांनी स्पष्ट केले आहे. सोरेन स्वत: या निवडणुकीत उतरले नव्हते. निवडणूक लढवणारी त्यांची दोन्ही मुले पराभूत झाली. विद्यमान आमदार दुर्गा सोरेन यांचा जामामध्ये भाजपचे सुनील सोरेन यांनी तर हेमंत सोरेन यांचा दुमकामध्ये झामुमोचेच बंडखोर उमेदवार स्टीफन मरांडी यांनी पराभव केला.

एकूण जागा 81

भाजप 30

झामुमो 16

काँग्रेस 09

राजद 08

जद (सं) 05

अपक्ष व अन्य 13

 
</text>
</doc>
