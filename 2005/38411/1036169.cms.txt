<doc>
<docno>1036169.cms.txt</docno>
<text>
 
क्रीडा
पाकिस्तान क्रिकेट संघाचे भारतात आगमन
[ Monday, February 28, 2005  09:53:44 pm]


वृत्तसंस्था

नवी दिल्ली : अखेर 1999 नंतर पाकिस्तान क्रिकेट संघाचे भारतात आगमन झाले! इंझमाम उल हकच्या नेतृत्वाखाली पाक संघ इंदिरा गांधी विमानतळावर दुपारी अडीच वाजता उतरताच त्यांचे पारंपरिक पद्धतीने जोरदार स्वागत करण्यात आले. भारतीय क्रिकेट नियामक मंडळातफेर् उपाध्यक्ष राजीव शुक्ला व सी.के.खन्ना पाक संघाच्या स्वागतासाठी हजर होते.

गतवर्षी याच महिन्यात भारतीय संघ सीमा पार करून पाकिस्तानात गेला होता तेव्हा एकच जल्लोष करण्यात आला होता. क्रिकेटप्रेमींनी भारतीय क्रिकेटपटूंवर प्रेमाचा वर्षाव केला होता. आता असेच यजमानपद भारताकडून अपेक्षित केले जात आहे. राजबिंड्या असलेल्या पाकिस्तानी क्रिकेटपटूंच्या रुबाबात ग्रीन ब्लेझरने शोभा वाढवली होती. त्यांचे आगमन होताच एअरपोर्ट स्टाफ व उपस्थित क्रिकेट रसिकांनी टाळ्याचा कडकडाट केला.

स्वागत कार्यक्रम आटोपल्यानंतर खेळाडू लक्झरी कोच गाडीने दक्षिण दिल्लीतील फायस्टार हॉटेलकडे रवाना झाले.

यापूवीर् 1999 मध्ये वसिम अक्रमच्या नेतृत्वाखाली पाकिस्तान संघ भारतात आला होता. तीन कसोटी सामन्यांच्या मालिकेत सहा वर्षांपूवीर् पाकने 2-1 अशी बाजी मारली होती. आता इंझमाम व त्याचे सहकारी 50 दिवसांच्या दौऱ्यात तीन कसोटी व सहा झटपट सामने खेळणार आहेत. 1952- 53 नंतर पाकिस्तानचा हा सातवा भारत दौरा आहे.

धर्मशाला येथे 3 ते 5 मार्च दरम्यान होणाऱ्या तीन दिवसांच्या सामन्याने या दौऱ्याची सुरुवात होईल. इंझमामचा संघ महमद कैफच्या संघाशी लढत देणार आहे. तर पहिला कसोटी सामना 8 मार्चपासून मोहालीत सुरु होईल.

पाकिस्तान संघ : इंझमाम उल हक ( कर्णधार), युनिस खान (उपकर्णधार), तौफिक उमर, सलमान बट, यासिर हमीद, युसुफ योहाना, असिम कमाल, शोएब मलिक, कामरान अकमल, अर्षद खान, डॅनिश कनेरिया, शाहिद आफ्रिदी, नावेद उल हसन, महमद सामी, महमद खलिल व अब्दुल रझाक.

सामन्याचे उद्घाटन दलाई लामा करणार नाहीत

धर्मशाला : पाकिस्तान आणि अध्यक्षीय संघ यांच्यातील तीन दिवसांच्या क्रिकेट सामन्याचे उद्घाटन दलाई लामा करणार नाहीत, असे सोमवारी येथे जाहीर करण्यात आलेे. हा सामना येथे 3 मार्चपासून सुरू होणार आहे.

या सामन्याचे उद्घाटन दलाई लामांनी करू नये असे मत पाकिस्तान क्रिकेट मंडळातफेर् व्यक्त करण्यात आले होते. त्यामुळेच दलाई लामा यांनी हा निर्णय घेतला आहे.

दलाई लामांनी उद्घाटनास नकार दिल्यानंतर आता सामन्याचे उद्घाटन हिमाचल प्रदेशचे राज्यपाल व्ही. एस. कोकजे यांच्या हस्ते होईल, असे हिमाचल प्रदेश क्रिकेट असोसिएशनचे अध्यक्ष अनुराग ठाकूर यांनी सांगितले.

 
</text>
</doc>
