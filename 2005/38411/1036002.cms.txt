<doc>
<docno>1036002.cms.txt</docno>
<text>
 
सदर
'हेल्मेट'ध्वज?
[ Monday, February 28, 2005  07:15:28 pm]


या देशाचं उद्या काय होणार आहे हे नॉस्ट्रॅडेमसनेदेखील लिहून ठेवलं नाही. मात्र विसाव्या शतकाच्या पूर्वार्धात विन्स्टन चचिर्लनी केलेलं भाष्य मला आठवतं. चचिर्ल म्हणाले होते , ' भारतावर कोणीही भारतीय करत नसेल एवढं मी प्रेम करतो. भारताचा कोणत्याही भारतीयाला नसेल, तेवढा मला अभिमान वाटतो. कारण या देशाच्या विकासात मी लक्ष घातलं आहे. तिथे झालेल्या सर्व सुधारणांना माझा हातभार लागलेला आहे. पण तरीही भारताला स्वातंत्र्य देण्याच्या मी विरोधात आहे. कारण या देशाची घडण आणि प्रादेशिक रचना अशी आहे, की, तिथे कोणतंही सरकार पन्नास वर्षंदेखील देश सांभाळू शकणार नाही. ' चचिर्लच्या त्या विधानाला त्या काळात कोणीही आक्षेप घेतला नाही.

पण आज चचिर्लची आठवण होण्याचं कारण त्यांनी भाकीत केलेली पन्नास वर्षं आठ वर्षांपूवीर् म्हणजेच 1997 साली संपली. त्यानंतर आंध्रचा अपवाद सोडल्यास ( आता तेदेखील अपवाद राहिलं नाही). या देशाचं केंद सरकार असो अगर प्रादेशिक सरकार असोत, कोणतंही सरकार आपला देश किंवा प्रदेश सांभाळत नसून, प्रत्येक सरकार आपली सर्व शक्ती आपली सत्ता सांभाळण्यावर केंदित करत असतात. पाच-पाच, दहा- दहा पक्षांची मोट बांधून सत्ता ताब्यात घेतल्याने त्यासाठी सगळ्या सहकारी पक्षांना, त्यांच्या नेत्यांना पावलोपावली सरकार पाडण्याची धमकी देणाऱ्या आपल्या सहकाऱ्यांनाच सांभाळण्यासाठी केवळ शक्तीच नव्हे, तर प्रचंड पैसा खर्च करावा लागतो. त्यांना सांभाळण्यातच एवढा वेळ खर्च होतो की, देश सांभाळायला कोणालाच वेळच मिळत नाही. चचिर्लने हे शंभर वर्षांपूवीर् जाणलं, पण आम्हाला मात्र अद्यापि ती अक्कल येत नाही.

त्यामुळे नको त्या वादात आपण नेहमी स्वत:ला गुरफटून घेतो. असा एक दिवस जात नाही की जेव्हा या देशात एखादा नवीन वाद उफाळून वर येत नाही. काहीच नाही तर आता आपला राष्ट्रध्वज वादाच्या भोवऱ्यात सापडला आहे. देशातील हजारो, लाखो फडकणाऱ्या आणि न फडकणाऱ्या, फाटलेल्या आणि न फाटलेल्या किंवा कचऱ्याच्या ढिगाऱ्यात पडलेल्या राष्ट्रध्वजांकडे दुर्लक्ष करून आपल्या मायबापसरकारची काकदृष्टी सध्या सचिन तेंडुलकरच्या हेल्मेटवर रोखली गेली आहे. एकदा ' हेल्मेट ' हा वादाचा विषय झाल्यावर तो कुठपर्यंत जाईल हे सांगता येणार नाही.

क्रिकेटच्या सामन्याच्या वेळी ' भारतीय खेळाडूंच्या हेल्मेटवर पुढच्या बाजूस फक्त दोन इंचाच्या राष्ट्रध्वजाचं चित्र काढण्याचं ठरवताच आमच्या संसद भवनावर आभाळ कोसळलं आणि हेल्मेटवर राष्ट्रध्वज झळकवलात तर ध्वजसंहितेचा अपमान होईल. म्हणून हेल्मेटवरील राष्ट्रध्वजाला बंदी घालण्यात आली आहे. 1947 साली जी ध्वजसंहिता तयार करण्यात आली, तिची अचूक माहिती आज कोणालाच नाही. मुख्यमंत्र्यांना नाही आणि राष्ट्रपतींनाही असेल असं वाटत नाही. कोणत्याही ग्रंथपालाला विचारलं तर तपासून पाहतो, असं उत्तर असतं.

ध्वजाची लांबी, रुंदी, कापड, दोरी, काठी, त्या काठीचा कोन, उंची, डावीकडे की उजवीकडे इत्यादी इत्यादी ध्वजसंहितेत सांगितलेल्या सगळ्या गोष्टी आता विसरल्या गेल्या आहेत. त्यामुळे राष्ट्रध्वजाचा मान आणि अपमान याला आता काहीच महत्त्व राहिलेलं नाही.

थोडक्यात सांगायचं म्हणजे ती आता एक शोभेची वस्तू राहिलेली आहे. त्यात आश्चर्य वाटण्यासारखं काहीच नाही. छातीवर गोळ्यांचा वर्षाव झाला तरी हाती असलेला तिरंगा न सोडणाऱ्या देशप्रेमींची आणि स्वातंत्र्यसैनिकांची पिढी आता अस्तास गेली आहे. आता ' स्वातंत्र्य सैनिक ' म्हणवून घेऊन मानधन मागणाऱ्यांची संख्या वाढत आहे. राष्ट्रध्वजाचा मान राखण्यासाठी जो देशाभिमान असावा लागतो, तोच आता राहिलेला नाही. देशासाठी वाहून घेणारी पिढी इतिहासजमा झाली असून, आता वाहून जाणाऱ्या पिढीचे पाट वाहत आहेत.

ही वस्तुस्थिती असताना सचिनच्या हेल्मेटवरील राष्ट्रवधजावर कायद्याची बंदूक रोखण्याऐवजी ती ध्वजसंहिताच जाळून टाकावी, अशा टोकाच्या निर्णयाला मी आलो आहे. आपल्या देशात राष्ट्रध्वजाचे जेवढे धिंडवडे निघतात, तेवढे कुठल्याही देशात निघत नसतील. अमेरिकेत राष्ट्रध्वजाचा कोणत्याही गोष्टीसाठी सर्रास वापर केला जातो. इंग्लंडमध्ये ध्वजसंहिता नसली तरी तिथे युनियन जॅकचा अपमान कोणीही सहन करत नाहीत. आपल्याकडे मात्र सगळा उलटाच प्रकार आहे. पूवीर् स्वातंत्र्यदिनी घरांघरांवर राष्ट्रध्वज फडकत असे. आता फक्त सरकारी इमारतींवर सूयोर्दयापासून ते सूर्यास्तापर्यंत राष्ट्रध्वज फडकलेला दिसतो.

संतापाची बाब म्हणजे त्यासाठीही कर्मचाऱ्याला खास भत्ता किंवा ' ओव्हरटाइम ' द्यावा लागतो. आता खादी भांडाराचा अपवाद सोडल्यास इतरत्र राष्ट्रध्वज विकतदेखील मिळत नसेल. जगातील राजदूतांना तो सहजतेने उपलब्ध होत नाही. वीस वर्षांपूवीर् मी ऑस्ट्रियातील नाइट क्लबमध्ये गेलो होतो. सगळ्या देशातील पर्यटक त्या क्लबमध्ये आले होते. एकेका देशातील राष्ट्रगीतांच्या धूनसहित राष्ट्रध्वज फडकला की, त्या-त्या देशातील लोक नाचायला लागायचे. फक्त भारताचा ध्वज फडकला नाही म्हणून विचारलं तेव्हा मला सांगण्यात आलं की त्याला भारताने मनाई केली आहे.

हे सगळे आणि होत असताना दुसरीकडे राष्ट्रध्वजाची काय अवस्था असेल ? तीस वर्षांपूवीर् चित्रपटगृहात पडद्यावर राष्ट्रगीत फडकवून राष्ट्रगीताची सक्ती करण्यात आली तेव्हा काय झालं ? तो झळकण्यापूवीर्च थिएटर रिकामं व्हायला लागलं. आज सत्तावन वर्षांनंतरही सार्वजनिक समारंभात ' राष्ट्रगीतासाठी सर्वांनी उभं रहावं ' अशी सूचना द्यावी लागते आणि त्या वेळी राष्ट्रगीत पाठ नाही म्हणून अनेक जण फक्त ओठ हलवीत. शेवटी ' जय हे जय हे ' असं आर्त स्वरांत आळवतात. राष्ट्रध्वजाचं दर्शन तर वर्षांतून फक्त दोनदाच होतं. एक प्रजासत्ताकदिनी आणि दुसरं स्वातंत्र्यदिनी.

नाक्यानाक्यावर भिकाऱ्यांची मुलं राष्ट्रध्वज विकताना दिसतात, तेव्हा पंधरा ऑगस्टची आठवण होतं. त्यानंतर 16 ऑगस्ट किंवा रस्त्याच्या बाजूला कोपऱ्यात पडलेले राष्ट्रध्वज पायाखाली तुडवले जातात. देशाच्या रस्त्यावर पडणारे ते राष्ट्रध्वज सरकारला दिसत नाहीत. फक्त सचिनच्या हेल्मेटवरील राष्ट्रध्वज राज्यर्कत्यांच्या डोळ्यात सलतो आणि त्याला बंदी घातली जाते. मी सचिनला एकच सल्ला देईन की, बंदीहुकूम मोडून तो तिरंगाधारी हेल्मेट घालूनच मैदानात उतर. देशप्रेमी म्हणून तुला एकजात सर्व देशबांधव डोक्यावर घेतील. आतापर्यंत तू अनेक कसोट्या जिंकल्या असल्या तरी हीच तुझी खरी कसोटी आहे.

प्रमोद नवलकर

 
</text>
</doc>
