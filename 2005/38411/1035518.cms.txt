<doc>
<docno>1035518.cms.txt</docno>
<text>
 
अर्थव्यवहार
सामान्यांचे हित लक्षात न घेणारे बजेट : विरोधी पक्ष
[ Monday, February 28, 2005  03:00:56 pm]


वृत्तसंस्था

नवी दिल्ली : अर्थमंत्री पी. चिदंबरम यांनी आज सादर केलेल्या बजेटवर विरोधीपक्षांनी जोरदार टीका केली आहे. अत्यंत निराशाजनक, सामान्य माणसाचे हित लक्षात न घेणारे बजेट, अशी प्रतिक्रिया विरोधीपक्षांनी व्यक्त केली आहे. या बजेटमुळे ना विकासाला चालना मिळणार आहे ना समता साधली जाणार आहे. असेही मत विरोधीपक्षांच्या नेत्यांनी नोंदवले आहे.

बँकेतून 10 हजार रुपये काढल्यावर 10 रुपये कापण्याचा अर्थमंत्री पी. चिदंबरम यांनी सुचविलेल्या प्रस्तावावर विरोधीपक्षांनी कडाडून हल्ला चढवला आहे. राष्ट्रीय लोकशाही आघाडीचे अध्यक्ष अटल बिहारी वाजपेयी यांनी हा प्रस्ताव म्हणजे मूर्खपणा असल्याचे म्हटले आहे. संपूर्ण बजेट प्रस्ताव म्हणजे हास्यास्पद घटना असल्याचे मत वाजपेयीनी व्यक्त केले. नोकरदारांवरील करांचे जाळे अधिकाधिक वाढवण्यात आल्याबद्दल त्यांनी चिंता व्यक्त केली आहे.त्याचबरोबर रोजगार निमिर्तीबाबत ठोस उपाय न योजल्याबद्द्ल वाजपेयीनी संताप व्यक्त केला.

 
</text>
</doc>
