<doc>
<docno>1036006.cms.txt</docno>
<text>
 
महाराष्ट्र
कर्णबधीर मुलांच्या शाळेला हवाय मदतीचा हात
[ Monday, February 28, 2005  07:16:44 pm]


श्री. वा. नेलेर्कर

ठाणे : इथली जव्हेरी ठाणावाला कर्णबधीर विद्यालय ही 56 वर्षांची जुनी शाळा असून, कर्णबधीर मुलांच्या शैक्षणिक आणि सामाजिक विकासासाठी आणि त्यांच्या पुनर्वसनासाठी ही शाळा मोलाचं काम करत आहे. पण या शाळेसाठी जागा न मिळण्याच्या समस्या सोडण्यासाठी कोणाकडे दाद मागावी असा प्रश्न संस्थाचालकांना पडला आहे.

या शाळेची तातडीची गरज जागेच्या संदर्भातील आहे. शाळेमध्ये आजमितीस 87 विद्याथीर्-विद्याथिर्नी शिक्षण घेत आहे. त्यांना सध्याची जागा अत्यंत अपुरी पडत आहे. त्यामुळे शाळाविस्तार, वसतिगृह, व्यवसाय प्रशिक्षण केंद सुरू करण्याचं संस्थेचं स्वप्न साकार होऊ शकलेलं नाही. गेली सात वर्षं त्यासाठी प्रयत्न सुरू आहे. त्याला अद्यापि यश आलेलं नाही.

1993 मध्ये सरकारने ठाणे पूर्व भागात सुमारे 1 एकराचा भूखंड सरकारी दराने दिला. पण सीआरझेड कायद्याच्या भोवऱ्यात हा भूखंड सापडला. संस्थेने 1998 पासून गेली सहा-सात वर्षं जागा मिळवण्यासाठी महापालिकेकडे पाठपुरावा चालवला आहे. महापौर राजन विचारे यांना संस्थेने या प्रश्नाबाबत लक्ष घालण्याची विनंती केली आहे. येत्या दोन महिन्यांत संस्थेच्या अडीअडचणी सोडवण्यासाठी प्रयत्न करेन, असं मोघम आश्वासन त्यांनी दिलं आहे. ' आव्हान ' म्हणून स्वीकारलेला हा प्रश्न आयुक्त संजय सेठी यांच्याशी चर्चा करून तातडीने सोडवावा आणि संस्थेला न्याय मिळवून द्यावा, अशी अपेक्षा व्यक्त होत आहे.

सरकारच्या नवीन धोरणानुसार शाळेसाठी आता 3 ते 4 चटईक्षेत्र निदेर्शांक मिळू शकतो. त्यानुसार या शाळेला सध्याच्या जागेतच जादा चटईक्षेत्र बांधकामासाठी उपलब्ध करून दिले, तर दुधात साखर पडणार आहे. कुटिरोद्योग मंदिराच्या मागील बाजूस केसरवाडी ही शाळा सध्या भरते. मुले व मालकांच्या दृष्टीने लांब जागा मिळण्यापेक्षा ही जागा अत्यंत सोयीची ठरणार आहे. हा प्रश्न सोडवताना ' ट्रस्ट ' म्हणून जी सवलत आहे, तीही या संस्थेला देण्याची आवश्यकता आहे.

संस्थेचे माजी अध्यक्ष जयंतीलाल ठाणावाला यांनी दिलेल्या जागेत सध्याच्या केसरवाडी ट्रस्ट इथला दुसरा मजला शाळेसाठी मिळाला आहे. संस्थेचे विश्वस्त म. वि. तथा तात्या जोशी यांचे त्यासाठी सहकार्य लाभलं. सध्या ही जागा अपुरी पडत आहे. दोन ठिकाणी शाळांचे वर्ग भरवावे लागत असल्याने खूपच गैरसोय होत आहे. ठाणावाला यांनी ठाणे नगरपालिकेला पाणीपुरवठ्याची टाकी बांधण्यासाठी जागा विनामूल्य दिली होती. सध्या ती जागा महापालिका वापरत नाही. त्यामुळे ही जागा संस्थेला दिल्यास योग्य ती सुधारणा करून शाळेसाठी वापरता येईल किंवा त्या बदली संस्थेला टीडीआर दिल्यास त्याचा उपयोग होईल, अशी संस्थेची अपेक्षा आहे.

मो. शं. रांगणेकर, शिक्षणतज्ज्ञ स. वि. कुलकणीर्, जयंतीलाल ठाणावाला आदींनी या संस्थेचे अध्यक्षपद भूषवून ठाणे जिल्ह्यातील ही पहिली कर्णबधीर शाळा नावारूपाला आणली आहे. मुख्याध्यापिका विजया खडकीकर यांच्या नेतृत्वाखाली सर्व शिक्षक व शिक्षकेतर कर्मचारी यांच्या सहकार्याने शाळेच्या प्रगतीचा आलेख आज चढता आहे. गेल्या 10 वर्षांहून अधिक काळ पटावरील विद्यार्थ्यांची संख्या 88 ते 90 पर्यंत आहे. वाढत्या संख्येने विद्याथीर् या शाळेस येण्यास तयार आहे. पण जागेअभावी संस्था त्यांना प्रवेश देऊ शकत नाही.

द. वि. वेलणकर यांनी मुंबई येथील दाते यांची कर्णबधीरांची शाळा पाहून 1948 मध्ये इथे ही शाळा सुरू केली होती. आज 87 विद्याथीर् शिक्षण घेत आहेत. 2 शिशुवर्ग , 1 बालवर्ग, पहिली ते सातवीचे वर्ग आणि एसएससीचा वर्ग आदी वर्गांतून हे विद्याथीर् शिकत आहेत. आतापर्यंत 22 कर्णबधीर मुले एसएससी झाली असून समाजाच्या विविध क्षेत्रांत स्वत:च्या पायावर उभी आहेत.

 
</text>
</doc>
