<doc>
<docno>1034841.cms.txt</docno>
<text>
 
महामुंबई
'हंटरवाली'ची जीवनगाथा पुस्तकात नि पडद्यावरही!
[ Monday, February 28, 2005  12:03:21 am]


म. टा. सांस्कृतिक प्रतिनिधी

मुंबई : स्वातंत्र्यपूर्व काळात रुपेरी पडद्यावरची जिवंत दंतकथा बनून राहिलेल्या फिअरलेस नादियाचे जीवन चरित्र पुस्तक व चित्रपट माध्यमातून वाचण्या, ऐकण्या, पाहण्याचा योग मार्च महिन्याच्या शेवटच्या आठवड्यात येणार आहे. ' फिअरलेस नादिया-लघु पुनरावलोकन ' या मॅक्स मुल्लर भवनच्या कार्यक्रमात पडद्यावरच्या या लिजंड हंटरवालीच्या पहिल्या अधिकृत चरित्राचे वाचन चरित्रकतीर् डोरथ वेनेर करणार आहे तर ' फिअरलेस : द हंटरवाली स्टोरी ' हा रियाद विन्सी वाडियाकृत लघुपटही दाखवला जाणार आहे.

फिअरलेस नादियाने 1935-45 हे दशक अॅक्शनपटांनी गाजवले. पडद्यावरच्या या दुगेर्चे सांगोपांग चरित्र जर्मनीच्या डोरेथ वेनेर या पत्रकार महिलेने तयार केले आहे.

विन्सी वाडियातफेर् प्रकाशित होणाऱ्या पुस्तकात नादियाच्या ऑस्ट्रेलियामधील जन्मापासून तिच्या प्रगतीचा आलेख नीट टिपलेला आहे. तिची दुकानातली नोकरी, कोरसमध्ये गाणे, सर्कशीतली हरहुन्नरी कामगिरी, चित्रपट क्षेत्रातील आगमन असे सर्व टप्पे यात आहेत. 22 मार्च रोजी सायंकाळी 6.30 वाजता मॅक्स मुल्लर भवनच्या गोथे हॉलमध्ये त्यातील काही भागाचे त्या वाचन डोरेथ करणार आहेत.

' फिअरलेस : द हंटरवाली स्टोरी ' हा नादियाच्या जीवनावरील लघुपट 23 मार्चला सायंकाळी साडेसहाला गोथे हॉलमध्ये दाखवला जाईल. यात नादियाची तसेच तिचे दिग्दर्शक, सह कलाकार, समीक्षक यांच्या मुलाखती आहेत. 24 मार्चला सायंकाळी साडेसहाला नादियाचा ' डायमंड क्वीन ' हा होमी वाडिया यांचा चित्रपट दाखवला जाणार आहे. 22 ते 24 मार्च या तिन्ही दिवशी नादियाच्या चित्रपटांच्या पोस्टरचे प्रदर्शनही याच ठिकाणी भरवण्यात येणार आहे.

 
</text>
</doc>
