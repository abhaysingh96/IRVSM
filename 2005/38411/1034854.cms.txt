<doc>
<docno>1034854.cms.txt</docno>
<text>
 
देश-विदेश
हरयाणात काँग्रेसमध्ये मुख्यमंत्रिपदावरून रस्सीखेच
[ Monday, February 28, 2005  12:09:26 am]


वृत्तसंस्था

चंदिगड/नवी दिल्ली : हरयाणात ओमप्रकाश चौताला यांच्या भारतीय राष्ट्रीय लोकदलाचा सफाया करणाऱ्या काँग्रेसमध्ये आता मुख्यमंत्रिपदावरून तुंबळ संघर्ष झडण्याची चिन्हे दिसू लागली असून, सारे काही हायकमांडच ठरवतील, अशी भाषा करीत या पदासाठी इच्छुक असलेल्यांनी स्वत:चे घोडे पुढे दामटण्याचे प्रयत्न सुरू केले आहेत.

विधानसभा निवडणुकीत पक्षाला स्पष्ट बहुमत मिळेल, अशी चिन्हे दिसू लागताच, अनेक नेत्यांनी मुख्यमंत्रिपदाची इच्छा प्रकट करण्यात सुरवात केली. त्यात आघाडीवर होते, याआधी तीन वेळा ही खुचीर् सांभाळणारे भजनलाल! मी या पदाचा दावेदार आहे, असे त्यांनी जाहीरच करून टाकले. भजनलाल यांच्या मागे काँग्रेसचे बहुसंख्य आमदार आहेत, असा पध्दतशीर प्रचारही त्यांच्या गोटातून सुरू करण्यात आला.

भजनलाल यांच्या गोटातून लॉबिंग सुरू असताना प्रदेश काँग्रेसचे माजी अध्यक्ष भुपिंदरसिंग हुडा यांनी काँग्रेसच्याच्या सरचिटणीस अंबिका सोनी यांची भेट घेण्याची संधी साधली आणि नंतर ' माझ्यावर मुख्यमंत्रिपदाची जबाबदारी सोपवली तर मी ती अगदी चोख पार पाडेन ' असे सांगून टाकले. अर्थात नव्या आमदारांशी सल्ला मसलत करून हायकमांड योग्य तोच निर्णय घेतील, अशी पुस्तीही जोडायला ते विसरले नाहीत. याबरोबरच विरेंद सिंग, माजी केंदीय मंत्री सेलजा आणि प्रदेश काँग्रेसचे कार्यकारी अध्यक्ष रणदिपसिंग सुरजवाला यांचीही नावे चचेर्त आहेत.

 
</text>
</doc>
