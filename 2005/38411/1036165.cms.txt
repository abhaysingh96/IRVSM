<doc>
<docno>1036165.cms.txt</docno>
<text>
 
क्रीडा
कॅस्परॉवने आनंदला मागे टाकले
[ Monday, February 28, 2005  09:50:28 pm]


लिनारेस : बावीसाव्या लिनारेस सुपर ग्रँडमास्टर्स बुद्धिबळ स्पधेर्च्या पाचव्या फेरीअखेरीस कॅस्परॉवने 3 गुणांची कमाई केली असून त्याने आनंदवर अर्ध्या गुणांची आघाडी घेतली आहे. आता गॅरी कॅस्परॉवचे तीन गुण झाले असून विश्वनाथन आनंदचे 2.5 गुण झाले आहेत.

दुहेरी संपूर्ण साखळी पद्धतीने खेळवण्यात येणाऱ्या या स्पधेर्च्या पाचव्या फेरीत स्पेनच्या फ्रॅमसीस्को पॉन्स वॅलेजोने आनंदला बरोबरीत रोखले. त्यामुळेच आनंदची आघाडी गेली आहे. रशियाच्या गॅरी कॅस्परॉवने मात्र इंग्लंडच्या मायकल अॅडम्सवर मात करून आघाडीचे स्थान पटकावले आहे.

फिडे विश्वविजेता रूस्तम कॅसमीडझॅनॉव आता तिसऱ्या स्थानावर आहे. तर कोरस बुद्धिबळ स्पर्धा विजेता हंगेरीयन पीटर लेको आणि बल्गेरियन वॅसलीन टोपालोव दोन गुणांसह संयुक्त चौथ्या स्थानावर आहे. या स्पधेर्तील अजून नऊ फेऱ्या बाकी आहेत. या स्पधेर्साठी 2,97,000 युरोची बक्षिसे ठेवण्यात आली आहेत.

 
</text>
</doc>
