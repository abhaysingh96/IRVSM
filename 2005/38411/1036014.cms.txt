<doc>
<docno>1036014.cms.txt</docno>
<text>
 
प्रगती फास्ट
ऑफिसमधली थोडीशी गंमत
[ Monday, February 28, 2005  07:19:12 pm]


अधूनमधून हसण्याचा आवाज, कधी गंभीर तर कधी ट्रेण्डमधल्या विषयावरच्या गप्पा, सगळ्याच्या चेहऱ्यावर समाधान, काम पूर्ण केल्यानंतर तुमच्या आवडीची गोष्ट करण्याची परवानगी, बॉससाठी काम न करता आवड म्हणून कामात गुंतलेल्या व्यक्ती...हे वर्णन वाचून तुम्हाला थोडासा धक्का बसला असेल ना!

पण खरोखरच पृथ्वीतलावर असं वातावरण असलेली ऑफिसेस तुम्हाला पाहता येतील आणि त्या कंपन्या चांगलं प्रॉफिट कमवतात. ' आर यू हॅपी ' मध्ये केलेल्या सव्हेर्त अगदी हेच निष्कर्ष समोर आले आहेत. ऑफिसमध्ये खेळीमेळीच वातावरण असलंच पाहिजे, या मतावर 83 टक्के वाचक ठाम आहेत तर 15 टक्के वाचकांना अशा वातावरणाची गरज वाटत नाही. या प्रश्नाचा विचार करण्यासाठी खेळीमेळीचं वातावरण म्हणजे नक्की काय, ही संकल्पना सुस्पष्ट असली पाहिजे.

एका युथफूल चॅनलचे प्रतिनिधी सांगतात, की ऑफिसमधलं वातावरण हे कामाच्या स्वरूपावर अवलंबून असतं. तुम्हाला युथफूलनेस आणि क्रिएटिविटीची स्टाफकडून अपेक्षा असेल तर तसं वातावरण निर्माण करावं लागतं. तर बँकेसारख्या ठिकाणी कामाची ठराविक पद्धत अमलात आणावी लागते. पण काम कसंही असलं तरी त्यात खेळीमेळीचा फ्लेवर असावा. कारण त्यातून एनजीर् आणि सकारात्मक दृष्टिकोन वाढीस लागतो. आता हा फ्लेवर कसा निर्माण करायचा, या पद्धती मॅनेजमेण्ट आणि तिथे काम करणाऱ्या व्यक्तींवर अवलबून आहे.

असंच मत सव्हेर्त भाग घेतलेल्या वैभवचं आहे. तो सांगतो ' ऑफिसमध्ये जाताना तुम्हाला रिलॅक्स्ड वाटलं पाहिजे. वातावरण जर तणावग्रस्त असेल तर कामावर जायचंय, या विचारानेच मनावर दडपण येतं. याचा वाईट परिणाम आपल्या कामावर झालेला दिसून येतो. '

दिवसातला बहुतांश वेळ ऑफिसमध्ये किंवा तिथलं काम पूर्ण करण्यात जातो. प्रसारमाध्यम, जाहिरात, मेडिकल यासारख्या क्षेत्रात काम करणाऱ्या व्यक्तींना तर वेळेचं बंधन नसतं. ऑफिसला पोहोचण्यापूवीर्च प्रत्येकाच्या काही व्यक्तिगत समस्या असतात. अशा वेळी ऑफिसमधलं वातावरण जर सिरिअस असेल तर हे तणाव उग्र स्वरूप धारण करतात. तुम्हाला हे टाळायचं असेल तर जाणीवपूर्वक ऑफिसमध्ये खेळीमेळीचं वातावरण तयार केलं पाहिजे. सुरुवातीला थोडंसं खटकेल. पण त्याचा दीर्घकालीन उपयोग होतो. व्यक्तिगत समस्या निदान काही काळासाठी बाजूला ठेवून तुम्हाला काम करता येतं.

त्यासाठी ऑफिसमधल्या सहकाऱ्यांमध्ये मनमोकळा संवाद असला पाहिजे. नाहीतर ते निव्वळ स्पर्धक म्हणून काम करत राहतात. मित्र-मैत्रिणी होऊन समस्या आणि अनुभव शेअर करता येत नाहीत. खेळीमेळीच्या वातावरणातून मैत्री वाढीला लागेल. काही समस्या असल्या तरी नि:संकोचपणे मदत मागता येते. ग्रुप डिस्क्शनमधून त्यावर काही उपाय शोधता येईल. तुम्ही करत असलेल्या कामावर प्रतिक्रिया घेता येतात. अशा गोष्टी कामाचा दर्जा सुधारण्यासाठी आवश्यक आहेत.

डेव्हिड अॅब्रामिसने 1992 मध्ये केलेल्या रिसर्चमध्ये असं दिसून आलं की ज्या व्यक्ती ऑफिसमध्ये हास्य-विनोदाचा वापर करतात, त्यांचं मानसिक स्वास्थ्य, जॉब सॅटिस्फॅक्शन आणि कामामधील इन्व्हॉल्वमेण्ट अधिक चांगली होते. हास्यामुळे कामा करताना आवश्यक असलेली क्रिएटिविटी वाढते. क्रिएटिविटीचा संबंध फक्त आर्ट्स क्षेत्रापुरता नसून काही समस्यांवर उत्तरं तुमच्या याच कौशल्यातून मिळू शकतात.

हास्य आणि विनादीवृत्तीचे इतके फायदे असूनही सव्हेर्तील 15 टक्के व्यक्तींना ऑफिसमध्ये खेळीमेळीच्या वातावरणाची गरज नाही, असं का वाटतं ? यावर श्रीनिवास यांची प्रतिक्रिया अशी आहे की ' खेळीमेळीच्या वातावरणामुळे ऑफिसमधील शिस्त कमी होते. स्टाफला कामाचं गांभीर्य राहत नाही. ' धनंजय यांच्या मते ' एखादा महत्त्वाचा निर्णय घ्यायचा असेल तर खेळीमेळीच्या वातावरणात असं करणं कठीण जातं. याचा परिणाम ऑफिसच्या कामावर होतो. '

अर्थातच यांचं मतही बरोबर आहे. खेळकर वातावरण आणि हास्यविनोदाचा अतिरेक केला की कामाकडे दुर्लक्ष होणार. पण त्यामुळे खेळीमेळीचं वातावरणच नको, हा दृष्टिकोन चुकीचा ठरेल. या गोष्टीचा अतिरेक कसा टाळायचा, याकडे थोडंसं लक्ष द्या. इथे मॅनेजर किंवा बॉसची कामगिरी महत्त्वाची असते. खेळीमेळीचं वातावरण तयार करणं म्हणजे काम सोडून थट्टा मस्करीत वेळ घालवणं, असा होत नाही. परंतु काम करता करता एकमेकांना कसं आनंदी करता येईल, एकमेकांच्या चुकांवर आपण कसं रिअॅक्ट करतो, मॅनेजरचा स्टाफकडे पाहण्याचा अप्रोच कसा आहे, हे प्रश्न महत्त्वाचे असतात.

कामाच्या पद्धतीला धक्का न देता खेळीमेळीचं वातावरण कसं निर्माण करता येतं, असा अनुभव एका शिक्षिकेने कळवला. ती सांगते ' शाळेत प्रत्येक शिक्षक आणि इतर स्टाफचे वाढदिवस मुख्याध्यापक स्वत: पुष्पगुच्छ देऊन साजरे करतात. शिक्षकांच्या विशेष कामगिरीबद्दल सत्कारही केला जातो. आमच्या सहभोजन सहली काढल्या जातात. त्यामुळे शाळेत येण्याचा कधीच कंटाळा येत नाही. रोजचं कामसुद्धा एन्जॉय करता येतं. ' ऑफिसमधलं काम रूटीन होऊ न देणं, हे तुमच्या हातात आहे. तसंच वातावरणात कंटाळा, शिस्तिचा अतिरेक, हालचालीवर बंधन येणार नाहीत, हे पाहणंसुद्धा तुमच्याच हातात असतं. त्यामुळे स्टाफचं मानसिक आणि शारीरिक स्वास्थ्य उत्तम राहतं.

समिंदरा सावंत

दिशा कौन्सिलिंग सेण्टर

 
</text>
</doc>
