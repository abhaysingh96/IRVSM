<doc>
<docno>1036164.cms.txt</docno>
<text>
 
क्रीडा
बँक ऑफ इंडिया, साखरवाडी संघाला विजेतेपद
[ Monday, February 28, 2005  09:49:38 pm]


ठाणे : येथील धर्मवीर क्रीडा संकुलात पार पडलेल्या नवव्या ठाणे महापौर चषक अखील भारतीय खोखो स्पधेर्त बँक ऑफ इंडियाने पुरुषांमध्ये विजेतेपद पटकावले. तर महिलांमध्ये साताऱ्याच्या साखरवाडी स्पोर्टस् क्लबने निविर्वादपणे आपले वर्चस्व राखले.

पुरुषांच्या अंतिम सामन्यात मुंबईच्या बँक ऑफ इंडियाने मुंबई पोलिसांचा 14-12 असा 2 गडी व 7 मिनिटे राखून पराभव केला. बँकेच्या विजयात विकास शिरगांवकर ( 4 बळी व 1.20 मी व 1.30 मी संरक्षण), ऋषिकेश हिवरकर ( 2.30 मी. संरक्षण व 3 गडी) आणि पवन घाग( 2.10 मी व 2.00 मी. संरक्षण) हे चमकले. तर पोलिसांकडून शशिकांत पवार ( 2 मि. व 3 बळी) अमोल केळकर ( 3 बळी) यांनी चमक दाखवली.

महिलांच्या विजेतेपदाच्या लढतीत प्रथम आक्रमण करताना साखरवाडी संघाने छत्रपती संघाचे आठ गडी बाद केले, तर छत्रपती क्रीडा मंडळाने दोन्ही डावात मिळून साखरवाडी संघाचे अवघे सातच गडी बाद केले. आपल्या संघाला 1 डाव 1 गुणाने विजय मिळवून देताना साखरवाडी संघाच्या भाग्यश्ाी फडतरे (3 व 4.50 मि.), गौरी भगत ( 2.40 मि. व 2 गडी) आणि मुक्ता भिंगारे ( 2 गडी) चमकल्या. तर पराभूत संघाकडून अश्विनी सुरवसेने एकाकी लढत देताना 3 गडी बाद केले.

तिसऱ्या क्रमांकासाठी खेळलेली पुरुषांची रिर्झव्ह बँक विरुद्ध सेंट्रल बँक ही लढत चांगलीच रंगली. या सामन्यात सेंट्रल बँकेने मंध्यतराला घेतलेली 8-5 अशी तीन गुणांची आघाडी त्यांना विजयाकडे घेऊन गेली. दुसऱ्या डावात रिर्झव्ह बँकेचा कडवा प्रतिकार मोडून काढताना त्यांनी 1 गुणाने हा सामना जिंकला. सेंट्रल बँकेच्या विजयात राहूल झावडे (1.20 मि. व 4 गडी), अनिल धुरे 3 गडी व केदार सुवेर् ( 2.10 व 2.30 मि.) चमकले. पराभूत संघाच्या प्रसाद कांबळी आणि राजेश पाठारेने चांगला खेळ केला.

मुंबई उपनगरच्या परांजपे स्पोर्टस् क्लबने नवगण क्रीडा मंडळाचा पराभव करत महिलांमध्ये तिसरा क्रमांक पटकावला. परांजपे स्पोर्टस् क्लबने हा सामना 21-10 असा जिंकला. त्यांच्या अनिता राज, दक्षता सावंत आणि तेजश्ाी पाटील यांनी शानदार खेळ केला.

 
</text>
</doc>
