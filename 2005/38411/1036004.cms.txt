<doc>
<docno>1036004.cms.txt</docno>
<text>
 
महाराष्ट्र
ऑक्सीटॉक्सी इंजेक्शनवर बंदी आणण्याची मागणी
[ Monday, February 28, 2005  07:16:16 pm]


मंुबई टाइम्स टीम

भिवंडी : जनावराच्या शरीरात कृत्रिमरीत्या दूध निमिर्ती व दूधाची वाढ करणाऱ्या ' ऑक्सीटॉक्सी ' इंजेक्शनच्या विक्रीवर आणि निमिर्ती करणाऱ्या कंपन्यांवर राज्य सरकारने तात्काळ बंदी आणावी, अशी मागणी भिवंडी तालुका शेतकरी, कष्टकरी भाजीपाला उत्पादक व विक्रेता संघाचे सचिव अजय काळण यांनी औषध प्रशासन खात्याच्या मुख्य सचिवांकडे केली आहे.

हे इंजेक्शन दिलेल्या जनावरांचं दूध प्यायल्याने पुरुषांना नपुंसकत्व व कॅन्सर तर महिलांना गर्भाशयाचा व स्तनांचा कॅन्सर आणि लहान मुलांमध्ये मानसिक विकृती निर्माण होण्याची शक्यता आहे. हे इंजेक्शन ड्रग अॅण्ड कॉस्मेटिक अॅक्ट अंतर्गत डॉक्टरांच्या सल्ल्यानेच देता येतं. शिवाय या इंजेक्शनच्या खुल्या विक्रीस बंदी आहे. पण हे इंजेक्शन मेडिकल स्टोअर्स, टपऱ्यांवरही त्याची सर्रास विक्री होत आहे. या विक्रेत्यांविरुद्ध पशु क्रुरता निवारण कायद्यांतर्गत कारवाई करावी, अशी काळण यांची मागणी आहे. हे इंजेक्शन निमिर्ती करणाऱ्या कंपन्यांवर आणि इंजेक्शनच्या विक्रीवर तात्काळ बंदी आणावी, अन्यथा संघामार्फत तीव्र आंदोलन उभं केलं जाईल, असा इशाराही त्यांनी दिला.

 
</text>
</doc>
