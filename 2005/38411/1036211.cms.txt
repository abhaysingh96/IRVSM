<doc>
<docno>1036211.cms.txt</docno>
<text>
 
महामुंबई
जोशींच्या अटकेबद्दल अद्याप निर्णय नाही
[ Monday, February 28, 2005  10:27:44 pm]


म. टा. प्रतिनिधी

मुंबई : ' गोवा गुटखा ' चे मालक जगदीश जोशी यांना अटक करावी की नाही याबाबत अद्याप सीबीआयने काहीच निर्णय घेतलेला नसल्यामुळे त्यासाठी ' मोक्का ' कोर्टाने त्यांना 9 मार्चपर्यंत मुदत दिली आहे.

या संदर्भात न्या. ए. पी.भंगाळे यांच्यापुढे सोमवारी सुनावणी झाली असता त्यावेळी स्वत: जगदीश जोशी हेसुद्धा कोर्टात हजर होते. न्या. भंगाळे यांनी सीबीआयला जगदीश जोशी यांच्या अटकेबद्दल विचारले असता त्यावर अजून निर्णय झालेला नसल्याने त्यांच्यातफेर् सांगण्यात आले. दरम्यान, मुंबई हायकोर्टातही सोमवारी सुनावणी झाली. आपल्यावर जारी केलेले अजामीनपात्र वॉरंट रद्द करण्यात यावे, अशी विनंती जगदीश जोशी यांनी केली आहे. मात्र हायकोर्टाने ' मोक्का ' कोर्टाकडे जाण्यास जगदीश जोशी यांना सांगत आपल्यापुढील सुनावणी सात मार्चपर्यंत तहकूब केली.

 
</text>
</doc>
