<doc>
<docno>1036131.cms.txt</docno>
<text>
 
धावते जग
ऑस्करमधली झुंज
[ Monday, February 28, 2005  08:44:19 pm]


या वषीर्च्या 77 व्या ऑस्कर पुरस्कारांच्या यादीत ' एव्हिएटर ' सवोर्च्च स्थानावर असेल असा अंदाज व्यक्त केला जात असतानाच क्लिन्ट ईस्टवूड यांच्या ' मिलियन डॉलर बेबी ' ने अनपेक्षितपणे बाजी मारली आहे. या अनपेक्षिततेमुळेच ऑस्कर पुरस्कारांविषयी जगातील कोट्यवधी रसिकांना उत्सुकता वाटत असते. ' एव्हिएटरला ' उत्कृष्ट चित्रपट, दिग्दर्शक, अभिनेता, अभिनेत्रीच्या पुरस्कारांनी हुलकावणी दिली असली तरी उत्कृष्ट सहायक अभिनेत्रीसह अन्य पाच पुरस्कार मिळाले.

त्यामुळे रसिकांच्या या चित्रपटाविषयी असलेल्या अपेक्षा अनाठायी म्हणता येणार नाहीत. पण ऑस्कर पुरस्कारांचा निकष लोकप्रियता हा नसून चित्रपटांचा दर्जा हाच असल्यामुळे अनपेक्षित निकालांचा धक्का बसतो. त्याचमुळे उत्कृष्ट चित्रपट, उत्कृष्ट दिग्दर्शक, उत्कृष्ट अभिनेत्री, उत्कृष्ट सहायक अभिनेता ही सर्व महत्त्वाची पारितोषिके ' मिलियन डॉलर बेबी ' ने पटकावली आहेत. या चित्रपटाचे दिग्दर्शक व एकेकाळचे विख्यात अभिनेते क्लिन्ट ईस्टवूड यांना दिग्दर्शनाबद्दल मिळालेला हा दुसरा पुरस्कार आहे.

' एव्हिएटर ' चे दिग्दर्शक माटीर्न स्कॉरसेस हे मात्र पाचव्यांदा कमनशिबी ठरले. यापूवीर् रेजिंग बुल, गुडफेलाज आदी चित्रपटांसाठी त्यांना पाचवेळा ऑस्करचे नामांकन लाभले होते. यावेळी त्यांना व त्यांच्या चाहत्यांना ऑस्करची बाहुली मिळेल अशी आशा वाटत होती, पण याही वेळी त्यांना या बाहुलीने हुलकावणी दिली. उत्कृष्ट अभिनेत्याचा पुरस्कार जेमी फॉक्स यांना ' रे ' या चित्रपटात दिवंगत संगीतकार रे चार्ल्स यांचे व्यक्तिमत्व साकार केल्याबद्दल मिळाले. तर सहायक अभिनेत्याचा पुरस्कार ' मिलियन डॉलर बेबी ' त बॉक्सिंग प्रशिक्षकाची भूमिका साकार करणारे मॉर्गन फ्रीमन यांना मिळाले.

अभिनयाच्या चार पुरस्कारांपैकी दोन पुरस्कार कृष्णवणीर् अभिनेत्यांनी मिळविण्याची ही दुसरी वेळ. उत्कृष्ट अभिनेत्रीचा पुरस्कार हिलरी स्वँकने केट विन्सलेट, इमेल्डा स्टॉन्टन आदी अभिनेत्रींना टक्कर देऊन मिळविला, तो ' मिलियन डॉलर बेबी ' तील बॉक्सर मुलीच्या भूमिकेबद्दल. ऑस्करच्या स्पधेर्तून श्वास बाहेर पडल्यानंतर परदेशी चित्रपटांच्या गटाबद्दल भारतीयांची उत्सुकता कमी झाली असेल ; परंतु ' द सी इनसाईड ' या स्पॅनिश चित्रपटाने हा पुरस्कार मिळविला याची आपण दखल घ्यावयास हवी. या चित्रपटास हा पुरस्कार का मिळाला याचे विश्लेषण आपण केले तर यानंतरच्या काळात ऑस्करसाठी कोणते चित्रपट पाठवायचे किंवा कसे चित्रपट तयार करायचे याचे मार्गदर्शन होऊ शकेल.

थोडक्यात कोडॅक थिएटरच्या यावेळच्या ऑस्कर आखाड्यात झुंज होती ती मिलियन डॉलर बेबी आणि एव्हिएटर या दोन चित्रपटांत. या दोन्ही चित्रपटांनी अनुक्रमे चार व पाच पुरस्कार पटकावले असले तरी मिलियन डॉलरचे सर्व चार पुरस्कार हे प्रमुख पुरस्कार आहेत. त्याउलट एव्हिएटरचा एक सहायक अभिनेत्रीचा पुरस्कार वगळता बाकीचे तांत्रिक पुरस्कार आहेत.

 
</text>
</doc>
