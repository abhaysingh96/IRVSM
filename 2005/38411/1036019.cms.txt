<doc>
<docno>1036019.cms.txt</docno>
<text>
 
महामुंबई: मुंबई टाइम्स
'ऊर्जाक्षरं'चं प्रकाशन
[ Monday, February 28, 2005  07:23:09 pm]


मुंबई टाइम्स टीम

ऊर्जाक्षर पुस्तक कलावंताला अनुभवसंपन्न करणारा ठरेल, असं मत प्रख्यात कॅलिग्राफर आणि टाइप डिझायनर वर्नर स्पायडर यांनी अच्युत पालव यांच्या ' ऊर्जाक्षरं ' द इटर्नल एनजीर् ऑफ कॅलिग्राफी पुस्तकाविषयी व्यक्त केलं. पाश्चात्य देशांत भारतीय अक्षरांकन पद्धतीच्या पुरस्कार करणं आणि त्यासाठी वेगळ्या वाटा चोखाळणारे या शब्दांत पालव यांचा त्यांनी गौरव केला.

या पुस्तकाचं प्रकाशन नुकतंच जहांगीर आर्ट गॅलरीत प्रसिद्ध तबलावादक झाकीर हुसेन, फॅशन डिझायनर हेमंत त्रिवेदी यांनी केलं होतं. यात लोगो डिझायनिंगपासून ते फॅशन, इंटिरिअर, वॉलपेपर्स, विविध टाइप्सची हेडिंग्ज, देवनागरी टाइप, बॉडी पेण्टिंग कशी करता येतील, याची उदारहणं आहेत. अधिक माहितीसाठी इच्छुकांना 222. ड्डष्द्ध 4 ह्वह्लश्चड्डद्यड्ड 1. ष्श्ाद्व या वेबसाइटवर मिळू शकते.

त्याचबरोबर फॅशन डिझाइनला कॅलिग्रॅफीची जोड देण्यासाठी अच्युत पालव यांनी वरळीच्या एल.एस. रहेजा कॉलेजमध्ये कार्यशाळेचं आयोजन केलं आहे. विशेष म्हणजे प्रात्यक्षिकासह वेगवेगळे प्रयोग करून दाखविण्यात येणारी ही कार्यशाळा विनामूल्य आहे. फॅशन डिझायनिंगच्या विद्यार्थ्यांसाठी असणारा हा अनोखा प्रयोग 2 मार्च रोजी सकाळी 11 ते दुपारी अडीच या वेळेत राबविण्यात येणार आहे. ' ऊर्जाक्षरं ' चं प्रकाशन

 
</text>
</doc>
