<doc>
<docno>1036135.cms.txt</docno>
<text>
 
लेख
अधिकस्य अधिकं फलम्!
[ Monday, February 28, 2005  08:47:04 pm]


केंदीय अर्थमंत्री पी. चिदंबरम यांनी 2005-2006 साठी अर्थसंकल्प जाहीर करताना, या सरकारची वाटचाल देशातील अधिकाधिक लोकांचे जास्तीतजास्त भले करण्याच्या दृष्टीने होत असल्याचे प्रतिपादन केले. आपल्या अर्थसंकल्पात विविध क्षेत्रांसाठी कशा तरतुदी केल्या आहेत, हेसुद्धा विस्ताराने सांगितले. त्यांच्या भाषणाचा गोषवारा...

गेल्या वर्षी झालेल्या लोकसभा निवडणुकीत मतदारांनी परिवर्तनासाठी कौल दिला होता. गेल्या काही दिवसांतील अनुभव लक्षात घेता, ज्या वाटेवरून या सरकारची वाटचाल होत आहे, ती देशातील अधिकाधिक लोकांचे जास्तीत-जास्त भले साधणारी आहे, हे नि:संशय. आज बजेट सादर करण्यापूवीर्, त्सुनामीच्या तडाख्यात बळी पडलेले नागरिक, त्याने केलेले अपरिमित नुकसान याबद्दल सरकारच्या वतीने मी शोकसंवेदना प्रकट करतो. या तडाख्यात उद्ध्वस्त झालेले विश्व पुन्हा उभे करण्यासाठी अनेक हात झटत आहेत. आतापर्यंत सरकारने त्यांना तीन हजार 644 कोटी रुपयांची मदत केली आहे. त्यात भर म्हणून त्सुनामीग्रस्तांच्या मदतीसाठी नियोजन आयोगाने 10 हजार 216 कोटी रु.ची मदत योजना आखली आहे.

कुठे होतो, कुठे आहोत...

मे 2004 मध्ये संयुक्त पुरोगामी आघाडी सत्तेवर आली, तेव्हा आथिर्क वाढीचा दर होता 8.5 टक्के. नंतर सरकारसमोर अनेक समस्या आ वासून उभ्या राहिल्या. मात्र सरकारने त्यांना समर्थपणे तोंड दिले. त्यामुळेच चालू आथिर्क वर्षात आथिर्क वाढीचा दर 6.9 टक्के ; तर उत्पादनक्षेत्र वाढीचा दर 8.9 टक्के राहील, असा अदमास आताच्या आकडेवारीवरून बांधता येतो. त्याचबरोबर महागाईचा घटलेला दर, वाढत असलेली गुंतवणूक ही सारी सुचिन्हेच आहेत.

सरकारच्या आथिर्क धोरणांचा केंदबिंदू असलेल्या सामान्य माणसासाठी आम्ही अनेक वचने दिली होती. शेतकी कर्ज-पुरवठ्यात 30 टक्के वाढ करण्याचे आश्वासन दिले होते. आमचे लक्ष्य होते एक लाख पाच हजार कोटी रु. कर्जवाटपाचे. प्रत्यक्षात एक लाख आठ हजार कोटींचे कर्जवाटप होईल, असे दिसते आहे. विद्यार्थ्यांना शैक्षणिक कर्ज विनासायास उपलब्ध करून देण्याचे धोरणही घोषित केले होते. त्यानुसार 31 डिसेंबर 2004 पर्यंत एक लाख 40 हजार विद्यार्थ्यांना दोन हजार 249 कोटी रु.चे कर्ज उपलब्ध करून देण्यात आले आहे. ' अंत्योदय अन्न योजने ' ची व्याप्ती दोन लाख कुटुंबांपर्यंत वाढवण्याचे आश्वासन आम्ही पाळले आहे. ' कामाच्या बदल्यात अन्न ' योजना 150 जिल्ह्यांत सुरू करण्याचा शब्दही पाळला आहे.

कुठे जायचे आहे...

देशातील विविध स्त्रोतांचा मेळ साधून दारिद्य, बेरोजगारी या दोन्ही समस्यांवर थेट हल्लाबोल करणे सहजशक्य आहे. हीच बाब ध्यानात घेत या किमान समान कार्यक्रमांतील विविध महत्त्वाच्या योजनांसाठी पुढील वर्षासाठी 25 हजार कोटी रु.ची वाढीव तरतूद करण्याचा प्रस्ताव आहे. शिक्षणक्षेत्रासाठी 18 हजार 337 कोटी रु.ची गुंतवणूक प्रस्तावित आहे. ग्रामीण विकासासाठी 18 हजार 334 कोटी रु. गुंतवणुकीचा प्रस्ताव आहे. खतांवरील सबसिडी-साठी 16 हजार 254 कोटी ; तर आरोग्य आणि कुटंब कल्याणासाठी 10 हजार 280 कोटी रु. तरतूद प्रस्तावित आहे. येत्या पाच वर्षांत आणखी एक कोटी हेक्टर जमीन ओलिताखाली आणली जाईल. येत्या पाच वर्षांत वस्त्रोद्योगक्षेत्रात 1.2 कोटी ; तर आयटी क्षेत्रात 70 लाख नवे रोजगार उपलब्ध होतील, असा अंदाज आहे. बांधकाम व्यवसाय झपाट्याने विस्तारतो आहे.

आरोग्य सुविधा

देशात अगदी तळागाळाच्या पातळीवरही आरोग्य सुविधा उपलब्ध व्हाव्यात, यासाठी येत्या वर्षात राष्ट्रीय ग्रामीण आरोग्य मोहीम हाती घेण्यात येणार आहे. आरोग्य तसेच कुटुंब कल्याण खात्याच्या तरतुदीत जी वाढ करण्यात आली आहे, त्याचा उपयोग या मोहिमेसाठी केला जाईल. मेडिकलचे शिक्षण देण्यासाठी एआयआयएमएसच्या धतीर्वर सहा ठिकाणी नव्या संस्था उभारण्यात येणार आहेत.

बालविकास योजना

लहान मुलांचा सर्वांगीण विकास डोळ्यांसमोर ठेवून बाल विकास कार्यक्रमाची व्याप्ती वाढवण्याचा निर्णयही घेण्यात आला आहे. मध्यान्ह पोषक आहार योजनेचा लाभ आज देशभरातील सुमारे 11 कोटी मुलांना होत आहे. या योजनेसाठीची तरतूद तीन हजार 10 कोटीपर्यंत वाढवण्याचा माझा प्रस्ताव आहे.

पेयजल योजना

देशातील पिण्याच्या पाण्याच्या सर्व योजनांचा अंतर्भाव ' राजीव गांधी राष्ट्रीय पेयजल मोहिमे ' त याआधीच करण्यात आला आहे. त्यासाठीच्या तरतुदीत तीन हजार 300 कोटी रु.ची वाढ प्रस्तावित करण्यात येत आहे. ग्रामीण भागात सांडपाणी निचऱ्याची व्यवस्था अतिशय वाईट आहे. या संदर्भातील सरकारी योजनेसाठी येत्या वर्षात 630 कोटींची तरतूद करण्यात येत आहे.

अनुसूचित जाती आणि जमातींसाठी योजना

देशाच्या विकासाच्या प्रक्रियेत अनुसूचित जाती आणि जमातीमधील लोकांना सहभागी करून घेणे ही आज निकडीची बाब आहे. त्यांच्या विकासाच्या दृष्टीने एक खास कार्यक्रम आखण्यात आला असून त्यासाठी सहा हजार , 253 कोटींची तरतूद करण्यात येत आहे. या जाती आणि जमातींमधील गुणवंत विद्यार्थ्यांसाठी स्कॉलरशिप योजना आखण्यात आली आहे. निवडक विद्यापीठांत एम. फिल., तसेच पीएच. डी. करणाऱ्या विद्यार्थ्यांसाठी युजीसीच्या धतीर्वर ' राजीव गांधी राष्ट्रीय फेलोशिप ' योजनेचा प्रारंभ लवकरच होणार आहे.

देशातील अल्पसंख्याकांनाही विकासाच्या प्रक्रियेत सहभागी करून घेणे आवश्यक आहे. त्यांच्या विकासासाठी कार्यरत असलेल्या राष्ट्रीय अल्पसंख्याक विकास आणि वित्त मंडळाला अधिक मदत देण्याचा आमचा प्रस्ताव आहे. प्राथमिक तसेच माध्यमिक शाळांमध्ये उर्दू भाषा शिकवणाऱ्या शिक्षकांच्या नियुक्तीसाठी केंदातफेर् मदत करण्याचा प्रस्ताव आहे.

बिहार, जम्मू-काश्मीर, तसेच ईशान्येकडील राज्यांसाठी याआधीच विशेष आथिर्क पॅकेज देण्यात आली आहेत. त्या अंतर्गत देण्यात येणारी मदत 2006-2007 पर्यंत सुरूच राहील. याच अंतर्गत जम्मू-काश्मीरमधील बागलीहार योजनेसाठी पुरेसा निधी दिला जाईल.

' भारत निर्माण '

राष्ट्रपतींनी त्यांच्या अभिभाषणात नवा देश घडवण्यासाठी ' भारत निर्माण ' योजनेचा आराखडा मांडला होता. त्या योजनेअंतर्गत ग्रामीण भागातील खेडी रस्त्यांनी जोडणे, गरिबां-साठी 60 लाख घरे बांधणे, खेड्यांना वीज तसेच पाणी पुरवणे आदी योजनांचा समावेश आहे.

कृषीक्षेत्र

कृषीक्षेत्राच्या विकासासाठी नवीन योजना सरकारने आखली आहे. त्यानुसार कृषी-बाजार उभारणे, माकेर्टिंगसाठीची यंत्रणा उभारणे आदी कामे हाती घेतली जातील. यासाठी 72 कोटींची तरतूद करण्यात येत आहे. उत्तर प्रदेश, बिहार आदी राज्यांत येणाऱ्या पुराचा मुकाबला करण्या-साठी 180 कोटींची तरतूद प्रस्तावित आहे.

अपवाद वगळता देशातील सहकारी बँकांची स्थिती आज फारशी चांगली नाही. त्यांच्या कामात सुधारणा सुचवण्यासाठी नेमण्यात आलेल्या समितीने काही शिफारशी केल्या आहेत. बँकांना विशेष साह्य, बँकांची फेररचना आदींचा त्यात समावेश आहे. हा अहवाल स्वीकारण्यात येत आहे.

पायाभूत क्षेत्र

देशातील पायाभूत क्षेत्राचा विकास घडवण्याच्या हेतूने ' युनिव्हर्सल सव्हिर्स ऑब्लिगेशन फंड ' साठी 1200 कोटींची तरतूद करण्यात येत आहे.

वस्त्रोद्योगक्षेत्राला प्रोत्साहन देण्याचे धोरण कायम राहणार असून येत्या वर्षात त्यात 30 हजार कोटींची गुंतवणूक अपेक्षित आहे. या क्षेत्रातील तांत्रिक विकासासाठी 435 कोटींची तरतूद करण्यात येत आहे. हातमाग कामगारांसाठी असलेल्या विमा योजनेचा लाभ दोन लाख कामगारांना मिळतो आहे, तो 20 लाखांपर्यंत पोचावा, असा सरकारचा हेतू आहे.

दुष्काळ तसेच इतर काही समस्यांमुळे साखर-उद्योग संकटात सापडला आहे. हे चित्र बदलण्यासाठी साखर कारखान्यांना मदत करण्याचा निर्णय सरकारने घेतला आहे.

फार्मास्युटिकल तसेच बायोटेक्नॉलॉजी या क्षेत्रांतील संशोधनासाठी सरकारने याआधीच 150 कोटींची निधी स्थापन केला आहे. त्यात वाढ करण्याचा प्रस्ताव आहे.

वाहन, सॉफ्टवेअर, दूरसंचार, इलेक्ट्रॉनिक या क्षेत्रांतील थेट परकी गुंतवणूक देशासाठी लाभ-दायक ठरली आहे. त्याचबरोबर खाण, पेन्शन या क्षेत्रांतही त्याचा विचार होणे अगत्याचे आहे.

राष्ट्रीय महामार्ग विकास योजनेसाठीची तरतूद सहा हजार 514 कोटींवरून नऊ हजार 320 कोटींवर नेण्यात येत आहे. ग्रामीण भागातील विद्युतीकरणासाठी एक हजार 100 कोटींची तरतूद करण्यात येत आहे.

शहरांची काळजी

आज देशात शहरीकरणाचा वेग फार मोठा आहे. अशा शहरांचा विकास योग्य रीतीने व्हावा, यासाठी ' नॅशनल अर्बन रिन्यूव्हल मिशन ' आखण्यात आले आहे. त्यासाठी पाच हजार 550 कोटींची तरतूद करण्यात आली आहे. ' मुंबई मेट्रो रेल प्रोजेक्ट ', मुंबई ट्रान्स हार्बर लिंक, मुंबई वेस्टर्न एक्स्प्रेसवे सी लिंक आदी योजनांसाठी त्याचा उपयोग होईल. आथिर्क जगताचा विचार करता मुंबईचे स्थान अनन्य-साधारण आहे. नॅशनल स्टॉक एक्स्चेंज, तसेच मुंबई स्टॉक एक्स्चेंज या शहरात आहेत. मुंबई हे आथिर्क जगतातील एक प्रमुख केंद म्हणून उभे राहावे, यासाठी पावले उचलण्याची आज नितांत गरज आहे.

गेल्या वर्षी संरक्षण खात्यासाठीची तरतूद 77 हजार कोटी होती, ती 83 हजार कोटींवर नेण्यात येत आहे.

 
</text>
</doc>
