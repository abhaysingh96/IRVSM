<doc>
<docno>1035560.cms.txt</docno>
<text>
 
देश-विदेश
अध्यक्षांचाच राजीनामा
[ Monday, February 28, 2005  03:25:45 pm]


वृत्तसंस्था

पणजी : गोव्यातील प्रतापसिंह राणे सरकार आज विश्वासदर्शक ठरावाला सामोरे जात असताना विधानसभेत अभूतपूर्व असा पेचप्रसंग उभा राहिला आहे. विधानसभेचे अध्यक्ष विश्वास सत्तरकर आणि उपाध्यक्ष नरहरी हळदणकर या दोघांनी आपल्या पदाचे राजीनाम दिले आणि मुख्यमंत्री प्रतापसिंह राणे यांनी विश्वासदर्शक ठराव मांडण्याआधीच अध्यक्षांनी सभागृह अनिणिर्त काळासाठी स्थगित करण्याचे घोषित केले आहे.

याआधी सकाळी अध्यक्ष सत्तरकर यांनी भाजपचे आमदार दिगंबर कामत यांचा राजीनामा मंजूर केला.त्याचबरोबर अपक्ष आमदार फिलिप नेरी रॉड्रीग्ज यांचे सदस्यत्व रद्द करुन काँग्रेसचे संख्याबळ कमी करण्याची चाल खेळली आहे.तरीही 34 सदस्यांच्या विधानसभेत काँगेसकडे 17 आमदार आहेत तर विरोधी भाजपकडे 16 आमदार आहेत.

 
</text>
</doc>
