<doc>
<docno>1036040.cms.txt</docno>
<text>
 
महाराष्ट्र
विषारी वायूने तीन जखमी
[ Monday, February 28, 2005  07:38:40 pm]


चिपळूण : रत्नागिरी येथील मिरजोळे औद्योगिक वसाहतीतील तिघेजण जखमी झाले. तौफिक नावाच्या कंपनीत काम करणारे संतोष शिंदे, संजीव शेंड्ये आणि रामचंद कदम हे पंप बसवत असताना त्यांना विजेचा धक्का बसला. मात्र रुग्णालयात तपासाअंती त्यांना विषारी वायूची बाधा झाल्याचे उघडकीला आले. तिघांपैकी एकाची प्रकृती चिंताजनक असून दोघांची स्थिती सुधारत आहे.

अवेळी मोहोराने आंबे संकटात

गेल्या आठवड्यात पडलेल्या कडाक्याच्या थंडीमुळे आंब्याला नव्याने मोहोर येऊ लागला आहे. पण त्यामुळे जुन्या मोहोराचा आंबा संकटात आला असून आंबा बागायतदार धास्तावले आहेत. डिसेंबर-जानेवारी महिन्यात आंब्याला चांगलाच मोहोर आला होता. अवेळी पावसाने पन्नास टक्के मोहोर नष्ट झाला. उरलेल्या आंब्याच्या आशेवर असलेल्या बागायतदारांना थंडीने हादरवले. या मोहोराची कैरी तयार होते ना होते तोच पुन्हा जोरदार थंडीचा कडाका पडल्याने आंब्याला पुन्हा मोहोर लागला. उशिराच्या या मोहोराचा उपयोग पिकासाठी होणार नाहीच. पण यामुळे जुन्या मोहोराच्या आंब्याला धोका निर्माण झाला आहे. जुनी कैरी गळण्याची शक्यता निर्माण झाली आहे.

 
</text>
</doc>
