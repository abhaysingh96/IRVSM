<doc>
<docno>1036125.cms.txt</docno>
<text>
 
बहुतांची अंतरे
'प्रामाणिक' व्यापाऱ्यांची बदनामी!
[ Monday, February 28, 2005  08:41:55 pm]


' व्हॅट ' चे वरदान ' हा अग्रलेख (म. टा. 23 फेब्रु.) अपुऱ्या माहितीवर आधारित आहे. ' अदर टॅक्सेस ' च्या नावाखाली ग्राहकांची पिळवणूक करणे व्यापाऱ्यांना जमणार नाही ,' हे वाक्य संपूर्णपणे दिशाभूल करणारे तसेच प्रामाणिक व्यापाऱ्यांची बदनामी करणारे आहे.

मुळात ' व्हॅट ' बाबत केंद सरकारने श्वेतपत्रिका प्रकाशित करून सुमारे दोन महिने झाले आहेत. 1 एप्रिलपासून ' व्हॅट ' अमलात येणार अशा जाहिराती प्रसिद्ध होत आहेत. ' व्हॅट ' बाबत खालील आक्षेप आजही आहेत.

1) ज्या 500 वस्तूंना व्हॅटच्या यादीत समाविष्ट करण्यात आले आहे, त्यांची सूची अद्यापही सहजपणे उपलब्ध नाही.

2) व्हॅटमुळे इतर अधिभार असणार नाही, असे सांगण्यात येते. परंतु जकातकर त्यात समाविष्ट आहे किंवा नाही, याचा अद्याप खुलासा नाही.

3) व्हॅट कायद्यातील सर्वात मोठी चलाखी म्हणजे सर्व राज्यांत कोणत्याही एका वस्तूला फक्त किमान कर निश्चित करण्यात आला आहे. कमाल कर राज्य सरकार कितीही आकारू शकते.

4) व्हॅटमुळे नोकरशहांना अमर्याद अधिकार मिळाले आहेत. त्यामुळे भ्रष्टाचार वाढू शकतो. तुरुंगात टाकण्याचा न्यायालयीन अधिकार नोकरशाहीस मिळणे अत्यंत धोक्याचे आहे. त्यामुळे व्यापाऱ्यांचा विरोध अनाठायी नाही.

मुकुंद सांगवीकर, औरंगाबाद

 
</text>
</doc>
