<doc>
<docno>1036168.cms.txt</docno>
<text>
 
क्रीडा
क्रिकेटमध्येही राखीव जागा
[ Monday, February 28, 2005  09:52:00 pm]


दरबान : दक्षिण आफ्रिकन क्रिकेटमध्ये राखीव जागांचा प्रश्न पुन्हा उफाळून येण्याची चिन्हे दिसताहेत. 2007 मध्ये विंडीजमध्ये होणाऱ्या विश्वचषक स्पधेर्साठी कृष्णवणीर्य खेळाडूंसाठी पन्नास टक्के जागा राखीव ठेवण्यात याव्यात, असे आवाहन संयुक्त दक्षिण आफ्रिकन क्रिकेट मंडळाचे प्रमुख अधिकारी जेराल्ड मॅजोला यांनी केले आहे. दक्षिण आफ्रिकेने नुकतीच झिम्बाब्वेबरोबरची झटपट क्रिकेट मालिका जिंकली. पाहुण्या झिम्बाब्वे संघात कृष्णवणीर्य खेळाडूंचाच भरणा होता.

मॅजोला यांच्या मते संघात सात कृष्णवणीर्य खेळाडूंचा समावेश करायला हवा. काही माजी खेळाडू, आणि सध्याचे क्रिकेट मंडळातील पदाधिकारी यांच्या मते या कोटा सिस्टीममुळे राखीव जागांमुळे चांगल्या, उदयोन्मुख गोऱ्या खेळाडूंना संधी मिळणार नाही व असे होतकरू खेळाडू देश सोडून जातील.

दक्षिण आफ्रिका ' अ ' संघाचे प्रशिक्षक मिकी आर्थर यांच्या मते 2007 पर्यंत केवळ गुणवत्तेवर सात कृष्णवणीर्य खेळाडू दक्षिण आफ्रिकन संघात असतील आणि राखीव जागांची निकड भासणार नाही. राखीव जागांमुळे कृष्णवणीर्य खेळाडूंवरच अन्याय होईल. कारण गुणवत्तेच्या निकषावर संघात आलेल्या कृष्णवणीर्य खेळाडूंवरही लोक शिक्का मारतील तो राखीव जागांचा आधार घेतल्याचाच.

माजी कसोटीपटू पीटर र्कस्टन याच्या मते दक्षिण आफ्रिकन क्रीडाक्षेत्रात सध्या वर्णाला, रंगाला महत्त्व प्राप्त झालंय. पीटर र्कस्टन सध्या बोलंडचा प्रशिक्षक आहे. तो म्हणतो, सद्यपरिस्थितीचा स्वीकार करायला हवा. तरण् माजी खेळाडू हिल्टन अॅकरमन याला मात्र दक्षिण आफ्रिकन क्रिकेटची काळजी वाटतेय. सामने जिंकून देणाऱ्या खेळाडूंची निवड करायला हवी. मग सारेच्या सारे अकरा खेळाडू कृष्णवणीर्य असले तरी हरकत नाही, असे अॅकरमनने सांगितले. गोऱ्या क्रिकेटपटूंना संघात स्थान न मिळाल्यास दक्षिण आफ्रिकन क्रिकेटची गत झिम्बाब्वेसारखीच होईल. झिम्बाब्वेत बऱ्याच गोऱ्या क्रिकेटपटूंना संघाबाहेर जावे लागले. आता त्यांना परत संघात घेण्यासाठी प्रयत्न सुरू आहेत. हिथ स्ट्रीकने नव्याने करार केला असून तो दक्षिण आफ्रिकेविरूध्द कसोटी मालिकेत खेळण्याची शक्यता आहे.

 
</text>
</doc>
