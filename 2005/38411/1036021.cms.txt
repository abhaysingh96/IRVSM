<doc>
<docno>1036021.cms.txt</docno>
<text>
 
महामुंबई: मुंबई टाइम्स
पाक म्युझिक बॅण्ड भारतीय क्रिकेटपटूंचे फॅन
[ Monday, February 28, 2005  07:24:05 pm]


मुंबई टाइम्स टीम

सचिनची बॅट तळपते तेव्हा ' मल्हार ' ची आवर्तनं सुरू होतात, असा भास होतो... तो जर भारत-पाक सामना असेल तर उत्कंठा शिगेला पोहोचलेली असते... प्रत्येक परफॉर्मन्सपूवीर् पोटात जशी फुलपाखरं फडफडू लागतात, तसंच काहीसं हा सामना पाहताना मनात होतं... तिथे सूरही अबोल होतात आणि सुरू राहतो तो केवळ खेळ!- पाकिस्तानचा गाजलेला बँड ' मिकाल हसन ' चा सिंगर मिकाल सांगत असतो. ' सागर ' या अल्बमचे कतेर्सवतेर् , ' फ्युजन ' या अनोख्या पाकिस्तानी बँडचे सिंगर शफकत, इमान्र आणि शालम हे देखील भारतीय क्रिकेटचे जबरदस्त फॅन आहेत.

' मदत ' तर्फे आयोजित करण्यात आलेल्या त्सुनामीग्रस्तांच्या मदतीसाठी शो करण्यासाठी हे पाक गायक मुंबईत आले आहेत. सध्या म्युझिक चॅनलवर फेव्हरिट ठरलेल्या या गायकांनी आपल्या सूरांनी रविवारी मुंबईत सुरांची बरसात केली. त्यापूवीर् मुंबई टाइम्सशी बोलताना म्युझिकपेक्षा क्रिकेटबद्दल ते भरभरून बोलले. ' फ्युजन ' चा प्रमुख गायक श.फकत म्हणाला की, मोहालीमध्ये खेळपट्टी उखडण्याचे जे प्रयत्न केले गेले आहेत ते निश्चितच वाईट आहेत, पण त्याच्याबद्दल जाहीर वक्तव्य करून गोंधळ निर्माण करण्यापेक्षा सौहार्दपूर्ण वातावरणात हे सामने व्हावेत आणि क्रिकेटरसिकांना त्याचा आनंद लुटू द्यावा, असं मनापासून वाटतं. त्यांच्या ग्रुपचा ' शालम ' याने तर हे क्रिकेट सामने भारतात पाहण्याची प्रचंड इच्छा असल्याचं सांगितलं. पण मॅचच्या वेळीच तीन कॉन्सर्ट मायदेशी असल्यामुळे पाकला जावंच लागणार, याबद्दल त्याने हळहळ व्यक्त केली. ' शालम ' ला ठंडा ठंडा कूल कूल असणाऱ्या राहुल दविड हा पसंतीचा खेळाडू वाटतो. तो भारतीय क्रिकेटची जान आहे आणि यापुढे भारतीय क्रिकेटला दिशा देणारा तो तारा आहे, असं त्याला वाटतं. इम्रान म्हणाला की, भारतीय रसिकांकडून गेल्या पाच दौऱ्यात उत्तम प्रतिसाद मिळालाय. त्यामुळे अस्सल क्रिकेटशौकिनांकडून क्रिकेटला बाधा आणणारे प्रयत्न कधीही केले जाणार नाहीत. मिकाल हसन म्हणाला की, भारत-पाक दोन्ही देशांमध्ये विघ्नसंतोषी लोक आहेत, पण त्यांची संख्या निश्चितच कमी आहे. आपण मैत्रीपूर्ण संबंधात हे सामने खेळणंच महत्त्वाचं आहे. जहांगीर आर्ट गॅलरीमध्ये सुरू असलेल्या पाक कलावंतांची पेण्टिंग्ज बघण्यासाठी आपण उत्सुक असल्याचंही शालमने नमूद केलं.

 
</text>
</doc>
