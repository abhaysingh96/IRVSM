<doc>
<docno>1036008.cms.txt</docno>
<text>
 
महाराष्ट्र
नॅशनल हायवे राहिला कागदावरच!
[ Monday, February 28, 2005  07:17:27 pm]


प्रकाश परांजपे

शहापूर : कल्याण, मुरबाड, माळशेज घाट, परभणी आणि पुढे विशाखापट्टणापर्यंत जाणाऱ्या महामार्गाला राष्ट्रीय महामार्गाचा दर्जा एक वर्षांपूवीर् मिळूनही प्रत्यक्ष कामाला काहीच सुरुवात झालेली नाही. त्यामुळे हा राष्ट्रीय महामार्ग कागदावरच राहिला आहे.

सध्या कल्याण, मुरबाड, माळशेज आणि विशाखापट्टणम हा सुमारे सात मीटर रुंदीचा मार्ग अस्तित्वात आहे. त्याला राष्ट्रीय महामार्गाचा दर्जा मिळाल्यामुळे तो 10 मीटर रुंदीचा होईलच पण त्याच्या दोन्ही बाजूस अडीच-अडीच मीटर रुंदीच्या साइडपट्ट्या होतील. राष्ट्रीय महामार्ग झाल्यामुळे या रस्त्याचं मजबुतीकरणही होईल. त्यामुळे त्या मार्गावर वाहतूक आतापेक्षा आणखी सुरळीत होईल. त्यात वाढ होईल. या महामार्गावरील माळशेज घाटातही रस्त्याचं रुंदीकरण झाल्याने वाहतुकीची कोंडी जी आता होते ती कमी होईल. पावसाळ्यात या घाटातील नैसगिर्क सृष्टीसौंदर्याची मजा घेणाऱ्या पर्यटकांचा आनंद द्विगुणित होईल.

केंद सरकारने गेल्या वषीर् 25 फेब्रुवारीला या मार्गाला राष्ट्रीय महामार्गाचा दर्जा दिल्याचं अधिकृतपणे जाहीर केलं. आज एक वर्ष उलटून गेलं तरी ठाणे बांधकाम विभागाने या रस्त्याचं हस्तांतरण केलेलं नाही. केंद सरकारने आवश्यक तो निधी न दिल्याने हा राष्ट्रीय महामार्ग वास्तवात कधी येणार, असा सवाल या भागातील जनता विचारत आहे.

 
</text>
</doc>
