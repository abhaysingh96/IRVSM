<doc>
<docno>1036011.cms.txt</docno>
<text>
 
प्रगती फास्ट
यशाची पहिली पायरी
[ Monday, February 28, 2005  07:18:04 pm]


माकेर्टमध्ये टिकून राहायचं असेल तर सगळ्यात महत्त्वाचं आहे तुमचं व्यावसायिक धोरण. याला बिझनेस पॉलिसी असंही म्हणता येईल. व्यावसायिक धोरण अर्थातच तुमच्या बिझनेस स्ट्रटजीवर अवलंबून असतं. तुमच्याकडे असलेला स्टाफ, नेतृत्वगुण, कम्युनिकेशन याचा एकत्रित वापर करून बिझनेस स्ट्रटजी ठरवावी लागते. प्रत्येकजण त्यासाठी वेगवेगळ्या पद्धतीचा वापर करतो.

बिझनेस पार्टनर किंवा डारेक्टर अशा जबाबदाऱ्या वाटून घेतात. त्यातील काही जण व्यावसायिक यशाची जबाबदारी घेतात, तर काही जण मॅनेजमेण्ट आणि अॅडमिनिस्ट्रेशनकडे लक्ष पुरवतात. यात काम आणि अधिकार दोन्ही समान असल्यामुळे ही पद्धत उत्तम आहे. कामाचं नियोजन योग्य प्रकारे करता येतं आणि यशाचा वेग वाढतो. पण त्यासाठी तुमच्याकडे समजूतदारपणा आणि टीम बिल्डिंग कौशल्य हवं.

काही व्यावसायिक स्ट्रटजी ठरवताना प्रत्येक पदाच्या जबाबदाऱ्यांचं नियोजन करतात. तिथे पदांची मांडणी ही अधिकाराप्रमाणे होते. प्रत्येक व्यक्तीला स्वत:च्या जबाबदाऱ्यांचं भान असतं. अशा बिझनेसमध्ये ग्राहकांकडे जास्त लक्ष पुरवलं जातं. पण स्टाफला काम रटाळ वाटण्याची शक्यता असते. मॅनेजमेण्टने स्टाफला प्रोत्साहन देण्यात सातत्य ठेवणं आवश्यक असतं. काही ठिकाणी अगदी छोट्या कामांचंसुद्धा उत्तम नियोजन केलं जातं. तिथे कंपनीची मूलतत्त्वं आणि नियमांचं योग्य पालन केलं जातं. त्यामुळे कंपनीचे व्यवहार पारदर्शक राहतात. इथे फक्त तुम्हाला स्टाफमधील ताणतणावाकडे लक्ष द्यावं लागतं.

बिझनेसच्या सुरुवातीला काही जण अत्यंत साधं धोरण स्वीकारतात. स्टाफ कमी असला तरी त्यांची कामावर निष्ठा असते. पण असे बिझनेस माकेर्टमधील उलाढालीवर अवलंबून असल्यामुळे काही वेळा मंदीत तोटा होण्याच्या शक्यता असतात. तुलनेने मोठ्या कंपनीशी स्पर्धा करणं कठिण जातं. त्यांनी कम्युनिकेशनपासून ब्रॅण्ड डेव्हलपमेण्टपर्यंतच्या प्रत्येक गोष्टीकडे लक्ष दिलं पाहिजे. प्रोफेशनलिझम स्वीकारला तर बिझनेसचा विस्तार करणं सोपं होतं.

बहुतांश बिझनेसमन सुरुवातीला घरच्यांची मदत घेतात. त्यात आथिर्क बचत झाली तरी ऑफिसमध्ये शिस्तबद्ध वातावरण आणता येत नाही. बिझनेस सुरू केला की लगेच यश मिळत नाही. अशावेळी नातेवाईकांच्या आथिर्क फायद्याबद्दलच्या अपेक्षा पूर्ण होत नाही. याचा परिणाम म्हणजे नात्यांमध्ये वितुष्टही येऊ शकतं. कंपनीचा मालक आणि अॅडमिनिस्ट्रेटर या दोन वेगळ्या भूमिका आहेत. दोन्ही भूमिका निभावताना दमछाक होण्याची शक्यता असते. हा स्ट्रेस कमी करायचा असेल तर एका चांगल्या अॅडमिनिस्ट्रेटरची निवड करा. त्यामुळे तुम्हाला कंपनीचा मालक म्हणून कामावर लक्ष केंदित करता येईल. पण असा अॅडमिनिस्ट्रेटर मिळवणं खूपच कठीण जातं. काही व्यावसायिकांना कामकाज सांभाळण्यासाठी योग्य स्टाफ नसल्यामुळे तोटा सहन करावा लागतो.

योग्य प्रशिक्षित व्यक्ती मिळत नसेल तर कंपनीतील व्यक्तीला एका चांगल्या कॉपोर्रेट किंवा मॅनेजमेण्ट ट्रेनिंगसाठी पाठवा. हल्ली कितीतरी कंपन्या स्टाफमधील योग्य व्यक्तीची निवड करून त्यांना ट्रेनिंगसाठी मान्यताप्राप्त इन्स्टिट्यूटमध्ये पाठवतात. कॉम्पिटण्ट मॅनेजमेण्ट असिस्टण्ट प्रोग्राम आणि स्मॉल इण्डस्ट्री मॅनेजमेण्ट असिस्टण्ट प्रोग्राम सारखे कोर्स त्या दृष्टिकोनातून करता येईल.

बिपीन मयेकर

 
</text>
</doc>
