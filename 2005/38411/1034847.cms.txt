<doc>
<docno>1034847.cms.txt</docno>
<text>
 
महामुंबई
शिवाजी पार्कसब-वे विरोधात उपोषण सुरू
[ Monday, February 28, 2005  12:05:32 am]


म. टा. प्रतिनिधी

मुंबई : शिवाजी पार्कजवळील प्रस्तावित सब- वे ' च्या विरोधात भुयारी मार्ग विरोधी समितीचे अध्यक्ष प्रकाश मोहाडीकर यांनी रविवारी सकाळी बालमोहन विद्या मंदिरजवळ उपोषण सुरू केले. ते आणखी सात दिवस सुरू ठेवण्याचा इशारा त्यांनी दिला आहे.

या परिसरातील रहिवासी, कार्यकतेर्, डॉक्टर्स, हॉटेल मालक आदींनी मोहाडीकर यांना पाठिंबा दिला असून सब-वे विरोधात सह्यांची मोहीम राबवण्यात येत आहे. मोठ्या कापडी बॅनरवर या सह्या गोळा करण्यात आल्या. रविवारी सुमारे हजारांहून अधिक रहिवाशांनी सह्यांद्वारे ' सब-वे ' ला विरोध दर्शवला.

लोकसभेचे माजी अध्यक्ष मनोहर जोशी, आमदार सदा सरवणकर, शरयू ठाकुर, विशाखा राऊत, विनय धुमाळे, उषा मेहता, बापूसाहेब रेगे, माधव गोठस्कर आदींनी मोहाडीकर यांची भेट घेतली. ' या भागात खरोखरीच ' सब-वे ' ची गरज आहे का, हे तपासून पाहायला हवे. या प्रश्नावर संयुक्तपणे तोडगा काढायला हवा ', असे मनोहर जोशी म्हणाले. मात्र , ' सब-वे ' ला त्यांनी स्पष्ट विरोध दर्शवला नाही.

 
</text>
</doc>
