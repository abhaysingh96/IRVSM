<doc>
<docno>1036213.cms.txt</docno>
<text>
 
महामुंबई
सक्ती लवकर लागू करण्यासाठी हेल्मेट उत्पादन वाढविणार
[ Monday, February 28, 2005  10:28:22 pm]


म. टा. प्रतिनिधी

मुंबई : राज्यातील दुचाकीधारकांची संख्या लक्षात घेऊन हेल्मेट उत्पादन महिन्याला साडेसात लाखापर्यंत वाढविण्याची तयारी उत्पादकांनी दर्शविली असल्याने त्याप्रमाणे हेल्मेट सक्तीची मुदत पुन्हा निश्चित करण्यात येणार आहे. हे लक्षात घेऊन नवा प्रस्ताव तयार करावा, असा आदेश सोमवारी हायकोर्टाने राज्य सरकारला दिला.

या प्रकरणी राज्य सरकारने कोर्टाला या अगोदर दिलेल्या माहितीनुसार किमान नऊ महिने राज्यात सर्वत्र हेल्मेट सक्ती लागू करणे अशक्य असल्याचे स्पष्ट केले होते.

मात्र त्यावेळी हेल्मेट उत्पादकांची क्षमता महिन्याला चार लाख हेल्मेट उत्पादन ऐवढीच दाखविण्यात आली होती. आता त्याऐवजी या उत्पादकांनी जवळपास दुप्पट उत्पादन वाढविण्याची तयारी दर्शविली आहे.

या पाश्वर्भूमीवर हेल्मेट सक्ती करण्यासाठी नव्याने प्रस्ताव देण्यासाठी राज्य सरकारला सांगण्यात आले आहे. गुरुवारपर्यंत तो प्रस्ताव देण्याचा आदेश मुख्य न्या. दलवीर भंडारी यांच्या खंडपीठाने दिला आहे.

 
</text>
</doc>
