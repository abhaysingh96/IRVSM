<doc>
<docno>1034846.cms.txt</docno>
<text>
 
महामुंबई
प्रवाशांनाच मिळणार तिकिटाचे टोकन
[ Monday, February 28, 2005  12:05:03 am]


सुहास फडके

मुंबई : बाहेरगावी जाणाऱ्या गाड्यांच्या आगाऊ तिकीटविक्रीबाबत सध्याच्या टोकन पद्धतीचा दुरूपयोग होत असल्याचे आढळल्यामुळे मध्य रेल्वेने छत्रपती शिवाजी टमिर्नस येथे नवीन पद्धत अवलंबण्यास सुरुवात केली आहे.

या बदलामुळे प्रवाशाला अॅडव्हान्स बुकींग स्लिप पूर्णपणे भरून, सादर केल्यावर तिच्यावर शिक्का मारून टोकन दिले जाते. तिकीट घेताना शिक्का मारलेली स्लिप असेल तरच तिकीट दिले जाते. मध्य रेल्वेच्या ज्येष्ठ अधिकाऱ्यांनी दिलेल्या माहितीनुसार, यामुळे प्रवास करणाऱ्यालाच असे टोकन मिळू शकेल. पूवीर्च्या पद्धतीत, अशी स्लिप भरण्याची अट नसायची तर कोणीही व्यक्ती खिडकीवर जाऊन टोकन घेऊ शकत असे.

टोकन घेऊन विकणाऱ्यांची टोळी तयार झाल्याची तक्रार प्रवाशांनी केली होती. सर्वसाधारणपणे टोकन मिळाल्यानंतर किमान एक तास आणि गदीर्च्या काळात दोन तास थांबावे लागते. पण, ज्यांना इतका वेळ नसतो त्यांना लगेच नंबर लागेल असे टोकन 20 ते 50 रुपयांना विकले जाते. या कामात स्टेशन परिसरात वावरणारी टपोरी मुले फार मोठ्या प्रमाणात गुंतली होती, असे अधिकाऱ्यांनी सांगितले.

हा गैरव्यवहार करणाऱ्या टोळीला अटकाव करण्याची सूचना प्रवाशांनी केल्यावर रेल्वे सुरक्षा दलाला तसे आदेश देण्यात आले. मात्र, या दलाच्या जवानांनी कारवाई करण्यात फार तत्परता दाखवली नाही, असे अधिकाऱ्यांच्या लक्षात आले. कारवाई करण्यात त्यांनी हयगय का केली, याचे उत्तर समजण्यासारखे आहे, असेही त्यांनी सांगितले. त्यामुळे ही नवी पद्धती लागू केल्याचे अधिकाऱ्यांनी सांगितले.

यामुळे टोकन घेण्याची रांग मोठी होते आहे हे त्यांनी मान्य केले. पण फक्त प्रवास करणारेच आता उरल्यामुळे गदीर् कमी झाली, असेही त्यांनी सांगितले. सी. एस. टी. येथील 40 खिडक्यांवर रोज सुमारे एक लाख तिकिटांची विक्री केली जाते.

 
</text>
</doc>
