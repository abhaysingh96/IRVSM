<doc>
<docno>1083511.cms.txt</docno>
<text>
 
लेख
भाजप, संघपरिवार व हिंदूंचे प्रश्न्
[ Wednesday, April 20, 2005  07:58:44 pm]


भारताचे संविधान पूर्णपणे नसले तरी बहुतांशी धर्मनिरपेक्ष आहे. त्यात धर्मनिरपेक्षतेच्या दृष्टीने असलेल्या त्रुटी नाहीशा करणे आणि त्याला विचारात आणि आचारात बळकटी देणे हे भाजपचे मुख्य ध्येय असले पाहिजे.

धर्मनिरपेक्ष राज्यसंस्थेच्या त्रुटी नाहीशा करून तिच्या तत्त्वांची अंमलबजावणी नीट झाली तर त्या चौकटीतही हिंदूंचे असे म्हटले जाणारे सर्व प्रश्ान् सोडविता येतात हे भाजपने आणि एकूण संघपरिवाराने ध्यानात घेतले पाहिजे. हिंदूंच्या दु:खाचे मूळ कारण धर्मनिरपेक्षतेची सक्त अंमलबजावणी होत नाही हे आहे.

भाजप हा धर्मनिरपेक्ष राज्यातला एक राजकीय पक्ष आणि एक खाजगी, अशासकीय व अराजकीय संस्था असलेला संघ यांच्या कार्यक्षेत्रांच्या कक्षा वेगवेगळ्या आहेत, हे मात्र ओळखले पाहिजे. त्यासाठी धर्मनिरपेक्ष राज्याचा आशय नेमकेपणाने समजून घेतल्या पाहिजे.

इस्लामचे उदाहरण घेऊ. इस्लामला राष्ट्रवाद मान्य नाही ; त्याच्या मते संविधानापेक्षा कुराणाचा शब्द श्रेष्ठ आहे, म्हणजेच अल्ला सार्वभौम आहे, संविधान नाही ; ज्या देशावर मुसलमानांचे राज्य नाही तो देश शत्रुदेश समजावा ; इत्यादी. इतकेच नव्हे तर सर्व बिगरमुसलमान म्हणजे ' काफीर ', त्यांना जगण्याचा हक्क नाही ; सर्व जग इस्लामी झाले पाहिजे ; त्यासाठी पुरेसे सार्मथ्य आणि योग्य वेळ प्राप्त होताच जिहाद पुकारावा आणि जे मुसलमान होण्यास तयार नसतील त्यांना मृत्युदंड द्यावा.

वर ज्या धर्मनियमांचा उल्लेख केला ते ऐहिक जीवनाविषयी आहेत. धर्मनिरपेक्ष राज्यसंस्थेचा पाया हा की ऐहिक जीवनाच्या नियमनाविषयी कोणत्याही धर्माचा आधार न घेता त्या बाबतचे सर्व निर्णय देशहित, अद्ययावत ज्ञान आणि तर्क यांच्या आधारे आणि लोकशाहीत चचेर्ने आणि बहुमताने घेतले जातील. असे झाले तरच निरनिराळ्या धर्मांचे अनुयायी एकमेकांबरोबर शांततेत आणि सुखासमाधानाने राहू शकतील. धर्माचा जो पारलौकिक भाग आहे, त्याचा आचार आणि प्रचार करण्याचे स्वातंत्र्य व्यक्तींना आणि व्यक्तींच्या समूहांना राहील.

धर्मनिरपेक्ष राज्यसंस्था ऐहिक प्रश्नंसंबंधीचे निर्णय मानवी बुद्धीवर सोपवते, म्हणून ती इष्ट आहेच ; पण बहुधमीर्य देशात ती अपरिहार्य आहे हे लक्षात घेणे अवश्य आहे. बहुधमीर्य देशात शांततामय सहजीवन शक्य करणारा दुसरा कोणताही पर्याय उपलब्ध असल्याचे उदाहरण इतिहासात नमूद नाही.

भारत आणि धर्मनिरपेक्षता

भारताचे संविधान पूर्णपणे नसले तरी बहुतांशी धर्मनिरपेक्ष आहे. त्यात धर्मनिरपेक्षतेच्या दृष्टीने असलेल्या त्रुटी नाहीशा करणे आणि त्याला विचार व आचारात बळकटी देणे हे भाजपचे मुख्य ध्येय असले पाहिजे.

धर्मनिरपेक्ष राज्याचे पुढचे तर्कसंगत पाऊल म्हणजे धर्मनिरपेक्ष राष्ट्र म्हणजेच हिंदी किंवा भारतीय राष्ट्र, धर्मनिरपेक्ष राज्य सहजीवनासाठी एक कायद्याची चौकट केवळ पुरवते, बंधुभाव निर्माण करीत नाही. तो निर्माण झाला म्हणजे राष्ट्र अस्तित्वात येते. पण ही पुढची गोष्ट आणि तिचा विचार स्वतंत्रपणे केला पाहिजे. मात्र समाजापुढे, राज्यापुढे व राजकीय पक्षांपुढे ते ध्येय असले पाहिजे.

आपल्या विषयाच्या दृष्टीने महत्त्वाची गोष्ट अशी की धर्मनिरपेक्ष राज्यसंस्थेतले राजकीय पक्ष राज्यसत्ता काबीज करण्याच्या स्पधेर्त उतरलेले असतात तेव्हा त्यांनीही धर्मनिरपेक्ष असणे गरजेचे आहे. त्यांनी पुढील अटी पाळल्या पाहिजेत. 1) धर्मनिरपेक्ष राज्यसंस्थेची वर दिलेली संकल्पना त्यांना शिरोधार्य असली पाहिजे. 2) त्यांची विचारप्रणाली धर्माधिष्ठित असता कामा नये. 3) मतदारांना आकृष्ट करण्यासाठी त्यांनी धामिर्क प्रतीके वापरता कामा नयेत. 4) त्यांचे सभासदत्व पक्षशिस्तीला धरून पण धर्मनिरपेक्षपणे सर्वांना खुले असले पाहिजे.

भाजपची धर्मनिरपेक्ष संविधान व धर्मनिरपेक्ष राज्यसंस्था यांवरील निष्ठा संशयास्पद आहे. तो स्वत:ला हिंदुत्ववादी म्हणवतो. हिंदू संघटनवादी, हिंदू संस्कृतिवादी किंवा हिंदू राष्ट्रवादी या अर्थांनी तो हिंदुत्ववादी असू शकणार नाही. गोहत्याबंदी त्याला हवी आहे. समान नागरी कायदा हे त्याच्या कार्यक्रम पत्रिकेतील एक कलम आहे पण त्याच्याशी त्याची बांधीलकी असल्याचे भाजपशासित राज्यातही उदाहरण नाही. ' पॉझिटिव सेक्युलॅरिझम ' चा अर्थ भाजप सर्वधर्मसमभाव असा करतो ; त्याचा अर्थ सर्व धर्मांची शिकवण (जिहादाची धरून) चालू राहील असाही होऊ शकतो. भाजप जेव्हा सांस्कृतिक राष्ट्रवादाचा पुरस्कार करतो तेव्हा त्यात हिंदू संस्कृतीच्या वर्चस्वाचा सूर ऐकू येतो ; धर्मनिरपेक्ष राज्यात कुणाच्याही संस्कृतीचे इतर कुणाच्याही संस्कृतीवर वर्चस्व नसते ; सर्वांवर वर्चस्व असते ते संविधानाचे, शिवाय भाजपने आपल्या वाटचालीत अल्पसंख्यांचे तुष्टीकरण केल्याचीही उदाहरणे आहेत.

धर्मनिरपेक्ष राज्यसंस्थेचा नेमका अर्थ व तिची अपरिहार्यता ओळखून भाजपने, इतरांना ' स्यूडो-सेक्युलर ' म्हणण्याचे सोडून, खऱ्याखुऱ्या धर्मनिरपेक्षतेचा अवलंब केला पाहिजे.

भाजपचे कर्तव्य

या चौकटीतही हिंदूंचे प्रश्न् भाजपला सोडवता येतील. कसे ते पाहा :

कोणत्याही जातीवर, जमातीवर व धर्माच्या अनुयायांवर केवळ ती जात, जमात किंवा त्या विशिष्ट धर्माचे अनुयायी म्हणून आक्रमण किंवा अन्याय होत असेल तर त्यांचे निराकरण करण्याचा, इतर कोणत्याही पक्षाप्रमाणे, भाजपलाही हक्क आहे. मी पुढे दाखविणार आहे त्याप्रमाणे हिंदू नावाचा लोकसमूह अन्याय आणि आक्रमणांचा बळी झालेला आहे आणि होत आहे ; तेव्हा त्याचे न्याय्य प्रश्ान् सोडविण्यासाठी प्रयत्न करणे ' जातीय ' ठरत नाही.

हिंदू कोण ?

पण हिंदूंवरील अन्यायाचे वर्णन करण्यापूवीर् हिंदू कोण हे ठरवले पाहिजे. या कळीच्या विषयांतसुद्धा भाजप व संघ यांनी भरपूर गोंधळ घातलेला आहे.

हिंदू कोण याचे सावरकरांनी जे 1923 साली उत्तर दिले त्याकडेच परत गेले पाहिजे. उलट, हिंदू = भारतीय असे समीकरण परिवाराने स्वीकारले आहे. सावरकरांच्या मते भारतीय धर्मांचे आणि पंथांचे ते सर्व हिंदू. यात वैदिक, बौद्ध, जैन, शीख, चार्वाकवादी, नास्तिक, देवसमाजी, ब्राह्माो, प्रार्थनासमाजी, आर्यसमाजी, सर्व आदिवासी हे येतात. हे सर्व मूतिर्पूजक, बहुदेवतापूजक, निसर्गपूजक, प्राणिपूजक असल्यामुळे इस्लाम आणि ख्रिस्ती धर्माप्रमाणे पाखंडी किंवा पातकी आहेत. शिवाय असे की ते इस्लामप्रमाणे काफीर आणि ख्रिस्ती धर्माप्रमाणे ' हीदव ' आहेत. त्यांना मुसलमान किंवा ख्रिस्ती करणे हे मुसलमानांचे आणि ख्रिस्तांचे धर्मकर्तव्य आहे. थोडक्यात इस्लामचा आणि ख्रिस्ती धर्माचा धर्मांतरासाठी ज्यांच्यावर रोख आहे ते सर्व सावरकरांच्या हिंदूच्या व्याख्येत चपखलपणे बसतात. इस्लामचा आणि ख्रिस्तीचा धर्माचा रोख सर्व भारतीयांवर नाही ; कारण भारतीयांत मुसलमान आणि ख्रिस्तीही येतात. म्हणून हिंदूची व्याख्या भारतीय अशी करणे म्हणजे मुख्य मुद्दा हरवून बसणे होय.

हिंदू आणि मानवाधिकार

आता हिंदूनामक लोकसमूहावर होणाऱ्या अन्यायाचे आणि आक्रमणाचे स्वरूप थोडक्यात निरखून पाहू.

आत्मपरिवर्तनाशिवाय इतर कोणत्याही मार्गाने म्हणजे जबरदस्तीने (फोर्स), लबाडी (फ्रॉड) आणि प्रलोभन (मटीरियल इन्सेंटिव) या मार्गांनी इतरांचा धर्म बदलणे किंवा त्यांच्या पारंपरिक संस्कृतीपासून त्यांना वंचित करणे हा मूलभूत मानवी स्वातंत्र्यावर घाला आहे. हिंदूंचे असे धर्मांतर मुसलमान आठव्या शतकापासून तर ख्रिस्ती सोळाव्या शतकापासून करीत आलेले आहेत.

मुसलमान आणि ख्रिस्ती यांचे हिंदू समाजावरील संकट हिंदू ज्या देशात बहुसंख्येने राहतात त्या देशाच्या म्हणजे भारताच्या अंतर्गत व बाह्य सुरक्षेशीही जोडलेले आहे. एक तर मुसलमानांचे लोकसंख्येतले प्रमाण सातत्याने वाढत आहे. दुसरी अधिक काळजी करण्यासारखी गोष्ट म्हणजे उत्तर प्रदेशच्या पूर्व भागातल्या बहराइच जिल्ह्यापासून उत्तर बिहार, प. बंगालचा उत्तर भाग आणि आसामचा पश्चिम भाग या पट्ट्यातल्या 27 जिल्ह्यांमध्ये मुस्लिम वस्ती केंदित झाली आहे. प. बंगालच्या उत्तर भागातले 4 जिल्हे आणि आसामच्या पश्चिम भागातले 6 जिल्हे यांमध्ये मुसलमानांचे प्रमाण 50 टक्क्यांपेक्षा थोडेच कमी आहे. हे सर्व जिल्हे उत्तर सीमेवरचे आहेत. पूवीर्चे सी. बी. आय.चे प्रमुख व आता उत्तर प्रदेशचे राज्यपाल असलेले राजेश्वर यांनी एक नवे पाकिस्तान अस्तित्वात येण्याची भीती मागेच व्यक्त केली होती. लक्षद्वीप 95 टक्के मुस्लिम आहे आणि ते अमली पदार्थांच्या व्यापाराचे व दहशतवाद्यांना पुरवल्या जाणाऱ्या काळ्या पैशाचे मोठे केंद आहे. 1979 मध्ये मुस्लिम बहुसंख्य म्हणून तोडून काढलेला केरळमधील मलाप्पुरम हा जिल्हा येणाऱ्या संभाव्य संकटाची चाहूल देणारा आहे. फाळणीपूर्व काळातले बंगालचे पुढारी सुऱ्हावदीर् यांनी भारत सोडून जाताना इथल्या मुसलमानांना संदेश दिला होतच की, त्यांनी मुस्लिम वस्तीची नवी केंदे स्थापन करावीत, असे हमीद दलवाई यांनी सांगितले होते.

नागालँड, मिझोरम आणि मेघालय ही ईशान्य सीमेवरची राज्ये जवळ-जवळ पूर्णपणे ख्रिस्ती झालेली आहेत. ईशान्येकडच्या इतर राज्यातही त्यांचे प्रमाण वाढत आहे. तेथे काम करणारी ख्रिस्ती धर्मप्रसार केंदे राष्ट्रविरोधी अतिरेकी गटांना साह्य करतात असा दाट संशय आहे. परदेशी देणगीदार संस्थांकडून येणारा 80 टक्के पैसा ख्रिस्ती संस्थांना मिळतो.

अंतर्गत सुरक्षा कशी धोक्यात आली आहे त्याचे प्रत्यंतर देशभर होणारे दंगे, बॉम्बस्फोट, दहशतवादी हल्ले, पाकिस्तानी हेरांचे आणि सिमीसारख्या संस्थांचे पसरलेले जाळे यामधूनच आलेच आहे. (वरील माहिती अधिकृत सोतांच्या आधारे दिली आहे.)

स. ह. देशपांडे

 
</text>
</doc>
