<doc>
<docno>1083509.cms.txt</docno>
<text>
 
लेख
नाटकांची अशीही एक 'जिनियस' प्रयोगशाळा
[ Wednesday, April 20, 2005  07:57:52 pm]


जीवनाचा निकोप आनंद लुटण्यासाठी रसिकता जागविणे महत्त्वाचे आहे. मात्र त्याचवेळी सामाजिक वास्तवाचे भानही सुटता कामा नये, यासाठी नाटकाचा माध्यम म्हणून प्रभावी वापर करण्याच्या विचारातून नाशिकमधील काही तरूणांनी ' दि जिनियस ' ही संस्था स्थापन केली. गेल्याच आठवड्यात ही संस्था तीन वर्षांची झाली. या तीन वर्षांच्या काळात नाशिकच्या नाट्यक्षेत्रातला एकसुरीपणा टाळून केलेल्या उपक्रमांमुळे ' जिनियस ' खरोखरच नाटकांची प्रयोगशाळा ठरली आहे.

नाट्यप्रेमाबरोबरच ' जिनियस ' मधील तरुणांना एकत्र बांधून ठेवणारा आणखी एक घटक म्हणजे धुळे येथील विद्यानिकेतन. तिथे राहून शिकताना या सर्वांमध्ये भावबंध बांधले गेले. त्यातलेच काही तरुण कामकाजानिमित्त नाशिकमध्ये स्थिरावले. मुळात त्यातल्या बहुतेकांची नाळ ग्रामीण जीवनाशी जपलेली असल्याने ' नवशिक्षित आणि अल्पशिक्षित समाजात नाटक-साहित्यविषयक जाणीव वृद्धिंगत व्हावी, तसेच नाटक ही गंभीरपणे अभ्यासण्याची प्रक्रिया आहे, हा विचार वाढीस लागावा म्हणून काहीतरी करण्याची ' तळमळ त्यांना वाटत होतीच. ही तळमळ मूर्त स्वरूपात उतरली , 13 एप्रिल 2002 यादिवशी ; ' दि जिनियस ' च्या रूपाने. नाटक हे माध्यम अभिजनवर्गापलीकडे नेऊन तिथली हुशारी, हुन्नर शोधून काढावी, त्याला वाव द्यावा हा हेतू कायम डोळ्यापुढे रहावा म्हणून संस्थेला ' दि जिनियस ' नाव दिलं गेलं. ' दि जिनियस ' ची स्थापना केली होती, नऊजणांनी. त्या कार्यकारिणीची संख्या आता 11 झाली असली तरी आतापर्यंत 50 युवक ' दि जिनियस ' शी आणि पर्यायाने नाटकाशी जोडले गेले आहेत.

कुठल्याही क्षेत्रात आरंभशुरांची कमी नाही. नाट्यक्षेत्रात तर नाहीच नाही. त्यामुळे कुठलीही संस्था स्थापन करण्यापेक्षा ती टिकविण्यातच अधिक कौशल्य पणाला लागतं. या आघाडीवर ' दि जिनियस ' ने दाखविलेलं सातत्य हे या संस्थेचं मोठंच वैशिष्ट्य म्हणावं लागेल. गेल्या तीन वर्षांत रंगमंचावर देखणे कार्यक्रम सादर करतानाच हा देखणेपणा मिळविण्यासाठी आवश्यक ती कौशल्यं तरुणांना आत्मसात करता यावीत याचंही भान ' दि जिनियस ' ने दाखवलं. त्यात 11 एकांकिकांचे 23 प्रयोग, एक प्रायोगिक नाटक , 6 कार्यशाळा, भारूड-सारख्या लोककलांचे दोन कार्यक्रम अशा उपक्रमांचा समावेश आहे. रंगमंचावरच्या प्रायोगिक कार्यक्रमांसाठी रसिकांकडून कुठलाही मोबदला घेण्याचा मोहही ' दि जिनियस ' ने आजपर्यंत आवरला आहे.

नाशिकमधील नाट्यकलाकारांमध्येही मुंबई-पुण्याची तांत्रिक आणि व्यावसायिक सफाई उतरावी यासाठी जिनियसने विविध कार्यशाळांवर भर दिला. त्यात योगेश सोमण यांची अभिनयविषयक, हृषीकेष जोशी यांची वाचिक अभिनयाची, पुण्याच्या प्रभाकर भावे यांची मेकअपची, महेश एलकुंचवार यांची नाट्यलेखनाची अशा विविध नाट्यांगांच्या कार्यशाळांमधून नाशिकच्या रंगकमीर्ंनी धडे मिळाले आहेत. वाचिक अभिनयाच्या कार्यशाळेत नाशिकमधील विविध संस्थांच्या 50 कलाकारांचा सहभाग होता. दत्ता पाटील, सुनील जाधव, देवेन कापडणीस यांच्यासारखे ताज्या दमाचे लेखक, प्रवीण काळोखेसारखा नाट्यशास्त्राचे शिक्षण घेतलेला दिग्दर्शक- अभिनेता , 20 वर्षांपासून रंगभूमीची सेवा करणारे तंत्रज्ञ- नेपथ्यकार चंदकांत जाडकर, प्रकाश योजनाकार विजय रावळ, सुधाकर पाटील, प्रबोध हिंगणे, संगीत आयोजक नितीन कुंदप, रंगमंच व्यवस्थापक नौशाद सय्यद आणि विजय लावर असे तंत्रज्ञ ; त्याचप्रमाणे विजय साळवे, रवि तायडे, तुषार कुलकणीर्, योगेश निकम, रवींद कटारे, चिन्मय उदगीरकर, निलेश सूर्यवंशी, रवि साळवे, कुणाल घोटेकर, रश्मी, गायत्री, सोनाली, सुवर्णा, मोहिनी, प्रताप, पवन, प्राजक्ता, माधवी असे अभिनेते हीदेखील ' दि जिनियस ' ची गेल्या तीन वर्षांतली कमाईच म्हणावी लागेल.

संस्थेच्या रंगकमीर्ंनी प्रशिक्षणातून जे काही आत्मसात केलं त्याचा नाट्यनिमिर्तीत प्रत्यक्षात चपखल उपयोग करून विविध आशय-विषयांपासून ते सादरीकरण, अभिव्यक्तीपर्यंत प्रायोगिकतेची आणि सातत्याची कास ' दि जिनियस ' ने धरल्याची प्रचिती त्यांनी मंचित केलेल्या नाट्यकृतीतून आल्यावाचून राहत नाही. तीनच वर्षांत प्रायोगिक रंगभूमी व समांतर रंगभूमीवर सतत कार्यरत राहिल्यानंतर आता व्यावसायिक रंगभूमीवर ' मन वढाय वढाय ' या सुनील जाधव लिखित विनोेदी नाटकाद्वारे ' दि जिनियस ' ने पुढचं पाऊल उचललं आहे. मनोहर त्रिभुवन, धोंडगे, प्रशांत केळकर, डॉ. वृंदा भार्गवे, माधवराव पाटील, रवींद कदम, शशांक सुगंधी अशा अनेक हितचिंतकांनी आजवर ' दि जिनियस ' मागे पाठबळ उभं करण्यात मोलाचा सहभाग उचललेला आहे. आता पूर्णपणे स्वयंबळावर निमिर्त केलेल्या ' मन वढाय वढाय ' या निखळ विनोदी व्यावसायिक नाटकांच्या माध्यमातून आथिर्कदृष्ट्या स्वयंपूर्ण होण्याच्या दिशेने ' दि जिनियस ' ने भरारी घेतली आहे. त्यातून ' दि जिनियस ' च्या यशाला आणखी एक परिमाण लाभणार आहे.

सचिन अहिरराव

 
</text>
</doc>
