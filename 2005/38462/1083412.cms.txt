<doc>
<docno>1083412.cms.txt</docno>
<text>
 
प्रगती फास्ट
अॅडमिशनची मास्टर-की
[ Wednesday, April 20, 2005  06:23:03 pm]


सीईटी परीक्षेने अभ्यासाचा टिपिकल फण्डा बदलण्यात यश मिळवलंय. परीक्षेने विद्याथीर् आणि पालकांना गोंधळात टाकलं असलं तरी समान संधी देणारा फोरमही निर्माण करून दिलाय. विद्यार्थ्यांचं अॅप्लिकेशन स्किल, लॉजिकल थिंकिंग आणि आकलन क्षमतेची कसोटी पाहणारी ही परीक्षा म्हणजे अॅडमिशनची ' मास्टर-की ' ठरली आहे.

' आमच्या वेळी 75-76 टक्क्यांनाही मेडिकलला अॅडमिशन मिळायची. हल्लीच्या पिढीचं भलतंच काहीतरी...सीईटी काय अन् फीईटी काय... ' सीईटी-इंजिनीअरिंगच्या अभ्यासात गुंतलेल्या श्रेयसला आत्या सांगत होती. तिच्याही बोलण्यात तथ्य होतं म्हणा...मेडिकल आणि इंजिनीअरिंगच्या प्रवेशासाठी वाढलेल्या चुरशीने आत्याच्या ' इण्टर ' चा जमाना कधीच मागे टाकला आहे. त्याकाळात मिळणारे 75 टक्के हे आजकाल ' सर्वसाधारण ' हुशारीच्या कॅटेगरीत येतात. हल्ली प्रत्येक मार्कासाठी विद्यार्थ्यांना किल्ला लढवावा लागतो.

आवडीचा विषय आणि कॉलेज हवं असेल, तर ' पीसीएम-पीसीबी ' ला ' पैकीच्या पैकी ' मार्कांशिवाय तरणोपाय नाही, हे विद्यार्थ्यांच्या मनात पक्कं रुजलंय. तसे ते मिळवतातही. ठराविक चौकटीत, अमुक-तमुक विषय, सम्स, पॅरा ' कव्हर ' केलं की झालं. त्यासाठी स्पेशल नोट्स, बुक्सचा फार्म्युला वापरला, की मॅथ्स, फिजिक्स, केमिस्ट्री, बायोलॉजीमध्ये पैकीच्या पैकी मार्क मिळणारच. अशा प्रकारचा फॉर्म्युला मिळण्याचं हमखास ठिकाण म्हणजे प्रायव्हेट ट्यूशन्स आणि कोचिंग क्लासेस! सीईटी (कॉमन एण्ट्रन्स एक्झाम)मुळे मात्र हे चित्र थोड्याफार प्रमाणात बदलायला सुरुवात झाली आहे.

कोर्टाच्या निदेर्शामुळे सीईटीच्या मार्कांवरच प्रवेश निश्चित केले जाणार आहेत. ' प्रत्येकाला समान संधी ' या आधारावर व्यावसायिक कोर्ससाठी सीईटी घेण्यात यावी, असे निदेर्श सवोर्च्च न्यायालयाने दिले होते. त्यामुळे सर्व रोख बारावीच्या परीक्षेवरून वळला आहे तो सीईटीकडे! आता बारावीला अगदी 50 टक्के मार्क्स मिळाले, तरी मेडिकल, इंजिनीअरिंग शाखेच्या प्रवेशाची दारं विद्यार्थ्यांना खुली राहतील. मात्र ही सीईटी म्हणजे काय ? तर एक नवीन जीवघेणी स्पर्धा, डोकं फोडून टाकणारा स्ट्रेस, पालकांचा खिसा रिकामा करणारा पुस्तकं-क्लासेसवरचा खर्च. त्यात आणखी भरीला अर्धवट माहिती आणि गैरसमजांचा गोंधळ.

आपल्या मुला-मुलीने डॉक्टर, इंजिनीअर व्हावं, असं पालकांना वाटणं साहजिक आहे. पण या स्पधेर्त भाग घेण्यापूवीर् तुमच्या पाल्याची कुवत, क्षमता, अभ्यास पेलण्याची ताकद याचा अंदाज घ्या. सीईटीच्या स्कोअरवर प्रवेश देण्यामागे नेमका हाच विचार आहे. तब्बल आठ वर्षांपूवीर् मेडिकलसाठी सीईटी परीक्षा घ्यायची चर्चा सुरू झाली. त्या वेळी बारावीच्या विद्यार्थ्यांनाही हे नवीन ' शुल्ककाष्ठ ' आपल्या मागे लागल्यासारखं वाटलं. अजूनही हीच अवस्था आहे.

गेल्या वषीर् इंजिनीअरिंगसाठी पहिल्यांदाच सीईटी घेण्यात आली. त्यात पैकीच्या पैकी गुण मिळवणं कुणालाच शक्य झालं नाही. परीक्षेविषयीची भीती विद्याथीर् आणि पालकांच्या मनात कायम आहे. या भीतीनेच खास सीईटी स्पेशलाइज क्लास शोधणं, अकरावीनंतर तात्काळ बारावीच्या अभ्यासाला लागणं, हजारो रुपयांची पुस्तकं विकत घेणं, दिवस-रात्र जागून अभ्यास करणं, असं दुष्टचक्र सुरू केलं.

परीक्षा ते अॅडमिशन या प्रवासातील स्ट्रेसबद्दल न बोललेलंच बरं! यंदा तर वेगवेगळ्या सीईटींचा सुळसुळाटच झाल्यासारखं वाटतंय. बारावीच्या विद्यार्थ्यांसमोर मेडिकल, इंजिनीअरिंग, फार्मसी, हॉटेल मॅनेजमेण्ट, आकिर्टेक्चर यासारखे असंख्य कोर्सचे पर्याय उपलब्ध आहेत. त्यात केंद, राज्य सरकार, खासगी संस्था, डीम्ड युनिव्हसिर्टीचे कोर्स आणि फी लक्षात घ्यावी लागते. त्यात या वेगवेगळ्या कोर्सच्या सीईटी एकाच दिवशी होत असल्यामुळे विद्यार्थ्यांच्या गोंधळात अधिकच भर पडली आहे.

इंजिनीअरिंगला प्रवेश घ्यायचा असेल तर तुम्हाला एकाच वेळी तीन सीईटीच्या दिव्यातून पार पडावं लागणार आहे. यात समावेश असणाऱ्या आयआयटी, राज्य सरकारची सीईटी आणि एआय ट्रिपल ई अशा प्रकारच्या प्रवेशपरीक्षांनी पालकांचा खिसा पार रिकामा करून टाकला आहे. फॉर्म, पुस्तकं, क्लासेस यासाठीचा खर्च जवळपास 50 ते 60 हजारांच्या घरात जातो. प्रत्यक्ष प्रवेश मिळाल्यांनतर हा खर्च पाचपटीने वाढणार, तो भाग वेगळा! त्यातही कॉलेज-क्लास-क्रॅश कोर्स, त्यातून घरी येऊन अभ्यास अशा चक्रात सापडलेल्या मुलांचे हाल पाहवत नाहीत. आयआयटीसारख्या प्रवेश परीक्षांच्या अभ्यासाला तर अकरावीपासूनच सुरुवात होते. त्यासाठी पुन्हा वेगळा सिलॅबस आणि वेगळी पुस्तकं...

या गोंधळात काही चांगल्या गोष्टींना सुरुवात झाली आहे. पाठांतराला महत्त्व देणाऱ्या बारावीच्या परीक्षेला सीईटीने चांगला पर्याय निर्माण करून दिला आहे. विद्यार्थ्यांच्या ' अॅप्लिकेशन स्किल्स ' ला सीईटीतून महत्त्व दिलं जाईल. त्यांची निर्णय क्षमता, ताकिर्क विचारसरणीचा इथे खऱ्या अर्थाने कस लागणार आहे.

इंग्रजी आणि पाठांतराला अवास्तव महत्त्व देणाऱ्या बारावीच्या परीक्षेत मराठी माध्यमातील विद्याथीर् मागे पडत होते. ही मुलं हुशारी आणि बुद्धिमत्तेत कुठेच कमी नव्हती. पण दहावीनंतर अचानक आलेला इंग्रजीतील सिलॅबस विद्यार्थ्यांना गुगली असायचा. त्यामुळे बहुतांश विद्याथीर् पाठांतरावर भर द्यायचे. मात्र सीईटीमुळे त्यांना खूपच दिलासा मिळणार आहे.

सीईटीच्या पूर्वतयारीत पाठांतराला पूर्णपणे फाटा देण्यात आला आहे, हे विशेष! त्यामुळे हजारो रुपये घेऊन मार्गदर्शन करणाऱ्या क्लासवाल्यांनाही विद्यार्थ्यांना ' लॉजिकल थिंकिंग वाढवा ' किंवा ' आकलन क्षमता विकसित करा ,' असा नवा मंत्र द्यावा लागतोय. यातून सीईटीने केलेले बदल लक्षात येतील. आज विद्याथीर् चाचपडताना वाटत असले तरी काही दिवसांनी हे चित्र बदलायला मदत होईल. विद्यार्थ्यांनी स्वत:च्या क्षमतांवर विश्वास ठेवला, तर सीईटीचं शिवधनुष्य निश्चितच पेलता येईल.

रेश्मा मुरकर

 
</text>
</doc>
