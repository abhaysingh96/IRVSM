<doc>
<docno>1083434.cms.txt</docno>
<text>
 
महामुंबई
षण्मुखानंद सभागृहात गुंजणार शिवगायन
[ Wednesday, April 20, 2005  06:37:11 pm]


मुंबई टाइम्स टीम

चोवीस एप्रिलच्या सकाळी षण्मुखानंद सभागृहात होणाऱ्या मा. दीनानाथ स्मृती दिन सोहळ्याकडे रसिकांचं लक्षं लागून राहिलं आहे. सोहळ्याच्या उत्तरार्धात पं. हृदयनाथ मंगेशकर आणि शिवशाहीर बाबासाहेब पुरंदरे सादर करणार असलेला ' शिवकल्याण राजा ' हा कार्यक्रम सोहळ्याचं खास आकर्षण ठरणार आहे. दीनानाथ प्रतिष्ठानसोबत या सोहळ्याचं आयोजन करणारी हृदयेश आर्ट्स ही संस्था या कार्यक्रमाच्या सिद्धतेसाठी सज्ज झाली आहे.

हृदयेश आर्ट्सचे अविनाश प्रभावळकर म्हणाले, की आमच्या संस्थेचा हा 15 वा वर्धापन दिन आहे आणि ' शिवकल्याण राजा ' हा कार्यक्रम आम्हीच 1998 साली मुंबईत प्रथम सादर केला होता. प. हृदयनाथ मंगेशकरांच्या षष्ठ्यब्दीपूतीर्चा तो सोहळा तीन दिवस चालला होता.

षण्मुखानंद सभागृहाच्या नूतनीकरणानंतर तिथे मराठी गाण्यांचा कार्यक्रम झालाच नव्हता. गेल्या वषीर् हृदयेश आर्ट््सनेच प्रथम लता मंगेशकरांच्या अमृतमहोत्सवी सोहळ्याच्या सांगता समारंभाच्या निमित्ताने तिथे मराठी गाण्यांचा कार्यक्रम केला. त्यानंतर लतादीदींनी गायलेल्या आणि हृदयनाथांनी स्वरबद्ध केलेल्या ' मैत्र जिवाचे ' या ध्वनिफितीच्या प्रकाशनाच्या निमित्ताने दुसरा मराठी गाण्यांचा कार्यक्रम षण्मुखानंदमध्ये हृदयेश आर्ट्सनेच केला. 24 तारखेला होणारा ' शिवकल्याण राजा ' हा तिथला तिसरा मराठी गाण्यांचा कार्यक्रम ठरेल.

 
</text>
</doc>
