<doc>
<docno>1083492.cms.txt</docno>
<text>
 
बहुतांची अंतरे
अंधश्रद्धा निर्मूलनाचे काम आता तरुणच करतील
[ Wednesday, April 20, 2005  07:48:04 pm]


महाराष्ट्र विधानसभेत अंधश्रद्धाविरोधी विधेयक बारगळले, हे वाचून अतिशय वाईट वाटले शिवाजी महाराज, म. फुले, डॉ. आंबेडकर यांच्या नावाचा सतत जप करणारे काँग्रेसजन किती ढोंगी आणि प्रतिगामी आहेत हे जनतेसमोर आले.

महाराष्ट्रात जितकी अंधश्रद्धा वाढेल, तितकी (सेना- भाजपा) नेत्यांची सत्तेची आसने बळकट होतील. युतीकडून विरोध होणारच, पण काँग्रेसजनांकडून ही अपेक्षा नव्हती. विलासरावांचे सूचक मौन बरेच काही सांगून गेले.

महाराष्ट्रातील तरुण पिढी ही अत्यंत हुषार चिकित्सक आणि प्रत्येक गोष्ट बुद्धीच्या कसोटीवर पारखून घेणारी आहे. महाराष्ट्रात अंधश्रद्धा निर्मूलनाचे काम हीच तरुणपिढी करील यात शंका नाही, मग विधानसभेत विधेयक पारित होवो वा न होवो.

डॉ. नंदकुमार गाळवणकर, वसई, जि. ठाणे.

 
</text>
</doc>
