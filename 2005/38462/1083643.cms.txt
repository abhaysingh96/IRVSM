<doc>
<docno>1083643.cms.txt</docno>
<text>
 
देश-विदेश
फुकन अहवालाचा पहिला भाग लवकरच संसदेत मांडणार
[ Wednesday, April 20, 2005  10:53:36 pm]


म. टा. विशेष प्रतिनिधी

नवी दिल्ली : लोकसभाध्यक्ष सोमनाथ चटजीर् आणि राज्यसभेचे सभापती भैरोसिंह शेखावत यांच्या निदेर्शानुसार तहलकाने संरक्षणखरेदीच्या गैरव्यवहाराबाबत केलेल्या गौप्यस्फोटांच्यासंदर्भात रालोआ सरकारने नेमलेल्या ' फुकन आयोगा ' च्या अहवालाचा पहिला भाग, चालू अधिवेशनात संसदेत मांडण्याचे आश्वासन संसदीय कामकाजमंत्री गुलाम नबी आझाद यांनी दिले. या घोषणेमुळे सत्ताधारी आणि विरोधकांमधील निम्मा वाद संपला असला तरी केंदीय दक्षता आयोगाचा अहवाल संसदेत मांडला जाईल की नाही, याविषयी संदिग्धता कायम आहे.

राज्यसभेत आणि लोकसभेत शून्यप्रहरात फुकन अहवाल तसेच केंदीय दक्षता आयोगाचा अहवाल सभागृहात सादर करण्याची जोरदार मागणी विरोधकांतफेर् करण्यात आली. सुरुवातीला सरकार त्यास तयार नव्हते, मात्र राज्यसभेत शेखावत यांंनी नियमांचा हवाला देत, कोणताही चौकशी अहवाल सादर झाल्यापासून सहा महिन्यांच्या अवधीत संसदेत मांडला गेलाच पाहिजे असे निदेर्श दिले. तर लोकसभेत चटजीर् यांनीदेखील अहवाल सादर करण्याविषयी स्पष्टपणे सांगितल्यानंतर दुपारी नाईलाजानेच सरकारतफेर् अहवाल मांडण्याची घोषणा करण्यात आली.

फुकन आयोगाविषयी बोलताना आझाद म्हणाले, हा अहवाल तीन भागात सादर होणार होता. मात्र अंतरिम अहवालाचा केवळ पहिला भाग सरकारकडे फेब्रुवारी 2004 मध्ये सादर झाला. कार्यवाही अहवालासह हा अंतरिम अहवाल, येत्या दोन आठवड्यांत संसदेत मांडण्यास सरकार तयार आहे. कारण कार्यवाही अहवाल (एटीआर) तयार करण्यास सरकारला किमान पंधरा दिवस लागणार आहेत.

दरम्यान, डाव्या पक्षांनी एक पाऊल पुढे जात गेल्या दहा वर्षांतील तमाम संरक्षण शस्त्रखरेदी व्यवहारांची माहिती संसदेत मांडण्याचा आग्रह धरला. प्रत्येक संरक्षण व्यवहारात काहीतरी काळेबेरे दडलेले आहे, असा आरोप भारतीय कम्युनिस्ट पक्षाचे प्रवक्ते गुरूदास दासगुप्ता यांनी केला. तसेच नियंत्रक, महालेखापरीक्षक (कॅग) आणि केंदीय दक्षता आयोगासह सारेच अहवाल संसदेसमोर मांडायला हवेत. संरक्षण खरेदीचा प्रत्येक व्यवहार हा स्वच्छ आणि पारदशीर् व्यवस्थेनुसारच व्हायला हवा. सरकारचा एकही पैसा वाया जायला नको, असाच डाव्या पक्षांचा आग्रह असल्याचे दासगुप्ता म्हणाले.

 
</text>
</doc>
