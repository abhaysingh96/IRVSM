<doc>
<docno>1083438.cms.txt</docno>
<text>
 
महाराष्ट्र
5 वर्षांत विजेचा प्रश्न सुटेल
[ Wednesday, April 20, 2005  06:55:12 pm]


म. टा. वृत्तसेवा

कोल्हापूर : पाणी आणि वीज या राज्यासमोरच्या सर्वात मोठ्या समस्या आहेत. येत्या पाच वर्षात हा विजेचा प्रश्न मागीर् लागेल, असा दावा अथमंत्री जयंत पाटील यांनी केला आहे. दुग्धविकास आणि पशूसंवर्धन राज्यमंत्री हसन मुश्रीफ यांच्या 51 व्या वाढदिवसानिमित्त आयोजित कागल येथील गौरवसभेत ते बोलत होते.

एन्रॉन तसेच खाजगी गुंतवणूकदारांकडून उपलब्ध होणाऱ्या वीजेमुळे येत्या अडीच वर्षांतच लोडशेडिंग कमी होईल, अशी खात्री पाटील यांनी दिली.

काँग्रेस आघाडी सरकारने गेल्या पाच वर्षांत कठोर पण अत्यावश्यक निर्णय घेतल्याने आज राज्य सरकारची गाडी रुळावर आली आहे. 1998-99 ला राज्याचे उत्पन्न जेमतेम 22 हजार कोटी होते. ते आज 50 हजार कोटींपर्यंत गेले असल्याची माहितीही पाटील यांनी दिली. महाराष्ट्र देशात सर्वात कमी कर्ज असलेले राज्य असल्याचेही त्यांनी सांगितले. सध्याचे अकरा हजार कोटी कर्ज या योजनेअखेर फेडू, अशी ग्वाहीही त्यांनी दिली.

सत्कारमूर्ती हसन मुश्रीफ यांनी आपल्या भाषणात येती पाच वषेर् सुशिक्षित बेकारांसाठी खचीर् घालण्याचे जाहिर केले. सभेत कार्यक्रमाचे अध्यक्ष माजी खासदार उदयसिंगराव गायकवाड, खासदार निवेदिता माने, मंत्री अनिस अहमद, मंत्री विनय कोरे, आमदार के. पी. पाटील, आमदार वीरकुमार पाटील यांची भाषणे झाली.

 
</text>
</doc>
