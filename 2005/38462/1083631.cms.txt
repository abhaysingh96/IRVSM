<doc>
<docno>1083631.cms.txt</docno>
<text>
 
क्रीडा
कर्णधार इंझमाम अधिक परिपक्व झाला आहे
[ Wednesday, April 20, 2005  10:45:10 pm]


कराची : कर्णधार इंझमाम ऊल हक आता अधिकच परिपक्व झाला आहे असे प्रशस्तिपत्र पाकिस्तानचे माजी कर्णधार इम्रान खान नियाझी यांनी दिले आहे. भारतीय दौऱ्यात त्याचे नेतृत्वाचे गुण अधिकच उठून दिसले असेही ते म्हणाले : माझ्यादृष्टीने भारतीय दौऱ्याचे मोठे फलित म्हणजे इंझमाम ऊल हकने कर्णधार या नात्याने मिळवलेले मोठे यश. सौरव गांगुली कर्णधार आणि फलंदाज या दोन्ही नात्याने अपयशी ठरत असताना इंझमाम ऊल हकचे यश उठून दिसले.

53 वर्षांच्या इम्रान खान नियाझी यांनी ऑस्ट्रेलिया दौऱ्यानंतर इंझमामच्या नेतृत्वावर कडक टीका केली होती. त्या दौऱ्यात ऑस्ट्रेलियाने पाकिस्तानवर 3-0 अशी मात केली होती.

इम्रान खान म्हणाले : ऑस्ट्रेलियान त्याने आपली नेतृत्वाची छाप पाडली नव्हती हे मान्य करावेच लागेल. परंतु भारतात फलंदाज आणि विशेषत: कर्णधार या नात्याने त्याने छानच छाप पाडली. तो कर्णधार आणि फलंदाज म्हणून अधिक परिपक्व झाला आहे हे मान्य करावेच लागेल.

भारतीय दौऱ्यावर येण्यापूवीर् पाकिस्तान संघाला कमी लेखले जात होते. परंतु इंझमाम ऊल हकच्या नेतृत्वाखालील पाकिस्तानी संघाने आधी भारताविरुद्धची कसोटी क्रिकेट मालिका 1-1 अशी बरोबरी सोडवली तर झटपट क्रिकेट मालिकेत पहिले दोन सामने गमावल्यावरही निराश न होता जिद्दीने खेळून त्या मालिकेत भारतावर 4-2 अशी मात करण्यात यश मिळवले होते.

35 वर्षांच्या इंझमाम ऊल हकने बंगलोरला आपल्या शतक महोत्सवी कसोटी क्रिकेट सामन्यात चमकदार 184 धावा फटकावल्या होत्या.

फलंदाज म्हणून आपली क्षमता इंझमामने ओळखलेली नाही असे सांगून इम्रान खान नियाझी म्हणाले : गेली 10 वषेर् मी सतत सांगत आहे की इंझमाम ऊल हक हा क्रिकेटविश्वातील एक सवोर्त्तम फलंदाज आहे. फलंदाज या नात्याने सामन्याला बघता तो कलाटणी देऊ शकतो हे लक्षात ठेवायला हवे. 22 वर्षांच्या झंझमामला आंतरराष्ट्रीय क्रिकेटचे दरवाजे 13 वर्षांपूवीर् इम्रान खान यांनीच खुले करून दिले होते.

उपकर्णधार युनुस खानचेही खास कौतुक इम्रान खान यांनी केले. युनुस खान तिसऱ्या क्रमांवर फलंदाजीसाठी येतो आणि आपल्या आक्रमक फटकेबाजीने प्रतिर्स्पध्यांवर दडपण आणतो असेही ते म्हणाले. त्याच्या द्विशतकामुळेच पाकिस्तानला भारतावर विजय मिळवता आला होता असे सांगून ते म्हणाले : तिसऱ्या क्रमांकावर फलंदाजीसाठी कोणाला पाठवावे असा प्रश्ान् पाकिस्तानला सतावत होता त्या प्रश्ानचे उत्तर युनुस खानच्या रूपाने मिळाले.

मोहालीतील पहिल्या कसोटी क्रिकेट सामन्यात युनुस खानची फलंदाजी आणि क्षेत्ररक्षण या दोन्ही गोष्टी खराब झाल्या होत्या. पुढच्या कसोटीत त्याला वगळायचे की काय याचीही चर्चा सुरू झाली होती. परंतु युनुसने परिस्थितीचे दडपण न येऊ देता झकास फलंदाजी केली याबद्दल त्याला शाबासकी द्यायलाच हवी असे इम्रान खान नियाझी सांगितले. गेल्या वषीर् पाकिस्तानला पाकिस्तानात भारताकडून पराभव पत्करावा लागला होता त्याचे प्रमुख कारण म्हणजे पाककडे तिसऱ्या क्रमांकाचा चांगला फलंदाज नव्हता, असे सांगून इम्रान खान म्हणाले : युनुस खानने तो प्रश्ान्च निकालात काढला आणि पाकने भारतात भारताविरुद्ध सरस कामगिरी करून दाखवली.

 
</text>
</doc>
