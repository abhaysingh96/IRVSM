<doc>
<docno>1083542.cms.txt</docno>
<text>
 
महाराष्ट्र
रत्नागिरी काँग्रेस अध्यक्षपद निवडणुकीत शिमगा
[ Wednesday, April 20, 2005  08:39:37 pm]


म. टा. वृत्तसेवा

रत्नागिरी : निवडणूक प्रक्रिया सुरू होण्यापूवीर्च कार्यर्कत्यांमध्ये गुद्दागुद्दी झाल्याने बुधवारी पार पडलेली जिल्हा काँग्रेस अध्यक्षपदासाठीची निवडणूक वादग्रस्त ठरली. निवडणुकीच्या वेळचे वातावरण एवढे चिघळले होते, की पोलिसांना हस्तक्षेप करावा लागला.

दुपारी एक वाजता काँग्रेस भवनमध्ये जिल्हाभरातील पदाधिकारी निवडणुकीसाठी जमले. निरीक्षक अलका देसाई यांनी घोषित केलेल्या मतदारयादीत मागील विधानसभा निवडणुकीतील संगमेश्वर मतदारसंघातले उमेदवार जाधव यांचे नावच नव्हते. ते क्रियाशील सदस्य नसल्याचे घोषित केल्याने कार्यकतेर् संतप्त झाले. जाधव यांनी स्वत: प्रदेश समितीचे सदस्य असल्याचे पक्ष सरचिटणिसांचे पत्र दाखवून क्रियाशील सदस्य असल्याचे सिद्ध केले. तरीही त्यांना अध्यक्षपदाची उमेदवारी नाकारण्यात आली.

रत्नागिरीचे माजी नगराध्यक्ष आणि जिल्हा काँग्रेस कार्यकारणी सदस्य रवींद सुवेर् हेदेखील क्रियाशील सभासद नसल्याचे घोषित झाल्यानंतर तर कार्यर्कत्यांचा राग अनावर झाला. सुवेर् यांनी निवडणुकीपूवीर् काँग्रेसभवन हे वेश्यागृह बनल्याचा वादग्रस्त आरोप केला होता. त्यामुळे त्यांना जाणीवपूर्वक मतदानापासून दूर ठेवण्यात आल्याचा संशय व्यक्त करण्यात आला. रागावलेल्या कार्यर्कत्यांनी काँग्रेस पदाधिकाऱ्यांच्या दिशेने धाव घेतली. त्यामुळे कार्यर्कत्यांमध्ये चांगलीच जुंपली. निरीक्षकांभोवती कडे करून त्यांचे संरक्षण करावे लागले. गुद्दागुद्दी आणि ढकलाढकली सुरू झाली.

प्रकरण चिघळल्याचे लक्षात येताच साध्या वेषातल्या पोलिसांनी हस्तक्षेप केला. पोलिस निरीक्षक संजय साताडेर्कर आणि त्यांच्या सहकाऱ्यांनी मारहाण करणाऱ्या कार्यर्कत्यांना बाहेर काढले. पक्षांतर्गत निवडणुकीसाठी पहिल्यांदाच पोलिसांना पाचारण करण्यात आले होते. पोलिस द्वारपालाच्या भूमिकेत होते. ज्याच्या नावाची घोषणा होत होती, त्यांना मतदानासाठी आत सोडण्याचे काम त्यांच्याकडे होते.

निवडणूक निरीक्षक आणि आमदार सुधीर सावंत यांनी गुप्त मतदान करण्याचा निर्णय घेतला. चिपळूणचे संजय रेडीज आणि विद्यमान अध्यक्ष रमेश कीर अशी थेट लढत होणे निश्चित झाले. पण कीर यांना पूवीर्च प्रदेश समितीवर पाठवल्याने त्यांची उमेदवारी रद्द करण्याची मागणी करण्यात आली. मात्र आपण प्रदेश समितीवर नसल्याची कागदपत्रे दाखवून कीर यांनी लढत कायम ठेवली.

आजपर्यंतची बिनविरोध निवडीची परंपरा सोडून पहिल्यांदाच गुप्त मतदान झाले. कीर यांनी 47 मते मिळवून 21 मते मिळवणाऱ्या रेडीजना हरवले, असे सुधीर सावंत यांनी पत्रकार परिषदेत जाहिर केले. कीर यांच्या निवडीने जिल्हा कार्यकारणीवर सावंत गटाचे वर्चस्व पुन्हा एकदा प्रस्थापित झाले.

 
</text>
</doc>
