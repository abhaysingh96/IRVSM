<doc>
<docno>1083490.cms.txt</docno>
<text>
 
बहुतांची अंतरे
मुख्यमंत्र्यांच्या जिल्ह्यात जगण्याचे वांधे
[ Wednesday, April 20, 2005  07:47:29 pm]


महाराष्ट्राच्या मुख्यमंत्रीपदी विलासराव देशमुख यांची दुसऱ्यांदा वणीर् लागली. पण त्यांच्या मातृजिल्ह्यात म्हणजे लातूर जिल्ह्यात मात्र नागरिकांचे हाल-बेहाल आहेत. मराठवाडा भागातील नेत्याला मुख्यमंत्रीपद मिळाले म्हणून संपूर्ण मराठवाड्यात हर्षाचे आणि अभिमानाचे वातावरण होते, पण त्यावर लौकरच विरजण पडले.

आमचे गाव ' हासलगण ' आहे. हे गाव तालुका औसा, जिल्हा लातूरच्या अंतर्गत येते. परंतु आजपावेतो ' हासलगण ' गाव मागासलेलेच राहिलेले आहे. कोणत्याही राज्यर्कत्यांनी येथील गावकऱ्यांच्या विवंचनेची नोंद घेतली नाही.

प्यायला पाणी नाही, पाण्यासाठी दोन ते तीन कि.मी. वणवण फिरावे लागते. गावात चांगले रस्ते नाहीत. बसगाड्यांची सोय नाही. वीजकपात होते. चांगले हॉस्पिटल नाही. अॅम्बुलन्स नाही. वेळेवर वैद्यकीय उपचार मिळत नाहीत. गावातील तरुण बेरोजगार आहेत. वाहतूक व्यवस्था व्यवस्थित नाही. गावातील सरपंच गावकऱ्यांच्या मूलभूत प्रश्ानंकडे दुर्लक्ष करतात. पिण्याचे पाणी, विजेची सोय, वाहतूक व्यवस्था, डांबरी रस्ते, शाळा-कॉलेजे, रुग्णालय यांच्याविना गावातील लोक कसेबसे आयुष्य कंठत आहेत. निवडणुका झाल्यानंतर गावाकडे कोणताही पुढारी एकदाही फिरकला नाही. गावातील तरुण, नोकरीसाठी अन्य शहरात स्थलांतरित होत आहेत. मूलभूत सोयीअभावी गावकऱ्यांवर उपासमारीची पाळी आली आहे. मुख्यमंत्री त्यांच्या जिल्ह्याकडे लक्ष देतील का ?

राहुल शिवाजी पाटील, हासलगण, लातूर.

 
</text>
</doc>
