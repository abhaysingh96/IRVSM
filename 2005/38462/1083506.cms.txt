<doc>
<docno>1083506.cms.txt</docno>
<text>
 
लेख
एमटीएनएलच्या मनमानीला वेसण!
[ Wednesday, April 20, 2005  07:57:04 pm]


टेलिफोन, टपाल आणि रेल्वे यासारख्या सेवा सर्वसामान्यांशी निगडित असून, या सेवांच्या तक्रारीबाबत बहुतेक वेळा ग्राहकांना न्याय मिळण्यासाठी बऱ्याच खस्ता खाव्या लागतात. या सेवा केंद सरकारच्या अखत्यारित असल्याने ग्राहकाने कितीही ओरड केली तरी त्याची तसदी घेण्याचे काहीच कारण नाही, असा समज या सेवांमधील अधिकारी व कर्मचारीवर्गाचा असतो.

दूरसंचार आणि दळणवळणाच्या क्षेत्रात सध्याच्या युगात स्पर्धा वाढत आहे. कमीत कमी खर्चात उत्तम सेवा मिळवून देण्यासाठी खाजगी कंपन्यांमध्ये चुरस वाढू लागली आहे. अशा काळात केंद सरकारची ' कवच- कुंडलं ' लाभलेल्या काही सेवा पुरविणाऱ्या सार्व-जनिक कंपन्या मात्र आपली झापडबंद दृष्टी हटवायला तयार नाहीत, असे चित्र आहे.

काही काळापूवीर् टेलिफोनचे नवे कनेक्शन मिळविण्यासाठी ग्राहकांना मोठ्या प्रतिक्षा यादीला सामोरे जावे लागे. तातडीने कनेक्शन मिळण्यासाठी खासदार कोट्याचा मार्ग अवलंबिला जात असे. आता परिस्थिती बदलली असून, शहरी भागात मागणीनंतर नवे कनेक्शन मिळू लागले आहे. ग्रामीण भागात हा अनुभव चांगला नसला तरी पूवीर्च्या तुलनेत त्यात लक्षणीय सुधारणा दिसू लागली आहे.

टेलिफोन सेवेबाबत भारत संचार निगम आणि महानगर टेलिफोन निगमतफेर् काही ग्राहकांना येणारे कटू अनुभव वर्णन करण्याजोगे नाहीत. टेलिफोनमध्ये बिघाड झाल्यास अथवा टेलिफोन बदलून हवा असल्यास त्यास अनेक हेलपाटे मारावे लागतात. हे करीत असताना त्या ग्राहकास योग्य माहिती देणे, ग्राहकाची तक्रार जाणून घेताना त्याचे निवारण करण्यासाठी सौम्य व सामजंस्याची भाषा बोलणे असे प्रकार या विभागाच्या अधिकारी व कर्मचाऱ्याकडून होतात का, हे बघावयास गेलो, तर वेगवेगळ्या टेलिफोन एक्सचेंजमधील अनुभव काहीसे क्लेशदायक आहेत.

काही ग्राहकांना ते वापरत असलेल्या सुविधेपेक्षा अधिक टेलिफोनचे बिल येते. कधी कधी या बिलाची रक्कम पाहून त्या ग्राहकाला चक्कर येण्याची वेळ येते. नाहक मोठ्या बिलाची रक्कम कमी करून घेताना मारावे लागणारे हेलपाटे व होणारा मानसिक त्रास याची कल्पना करवत नाही. अनेक ठिकाणी टेलिफोन एक्सचेंजमधील कर्मचारीच एखाद्या कनेक्शनवर दुसऱ्या एखाद्याचे फोनच्या रकमा परावतिर्त करीत असतात, असे निदर्शनास आले आहे.

दिल्लीच्या पूर्व भागातील मयुर विहार येथे राहणारे सेवानिवृत्त सरकारी कर्मचारी रतनलाल शर्मा यांना महानगर टेलिफोन निगमच्या बेताल कारभाराचा फटका बसला. त्याविरुद्ध त्यांनी दाद मागितल्यानंतर तेरा वर्षांनी त्यांना न्याय मिळाला आहे. त्यांनी मिळविलेले यश त्रस्त ग्राहकांना दिशा दाखविणारे ठरेल यात शंका नाही.

टेलिफोनच्या नव्या कनेक्शनसाठी रीतसर अर्ज केल्यानंतर सात वर्षांर्च्या प्रतिक्षेनंतर शर्मा यांना 1992 साली महानगर टेलिफोनचे नवे कनेक्शन मिळाले. पण निगमने त्यांच्या हातात चार महिन्यांचे चार लाख 81 हजार रुपयांचे टेलिफोन बिल ठेवले आणि ते बिल भरले नसल्याचे कारण पुढे करीत त्यांच्या टेलिफोनची सेवा खंडीत केली. या अन्यायाविरुद्ध त्यांनी ग्राहक तक्रार निवारण मंचाकडे दाद मागितली होती. त्यांना 13 वर्षार्ंनी न्याय मिळाला आहे.

' शर्मा यांच्या टेलिफोन कनेक्शनचा वापर दुसरा एक ग्राहक बेकायदेशीरपणे करीत होता. हा गैरवापर महानगर टेलिफोनच्या कर्मचाऱ्यांच्या संगनमताने चालू होता ' असा ठपका ठेवून, राज्य ग्राहक तक्रार निवारण आयोगाने महानगर टेलिफोनच्या कार्यपद्धतीचे वाभाडे काढले आहेत. शर्मा यांना 25 हजार रु.ची भरपाई द्यावी ; तसेच त्यांचे टेलिफोन कनेक्शन तातडीने पुन्हा सुरू करावे असा आदेश आयोगाने दिला आहे.

शर्मा यांना एसटीडी सुविधा असलेले टेलिफोन कनेक्शन 21 सप्टेंबर 1992 रोजी मिळाले. त्यांचे महिनाभरातील कॉल्स दोनशे रु.पेक्षा अधिक रकमेचे नसायचे. पण निगमने 15 नोंव्हेबरच्या आसपास त्यांना एक लाख 53 हजार 514 रु.चे बिल पाठविले. त्यात त्यांनी संबंधित काळात एकूण एक लाख 37 हजार 919 कॉल्स केल्याचे नमूद केले होते. 15 नोव्हेंबर ते डिसेंबर या काळातील फोन वापरासाठी त्यांना आणखी तीन लाख 27 हजार 947 रु.चे बिल पाठविण्यात आले. त्या दीड महिन्याच्या काळात शर्मा यांनी दोन लाख 98 हजार 421 कॉल्स केल्याचे निगमचे म्हणणे होते.

हलगजीर्पणाचे सर्व उच्चांक मोडणाऱ्या चुकीच्या बिलाबद्दल शर्मा यांनी महानगर टेलिफोनच्या वरिष्ठ अधिकाऱ्यांकडे तक्रार केली. त्यानंतर त्या तक्रारीची शहानिशा करणे दूरच राहिले ; पण त्यांचे टेलिफोन कनेक्शन 6 जानेवारी 1993 रोजी तोडण्यात आले. आपल्या टेलिफोनचा वापर कंपनीच्या कर्मचाऱ्याच्या संगनमताने अन्य दुसरा ग्राहक बेकायदापणे करीत असावा, अशी शंका घेऊन महानगर टेलिफोनमध्ये हा रोग मोठ्या प्रमाणात पसरल्याची तक्रारही शर्मा यांनी केल्याचे आयोगाने निकाल देताना म्हटले आहे.

दुसऱ्या व्यक्तीच्या कनेक्शनमधून जाणाऱ्या फोनशी, शर्मा यांच्या कनेक् शनशी संबंध येत असल्याची शक्यता महानगरने आपल्या युक्तिवादात फेटाळून लावली होती. ज्या व्यक्तीला फोनचा कोड माहीत आहे, अशी कोणीतरी व्यक्ती शर्मा यांच्या घरातून फोन करीत असेल, त्यामुळेच इतके मोठे बिल त्यांना आल्याचे महानगर टेलिफोनचे म्हणणे होते.

आयोगाने हा युक्तिवाद खोडून काढला. दोन महिन्यांच्या अल्प काळात मोठे बिल येत असेल तर ते कनेक्शन दतोडून टाकण्याची कारवाई का करण्यात आली नाही, त्या टेलिफोनचा गैरवापर होत असल्याची तक्रार आल्यानंतर त्या कनेक्शनवर लक्ष न ठेवता केवळ आपल्या कर्म-चाऱ्याची कातडी वाचविण्यासाठी शर्मा यांच्या तक्रारीकडे दुर्लक्ष करण्यात आले काय, असे सवाल आयोगाने उपस्थित केले.

टेलिफोन कॉल्सच्या मीटर रिडींगचे प्रमाण मोठे असेल तर त्यात कोणाकडून गडबड होत असेल हे स्पष्ट होते. अशा प्रकारात महानगरच्या अधिकाऱ्याचा सहभाग असण्याची शक्यताही नाकारता येत नाही, असे हा निकाल देताना आयोगाचे अध्यक्ष न्यायमूतीर् जे. डी. कपूर यांनी स्पष्ट केले.

समीर मणियार

 
</text>
</doc>
