<doc>
<docno>1083216.cms.txt</docno>
<text>
 
महामुंबई
पुण्याचा वीजपुरवठा सुधारणेची योजना
[ Wednesday, April 20, 2005  02:54:21 pm]


म. टा. प्रतिनिधी

मुंबई : लोडशेडिंगमुळे त्रस्त झालेल्या पुणेकरांचा त्रास कमी करण्यासाठी राज्य वीज मंडळाने 152 कोटी रुपये खर्चाची योजना आखली आहे. यामुळे पुण्यातील वीजपुरवठ्याची परिस्थिती तर सुधारेलच पण परिसरात येणाऱ्या माहिती तंत्रज्ञानाच्या बहुराष्ट्रीय कंपन्यांना अखंड वीजपुरवठा मिळेल.

या योजनेत हिजेवाडी येथे 220 केव्ही क्षमतेचे नवे उपकेंद, नवीन मनोरे उभारणे, उसेर् उपकेंदाची क्षमता वाढविणे व अन्य उपकेंदात नवीन वितरण यंत्रणा बसविली जाणार आहे. या योजनेला राज्य वीज मंडळाच्या संचालक मंडळाच्या बैठकीत मंगळवारी मंजूरी देण्यात आली. सध्या पुणे शहरास 600 मेगावॅट वीज लागते. भविष्यात यात वाढ होईल हे लक्षात घेऊन आवश्यक तांत्रिक यंत्रणा बसविण्यात येणार आहे. हा प्रस्ताव वीज नियामक आयोगाच्या मंजुरीनंतर अमलात येईल. दोन वर्षांच्या कालावधीत या सुधारणा करण्याचा मंडळाचा विचार आहे.

 
</text>
</doc>
