<doc>
<docno>1083443.cms.txt</docno>
<text>
 
महाराष्ट्र
कृष्णा कारखान्यात सत्तांतर
[ Wednesday, April 20, 2005  07:00:12 pm]


म. टा. वृत्तसेवा

कराड : राज्यातील सहकार क्षेत्राचे लक्ष लागून राहिलेल्या कृष्णा सहकारी साखर कारखान्याच्या संचालक मंडळाच्या पंचवाषिर्क निवडणुकीत सत्ता परिवर्तनाच्या मोठ्या लाटेने सत्तारूढ पॅनेलला दणका दिला. यशवंतराव मोहिते यांच्या नेतृत्वाखालील रयत पॅनेलने कारखान्यावर सर्वच्या सर्व 25 जागा सुमारे दीड हजार मताधिक्याने जिंकून पुनश्च कारखान्याची सत्ता जयवंतराव भोसले गटाकडून हिसकावून घेण्यात यश मिळवले.

कारखाना संचालक मंडळाच्या निवडणुकीचे मतदान रविवारी झाले होते. मंगळवारी मतमोजणी होऊन ब वर्ग सोसायटी प्रतिनिधी गटात रयत पॅनेलचे उमेदवार 37 मतांनी विजयी झाले. ईबीसी, एनटी, ओबीसी अशा अन्य चार गटांतही रयत पॅनेलनेच बाजी मारली. या गटांत 1500 ते 1700 मतांनी पॅनेलचा विजय झाला. सहकार आणि शेतकरी या दोन्ही पॅनेलच्या उमेदवारांचा यावेळी धुव्वा उडाला.

प्रत्येक गटातील एका जागेसाठी अशा पाच जागांचे निकाल विरोधी रयत पॅनेलच्या बाजूने लागल्यानंतर महिलांसाठीच्या राखीव प्रवर्गाच्या दोन जागा तसेच ऊसउत्पादक शेतकरी सभासदांच्या ' अ ' वर्ग मतदारसंघातील सहा गटांतील प्रत्येकी तीन, अशा 18 जागांच्या निकालाकडे सर्वांचे लक्ष लागले. मात्र तेथेही रयत पॅनेलची सरशी झाली. महिल वर्गाचा गट तसेच सर्व सहा गटांच्या जागांवर रयतने सहकार पॅनेलला दीड हजारांहून अधिक मतांनी धूळ चारली.

रयत पॅनेलचे विजयी उमेदवार :

' ब ' वर्ग सोसायटी प्रतिनिधी प्रवर्ग : जयंत रामराव सावंत (नरसिंहपूर)

ईबीसी प्रवर्ग : राजेंद शंकर चव्हाण (कोळे)

एससी-एसटी प्रवर्ग : जयवंत आकाराम सोनावळे ( बिचूद)

ओबीसी प्रवर्ग : डॉ. अशोक दत्तात्रय वेदपाठक (शेणोली)

एनटी प्रवर्ग : आनंद संभाजी मालगुंडे (इस्लामपूर)

महिला राखीव प्रवर्ग : वर्षाराणी सयाजीराव पाटील (टेंभू) व अंजनीबाई यशवंत मंडपाळकर (साखराळ)

ऊसउत्पादक ' अ ' वर्ग सभासद : जगन्नाथ जाधव, संपतराव थोरात, भीमराव पाटील (गट क्र. 1), जगदीश दिनकर जगताप, बाळासाहेब आकाराम जगताप, विलास रघुनाथ पाटील (सर्व गट क्र. 2), चंदशेखर आनंद पाटील, दीपक वसतं पाटील, अॅड. जयवंत भगवान मोहिते (गट क्र. 3), अशोक रघुनाथ पाटील, डॉ. इंदजीत यशवंतराव मोहिते, मदन वसंत मोहिते (गट क्र. 4), जयसिंग श्रीपती कदम, सुरेश पंडीत पवार, प्रकाश मोहन पाटील (गट क्र. 5) आणि अजित संपत थोरात, मानसिंग मारुती पाटील, सजेर्राव तुकाराम (गट क्र. 6).

कारखाना कार्यक्षेत्रातील 137 गावांमधील एकूण 27 हजार 165 सभासद मतदारांनी मतदानाचा हक्क बजावून विक्रमी मतदान केले. दणदणीत विजय मिळण्याची खात्री होताच रयत पॅनेलच्या हजारो कार्यर्कत्यांनी गुलालाची उधळण करीत घोषणांचा जल्लोष केला.

 
</text>
</doc>
