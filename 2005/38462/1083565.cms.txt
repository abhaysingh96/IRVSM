<doc>
<docno>1083565.cms.txt</docno>
<text>
 
अर्थव्यवहार
गिगाबाइट टेक्नॉलॉजी भारतात नवी उत्पादने आणणार
[ Wednesday, April 20, 2005  09:07:35 pm]


म. टा. आयटी ' प्रतिनिधी

मुंबई : दरसाल एक अब्ज डॉलरहून अधिक उलाढाल करणाऱ्या '. गगाबाइट टेक्नॉलॉजी कंपनी लि., तैवान ' ने भारतात मोठ्या प्रमाणावर विस्ताराची योजना जाहीर केली आहे.

' गिगाबाइट ' ने भारतात डी लिंक ( इंडिया) लि.च्या भागीदारीत स्थापन केलेली संयुक्त कंपनी ' गिगाबाइट टेक्नॉलॉजी इंडिया लि. ' ने निर्माण केलेली नवी कम्प्युटर हार्डवेअर उत्पादने लवकरच भारतीय बाजारपेठेत उपलब्ध केली जाणार आहेत.

डी लिंक ( इंडिया) लि.चे अध्यक्ष व व्यवस्थापकीय संचालक के. आर. नाईक व ' गिगाबाइट टेक्नॉलॉजी कंपनी लि., तैवान ' चे अध्यक्ष येह पेइ चेंग यांनी येथे पत्रकार परिषदेत ही घोषणा केली.

लॅपटॉप्स, एलसीडी मॉनिटर्स, की बोर्ड्स, माउस, र्सव्हर्स, युएसबी फ्लॅश ड्राइव्ह््ज आदी कम्प्युटर हार्डवेअर उत्पादने गिगाबाइट टेक्नॉलॉजी इंडिया भारतीय पेठेत आणणार आहे. मदरबोर्ड्स, ग्राफिक कार्ड्स, ऑप्टिकल डिस्क ड्राइव्ह््ज या आपल्या उत्पादनांची कंपनी आधीपासूनच भारतीय बाजारात विक्री करीत आहे.

श्री. पेइ-चेंग यांनी सांगितले की, मे 2003 मध्ये डी लिंक (इंडिया) लि.च्या भागीदारीत सुरू करण्यात आलेल्या संयुक्त कंपनीने जोरदार कामगिरी बजावली.

सध्या मदरबोर्ड्सच्या भारतीय बाजारपेठेत सुमारे 25 टक्के हिस्सा काबीज केला आहे.

 
</text>
</doc>
