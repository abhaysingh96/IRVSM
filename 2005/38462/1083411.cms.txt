<doc>
<docno>1083411.cms.txt</docno>
<text>
 
प्रगती फास्ट
एक कोटी जॉब्स
[ Wednesday, April 20, 2005  06:22:18 pm]


डॉट कॉमचा फुगा फुटल्यावर आता बूम कशात आहे, अशी पडताळणी सुरू झालीय. आपल्या घामाचा योग्य मोबदला मिळावा यासाठी नवनवे ऑप्शन्स चाचपडून पाहण्यासाठी क्लिकक्लिकाट सुरू झालाय. क्षमतेला न्याय मिळावा आणि आपलं कौशल्य दाखवण्यासाठी वाव असावा यासाठी प्रत्येक जण धडपडतोय. ट्रॅव्हलिंगचा राजमार्ग आता ' जनरेशनेक्स्ट ' साठी खुला होतोय. हॉटेल, कार्गाे आणि टूरिझम मॅनेजमेण्टवर आता नव्याने स्पॉट लाइट स्थिरावतोय. आकडेवारीतच बोलायचं झालं तर 2010 पर्यंत 1,14,04,000 नोकरीच्या नव्या संधी खुल्या होतील. हा आकडा फुगवून सांगितलेला निश्चितच नाही. त्यामध्ये देशातील एकूण एम्प्लॉयमेण्टच्या 2.6 टक्के हा घटक आहे, असं तज्ज्ञाचं म्हणणं आहे.

ट्रॅव्हलिंगचा बिझनेस सोन्याची अंडी देणारा आहे. त्सुनामीसारखं संकट कोसळलं किंवा युद्धासारखी आपत्ती आली, तर या उद्योग व्यवसायावर काहीसा परिणाम होतो खरा, पण इतर व्यवसायांसारखा गाशा गुंडाळावा लागत नाही. आजच्या घडीला मंुबईतलं एखादं आलिशान म्हणा वा मध्यमवगीर्य खिशाला परवडणारं हॉटेल आता राहण्यासाठी उपलब्ध नाही. सध्याचा सीझन मंुबईच्या पर्यटनाच्या दृष्टीने कमकुवत मानला तरी बिझनेस टूर्स आणि इतर गोष्टींच्या निमित्ताने मंुबईत दाखल झालेल्या पर्यटकांच्या संख्येने निश्चितच या धंद्याला बरकत आलीय. म्हणूनच जागतिक बाजारात एव्हरग्रीन बिझनेस ठरलाय, असं कुलाबा, माहीम, सीएसटी आणि विलेपार्ले अशा स्थानिक करिअर सुपरमार्केटच्या सेण्टर्ससोबत आंतरराष्ट्रीय स्तरावरील काम सांभाळणारे विशाल मोटवानी यांनी सांगितलं.

आजच्या घडीला ट्रॅव्हल आणि टूरिझमच्या व्यवसायात मागणी आहे ती कौशल्य असणाऱ्या आणि जाणकार व्यक्तीला! विशेष म्हणजे, या जाणकारांना या विषयांमध्ये अद्ययावत ज्ञान असणाऱ्या यंग क्राऊडला नव्याने मागणी आहे आणि ती वाढतच राहणार, असं जाणकारांचं मत आहे. आजपर्यंत होता है, चलता है, असा अॅटिट्यूड असणाऱ्या या व्यवसायाला नव्याने ही गरज भासू लागलीय, हेच चित्र बरंचसं बोलकं आहे. आजच्या घडीला स्थानिक एअरलाइन्सच्या घटत्या भाड्याचा आकडा हा स्थानिक टूरिझमला सोनेरी दिवसाच्या पाऊलखुणा मानायला हव्यात, असं मत रेडिओभवन करिअर सुपरमार्केटचे एचआरडी कन्सल्टण्ट आणि करिअर काऊन्सेलर श्याम मोटवानी यांचं मत आहे.

एअरलाइन्समधल्या नव्या ऑप्शन्सच्या बाबतीत विचार करण्यासाठी आता नवा ऑप्शन म्हणून ' कार्गाे ' कडे पाहिलं जातं. पुढील दोन वर्षांत नागपूरइथल्या कार्गाे हबमध्ये चक्क दोन लाख नव्या नोकऱ्या उपलब्ध होण्याची चिन्हं आहेत. इतकंच नव्हं तर ' फ्रेट ' च्या कक्षाही आता रुंदावू लागल्या आहेत. एअरलाइन्समधल्या या संधीकडे आता नव्याने पाहू लागणाऱ्यांच्या संख्येत वाढ होऊ लागली आहे.

ऑफिस जॉब्सच्या बाबतीत रेव्हेन्यू अकाऊण्टिंग आणि एअरलाइन्स कॉल सेण्टर्स नव्याने सुरू झाली आहेत. विशेष म्हणजे टेलिशॉपिंग कॉल सेण्टर्स आता काहीशी झाकोळली जाऊ लागल्यामुळे या सव्हिर्स प्रोव्हायडिंग सेण्टर्सना कधीही मरण नसणार, असं ट्रॅव्हलिंग कन्सल्टण्ट्स आवर्जून सांगतायत. एअरलाइन कॉलसेण्टर्समध्ये मॅनेजर, सुपरवायझर्स, सीनिअर ट्रॅव्हल कन्सल्टण्ट्स, ज्युनिअर टॅव्हल कन्सल्टण्ट्स, मॅनेजर आणि अकाऊण्टण्ट्स अशा विविध पद्धतीच्या नोकऱ्यांची पदं खुली झाली आहेत. एअरपोर्टशी संबंधित जॉब्समध्ये साधारणपणे ट्रॅफिक असिस्टण्ट्स आणि कस्टमर सव्हिर्स एजण्ट्स अशा प्रकारच्या नव्या संधी उपलब्ध झाल्या आहेत.

या नोकऱ्यांमध्ये एकप्रकारचं वैश्विकपण आहे. कारण जागतिक स्तरावर या नोकऱ्यांना मागणी आहे. तसंच या क्षेत्रातील काही गोष्टींचा अभ्यास प्रामुख्याने करून स्वत:ची ट्रॅॅव्हल एजन्सीने अगदी डॉलर्समध्येही पैसा कमवता येऊ शकतो. सध्या ग्रॅज्युएट झालेल्या (पदवीधर) कार्गाे पॅकेज, एअरलाइन मॅनेजमेण्ट आणि गोल्डन ट्रव्हल प्लॅन अशा प्रकारचे तीन करिअर ऑप्शन खुले झालेत.

अमित भंडारी

 
</text>
</doc>
