<doc>
<docno>1083488.cms.txt</docno>
<text>
 
बहुतांची अंतरे
गिरणी कामगारांसाठी काय केले?
[ Wednesday, April 20, 2005  07:46:29 pm]


मुंबई आणि महाराष्ट्रातील डान्सबारवर बंदी घातल्याबद्दल राज्य शासनाचे अभिनंदन! काही सामाजिक संघटनांना आता बारबालांविषयी कळवळा येऊन ते कोर्टात जातील. विस्थापित बारबालांच्या पुनर्वसनासाठी शासनाने उपाययोजना करावी यासाठी न्यायालयाने आदेश द्यावा, अशी याचना केली जाईल ; परंतु या सामाजिक संस्थांनी मुंबईतील गिरणी संपामुळे विस्थापित झालेल्या कामगारांसाठी काय केले किंवा शासनाकडे यासाठी किती पाठपुरावा केला, याची माहिती द्यावी. तसेच या बारबाला ज्या बारमध्ये काम करीत होत्या, त्या बारमालकांनी त्यांच्याकडे या बारबाला कायम नोकरीत होत्या, असे प्रमाणपत्र द्यावे म्हणजे शासनाला या बारमालकांनी कामगारांसाठीच्या तरतुदीचा किती फायदा बारबालांना दिला आहे हे कळेल. भविष्यनिर्वाहनिधी, कामगार विमा योजना इ. तरतुदींचे बारमालकांकडून उल्लंघन झाले असेल, तर शासनाला त्यांच्याविरुद्ध कारवाई करता येतील. बारबालांचे पुनर्वसन ' रोहयो ' सारख्या योजनांखाली करता येईल. या सर्व गोष्टींचा सामाजिक संस्थांनी विचार केला पाहिजे.

मेधा सुळे, कल्याण.

 
</text>
</doc>
