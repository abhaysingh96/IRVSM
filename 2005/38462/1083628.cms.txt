<doc>
<docno>1083628.cms.txt</docno>
<text>
 
क्रीडा
रविवारी पाकिस्तानात विजयोत्सव, इंझमामचा खास गौरव
[ Wednesday, April 20, 2005  10:44:19 pm]


इस्लामाबाद : पारंपरिक, कट्टर प्रतिस्पधीर् भारतावर पाकिस्तानने झटपट क्रिकेट मालिकेत मात केली. पाकिस्तान सरकारने येत्या रविवारी विजयोत्सव साजरा करण्याचे ठरविले आहे. भारताच्या यशस्वी मोहिमेवरील पाकिस्तानचा धुरंधर नेता इंझमाम उल हकचा देशातील सवोर्च्च क्रीडापुरस्कार देऊन गौरव करण्यात येईल

पीटीव्ही च्या वृत्तानुसार रविवारी दिवसभर विजयोत्सव साजरा करण्यात येईल. दिवसभर विविध कार्यक्रम साजरे करण्यात येतील व क्रिकेटपटूंचा खास सत्कार तसेच खाना पंतप्रधान शौकत अझीझ यांनी आयोजित केला आहे.

0-2 पिछाडीवरून पाकिस्तानने भारताचा 4-2 असा पराभव केला आणि झटपट क्रिकेट मालिका जिंकताना गतवषीर् मायदेशात झालेल्या पराभवाची परतफेड केली. पाकिस्तान क्रिकेटपटूंच्या या विजयामुळे देशभरात उत्साहाचे वारे संचारले असून इंझमाम आणि त्याच्या सहकाऱ्यांचे जोरात उत्स्फूर्त स्वागत करण्यात आले, त्यांच्यावर पुष्पवृष्टी करण्यात आली व बक्षिसांचाही वर्षाव झाला.

परवेझ मुशर्रफ यांनी पाकिस्तान संघासाठी दीड कोटी रूपयांचे रोख इनाम जाहीर केले आहे याशिवाय त्यांनी इंझमामसाठी एक कोटींचे तसेच शाहिद आफ्रिदीसाठी पाच लाखांचे खास इनाम आधीच जाहीर केले आहे.

 
</text>
</doc>
