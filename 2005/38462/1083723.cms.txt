<doc>
<docno>1083723.cms.txt</docno>
<text>
 
महामुंबई
साखर कारखान्यांसाठी 680 कोटींचे कर्जरोखे
[ Wednesday, April 20, 2005  11:51:40 pm]


म. टा. प्रतिनिधी

मुंबई : राज्याला आथिर्क शिस्त लावण्यासाठी राजकोषीय उत्तरदायित्व विधेयक मंजूर करणाऱ्या राज्य सरकारने अवघ्या आठ दिवसांतच, साखर कारखान्यांनी त्यांच्या एक लाख कामगारांना दोन वषेर् न दिलेली 680 कोटी रुपयांची रक्कम उभारण्यासाठी राज्य सरकार आता कर्जरोखे काढणार आहे.

आथिर्क स्थिती खराब असल्याने अनेक साखर कारखाने बंद पडले आहेत. एक लाख कामगारांचे पगार दोन वषेर् थकवण्यात आले आहेत. या प्रकरणी कामगार संघटनांनी दबाव वाढवल्यावर केंद सरकारने नेमलेल्या टुटेजा समितीच्या शिफारशीवरून कामगारांचे पगार देण्यासाठी साखर कारखान्यांना अर्थसहाय्य देण्याचे सरकारने ठरवले आहे.

सहकारमंत्री पतंगराव कदम यांच्या अध्यक्षतेखाली सह्यादी अतिथीगृहात साखर कारखाना संघाचे अध्यक्ष प्रसाद तनपुरे आणि साखर कारखाना कामगार प्रतिनिधी मंडळाची बैठक पार पडली. याच वेळी मुख्यमंत्री विलासराव देशमुख यांनाही निवेदन देण्यात आले.

बैठकीत कमी व्याजदराने 680 कोटी रुपयांचे कर्जरोखे उभारण्याचे ठरवण्यात आले. या प्रस्तावाला केंद सरकारची त्वरित मान्यता मिळावी यासाठी कदम उद्या पंतप्रधान मनमोहन सिंग व अर्थमंत्री पी. चिंदबरम यांची भेट घेणार आहेत.

राज्य सरकारने उभारलेल्या या कर्जरोख्यांच्या व्याजाचा भार केंद, राज्य व साखर कारखान्याने प्रत्येकी दोन टक्के उचलावा अशी शिफारस टुटेजा समितीने केली आहे.

राज्याला आथिर्क शिस्त लावण्यासाठी यापुढे कर्जरोखे न काढण्याचा निर्णय राज्य सरकारने बजेटमध्ये जाहीर केला आहे. तसेच राजकोषीय उत्तरदायित्व विधेयकही मंजूर केले आहे. आता अवघ्या आठ दिवसांतच त्याला हरताळ फासणारा निर्णय घेण्यात आला आहे.

 
</text>
</doc>
