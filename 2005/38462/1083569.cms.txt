<doc>
<docno>1083569.cms.txt</docno>
<text>
 
अर्थव्यवहार
सायबर गुंडांशी सामना कसा करणार?
[ Wednesday, April 20, 2005  09:08:43 pm]


सिद्धार्थ खांडेकर

मुंबई : येथील एका प्रसिद्ध संस्थेच्या वरिष्ठ अधिकाऱ्याला एके सोमवारी सकाळीच मेल मिळते : ' आपली वेबसाइट मी हॅक केली आहे. ' पार तुर्कस्तानमधल्या क्लासिफाइड डेटाला त्या हॅकरनं हात लावला नाही. फक्त साइट हॅकेबल आहे, इतकंच त्याला सांगायचं होतं... एका कॉल सेंटरमधील कर्मचाऱ्यांनी अमेरिकेतील एका बँक खात्यातून काही कोटींची रक्कम लंपास केली. अजूनही सर्व गुन्हेगार हाती आलेले नाहीत.. सायबर क्राइम्स असे सातत्याने तुमच्या-आमच्या आजूबाजूला घडतायेत. पण हायटेक क्राइम यापलीकडे समाजात त्यांची फारशी दखल घेतली जात नाही. तातडीने पावले उचलली नाहीत, तर देशात येत्या काही वर्षांत सायबर गुन्ह्यांचे प्रमाण पारंपरिक गुन्ह्यांपेक्षा वाढलेलं असेल, असं तज्ज्ञ सांगतात! तुम्ही काय करू शकता ?

सायबर क्राइमचा व्यवस्थित डेटाबेस ठेवणाऱ्या मोजक्याच तज्ज्ञ व्यक्ती किंवा संस्था मुंबईत आहेत. राकेश गोयल हे असंच एक नाव. ते गेली 11 वषेर् इन्फमेर्शन सिक्युरिटीच्या क्षेत्रात काम करताहेत. याशिवाय अमेरिकेतून सटिर्फाइड इन्फमेर्शन सिस्टिम्स ऑडिटर आणि सटिर्फाइड कम्प्युटर क्राइम इन्व्हेस्टिगेटर झालेले आहेत. सायबर गुन्ह्यांशी आणि अशा प्रवृत्तींशी सामना करण्यासाठी आयटी कायदा - 2000, इन्फमेर्शन सिक्युरिटी ऑडिट अशी अनेक ' टूल्स ' उपलब्ध आहेत. मात्र त्यांची फारशी माहिती आयटी एर्क्स्पट्सनाही नसते, असं गोयल सांगतात.

अमेरिकेत कम्प्युटरायझेशन सर्वाधिक आणि सर्वांच्या आधी झालेले असले, तरी तिथं पेंटॅगॉनसारख्या संस्थेची साइट काही वेळा अक्षरश: दर 20 मिनिटांनी क्रॅश होते. कारण त्या देशात हॅकर्सची संख्या सर्वाधिक आहे. भारतातही सॉफ्टवेअर क्षेत्रातील तज्ज्ञांबरोबरच ' भ्रष्टबुद्धी ' हॅकर्सची किंवा सायबरगुन्हेगारांची संख्याही वाढीला लागणे साहजिक आहे.

गोयल साध्यासाध्या गोष्टींची काळजी घ्यायला सांगतात. अगदी पासवर्डसारख्या बेसिक गोष्टींपासून काळजी घ्यावी लागते. तो शक्यतो आठ कॅरॅक्टर्सचा असावा, त्यात शक्यतो काही आकडे (न्युमरिकल्स) असावेत, तो वेळोवेळी बदलावा, शक्यतो गोपनीय ठेवावा या साध्या बाबीही लोक लक्षात ठेवत नाहीत. सिस्टिम महणजे घरांच्या दारे-खिडक्यांसारखी असते. दारे-खिडक्या बंद करण्यात आमची जशी खबरदारी घेतो, तितकीच सिस्टिमच्या बाबतीतही जरुरी असते. वेबसाइट्स हॅक करण्यात अनेकदा कंपनीतल्या स्टाफचा हात असतो हे सिद्ध झालं आहे.

गोयल क्रेडिट कार्डाचंही उदाहरण देतात. क्रेडिट कार्डानं ऑनलाइन पेमेंट करताना आपण 19 डिजिट नंबर ( 16 अधिक 3 डिजिट्स) देतो. हा नंबर एसएसएलच्या ( सिक्युअर सॉकेट लेयर) माध्यमातून एनक्रिप्ट किंवा कोडेड होतो. हा नंबर ईप्सित स्थळी जातो आणि तिथं डिक्रिप्ट किंवा डीकोड होतो. आता हा एनक्रिप्टेड डेटा (क्रेडिट कार्ड नंबर) एखादा हुशार चोर ' रस्त्यातच ' डिक्रिप्ट करू शकतो. बहुतेक सरकारी साइट्स ( रेल्वे आदि) अशा चोरांपासून सुरक्षित आहेत. पण खासगी संस्थांच्या बाबतीत अशी खात्री देता येत नाही.

त्याहीपेक्षा सरळ पद्धत काही चोर वापरतात. ते आपल्या कम्प्युटरमध्ये ' की लॉगर ' इन्स्टॉल करतात. तुम्ही दाबलेल्या सगळ्या ' कीज ' त्यांच्यापाशी रजिस्टर होतात. त्यामुळे ऑनलाइन पेमेंट शक्यतो घर किंवा ऑफिस अशा सुरक्षित ठिकाणांहूनच करणे, हा यावरील सध्यातरी एकमेव उपाय ठरावा.

सायबर गुन्ह्यांचा सामना करण्यासाठी आयटी कायदा 2000 ची तरतूद आहे. त्यात हॅकिंगसंबंधी तरतुदी आहेत, अनधिकृत डाउनलोडच्या विरोधात शिक्षेचा उल्लेख आहे, बीपीओसंंबंधी गाइडलाइन्सही आहेत. गोयल यांचे सहकारी विनोद कवेर् इन्फमेर्शन सिक्युरिटी ऑडिटच्या क्षेत्रातले तज्ज्ञ आहेत. अशी ऑडिट्स वेळोवेळी केल्यास, कायद्याचे भान ठेवल्यास सायबर गुन्ह्यांना आला बसू शकेल, असे गोयल आणि कवेर् यांना वाटते. कारण सध्या तरी सर्वसामान्यांपेक्षा गुन्हेगारांनाच सायबरविश्वातल्या चोरवाटा माहीत आहेत. केवळ कम्प्युटर किंवा कम्प्युटरायझेशन सॅव्ही होऊन प्रश्न सुटणार नाहीत. तर लवकरच सायबर क्राइमविषयीची जाणही वाढवावी लागणार आहे.

 
</text>
</doc>
