<doc>
<docno>1083435.cms.txt</docno>
<text>
 
महामुंबई
शिरोडकर टोळीच्या कारवायांना सुरुंग
[ Wednesday, April 20, 2005  06:38:29 pm]


मुंबई टाइम्स टीम

ठाणे : कमीत कमी माणसांसह दरोड्याचा प्लॅन आखायचा आणि चॉपर, पिस्तुल आदी शस्त्रांचा वापर करून सॉफ्ट टारगेटवर हल्ला करायचा, ही शिरोडकर टोळीची काम करण्याची पद्धत होती. नरेश हा त्यांचा ' बेन ' होता. तो ठार झाल्यामुळे या गँगच्या कामात ढिलाई येईल आणि त्यांचं उपदवमूल्य कमी होईल, असा विश्वास ठाण्यातले वरिष्ठ पोलिस अधिकारी व्यक्त करत आहेत.

ठाणे जनता सहकारी बँक लुटायला आलेल्या नरेशच्या नावावर सुमारे 16 गुन्हे दाखल होते. त्यातल्या सहा गुन्ह्यात तो फरार होता. तर दहा गुन्ह्यात त्याला यापूवीर्च अटक झाली होती. सिंडिकेट बँक, मुलुंडची सिलीर कॅथलिक बँक, कोठारी कम्पाऊंड दरोडा, ज्वेलरच्या दुकानावरील दरोडा आणि कल्याणच्या ठाणे जिल्हा मध्यवतीर् शाखेवरचा दरोडा या प्रमुख प्रकरणात नरेश पोलिसांना हवा होता. दरोड्याचा प्लॅन आखण्याच्या बाबतीत तो ' मास्टर ' मानला जात असे. त्यामुळेच तो ठार झाल्यानंतर शिरोडकर टोळीच्या कारवाया थंडावण्याची चिन्हं आहेत.

गेल्या सहा महिन्यांच्या काळात ठाणे आणि आसपासच्या भागांना बँक दरोड्यांनी हादरवून टाकलं होतं. त्यात भर पडली ती लांब पल्ल्याच्या गाड्यांवरील दरोड्याची. त्या परिस्थितीवर नियंत्रण आणण्यासाठी ठाणे पोलिस आयुक्त डी. शिवानंदन यांनी शेजारी पोलिस आयुक्तालयांबरोबर सहकार्याची भूमिका घेतली. त्याचबरोबर गेल्याच महिन्यात प्रॉपर्टी सेलची स्थापना करून बँकेवरचे दरोडे, घरफोड्या काबूत आणण्यासाठी त्या पथकाच्या प्रमुखपदी वरिष्ठ पोलिस निरीक्षक प्रफुल्ल जोशी यांची नियुक्ती केली. मुंबईचे सहपोलिस आयुक्त (गुन्हे) असताना शिवानंदन यांच्या हाताखाली जोशी यांनी काम केलं होतं. त्यामुळेच त्यांच्यावर ही महत्त्वाची जबाबदारी सोपवण्यात आली.

प्रॉपटीर् सेलचा नेमका उद्देश हाच मुळी अशा गँगची साखळी मोडणं आणि प्रतिबंधात्मक उपाययोजना करणं, असाच आहे. कामाला सुरुवात केल्यानंतर जोशी आणि त्यांच्या पथकाने पद्धतशीर जाळं विणायला सुरुवात केली. हे काम व्यवस्थित सुरू असल्याची पावती मंगळवारच्या घटनेमुळे मिळाली.

ब्रह्माड इथे नरेश शिरोडकर आणि त्याच्या साथीदाराबरोबर झालेल्या चकमकीतील जखमी हेड कॉन्स्टेबल परशुराम राणे यांच्या डाव्या मांडीतील गोळी मंगळवारी संध्याकाळी ऑपरेशनकरून काढण्यात आली. या मोहिमेत सहायक पोलिस निरीक्षक व्ही.डी. भिसे, पोलिस उपनिरीक्षक ए.जी. सोंडकर, नरेंद पाटील यांच्यासह बी.के. म्हस्के, वसंत शेडगे, दिलीप खांडेकर, रवी काटकर, प्रभाकर कडू, सुरेश मोरे, एस.एस. सावंत आदी कर्मचारी सहभागी झाले.

दरोडेखोरांच्या हालचालीविषयी सर्वत्र सतर्कता आल्याचं पोलिस आयुक्त शिवानंदन म्हणाले. काही दिवसांपूवीर् कल्याण भागात उपायुक्त चेरिंग दोजीर् यांनी एका टाटा सुमोचा पाठलाग केला होता. त्यात ती गाडी नवी मुंबईतून चोरण्यात आल्याचं निष्पन्न झाले. त्या गाडीतील सशस्त्र दरोडेखोर गाडी सोडून अंधाराचा फायदा घेऊन पळाले, असं असलं तरी पोलिसांकडे असलेली शस्त्रं खेळण्यातली नाहीत, याची जाणीव या निमित्ताने गंुडांना झाली, तरी बराच प्रतिबंध बसेल, असंही शिवानंदन म्हणाले. ' ऑपरेशन क्रॅकडाऊन ' मोहिमेंतर्गत आतापर्यंत ठाण्यात 35 रिव्हॉल्वर जप्त करण्यात आली असून दहा जणांना झोपडपट्टी दादा प्रतिबंधक कायद्यांतर्गत अटक करण्यात आली आहे.

 
</text>
</doc>
