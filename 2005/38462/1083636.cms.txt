<doc>
<docno>1083636.cms.txt</docno>
<text>
 
क्रीडा
सचिनला बाद केले तो क्षण समाधानाचा
[ Wednesday, April 20, 2005  10:48:37 pm]


कराची : सेहवागला चारवेळा बाद करणाऱ्या नावेद उल हसनला समाधान लाभले ते सचिन तेंडुलकरला बाद केल्यावर, तोच सर्वाधिक समाधानकारक क्षण असे नावेदने सांगितले.

शोएब अख्तरच्या गैरहजेरीत पाकच्या आक्रमणाची धुरा नावेदने सांभाळताना तब्बल 15 मोहरे टिपले. कोचीतील सलामीच्या सामन्यात सचिनसारखा मोहरा चार धावात टिपल्यामुळे मला समाधान लाभले असे त्याने सांगितले. सेहवागला चारदा बाद केले पण तो नेहमीच संधी देतो कारण तो फटकेबाजीच्या नादात बाद होण्याची शक्यता असते असेही नावेदने नमूद केले. सचिनसारख्या तंत्रशुध्द फलंदाजाला बाद केल्याचे समाधान आगळेच असे तो म्हणाला.

 
</text>
</doc>
