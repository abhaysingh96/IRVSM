<doc>
<docno>1083582.cms.txt</docno>
<text>
 
महामुंबई
आयएसएस परीक्षेची तयारी बारावीपासूनच आवश्यक
[ Wednesday, April 20, 2005  09:19:20 pm]


म. टा. प्रतिनिधी

मुंबई : कॉलेज विद्यार्थ्यांनी बारावीच्या परीक्षेपासूनच ' आयएएस ' ची तयारी केल्यास यश मिळू शकते. अवांतर वाचन वाढविणे, लेखन कौशल्य सुधारणे, तसेच बोलण्यात नेमकेपणा हे गुण आयएएस परीक्षा उत्तीर्ण होण्याच्या दृष्टीने अत्यंत आवश्यक असल्याचा सल्ला राज्याचे माहिती व जनसंपर्क महासंचालक भूषण गगराणी यांनी दिला.

वांदे (पू.) येथील ' चेतना- युनिक अकॅडमी स्पर्धा केंदा ' ने आयोजित केलेल्या व्याख्यानमालेत ' मी आयएएस कसा झालो ' या विषयावर गगराणी बोलत होते. आयएएस परीक्षेत गगराणी चौथे आले होते. विद्यार्थ्यांशी संवाद साधत ते म्हणाले की, आयएएस अधिकारी होण्याच्या दृष्टीने निश्चित दिशेने प्रयत्न केल्यास अत्यंत कमी कालावधीत यशस्वी अधिकारी होता येईल.

चेतना संस्थेचे कोषाध्यक्ष दिनेश तिडके यांचेही भाषण झाले. अशा व्याख्यानमालेतून दहावी व बारावीतील विद्यार्थ्यांमध्ये जागृती निर्माण करण्यासाठी प्रयत्न केले जातात, असे अकॅडमीचे समन्वयक मिलिंद कांबळे म्हणाले. कार्यक्रमाचे प्रास्ताविक संचालक प्रविण चव्हाण यांनी केले. अधिक माहितीसाठी संपर्क - 56285235.

 
</text>
</doc>
