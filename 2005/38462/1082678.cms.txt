<doc>
<docno>1082678.cms.txt</docno>
<text>
 
महाराष्ट्र
पंतप्रधानपदाचे स्वप्न पाहणार नाही
[ Wednesday, April 20, 2005  12:04:31 am]


म. टा. प्रतिनिधी

पुणे : ' लोकसभेत राष्ट्रवादी काँग्रेस पक्षाचे अवघे 14 खासदार असल्यामुळे संख्याबळाच्या आधारावर मला पंतप्रधान होणे शक्य नाही, त्यामुळे या पदाचे स्वप्न मी बघणार नाही ,' असे स्पष्टीकरण केंदीय कृषीमंत्री शरद पवार यांनी मंगळवारी पुण्यात वार्ताहरांशी बोलताना दिले.

' एकेकाळी आम्ही शरद पवार यांच्याबरोबर होतो, आता पवार केंदातील सरकारबरोबर आहेत, पण भविष्यात पवार आमचे नेतृत्त्व करतील ' असे वक्तव्य माजी पंतप्रधान अटलबिहारी वाजपेयी यांनी पुण्यात ' गीत रामायणा ' च्या सुवर्णमहोत्सवी कार्यक्रमाच्यावेळी केले होते. दिल्लीत राजकीय समीकरणे बदलत असताना पवारांबद्दल असे वक्तव्य भाजपच्या सवोर्च्च नेत्याकडून झाल्यामुळे राजकीय वर्तुळात प्रतिक्रिया उमटली.

शुक्रवारी ' गीत रामायण ' कार्यक्रमानंतर पवार आणि भाजप नेते प्रमोद महाजन यांचीही बराच काळ चर्चा झाली. याच पार्श्वभूमीवर मुंबईत सोमवारी शिवसेना नेते राज ठाकरे यांनीही पवार पंतप्रधान झाल्यास त्यांना पाठिंबा देण्याचे सूचित केले. या पार्श्वभूमीवर पुण्यात कृषीविषयक दैनिकाच्या प्रकाशन समारंभानंतर या विषयासंदर्भात वार्ताहरांनी विचारले असता पवार यांनी स्पष्टीकरण दिले.

' खासदारांचे संख्याबळ कमी असतानाही एखाद्या नेत्याने पंतप्रधानपदाचे स्वप्न बघणे म्हणजे मूर्खांच्या नंदनवनात राहाण्यासारखे आहे ', असे ते म्हणाले. ' गीत रामायणा ' च्या कार्यक्रमाला वाजपेयींना बोलावल्याबद्दल वार्ताहरांकडून विचारणा झाली. त्यावर पवार यांनी ग. दि. माडगूळकर हे काँगेसचे कार्यकतेर् होते, हे निदर्शनास आणून दिले. माडगूळकर हे काँगेसच्या तिकीटावर विधान परिषदेत निवडून गेले होते. त्यावेळी आपण काँगेसचे सेक्रेटरी होतो. त्यांच्या प्रेमापोटी आणि मराठी साहित्यातील त्यांच्या योगदानाची आठवण म्हणून ' गीत रामायण ' आयोजित केले असे ते म्हणाले. पण ' गीत रामायण ' आयोजित झाल्यावर, त्यासाठी सध्या केंदातील सरकार विरोधी आघाडीचे नेते असलेल्या अटलबिहारी वाजपेयी यांनाच नेमके आमंत्रित का करण्यात आले, या प्रश्ानवर त्यांनी उत्तर देणे टाळले.

 
</text>
</doc>
