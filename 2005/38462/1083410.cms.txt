<doc>
<docno>1083410.cms.txt</docno>
<text>
 
प्रगती फास्ट
अमेरिकन इंग्लिशचा फंण्डा
[ Wednesday, April 20, 2005  06:21:10 pm]


परदेशात जाणाऱ्या विद्यार्थ्यांची विकेट त्या देशातील प्रचलित भाषा घेते. नेहमीचंच इंग्रजी अगदी डोक्यावरून जातं. अमेरिकन इंग्लिशचा अॅक्सेण्ट अवगत केलेला असतो, तिथल्या काही संज्ञा माहीतच नसतात. त्यांच्या इंग्रजीवर बोल्ड व्हायचं नसेल, तर थोडीशी पूर्वतयारी करावीच लागणार.

अ मेयच्या कॉलेजचा पहिला दिवस. एरवी तो मुंबईतील एखाद्या ठिकाणी असता तर मुळीच घाबरला नसता. पण अमेरिकेतल्या त्या घाईगदीर्च्या वातावरणामुळे पार गोंधळून गेला होता. युनिव्हसिर्टीत लवकर पोहोचायचं म्हणून तो वेळीच अपार्टमेण्टमधून निघाला आणि नेमकं कोणत्या रस्त्याने, दिशेला जायचं हे न कळल्यामुळे त्याच्या गोंधळात अधिकच भर पडली.

त्याने एका स्थानिक माणसाला विचारल्यावर कळलं, की युनिव्हसिर्टी अजून तीन ब्लॉक्स दूर आहे. पण तीन ब्लॉक्सचं अंतर म्हणजे नक्की कुठे, याचा विचार करून अमेयचा गोंधळ वाढला. थोडंसं वैतागून त्याने पुन्हा त्या माणसाला विचारलं पण त्याने तेच उत्तर पुन्हा दिलं.

खरं तर अमेरिकेत पहिल्यांदाच जाणाऱ्या प्रत्येक व्यक्तीला अशा प्रकारचे शब्द ऐकून गोंधळायला होतं आणि याचं एकमेव कारण म्हणजे भाषा. इंग्रजी भाषा सगळ्यांना परिचित असली तरी त्याचे उच्चार, संज्ञा, बोलण्याची पद्धत सगळीकडे वेगळी आहे. विद्याथीर् इंग्रजी भाषेवर प्रभुत्व मिळवतात, पण ज्या देशात जायचं आहे तिथल्या संज्ञा माहीत नसल्यामुळे त्यांना समस्यांना सामोरं जावं लागतं.

अमेरिकेत इंग्रजी बोलण्याच्या पद्धती प्रांतानुसार बदलतात. त्यासाठी एक उत्तम मार्ग म्हणजे शब्दकोष समृद्ध करणं आणि अमेरिकेतील दैनंदिन वापरात येणारे वाक्प्रचार माहीत करून घेणं. त्यासाठी अमेरिकेत प्रसिद्ध होणारी मासिकं, वर्तमानपत्रं वाचा किंवा अमेरिकन चॅनल्स पाहायला हरकत नाही. अमेरिकेत औपचारिक आणि मुद्देसूद बोलण्यावर जास्त भर दिला जातो, हे विद्यार्थ्यांनी लक्षात ठेवलं पाहिजे.

अमेयची पहिली चूक म्हणजे तो मातृभाषेतून विचार करून वाक्यरचना तयार करतो आणि त्याचं तसंच्या तसं इंग्रजी भाषांतर करून बोलतो. दुसरी गोष्ट म्हणजे त्याच्या उच्चारांमध्येही मातृभाषेचा प्रभाव जाणवतो. एकदा अपार्टमेण्टकडे जात असताना त्याने मित्राला विचारलं, की विच बस इज स्टॅण्डिग देअर ? ( तिथे कोणती बस उभी आहे) तो प्रश्न ऐकून त्याचा मित्र गोंधळला कारण बस उभी राहत नसते ती थांबवली जाते किंवा पार्क केली जाते. (बस काण्ट स्टॅण्ड ऑर सिट, इट इज आयदर पार्क्ड ऑर स्टॉप्ड). यातूनच अमेयच्या लक्षात आलं, की तो अनेकदा चुकीची वाक्यरचना वापरतो.

उदा. - आय टोल्ड यू यस्टडेर् ओन्ली, इथे ओन्ली हा शब्द आवश्यक नाही.

आय विल कॉल यू टुडे नाइट, इथे आय विल कॉल यू टुनाइट हे वाक्य योग्य ठरतं. कारण एकतर तुम्ही टुडे म्हणू शकता किंवा टुनाइट म्हणू शकता.

यू आर कमिंग नो, हे वाक्य आर यू अॅकम्पनिंग मी असं विचारणं जास्त समपर्क ठरतं.

अमेरिकन इंग्लिशच्या अशा काही खाचाखोचा समजून घेतल्यानंतर एक दिवस अमेय मॅक्डोनाल्डमध्ये बर्गर घेण्यासाठी गेला. तिथे त्याला ' टू टेक ऑर टू गो ' असं विचारलं. अमेयला त्याचा अर्थच कळला नाही. त्याचा अर्थ असा होता, की त्याला तिथेच थांबून बर्गर खायचा आहे की घरी घेऊन जायचा आहे. अमेरिकन स्लँग्ज म्हणजे विशिष्ट शब्द आणि वाक्प्रचारांनी समजलेली त्यांची बोलीभाषा आहे, असं म्हणता येईल. याचा अर्थ त्यात काही आक्षेपार्ह किंवा वाईट बोललं जातं, असा होत नाही. अशा काही शब्दांची आणि वाक्प्रचारांची उदाहरणं पाहू या.

अल्मोस्ट लॉस्ट इट - लॉस्ट टेम्पर.

बिट्स मी - आय काण्ट अॅडरस्टॅण्ड

होल्ड युवर हॉसेर्स स्लो डाऊन

एअर हेड - स्टुपिड पर्सन

बॅश - बिग पार्टी

ही इज फेकिंग - ही इज लायिंग

आय अॅम टिकल्ड पिंक - आय अॅम सो हॅप्पी

आय वॉज नॉम वॉर्न यस्टर्डे - आय अॅम नॉट अ फूल

अमेरिकन आणि भारतीय इंग्रजी उच्चारांमध्ये असलेला फरक पुढली काही उदाहरणांवरून लक्षात येईल.

संवादाविषयीच्या या काही गोष्टींबद्दल माहिती करून घेतल्यानंतर गोंधळून टाकणारी पुढची गोष्ट होती ती त्याची अभ्यासाची पुस्तकं. ती पुस्तकं वाचल्यानंतर त्याला वाटलं की काही शब्दांची स्पेलिंग्ज, रचना, चुकीची आहे. याचं कारण असं, की अमेरिकन इंग्लिशमध्ये काही शब्दांची रचना वेगळ्या पद्धतीने केली जाते. उदा. कलरचं स्पेलिंग ष्टश्ाद्यश्ाह्म, स्पेशलायझेशन ह्यश्चद्गष्ष्द्बड्डद्य 5 द्गह्लद्बश्ाठ्ठ असं लिहिलं जातं.

अमेयला हळूहळू अमेरिकन इंग्लिशची सवय होत आहे. एकदा मित्राने त्याची ओळख वडिलांशी करून दिली. त्यानंतर अमेयने त्याच्या वडिलांना चटकन अंकल म्हटलं. जास्त वयाच्या व्यक्तींना भारतात सर्रास अंकल म्हटलं जातं. पण अमेरिकेत त्या व्यक्तीला आदरपूर्वक नावानेच हाक मारायची पद्धत आहे.

अमेयला अमेरिकन इंग्लिश शिकताना बऱ्याचशा अडचणी आल्या पण त्याला आता भाषेची बरीच समज आली आहे. आणि त्याच्या मित्रांमध्ये तो चांगलाच प्रसिद्ध आहे. आता नवीन मित्रांचं स्वागत करताना अमेय म्हणतो ' हे ड्यूड व्हॉटस्प ?'

ग्लोबल एज्युकेशन कौन्सिल

 
</text>
</doc>
