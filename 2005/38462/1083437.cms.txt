<doc>
<docno>1083437.cms.txt</docno>
<text>
 
महामुंबई
भिक्षेकऱ्यांसाठी 'self service'
[ Wednesday, April 20, 2005  06:41:17 pm]


मनोज पांडे

न र्कत्याचा वार ' शनिवार ' असं आपण पूवीर्पासूनच ठरवलाय. आणि आजकाल वीकएण्ड एन्जॉय करण्याचा किंवा फारतर हाफ-डे म्हणून. पण भिकाऱ्यांसाठी शनिवार हा धंद्याचा दिवस असल्याचं चित्र डोंबिवलीतल्या राम-मारुती मंदिरासमोर दिसतं. देवळांसमोर ठाण मांडून बसलेले भिकारी आपण सगळीकडेच पाहतो. डोंबिवलीत मात्र जरा वेगळं चित्र आहे. इथे भिकाऱ्यांनी सेल्फ सविर्सचं बिझनेस प्रपोजल स्वीकारलंय. त्यांच्या वाडग्यात दान टाकणाऱ्या दुकानदारांनीही त्यांचा हा सेल्फ सविर्सद्वारे देण्याचा ' सेस ' मान्य केलाय!

डोंबिवलीतल्या मानपाडा रोडवर भिकाऱ्यांच्या टोळ्या एकेका दुकानातून वसुली करताना दिसतात. हा रस्ता सर्वात गजबजलेला, दुतर्फा सर्वाधिक दुकानं असणारा आणि मुख्यत: सरळसोट तीन किलोमीटरचा आहे. हॉटेल्स, कपड्यांची शोरूम्स, ज्वेलर्स, किराणा मालाची दुकानं, जनरल स्टोअर्स अशा प्रत्येकाकडूनच इथे दर शनिवारी भिकाऱ्यांना सेस दिला जातो, पण तो एका अजब प्रकाराने.

भिकाऱ्यांची वर्दळ साडेनऊ-दहाला सुरू होत असली तरी, साडेअकरा ते दीड- दोनपर्यंतचा पिक पिरियड असल्याचं विशाल हॉटेलचे अशोक शेट्टी सांगतात. झोळी घेऊन फिरणारे भिकारी जशी शनिवारची वाट पाहत असतील, तशीच तयारी दुकानदारांनाही ठेवावी लागते. दीड-दोनशे रुपयांची चिल्लर(!!!) परडीत गोळा करून ठेवावी लागते. किराणा मालाचे किंवा जनरल स्टोअर्समध्ये तर सुट्टे पैसे काऊंटरवरच ठेवलेले आढळतात. एक भिकारी येतो आपल्या वाट्याचे पैसे उचलतो, चालू लागतो. भिकेतही स्वयंसेवा!

दुकानाचा काऊंटर आत असेल, तर बाहेरूनच तीन-चार बोटांची खूण करून त्याला एकाचे आठ आणे असे एकूण दोन रुपये टेकवायचे - मी एकटा नसून चौघांंसाठी आलोय, हा सोपा अर्थ. दोन्ही ठिकाणी भीक मागण्यातही प्रामाणिकपणा. दुकानदारांनाही भिकाऱ्यांच्या खुणा आणि प्रत्येकाची टोळीसंख्या माहित झाली आहे. मुंबईपासून कसाऱ्यापर्यंतचे भिकारी शनिवारी डोंबिवलीत दाखल होतात.

एक-दोन करता करता दुपारपर्यंत शंभरएक टोळीप्रमुख भिकारी दुकानदारांचा गल्ला कमी करून आपली झोळी गरम करून जातात. या भिकाऱ्यांना दोन-तीन किलोमीटरची पायपीट करावी लागत असली तरी, दर शनिवार त्यांच्यासाठी न र्कत्याचा नसून कमाईचा मात्र ठरला आहे. न र्कत्याचा नव्हे..!

 
</text>
</doc>
