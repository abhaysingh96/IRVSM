<doc>
<docno>1083543.cms.txt</docno>
<text>
 
महाराष्ट्र
उजाड माळरानांवर नवी पालवी
[ Wednesday, April 20, 2005  08:40:24 pm]


म. टा. वृत्तसेवा

चिपळूण : कोकणातील हजारो एकर नापीक जमीन वर्षानुवषेर् उजाड माळरानाच्या रूपात पडून आहे. आता मात्र यावर मॅजियम जातीच्या ऑस्ट्रेलियन सागाची लागवड यशस्वी ठरल्याने किफायतशीर बागायतीची आशा कोकणातील शेतकरी बाळगू शकेल.

गुहागर तालुक्यातील वेलदूर गावचे शेतकरी संदीप कडू यांनी आपल्या जागेवर लावलेल्या मॅजियम सागाची वीस महिन्यात वीस फूट उंच वाढ झाली आहे. चिपळूणच्या विश्वराज मराठे यांच्या खरवते येथील पडिक जागेत सहा वर्षांची झाडे तयार झाली आहेत. त्यापासून लाकूडही कमावण्यात आले आहे. ते फनिर्चरसारख्या वापरासाठी चांगले असल्याचे निष्पन्न झाले आहे. ' ग्रोफास्ट मॅजियम नर्सरी ' ने व्यापारी तत्त्वावर ओसाड जमिनीचे नंदनवन करण्याचा प्रकल्प हाती घेतला आहे. त्याला गुहागर, चिपळूण, संगमेश्वर तालुक्यांतून चांगला प्रतिसाद मिळत आहे.

मॅजियम हा सागवान वृक्षाचा प्रकार मूळचा ऑस्ट्रेलियातील आहे. त्याच्या वाढण्याच्या वेगामुळे जगात सर्वत्र त्याची लागवड मोठ्या प्रमाणावर केली जाते. ' ऑस्ट्रेलियन सेंटर फॉर इंटरनॅशनल अॅग्रिकल्चरल रिसर्च ' या संस्थेने संशोधन करून दावा केला आहे, की महाराष्ट्र, गोवा, कर्नाटक, केरळ आणि गुजरातच्या समुदालगतच्या भागात याची लागवड यशस्वी होऊ शकेल. कारण याला उष्ण आणि दमट हवामान मानवते.

मॅजियमचे झाड सहा वर्षांत साठ फूट वाढते. विशेष म्हणजे त्याचा पाचोळा नापिक जमिनीवर पडून ती सुपीक होते. एकरी साधारणत: 1500 ते 1800 झाडे लावता येतात. याला पावसाचे पाणी पुरेसे होते. वर्षभर वेगळे पाणी देण्याची गरज भासत नाही. याची सरळ रांगेतली लागवड ओसाड डोंगरांना नवे सौंदर्य मिळवून देते.

जून महिन्यात पावसाच्या आरंभी लागवड केल्यास सुरुवातीच्या पाच-सहा महिन्यातच याची वाढ सहा-सात फुटांपर्यंत वाढते. सहाव्या वषीर् एका झाडापासून किमान नऊ घनफूट सागाचे लाकूड मिळते. तर बारा वर्षात वीस घनफूट लाकूड मिळते. सध्या सागवानाचा भाव प्रतिफूट सहाशे रुपयांपर्यंत मिळतो.

 
</text>
</doc>
