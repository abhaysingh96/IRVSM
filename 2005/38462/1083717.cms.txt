<doc>
<docno>1083717.cms.txt</docno>
<text>
 
महामुंबई
'रेन वॉटर हावेर्स्टिंग' अमलात आणण्याची गरज
[ Wednesday, April 20, 2005  11:49:34 pm]


म. टा. प्रतिनिधी

मुंबई : नागरी सुविधांची, विशेषत: पाणीपुरवठा योजनांची मर्यादा लक्षात घेऊन, भविष्यात मुंबईकरांना पाणीटंचाईच्या समस्येला तोंड द्यावे लागू नये, यासाठी पावसाळी पाण्याची साठवणूक ' रेन वॉटर हावेर्स्टिंग ' करण्याची कल्पना पूर्णत्वास जाण्याची नितांत आवश्यकता आहे, यासाठी सर्वांनी पुढाकार घेण्याचे आवाहन राज्याचे माजी मुख्य सचिव व्ही रंगनाथन यांनी बुधवारी येथे केले.

टाइम्स गुप आणि रचना संसद संस्थेच्या इन्स्टिट्यूट ऑफ एन्व्हायरमेंटल आकिर्टेक्चर यांच्या वतीने ' आंतरराष्ट्रीय वसुंधरा दिना ' चा कार्यक्रम बोरिबंदरच्या टाइम्स ऑफ इंडिया बिल्डिंगच्या सभागृहात आयोजिण्यात आला होता. याप्रसंगी पर्यावरणासह समाजजीवनाच्या विविध क्षेत्रात उल्लेखनीय कामगिरी करणाऱ्या सात मान्यवरांना राज्याचे महिला व बालकल्याणमंत्री हर्षवर्धन पाटील यांच्या हस्ते सन्मानपत्र देण्यात आले. त्या सत्कारमूतीर्पैकी एक असलेले रंगनाथन यांनी वरील प्रतिपादन केले.

पर्यावरण व महिला बालकल्याणाच्या क्षेत्रात टाइम्स फाऊंडेशन आणि अन्य स्वयंसेवी सामाजिक संस्थांचे कार्य उल्लेखनीय असून सामाजिक प्रश्ानंवर स्वयंसेवी संस्था व राज्य सरकार दोघांनी एकत्र येऊन काम करण्याची गरज आहे. अशा कामांसाठी सरकार सवोर्तपरी सहकार्य करील, असे आश्वासन हर्षवर्धन पाटील यांनी दिले. प्रारंभी, टाइम्स समूहाचे मुंबईचे ब्रँच हेड राम महेश्वरी यांनी वसुंधरा दिनानिमित्त कार्यक्रमाचे महत्त्व विशद करताना, दिवसेंदिवस मोठ्या प्रमाणावर होणारा जंगलांचा ऱ्हास व नामशेष होणारे हरितपट्टे याकडे लक्ष वेधले. पर्यावरणासह अन्य सामाजिक क्षेत्रात टाइम्स फाऊंडेशन अन्य संस्थांच्या सहकार्याने करीत असलेल्या उपक्रमांची माहिती त्यांनी दिली.

अनुदानप्राप्त कॉलेजांतील सर्व विद्यार्थ्यांना ग्रामीण भागात सहा महिने काम करण्याची सक्ती केली पाहिजे, अशी सूचना रचना संस्थेचे अध्यक्ष प्रा. एस. एच. वांदेकर यांनी केली. याच संस्थेच्या रोशनी उदयावर यांनी मुलांचे आरोग्य, पर्यावरण व भविष्य याविषयी माहिती दिली. तर ' शहरी भागातील मुलांच्या आरोग्याची काळजी ' यावर डॉ. इंदुमती गोपीनाथन यांनी अभ्यासपूर्ण विवेचन केले.

' टाइम्स इस्कॉन मिड डे मिल्स ' उपक्रमाचे ऑडिओ व्हिज्युअल ' सादरीकरण करण्यात आले. या उपक्रमातंर्गत मुंबई परिसरात सुमारे 50 हजार विद्यार्थ्यांना दररोज दुपारचे जेवण दिले जाते, असे तुलसीदास यांनी सांगितले.

व्ही रंगनाथन, बाँबे एन्व्हायरमेंटल अॅक्शन ग्रुपचे देबी गोयंका, तिवरांच्या संरक्षणासाठी कार्य करणाऱ्या श्ाीमती उषा किरण, पत्रकार अनिल सिंग, एस. पी. जैन मॅनेजमेंट इन्स्टिट्यूटच्या नीरजा मट्टू, उझमा नाहिद व टाइम्स फाऊंडेशनच्या प्रेमा अय्यर यांना पाटील यांच्या हस्ते मानपत्र देऊन सत्कार करण्यात आला. वुमेन्स मूव्हमेंट फॉर पीस अॅण्ड प्रॉस्पॅअॅरिटीच्या अध्यक्ष श्ाीमती माया सहानी यांनी आभार मानले.

 
</text>
</doc>
