<doc>
<docno>1083585.cms.txt</docno>
<text>
 
महामुंबई
दुष्काळी तालुक्यांना पाण्याऐवजी आणखी एक अभ्यास समिती
[ Wednesday, April 20, 2005  09:21:29 pm]


म. टा. प्रतिनिधी

मुंबई : राज्यातील 148 दुष्काळी तालुक्यांतील सिंचनाच्या अनुशेषाचा अभ्यास करण्यासाठी राज्य सरकारने आता आणखी एक समिती नेमण्याचे ठरविले आहे. मुख्यमंत्री विलासराव देशमुख यांनी बोलाविलेल्या सत्ताधारी व विरोधी पक्ष नेत्यांच्या बैठकीत बुधवारी वरील निर्णय घेण्यात आला.

दोन तज्ज्ञांची ही समिती विधिमंडळाच्या पावसाळी अधिवेशनापूवीर् सरकारला अहवाल सादर करील, असे मुख्यमंत्र्यांनी सांगितले. ही अभ्यास समिती ' नाबार्ड ' च्या माजी अध्यक्षांच्या अध्यक्षतेखाली राहील, असे सांगण्यात येत आहे.

विधिमंडळात दिलेल्या आश्वासनानुसार ही बैठक आयोजित करण्यात आली होती. ' सह्यादी ' अतिथीगृहात पार पडलेल्या बैठकीस भारतीय जनता पक्षाचे प्रदेशाध्यक्ष नितीन गडकरी, शेकापचे नेते गणपतराव देशमुख, राष्ट्रवादी काँग्रेसच्या नेत्या शालिनीताई पाटील, विधान परिषदेतील विरोधी पक्षनेते पांडुरंग फुंडकर, तसेच उपमुख्यमंत्री आर. आर. पाटील, अर्थमंत्री जयंत पाटील, पाटबंधारेमंत्री अजित पवार, विधान परिषदेचे सभापती शिवाजीराव देशमुख आदी उपस्थित होते.

बैठकीनंतर देशमुख म्हणाले : दुष्काळी तालुक्यांचा प्रश्ान् सोडविण्यासाठी त्या तालुक्यांचा सिंचनाचा अनुशेष किती, याची आकडेवारी उपलब्ध होणे आवश्यक आहे. त्यानुसार सिंचन प्रकल्प किंवा ज्या भागात सिंचन प्रकल्प होऊ शकत नाही अशा भागांत पाणी साठवण तलाव उभारण्याबाबत निर्णय घेता येतील. या बैठकीत पश्चिम महाराष्ट्रातील दुष्काळाची जाणीव करून देताना या भागातील जनतेला न्याय देण्यासाठी अपूर्ण सिंचन प्रकल्पांना निधी उपलब्ध करून देणे आवश्यक आहे. पण यासाठी राज्यपालांचे निदेर्श अडचणीचे असल्याचे कारण देणे म्हणजे दुदेर्वी प्रकार असल्याची टीका शालिनीताई पाटील यांनी केल्याचे समजते. मात्र, बैठकीत झालेल्या चचेर्वर आपण समाधानी असल्याचे त्यांनी सांगितले. आंतरराज्य प्रकल्पांना राज्यपालांचे निदेर्श लागू होत नसल्याचा दावाही त्यांनी केला.

 
</text>
</doc>
