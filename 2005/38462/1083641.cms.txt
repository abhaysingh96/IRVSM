<doc>
<docno>1083641.cms.txt</docno>
<text>
 
देश-विदेश
राहुल, प्रियांका यांनी दिला महिलांना उत्पन्नाचा स्त्रोत
[ Wednesday, April 20, 2005  10:51:45 pm]


वृत्तसंस्था

अमेठी : महिलांना आथिर्क स्वावलंबी बनवणाऱ्या ' राजीव गांधी महिला विकास परियोजना ' या प्रियांका वढेरा आणि राहुल गांधी यांनी लावलेल्या संस्थारुपी रोपट्याचा चार वर्षांतच वटवृक्ष झाला आहे.

अमेठीत 1200 गावांत कार्यरत असलेली संस्था 16 हजार महिलांना महिन्याला 800 ते 1200 रुपयांचे उत्पन्न मिळवून देत आहे. शोभिवंत मेणबत्त्या, केसांच्या पीना, बांबूपासून बनवलेले कानातील अलंकार, लोणची, मसाले, कपड्यांवरील भरतकाम करण्याचे काम महिला करतात. निवडणुकीच्या कालावधीत निवडणूक साहित्याची मागणी या संस्थेच्या महिलांनी पूर्ण केली.

काम करताना महिलांच्या ज्ञानात भर पडावी यासाठी प्रियांका आणि सोनिया गांधी यांनी नवे तंत्रज्ञान व माहिती देण्यासाठी प्रशिक्षक, तंत्रज्ञ, बाजारपेठ मिळवून देणाऱ्या व्यक्तींचा सल्ला संस्थेला नेहमीच मिळवून दिला आहे. उत्पादनांची बाजारपेठ विस्तारावी म्हणून लखनऊ व दिल्लीत व्यापाऱ्यांनी पुढे यावे यासाठी प्रियांका प्रयत्नशील आहेत. आथिर्क स्थितीबाबत बोलायचे तर संस्थेचे 44 लाख रुपये बँकेत जमा आहेत.

महिलांसाठी काम करताना मुलांचा विसर होऊ दिला नाही. त्यांच्यासाठी चित्रकला स्पर्धांचे आयोजन करून ' राजीव गांधी फाऊंडेशन ' तफेर् शुभेच्छा पत्रांसाठी उपयोगात आणली जातात. त्याचा पूर्ण मोबदला मुलांना दिला जातो.

 
</text>
</doc>
