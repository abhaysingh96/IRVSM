<doc>
<docno>1083493.cms.txt</docno>
<text>
 
बहुतांची अंतरे
चांगले लोकप्रतिनिधी तयार करण्यासाठी कठोर निकषांची गरज
[ Wednesday, April 20, 2005  07:48:44 pm]


हल्ली निर्माण झालेल्या गढूळ सामाजिक व राजकीय वातावरणात आपल्याला स्वातंत्र्यपूर्व काळातील ध्येयवादाने भारलेल्या पिढीचे वारंवार स्मरण होत असते. अजूनही सर्व राजकीय पक्षांनी, सामाजिक संस्थांनी व शासनाने तरुण पिढीला विधायक वळण लावण्याचे जाणीवपूर्वक प्रयत्न केले तर बदल घडविणे शक्य आहे.

बहुतेक राजकीय पक्षांच्या कार्यर्कत्यांना सामाजिक प्रश्ानंचा आणि समाजकार्याचा पुरेसा अनुभव नसतानाही केवळ वाक्चातुर्याच्या गुणामुळे त्यांना राजकारणात आणले जाते. त्यामुळे त्या राजकीय पक्षाचा तात्पुरता कार्यभाग साधला जात असला, तरी देशाचे दीर्घकालीन नुकसानच होते. यामध्ये गुणात्मक बदल घडवून आणण्याच्या उद्देशाने सर्व राजकीय पक्षांनी आपल्या पक्षकार्यर्कत्यांच्या ठायी योग्य ती सामाजिक दृष्टी आणि विधायक कामाचा पुरेसा अनुभव असल्याशिवाय त्यांना निवडणुकीत तिकिटे न देण्याची काळजी घ्यायला हवी.

उमेदवारांमध्ये मानवतेची व सामाजिक समतेची दृष्टी असली पाहिजे. निदान आपल्या वैयक्तिक आयुष्यात व आप्तेष्टमित्रांमध्ये त्याने आंतरजातीय विवाह, अंधश्रद्धा निर्मूलन, अनिष्ट परंपरा-कर्मकांडाचा त्याग व जातीयतेला हातभार न लावण्याचा कटाक्षाने प्रयत्न केलेला असावा. इतर समाजोपयोगी क्षेत्रांमध्ये पुरेसे काम केलेले असावे (ज्यामध्ये ज्ञातीसंस्था किंवा धामिर्क उत्सवांचा समावेश नसावा). चांगले लोकप्रतिनिधी निर्माण करण्यासाठी अशा प्रकारच्या निकषांची नितांत आवश्यकता आहे.

लोकप्रतिनिधी घडविण्याचे असे जाणीवपूर्वक प्रयत्न केले तर हळूहळू देशाचे चित्र बदलता येईल. तोपर्यंत राजकारणात कार्यरत असलेल्या विविध पक्षकार्यर्कत्यांनी आत्मपरीक्षण करून आपल्या हातून संकुचित प्रेरणांना उत्तेजन देणारा करंटेपणा घडत आहे किंवा काय याचा विचार करावा. आणि आवश्यक असल्यास आपल्या मार्गात सुधारणा करून जीवन सार्थकी लावावे.

सुभाष गो. प्रधान, बदलापूर

 
</text>
</doc>
