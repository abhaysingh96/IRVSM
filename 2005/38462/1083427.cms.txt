<doc>
<docno>1083427.cms.txt</docno>
<text>
 
महामुंबई
सफाई कॉन्टॅक्टरला नोटीस
[ Wednesday, April 20, 2005  06:33:40 pm]


टाइम्स टीम

भाईंदर : नालेसफाई आणि वॉर्ड स्वच्छतेच्या कामात कामचुकारपणा केल्याबद्दल कॉन्ट्रॅक्टरला नोटीस बजावली आहे. काँग्रेस नगरसेविका रीटा शहा यांच्या उपोषण तसंच धरणं आंदोलनानंतर ही कारवाई झाली आहे.

महापालिकेचे सफाई कॉन्ट्रॅक्टर योग्य काम करत नसल्याचा अहवाल अधिकाऱ्यांनी दिला. तरीही त्यांच्यावर कारवाई होत नसल्याच्या निषेधार्थ रिटा शहा यांनी धरणं आणि उपोषण सुरू केलं होतं. त्या वेळी आयुक्तांनी चौकशीचं आश्वासन दिलं होतं. त्यानुसार त्रिसदस्यीय समितीने विविध भागांना भेटी देऊन पाहणी अहवाल आयुक्तांना सादर केला होता. या अहवालानुसार भाईंदर पूवेर्कडील नवघर रोडवरील वॉर्ड क्र.सात आणि खारीगाव तलाव इथल्या वॉर्ड क्र. 24 चा सफाई कॉन्टॅक्टर असलेला ए वन कन्स्ट्रक्शनचा मालक दोषी आढळला आहे. त्याने कामचुकारपणा केल्याने त्याला शो कॉज नोटीस बजावण्यात आली आहे.

दोन्ही वॉर्डाच्या नगरसेवकांनी वारंवार पैशाची मागणी केली. शिवाय सफाईचं काम चोख केलं होतं, अशा आशयाचं पत्र त्या कॉन्ट्रॅक्टरने आयुक्तांना लिहिलं

आहे. हा कॉन्ट्रॅक्टर काँग्रेसच्या एक ज्येष्ठ नेत्याशी संबंधित असून त्याने आरोप केलेले बहुतांश सदस्य काँग्रेसचे आणि दोन सदस्य भाजपचे आहेत.

 
</text>
</doc>
