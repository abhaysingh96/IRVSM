<doc>
<docno>1083515.cms.txt</docno>
<text>
 
अग्रलेख
कडवा परंपरावादी
[ Wednesday, April 20, 2005  08:02:52 pm]


"often lord,your church seems to us to be a boat which is about to sink, a boat full of leaks". cardinal josheph ratzinger (pope benedict xvi)

जगभर पसरलेल्या रोमन कॅथलिक धर्मपंथाचे प्रमुख गुरू म्हणून निवड होऊन ' पोप बेनेडिक्ट सोळावे ' असे नाव धारण करण्यापूर्वी काडिर्नल्सचे डीन असलेल्या जोसेफ रात्झिंगर यांना चर्च आणि पर्यायाने रोमन कॅथलिक धर्म यांच्या भवितव्याविषयी अशी चिंता वाटत होती.

दैवी योगायोग असा की, त्यांचीच पोपपदी निवड झाल्याने आता ही ' बुडती नौका ' वाचवण्याची जबाबदारी त्यांच्याच शिरावर येऊन पडली. पोप जॉन पॉल दुसरे यांच्या निधनापूवीर्च त्यांचा उत्तराधिकारी कोण असेल, याची चर्चा जगभर चालू झाली होती.

मंगळवारी दुपारी व्हॅटिकन सिटीमधल्या सेंट पीटर्स चौकातील पोपाबुलमधील धुरांडे पांढरा धूर ओकू लागले, चर्चबेल घणाणू लागल्या आणि काडिर्नल जोसेफ रात्झिंगर यांची पोप म्हणून निवड झाल्याचे घोषित झाले, तेव्हा चचेर्वर पडदा पडला असला, तरी कुजबूज संपलेली नाही.

काडिर्नल रात्झिंगर जर्मनीचे आणि पुराणमतवादाचे पुरस्कर्ते असल्याने त्यांच्या निवडीची शक्यता धूसर मानली जात होती. त्यातून त्यांनी वयाची 78 वर्षे तीन दिवसांपूवीर्च पुरी केल्याने मतदाते काडिर्नल्स तरुण रक्ताला वाव देतील, असे बोलले जात होते.

ख्रिस्ती धर्माचा प्रसार दक्षिण अमेरिका, आफ्रिका आणि दक्षिण आशियात होत असल्याने नवे पोप युरोप बाहेरचे असतील, अशीही अपेक्षा व्यक्त केली जात होती. पण काडिर्नल रात्झिंगर यांची निवड झाल्याने बदलाऐवजी परंपरागत मूल्ये पुढे चालू ठेवण्याकडेच चर्चसंप्रदायाचा कल असल्याचे स्पष्ट झाले. त्यांनी आता ' पोप बेनेडिक्ट सोळावे ' असे नाव धारण केले आहे. ते दिवंगत पोप जॉन पॉल यांचे निकटवतीर् मानले जातात आणि त्यामुळे या दोघांची मते सारखीच आहेत.

पोप जॉन पॉल दुसरे यांनी सार्वजनिक जीवनात अनेक नवे पायंडे पाडले आणि त्यांनी पोपपद ख्रिस्ती धर्मापलीकडे नेले, हे खरे असले, तरी धामिर्क मूल्ये व प्रथा याबाबत मात्र ते कमालीचे कडवे व परंपरावादी राहिले. त्यामुळेच गर्भपात, समलिंगी संभोगाला कायदेशीर मान्यता, धर्मगुरूंना विवाहास परवानगी आदींबाबत नव्या जगातील बदलत्या संकल्पनांना त्यांचा विरोध यापूवीर्च प्रकट झाला आहे.

पोप बनल्यानंतरही त्यांनी याच विचारांचा आग्रह धरला, तर त्यांनीच वर्णन केल्याप्रमाणे बुडणारी चर्चची नौका कशी बचावणार, हा प्रश्न अनेकांना आता पडला असेल. पण पोप बेनेडिक्ट यांची धर्माबाबतची मते वेगळी आहेत.

" the more a religion is assimilated, the more it becoms superfluous" असे ते मानतात. त्यामुळे धर्माचा मोठ्या प्रमाणावर प्रसार व्हावा यासाठी त्याची बंधने शिथिल करून त्यात अनेकांना सामावता यावे, असे त्यांना वाटत नसावे, असे दिसते.

पोप जॉन पॉल दुसरे यांचा जन्म पोलंडचा. नाझी राजवटीचा जुलूम त्यांनी अनुभवला होता. नंतर पूर्व युरोपात साम्यवादी चळवळीने मूळ धरल्यावर त्यांनी कम्युनिस्टांना प्रखर विरोध केला होता. नवे पोप जर्मन आहेत व कोवळ्या वयात ते हिटलरच्या फौजेतही भरती झाले होते, असे बोलले जाते.

अर्थात पुढे त्यांची मते बदलली. त्यांनीही कम्युनिस्टविरोधी भूमिका घेतली. ख्रिस्ती धर्माचा कमालीचा अभिमान बाळगणाऱ्या नव्या पोपनी तुर्कस्तानला युरोपीय समाजात प्रवेश देण्यासही विरोध केला होता. तुर्कस्तानसारख्या मुस्लिम देशाला युरोपीय समाजात स्थान देणे ही घोडचूक आहे, असे त्यांनी स्पष्टपणे बजावले.

नव्या पिढीची पाऊले ज्या संगीतावर आपोआप हालू लागतात, त्या रॉक म्युझिकलाही पोप बेनेडिक्ट यांचा विरोध आहे. थोडक्यात, नवे पोप कडव्या धामिर्क परंपरावादाचे पुरस्कर्ते आहेत. आता ते जगभरच्या रोमन कॅथलिक ख्रिस्ती समाजाचे नेते बनले असल्यामुळे धर्म व चर्च यांची दिशा ठरवण्याची जबाबदारी त्यांच्यावर आहे.

अमेरिका व इंग्लंड यांच्याखेरीजही पश्चिम युरोप, दक्षिण आफ्रिका आणि आशियातसुद्धा ख्रिस्ती धमीर्यांमध्ये प्रगतीवादी विचार रुजू लागले आहेत. ' धर्मासाठी माणूस की, जगण्यासाठी धर्म ' हा वैचारिक लढा आता अनेक देशांत व धर्मांत चालू आहे, तसा तो जगभरच्या ख्रिस्ती समाजातही आहे.

नवीन पिढीला चर्चचे आकर्षण राहावे असे वाटत असेल, तर त्यांच्या विचारांना, अपेक्षांना आणि आक्षेपांनासुद्धा धाडसाने सामोरे जाण्याची भूमिका धर्ममार्तंडांनाच घ्यावी लागेल. जेव्हा समाज आणि धर्मपंथ यांच्यातील संपर्क तुटतो, तेव्हा एकतर अराजक निर्माण होते किंवा कडवट अतिरेकी निर्माण होतात आणि हे दोन्ही समाजाला विलयालाच नेतात.

कोणत्याही वादळाला तोंड देऊन ते परत फिरवण्याची जिद्द नव्या पोपमध्ये आहे. पण त्यासाठी केवळ ज्येष्ठ धर्मगुरूच नव्हेत, तर समस्त समाजाला बरोबर घेऊन जाण्याचे कसब त्यांना दाखवावे लागेल. पोप बेनेटिक्ट सोळावे यांचे स्वागत करताना सारे ख्रिस्ती जग त्यांच्याकडून हीच अपेक्षा बळगून आहे.

 
</text>
</doc>
