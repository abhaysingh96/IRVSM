<doc>
<docno>1049170.cms.txt</docno>
<text>
 
अर्थव्यवहार
करामध्ये बचत आणि उत्पनातही मोलाची भर!
[ Friday, March 11, 2005  08:49:37 pm]


करसवलतीसाठी ऋण योजनांचेच गुंतवणूकदार असण्याच्या मर्यादा काय असू शकतात, याचा कधी तुम्ही विचार केला आहे ? तुमच्या सर्व गुंतवणुकीवरचे व्याज गृहित धरूनही मुदतीनंतर जर फक्त मुद्दलच हातात परत येत असेल तर अशाने तुमची बचत वाढणार कशी ? तुम्ही व्याज मिळवण्याच्या उद्दिष्टाने बचत करता ; पण जर बचतीवरचे व्याज प्रत्यक्षात हाताला न लागता मुदतीनंतर शंभरचे शंभर रुपयेच मिळणार असतील तर भविष्यासाठी केलेल्या बचतीला काहीच अर्थ उरत नाही. गुंतवणुकीमुळे बचतीत काही वाढ होणार नसेल, तर अशी बचत काय कामाची ?

तर आता कर वाचविण्याच्या दृष्टीने गुंतवणूक करण्याची वेळ येऊन ठेपलेली आहे. करसवलत मिळविण्याच्या दृष्टीने जेव्हा काही पर्याय निवडला जातो, तेव्हा त्यातून काही विशेष परतावा मिळवण्याचा विचार गुंतवणूकदार करीत नाही. कारण तेव्हा कर वाचविणे हे त्याचे एकमेव उद्दिष्ट असते. तुमचे मित्र 8 टक्के निश्चित परतावा देणाऱ्या योजनाच डोेळे झाकून खात्रीने निवडताना दिसतील. पण असे कोणतेही पाऊल उचलण्यापूवीर् क्षणभर विचार करा, ज्यायोगे तुमचा करही वाचेल आणि बचतीतही वाढ होईल, असा एखादा पर्याय मिळाला तर ? म्युच्युअल फंडांच्या करसवलत योजनेतील गुंतवणूक हा असा एक समर्थ पर्याय निश्चितच होऊ शकतो. या योजना तुमचा कर तर वाचवतीलच ; पण काही वर्षांच्या कालावधीत तुमची बचतही चांगलेच अंग धरील.

कलम 88 खाली दिलेल्या करसवलतींचा फायदा उठवायचा तर भारतातील कोणत्याही किरकोळ गुंतवणूकदाराला करबचत योजना (टॅक्स सेव्हिंग स्कीम्स) हाच एकमेव गुंतवणुकीचा पर्याय उपलब्ध आहे. वाषिर्क दहा हजारांपर्यंत गुंतवणूक करणाऱ्या गुंतवणूकदाराला ही योजना कलम 88 खाली करसवलत देते. या योजनेत किमान गुंतवणूक 500 रु.पर्यंत चालते. बाजारपेठेच्या अस्थिरतेचा धसका घेतलेला गुंतवणूकदार म्युच्युअल फंडाच्या ' सिस्टिमॅटिक इन्व्हेस्टमेन्ट प्लॅन ' अंतर्गत महिन्याला 500 रुपयांची ठराविक रक्कम भरण्याचा पर्यायही स्वीकारू शकतो. या सर्व गुंतवणुकी तीन वर्षांच्या कालावधीसाठी करण्याच्या आहेत. मात्र या काळात गुंतवणूकदार आपले म्युच्युअल फंडाचे युनिट्स विकू शकत नाही.

गेल्या बऱ्याच काळापासून करसवलत योजना चालू आहेत आणि त्या चांगल्या रीतीने कामही करीत आहेत. आकर्षक असा परतावाही देत आहेत. उदा. ऑगस्ट 1999 साली ' प्रुडेन्शियल आयसीआयसीआय टॅक्स प्लॅन ' मध्ये 10,000 रुपये गुंतविले असतील तर 31 जानेवारी 2005 अखेरीस ते रु. 44,060 इतके होतील. याच काळात एवढीच रक्कम ' बीएसई ' निदेर्शांकात गुंतवली असती तर ती 15,298 रु. इतकी झाली असती. त्यामुळे करयोजना या खरोखर उत्तम कामगिरी करीत आहेत. त्यामागची कारणे अशी शोधता येतील.

करयोजना या तीन वर्षांच्या निश्चित कालावधीसाठी असतात. गुंतवणूकदाराने ही जी किमान काळाची हमी दिलेली असते, ती निधी व्यवस्थापकासाठी फारच मोलाची असते. गुंतवणूकदार अधेमधेच रक्कम काढून घेईल की काय, असा ताण न घेता तो रकमेची गुंतवणूक करू शकतो. त्यामुळे थोडी चिकाटी आवश्यक असणाऱ्या गुंतवणूक पर्यायांचाही तो विचार करू शकतो. उदा. दीर्घकालीन मूल्याधारित स्टॉक्समधील गुंतवणुकीत चांगला परतावा मिळण्याच्या अनेक शक्यता आहेत, पण त्यांना रोखीकरणाच्या मात्र मर्यादा आहेत. यात गुंतवणूक करायची संधी व्यवस्थापकाला कर योजनेतून मिळेल.

थोडक्यात, गुंतवणुकीसाठी दीर्घकालीन रक्कम उपलब्ध असणे हाच सामान्यत: करयोजनांमधील मुख्य फायदा आहे. वेगवेगळ्या क्षेत्रातील दीर्घ मुदतीची गुंतवणूक गुंतवणूकदारालाही निश्चितच फायदा करून देते. बहुसंख्य गुंतवणूकदार तीन वर्षांच्या कालावधीकडे एक मर्यादा म्हणून पाहतात. खरे तर ही तथाकथित मर्यादाच आता करयोजनांचे प्रमुख वैशिष्ट्य बनली आहे. बाजारातील दीर्घकालीन गुंतवणुकीचे लाभ गुंतवणूकदारांना प्रत्यक्ष दिसत आहेत. जिथे ऋण योजनांमधील गुंतवणुकीचे प्रमाण तुलनेने अधिक आहे, तिथे करयोजनांवरची गुंतवणूक फारशी धोकादायक नसते. उलट समभाग गुंतवणुकीचे फायदे मात्र मिळतात. दीर्घकाळात समभाग गुंतवणुकींवरचे धोकेही उतरत जातात. तसेच ऋण योजनांचे प्रमाण जास्त असल्याने समभाग गुंतवणुकीतील धोके तीव्र नसतात.

समभाग गुंतवणुकीतले फायदे कर योजनेच्याच दाराने तुमच्यापर्यंत येतील. छोट्या तरतुदींकडे दुर्लक्ष करू नका. मोठ्या घडामोडी या छोट्या बदलातूनच आकार घेत असतात.

डॉ. उमा शशिकांत

 
</text>
</doc>
