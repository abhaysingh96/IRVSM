<doc>
<docno>1049078.cms.txt</docno>
<text>
 
बहुतांची अंतरे
मानसिक गुलामगिरी नव्हे, कृतज्ञता
[ Friday, March 11, 2005  08:07:37 pm]


' मानसिक गुलामगिरीचेच हे लक्षण ' हे पत्र (म. टा. 3 मार्च) वाचून खेद वाटला. मन 40 वर्षापूवीर्च्या भूतकाळात गेले. डोंबिवली ते रुपारेल कॉलेज, तेथून फोर्टमध्ये ऑफिस, संध्याकाळी पुन्हा कॉलेज व रात्री डोंबिवली अशा त्रिस्थळी नोकरी व ऑफिस ही तारेवरची कसरत करीत असताना मला घरून जेवणाचा डबा येत असे. बहुतांशी कर्मचाऱ्यांनाही घरूनच डबा येत असे. भुकेल्या वेळी ठराविक ठिकाणी ठेवलेला डबा पाहून आनंद होत असे. घरचे जेवण जेवून मन तृप्त होई व पैशांचीही बचत होई.

लोकलच्या प्रचंड गदीर्त हे डबेवाले आपले काम चोख करीत. नाव, गाव, पत्ता माहीत नसलेला डबेवाला डब्यावरील लाल, निळ्या, पिवळ्या ठिपक्यांच्या खुणा लक्षात ठेवून योग्य व्यक्तीकडे डबा अचूक पोहचवत असे, त्याचे आश्चर्य व कौतुकही वाटत असे. या डबेवाल्यांच्या कार्यपद्धतीचे जाहीर कौतुक कधीही झाले नाही. युवराज चार्ल्सने ज्या डबेवाल्यांचे कौतुक केले, त्यांचे व आमच्या पिढीतल्या अनाम डबेवाल्यांचे आम्हावर ऋण आहे. चार्ल्सने डबेवाल्यांच्या व्यावसायिक कार्यपद्धतीचे कौतुक केल्याने जागतिक स्तरावर त्यांच्या कष्टांचा, वक्तशीरपणाचा सन्मान झाला. त्यामुळे डबेवाल्यांच्या दुर्लक्षित संघटनेला युवराजांना लग्नप्रीत्यर्थ भेट म्हणून भारतीय साडी व फेटा द्यावासा वाटला यात त्यांची युवराजांबद्दल कृतज्ञता व प्रेम व्यक्त होते. युवराज चार्ल्स ही भेट स्वीकारतील व आठवण म्हणून ती भेट राजघराण्यात जपून ठेवली जाईल, अशी आशा आहे.

विजया आजगावकर, डोंबिवली.

 
</text>
</doc>
