<doc>
<docno>1048941.cms.txt</docno>
<text>
 
सदर
विलपॉवर
[ Friday, March 11, 2005  05:58:10 pm]


मनोबळाच्या जोरावर माणूस काय करू शकतो, विल पॉवरमध्ये किती पॉवर आहे, हे एका मित्राची स्टोरी ऐकली तर तुम्हाला पटेल. श्याम हे त्याचं नाव. तब्बल 23 वर्षांपूवीर् आम्ही वडाळ्याला राहायचो... श्यामची आई कॉलनीत दूध पोहोचवायची... घरची परिस्थिती बेताची! वय वर्ष 16-17, शरीरयष्टी म्हणजे नेमबाजीसाठी याला वापरला तर सुईला गोळी लागेल, पण याला लागणार नाही, एवढा बारीक. 40-42 किलो वजन असेल त्या वेळी! अचानक श्यामचं वजन वाढू लागलं. आम्हालाही बरं वाटू लागलं, पण काही दिवसांनी श्यामचं वाढणारं वजन वाढतच आहे. काहीतरी प्रॉब्लेम आहे. वजनाचं शतक गाठलं...! कॉलनीतील लोक एकत्र आले. श्यामला हॉस्पिटलमध्ये नेलं. त्याच्या दोन्ही किडनी निकामी असल्याचं निदान डॉक्टरांनी केलं. औषधं घेतली, तर श्याम दोन वर्षं जगेल... डॉक्टरांनी जाहीर केलं.

तीन-चार आठवडे हॉस्पिटलमध्ये राहून श्याम घरी आला तो पुन्हा 40 किलोचा! भयंकर चिडचिडा झाला होता...त्याने पतंग आणि फटाक्यांचा धंदा सुरू केला, पण चिडचिड्या श्यामकडे कुणीही जाईना. हळूहळू त्याला पथ्याचा कंटाळा आला आणि त्याला हेदेखील उमगलं होतं, की तो दोन वर्षांचा पाहुणा आहे. श्याम एका रात्रीत बदलला. पथ्यपाणी बंद.. औषधं बंद... जे समोर येईल ते खा! यासोबत पाणी- सोडा ठ्ठद्गड्डह्ल प्यायचं ठरवलं. कुणी विचारलं तर म्हणायचा, एका वर्षात जाईन ना ? पण खाऊन पिऊन तरी जाईन...

एकदा कॉलनीत क्रिकेट खेळताना चेंडूमागे श्याम धावला. कॉलनीमध्ये सीमेण्टची बाकं होती. झेल टिपायला धावणाऱ्या श्यामला ती दिसली नाहीत. दाणकन जाऊन श्याम त्यावर आदळला. सगळ्यांच्या अंगावर काटा आला. पायाच्या नळकांड्याचे दोन तुकडे झालेे. चामडी फाडून हाड डोकावत होतं. हताशपणे ते पाहून तो माझ्या भावाकडे म्हणाला, पुन्हा हॉस्पिटलचं तोंड पाहायचं नाही मला. या घटनेच्या काही दिवस आधीच श्यामची बहीण बॉम्बे हॉस्पिटलमधील एका डॉक्टरकडे सेक्रेटरी म्हणून जॉइन झाली होती. श्यामला फॅण्टॅस्टिक ट्रीटमेण्ट मिळाली. दीड महिन्यात श्यामच्या कटकटीला कंटाळून डॉक्टरांनीच त्याला उत्तर दिलं, की तुला जायचं असेल तर जा! मला विचारू नकोस! श्याम वॉर्डमधून पॅसेजमध्ये... आणि व्हीटी स्टेशनकडे लंगडी घालत निघाला. लंगडी घालत घरी आला. त्यानंतर घरीच बरा झाला.

त्या दिवसांत मी वडाळा सोडलं होतं. वडाळ्याला माझे काका राहायचे. एके दिवशी रात्री तीन वाजता त्यांच्या दारावर बेल वाजली. माझ्या चुलत भावाने दार उघडल, ं तेव्हा एकजण सांगत होता. तुमच्या भावाचा अपघात झालाय. समोरच दोन भाऊ झोपलेले पाहून तो म्हणाला, चुकीच्या पत्त्यावर आला आहात. तो म्हणाला, ज्याचा अपघात झालाय. त्याचं नाव श्याम. दुसऱ्या मिनिटाला माझा भाऊ अपघातस्थळी होता. श्यामसोबत पाठी बसलेला बेशुद्धावस्थेत होता. श्याम कुठेय असं विचार करत असताना समोरील दृश्य त्याला हादरवून टाकणारं होतं. मित्रापासून दोनशे फुटावर बाइक श्यामसकट एका ट्रक खाली होती. ट्रकड्रायव्हर पळाला होता...हादरलेल्या माझ्या भावाला टायरच्या खाली जॅक कुठे लावला की मी लवकर बाहेर येईन, हे त्याही अवस्थेत सांगत होता. दोन दिवसांनी माझ्या कानावर बातमी आली आणि मी थेट वडाळ्याला श्यामला भेटायला गेलो. एक कुला नसलेला श्याम लुंगी नेसून एका पायावर टेबल टेनिस खेळताना दिसला. मी चकणा व्हायचाच बाकी होतो. आज श्याम अजूनही क्लिअरिंग फॉरवडिर्ंगचं काम करतो, बहुधा त्याला जगण्याची किंमत समजली असावी आणि म्हणूनच व्यसनांना काटशह दिला असावा... पाणी ठ्ठद्गड्डह्ल पितो, सिगरेट नाही. दोन मुलं बायको आणि श्याम असं छान आयुष्य जगत आहे.

श्याम दोन वर्षं जगेल, हे ऐकण्याला आज तेवीस वर्षं उलटून गेली आहेत. प्रतिकूल परिस्थितीत श्यामला डोळ्यासमोर आणलं, की विलपॉवर मनोबळ काय करू शकतं, याची प्रचीती येते.

( ही गोष्ट खरी वाटत नसल्यास त्या व्यक्तीचा दोष नाही, पण हा श्यामचा किस्सा खरंच अद्भूत आहे.)

 
</text>
</doc>
