<doc>
<docno>1049225.cms.txt</docno>
<text>
 
महामुंबई
बर्फगार काश्मीरसाठी पर्यटकांमध्ये अमाप उत्साह
[ Friday, March 11, 2005  09:42:16 pm]


समीर कर्वे

मुंबई : यंदा मे महिन्यापर्यंत काश्मीरच्या खोऱ्यात बर्फातली मस्ती करण्याची संधी चालून आल्यामुळे उन्हाळी सुट्टीत या भारताच्या नंदनवनात जाण्यासाठी महाराष्ट्रातील पर्यटकांमध्ये अमाप उत्साह ओसंडून वाहतो आहे. गेल्यावषीर् खोऱ्यात चार लाखांहून अधिक पर्यटकांनी भेट दिली आणि त्यात महाराष्ट्राचा वाटा सिंहाचा होता. मात्र हा ओव्हरफ्लो सहन करताना तेथील पर्यटकांना आलेल्या अनुभवांमुळे यंदा मुंबईतील छोट्या टूर ऑपरेटर्सनी डेस्टिनेशन काश्मीरबद्दल मात्र हातचे राखूनच बुकिंग घेण्याचे ठरविले आहे.

गेल्यावर्षी तब्बल 14 वर्षांच्या खंडानंतर काश्मीर खोरे पर्यटनासाठी मोठ्या प्रमाणात खुले झाले आणि महाराष्ट्र-गुजरातेतील पर्यटकांनी त्यास भरभरून प्रतिसाद दिला.

गेल्या महिनाभरात काश्मीरमध्ये बर्फवृष्टीने रस्ते बंद झाले असले, तरी त्याचा पर्यटन हंगामाला मात्र फायदा होण्याची चिन्हे आहेत. गेल्या वषीर् हे नंदनवन अनपेक्षित गदीर्ने फुलले, तेव्हा तो भार तेथील हॉटेल्स आणि पर्यटन व्यवस्थेला सोसवला नाही. अचानक हॉटेल्सनी दर वाढवायला सुरुवात केली. काहींना तर बुकिंग असून जास्ती नोटा मोजणारा पर्यटक भेटल्याने साइटसीईंगनंतर सामान बाहेर काढले गेल्याचा अनुभव आला. वैष्णोदेवीकडे जाताना घोडे मिळणे मुश्किल झाल्याने अनेकांना जास्त पैसे मोजावे लागले. या सगळ्यात मुंबईतून बुकिंग घेणाऱ्या छोट्या ऑपरेटर्सना फटका बसला. आपली विश्वासार्हता जपण्यासाठी काहींनी आपल्या पदरचे पैसे भरून आपल्या पर्यटकांची सोय केली. एकूणच हे प्रकरण भारी पडल्याने यंदा छोट्या ऑपरेटर्सनी काश्मीरचे बुकिंग घेण्याचे टाळले आहे.

गेल्या वषीर् डिलक्स रुम्स आठशे ते हजार रुपयात मिळत होत्या. त्या आता दीड-दोन हजारांच्या घरात गेल्या आहेत. साहजिकच आठ रात्रींची पॅकेज आठ हजारांऐंवजी 10 ते 12 हजार रुपयांपर्यंत गेली आहेत.

संयोग टूर्सचे योगेश लेले यांनी सांगितले की, काश्मीरसाठी यंदाही आमच्याकडे बरीच विचारणा होत आहे. पण गेल्यावेळी दरात अचानक फेरफार झाल्याने जो अनुभव आला, तो पाहता यंदा अनेकांना जोखीम वाटत आहे. काश्मीर टूरबद्दल आयत्यावेळी अनुभव चांगला आला नाही, तर आमच्या इतर टूरच्या विश्वासार्हतेवरही परिणाम होऊ शकतो. हॉटेलकडून आम्हाला दराबद्दल हमी मिळाली, तरच आम्ही बुकिंग देतो, असे त्यांनी स्पष्ट केले.

सुयश टूर्सचे नितीन माहुलकर यांनीही या मतास दुजोरा दिला. यंदा अधिक वास्तव्यक्षमता निर्माण केल्याचा निर्वाळा जम्मू काश्मीर टुरिझमने दिला असला, तरी टूर ऑपरेटर मात्र ' वेट अॅन्ड वॉच ' हेच धोरण स्वीकारत आहेत, असे ते म्हणाले.

काश्मीर सध्या नंबर वनचे हॉट डेस्टिनेशन असले, तरी पक्के आरक्षण असल्याशिवाय कुणी आपले प्लॅन्स आखू नयेत, असा सल्ला केसरी टूर्सच्या वीणा पाटील यांनी दिला. त्या म्हणाल्या की, काश्मीरमध्ये आताच पर्यटन पुन्हा खुले झाले आहे. तेथील वातावरण पूर्णपणे पूर्वपदावर येण्यास आणि वाढीव क्षमता रुळण्यास दोन वषेर् जातील. आमच्या स्वत:कडे हाऊसबोट््स, हॉटेल्स असल्याने अडचण येत नाही, पण मागणी वाढल्याने एक्स्ट्रा रुम्ससाठी आम्हालाही वाढीव दर द्यावे लागले आहेत.

 
</text>
</doc>
