<doc>
<docno>1049216.cms.txt</docno>
<text>
 
देश-विदेश
'अल्पसंख्याकवाद' देशातून हद्दपार करा
[ Friday, March 11, 2005  09:37:20 pm]


वृत्तसंस्था

मंगलोर : भारतातील मुस्लिम आणि ख्रिश्चन बाहेरील देशांतून आलेले नसल्याने त्यांना अल्पसंख्याक म्हणू नये, अशी सूचना करतानाच भारतातून ' अल्पसंख्याकवाद ' हद्दपार करा, असे आवाहन राष्ट्रीय स्वयंसेवक संघाने केले आहे.

संघाची ध्येय-धोरणे ठरवण्याचा अधिकार असलेल्या प्रतिनिधी सभा या सवोर्च्च परिषदेची बैठक येथे सुरू आहे. तीत मार्गदर्शन करताना सरकार्यवाह मोहनराव भागवत यांनी ही भूमिका मांडली.

भारतातील 99.99 टक्के मुस्लिम आणि ख्रिश्चन बाहेरून आलेले नाहीत. काही वर्षांपूवीर् त्यांचे पूर्वज हिंदूच होते. त्यांच्यात आणि उर्वरीत हिंदूंमध्ये वाहणारे रक्त एकच आहे. ब्रिटिशांनी आपल्या समाजाचे तुकडे पाडण्यासाठी बहुसंख्याक आणि अल्पसंख्याक असा भेद निर्माण केला. तो नष्ट करण्याची आज गरज आहे, असे भागवत म्हणाले.

खरे पाहता इतर देशांत मूळ असलेले आणि भारतात आश्रय घेतलेल्यांना अल्पसंख्याक म्हणायला हवे. हा निकष लावला, तर ज्यू आणि पारशी अल्पसंख्याक ठरतात. पण त्यांनीदेखील स्वत:ला अल्पसंख्याक मानण्यास नकार दिला आहे, असे त्यांनी नमूद केले.

त्यांनी आपले अस्तित्व राष्ट्रीय प्रवाहात विलीन करून टाकले आहे, याकडे त्यांनी लक्ष वेधले.

संघ आणि परिवारातील 30 संघटनांचे मिळून सुमारे 1200 प्रतिनिधी या बैठकीला उपस्थित आहेत.

 
</text>
</doc>
