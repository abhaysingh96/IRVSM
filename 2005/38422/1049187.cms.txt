<doc>
<docno>1049187.cms.txt</docno>
<text>
 
महामुंबई
किती बदलला टाइम्स!
[ Friday, March 11, 2005  08:57:24 pm]


धावत्या जगाबरोबर बदलत राहणं ही काळाची गरज आहे. भारतात सर्वात जास्त र्सक्युलेशन असलेल्या ' टाइम्स ऑफ इंडिया ' नेही हेच सूत्र कायम ठेवलं. बदलत्या काळाची गरज लक्षात घेऊन बदल करणं आणि सतत प्रयोगशील राहणं यात टाइम्स नेहमीच अग्रेसर राहिला आहे. याचाच एक भाग म्हणून टाइम्स इंटरनॅशनल चार पाने आणि बॉम्बे टाइम्सची 12 पाने आता रंगीत स्वरूपात वाचकांना वाचायला मिळतील. टाइम्स इंटरनॅशनल या भागात भारताच्या दृष्टिकोनातून जगभरातल्या प्रमुख ताज्या घटनांचा परिचय वाचकांना करून दिला जातो. तसेच जगात पसरलेल्या भारतीयांचा परिचय, इमिग्रेशनचे बदलते नियम, आरोग्य, विज्ञान व तंत्रज्ञान, तरुणांच्या आवडीचे विषय वगैरे अनेक गोष्टींचा परामर्श घेतला जातो. शेजारच्या राष्ट्रांमध्ये घडणाऱ्या घटनांवरही विशेष नजर ठेवली जाते.

शहरातील वाचकांमध्ये लोकप्रिय ठरलेली 12 पानांची ' बॉम्बे टाइम्स ' ही पुरवणी आता नव्या रूपात समोर येत आहे. ' बॉम्बे टाइम्स ' नेहमीच गंभीर बातम्यांपेक्षा वेगळ्या, फिल्म, फॅशन, टीव्ही, लाइफस्टाइल, आरोग्य व विज्ञान यांच्या मनोरंजक आणि रंगीबेरंगी दुनियेची सफर घडवत असते. या दुनियेला आणखी रंगीत बनवायला आता ' बॉम्बे टाइम्स ' ची सर्व बारा पाने रंगीत स्वरूपात वाचकांसमोर येत आहेत.

मग आता वाट कशाची बघता ? आम्ही बदललो, तुम्हीही बदला. टाइम्स हातात घ्या आणि नवा लुक फील करा!

 
</text>
</doc>
