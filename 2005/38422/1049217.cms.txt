<doc>
<docno>1049217.cms.txt</docno>
<text>
 
देश-विदेश
बिर्ला मालमत्ताप्रकरणी लोढा यांचा विजय
[ Friday, March 11, 2005  09:37:58 pm]


वृत्तसंस्था

कोलकाता : बिर्ला इंडस्ट्रीजचे मालक एम. पी. बिर्ला व नुकत्याच दिवंगत झालेल्या त्यांच्या पत्नी प्रियंवदा यांच्यानंतर त्यांच्या पाच हजार कोटी रुपयांच्या साम्राज्याचा वाली कोण, हा प्रश्न कलकत्ता हायकोर्टाने जवळपास निकाली काढला आहे. या समूहाचे लेखा परीक्षक आणि प्रियंवदा यांनी वारसपत्र केलेले आर. एस. लोढा यांच्या समूहावरील दाव्याला बळकटी देणारा निवाडा कोर्टाने केला.

प्रियंवदा बिर्ला यांनी 1999 मध्ये केलेल्या मृत्युपत्राप्रकरणी त्यांच्या कुटुंबियांनी तीन कॅव्हेट दाखल केले होते. ते कोर्टाने फेटाळले. के. के. बिर्ला, बी. के. बिर्ला आणि यशोवर्धन बिर्ला यांना कॅव्हेटमध्ये रस नसल्याचा निकाल न्या. कल्याणज्योती सेनगुप्ता यांनी दिला. त्यांनी लोढा यांचा कॅव्हेटवरील दावा मान्य केला. प्रियंवदा यांनी आपली सर्व संपत्ती लोढा यांच्या नावावर केली आहे. तिला त्यांच्या कुटुंबियांनी आक्षेप घेतल्यापासून संपत्तीसाठी कोर्टात लढाई सुरू आहे.

 
</text>
</doc>
