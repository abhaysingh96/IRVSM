<doc>
<docno>1049285.cms.txt</docno>
<text>
 
महामुंबई
बिकट वाट (सब)वाट अशी ही!
[ Friday, March 11, 2005  11:16:16 pm]


जयंत होवाळ

मंुबई : महत्त्वाकांक्षी मंुबई नागरी वाहतूक प्रकल्पाची वीट रचली गेल्यापासून चारपदरी-सहापदरी रस्ते, उड्डाणपूल, अतिरिक्त रेल्वे मार्ग, लिंक रोड, वाहनांसाठी आणि पादचाऱ्यांसाठी भुयारी मार्ग अशा विविध विकास कामांची जंत्रीच तयार झाली आहे. अनेक ठिकाणी प्रत्यक्ष कामांना सुरूवातही झाली आहे. या विकास कामांमुळे मंुबईचा चेहरामोहरा बदलून मंुबईकरांचे जीवन सुसह्य होण्याचा आशावाद व्यक्त होत आहे. परंतु, प्रकल्प ' एमयुटीपी ' चा असो की मंुबई महापालिकेचा नेहमीप्रमाणे समर्थन आणि विरोध अशा दोन बाजू सांभाळत प्रकल्प पूर्ण करण्याची कसरत यंत्रणांना करावी लागणार आहे. त्याची एक झलक शिवाजी पार्कच्या भुयारी मार्गामुळे मिळाली आहे. महापालिकेतफेर् सहा आणि ' एमयुटीपी ' प्रकल्पाअंतर्गत 56 भूयारी मार्ग मंुबईत बांधले जाणार आहेत. हे भुयारी मार्ग कितपत आवश्यक आहेत, त्यामुळे काय फायदा होईल यावर चर्चा झडू लागल्या आहेत.

पादचाऱ्यांना रस्ता ओलांडणे सोपे जावे, त्यांनाही त्रास होऊ नये आणि त्यांच्यामुळे रस्त्यावरील वाहतुकीलाही अडथळा होऊ नये, या हेतूने भूयारी मार्ग प्रस्तावित करण्यात आले आहेत. विकास प्रकल्पाअंतर्गत रस्त्यांचे रुंदीकरण होणार असल्यामुळे यापुढे रस्ता ओलांडणे म्हणजे दिव्यच होणार आहे. सध्या मंुबईत अशी अनेक ठिकाणे अशी आहेत की, जेथे पादचाऱ्यांची आणि वाहनांची वर्दळ मोठ्या प्रमाणावर असतेे. वाहनांना सुसाट जाण्याची तर, पादचाऱ्यांना रस्ता ओलांडण्याची घाई यामुळे अपघातांचे प्रमाण वाढत आहे. ही समस्या सोडविण्यासाठी भूयारी मार्गाशिवाय सध्यातरी दुसरा अन्य मार्ग दिसत नाही. मंुबईत सध्या छत्रपती शिवाजी टमिर्नस, चर्चगेट, हाजीअली, शीव, रुपम सिनेमा, मालाड, खार, जोगेश्वरी, अंधेरी, कांदिवली, रमाबाई आंबेडकर नगर, अशा विविध ठिकाणी 15 भूयारी मार्ग आहेत. या भूयारी मार्गांमुळे त्या भागातील समस्या सुटण्यास हातभारच लागला आहे, असा आतापर्यंतचा अनुभव आहे.

भूयारी मार्ग व्हावेत, यासाठी वाहतूक विभाग आग्रही आहे. कारण रस्ता ओलांडताना मागील वर्षात झालेल्या अपघातात 332 पादचारी मृत्युमूखी पडले होते. भूयारी मार्गामुळे हे चित्र बदलेल, असा विश्वास या विभागाला आहे. भूयारी मार्गांमुळे वाहतुकीचा वेग वाढेल, पण वाहनांच्या संख्येत वाढ होत राहिली तर मात्र, हेही नियोजन कोलमडून पडण्याची शक्यता आहे. भूयारी मार्ग प्रत्यक्षात स्थानिक रहिवाशांसाठी उपुक्त आहेत का, या भूयारी मार्गांमुळे ' आगीतून फुफाट्यात ' अशी अवस्था होणार नाही ना, असेही प्रश्ान् निर्माण होऊ शकतात. त्यामुळे ज्या जनतेसाठी ही विकासकामे राबविली जात आहेत, त्या जनतेला हे प्रकल्प त्रासदायक ठरणार नाहीत, हेही सरकारी यंत्रणांना पाहावे लागणार आहे. कारण एकदा वाद सुरू झाला की, प्रकल्प रेंगाळतो, काहीवेळेस रद्दही होतो, अशी उदाहरणे आहेत. त्यामुळे

सरकारी यंत्रणा व सर्वसामान्य जनता यांच्यातील समन्वय हा विकासकामांतील महत्त्वाचा भाग राहील.

 
</text>
</doc>
