<doc>
<docno>1049198.cms.txt</docno>
<text>
 
देश-विदेश
चटर्जींनी बोलावली देशभरातील विधानसभाध्यक्षांची बैठक
[ Friday, March 11, 2005  09:19:51 pm]


वृत्तसंस्था

नवी दिल्ली : झारखंडप्रकरणी सुप्रीम कोर्टाने दिलेल्या निकालावर मत मागवण्यासाठी राष्ट्रपतींना आग्रह धरावयाचा नाही, असा निर्णय केंद सरकारने घेतल्यामुळे नाराज झालेले लोकसभाध्यक्ष सोमनाथ चटजीर् यांनी 20 मार्च रोजी देशभरातील सर्व राज्यांच्या विधानसभाध्यक्ष व सभापतींची बैठक बोलावली आहे.

या बैठकीत संसद, न्यायसंस्था व प्रशासन यांच्यातील परस्परसंबंध व अधिकारांबाबत तपशीलवार चर्चा अपेक्षित आहे. तिन्ही संस्थांनी परस्परांच्या कार्यक्षेत्रात ढवळाढवळ करू नये, यासाठी काय करता येईल, यावरही बैठकीत चर्चा होईल, असे सांगण्यात येते. झारखंडप्रश्नी सुप्रीम कोर्टाच्या निर्णयामुळे चटजीर् अस्वस्थ असून हा निर्णय संसदेच्या कार्यक्षेत्रात ढवळाढवळ करणारा आहे, असे त्यांचे मत आहे. त्यामुळेच घटनात्मक तरतुदींचा वापर करून राष्ट्रपतींनी सुप्रीम कोर्टाचे मत मागवावे, असा पर्याय त्यांनी गुरुवारच्या सर्वपक्षीय बैठकीत सुचवला होता.

 
</text>
</doc>
