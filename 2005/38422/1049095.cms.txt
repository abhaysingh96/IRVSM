<doc>
<docno>1049095.cms.txt</docno>
<text>
 
लेख: नोंद
हर्ष मांकड
[ Friday, March 11, 2005  08:12:19 pm]


भारतीय क्रीडा-क्षेत्रात काही घराणी सर्वश्ाुत आहेत, त्यात गौरवाने उल्लेख करावा लागेल तो मांकड घराण्याचा. विनू मांकड हे भारताचे जानेमाने अष्टपैलू क्रिकेटपटू, त्यांचा मुलगा अशोक भारतीय क्रिकेटमधील एक मुरब्बी कर्णधार. अशोकची पत्नी निरूपमा ही सत्तरच्या दशकातील भारताची अव्वल महिला टेनिसपटू. निरूपमाला वारसा लाभलाय तो तिचे वडील, जी. वसंत यांचा. वसंत भारतातर्फे डेव्हिस चषक स्पधेर्त खेळले. शिवाय निरूपमाचा भाऊ मयूर वसंतही बऱ्यापैकी टेनिस खेळलाय.

भारताने नुकताच डेव्हिस चषकाच्या आशिया ओशनिया गटात चीनचा धुव्वा उडविला त्यात हर्ष माकंडने एकेरीच्या आपल्या दोन्ही लढती जिंकल्या. हर्ष हा अशोक आणि निरूपमा यांचा मुलगा. त्याला असा अतिशय समृध्द वारसा लाभलाय.हर्षने कॉलेजशिक्षण अमेरिकेत घेतलं.

अमेरिकन आंतरविद्यापीठ टेनिस स्पधेर्त हर्षने एकेरीचे जेेतेपद पटकावले ते 2001 च्या मोसमात. डेव्हिस चषक टेनिस स्पधेर्आधी हर्षने इंग्लंडमध्ये शेफिल्ड सॅटेलाईट टेनिस स्पधेर्त दुहेरी मुकुट पटकावल्यामुळे त्याचा उत्साह दुणावलाय. 50 हजार डॉलर्सच्या स्पधेर्त हर्षने 39 गुणांची कमाई केली. सलग चार आठवड्यांत तो 25 सामने खेळला, याचा फायदा त्याला चीनबरोबरच्या लढतीत झाला.

चीनविरुद्ध एकेरीच्या दोन्ही लढती जिंकून हर्षने कर्णधार लिअँडर पेसचा विश्वास सार्थ ठरविला. डेव्हिस चषक स्पधेर्त प्रथमच पेस एकेरीत खेळला नाही अन् तरीही भारताने चीनचा 5-0 असा धुव्वा उडवून निभेर्ळ यश संपादले.

हर्षने डेव्हिस चषक स्पधेर्त 15 पैकी 5 सामने जिंकले आहेत. भारतीय डेव्हिस चषक चमूतील सध्याचा अव्वल क्रमांकाचा खेळाडू आहे हर्षच. चीनबरोबरच्या सामन्यातील चमकदार कामगिरीमुळे त्याने आपल्याबाबतच्या अपेक्षा उंचावल्या आहेत. आगामी काळात हर्ष, प्रकाश अमृतराज, करण रस्तोगी अशा युवा खेळाडंूवरच भारताची भिस्त असेल.

पेसने आता एकेरीतून अंग काढून घेतलंय. त्यामुळे 25 वषीर्य हर्ष हाच एकेरीतील भारताचा अव्वल खेळाडू राहील अशीच चिन्हे दिसताहेत, त्याच्यावरील जबाबदारी आता वाढलीय. आई निरूपमा आणि वडील अशोक मांकड यांच्याकडून नेतृत्व गुणांचा वारसा हर्षलाही लाभेल अशी आशा आहे.

 
</text>
</doc>
