<doc>
<docno>1049215.cms.txt</docno>
<text>
 
देश-विदेश
गोमंतक मराठी अकादमीचा आज महिला दिन
[ Friday, March 11, 2005  09:36:31 pm]


म. टा. प्रतिनिधी

पणजी : गोमंतक मराठी अकादमीतफेर् शनिवारी 12 मार्च रोजी म्हाऊस, वाळपई, सत्तरी येथे ' महिला दिन ' साजरा करण्यात येणार आहे.

बालभवन गोवा केंदाच्या अध्यक्षा विजयादेवी राणे यांच्या हस्ते या महिला दिनाचे उद्घाटन होणार असून, यावेळी प्रसिद्ध कवयित्री आसावरी काकडे प्रमुख पाहुण्या म्हणून उपस्थित राहतील. विशेष अतिथी म्हणून लक्ष्मी हरवळकर यांना निमंत्रित करण्यात आले आहे, तर कार्यक्रमाच्या अध्यक्षस्थानी मराठी अकादमीचे अध्यक्ष पांडुरंग नागवेकर असतील.

सकाळी 10.15 ते 11.30 मध्ये ग्रामीण महिलांचा लोकसंगीतावर आधारित कार्यक्रम होणार आहे. त्यानंतर 11.30 ते 12.30 या वेळेत ' ग्रामीण स्त्रीजीवनावर दूरचित्रवाणीचा परिणाम ' या विषयावर परिसंवाद होईल. प्रतिभा देशपांडे यांच्या अध्यक्षतेखाली होणाऱ्या या कार्यक्रमात लीना पेडणेकर, गीता गाडगीळ व सरोजिनी गावकर सहभागी होणार आहेत.

दुपारी 2.15 ते 2.30 या वेळेत डॉ. आरती दिनकर ' कृष्णधून ' ही नृत्यनाटिका सादर करतील. 2.30 ते 3.15 मध्ये आसावरी काकडे यांची प्रकट मुलाखत कुमुद धर्माधिकारी व रेखा मिरजकर घेणार आहेत. 3.15 ते 4.15 या वेळेत वीणा फडते यांच्या अध्यक्षतेखाली ' मी बाई आहे म्हणून ' हा महिलांच्या अनुभव कथनाचा कार्यक्रम होईल. या महिला दिन कार्यक्रमाचे सूत्रसंचालन पोणिर्मा केरकर करणार आहेत.

पिळगावकर यांना पुरस्कार

गोमंतक मराठी अकादमीतफेर् देण्यात येणारा मनोहरबुवा शिरगावकर भजनी पुरस्कार यंदा गोव्यातील प्रख्यात भजनकार पंडित वामनराव पिळगावकर यांना जाहीर झाला आहे. शाल, श्रीफळ, मानपत्र आणि रोख 2,500 रुपये हे या पुरस्काराचे स्वरूप आहे. मराठी अकादमीतफेर् रविवार 20 मार्चला फोंडा येथील राजीव कलामंदिरात अखिल गोमंतक मराठी भजनी कलाकार संमेलनात त्यांना हा पुरस्कार देण्यात येईल.

पिळगावकर यांनी तबलावादक पं. परशुराम कामुलकर यांच्याकडे तबल्याचे शास्त्रशुद्ध शिक्षण घेतले. तसेच पं. श्रीपादबुवा माडये यांच्याकडे गायनाचे धडे घेऊन अखिल भारतीय गंधर्व महाविद्यालय मंडळाची ' संगीत विशारद ' ही पदवी मिळवली. गोव्याच्या कला व संस्कृती खात्याने त्यांना राज्य पुरस्काराने गौरवले आहे.

 
</text>
</doc>
