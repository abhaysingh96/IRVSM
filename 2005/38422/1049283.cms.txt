<doc>
<docno>1049283.cms.txt</docno>
<text>
 
महामुंबई
सीएसटीची भट्टी!
[ Friday, March 11, 2005  11:15:32 pm]


राजेश चुरी

गजबजलेल्या दक्षिण मुंबईतल्या वाहतूक कोंडीवर मात करण्यासाठी महापालिकेने 1991 मध्ये चर्चगेट रेल्वे स्टेशनबाहेर सब वे तयार केला. त्यानंतर 1999 ला छत्रपती शिवाजी टमिर्नसच्या बाहेर सब वे तयार झाला. चर्चगेटच्या सब वे मधून दररोज सुमारे 15 लाख प्रवासी ये-जा करतात. तर छत्रपती शिवाजी टमिर्नसच्या बाहेरील सब वे मधून अंदाजे 20 लाख प्रवासी ये-जा करतात.

चर्चगेटपेक्षा सीएसटी सब वे ची अवस्था भयानक आहे. सीएसटीचा सबवे बांधताना वायुविजनाचा विचारच झाला नसल्याचे लक्षात येते. सब वेची तिन्ही तोंडे खुली असली तरी बाहेरील स्वच्छ हवा आत शिरत नाही. त्यातच आतमधील खाद्यपदार्थांच्या विक्रेत्यांना पदार्थ गरम करण्यासाठी शेगड्या पेटविल्यामुळे आतील उष्णतेत वाढ झाली. त्यामुळे शेगड्यांवर बंदी आली. आता पदार्थ गरम केले जात नाहीत. त्याऐवजी बल्ब पेटवून पदार्थ गरम ठेवण्याचा प्रयत्न केला जात आहे. पण तरीही दोन मिनिटांचे अंतर पार करताना प्रवाशांना गुदमरल्या सारखे होते. सीएसटीच्या सब वे मध्ये शिरतानाच आतमधून अंगावर गरम हवेचा झोत येतो. आता तर सब वेमधला एक्झॉस्ट फॅन बंद पडल्याने प्रवासी सब वेच्या भट्टीतून ' तावून सुलाखून ' सब वेमधून बाहेर पडतात. काही वर्षांपूवीर् तात्कालीन अतिरिक्त आयुक्त गौतम चटजीर् व काही काळापूवीर् अतिरिक्त आयुक्त सुब्रत रथो यांनी सबवेची पाहाणी केली होती. अतिक्रमणाच्या वाढत्या तक्रारींची दखल घेऊन पालिका उपायुक्त चंदशेखर रोकडे तसेच ' डिमॉलिशन मॅन ' म्हणून प्रसिद्धी मिळविलेले उपायुक्त कळम पाटील यांनी अनधिकृत फेरीवाल्यांविरुध्द कारवाई केली होती. पण काही काळातच फेरीवाल्यांनी पुन्हा सबवेमध्ये हातपाय पसरले. पालिकेची कारवाई सुरु होताच फेरीवाले पळ काढतात पुन्हा बस्तान बसते. हा लपंडाव सुरुच आहे. पालिकेच्या ए विभागाचे सहाय्यक आयुक्त राजेंद वळे यांच्या अखत्यारीत हे दोन्ही सबवे येतात. पालिकेच्या कारवाईबद्दल बोलताना वळे म्हणाले की, सबवेतील अनधिकृत फेरीवाल्यांच्या विरुध्द सतत कारवाई सुरुच असते. सबवे बाहेरील फेरीवाल्यांविरुध्द कारवाई करण्यासाठी पालिकेचे पथक तैनात करण्यात आले आहे. पण सबवेतील अतिक्रमणांविरुध्द वारंवार कारवाई हा एकमेव उपाय असल्याचे त्यांनी सांगितले. सीएसटी सबवेत गरम हवा बाहेर जाण्यासाठी एक्झॉस्ट फॅन लावले पण त्याचे बील आतील गाळेधारकांच्या माथी मारले. या पंख्याचे बील चाळीस लाख आले असा दावा ' सीएसटी सबवे शॉपकिपर्स असोसिएशन ' चे सेक्रेटरी राजेंद भानुशाली यांनी केला. आतील गरम हवा बाहेर काढण्यासाठी लावण्यात आलेल्या एक्झॉस्ट फॅनचा दुकानदारांना काहीच फायदा झाला नाही.

 
</text>
</doc>
