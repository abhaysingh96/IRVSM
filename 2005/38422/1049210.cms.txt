<doc>
<docno>1049210.cms.txt</docno>
<text>
 
महाराष्ट्र
औषधे ट्रकचालकाने पळवली
[ Friday, March 11, 2005  09:29:14 pm]


म. टा. प्रतिनिधी

नाशिक : अंबड औद्योगिक वसाहतीतील ग्लॅक्सो कंपनीतून 27 लाख 73 हजार रुपये किंमतीची औषधे एका ट्रकचालकाने पळविल्याचे उघड झाले.

नाशिकमधील एका ट्रान्सपोर्टच्या माध्यमातून उत्तरप्रदेशातील मुनिरसिंग सुरेशसिंग रामअवतारसिंग याने ट्रकमध्ये ग्लॅक्सो कंपनीतून 27 लाख 73 हजार रुपयांची औषधे लखनौला नेण्यासाठी भरली होती. हा ट्र्क 26 फेब्रुवारीलाच कंपनीतून निघाला होता. मात्र , 10 मार्च उजाडूनही तो लखनौला पोहोचला नसल्याचे लक्षात आल्यावर ग्लॅक्सो कंपनीच्या व्यवस्थापकांनी पोलिसात फिर्याद दिली. रामअवतारसिंग याने कंपनीत ट्रकचा म्हणून दिलेला क्रमांक हा प्रत्यक्षात मोटारसायकलचा तपासात असल्याचे निदर्शनास आले.

 
</text>
</doc>
