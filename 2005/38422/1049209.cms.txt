<doc>
<docno>1049209.cms.txt</docno>
<text>
 
महाराष्ट्र
यशवंतराव चव्हाण केंदाचे नाशिकमध्ये उद्घाटन
[ Friday, March 11, 2005  09:28:29 pm]


म. टा. प्रतिनिधी

नाशिक : यशवंतराव चव्हाण यांच्या मनातला महाराष्ट्र घडविण्यासाठी आवश्यक कार्यकर्ता तयार व्हावा या हेतूने अस्तित्वात आलेल्या यशवंतराव चव्हाण प्रतिष्ठानच्या नाशिक विभागीय केंदाचे उद्घाटन शनिवारी सकाळी अकरा वाजता येथिल कालिदास कलांमदिरात केंदिय कृषीमंत्री शरद पवार यांच्या हस्ते होत आहे.

या केंदाचे अध्यक्ष वनाधिपती विनायकदादा पाटील ' मटा ' शी बोलताना म्हणाले की, दुर्लक्षितांचे किमान शिक्षण, दुर्लक्षितांचे आरोग्य आणि दुर्लक्षित जमिनी या मुख्य त्रिसुत्रीतून या केंदाची वाटचाल होणार आहे. तसंच शेतकऱ्यांचं आणि शेतीविषयक लिखाण यांनाही या माध्यमातून चालना देण्याचाही प्रतिष्ठानचा प्रयत्न राहणार आहे. '

या उद्घाटन सोहोळ्यानिमित्त ना. धों. महानोर यांच्या ' जगाला प्रेम अर्पावे ' या कविता संग्रहाचे प्रकाशनही पवार यांच्याहस्ते करण्यात येणार आहे. कालिदास कलामंदीरात होणाऱ्या या कार्यक्रमास नाशिकचे पालकमंत्री छगन भुजबळ आणि महापौर बाळासाहेब सानप उपस्थित राहणार आहेत.

मराठवाडा पूर्णवाद परिषद

डॉ. रामचंद नेरकर यांच्या पूर्णवादावर सातवे अधिवेशन, प्रसाद मंगल कार्यालय, स. 8:30 ते रात्रौ. 11 वा. होईल. तसेच इंदिरानगर, राजीवनगर, राणेनगर परिसरातील नागरीक गुढीपाडव्यानिमित्ताने काढावयाच्या स्वागत यात्रेच्या नियोजनासंदर्भात बैठक, मोदकेश्वर मंदिर येथे सकाळी 9 वाजता जमतील.

 
</text>
</doc>
