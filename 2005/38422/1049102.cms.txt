<doc>
<docno>1049102.cms.txt</docno>
<text>
 
लेख: आयफेल टॉवर
रंगकर्मी पोलिस कमिशनर
[ Friday, March 11, 2005  08:19:28 pm]


विविध भूमिका साकारताना हे ब्लेअर रंगमंचावर अत्यंत सहजतेने वावरायचे, आज पोलिस कमिशनर म्हणून वावरतानाही ते तितकेच सरावलेले आहेत. फेब्रुवारीच्या आरंभी लंडनच्या पोलिस कमिशनरपदी आरूढ झालेले सर इयन ब्लेअर यांचा भूतकाळ चांगलाच ' रंगीत ' आहे. ऑक्सफर्ड विद्यापीठातील रंगकमीर् ते पोलिस कमिशनर हा त्यांचा प्रवास अनेकांना विस्मयचकित करणारा आहे.

तरुणपणी कानांच्या खाली रुळलेले केस व दाढी वागवत रंगभूमीत रमलेल्या ब्लेअर यांनी ऑक्सफर्डमधील नाट्यमहोत्सव चांगलेच गाजवले. डब्ल्यु. एच. ऑडन व स्पाइक मिलिगन यांच्यासारख्या कलावंतांसह काम केले व मेल स्मिथसारख्या नंतर टीव्हीवर गाजलेल्या अभिनेत्याशी महोत्सवात स्पर्धाही केली. आपल्या कॉलेजच्या नाट्यमंडळाचे अध्यक्षपद त्यांनी भूषवले. त्यांच्या काहीशा कृत्रिम वाटणाऱ्या विशिष्ट शैलीतील अभिनयावर समीक्षकांनी बोटही ठेवले. नंतर दिग्दर्शक म्हणूनही त्यांची कारकीर्द गाजली व समीक्षकांनीही त्यांचे कौतुक केले. वगीर्य प्रवृत्ती, समलैंगिकता व मानवी स्वभावांचे दर्शन घडवणारी नाटके त्यांनी दिग्दर्शक म्हणून सादर केली.

एका नाट्यस्पधेर्त स्मिथने त्यांना मागे टाकत बक्षीस पटकावल्यावर मात्र, ब्लेअर यांना दुसऱ्या करियरची गरज वाटू लागली व ते कॉन्स्टेबल म्हणून पोलिस दलात रुजू झाले. सोहोमधील गल्ल्यांमध्ये गस्त घालणारा तरुण पोलिस कॉन्स्टेबल वयाच्या 51 व्या वषीर् पोलिस कमिशनर झाला. पोलिस कमिशनरची भूमिकाही ते इतक्या खुबीने वठवतात की आज ' राजकीयदृष्ट्या परिपक्व ' पोलिस कमिशनर असा त्यांचा उल्लेख केला जातो.

 
</text>
</doc>
