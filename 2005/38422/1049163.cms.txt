<doc>
<docno>1049163.cms.txt</docno>
<text>
 
अर्थव्यवहार
लग्नकार्याचा विमा
[ Friday, March 11, 2005  08:47:51 pm]


विमा व्यवसायात खाजगी कंपन्या आल्यापासून या उद्योगातील स्पधेर्ला ऊत आलेला आहे. प्रत्येक कंपनी आपापला धंदा वाढवण्यासाठी नवनवीन विमा योजना सुरू करीत आहे. ग्राहकाच्या नेमक्या गरजा ओळखून सुरू केलेल्या योजना नेहमीच यशस्वी होतात. त्यातलीच एक नवी योजना म्हणजे लग्नकार्याचा विमा.

लग्नकार्य ठरवीत असताना संभाव्य धोक्यांचा किंवा अडचणींचा सहसा कोणी विचार करीत नाही. त्याबद्दल विमा पॉलिसी घेण्याचा विचार तर अभदच समजला जाईल! पण भावना बाजूला ठेवून व्यावहारिकदृष्ट्या विचार केल्यास अशा प्रकारचा विमा उतरविण्यात गैर काहीही नाही, हे सहज पटण्यासारखे आहे. हा विचार घेऊनच ' बजाज अलायन्झ ' या खाजगी विमा कंपनीने अशी विमा योजना (पॉलिसी) सुरू केलेली आहे.

' बजाज अलायन्झ ' च्या लग्नकार्य विमा योजनेअंतर्गत 3,660 रुपयांपासून 14,221 रुपयांपर्यंतच्या हप्त्यांवर तुम्हाला दोन ते आठ लाख रुपयांचा विमा उतरविता येतो. बऱ्याच वेळा आगीमुळे वधू किंवा वराला अपघात झाल्यास किंवा जवळच्या नातेवाईकाला तातडीच्या उपचारासाठी इस्पितळात भरती करावे लागल्यास लग्न रद्द करावे लागते किंवा पुढे ढकलावे लागते. अशा वेळी केलेला लाखो रुपयांचा खर्च वाया जातो. पत्रिका छापण्यापासून लग्नाकार्यासाठी हॉल ठरविण्यापर्यंत सगळा खर्च पुन्हा करावा लागतो व तो प्रत्येक मध्यमवगीर्याला शक्य होतोच असे नाही. अशा वेळी असा विमा अत्यंत उपयुक्त ठरतो.

अशी दुदैर्वी घटना लग्न ठरलेल्या दिवसाआधी एक आठवड्याच्या आत घडल्यास विमा कंपनी तुमचा फुकट गेलेला खर्च भरून देते. यात पत्रिका पुन्हा छापण्याच्या खर्चापासून मालमत्तेचे वगैरे झालेले नुकसान भरून मिळतेे. विमा पॉलिसीची मुदत लग्नकार्याला एक आठवडा असताना सुरू होते व कार्य संपले की पूर्ण होते. लग्नघरांवर दरोडा पडला तर मात्र ही मुदत लग्नकार्यानंतर एक दिवसापर्यंतच असते. अशा प्रकारे विम्याची मिळालेली रक्कम दुसऱ्यांदा लग्नकार्याची तयारी करताना अत्यंत उपयोगी ठरते.

वाईट चिंतू नये हे जरी खरे असले तरीही बऱ्याच वेळा अशा प्रकारच्या घटना घडताना आपण पाहतो. आपल्या लाडक्या मुलाच्या किंवा मुलीच्या लग्नासाठी आपण आपले सर्वस्व पणाला लावून तयारी केलेली असते. त्यामुळे असे काही अघटित घडलेच तर पुन्हा लग्नाची तयारी तेवढ्याच उत्साहाने करणे शक्य व्हावे म्हणून अशी विमा पॉलिसी घेण्यात गैर काहीही नाही. तरीही भारतातील लोकांची मनोवृत्ती पाहता अशी विमा योजना कितपत यशस्वी होईल हे आताच सांगणे कठीण आहे.

प्रा. वा. ह. कोप्पर

 
</text>
</doc>
