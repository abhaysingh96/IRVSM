<doc>
<docno>1049199.cms.txt</docno>
<text>
 
देश-विदेश
झारखंडातही राष्ट्रपती राजवट लागू करण्याचा केंदाचा डाव
[ Friday, March 11, 2005  09:21:07 pm]


म. टा. विशेष प्रतिनिधी

नवी दिल्ली : केंद सरकार झारखंडात सोरेन यांच्या अल्पमतातील सरकारला वैधता मिळवून देऊ इच्छिते आणि त्यात यश न मिळाल्यास तिथेही राष्ट्रपती राजवट लादण्याचा केंदाचा डाव आहे, असा आरोप लोकसभेत विरोधकांनी शुक्रवारी केला. मात्र, राज्यातल्या घटनांशी केंद सरकारचा संबंध नाही, असा खुलासा करीत सरकारने झारखंड प्रकरणी कानांवर हात ठेवले.

हंगामी अध्यक्षांच्या अधिकारावरून झारखंड विधानसभा दोनदा तहकूब झाल्याचे वृत्त समजताच भाजपसह ' रालोआ ' च्या सदस्यांनी लोकसभेत प्रचंड गदारोळ केला. अध्यक्षांनी 15 मिनिटे कामकाज तहकूब केले. त्यानंतर मात्र, विषयाचे गांभीर्य लक्षात घेऊन अध्यक्षांनी चचेर्ला अनुमती दिली.

भाजपचे विजयकुमार मल्होत्रा म्हणाले की, सोरेन यांच्या अल्पमताच्या सरकारला वैधता देणे अन्यथा झारखंडात राष्ट्रपती राजवट लादणे, असा केंद सरकारचा इरादा आहे. या योजनेत पंतप्रधान मनमोहन सिंग व सोनिया गांधीही सामील असल्याचा आरोप त्यांनी केला. गोव्यात हंगामी अध्यक्ष विश्वासदर्शक ठरावाचे संचलन करू शकतो मग झारखंडात का नाही, असा सवालही मल्होत्रांनी उपस्थित केला.

संयुक्त जनता दलाचे प्रभुनाथ सिंग, बिजु जनता दलाचे ब्रजकिशोर त्रिपाठी, शिवसेनेचे अनंत गिते, तेलगु देसमचे येरन नायडू आदींनी झारखंडात राष्ट्रपती राजवट लादण्याचाच सरकारचा डाव असल्याचा आरोप केला. भारताच्या संघराज्य व्यवस्थेवरच हा आघात असल्याची टीका समाजवादी पक्षाचे मोहनसिंग यांनी केली. बसपचे ब्रजेश पाठक हे सोरेन यांचे समर्थन करीत म्हणाले की, एक आदिवासी राज्याचा मुख्यमंत्री झाल्याचे सवर्णांना सहन न झाल्याने हे आकांडतांडव सुरू आहे. डाव्या आघाडीचे रूपचंद पाल व गुरुदास दासगुप्तांनीही झारखंडात सुरू असलेल्या घटनाक्रमावर नाराजी व्यक्त केली. दासगुप्ता म्हणाले की, झारखंडात दोन्ही बाजूंनी सुरू असलेल्या सत्तेच्या खेळाला आमची अनुमती नाही. अपक्ष आमदारांचे अपहरण करून त्यांना राजस्थानमध्ये डांबून ठेवणे निषेधार्ह असल्याची टीका पाल यांनी केली.

विरोधकांच्या हल्ल्याला सरकारतफेर् उत्तर देताना संरक्षणमंत्री प्रणव मुखजीर् म्हणाले की, राज्यघटनेने संसद व विधिमंडळाचे अधिकारक्षेत्र ठरवून दिले आहे. अशा चचेर्त भाग घेण्याचीही माझी इच्छा नाही, कारण हा पूर्णत: झारखंड विधानसभेच्या अखत्यारीतला विषय आहे. मात्र, अनेक सदस्यांनी केंद सरकारवर या संदर्भात हेत्वारोप केल्यामुळे मला बोलावे लागते आहे. केंद सरकारचा झारखंडात घडणाऱ्या घटनांशी काही संबंध नाही, असे मुखजीर्ंनी स्पष्ट केले.

 
</text>
</doc>
