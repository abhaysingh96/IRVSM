<doc>
<docno>1049168.cms.txt</docno>
<text>
 
अर्थव्यवहार
छोट्या शहरांतही येतोय रिटेल बूम!
[ Friday, March 11, 2005  08:49:01 pm]


वृत्तसंस्था

नवी दिल्ली : रिटेल किंवा किरकोळ विक्रीच्या क्षेत्रात परकीय थेट गुंतवणुकीला परवानगी देण्याचा विचार केंदीय अर्थमंत्री पी. चिदंबरम यांनी आथिर्क आढव्यात आणि बजेटमध्येही बोलून दाखवला होता. या रिटेल गुंतवणुकीचा फायदा विशेषत: छोट्या शहरांना होऊ शकतो. केंद सरकारने विचारांना कृतीची चालना दिल्यास येत्या दोन-तीन वर्षांत अडीच हजार कोटींची गुंतवणूक छोट्या शहरांमध्ये होण्याची चिन्हे आहेत.

एका कन्सल्टन्सी कंपनीने केलेल्या पाहणीनुसार , 2010 पर्यंत देशातील रिटेल क्षेत्रात 20 हजार कोटींची गुंतवणूक अपेक्षित आहेत. रिटेल साखळीसाठी आवश्यक पायाभूत सुविधा छोट्या शहरांमध्येही निर्माण होत आहेत. दहा लाखांपेक्षा कमी लोकवस्ती असलेल्या शहरांना या गुंतवणुकीचा फायदा होऊ शकतो. सुरत, लखनऊ, नाशिक, इंदूर, बडोदा, डेहराडून, भोपाळ, भुवनेश्वर या शहरांमध्ये रिटेल साखळी निर्माण होण्यासाठी अनुकूल वातावरण आहे. सध्या देशात रिटेल बाजारपेठ पाच टक्क्यांनी वाढत आहे, मात्र उपरोल्लेखित शहरांतील लोकांची मागणी आणि खरेदीशक्ती पाहता तेथे 20 ते 25 टक्क्यांनी रिटेल बाजारपेठ वाढणार आहे. बहुतेक शहरांमध्ये जमिनीच्या किमती अजूनही वाजवी आहेत. तसेच तेथे विविध ब्रँड्सविषयी जागरुकताही वाढीस लागल्याचे आढळून आले आहे.

देशातल्या 14 प्रमुख शहरांमध्ये 2006 मध्ये 90 च्या आसपास शॉपिंग मॉल्स उभे राहतील, असाही अंदाज वर्तवण्यात आला आहे. राजधानी दिल्ली आणि परिसर, मुंबई, बंगलोर, हैदराबाद, पुणे या शहरांत हा ' मॉल बूम ' दिसून येत आहे.

 
</text>
</doc>
