<doc>
<docno>1048186.cms.txt</docno>
<text>
 
महामुंबई
बेस्टचा संप
[ Friday, March 11, 2005  12:09:50 am]


म. टा. प्रतिनिधी

मुंबई : बारावीच्या परीक्षा सुरू असताना विद्यार्थ्यांबरोबरच सर्व मुंबईकरांना वेठीस धरीत बेस्ट कामगार कर्मचारी संघटनेने दिलेल्या हाकेला प्रतिसाद देऊन गुरुवारी मध्यरात्रीपासून ' बेस्ट ' चे कर्मचारी बेमुदत संपावर गेले आहेत. संपाला तोंड देण्यासाठी खासगी वाहनांना प्रवासी वाहतूक करण्याची परवानगी देण्यात आली आहे. संपाचा बेस्टच्या वाहतुकीवर परिणाम होण्याची शक्यता असली, तरी मुंबईतील वीजपुरवठा सुरळीत राहील, असे प्रशासनाच्या वतीने स्पष्ट करण्यात आले आहे.

बेस्ट उपक्रमातील कर्मचाऱ्यांच्या वेतन आणि अन्य आथिर्क मागण्यांवर कृती समिती आणि प्रशासनात तोडगा न निघाल्याने संप होणार हे स्पष्टच होते. कृती समितीतफेर् गुरुवारी कामगार मैदानावर आयोजित सभेत सपंावर शिक्कामोर्तब करण्यात आले. मागण्या मान्य होईपर्यंत आंदोलन सुरूच राहील, असे शरद राव यांनी सांगितले.

संपाला तोंड देण्यासाठी बेस्ट प्रशासनानेही तयारी केली आहे. ' खाजगी वाहनांना प्रवासी वाहतूक करण्याची परवानगी द्यावी, ही प्रशासनाची विनंती राज्य सरकारने मान्य केली आहे. एसटी महामंडळही काही गाड्या उपलब्ध करून देणार आहे, अशी माहिती ' बेस्ट ' चे महाव्यवस्थापक स्वाधीन क्षत्रिय यांनी दिली. संपाविरोधात प्रशासनाने औद्योगिक न्यायालयात धाव घेतली होती. त्यावर न्यायालयाने हा संप बेकायदा ठरवला आहे, असेही ते म्हणाले. संपात सहभागी होणाऱ्या कर्मचाऱ्यांवर कारवाई करणार का, या प्रश्ानवर ' कारवाईचे नंतर बघू ', असे मोघम उत्तर क्षत्रिय यांनी दिले. संपामुळे सावधगिरीचा उपाय म्हणून आणि बसचे नुकसान टाळण्यासाठी बहुसंख्य बसेसवर जाळ्या बसावण्यात आल्या आहेत.

काही महिन्यांपासून आथिर्क मागण्यांबाबत प्रशासन आणि संघटनांमध्ये वाटाघाटी सुरू होत्या. परंतु, त्या प्रत्येक वेळेस असफल ठरल्या. बुधवारी बेस्ट समितीचे अध्यक्ष आशिष चेंबूरकर यांच्या उपस्थितीत झालेल्या बैठकीतही कोणताही मार्ग निघाला नव्हता.

 
</text>
</doc>
