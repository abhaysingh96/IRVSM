<doc>
<docno>1049126.cms.txt</docno>
<text>
 
क्रीडा
204 धावांच्या पिछाडीनंतर पाकिस्तान 6 बाद 257
[ Friday, March 11, 2005  08:30:46 pm]


मोहाली : पहिल्या कसोटी सामन्यात गांगुलीचा भारतीय संघ विजयाच्या मार्गावर आहे. 516 धावसंख्या उभारणाऱ्या भारताने 204 धावांची आघाडी घेतली व चौथ्या दिवसअखेरीस पाकिस्तानने 6 बाद 257 अशी मजल मारली. बालाजीने सहापैकी तीन गडी बाद केले व पुनरागमनाच्या कसोटीत आठ मोहरे टिपण्याचा पराक्रम केला आहे.

204 धावांच्या पिछाडीनंतर पाकिस्तानची 3 बाद 10 अशी बिकट अवस्था झाली होती. कर्णधार इंझमाम उल हक, युसुफ योहाना या अनुभवी जोडीने चौथ्या विकेटसाठी शतकी भागी रचून डाव सावरण्याचा आटोकाट प्रयत्न केला. इंझमाम आपले 21 कसोटी शतक झळकावणार अशीच चिन्हे दिसत होती पण चहापानाच्या सुमारास अनिल कंुबळेच्या फिरकीवर तो पायचीत झाला, कंुबळेचा चेंडू खाली राहिला व पॅडवर आदळला. ऑस्ट्रेलियन पंच डॅरील हार्पर यांनी त्याला पायचीत दिले, दोन्ही डावात कंुबळेनेच इंझमामला पायचीत पकडले. 105 चेंडूत त्याने एक षटकार आणि दहा चौकारांनिशी 86 धावा फटकावल्या. ड्राईव्हचे छान फटके त्याने लगावले.

योहानासह त्याने शतकी भागी केली, योहानाने ड्राईव्ह, फ्लिकचे छान फटके लगावत अर्धशतकी मजल मारली पण कंुबळेनेच त्याचा त्रिफळा उडविला. डझनभर चौकारांनिशी योहानाने 145 चंेंडूना सामोरे जात 69 धावा फटकावल्या. पहिल्या डावात 91 धावा काढणाऱ्या डावखुऱ्या असीम कमालला कंुबळेच्या गोलंदाजीवर राहुल दविडने दोनदा जंीवदान दिले पण 87 चेंडूत एक षटकार आणि सहा चौकारांसह 48 धावा फटकावणाऱ्या असीम कमालला बालाजीने पायचीत पकडले. दुसऱ्या बाजूला अब्दुल रझाक 22 तर यष्टीरक्षक कामरान अकमल 9 धावांवर खेळत होते.

पाकची सुरूवात डळमळीत झाली, बालाजीने तौफिक उमरचा चार धावांवर झेल पकडला तर युुनुस खानची एक धावेवर उजवी यष्टी त्याने उखडून टाकली. पठाणने सलमान बटला यष्टीरक्षक कातिर्ककरवी झेलबाद केले. सलमानने अवघ्या पाच धावा केल्या.

त्याआधी भारताने आपल्या पहिल्या डावात 516 धावा केल्या. लक्ष्मणने 58 धावा केल्या तर बालाजीने फटकेबाज 31 धावा तडकावल्या. लेगस्पिनर कनेरियाने सहा बळी टिपले.

धावफलक

पाकिस्तान पहिला डाव : 312.

भारत पहिला डाव : गौतम गंभीर - झ्े. नावेद गो. कनेरिया 41, वीरेंदर सेहवाग - झे. योहाना गो. रझाक 173, राहुल दविड -झे. कमाल गो. सामी 50, सचिन तेंडुलकर - झे. कमाल गो. नावेद 94, सौरभ गांगुली - झे. बट गो. कनेरिया 21, लक्ष्मण - त्रि. गो. कनेरिया 58, दिनेश कातिर्क - झे. नावेद गो. सामी 6, इरफान पठाण - यष्टीचीत अकमल गो. कनेरिया 13, लक्ष्मीपती बालाजी - झे. अकमल गो. कनेरिया 31, अनिल कंुबळे -नाबाद 1, झहीर खान - झे. व गो. कनेरिया 0, अवांतर - 28 बाय 1, लेगबाईज 5, वाईड 1, नोबॉल 21 एकूण - 147.4 षटकात 516.

गडी बाद होण्याचा क्रम : 1-113, 2-216, 3-334, 4-381, 5-417, 6-444, 7-465, 8-507, 9-516.

गोलंदाजी : सामी 36-6-120-2, नावेद 32-1-133-1, रझाक 26-1-107-1, कनेरिया 53.4-12-150-6.

पाकिस्तान दुसरा डाव : सलमान बट - झे. अकमल गा. पठाण 5, तौफिक उमर - झे. व गो. बालाजी 4, युनुस खान - त्रि. गो. बालाजी 1, युसुफ योहाना - त्रि. गो. कंुबळे 69, इंझमाम उल हक - पायचीत गो. कंुबळे 86, असीम कमाल - पायचीत गो.बालाजी 48, अब्दुल रझाक -खेळत आहे 22, कामरान अकमल - खेळत आहे 9, अवांतर - 14 बाईज 2, लेगबाईज 10, वाईड 1, नोबॉल 1 एकूण - 74 षटकात 6 बाद 257.

गडी बाद होण्याचा क्रम : 1-6, 2-10, 3-10, 4-149, 5-193, 6-243.

गोलंदाजी : बालाजी 17-3-67-3, पठाण 14-3-45-1, कंुबळे 24-4-76-2, झहीर खान 12-0-45-0, तेंडुलकर 3-0- 12-0.

 
</text>
</doc>
