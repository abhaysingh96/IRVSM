<doc>
<docno>1049176.cms.txt</docno>
<text>
 
लेख
 न झेपणाऱ्या औषधांचा प्रश्न!
[ Friday, March 11, 2005  08:51:23 pm]


केंदात आघाडी सरकार स्थापन झाल्यानंतर रसायन व खते मंत्री रामविलास पासवान यांनी एक महत्त्वाचा धोरणात्मक निर्णय तडीस नेण्याचा संकल्प केला होता. त्यानुसार अधिकाधिक जीवनावश्यक औषधांना ' ड्रग प्राईस कंट्रोल ऑर्डर ' च्या अधिकार कक्षेत आणणे, मोठ्या नफ्याच्या वर्गवारीत असलेल्या, परंतु सर्वसामान्य श्रेणीत मोडणाऱ्या काही औषधांच्या किमतीवर नियंत्रण आणणे, या त्यांच्या घोषणांचे सर्वत्र स्वागत झाले होते. औषधांच्या किमती ठरविण्यात सरकारचा हस्तक्षेप असता कामा नये, ही बड्या औषध उत्पादकांची घमेंड त्यामुळे कमी होण्यास मदत होणार होती. मात्र तसे घडलेले नाही.

जीवनावश्यक वस्तू कायदा 1955 अन्वये देशभरातील औषधांच्या किमतीवर नियंत्रण ठेवण्यासाठी केंद सरकार ' ड्रग प्राईस कंट्रोल ऑर्डर ' द्वारे कारवाई करू शकते. त्यामुळे अशा ऑर्डरनुसार झालेली वर्गवारीतील औषधे रास्त किमतींना विकण्याचे कायदेशीर बंधन कंपन्यांवर आले होते. यासंदर्भात केंद सरकारने नियुक्त केलेल्या हाथी समितीच्या 74 सालातील अहवालातील शिफारशीनुसार 79 साली झालेल्या ड्रग प्राईस कंट्रोल ऑर्डरमध्ये 370 प्रकारच्या औषधांचा समावेश होता.

केळकर समितीच्या 1984 च्या अहवालातील शिफारशीनुसार व 86 च्या औषध धोरणानुसार 87 साली निघालेल्या ड्रग प्राईस कंट्रोल ऑर्डरमधील औषधांची संख्या घटून ती 142 झाली. याबाबत बराच वादविवाद झाल्यानंतर केंदीय आरोग्य व समाजकल्याण खात्याने या यादीतील जीवनावश्यक औषधांची संख्या 279 करण्याचा निर्णय 96 साली घेतला. त्यानंतर दरवषीर् त्याचा आढावा घेतला जात असे. सध्या या यादीतील औषधांची संख्या 400 च्या घरात गेली आहे.

नेमकी इथेच माशी शिंकली आणि हे प्रकरण बड्या औषध कंपन्यांनी 2003 साली सुप्रीम कोर्टात नेले. ते प्रकरण सध्या न्यायप्रविष्ट झाल्याने व्यापक समाजहितासाठी असलेल्या ड्रग प्राईस कंट्रोल ऑर्डरच्या अंमलबजावणीत काही अडथळे आले आहेत. सध्याच्या जीवनावश्यक औषधांच्या यादीत सर्वसामान्यांना भेडसावणाऱ्या व सार्वत्रिक आजार व त्यावरील उपचारांच्या औषधांचा समावेश नाही.

या प्रश्नाची कोंडी फोडण्यासाठी पासवान यांनी औषध कंपन्यांशी संवाद सुरू केला. औषधांच्या दराबाबत उत्पादक कंपन्यांनी काही पथ्ये पाळली, तर सरकारला अशा स्वरूपाचे अधिक नियंत्रण आणण्याची गरज भासणार नाही, असे औषध उत्पादकांना त्यांनी एका बैठकीत बजावले होते. दुसरीकडे औषध निमिर्तीसाठी लागणाऱ्या संशोधन व विकास कार्यासाठी कंपन्यांनी खूप मोठी रक्कम खर्च करावी लागत असल्याने, या कंपन्यांना औषध उत्पादनांच्या विक्रीपोटी मिळणाऱ्या मोठ्या नफ्याबाबत ओरड करण्याचे काहीच कारण नाही, असे या कंपन्यांचे म्हणणे आहे.

औैषधांच्या उत्पादनासाठी कारखान्यात लागणारा प्रत्यक्ष खर्च आणि ते औषध विविध विक्री साखळीच्या माध्यमातून रुग्णांच्या हातात जाण्यापर्यंतच्या प्रवासात किती नफा असावा यास धरबंद नाही. काही औषधे तर निमिर्ती मूल्यापेक्षा 100 ते 400 पट अधिक किमतीने ग्राहकांच्या हातात पडते. याचा तपशील देण्यास औषध कंपन्यांची लॉबी सरकारला स्पष्ट नकार देत आहे.

देशातील औषधांच्या किमतीच्या धोरणाबाबतचा घोळ कायम आहे. प्रदीर्घ काळापासून ड्रग प्राईस कंट्रोल ऑर्डर अस्तित्वात असली, तरी त्याचा फायदा होताना दिसत नाही. यासंबंधीच्या ऑर्डरमधील काही त्रुटींचा फायदा उचलण्याचे तंत्र बड्या औषध कंपन्यांनी हस्तगत केले आहे. तर काही औषध कंपन्यांनी नॅशनल फार्मास्युटिकल प्राईसिंग अॅथॉरिटीशी असहकार करण्याचे धोरण अवलंबिले आहे. या प्रश्नाची कोंडी काही फुटत नाही.

सर्वसामान्य औषधाच्या वर्गवारीत मोडल्या जाणाऱ्या एका औषधाच्या किमतीचे उदाहरण द्यायचे झाल्यास, एका औैषधाच्या दहा गोळ्यांची किंमत ठोक बाजारात एक रुपया 20 पैसे आहे. तेच औषध केमिस्ट दुकानातून कमाल किरकोळ किमतीच्या (एम.आर.पी) नावाखाली ग्राहकांना तीस रु.ना विकले जाते. यात होणाऱ्या कमिशनच्या व्यवहारात ते औषध लिहून देणाऱ्या डॉक्टरांचा वाटा असतो, असा काही ग्राहक संघटनांचा आरोप आहे.

बिहारच्या निवडणुका झाल्यावर जाहीर झालेल्या निकालात पासवान हे किंगमेकरच्या भूमिकेत वावरत आहेत. एका बिहारच्या राजकारणासाठी खल करण्यात वेळ घालवण्यापेक्षा आपण सहा महिन्यांपूवीर् केंदीय मंत्री म्हणून केलेल्या संकल्पाच्यापूतीर्साठी ते शब्दाला जागले तर लक्षावधी हवालदिल ग्राहक त्यांना दुवा देतील.

समीर मणियार

 
</text>
</doc>
