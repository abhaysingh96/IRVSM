<doc>
<docno>1049222.cms.txt</docno>
<text>
 
महामुंबई
भोसलेंसाठी शुक्रवारीही 'समर्थकां'ची गर्दी
[ Friday, March 11, 2005  09:40:27 pm]


म. टा. प्रतिनिधी

मुंबई : घाटकोपर बॉम्बस्फोटातील आरोपी ख्वाजा युनूस गायब झाल्याप्रकरणी अटकेत असलेले घाटकोपर युनिटचे वरिष्ठ पोलिस निरीक्षक प्रफुल्ल भोसले आणि त्यांच्या तीन सहकाऱ्यांना पाठिंबा दर्शविण्यासाठी शुक्रवारी विक्रोळी कोर्टाबाहेर तुडुंब गदीर् झाली होती. गदीर्ला थोपवण्यासाठी कोर्टाच्या आवाराभोवती बांबूंचे कुंपण तयार करण्यात आले होते.

याआधी नऊ मार्च रोजी या अधिकाऱ्यांना कोर्टात आणले होते, तेव्हा राज्य गुन्हे अन्वेषण विभागाच्या (सीआयडी) गाड्यांना अक्षरक्ष: घेराव घालण्यात आला होता. त्यामुळे जवळपास दहा ते पंधरा मिनिटे या अधिकाऱ्यांना गाडीच्या खाली उतरविण्यात आले नव्हते. या पार्श्वभूमीवर शुक्रवारी या परिसरात कडेकोट बंदोबस्त ठेवण्यात आला होता. सीआयडीच्या अधिकाऱ्यांनी सकाळी साडेदहाला भोसले यांच्यासह राजाराम व्हनमाने, हेमंत देसाई आणि अशोक खोत या अधिकाऱ्यांना न्यायालयात आणले. ते कोर्टाच्या आवारात शिरत असतानाच ' प्रफुल्ल भोसले आगे बढो, हम तुम्हारे साथ है ' तसेच ' अतिरेक्यांना मदत करणार की पोलिसांना ' अशाप्रकारच्या घोषणांना परिसर दणाणून सोडण्यात आला. पोलिस कुटुंबियांतील महिलांच्या भावनिक घोषणा अनेकांचे लक्ष वेधून घेणाऱ्या होत्या. स्थानिक मंडळांचे कार्यकतेर्े, व्यापारी आणि शिवसैनिकांची गदीर् तर होतीच. शिवाय पोलिस दलात कार्यरत असलेले आणि निवृत्त झालेले अधिकारीही मोठ्या संख्येने उपस्थित होते.

दरम्यान, विश्व हिंदू परिषदेच्या कार्यर्कत्यांनी शुक्रवारी भोसले यांच्या मुलुंड येथील निवासस्थानी जाऊन त्यांच्या कुटुंबियांची भेट घेतली. ' स्वत:च्या जिवाचीही पर्वा न करता लढणाऱ्या या पोलिसांच्या आणि त्यांच्या कुटुंबियांच्या पाठीशी आम्ही आहोत ,' अशा शब्दांत या कार्यर्कत्यांनी त्यांना समर्थन दर्शविले.

 
</text>
</doc>
