<doc>
<docno>1037017.cms.txt</docno>
<text>
 
महाराष्ट्र
कचरा नव्हे, हे तर सोनं...
[ Tuesday, March 01, 2005  04:04:27 pm]


मुंबई टाइम्स टीम

ठाणे : ' नमस्कार मी सुशीला, अनाडीबाई... मला माईकवर बोलण्याची सवय नाही, म्हणून भीती वाटते. मला सांभाळून घ्या. आपल्या घरात दररोज कचरा निघतो. तुमच्या आया नाहीतर तुम्ही तो रोडवर लांबूनच हात वर करून फेकून देता. मग तो कचरा कंुडीत पडो नाही तर बाजूला पडो. आमच्यासारख्या कचरा उचलण्याऱ्या बायांना त्याला दररोज सामोर जावं लागतं. तुम्ही जो कचरा कंुडीच्या आजुबाजूला टाकता, त्यात ओला अन सुका कचरा असतो. त्यामुळे तो काढताना हात भरतो, घाण वास येतो. आम्ही माणसंचं आहो. तुम्ही जो कचरा टाकता तो वेगवेगळा करून टाकला तर त्यांच्यापासून लय फायदा हाय. दुधाच्या पिशवीला 20 ते 30 रुपये भाव मिळतो. असं म्हणताचं सगळ्या मुलांच्या चेहऱ्यांवरचे भाव बदलले. ते पाहून काही चुकलं का, असा भाव चेहऱ्यावर आणून सुशीलाबाई बोलणं सुरूच ठेवतात.

प्लॉस्टिकच्या पिशव्या, चार ते पाच रुपये, चॉकलेटचे पेपर सहा ते आठ रुपये आणि बाटल्या, तुम्ही त्याला बिसलरी म्हणता तीदहा ते बारा रुपये भावात विकल्या जातात. तेव्हा प्लास्टिकचा कचरा आणि ओला कचरा वेगवेगळा टाकून आम्हाला सहकार्य करावं, यामुळे आपला परिसर स्वच्छ राहिल. स्त्री मुक्तीच्या लोकांनी आमची कदर केली म्हणून दोन वेळचं पोट भरतोय. आमच्यासाठी हा कचरा नाही सोनं होय.

हे भाषण आहे कचरा गोळा करणाऱ्या सुशीलाबाईंचं. सरस्वती सेकंडरीतील छोट्या दोस्तांसमोर केलेलं. स्त्री मुक्ती संघटना आणि जिज्ञासा संस्थेतफेर् विज्ञान जागृती दिनानिमित्त कचऱ्याची योग्य विल्हेवाट, व्यवस्थापन, त्यापासून मिळणारा रोजगार आणि पैसे यांची माहिती करून देणाऱ्या आगळ्यावेगळ्या कार्यक्रमांचं आयोजन सोमवारी क्रीडा सांस्कृतिक सभागृहात करण्यात.

सर्वसाधारण ठाण्यात दररोज 7 ते 8 टन कचरा जमा होतो. त्यात सुमारे 30 ते 40 टक्के कचरा हा प्लॉस्टिकचा असतो. महापालिका तो जमा करते. त्यात ओला आणि सुका अशा दोन्ही प्रकारचा कचरा असतो. म्हणून त्यापासून कोणतंही उत्पन्न होत नाही. त्यासाठी स्त्री मुक्ती संघटनाच्या महिला सेवक शहरातील प्रत्येक सोसायटीत जाऊन कचरा गोळा करून यामधून प्लॉस्टिकचा कचरा वेगळा करून दररोज 50 रुपये मिळवून पाच लाखांची उलाढाल करतात. अशाप्रकारे काम करणाऱ्या दोन हजार महिला सेवक आहेत. या उपक्रमांत एकूण 12 शाळा सहभागी झाल्या आहेत. प्रत्येक शाळेच्या आवारात एक ' धनलक्ष्मी ' कचराकुंड्या ठेवल्या आहेत.

या कार्यक्रमांनतर खगोल अभ्यासक दा. कृ. सोमण यांचं ' त्सुनामी

तांडव ? प्रलयाची शक्यता ' या विषयावर व्याख्यान झालं. विद्यार्थ्यांना त्सुनामीचा स्लाइड शो दाखवण्यात आला. या कार्यक्रमाला स्त्री मुक्ती संघटनेच्या संयोजिका सुलक्षणा महाजन, जिज्ञासा ट्रस्टचे विश्वस्त सुरेंद दिघे, तसंच सरस्वती शाळेच्या विश्वस्त मनिषा टिळक, नंदिनी बवेर् आदी उपस्थित होते.

 
</text>
</doc>
