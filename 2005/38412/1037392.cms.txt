<doc>
<docno>1037392.cms.txt</docno>
<text>
 
बहुतांची अंतरे
आत्मस्तुतीचा 'एक्सप्रेस वे'!
[ Tuesday, March 01, 2005  08:48:41 pm]


काही दिवसांपूवीर्च विधानसभेतील विरोधी पक्षनेते नारायण राणे यांनी आपल्या विधानसभेतील भाषणाचा गोषवारा शिवसेनाप्रमुखांच्या हस्ते षण्मुखानंद हॉलमध्ये पुस्तकरूपाने प्रसिद्ध केला होता. जुन्या काळी स्वातंत्र्य-सेनानी व ज्येष्ठ समाजवादी नेते दत्ता ताम्हणे यांनी आमदारकीच्या काळातील कामाचा अहवाल पुस्तकरूपाने जनतेसमोर ठेवण्याचा पायंडा पाडला होता. सादरीकरणात विनम्रता, प्रामाणिकपणा व साधेपणा असे.

अलीकडे प्रत्येक गोष्टीला बाजारीकरणाचे स्वरूप आले असल्याने एखाद्या राजकीय पक्षाने किंवा पुढाऱ्याने केलेल्या कामाची अवास्तव प्रसिद्धी करून राजकीय लाभ उठविण्याकडे कल आढळून येतो. भाजपच्या नितीन गडकरी यांनी, युतीच्या सत्ताकाळात सार्वजनिक बांधकाम खात्याचे मंत्री असताना बांधल्या गेलेल्या मुंबई-पुणे एक्स्प्रेस वे आणि मुंबईतील उड्डाणपुलांसंबंधी सचित्र माहिती देणारे व पंचतारांकित संस्कृतीला शोभेल असे पुस्तक अटल बिहारी वाजपेयी यांच्या हस्ते षण्मुखानंद हॉलमध्ये तुताऱ्या वाजवून प्रकाशित केले. प्रकाशन समारंभाचे थेट प्रक्षेपण दूरदर्शनच्या सहारा वाहिनीवरून प्रसारित केले गेले. याप्रसंगी झालेली भाषणे आत्मस्तुतीपर, विपर्यस्त आणि भाजपच्या ' फील-गुड ' प्रचाराची आठवण करून देणारी होती.

एक-दोन वक्त्यांनी तर मुंबई- पुणे एक्सप्रेस वेद्वारे नितीन गडकरी यांनी साऱ्या देशापुढे ' रस्त्याचे काम कसे करावे ' याचा मार्ग दाखवून दिल्याचे सांगितले. या पार्श्वभूमीवर कोकण रेल्वेचे विस्मयकारक काम चटकन डोळ्यासमोर उभे राहिले. ते स्वप्न प्रत्यक्षात आणणारे प्रा. मधु दंडवते, ई. श्ाीधरन व कोकण रेल्वेचे अधिकारी यांचा देश सदैव ऋणी राहील यात शंका नाही.

सुभाष गो. प्रधान, बदलापूर

 
</text>
</doc>
