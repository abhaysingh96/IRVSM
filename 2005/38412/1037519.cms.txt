<doc>
<docno>1037519.cms.txt</docno>
<text>
 
महाराष्ट्र
महाविद्यालयांना स्वायत्तता देण्याचे धोरण तळागाळातल्या विद्यार्थ्यांना जाचक
[ Tuesday, March 01, 2005  10:56:11 pm]


म. टा. वृत्तसेवा

धुळे : खाजगी अभियांत्रिकी आणि वैद्यकीय अभ्यासक्रमाच्या महाविद्यालयांच्या धतीर्वर राज्यात इतरही अभ्यासक्रमांच्या महाविद्यालयांना शैक्षणिक आणि आथिर्क स्वायत्तता बहाल करण्यात येणार आहे, अशी घोषणा अलीकडेच राज्याचे उच्च शिक्षणमंत्री सुरेश जैन यांनी केली होती. या पार्श्वभूमीवर महाविद्यालयांना स्वायत्तता बहाल करण्याचे राज्य शासनाचे धोरण म्हणजे दलित, आदिवासी आणि बहुजनांना नामांकित महाविद्यालयांमध्ये प्रवेश घेण्यापासून वंचित ठेवण्याचे कारस्थान असल्याची टीका प्राध्यापकांच्या पुक्टो संघटनेचे अध्यक्ष आणि माजी प्राचार्य बाबा हातेकर यांनी केली आहे.

अर्ज करा आणि स्वायत्त व्हा, हे सरकारी धोरण सवंग असून अशा महाविद्यालयांना केवळ अभ्यासक्रमाची रचना, प्राध्यापकांच्या नेमणुकांपासून सर्व निर्णय स्वतंत्रपणे घेण्याचे स्वातंत्र्य व सर्वाधिकार मिळणार आहेत, असे प्रा. बाबा हातेकर म्हणाले.

या निर्णयामुळे मोठ्या शहरातील सर्व सोईसुविधा व साधनांची उपलब्धता असणाऱ्या नामवंत महाविद्यालयांतून प्रवेश घेण्यापासून दलित, आदिवासी आणि बहुजनांना वंचित ठेवण्याचेचे हे कारस्थान आहे. कारण स्वायत्त महाविद्यालयांना शासन अनुदान देणार नाही. अनुदान न मिळाल्यामुळे विद्यालयाचा कोणताही खर्च परवडत नाही, अशी सबब दाखवून ही विद्यालये प्रचंड फी आकारतील. ती देण्यावाचून पर्याय नसलेल्या विद्यार्थ्यांसमोर पैसे कुठून आणायचे असा गंभीर प्रश्ान् उभा राहणार आहे. दलित, आदिवासी आणि गरीब बहुजनांना अशा महाविद्यालयात प्रवेशच घेता येणार नाही अशीच व्यवस्था महाविद्यालये रतील. तसेच गुणवत्तेच्या नावाने मागासवगीर्यांचे नोकरीतील आरक्षण नाकारुन भारतीय संविधानालाच आव्हान उभे करतील, अशी भीती त्यांनी व्यक्त केली.

 
</text>
</doc>
