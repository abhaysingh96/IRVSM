<doc>
<docno>1037364.cms.txt</docno>
<text>
 
अर्थव्यवहार
फुगा फुटला!
[ Tuesday, March 01, 2005  08:29:50 pm]


म. टा. बाजार प्रतिनिधी

मुंबई : पी. चिदंबरम यांनी सोमवारी सादर केलेल्या बजेटचा आनंदोत्सव मुंबई शेअर बाजारात मात्र मंगळवारीच संपुष्टात आला. अवाच्या सवाच्या वाढलेल्या शेअरभावांतून नफा कमावण्यासाठी दलालांनी आणि संस्थात्मक गुंतवणूकदारांनी तडाखेबंद विक्री केली आणि सेन्सेक्स 62.78 अंशांनी खाली आला. दिवसअखेरीस तो 6651.08 वर बंद झाला.

सेन्सेक्स सुरुवातीला उत्साहपूर्ण वातावरणात खुलला. मात्र त्यानंतर त्याला नफेखोरीचा फटका बसला. सोमवारी सेन्सेक्स 144 अंशांनी वर गेला होता. फार्मा आणि ग्राहकोपयोगीवस्तू ( एफएमसीजी) वगळता इतर सर्व शेअर्सना विक्रीचा फटका बसला. आयटी, बँकिंग, ऑइल, धातुनिमिर्ती या क्षेत्रांतील शेअर्सची मोठ्या प्रमाणात विक्री झाली. मात्र मंगळवारची घसरण अपेक्षित आणि शेअर बाजाराच्या पॅटर्नच्या चौकटीतली होती, असे काही दलालांनी सांगितले. कर रचनेचे सुसूत्रीकरण, कस्टम्स ड्युटीच्या कमाल दरांमध्ये घट, ग्रामीण विद्युतीकरण आणि पायाभूत सुविधांसाठी तरतुदी आदि प्रस्तावांमुळे अर्थव्यवस्थेत ऊजिर्तावस्था आली असून, त्याचे पडसाद शेअर बाजारातही उमटतील अशी आशा या दलालांनी व्यक्त केली.

 
</text>
</doc>
