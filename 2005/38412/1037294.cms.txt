<doc>
<docno>1037294.cms.txt</docno>
<text>
 
महाराष्ट्र
शालिनीताईंचे घुमजाव
[ Tuesday, March 01, 2005  07:41:31 pm]


म. टा. वृत्तसेवा

कराड : सातारा जिल्ह्यातील 21 टी. एम. सी. पाणी मराठवाड्याला वळवण्याच्या निर्णयाविरोधात गेली पाच वषेर् सातत्याने आवाज उठवणाऱ्या आमदार शालिनीताई पाटील यांनी अचानक आपली भूमिका बदलल्याने खटाव - माणचे रहिवासी बुचकळ्यात पडले आहेत.

खटाव-माणसाठी आखण्यात आलेल्या उरमोडी-जिहे-कटापूर योजना गेल्या सहा वर्षांपासून बंद आहेत. त्यात मराठवाड्यात पाणी पोचवणाऱ्या आरफळ बोगदयाची योजना आल्याने, या परिसरात भूगर्भातील पाणीही गमावण्याचा धोका निर्माण झाला आहे. या योजनेला शालिनीताईंसह अनेकांनी विरोध केला होता. पण आता अचानक मूळ भूमिका सोडून, ही योजना दुष्काळी भागासाठी असल्याने त्याला विरोध करू नये, असे आवाहन त्यांनी केले.

आधी खटाव परिसराला उरमोडी धरणाचे पोचल्यानंतर ही योजना राबवावी. जमिनीत बोगदे खोदण्याऐवजी किमान उघडे कालवे किंवा पाइपलाइन द्वारे पाणी न्यावे, अशी मागणी स्थानिक करत आहेत.

वाचनसंस्कृती टिकवण्याचा कौतुकास्पद प्रयत्न

कराड : गावातले ग्रंथालय बंद पडल्यावर एक तरूण अस्वस्थ होतो. लोकांना वाचनाची आवड निर्माण व्हावी, म्हणून स्वत: पदरमोड करून गावात ग्रंथालय उभे करतो. गावकऱ्यांचा अपेक्षित प्रतिसाद मिळत नसतानाही, केवळ वाचकसंस्कृतीच्या प्रेमाखातर आपला उत्साह टिकवून ठेवतो. हे घडलंय, कराड तालुक्यातल्या येळगाव या खेडेगावात.

ही गोष्ट आहे, सुनिल हिनकुले या केवळ बारावी शिकलेल्या तरूणाची. गेली तीन वर्षं त्याची ही धडपड सुरू आहे. त्याने स्वत:च्या घरी, घरचेच फनिर्चर वापरून हा उपक्रम सुरू केला. येळेगावचे मूळ रहिवासी असलेले मुंबईचे माजी महापौर बाबूराव शेटे यांचे नाव ग्रंथालयाला दिले. तेव्हा त्याच्यापाशी केवळ चार वृत्तपत्रे, चार मासिके आणि काही पुस्तके होती. गावातूनही त्याला काहींनी मदत केली. आता एका भाड्याच्या जागेत हे ग्रंथालय हलवले आहे. यात साडेतीनशे उत्तमोत्तम पुस्तके आहेत. लोकांचा अपेक्षित प्रतिसाद नसला, तरीही सुनिल यालाच आपले मिशन मानू््न कामात दंग आहे.

 
</text>
</doc>
