<doc>
<docno>1037505.cms.txt</docno>
<text>
 
महाराष्ट्र
अभिनव विश्वस्त निवडणुकीवरून पुन्हा वाद-प्रतिवाद
[ Tuesday, March 01, 2005  10:49:16 pm]


म. टा. प्रतिनिधी

पुणे : भारतीय कला प्रसारिणी सभेच्या लिलाव कारवाईप्रमाणेच विश्वस्त निवडणुकीवरूनही संघर्षाला सुरुवात झाली असून सचिव भालचंद पाठक यांनी जाहीर केलेली बनावट यादी सह धर्मादाय आयुक्तांनी फेटाळून लावल्याचे अध्यक्ष अनिल देसाई आणि विश्वस्त राजीव भोईटे यांच्या गटातफेर् सांगण्यात आले.

मात्र, निवडणूक प्रक्रिया केवळ काही कालावधीने पुढे ढकलण्यात आली असल्याचा दावा करून भालचंद पाठक यांनी सांगितले की, यादीला आवश्यक असणारी मान्यता मिळवण्यासाठी पुन्हा सहाय्यक धर्मादाय आयुक्तांकडे अर्ज करण्यात येणार आहे. याबाबत संस्थेचे सचिव भालचंद पाठक आणि कथित विश्वस्त राजीव भोईटे यांनी एकमेकांविरुद्ध परस्परविरोधी आरोप केले आहेत.

संस्थेच्या विश्वस्तांची सध्याची मुदत येत्या तीन मे ला संपणार असून त्यापूवीर् नवीन विश्वस्त मंडळ स्थापन होणे गरजेचे असल्याने घटनात्मक तरतुदींनुसार निवडणूक प्रक्रियेस सुरुवात झाली होती. मात्र, या सर्व निवडणूक प्रक्रियेस आणि घाईने घेण्यात आलेल्या 51 सदस्यांच्या नेमणुकीस देसाई आणि भोईटे यांच्या गटाने आक्षेप घेतला होता. ही बेकायदा यादी रद्द केली जावी, यासाठी सह धर्मादाय आयुक्त एस. वाय. पाध्ये यांच्याकडे अर्ज दाखल करण्यात आला होता. त्यावरील सुनावणीनंतर सोमवारी पाठक यांची बनावट यादी फेटाळून लावून सभासदांना मतदान करण्यास मनाई करण्यात आल्याचा आदेश देण्यात आल्याचे देसाई आणि भोईटे यांच्या गटाचे म्हणणे आहे.

याच्या परस्परविरोधी मत व्यक्त करताना भालचंद पाठक म्हणाले की, सह धर्मादाय आयुक्तांतफेर् केवळ निवडणूक प्रक्रिया काही काळाकरता पुढे ढकलण्याचा निर्णय झाला आहे.

 
</text>
</doc>
