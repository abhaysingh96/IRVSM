<doc>
<docno>1037020.cms.txt</docno>
<text>
 
महाराष्ट्र
भाईंदर : मीरा-भाईंदर महापालिकेच्या महापौरपदी राष्ट्रवादी काँग्रेसच्या निर्मला सावळे यांची बिनविरोध तर उपमहापौर म्हणून काँग्रेसचे चंदकांत वैती बहुमताने निवडले गेले.
[ Tuesday, March 01, 2005  04:06:22 pm]


मुंबई टाइम्स टीम

ठाणे : पुरेसा पोलिस बंदोबस्त आणि जबाबदार अधिकारी हजर असल्याशिवाय अतिक्रमणविरोधी कारवाई केली जाणार नाही, असं आश्वासन महापालिकेचे उपायुक्त (मुख्यालय) रमेश पवार यांनी म्युनिसिपल लेबर युनियनला दिले आहे.

अनधिकृत कार्यालय तोडण्यास गेलेल्या पालिकेच्या अतिक्रमण विरोधी पथकातील कर्मचाऱ्यांना राष्ट्रवादी काँग्रेसच्या सुमारे 25 ते 30 कार्यर्कत्यांनी बेदम मारहाण केल्याची घटना शनिवारी वागळे इस्टेट परिसरात घडली. कार्यर्कत्यांनी केेलेल्या दोन वाहनांच्या काचाही फुटल्या. ज्ञानेश्वरनगर परिसरात ही घटना घडली. स्थानिक नगरसेवक प्रताप सरनाईक यांच्या कार्यकत्यांनी थाटलेले कार्यालय तोडण्यासाठी गेलेल्या कर्मचाऱ्यांवर हा प्रसंग गुदरला. म्युनिसिपल लेबर युनियनचे सरचिटणीस प्रभाकर आडेल यंनी एका पत्रकाने या मारहाणीच्या निषेध केला असून मारहाण करणाऱ्या समाजकंटकावर अटक करण्याची कारवाई न केल्यास आंदोलनाचा इशारा आहे.

दरम्यान वागळे इस्टेट पोलिस ठाण्यामध्ये एकमेकांवर तक्रारी दाखल करण्यात आल्या आहे. राष्ट्रवादीने अनधिकृत बांधकाम न पाडण्यास पालिका अधिकाऱ्यांनी दहा हजार रुपये लाच मागितली होती. ती देण्यास नकार दिल्याने कोणतीही नोटीस न देता कार्यालयावर कारवाई केली, असे त्यात म्हटलं आहे.

पालिकेच्या अतिक्रमण पथकावर गेल्या एक महिन्यात तीन वेळा प्राणघातक हल्ले झाले. त्यासंदर्भात उपायुक्तांच्या दालनात बोलणी झाल्यानंतर हे

आंदोलन मागे घेण्यात आलं. आयुक्तांशी चर्चा करून युनियनच्या मागण्यांबाबत ठोस निर्णय घेण्याचं आश्वासन पवार यांनी दिलं.

 
</text>
</doc>
