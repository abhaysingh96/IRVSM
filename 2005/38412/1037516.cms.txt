<doc>
<docno>1037516.cms.txt</docno>
<text>
 
महाराष्ट्र
'पत्रकारांनी वैषम्य बाळगून जगू नये'
[ Tuesday, March 01, 2005  10:54:56 pm]


म. टा. प्रतिनिधी

नाशिक: ' कधीही कुठलेही वैषम्य बाळगून जगू नका. उद्याचे सुंदर जग तुम्ही शब्दांतून मांडणार आाहत. शब्दांमध्ये खूप ताकद असते. स्वत:शी बोला, चिंतन करा, दुसऱ्याच्या लिहिण्यालाही चांगले म्हणा ', असा सल्ला कविवर्य नारायण सुर्वे यांना प्रशिणाथीर् पत्रकारांना दिला.

एचपीटी महाविद्यालयाच्या वृत्तपत्रविद्या व जनसंज्ञापन विभागाच्या ' सुसंवाद ' या जनस्थान पुरस्कार विशेषांकाचे प्रकाशन केल्यावर सुर्वे बोलत होते. यावेळी त्यांच्या पत्नी कृष्णाताई, वृत्तपत्र विद्या विभागाच्या प्रमुख वृंदा भार्गवे, सकाळचे संपादक उत्तम कांबळे आदी मान्यवर उपस्थित होते. ' दुसऱ्याच्या लेखनाला कमी लेखण्याची वृत्ती बोकाळते आहे. हे निश्चितच योग्य नाही ' अशी खंत व्यक्त करतानाच त्यांनी ' माझे शब्द तुमच्या पाठीशी राहतील ' असा दिलासाही दिला.

' माणसाइतका पवित्र शब्द कोणताही नाही ', असे सांगून सुर्वे म्हणाले : ' खरा ग्रंथ माणूस घडवतो. म्हणुन माणसाला वाचा. परिस्थिती वाचा. माणसातील माणुसकी कधीही नष्ट होत नाही ती आहे म्हणून मानवता आहे. ' जनस्थान पुरस्कार सोहोळ्यानिमित्त नाशिकला आलेल्या सुर्वे यांनी एचपीटी महाविद्यालयात विद्यार्थ्यांशी विविध गोष्टींवर चर्चा केली.

' माझ्यावरच काढलेला अंक माझ्याच हातून प्रकाशित होत असल्याचा हा क्षण म्हणजे दुमिर्ळ योग आहे ', असेही सुर्वे म्हणाले. यावेळी त्यांनी त्यांच्या ' माझे विद्यापीठ ' मधील ' ना घर होते, ना गणगोत... ' या ओळीही उधृत केल्या. कृष्णाताईंच्या खंबीर साथीमुळेच आजवरचा प्रवास करू शकलो, अशी कृतज्ञताही त्यांनी व्यक्त केली.

 
</text>
</doc>
