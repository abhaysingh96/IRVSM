<doc>
<docno>1037022.cms.txt</docno>
<text>
 
महाराष्ट्र
व्यापारी, बिल्डर्सना पालिकेच्या नोटीसा
[ Tuesday, March 01, 2005  04:07:23 pm]


मुंबई टाइम्स टीम

वसई : वसईच्या तहसीलदारांनी महसुलापोटी 10 कोटी रुपयांचा इष्टांक पूर्ण करण्यासाठी तालुक्यातील व्यापारी, दुकानदार आणि बांधकाम व्यावसायिकांकडून रोज 30 रुपये प्रमाणे 365 दिवसांचे 10,950 रुपये वसूल करण्याच्या नोटीसा बजावल्या आहेत. त्यामुळे तालुक्यात खळबळ उडाली आहे.

ठाणे जिल्हाधिकाऱ्यांनी वसई तालुक्यासाठी महसूल वसुलीचा 10 कोटी रुपयांचा इष्टांक ठरवला आहे. तालुक्यात मोठ्या प्रमाणावर शहरीकरण सुरू असल्याने इष्टांकपूतीर् करणं सहज शक्य आहे, असा जिल्हाधिकाऱ्यांचा दावा आहे. तालुक्यात चार पालिका असून त्यापूवीर् तिथे ग्रामपंचायती होत्या. शहरीकरणाच्या ओघात घरांच्या जागा आता दुकानांनी घेतल्या. रस्ता रुंदीकरण मोहिमेत जागा दिलेल्यांनी स्वत:च्या दुकानांवर, घरांवर मजले चढवले. या तांत्रिक बाबींचा फायदा घेऊन वसईच्या तहसीलदारांनी तलाठ्यांमार्फत अकृषिक आकार आणि अकृषिक दंडाच्या भरमसाट रकमेच्या नोटीसा संबंधितांना बजावल्या आहेत.

वास्तविक पाहता नोटीसा बजावण्यात आलेले सर्वजण पालिका, ग्रामपंचायतीकडे नियमित कर भरतात. त्यांच्याविरोधात कधीही कारवाई झालेली नाही. पण केवळ इष्टांक पूतीर्साठी तहसिलदारांनी जागा मालकांनी कोणतीही नुकसान भरपाई न मागता रस्ता रुंदीकरण वा तत्सम कामासाठी दिलेलं सहकार्य लक्षात न घेता नोटीसा बजावल्याने व्यापारी, दुकानदार आणि बांधकाम व्यावसायिक संतप्त झाले आहेत. त्याचबरोबर लहान अथवा मोठी जागा असा भेदभाव न करता सर्वानाच सरसकट 10 हजार 950 ते 2 लाख 70 हजार रुपये भरण्याच्या नोटीसा दिल्याने संतापात अधिकच भर पडली आहे.

वसईच्या तहसीलदारांनी बजावलेल्या नोटीसा बेकायदा असून कुणीही दंडाची रक्कम भरू नये असं आवाहन आमदार हितेंद ठाकूर यांनी केलं आहे. या प्रकरणाची आमदार ठाकूर तक्रार करणार असून महसूलाचा इष्टांक पूर्ण करण्यासाठी जिल्हाधिकारी कार्यालय आणि कोकण आयुक्त कार्यालयात प्रलंबित असलेली प्रकरणं निकाली काढा, अशी सूचना ठाकूर करणार आहेत.

 
</text>
</doc>
