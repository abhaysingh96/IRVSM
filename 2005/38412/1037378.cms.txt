<doc>
<docno>1037378.cms.txt</docno>
<text>
 
अर्थव्यवहार
मध्यमवर्गाकडे दुर्लक्ष नकोच
[ Tuesday, March 01, 2005  08:40:57 pm]


यावेळच्या बजेटमध्ये मध्यमवर्गाचा थोडाफार विचार केला गेलेला दिसतो. मात्र इन्कम टॅक्ससाठी 1 लाख रुपयांची वाढीव मर्यादाही अपुरी वाटते. महागाईच्या तुलनेत तसेच रुपयाचे आजचे मूल्य लक्षात घेता या स्लॅबला काहीच अर्थ नाही. हा स्लॅब दीड लाख रुपयांपर्यंत न्यायला हवा होता. याच दृष्टिकोनातून बँकेतून 10 हजार रुपये एकरकमी काढण्यावर लावलेला 10 रुपयांचा चार्जही हास्यास्पद आहे. महिन्याचा आवश्यक खर्चही या 10 हजारांत निघत नाही अशी अवस्था असताना ही रक्कम कशी काय ठरविण्यात आली हे कोडेच आहे.

मोठ्या रकमेच्या व्यवहारांबाबत एकवेळ असा चार्ज समजला जाऊ शकतो, आणि तसा तो आधीही घेतला जातोच आहे. काळ्या पैशांच्या व्यवहारावर नियंत्रण ठेवायचे असेल तर असे पोरकट उपाय कामाचे नाहीत. पेट्रोलचे भावही वाढवले आहेत, हे चुकीचे आहे.

सर्वच जीवनावश्यक बाबींची दरवाढ होण्याचे ते सूतोवाचच आहे. सेवा करांतही वाढ आहे. एका अर्थाने करदात्या मध्यमवर्गाला एका हाताने देऊन दुसऱ्या हाताने काढून घेण्याची परंपरा कायम ठेवण्यात आली आहे. मुंबईकरांची काहीशी निराशाच करण्यात आली आहे. या शहराच्या मूलभूत गरजांची पूर्तता होण्यासाठी ही पॅकेजेस असतील तर ठीकच आहे.

परंतु झोपडपट्ट्या वा अन्य बाबींमध्ये पैसे झिरपण्याची भीती आहे. शिवाय विकासाच्या नावाखाली जे पैसे मुंबईत येतात ते आजवर तरी मुंबईकरांचे जीणे सुसह्य होण्यासाठी साह्यभूत झाल्याचा पूवेर्तिहास नाही. वाहतूक, दळणवळण, व्यापार, रोजगारनिमिर्ती, निवास याबाबत मुंबईसाठी योजना असल्यास स्वागत आहे. विकास करताना विस्थापन आणि पुनर्वसन यांचाही विचार करावा लागतो. केंद सरकारची पुनर्वसनाची कागदावरची धोरणे तर चांगली आहेत, पण त्यांचे प्रतिबिंब बजेटमध्ये पडणे आवश्यक आहे. सर्वांचेच जीवनमान सुधारणारे बजेट सादर करणे कठीण असले तरी आवश्यक मात्र आहे.

अॅड. राजीव पाटील

( माजी उपाध्यक्ष, बार कौन्सिल ऑफ मुंबई अँड गोवा)

 
</text>
</doc>
