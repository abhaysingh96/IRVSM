<doc>
<docno>1037411.cms.txt</docno>
<text>
 
अग्रलेख
साखरपेरणी की घरभरणी?
[ Tuesday, March 01, 2005  08:59:42 pm]


पी. चिदंबरम यांनी सादर केलेल्या अर्थसंकल्पाचे अनेक पैलू आहेत. एकीकडे नोकरदार शहरी मध्यमवगीर्यांना खुश करतानाच देशाच्या ग्रामीण भागातील तळागाळाच्या जनतेचे आणि शेतकऱ्यांचेही प्रश्न सोडविण्याच्या दृष्टीने अर्थमंत्र्यांनी ठोस भूमिका घेतल्याचे स्पष्ट दिसत आहे.

गेली काही वर्षे दुष्काळाच्या छायेत होरपळणाऱ्या महाराष्ट्रातील शेतकऱ्यांना अर्थसंकल्प दिलासा देणारा आहेच ; शिवाय दिवाळखोरीच्या गतेर्तील साखर कारखान्यांसाठी चिदंबरम यांनी जाहीर केलेल्या योजनांचे महत्त्व विशेष आहे. पण महाराष्ट्रातील ' साखरसम्राटां ' चे आजवरचे चरित्र आणि चारित्र्य बघता या घोषणांचा प्रत्यक्षात सामान्य शेतकऱ्यांना लाभ किती होईल, याबाबत शंका व्यक्त केली जाऊ शकते.

भारतीय जनता पक्षप्रणीत ' राष्ट्रीय लोकशाही आघाडी ' ने गेल्या वषीर् नियोजित वेळेपेक्षा सहा महिने आधी निवडणुका घेतल्या, तेव्हा ' इंडिया शायनिंग ' चा डिंडिम जोमाने वाजविला जात होता आणि ' भारत उदय ' च्या गप्पा मारणाऱ्यांचे पेव फुटले होते. 1991 मध्ये डॉ. मनमोहन सिंग यांच्या नेतृत्वाखाली अर्थमंत्रालयाने आपली ' दारे खुली करत उदारीकरणाचा नारा दिला, तेव्हापासून प्रदीर्घकाळ शहरी मध्यमवगीर्य आणि उच्च-मध्यमवगीर्य म्हणजेच ' स्वदेस ' असा भूलभुलैया उभा करण्यात आला होता.

1996 च्या लोकसभा निवडणुकीनंतर देशात भाजपप्रणीत आघाडी सत्तारूढ झाल्यापासून शहरी मध्यमवगीर्यांचा भाव वधारला होता. त्या पार्श्वभूमीवर गतवषीर् मनमोहन सिंग-चिदंबरम या दुकलीकडे देशाच्या अर्थव्यवस्थेची सूत्रे पुन्हा गेल्याने यंदाही शेतकरी- शेतमजूर तसेच शेवटच्या स्तरावरील उपेक्षित यांच्या गावागावांतील अंधार कायमच राहतो की काय, अशी भीती व्यक्त करण्यात येत होती. चिदंबरम यांनी या अर्थसंकल्पात या दोन टोकाच्या स्तरांवर जगणे भाग पडलेल्यांचे भान काही प्रमाणात राखले आहे.

दिल्लीतील सत्तांतरानंतर शरद पवार यांच्या हाती केंदीय कृषीखात्याची सूत्रे गेली आणि या क्षेत्रासंबंधीचे अग्रक्रम बदलल्याचे जाणवू लागले. महाराष्ट्राबरोबरच देशाच्या विविध भागातील शेतकऱ्यांना गेली काही वषेर् टंचाई आणि दुष्काळसदृश परिस्थितीशी सामना करावा लागला आहे. मोसमी पावसाची अवकृपा तर भारतीय शेतकऱ्यांच्या पाचवीलाच पुजलेली असते. या पार्श्वभूमीवर चिदंबरम यांनी केवळ अन्नधान्यापुरती शेती मर्यादित न ठेवता फळफळावळ, फुले, भाजीपाला, दुग्धव्यवसाय यावर लक्ष केंदित करण्याचे आवाहन केले आहे.

महाराष्ट्राचे मुख्यमंत्री असताना स्वत: पवार यांनीही राज्यात मोठा ' हॉटिर्कल्चर ' प्रकल्प राबविला होता. आता राष्ट्रीय फलोत्पादन मोहीमही हाती घेण्यात येणार असून त्यासाठी 630 कोटी रुपयांची तरतूद या अर्थसंकल्पात करण्यात आली आहे. कृषिप्रक्रिया उद्योगातून अधिकाधिक रोजगार उभे करण्याचे स्वप्न अर्थमंत्री बघत आहेत. महाराष्ट्रातील शेतकऱ्यांसाठी एक विशेष पॅकेजही या अर्थसंकल्पात चिदंबरम यांनी दिले असून, त्यामुळे गेली अनेक वषेर् मुबलक ऊस लागवड करून साखर कारखाने आथिर्क अरिष्टात ढकलणाऱ्या ' साखरसम्राटां ' ना हायसे वाटू शकेल. महाराष्ट्राच्या राजकारणावर गेली पाच दशके भरभक्कम पकड राखून असलेल्या या पुढाऱ्यांना ही ' गोड बातमी ' मिळवून देण्यात पवार यांचाच मोठा वाटा आहे. पण एकीकडे राजकीय हितसंबंध राखण्यासाठी नव्या कारखान्यांना परवानगी द्यायची आणि ते आथिर्क संकटात सापडले की त्यांच्यासाठी मदतीचा हात पुढे करावयाचा, असे हे दुष्टचक्र आहे.

राज्यातील 183 कारखान्यांपैकी जवळपास 80 कारखाने सध्या मोडीत निघालेले आहेत. त्यात एकेकाळी राज्यातील सर्वात मोठा कारखाना म्हणून गाजलेल्या सांगलीच्या ' वसंतदादा शेतकरी सहकारी कारखान्या ' चाही समावेश आहे. यंदाच्या गळित हंगामात केवळ 100 कारखान्यांतून साखर बाहेर आली. पण या कारखान्यांचे गळितही जेमतेम दीड- दोन महिनाच चालले. मुळात हे कारखानदार केंदात पवारांच्या रूपाने आपला एक भरभक्कम प्रतिनिधी गेल्याने किमान 1500 कोटींच्या पॅकेजची आशा धरून होते. ते पॅकेज मिळाले नसले तरी कारखान्यांसाठी सहा हजार कोटी रुपयांच्या साह्याची शिफारस करणारा अहवाल स्वीकारल्याची अर्थमंत्र्यांची घोषणा या साखर-सम्राटांना आणखी आशा लावणारी आहे. आता रिर्झव्ह बॅक आणि राष्ट्रीय कृषी बँक यांच्या सल्ल्याने शेतकऱ्यांच्या कर्जावरील व्याज कमी करण्याबाबतही विचार केला जाणार आहे. पण यातून कारखाने सुरळीत सुरू झाले आणि त्याचा फायदा छोट्या शेतकऱ्यांपर्यंत पोचला, तरच ते यश म्हणावे लागेल.

नेहमीप्रमाणे साखरसम्राटांची ' घरभरणी ' होणार असेल तर चिदंबरम यांच्या या ' संकल्पा ' त काही ' अर्थ ' उरणार नाही आणि त्यांची ही आश्वासने म्हणजे निव्वळ ' साखरपेरणी ' च ठरेल!

 
</text>
</doc>
