<doc>
<docno>1037422.cms.txt</docno>
<text>
 
देश-विदेश
गोंधळानंतर संसदेचे कामकाज तहकूब
[ Tuesday, March 01, 2005  09:12:56 pm]


म. टा. विशेष प्रतिनिधी

नवी दिल्ली : ' गव्हर्नर हटाओ लोकतंत्र बचाओ.. काँग्रेसकी सोनियाशाही लोकतंत्रकी करे तबाही.. ' अशा आक्रमक घोषणांच्या लाटा गोव्याच्या मनोहारी समुदतटावरून उठल्या, अन् संसदेच्या दोन्ही सभागृहांत येऊन धडकल्या. परिणामी मंगळवारी संसदेत कुठलेही कामकाज झाले नाही अन् दोन्ही सभागृहे दिवसभर तहकूब झाली. भाजप संसदीय पक्षाच्या बैठकीनंतर माजी पंतप्रधान अटलबिहारी वाजपेयी यांनी गोव्यात नव्याने निवडणूक घेण्याची मागणी केली.

लोकसभेत कामकाज सुरू होताच भाजपच्या विजयकुमार मल्होत्रा यांनी गोव्याचा प्रश्ान् उपस्थित करत, स्थगन प्रस्तावावर चर्चा करण्याचा आग्रह धरला. गोव्यात लोकशाही मार्गाने निवडून आलेले मनोहर परीर्कर यांचे सरकार बरखास्त करून राज्यपालांनी घटनाविरोधी कृत्य केले. अशा वेळी केंदानेही आपली जबाबदारी पार पाडलेली नाही, असा आरोप विरोधी पक्षनेते लालकृष्ण अडवाणी यांनी केला. समाजवादी पक्षाचे मोहनसिंग यांनीही गोव्यातील घटनाक्रमावर चचेर्चा आग्रह धरला.

अध्यक्ष चटर्जी यांनी मुद्द्याचे गांभीर्य लक्षात घेता , ' गोव्याचा प्रश्ान् कोर्टाच्या विचाराधीन आहे. संसदेच्या सभागृहात राज्यपालांच्या आचरणाविषयी चर्चा करता येऊ शकत नाही ', अशी कारणे देत स्थगन प्रस्ताव फेटाळला. मात्र या विषयावरील चचेर्ला अन्य नियमाखाली अनुमती देण्याची तयारी त्यांनी दर्शवली.

अध्यक्षांचा निर्णय भाजपला मान्य नव्हता. घोषणांच्या गदारोळात सुरुवातीला 15 मिनिटे अन् दुसऱ्यांदा दिवसासाठी कामकाज तहकूब झाले.

राज्यसभेतही भाजप सदस्यांनी परीर्कर सरकारच्या पुर्नस्थापनेचा आग्रह धरत तुफान घोषणाबाजी केली. सुरुवातीपासून सभागृहात गोंधळाचे वातावरण होते. विरोधकांनी सुमारे 20 मिनिटे सभापतींच्या आसनासमोर येऊन घोषणा दिल्या.

गदारोळ सुरू असताना सभापती शेखावत यांनी सुषमा स्वराज यांना बोलण्याची अनुमती दिली. मात्र, त्यांना कोणी बोलू दिले नाही. अखेर सभापतींनी आधी दुपारी दोनपर्यंत अन् दुसऱ्यांदा दिवसभर कामकाज तहकूब केले.

गोव्याचे राज्यपाल एस. सी. जमीर यांनी लोकशाहीची हत्या केली आहे. त्यांनी अधिकारांचे उल्लंघन केले आहे, असा आरोप अटलबिहारी वाजपेयी यांनी केला. विधानसभेच्या अध्यक्षांबाबतचे आक्षेप सभागृहातच मिटवावे, असे मतही त्यांनी मांडले.

 
</text>
</doc>
