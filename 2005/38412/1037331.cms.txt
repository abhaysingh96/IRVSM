<doc>
<docno>1037331.cms.txt</docno>
<text>
 
महाराष्ट्र
अर्थसंकल्प वस्त्रोद्योगाला तारक
[ Tuesday, March 01, 2005  08:12:43 pm]


इचलकरंजी : अर्थमंत्री पी. चिदंबरम यांनी जाहीर केलेला अर्थसंकल्प वस्त्रोद्योगाला आशादायक आहे, अशी प्रतिक्रिया राज्याचे माजी वस्त्रोद्योग मंत्री प्रकाश आवाडे यांनी व्यक्त केली आहे. वस्त्रोद्योग सक्षम व्हावा, वाढावा म्हणून अर्थसंकल्पात तरतुदी केल्या आहेत, त्याचे निश्चितच स्वागत केले जाईल, असे ते म्हणाले.

वस्त्रोद्योगाची यंत्रसामुग्री आणण्यासाठी कस्टम ड्युटी कमी झाल्याने चालना मिळेल आणि यंत्रसामुग्रीची आयात वाढेल. तसेच वस्त्रोद्योगाला अनुदान देण्याचा निर्णय उद्योग वाढीसाठी उपयुक्त ठरेल ; या क्षेत्रात 30 हजार कोटींची गुंतवणूक अपेक्षित असून त्यामुळे रोजगार निमिर्तीसही चालना मिळेल, असे मत त्यांनी व्यक्त केले.

 
</text>
</doc>
