<doc>
<docno>1037444.cms.txt</docno>
<text>
 
क्रीडा
भारत-पाक मालिकेकरिता टीडब्लूआयला निमिर्ती हक्क
[ Tuesday, March 01, 2005  09:25:25 pm]


नवी दिल्ली : आगामी भारत- पाकिस्तान मालिकेच्या प्रक्षेपण निमिर्तीचे हक्क ट्रान्स र्वल्ड इंटरनॅशनल ( टीडब्लूआय) यांनी मिळवले आहेत. मात्र साऱ्या क्रिकेट जगताचे लक्ष लागलेल्या या मालिकेच्या उपग्रहाद्वारे परदेशी प्रक्षेपणाचे हक्क कोणाला द्यायचे, याबाबतचा निर्णय मात्र भारतीय क्रिकेट मंडळाला घेता आलेला नाही. मदास उच्च न्यायालयाने गेल्या आठवड्यात दिलेल्या निर्णयानुसार प्रक्षेपणाचे हक्क प्रसार भारतीला मिळाले होते. या पार्श्वभूमीवर भारतीय क्रिकेट नियामक मंडळाची बैठक मंगळवारी येथे आयोजित करण्यात आली होती. निमिर्त हक्कासाठी आलेल्या अनेक निविदांमधून शेवटी टीडब्लूआयची 10 लाख व 50 हजार डॉलर्सची निविदा मंजूर करण्यात आली.

भारतीय क्रिकेट नियामक मंडळाचे अध्यक्ष रणबीरसिंग महेंद यांनी ही माहिती दिली. याच बैठकीत उपग्रहाद्वारे परदेशी प्रक्षेपणाचे हक्क कोणाला द्यायचे याबाबतचा निर्णय मात्र होऊ शकला नाही.

न्यायालयाच्या निर्णयानूसार बैठकीत प्रसार भारतीच्या प्रक्षेपणाविषयी प्रथम चर्चा करण्यात आली. पण त्यांच्या अटी क्रिकेट मंडळाला मान्य झाल्या नाहीत. परदेशी प्रक्षेपणाच्या हक्काबाबत दोन दिवसांमध्ये निर्णय घेण्यात येणार आहे

 
</text>
</doc>
