<doc>
<docno>1037296.cms.txt</docno>
<text>
 
महाराष्ट्र
चिदंबरम यांच्या बजेटवर डाव्या विचारांचा प्रभाव
[ Tuesday, March 01, 2005  07:42:45 pm]


म. टा. वृत्तसेवा

कोल्हापूर : केंदीय अर्थसंकल्पात सर्वांनाच खूष करण्याचा प्रयत्न असला तरी त्याच्यावर डाव्या विचारांचा मोठा प्रभाव आहे, असे मत कोल्हापूर चेंबर ऑफ कॉमर्स अॅँड इंडस्ट्रीज व कोल्हापूर प्रेसक्लबतफेर् आयोजित चर्चासत्रात व्यक्त करण्यात आले.

अर्थसंकल्पाचा परिणाम व्यापार उद्योग व बँकिंग क्षेत्रावर होत असतो. त्याविषयी तत्काळ चर्चा व्हावी, म्हणून या चर्चासत्राचे आयोजन करण्यात आले होते. संबंधित क्षेत्रातील 200 च्या वर प्रतिनिधी यावेळी हजर होते. शिवाजी विद्यापीठाच्या अर्थशास्त्र विभागाचे प्रमुख डॉ. जे. एफ. पाटील यांनी नव्या अर्थसंकल्पाचे विश्ोषण केले. बँकेतून एका दिवशी 10 हजार किंवा त्यापेक्षा अधिक रक्कम रोखीने काढणाऱ्याला 0.1 टक्के कर लादणे हा अन्याय आहे. तो कोणालाही परवडणारा नाही म्हणूनच तो रद्द झाला पाहिजे, असा आग्रह त्यांनी धरला. त्सुनामी आपत्तीचा उल्लेख करून या बजेटमध्ये राष्ट्रीय आपत्ती निवारण निधी स्थापन करण्याचा विचार न झाल्याबद्दल त्यांनी खेद व्यक्त केला.

विद्यापीठातील अर्थतज्ञ प्रा. विजय ककडे यांनी अर्थसंकल्पाचे वर्णन लोकाभिमुख व विकासाभिमुख अशा शब्दांत केले. आथिर्क घोटाळे वाढत चालले असताना या प्रकारच्या गुन्हेगारांसाठी शिक्षेची तरतूद या बजेटमध्ये सुचविण्यात आलेली नाही, याकडे राज्यशास्त्र विभागप्रमुख प्रा. विलास रणसुभे यांनी लक्ष वेधले तर साखर उद्योगाला सवलती देण्याचा निर्णय राजकीय आहे, असे ग्राहक चळवळीचे कार्यकतेर् एन. एस. कुलकणीर् यांनी म्हटले. ग्रामविकासाला झुकते माप दिल्याबद्दल राजीव पारीख यांनी समाधान व्यक्त केले. कर सल्लागार आर. आर. दोषी यांच्या मते सविर्स टॅक्स हा स्लो पॉयझनिंग आहे.

पतसंस्थांकडे दुर्लक्ष केल्याचे ललित गांधी यांनी म्हटले तर मोबाइल सेवा करवाढीतून सुटल्याबद्दल समाधान व्यक्त करण्यात आले.

 
</text>
</doc>
