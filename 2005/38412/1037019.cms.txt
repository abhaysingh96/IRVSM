<doc>
<docno>1037019.cms.txt</docno>
<text>
 
महाराष्ट्र
भाईंदरच्या महापौरपदी निर्मला सावळे
[ Tuesday, March 01, 2005  04:05:44 pm]


मुंबई टाइम्स टीम

भाईंदर : मीरा-भाईंदर महापालिकेच्या महापौरपदी राष्ट्रवादी काँग्रेसच्या निर्मला सावळे यांची बिनविरोध तर उपमहापौर म्हणून काँग्रेसचे चंदकांत वैती बहुमताने निवडले गेले.

मागासवगीर्य महिलेसाठी राखीव या पदासाठी निर्मला सावळे यांचा एकमेव उमेदवारी अर्ज असल्याने त्यांची बिनविरोध निवड झाल्याचं मायरा मेन्डोन्सा यांनी जाहीर केलं. उपमहापौर पदासाठी चंदकांत वैती आणि ज्येष्ठ सदस्य जयंत पाटील तर विरोधी पक्षातील प्रियंका करंबेेळे यांनी अर्ज दाखल केले होते. पाटील यांनी माघार घेतली तर वैती आणि करंबेळे यांच्यात लढत होऊन 54 विरुद्ध 22 मतं वैती यांना मिळाली. महापौर आणि उपमहापौर ही दोन्ही पदे घोडबंदर या ऐतिहासिक गावाकडे गेली असून दोन्ही सदस्य तिथले रहिवासी आहेत.

जामीनावर सुटका

ठाणे जिल्हा परिषदेचे माजी अध्यक्ष आणि राजस्थानमधील काँग्रेसचे माजी खासदार मिठालाल जैन यांना फसवणूक प्रकरणी जामीनावर सुटका झाली आहेे. सध्या अमेरिकेत वास्तव्याला असणाऱ्या अशोक झव्हेरी यांच्या पत्नी कला झव्हेरी यांनी केलेल्या तक्रारीनुसार भाईंदर पश्चिमेकडील आपली जागा मिठालाल जैन यांनी परस्पर बोगस कागदपत्रे बनवून भाड्याने दिली होती. या प्रकरणी भाईंदर पोलिसांनी बरेच दिवस तपास केल्यानंतर अखेर जैन यांच्यावर भादंवि कलम 406 आणि 420 अंतर्गत अटक झाली होती. जैन

यांच्या मालकीचा सोनम बिल्डर्स या नावाने मोठा बांधकाम व्यवसाय आहे.

 
</text>
</doc>
