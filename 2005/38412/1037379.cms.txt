<doc>
<docno>1037379.cms.txt</docno>
<text>
 
अर्थव्यवहार
शेतकऱ्यांच्या तोंडाला पाने पुसली
[ Tuesday, March 01, 2005  08:41:27 pm]


अर्थसंकल्पात शेतीक्षेत्रासाठी भरपूर तरतूदी असतील या आशेचा फुगा फुटला आहे. अर्थसंकल्पातील भाषणात शेती हा विषय नेहमीच लोणच्यासारखा चवीला वापरतात. ग्रामविकास व शेतीचे उदात्त हेतू व्यक्त करून धीरोदत्त शेतकऱ्याच्या तोंडाला पाने पुसली जातात. हा अर्थसंकल्पही त्याला अपवाद नाही.

शेतकऱ्याने अन्नधान्य उत्पादनापासून फळं, भाजीपाला, फुले, दुग्धव्यवसाय, कुक्कुुटपालन, मत्सव्यवसाय, कडधान्य आणि तेलबिया उत्पादन याकडे वळावे यासाठी केंदीय कृषी खाते एक पथदशीर् योजना तयार करणार आहे. राष्ट्रीय फलोत्पादन मिशन जे गेल्या अर्थसंकल्पात जाहीर केले होते, ते 1 एप्रिल 2005 पासून एक वर्षासाठीच्या 630 कोटींच्या तरतुदीने सुरू होणार आहे. हे मिशन संशोधन, उत्पादन, पीक काढल्यानंतरचे व्यवस्थापन प्रक्रिया आणि व्यापार हे एका छत्राखाली आणून काम करणार आहे. यात प्रत्यक्ष उत्पादक शेतकऱ्यांना किती तरतूद, याचा उल्लेख नाही. चहा, कॉफीच्या किंमती स्थिर ठेवण्यासाठी गेल्यावषीर् जो निधी राखून ठेवला होता त्याच्यामुळे किंमती स्थिर ठेवण्यामध्ये कार्यक्षमता आली नाही आणि चहा उत्पादनाची उत्पादकता मोठ्या प्रमाणावर घटत असल्याने त्याच्या पुनरुज्जीवनासाठी व पुनर्लागवडीसाठी सरकार नवीन योजना तयार करणार आहे. शेतमाल, व्यापारासाठी मूलभूत सुविधा निर्माण करण्यासाठी खाजगी व सहकारी संस्थांना गुंतवणुकीस प्रोत्साहन मिळावे म्हणून केंद सरकार नवीन योजना कार्यान्वित करू इच्छिते. यात पतपुरवठ्याबरोबर अनुदानाचाही समावेश असेल. जी राज्ये नाबार्ड आणि एनसीडीसीमार्फत त्यांच्या पणन कायद्यात सुधारणा करतील तेथे ही योजना राबवली जाईल. सध्या याकरीता 72 कोटींची तरतूद केली आहे. वर्षाला पीक काढल्यानंतर शेती उत्पादनाचे सुमारे 60 हजार कोटींचे नुकसान होते आणि ग्राहक ते उत्पादक यामध्ये चार पटीच्या किमतीचा फरक असतो.

शेतीच्या पतपुरवठ्यासाठी अर्थमंत्र्यांनी जून 2004 मध्ये येत्या तीन वर्षांत पतपुरवठा दुप्पट करण्याची घोषणा केली आणि एक लाख, पाच हजार कोटींऐवजी एक लाख, आठ हजार, पाचशे कोटींचा पतपुरवठा केला असे सांगून येत्या वषीर् 30 टक्के अधिक पतपुरवठा करण्याची घोषणा केली. प्रत्यक्षात मार्च 2004 पर्यंत रिर्झव्ह बँकेच्या मार्गदर्शक तत्त्वानुसार देशातील एकूण पतपुरवठ्याच्या 18 टक्के पतपुरवठा म्हणजे सुमारे एक लाख 48 हजार कोटी रुपये होणे अपेक्षित होते. त्याऐवजी प्रत्यक्षात मार्च 2004 पर्यंत सुमारे 90 हजार कोटी रुपये पतपुरवठा झाला आहे.

राष्ट्रीय शेती विमा योजना अजून एक वर्ष सुरु राहणार आहे. सहकारी बँका, साखर उद्योग यांना काही सवलती जाहीर केल्या आहेत. शेती संशोधनासाठी डॉ. स्वामीनाथन यांच्या शिफारशीप्रमाणे सुरुवातीला 50 कोटी रुपयांची तरतूद केली आहे. ऊस विकास निधीतल्या कर्जाचा व्याजदर हा बँकांच्या दरापेक्षा दोन टक्क्यांनी कमी केल्याचे सांगितले आहे. प्रत्यक्षात ऊस विकास निधीतील पैसा ऊस उत्पादकांचा असतो.

यावषीर्च्या एकूण दोन लाख 11 हजार कोटीच्या योजनेमध्ये शेती व संलग्न क्षेत्रासाठी सहा हजार चारशे कोटींची म्हणजेच तीन टक्के रकमेची तरतूद आहे. 2005-06 साली पाच लाख 14 हजार कोटी खर्चाच्या अर्थसंकल्पात ही तरतूद 1.2 टक्के होते. एकूण महसूली फिस्कल तूट अनुक्रमे 15 हजार व एक लाख 291 हजार कोटी रुपये दाखवली आहे. एवढी तूट असताना सूट कशी देता येवू शकते हे समजत नाही. देशातील भांडवलनिमिर्ती गेल्या 30 वर्षांत साडेचार पटीने वाढली असली तरी शेतीची त्याच्या निम्म्यानेही नाही ही वस्तूस्थिती आहे.

बुधाजीराव मुळीक (कृषीतज्ज्ञ)

 
</text>
</doc>
