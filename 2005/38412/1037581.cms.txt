<doc>
<docno>1037581.cms.txt</docno>
<text>
 
देश-विदेश
'रालोआ'चा सत्तेसाठी दावा
[ Tuesday, March 01, 2005  11:50:22 pm]


वृत्तसंस्था

रांची : विधानसभेत बहुमतासाठी पाच जागा कमी पडलेल्या राष्ट्रीय लोकशाही आघाडीने ही पोकळी अपक्ष आमदारांच्या पाठिंब्याने भरून काढत मंगळवारी राज्यपाल सय्यद रिझवी यांच्याकडे सरकार स्थापनेचा दावा केला. या दाव्याबाबत रिझवी बुधवारी निर्णय घेणार आहेत.

आघाडीतील भारतीय जनता पक्षाचे विधिमंडळ नेते अर्जुन मुंडा आणि संयुक्त जनता दलाचे इंदसिंग नामधारी यांच्या नेतृत्वाखालील शिष्टमंडळाने पाठिंबा देणाऱ्या 41 आमदारांची यादी राज्यपालांना सादर केली. सुदेश महातो, चंदप्रकाश चौधरी, मधु कोरा, हरीचरण राय व एनॉस एक्का हे पाठिंबा देणारे अपक्ष आमदारही उपस्थित होते. त्यातील मधु कोरा भाजपचेच बंडखोर आहेत.

राज्यात ' रालोआ ' चे सरकार आले, तर विरोधी पक्षनेतेपदाची जबाबदारी झारखंड मुक्ती मोर्चाचे अध्यक्ष आणि केंदीय मंत्री शिबू सोरेेन यांच्याकडे सोपवण्याचे सूतोवाच काँग्रेसचे नेते प्रियरंजन दासमुन्शी यांनी केले.

 
</text>
</doc>
