<doc>
<docno>1037419.cms.txt</docno>
<text>
 
देश-विदेश
केल्यामुळे सुप्रीम कोर्टाकडून तंबी
[ Tuesday, March 01, 2005  09:11:32 pm]


वृत्तसंस्था

नवी दिल्ली : उत्तर प्रदेश सरकारच्या विद्युत महामंडळाच्या आठ विभागांतील कर्मचाऱ्यांच्या बदल्यांमध्ये झालेल्या राजकीय हस्तक्षेपाबद्दल सुप्रीम कोर्टाने ठपका ठेवून यापुढे बदल्यांमध्ये मंत्री आणि बड्या अधिकाऱ्यांनी ढवळाढवळ करू नये, अशी ताकीद दिली आहे.

राजकीय वजनाचा वापर करून सरकारी महामंडळाच्या अधिकाऱ्यांच्या, कर्मचाऱ्यांच्या बदल्या करण्यामधून महामंडळाच्या स्वायत्ततेला काही अर्थच उरत नाही. बदल्यांमध्ये होणारे फेरफार महामंडळाच्या कारभारात डोकेदुखी निर्माण करतात, असे न्या. एन. संतोष हेगडे, न्या. बी. एन. श्ाीकृष्ण आणि न्या. पी. के. बालसुब्रमण्यम् यांच्या खंडपीठाने सांगितले. सुरेशचंद शर्मा यांनी उत्तर प्रदेशमध्ये बदल्यांमध्ये राजकीय हस्तक्षेप सुरू असल्याची तक्रार करीत सुप्रीम कोर्टाकडे याचिका दाखल केली होती.

' यु. पी पॉवर कॉपोर्रेशन लिमिटेड ', ' कानपूर इलेक्ट्रिक सप्लाय कंपनी लिमिटेड ', ' पूर्वांचल वितरण निगम लिमिटेड ': वाराणसी , ' मध्यांचल विद्युत वितरण निगम लिमिटेड ' : लखनऊ , ' पश्चिमांचल विद्युत वितरण निगम लिमिटेड ' : मेरठ , ' दक्षिणांचल विद्युत निगम लिमिटेड ' : आग्रा , ' यु. पी. राज्य विद्युत उत्पादन निगम लिमिटेड ' आणि ' यु. पी. जल विद्युत निगम लिमिटेड ' या कंपन्यांच्या बदल्यांमध्ये राजकीय हस्तक्षेप झाला असल्याचे शर्मा यांचे म्हणणे होते.

अधिकारी आणि कर्मचाऱ्यांच्या झालेल्या बदल्यांची छाननी करण्यासाठी आणि बदल्यांसाठी आलेले प्रस्ताव योग्य निकषांआधारे मंजूर करण्यासाठी कोर्टाने एका समितीची स्थापना केली आहे. पाच जणांच्या या समितीचे प्रमुख ' नॅशनल पॉवर फायनान्स कॉपोर्रेशन ' चे माजी अध्यक्ष एस. वेंकटनारायणन् आहेत.

 
</text>
</doc>
