<doc>
<docno>1037580.cms.txt</docno>
<text>
 
देश-विदेश
राबडी देवींना ठाम नकार
[ Tuesday, March 01, 2005  11:49:30 pm]


वृत्तसंस्था

नवी दिल्ली/ पाटणा : काँग्रेस अध्यक्ष सोनिया गांधी यांना भेटल्यानंतरही रामविलास पासवान यांची न बदललेली भूमिका व राष्ट्रीय जनता दलाच्या विधीमंडळ पक्ष नेतेपदी राबडी देवी यांचीच झालेली निवड यामुळे बिहारमधील राजकीय कोंडी सुटण्याची शक्यता धुसर झाली आहे.

लोकजनशक्ती पक्षाचे नेते रामविलास पासवान मंगळवारी राजधानी नवी दिल्लीत काँग्रेस अध्यक्ष सोनिया गांधी यांना भेटले. सत्तास्थापनेसाठी राजद किंवा एनडीए यापैकी कुणालाही पाठिंबा न देण्याचे धोरण पासवान यांनी कायम ठेवले. भाजप तसेच राजद या दोन्ही पक्षांना वगळून सरकार बनणे शक्य आहे, असे नवेच समीकरण त्यांनी मांडले आणि तेही झाले नाही तर मग राष्ट्रपती राजवट आहेच की, याचा पुनरुच्चारही त्यांनी केला! तिकडे पाटण्यात, लालूंच्या राजदने राबडीदेवी यांची विधीमंडळ नेतेपदी निवड करून टाकली आणि नेतेपदाच्या चचेर्ला पूर्णविराम दिला.

 
</text>
</doc>
