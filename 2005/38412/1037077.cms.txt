<doc>
<docno>1037077.cms.txt</docno>
<text>
 
महामुंबई: मुंबई टाइम्स
शहरातील प्रकल्पांना आता वेग हवा
[ Tuesday, March 01, 2005  05:09:09 pm]


समीर कर्वे

केंदीय अर्थमंत्री पी. चिदंबरम यांच्या बजेटमधून मुंबईच्या वाहतुकीचं इन्फ्रास्ट्रक्चर सुधारण्यासाठी हाती घेण्यात येणाऱ्या प्रकल्पांना पैसा मिळेल, असे संकेत आहेत. मुंबईसाठी विशेष पॅकेज नसलं तरी, आथिर्क राजधानीचं महत्त्व खऱ्या अर्थाने ओळखायला आता केंदानं सुरुवात केल्याची ही खूण आहे. मुंबईला पैसा जरूर मिळेल, पण शिस्तीचं काय, हा प्रश्न मात्र मुंबईकरांना सतावतो आहे.

गेल्या काही वर्षांत मुंबईतील विविध प्रकल्पांसाठी मोठा निधी उपलब्ध होत आहे. तरीही अनेक प्रकल्प रेंगाळल्या अवस्थेतच आहेत. शिवाजी पार्क सबवेमध्ये स्थानिक लोकांपर्यंत योग्य त्या माध्यमातून सल्लामसलत न केल्यामुळे जी अडचण झाली, तशीच अडचण अनेक मोठ्या प्रकल्पांमध्येही येत आहे. वाहतुकीची गरज, स्थानिक गदीर् आणि एकूण मुंबईचं चित्र, यांच्यासह अनेक प्रकल्पांच्या सर्व बाजूंचा विचार न केल्यामुळे वाहतूककोंडी कायम आहे.

फ्लायओव्हरच्या दोन्ही बाजूंना होणारी कोंडी सोडवण्यासाठी सिग्नलयंत्रणेत अजून बदल झालेला नाही. वरळी-वांदे सी लिंकचा खर्च दीडपटीने वाढला आहे. तो झाल्यावर वाहनांसाठी हाजीअली ते नानाचौक हा रस्ता रुंद कसा मिळेल, हा प्रश्ान् कायमच आहे. दादर आणि जेजेच्या पुलामुळे वेग वाढला, तरी पुलाखालच्या कोंडीमुळे लोकांना चालणं मुश्किल होत आहे. त्याकडे कुणाचं लक्ष नाही.

चालू प्रकल्पांचा लाभ मिळण्याआधीच नवी कामं हाती घेतली की, लोक चिडतात. त्यामुळेच शिवडी- न्हावाशेवा हार्बर लिंकला असलेला विरोध थांबव-ण्याचे प्रयत्न करावे लागतील. मेट्रो रेल्वेचंही तसंच! उपनगरी रेल्वेच्या विस्ताराला सहा लाइन्सपर्यंतच मर्यादा आहेत. त्यामुळे मेट्रो रेल्वे आणि स्कायबस यांनाच उरलेल्या दोन कॉरिडॉर्सची गरज भागवावी लागेल. रेल्वे लाइनींच्या विस्ताराचे प्रकल्पही लवकर पूर्ण व्हायला हवेत. ते करताना प्रकल्पग्रस्तांच्या पुनर्वसनाचा प्रश्न मागीर् लागायला हवा.

विमानतळांचं आधुनिकीकरण करताना तिथपर्यंत सर्व बाजूंनी पोहोचण्याचे मार्गही सुकर व्हायला हवेत. मुंबई फायनान्शिअल हब करायचं, तर ते दक्षिण मुंबईत की, वांदे-कुर्ला कॉम्प्लेक्समध्ये यावर विचार होणं गरजेचं आहे. गिरण्या, आणि इतर अॅक्विझिशन्समुळे मोठ्या प्रमाणात जागा उपलब्ध होत असली, तरी त्यातून स्वस्त घरांचा प्रश्न निकाली निघालेला नाही.

विकासाची पाइपलाइन

वरळी-वांदे सीलिंक : 5.6 कि.मी. लांबी मूळ खर्च 650 कोटी. कम्प्लिशन डेट 2005 (?) एमयूटीपी : प्रोजेक्टचा खर्च 4526 कोटी, रेल्वेचा भाग : 3030 कोटी, रस्ते : 829 कोटी, प्रकल्पबाधितांचं पुनर्वसन 468 कोटी, टॅक्स आणि इतर खर्च : 199 कोटी, र्वल्ड बँकेचं कर्ज : 2602 कोटी, एमएमआरडीएचा वाटा : एक हजार कोटी, प्रकल्प राबवणाऱ्या यंत्रणा : मुंबई महापालिका, एमएमआरडीए, मुंबई रेल्वे विकास महामंडळ, मुंबई रस्ते विकास महामंडळ, बेस्ट. प्रोजेक्टचा काळ 2003 ते 2008.

प्रोजेक्ट हायलाइट््स

सबर्बन रेल्वे सेक्शन पाचवी-सहावी लाइन, शहरात 30 सबवे, जोगेश्वरी-विक्रोळी लिंक रोड, सांताक्रूझ-चेंबूर लिंक रोड , 650 बेस्ट बसची खरेदी, स्टेशन एरिया ट्रॅफिक इम्प्रूव्हमेन्ट स्कीम (दादर, अंधेरी, मालाड, बोरिवली, घाटकोपर, चेंबूर या स्टेशनांवर) , 19128 प्रकल्पबाधित कुटुंबांचं पुनर्वसन - प्रत्येक कुटुंबाला 225 चौ.फुटांची घरं., अंधेरी-घाटकोपर मेट्रो रेल्वे किंवा लाइट रेल ट्रान्झिट सिस्टिम किंवा स्कायबस. वांदे वरळी सी-लिंक, शिवडी-न्हावाशेवा सीलिंक, पॅसेंजर वॉटर ट्रान्सपोर्ट.

 
</text>
</doc>
