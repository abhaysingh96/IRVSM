<doc>
<docno>1037518.cms.txt</docno>
<text>
 
महाराष्ट्र
वन कायदा क्रूर : चितळे
[ Tuesday, March 01, 2005  10:55:34 pm]


म. टा. वृत्तसेवा

धुळे : भारत स्वतंत्र झाल्यानंतर आंधळपणाने जे कायदे झाले, त्यातील वन कायदा हा एक क्रूर कायदा आहे. वन कायद्यातील जाचक तरतुदींमुळे धुळे आणि नंदुरबार जिल्हे विकासव्यवस्थेच्या कमीत कमी 30 वषेर्ंर् मागे राहिले असून नर्मदेचे पाणी वापरण्यात याच कायद्याचा मोठा अडथळा आहे. सामाजिक, आथिर्क आणि विकास प्रक्रियेत वनक्षेत्राचा नेमका वाटा किती ? या विषयावर सामाजिक मंचावर खुली चर्चा होणे आवश्यक आहे, असे मत जागतिक कितीर्चे जलतज्ज्ञ आणि दुसऱ्या जल व सिंचन आयोगाचे अध्यक्ष डॉ. माधवराव चितळे यांनी केले आहे. धुळे शहरातील श्री. शिवाजी विद्याप्रसारक संस्थेच्या विज्ञान महाविद्यालयात आयोजित केलेल्या खान्देशातील जलसंधारण या विषयावरील राज्यस्तरीय चर्चासत्राच्या उद्घाटनासाठी चितळे यांच्याहस्ते झाले.

चितळे म्हणाले : नर्मदा खोरे तंटा लवाद मंडळाच्या निवड्यानुसार नर्मदानदीच्या पाण्याचा हिस्सा महाराष्ट्रासाठी निश्चित करण्यात आला आहे. पण बव्हंशी नर्मदा खोरे वनमिश्रित जमिनीने व्यापलेले आहे. त्यामुळे या खोऱ्यात सिंचनाचे प्रकल्प राबविताना वनखात्याचे जाचक कायदे आडवे येत असल्यामुळे नर्मदेचे पाणी अडविण्याची योजना अंमलात येऊ शकली नाही. दिल्लीत मोगलाईसारखी बसलेली मंडळी देशाचे वन क्षेत्र चालवतात. या वन खात्यांच्या मंडळींपुढे राज्याचे वनमंत्री, वन सचिव यांचे काहीच चालत नाही. एखाद्या प्रशासकीय व्यवस्थेच्या ताब्यात देश देेऊन टाकण्याइतका हा क्रूर कायदा आहे. लोकांशी संबंध नाही, लोकांशी काहीच नाते नाही, या कायद्यातील जाचक तरतूदींविषयी लोकांना बोलायची संधी नाही, असा लोकांच्या जीवनाशी संबंध तोडून टाकणारा अतिशय घाणेरडा कायदा आहे.

ब्रिटीश राजवटीत भारतातील जंगलांमधील लाकूड युरोपात रेल्वेसाठी नेण्यात येत असे. त्यांना वनांचे शोषण करायचं होतं. त्यामुळे ब्रिटीशांनी सर्वाधिकार वापरून वनखाते नावाचा एक राक्षस तयार केला. वनविभागाची एकाधिकारशाही व्यवस्था निर्माण केली ती स्वातंत्र्यानंतर आपण गळ्यात बांधली. आपल्याकडे वन क्षेत्र खूप आहे, पण विकसित नाही. अविकसित क्षेत्र म्हणजे वनक्षेत्र असे समीकरण तयार झाले आहे. या क्षेत्रात नालाबंडिंग, सिंचन, जलसंधारण यासारखी कामे करता येत नाहीत. विकासासाठी ही जमीन वापरता येत नाही. त्यामुळे वनक्षेत्रबहुल जिल्ह्यांची उत्पादकता कमी होते आणि ते अन्य जिल्ह्यांच्या तुलनेत मागे राहतात, असे डॉ. चितळे म्हणाले.

 
</text>
</doc>
