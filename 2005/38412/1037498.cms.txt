<doc>
<docno>1037498.cms.txt</docno>
<text>
 
महाराष्ट्र
महिलादिनी भर कौटुंबिक हिंसाविरोधी कायद्याच्या मागणीवर
[ Tuesday, March 01, 2005  10:46:39 pm]


म. टा. प्रतिनिधी

पुणे : वाढत्या कौटुंबिक हिंसाचाराला आळा बसण्यासाठी दिवाणी कायदा करावा, या प्रमुख मागणीसह महिलांच्या प्रश्ानंविषयक अनेक मुद्दे ऐरणीवर आणण्यासाठी महिला दिनानिमित्त स्त्री मुक्ती आंदोलन संपर्क समिती सोमवारी मोर्चा काढणार आहे. महिला दिनाच्या आदल्या दिवशी दुपारी अडीच वाजता सावित्रीबाई फुले पुतळ्यापासून हा मोर्चा निघणार असून महात्मा फुले वाड्यावर आयोजित करण्यात आलेल्या सभेसाठी पुणे आणि परिसरातल्या महिला, तसेच अनेक संघटना एकत्रित होत आहेत. महिलांच्या हक्कांसाठी आयुष्य वेचलेल्या काही ज्येष्ठ कार्यर्कत्यांचा यावेळी सत्कार केला जाणार आहे.

महिलांवर होणारा हिंसाचार वाढत चालला आहे. त्यात कौटुंबिक हिंसाचाराचे प्रमाण 41 टक्के आहे. अनेक वषेर् घरात उंबरठ्यामागे दडून राहिल्याने सोकावलेल्या या प्रश्ानला आता चव्हाट्यावर आणण्याची गरज आहे, हा हिंसाचार थांबवायचा तर मनोवृत्तीत बदल झाला पाहिजेच ; पण सरकारी पातळीवरील प्रयत्न म्हणून कायदाही व्हायला हवा, अशी या महिला संघटनांच्या कार्यर्कत्यांची आग्रही मांडणी आहे. त्याचबरोबर कामाच्या ठिकाणी होणाऱ्या लैंगिक छळाबाबतही कायदा होण्याची, तसेच बलात्कारविरोधी कायद्यात सुधारणा करण्याची गरज या संघटनांनी व्यक्त केली आहे. या समितीमध्ये आलोचना, नवनिर्माण न्यास, सुसंवाद, स्त्री मुक्ती संघर्ष चळवळ, स्त्री वाणी, तथापि, श्रमिक महिला मोर्चा, माहेर, मासूम, नारी समता मंच, कागद-काच-पत्रा कष्टकरी पंचायत, पुणे शहर मोलकरीण संघटना अशा विविध समस्यांवर काम करणाऱ्या अनेक महिला संघटना आहेत.

बाल लैंगिक शोषणविरोधी कायदा व्हायला हवा, गर्भलिंग चिकित्साविरोधी कायद्याची कठोर अंमलबजावणी, महिला मागतील तिथे सर्व प्रकारच्या दारूवर आणि दारूविक्रीवर बंदी, पंचायत व्यवस्थेत लोकप्रतिनिधींसाठी दोन अपत्यांची मर्यादा रद्द करण्यासाठी कायद्यात दुरुस्ती अशा अनेक मागण्या या संघटनांनी समस्यांवर काम करताना आलेल्या अनुभवातून निष्कर्ष काढून केल्या आहेत. सरकारपुढे त्या मांडण्यासाठी आणि गावांगावांतून आलेल्या महिलांशी या मागण्यांविषयी संवाद साधण्यासाठी हा मोर्चा आयोजित करण्यात आला आहे. या मागण्यांखेरीज राष्ट्रीय रोजगार हमी कायद्याद्वारे किमान 100 दिवसांचा रोजगार मिळाला पाहिजे, असंघटित क्षेत्रातल्या महिलांसाठी पेन्शन आणि विमा अशा सुविधा, पाणी वाटप आणि व्यवस्थापनात महिलांचा समान सहभाग, हे मुद्देही या सभेमध्ये मांडण्यात येणार आहेत.

 
</text>
</doc>
