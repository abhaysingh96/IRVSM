<doc>
<docno>1036311.cms.txt</docno>
<text>
 
महामुंबई
घाटकोपरमध्ये वृद्धेची हत्या
[ Tuesday, March 01, 2005  12:10:12 am]


म. टा. प्रतिनिधी

मुंबई : घाटकोपर (पू.) येथे एका 70 वर्षांच्या वृद्धेची गळा दाबून सोमवारी हत्या करण्यात आली. चोरीच्या उद्देशाने ही हत्या झाली असावी असा प्राथमिक संशय पंतनगर पोलिसांनी व्यक्त केला आहे.

सुरज किरण बिल्डिंग मध्ये मिनू हझारी ( 70) आणि त्यांचा 80 वर्षांचा एक दीर असे दोघेजण राहत होते. सोमवारी सायंकाळी हझारी यांची उल्हासनगर येथे राहणारी नात हझारी यांच्या घरी सायंकाळी घरी आली असता तिला आजी मृतावस्थेत पडल्याचे दिसून आले. तिने पंतनगर पोलिसांना याची माहिती दिल्यानंतर पोलिसांनी ताबडतोब घटनास्थळी जाऊन पाहणी केली असता त्यांची कोणीतरी गळा दाबून हत्या केल्याचे निष्पन्न झाले. गेल्या काही दिवसांपासून त्यांच्या घरी सुतारकाम सुरू असून त्यांच्यापैकीच कोणीतरी हत्या केली अथवा नाही याचा पोलिस शोध घेत आहेत.

 
</text>
</doc>
