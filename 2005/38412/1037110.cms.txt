<doc>
<docno>1037110.cms.txt</docno>
<text>
 
महामुंबई: मुंबई टाइम्स
टॉल, टॉलर, टॉलेस्ट...
[ Tuesday, March 01, 2005  05:32:38 pm]


नुकताच 125 वर्षांचा झालेला राजाबाई टॉवर बांधला गेला 1869 मध्ये. त्याचं नाव पडलं ते मुंबईतल्या एका शेअर दलालाच्या आईच्या नावावरून. या दलालानं त्या काळात टॉवरच्या बांधणीसाठी चार लाख रुपयांची देणगी दिली. फ्रेंच गॉथिक स्टाइलनं बांधलेल्या 280 फूट उंचीच्या राजाबाई टॉवरमधून त्या काळी दिवसातून चार वेळा प्रत्येकी चार, अशा 16 गाण्यांच्या सुरावटी वाजवल्या जात. त्यात रूल ब्रिटानिका, गॉड सेव्ह द किंग अशा गाण्यांचा समावेश असायचा.

तेव्हा मुंबईतली सर्वात उंच इमारत असल्यामुळे लख्ख उठून दिसणाऱ्या राजाबाई टॉवरच्या एका बाजूला आता स्टॉक एक्सचेंज, तर दुसऱ्या बाजूला विदेश संचार निगमच्या टोलेजंग इमारती उभ्या दिसतात. राजाभाई टॉवरच्या घड्याळाला आठवड्यातून एकदा किल्ली देतात. हे काम नारायण स्वामी नावाचे घड्याळजी 1992 पासून करतात. टॉवरच्या उंचीमुळे तो बाहेरून धुऊन काढणे शक्य नाही. जितक्या उंचीपर्यंत शक्य होते तिथपर्यंत त्याची साफसफाई केली जाते. टॉवरच्या आतील बाजूच्या गच्च्या, जिने, कोपरे मात्र, नियमितपणे साफ केले जातात.

 
</text>
</doc>
