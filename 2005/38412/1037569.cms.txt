<doc>
<docno>1037569.cms.txt</docno>
<text>
 
महाराष्ट्र
पाठ्यपुस्तकांचे गाडे रुळावर येणार
[ Tuesday, March 01, 2005  11:40:53 pm]


म. टा. प्रतिनिधी

' बालभारती ' च्या संचालकपदी काळपांडे!

म. टा. इफेक्ट

पुणे : ' बालभारती ' चे संचालक कोकणे यांची बदली झाली असून त्यांच्याजागी वसंत काळपांडे यांची नियुक्ती करण्यात आली आहे. नियंत्रक धर्माधिकारी यांनी दिलेला राजीनामाही मंजूर झाला आहे. मुख्य निमिर्ती अधिकारी प्रमोद शिरोडकर यांच्याकडे नियंत्रकपदाचा अतिरिक्त कार्यभार देण्यात आला.

' बालभारती ' तील कार्यपद्धतीमुळे यंदाही पुस्तकांना उशीर होणार आणि तेथील गैरव्यवहार याविषयी ' महाराष्ट्र टाइम्स ' मधून सविस्तर वृत्त प्रसिद्ध झाल्यानंतर मुख्यमंत्र्यांनी याप्रकरणी लक्ष घालून प्रशासकीय पातळीवर बदल केले आहेत. बालभारती कर्मचारी कृती समितीला बुधवारी मंत्रालयात चचेर्साठी बोलावण्यात आले असून यंदा पुस्तके वेळेत बाजारात येण्यासाठी कोणत्या उपाययोजना कराव्यात, याविषयी बैठकीत चर्चा करण्यात येणार आहे.

येत्या वर्षांसाठी 739 शीर्षकांच्या आठ कोटी 47 लाख पुस्तकांची आवश्यकता असून आजअखेर केवळ 70 लाख पुस्तके तयार होऊन गोडाऊनमध्ये आली आहेत. पुस्तके वेळेत येण्यासाठी छपाईच्या नियोजनात बदल करण्यात येत आहेत. त्यानुसार प्रत्येक शीर्षकांच्या पुस्तकांची क्रमवारी लावून त्यानुसार टप्प्याटप्प्याने छपाई करण्यात येणार आहे, असे नियंत्रक शिरोडकर यांनी सांगितले. ज्यांना कामे दिलेली आहेत त्यांच्या निविदांमधील दरानुसार नवीन मुदकांना कामे देण्यात येणार आहेत. जेवढे मुदक काम करण्यासाठी पुढे येतील, त्या सर्वांना काम दिले जाईल. लक्ष्य एकच ; पुस्तके वेळेत बाजारात आणणे, असे आश्वासन शिरोडकर यांनी दिले.

काळपांडेंना यापूवीर् 1994-96 दरम्यान बालभारतीमध्ये संचालक म्हणून काम केले आहे. त्यांच्याकडे बालचित्रवाणीचाही अतिरिक्त भार आहे. नियंत्रक शिरोडकर हे बालभारतीच्या स्थापनेपासून कामाला असून त्यांना निमिर्ती व्यवस्थापनातील 37 वर्षांचा अनुभव आहे.

एकतर मोफत किंवा वेळेत!

खुल्या बाजारातील आवश्यकता लक्षात घेऊन मंडळाने पुस्तकनिमिर्तीचे नियोजन केले आहे. मात्र, मोफत पुस्तके द्यायची किंवा नाही याबाबत अजून सरकारी पातळीवरून निर्णय झालेला नाही.

 
</text>
</doc>
