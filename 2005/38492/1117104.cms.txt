<doc>
<docno>1117104.cms.txt</docno>
<text>
 
लेख: आयफेल टॉवर
विक्रमी विक्री?
[ Friday, May 20, 2005  08:25:44 pm]


जगातील हौशी 'विक्रमादित्यां'च्या अजब विक्रमांची नोंद ठेवणाऱ्या 'गिनेस बुक ऑफ र्वल्ड रेर्कार्ड'ची विक्री होणार आहे. अर्थातच ही विक्रीसुद्धा विक्रमी किमतीत होणार हे वेगळे सांगायला नको. जगभरातील शंभराहून अधिक देशांत 'गिनेस बुक ऑफ र्वल्ड रेर्कार्ड'ची दहा कोटीपेक्षा जास्त प्रतींची विक्री झाली आहे. आता 'गिनेस'च्या मालकीत बदल होणार असून त्यासाठी चार कोटी पौंडहून अधिक किमतीची बोली लागणार आहे.

प्रचंड खपाच्या कादंबऱ्या प्रकाशित करणारी 'मॅकमिलन' ही जर्मनीतील दादा प्रकाशन संस्था 'गिनेस'ला कवेत घेण्यास उत्सुक आहे. मॅकमिलनला त्यासाठी चांगलीच स्पर्धा द्यावी लागेल हे वेगळे सांगायला नको. मॅकमिलनला टक्कर द्यावी लागेल ती 'हॅरी पॉटर'ची विक्रमी खपाची मालिका प्रकाशित करणाऱ्या 'ब्लूम्सबरी' प्रकाशन संस्थेशी.

1955 मध्ये आर्थर गिनेस यांनी स्थापन केलेली 'गिनेस बुक ऑफ र्वल्ड रेर्कार्ड' त्यांच्यानंतर वारसाहक्काने त्यांच्या कुटुंबियांच्या ताब्यात गेली. पण नंतरच्या वर्षांत मालकी बदलत-बदलत 2002 मध्ये ती 'हिट एंटरटेनमेंट'कडे आली.

'अपाक्स पार्टनर्स' या कंपनीने आता 'गिनेस'ची मालकी असलेली संपूर्ण 'हिट एंटरटेनमेंट' ही कंपनीच चाळीस कोटी 89 लाख पौंडांना विकत घेण्याची तयारी चालवली आहे.

विशेष म्हणजे 'हिट एंटरटेनमेंट' ताब्यात घेतल्यानंतर त्यातून 'गिनेस'ला वेगळे काढून ती विकण्यास 'अपाक्स' उत्सुक आहे.

 
</text>
</doc>
