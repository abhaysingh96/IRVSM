<doc>
<docno>1117196.cms.txt</docno>
<text>
 
महामुंबई
कापसाची खरेदी यापुढे किमान हमी भावानेच
[ Friday, May 20, 2005  09:28:27 pm]


म. टा. प्रतिनिधी

मुंबई : पुढील वर्षी कापूस एकाधिकार योजना सुरू राहणार असली, तरी केंद सरकारने जाहीर केलेल्या किमान हमी भावाच्या आधारेच खरेदी करण्यात येणार असून त्याबाबतचा सरकारचा निर्णय शुक्रवारी जाहीर झाला.

कापूस एकाधिकार योजनेत मुळात हमी भावाच्या आधारेच कापसाची खरेदी करण्यात येत असे. मात्र मधील काळात बाजारभावाचा विचार न करता खरेदी सुरू झाल्याने ही योजना तोट्यात गेली असून संचित तोटा सहा हजार कोटी रुपयांवर गेला आहे. ही योजना पुन्हा मूळ स्वरुपात राबवण्याची विधिमंडळ अधिवेशनात घोषण झाली होती. शुक्रवारी जाहीर झालेल्या निर्णयानुसार, हमी भावाने कापसाची खरेदी केल्यानंतर 15 दिवसांत त्याची 80 टक्के रक्कम दिली जाईल. उर्वरित 20 टक्के रक्कम तीन महिन्यांत देण्यात येईल.

कापसाच्या गाठी तसेच सरकी विकल्यानंतर योजनेला फायदा झाल्यास त्यातील 75 टक्के रक्कम शेतकऱ्यांना देण्यात येणार असून उर्वरित प्रशासकीय खर्चासाठी ठेवण्यात येणार आहे, असे पणनमंत्री हर्षवर्धन पाटील यांनी सांगितले. यावषीर् या योजनेत सरासरी 2350 रुपये दराने कापसाची खरेदी झाली. विक्री मात्र 1900 ते 1925 होत असून त्यामुळे क्विंटलमागे 450 रुपयांचा तोटा होत आहे. बाजारात मागणी नसल्याने सध्या 3100 कोटी रुपये किमतीचा कापूस शिल्लक आहे, असे पाटील यांनी सांगितले.

 
</text>
</doc>
