<doc>
<docno>1116148.cms.txt</docno>
<text>
 
महामुंबई
'ना' वादाच्या भोवऱ्यात
[ Friday, May 20, 2005  12:01:20 am]


म. टा. प्रतिनिधी

मुंबई : उमिर्ला मातोंडकरची प्रमुख भूमिका असलेला आणि शुक्रवारी सर्वत्र प्रदशिर्त होणारा 'नैना' चित्रपट प्रदर्शनापूवीर्च वादाच्या भोवऱ्यात सापडला आहे. हा वाद श्लील-अश्लीलतेचा नसून चित्रपटात नेत्रपटलरोपणासंदर्भा तील कथानकाची हाताळणी ज्यापद्धतीने करण्यात आली आहे तिच्या विरोधात आहे. यामुळे नेत्रदानाच्या अवघ्या मोहिमेवरच पाणी फेरले जाईल, असा दावा करीत मुंबई आणि दिल्ली हायकोर्टात गुरुवारी 'नैना'ला रोखण्याची मागणी करणाऱ्या याचिका दाखल करण्यात आल्या.

माटुंगा येथील 'आदित्य ज्योत आय हॉस्पिटल'चे डॉ. नटराजन यांनी मुंबई हायकोर्टात तर 'ऑप्थॅलमलॉजिकल सोसायटी ऑफ इंडिया' या नेत्रतज्ज्ञ संघटनेने दिल्ली हायकोर्टात जनहित याचिका केली आहे. या चित्रपटातील घटनांमुळे लोकांमध्ये घबराट पसरून ते नेत्रदानापासून परावृत्त होण्याची भीती त्यांनी वर्तवली आहे.

हा चित्रपट पाहिल्यामुळे नेत्रदानाचा संकल्प करणाऱ्यांच्या मनात किल्मिष निर्माण होऊ नये, इतकाच उद्देेेेश या विरोधामागे आहे, असे 'नॅब' मानद सचिव दिनू गांधी यांनी स्पष्ट केले. आम्ही चित्रपट पाहिलेला नाही. पण त्याचे 'प्रोमो' पाहूनच भीती निर्माण होते. तो बंद पडावा, असेही आमचे मत नाही. फक्त चित्रपटाच्या दरम्यान नेत्रदान प्रसाराविषयी सूचना करावी अथवा नेत्रदानाशी या चित्रपटाचा संबंध नाही, अशी सूचना ठळकपणे करावी, अशी अपेक्षा त्यांनी व्यक्त केली.

भारतात वर्षाकाठी अंदाजे तीन लाख लोक नेत्ररोपणासाठी अर्ज करतात आणि सुमारे 20 हजार लोक दरवषीर् नेत्रदान करतात. ही संख्येत वाढच होत आहे. पण 'नैना'तील प्रसंगांमुळे गैरसमज वाढून नेत्रदानाचे प्रमाण कमी होण्याची शक्यता आहे.

आपली याचिका तातडीने उद्याच सुनावणीसाठी घ्यावी, अशी मागणीही 'ऑप्थॅलमलॉजिकल सोसायटी ऑफ इंडिया' या संघटनेने केली होती. परंतु दिल्ली हायकोर्टाच्या पीठाने 25 तारखेला या प्रकरणीची सुनावणी होईल, असे सांगितले.

या याचिकेत माहिती व प्रसारण खाते, सेन्सॉर बोर्ड आणि चित्रपटाच्या निर्मात्याला प्रतिवादी करण्यात आले असून सेन्सॉर बोर्डाने या चित्रपटाला दिलेले प्रमाणपत्रच रद्द ठरवण्याची मागणी करण्यात आली आहे.

 
</text>
</doc>
