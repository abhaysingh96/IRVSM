<doc>
<docno>1117026.cms.txt</docno>
<text>
 
महाराष्ट्र
वसंतदादा कारखान्याची निवडणूक चर्चेत
[ Friday, May 20, 2005  06:22:52 pm]


म. टा. वृत्तसेवा

सांगली : गेल्या दोन वर्षांपासून बंद असलेल्या येथील वसंतदादा शेतकरी सहकारी साखर कारखान्याच्या 'संचालक मंडळ निवडणुकीचा' विषय सध्या चांगलाच गाजू लागला आहे. ही निवडणूक नियमानुसार ठरल्यावेळी झालीच पाहिजे, विद्यमान संचालक मंडळाला सरकारतर्फे अजिबात मुदतवाढ दिली जाऊ नये या मागणीसाठी जोर वाढू लागला आहे. याउपर जर ही मुदतवाढ दिली गेलीच तर त्याविरोधात मुंबई हायकोर्टात जनहित याचिका दाखल केली जाणार आहे.

याबाबत माजी आमदार दिनकर पाटील म्हणाले की, हा कारखाना गेली दोन वर्षे बंद आहे. यंदाही तो सुरू होण्याच्या दृष्टीने व्यवस्थापनाचे कसलेही प्रयत्न दिसत नाहीत. हा कारखाना चालू व्हावा, अशी आमची अपेक्षा असून त्यासाठीच कारखान्याच्या निवडणुकीत पॅनल करून आम्ही उतरणार आहोत.

सबब विद्यमान संचालक मंडळाला अजिबात मुदतवाढ दिली जाऊ नये. निवडणूक कार्यक्रम नियमानुसार लावला जावा. यासाठी आम्ही मुंबई हायकोर्टात जनहित याचिकाही दाखल करणार आहोत.

ही निवडणूक होऊ नये यादृष्टीने व्यवस्थापनाचे जोरदार प्रयत्न सुरू आहेत. मतदारयादीचा कार्यक्रमदेखील लागू नये यासाठीसुद्धा त्यांच्यातफेर् अडथळे आणले जात आहेत. पण ही निवडणूक वेळेवर लागलीच पाहिजे असा आमचा प्रयत्न आहे असे सांगून पाटील म्हणाले की, कारखान्यासाठी स्वत:चे घर, इतर मालमत्ता विकण्याची आपली तयारी आहे असे कारखान्याचे सवेर्सर्वा खासदार प्रकाश पाटील म्हणतात. दुसरीकडे ते यावषीर् कारखाना चालू व्हावा यादृष्टीने कुठल्याच हालचाली करताना दिसत नाहीत.

येता हंगाम घ्यायचा असेल तर आताच ऊसतोडणी आणि वाहतूकदारांचे करार व्हायला हवेत, पण ते अद्याप झालेले नाहीत. याचाच अर्थ यंदाही हा कारखाना सुरू करण्याची त्यांची तयारी नाही.

तथापि, आम्हाला हे मान्य नाही. शेतकरी सभासद, कामगार आणखी देशोधडीला लागू नयेत यासाठीच तो सुरू होणे आवश्यक आहे.

 
</text>
</doc>
