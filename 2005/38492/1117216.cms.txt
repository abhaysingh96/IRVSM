<doc>
<docno>1117216.cms.txt</docno>
<text>
 
क्रीडा
मायूसी मेरे दिलमें नही...
[ Friday, May 20, 2005  10:03:28 pm]


वृत्तसंस्था

नवी दिल्ली : ऑस्टेलियाच्या ग्रेग चॅपल यांची भारतीय क्रिकेट संघाच्या प्रशिक्षकपदी निवड झाल्यामुळे मी निराश झालेलो नाही, अशी प्रतिक्रिया प्रशिक्षकपदाच्या शर्यतीतील एकमेव भारतीय क्रिकेटपटू मोहिंदर अमरनाथ यांनी व्यक्त केली. ग्रेग चॅपल यांना तसेच भारतीय संघाला त्यांनी शुभेच्छा दिल्या.

सुनील गावस्कर, वेंकटराघवन, रवी शास्त्री, जगमोहन दालमिया, नायर, महेंद रणबीरसिंग यांच्या निवड समितीने ग्रेग चॅपल यांची जून 2007पर्यंत प्रशिक्षकपदी निवड केली. मुलाखतीदरम्यान मोहिंदर यांनी आपल्या मेहुण्याची मदत घेतली, पण मुलाखतीदरम्यान त्याच्या लॅपटॉपमध्ये बिघाड झाला. मोहिंदर यांना लॅपटॉपची माहिती नाही पण निवड पध्दतीबाबत त्यांनी काही तक्रार केली नाही. निवड पध्दत योग्यच होती, असे त्यांनी सांगितले. मात्र भारतीयाचीच प्रशिक्षकपदी निवड व्हावी याचा त्यांनी पुनरूच्चार केला. आपल्या भूमिकेवर मोहिंदर ठाम राहिले. परदेशी क्रिकेटपटंूबाबत त्याने आदर व्यक्त केला होता, पण त्याचवेळी भारतीय क्रिकेटपटू काही कमी कतृत्ववान नाहीत हेदेखील त्याने ठणकावून सांगितले.

 
</text>
</doc>
