<doc>
<docno>1117162.cms.txt</docno>
<text>
 
देश-विदेश
इंजेक्शनच्या असुरक्षित वापराविरोधात देशभरातील डॉक्टरांची मोहीम
[ Friday, May 20, 2005  09:00:21 pm]


वृत्तसंस्था

कोलकाता : इंजेक्शनच्या असुरक्षित वापरामुळे दरवषीर् देशात हजारोंचे बळी जात असून त्याविरोधात देशभरातील डॉक्टरांची मोहीम छेडण्याचे हैदराबाद स्थित स्वयंसेवी संस्था 'पथ'ने ठरवले आहे.

इंजेक्शनच्या असुरक्षित वापरामुळे हेपिटायटिस बी आणि सी तसेच एड्ससारख्या रोगांचा धोका दिवसेंदिवस वाढतो आहे. जगभरातील विकसनशील देशात प्रतिवषीर् सोळाशे कोटी इंजेक्शन्स टोचली जातात. यात भारताचा हिस्सा 420 कोटी इंजेक्शन्स इतका आहे. हे प्रचंड आकडे लक्षात घेता वैद्यकीय क्षेत्रातील सर्वांना इंजेक्शन्सपासून असणारा व्यावसायिक धोका, रुग्णांना असणारा धोका तसेच पर्यावरणाची हानी या साऱ्या बाबी लक्षात घेण्याची आवश्यकता आहे, असे या संस्थेने म्हटले आहे.

इंजेक्शन्सच्या असुरक्षित वापरामुळे आजतागायत 1.6 लाख लोकांना नव्याने एचआयव्हीची , 160 लाख लोकांना हेपिटायटिस बीची आणि 47 लाख जणांना हेपिटायटिस सीची लागण झाल्याचे जागतिक आरोग्य संघटनेची आकडेवारी दर्शविते.

केंदीय आरोग्य खात्याला सादर करण्यात आलेल्या एका अहवालानुसार भारतातील सुमारे दोन तृतीयांश इंजेक्शन्स असुरक्षितरीतीने दिली जातात.

परिस्थितीचे गांभीर्य लक्षात घेऊन इंडियन मेडिकल असोसिएशनने आपल्या जर्नलचा ताजा अंक याच विषयावर काढला असून यासंदर्भात राष्ट्रीय मोहीम उघडल्याचे म्हटले आहे.

 
</text>
</doc>
