<doc>
<docno>1117032.cms.txt</docno>
<text>
 
महाराष्ट्र
नगरमध्ये रंगणार कुस्तीचा फड
[ Friday, May 20, 2005  06:28:14 pm]


म. टा. वृत्तसेवा

अहमदनगर : नगर जिल्हा तालीम संघाच्यावतीने येथील वाडिया पार्क क्रीडा संकुलात 21 ते 23 मे दरम्यान भारतीय राष्ट्रीय हिंद केसरी कुस्ती स्पर्धा आयोजित करण्यात आली आहे. नगरला प्रथमच राष्ट्रीय स्तरावर कुस्ती स्पर्धा होत असून त्यात 250 मल्ल सहभागी होणार आहेत. स्पधेर्चे उद्घाटन काँग्रेसचे ज्येष्ठ नेते आमदार गोंविंदराव आदिक यांच्या हस्ते होणार असून यावेळी कृषिमंत्री बाळासाहेब थोरात, ऊर्जामंत्री दिलीप वळसे पाटील ग्रामविकासमंत्री विजयसिंह मोहिते पाटील यांच्या उपस्थिती असणार आहेत.

ही स्पर्धा नऊ गटांत होणार आहे. त्यात दिल्ली, हरियाणा, पंजाब, उत्तरप्रदेश आणि मध्यप्रदेशातील नामांकित मल्ल तसेच सेनादल, नौदल, रेल्वे, टपाल या विभागांचे देशभरातील 22 संघ सहभागी होणार आहे. स्पधेर्चे यजमानपद नगरकडेच असेल. विजेत्या संघाला 'हिंद केसरी' हा किताब दिला जाणार असून त्यांना 51 हजार रुपये रोख आणि चांदीची गदा दिली जाईल. तर द्वितीय, तृतीय आणि चौथ्या क्रमांकाला 31, 21 आणि 11 हजार रुपये रोख बक्षिस म्हणून दिले जाणार आहेत. या स्पधेर्साठी 17 ते 18 लाख रुपये खर्च अपेक्षित असून त्यासाठी जिल्ह्यातील नऊ आमदारांनी प्रत्येकी एक लाख रुपये मदतीचे पत्र दिले आहे. याखेरीज जिल्हा मध्यवतीर् बँक, नगर मर्चंट बँक, नगर अर्बन बँक, शहर सहकारी बँक यांनीही मदतीचा हात पुढे केला आहे.

हिंद सेवा मंडळाचे पदाधिकारी राजेंद चोपडा, शहर जिल्हा काँग्रेसचे अध्यक्ष भानुदास कोतकर स्पर्धा यशस्वीरित्या पार पडावी म्हणून प्रयत्नशील आहेत.

 
</text>
</doc>
