<doc>
<docno>1117259.cms.txt</docno>
<text>
 
महाराष्ट्र
पुण्यातील नौदल अधिकारी चालत्या जहाजातून बेपत्ता
[ Friday, May 20, 2005  11:25:40 pm]


म. टा. प्रतिनिधी

पुणे : नौदलामध्ये जाण्यासाठी भरपूर कष्ट घेतलेल्या आशिष पोपलीच्या प्रयत्नांना दीड वर्षापूवीर् यश मिळाले. आता नौदलामध्ये सब लेफ्टनंट पदावर पोचलेल्या आशिषच्या घरी सध्याच्या घटकेला चिंतेचे वातावरण आहे. कारण विशाखापट्टणम येथील समुदात मोहिमेवर असणारा आशिष गुरुवारपासून गायब झाला आहे.

पहाटेच्या सुमारास तो चालत्या जहाजातून समुदात पडला असण्याची शक्यता व्यक्त करण्यात येत आहे. जहाजावर असणारे इतर सहकारी सकाळी नऊच्या सुमारास न्याहारीसाठी जमले तेव्हा आशिष नसल्याचे लक्षात आले. त्यानंतर नौदल आणि हवाई दलाने शोधमोहीम हाती घेतली आहे. पण दोन दिवस उलटले तरी आशिषचा पत्ता न लागल्यामुळे त्याच्या घरी शोकाकुल वातावरण आहे. घटना घडली तेव्हा जहाज समुदकिनाऱ्यापासून 25 किलोमीटर अंतरावर होते, असे समजते.

आशिषचे वडील कर्नल असून ते सध्या पुण्यातील लष्कर कमांड हॉस्पिटलमध्ये कार्यरत आहेत. आशिषने पुण्याच्या राष्ट्रीय संरक्षण प्रबोधिनीतून पदवीपर्यंतचे शिक्षण पूर्ण केले होते. आशिष उत्तम जलतरणपटू आहे. त्यामुळे तो समुदात पडला तरी कोणत्यातरी किनाऱ्यावर सुखरूप पोचेल, अशी खात्री त्याची बहीण शगुन हिला वाटते. 'आम्ही त्याची आतुरतेने वाट पहातोय. त्याला शोधण्यासाठी किनारारक्षक दल, हवाई दल आणि नौदल यांनी मोठी मोहीम चालवली आहे. आशिषचे दैव बलवत्तर असून तो लवकरच परतेल', असा विश्वास पोपली कुटुंब व्यक्त करत आहे.

 
</text>
</doc>
