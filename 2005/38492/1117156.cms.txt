<doc>
<docno>1117156.cms.txt</docno>
<text>
 
अर्थव्यवहार
सेन्सेक्स अखेर वधारला
[ Friday, May 20, 2005  08:58:33 pm]


म. टा. बाजार प्रतिनिधी

मुंबई : देशी गुंतवणूकदारांनी बऱ्याच दिवसांनी केलेल्या खरेदीच्या पाठिंब्यावर शुक्रवारी मुंबई शेअर बाजाराचा सेन्सेक्स 21 अंशांनी वधारला. सुरुवातीची मरगळ नसती, तर सेन्सेक्स आणखी उसळला असता.

परदेशी गुंतवणूकदारांनी विक्रीचा ट्रेंड कायम ठेवला. सेन्सेक्सवर त्यामुळे दिवसाच्या सुरुवातीसच दडपण आले होते. त्यामुळे 6438.60 अंशांवर गेलेला सेन्सेक्स नंतर मात्र खरेदीच्या जोरावर एक वेळ 6500 अंशांच्या वर पोहोचून अखेरीस 6499.50वर बंद झाला.

इन्फोसिस टेक्नॉलॉजीज, सत्यम कंप्युटर्स, विप्रो, स्टेट बँक, आयसीआयसीआय बँक, भेल, एल अँड टी, रॅनबॅक्सी, हिरो होंडा यांना चांगला भाव होता. एचपीसीएल, आयओसी, भारत पेट्रोलियम यांनाही मागणी होती.

 
</text>
</doc>
