<doc>
<docno>1117215.cms.txt</docno>
<text>
 
क्रीडा
शैलीदार अन् रूबाबदारही...
[ Friday, May 20, 2005  10:02:10 pm]


मंुबई : ऑस्ट्रेलियाचे शैलीदार फलंदाज व रूबाबदार ग्रेग चॅपल यांची भारतीय क्रिकेट संघाच्या प्रशिक्षकपदी निवड झाल्यामुळे चंदू बोडेर्, दिलीप वेंगसरकर या माजी भारतीय कसोटीपटूंनी त्यांचे स्वागतच केले आहे. ग्रेग चॅपल यांचे खेळाबद्दलचे ज्ञान, तसेच क्रिकेटजगतातील त्यांचे स्थान याबाबत आदर आहे.

दिलीप वेंगसरकर यांच्या मते ग्रेग चॅपल यांच्यावर केवळ भारतीय संघाचीच नव्हे तर भारत 'अ' संघाचीही जबाबदारी सोपवायला हवी अर्थात सिनीयर संघाच्या जबाबदारीतून फुरसत मिळाल्यावरच त्यांच्याकडे 'अ' संघाची जबाबदारी द्यायला हवी, असे वेंगसरकर यांनी सांगितले. चॅपल यांची निवड ही योग्यच आहे. 70, 80 च्या दशकातील एक दजेर्दार, शैलीदार फलंदाज असा चॅपल यांचा लौकिक होता. त्यांची कामगिरीच अफलातून आहे. क््वीन्सलँडचे प्रशिक्षक म्हणूनही त्यांनी भूमिका बजावली आहे.

चंदू बोर्डे यांनीही ग्रेग चॅपल यांचे अभिनंदन करताना त्यांच्या कारकिदीर्त भारतीय क्रिकेट नवी शिखरे सर करील असे सांगितले. तांत्रिक बाजूत ग्रेग सरस आहेत. तसेच क्रिकेटची त्यांची जानकारीही विलक्षण आहे असे सांगून बोडेर् म्हणाले, त्यांच्या ज्ञानाचा फायदा भारतीय क्रिकेटला होईल. क्रिकेट जगतातील चॅपल हे एक आदरणीय व्यक्तीमत्त्व आहे व खेळाडूंकडूनही त्यांना मान मिळेल अशी अपेक्षा बोडेर् यांनी व्यक्त केली. भारतातील खेळपट्ट्यांवर ते खेळले नसले तरी त्याचा अडसर त्यांना येणार नाही, कारण त्यांना खेळाची तांत्रिक बाजू चांगलीच अवगत आहे असे बोडेर् यांचे मत आहे.

भारताचे शैलीदार फलंदाज विश्वनाथ यांनीही चॅपल यांच्या निवडीचे स्वागत केले आहे. भारतीय संघाच्या दृष्टीने ही चांगली घटना आहे असे सांगून विश्वनाथ म्हणाले, चॅपल प्रयत्न करतील पण सातत्य दाखवायचे आहे ते भारतीय खेळाडूंना आणि चॅपल हे काही मैदानात खेळायला उतरणार नाहीत. सातत्य महत्त्वाचे असेही त्यांनी नमूद केले. त्यांच्या अनुभवाचा, ज्ञानाचा भारतीय संघाला होईल. सध्या प्रशिक्षकाची भूमिकेला मर्यादा नाहीत तर त्याचे डावपेचही महत्त्वाचे ठरतात आणि यात चॅपल यशस्वी ठरेल, अशी अपेक्षा विश्वनाथ यांनी व्यक्त केली.

 
</text>
</doc>
