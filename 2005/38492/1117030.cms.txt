<doc>
<docno>1117030.cms.txt</docno>
<text>
 
महाराष्ट्र
बॉक्साईट उत्खननाने व्याघ्र प्रकल्प झाकोळणार?
[ Friday, May 20, 2005  06:26:11 pm]


म. टा. वृत्तसेवा

सांगली : चांदोली राष्ट्रीय उद्यानाच्या परिसरातील बॉक्साईच्या खाणींमुळे व त्यासाठी सुरू असलेल्या बेसुमार खुदाईमुळे या राष्ट्रीय उद्यानासह नियोजित व्याघ्र प्रकल्पही धोक्यात येण्याची भीती आहे. या बॉक्साईटसाठी तेथील डोंगर सध्या फोडले जात आहेत. त्यामुळे तेथील निसर्गाचा तोल ढळू लागला आहे. शासनाला मिळणाऱ्या अल्प रॉयल्टीपोटी मोठ्या प्रमाणात बॉक्साईटचा हा उपसा चालू आहे. याला वेळीच प्रतिबंध घातला जावा अशी मागणी निसर्गप्रेमी संघटना करीत आहेत.

वास्तविक या चांदोली अभयारण्याला नुकताच राष्ट्रीय उद्यानाचा दर्जा मिळाला आहे. त्याठिकाणी व्याघ्र प्रकल्प उभाणीचाही प्रस्ताव आहे. पण डोंगर आणि वनक्षेत्रातील झाडांची मोठ्या प्रमाणात चाललेल्या तोडफोडीने या अभयारण्यांची मोठी हानी होईल, अशी भीती व्यक्त करण्यात येत आहे.

 
</text>
</doc>
