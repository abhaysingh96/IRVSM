<doc>
<docno>1117123.cms.txt</docno>
<text>
 
लेख
पुढचं पाऊल!
[ Friday, May 20, 2005  08:42:49 pm]


एखाद्या देशात महिलांना मतदानाचे हक्क मिळाले हा बातमीचा विषय होतो, हे एकविसाव्या शतकाच्या आरंभाला बरोबर वाटत नसले तरी हा एखादा देश हा कुवेतसारखा मुस्लिम देश आहे, हे लक्षात घेतले तर त्याचे महत्त्व लक्षात येते. खरे म्हणजे मुस्लिम जगतात कुवेत हाच पहिला असा देश होता की ज्याने महिलांना मतदानाचा हक्क मिळाला पाहिजे, अशी भूमिका घेतली. परंतु, ती घोषणा प्रत्यक्षात येण्यास मात्र जवळपास अधेर् दशक जावे लागले. तेथील धामिर्क कट्टरपंथीयांच्या हालचालींमुळे हे झाले. आताही हा हक्क देताना, ज्या महिला शरियत कायदा पाळतील त्यांनाच मतदानाचा हक्क मिळेल, अशी तरतूद करण्यास हे कट्टरपंथीय विसरलेले नाहीत. वेळ पडल्यास महिलांना शरियतच्या नावाखाली मतदान करण्यापासून रोखले जाऊ शकेल, असा त्यांचा प्रयत्न असू शकतो. तरीही महिलांना मतदानाचा हक्क मिळणे आणि स्वत:ची उमेदवारी जाहीर करून प्रत्यक्षात निवडणुकांना उभे राहणे हे अधिकार मिळाले हेही कमी नाही.

कुवेतमध्ये इतर अरब देशांच्या तुलनेत महिलांना खूपच स्वातंत्र्य होते हे मात्र खरे. त्या बाबतीत हा देश पुढारलेला म्हणायला हवा. त्या स्वत:चे कपडे स्वत: निवडू शकतात, वाहन चालवू शकतात, स्वतंत्रपणे प्रवास करू शकतात आणि नोकरीही करू शकतात. म्हणजेच त्या स्वत:च्या पायावर उभे राहण्याचे स्वातंत्र्य त्यांना आहे. पदवीपर्यंतच्या शिक्षणासाठी त्यांना एकही पैसा मोजावा लागत नाही. आरोग्य सेवाही फुकटात घेण्याचे स्वातंत्र्य त्यांना आहे. तरीही लोकशाहीचे सर्वात मोठे निदर्शक असलेल्या निवडणुकीत त्या सहभाग घेऊ शकत नव्हत्या. ही बाब विचित्न वाटत असली तरी खरी होती. यामागचे कारण समजून घेणे फारसे कठीण नाही. आपल्याकडे महिलांना विधिमंडळात 33 टक्के जागा राखीव ठेवण्याचा प्रसताव कितीतरी काळ चचिर्ला जात आहे. परंतु तो संमत होऊन तसा कायदा मात्र होत नाही. यामागचे कारणही सर्वांना माहीत आहे. भारतासारख्या देशात हे होत असेल, तर कुवेतला दोष देण्यात काहीच अर्थ नाही.

कुवेतमध्ये स्थानिक स्वराज्य संस्थांच्या निवडणुका दोन जूनला होत आहेत. त्यासाठी महिलांना मतदानाचा अधिकार मिळावा, असा प्रस्ताव संसदेत दोन आठवड्यापूवीर् मांडण्यात आला होता. तो मंगळवारी चचेर्ला येण्यापूवीर्च सरकारने त्याच्यात मोठा बदल करून सर्वच निवडणुकांसाठी त्यांना हा हक्क बहाल करण्याचा निर्णय घेतला. त्यासाठी सरकारने कायद्यातील 'ऑर्डर फॉर अर्जन्सी' या तरतुदीचा वापर केला आणि निवडणूक कायद्यातील 'पुरुषांनाच' (मतदानाचा हक्क आहे) हा उल्लेख काढून टाकण्यात आला. यासाठी 35 वि. 23 मते पडली. एकाने तटस्थ राहणे पसंत केले.

हा हक्क महिलांना मिळाला असला तरी दोन जूनच्या निवडणुकीत त्यांना मतदान करता येणार नाही. कारण त्यासाठीची सर्व प्रक्रिया पूर्ण झाली आहे. मतदारयाद्या नव्याने करण्यास वेळ नाही. या निवडणुका पुढे ढकलून हे करता आले असते. परंतु तसे केले गेले नाही. आता 2007मध्ये तेथील संसदेच्या निवडणुका आहेत. त्यावेळी मात्र मतदानासाठी महिलांच्या मोठ्या रांगा दिसतील आणि काही उमेदवारही महिला असतील यात शंका नाही.

हे सगळे कसे झाले याबद्दल आश्चर्य व्यक्त केले गेले. अमेरिकेच्या दबावावरून हे केले गेले का, अशी शंकाही व्यक्त करण्यात आली. कुवेतमधील राजघराण्याचे प्रमुख पुढील महिन्यात अमेरिकेला जात आहेत. आखाती युद्धानंतर कुवेतवर अमेरिकेचेच नियंत्रण असल्याने अमेरिका सांगेल ते ऐकावे लागते, अशी कुवेतची स्थिती आहे. यामुळेच हा ऐतिहासिक बदल घडला असे सांगितले जात आहे. त्यात काही प्रमाणात तथ्य असू शकेल. परंतु केवळ अमेरिकेमुळे हे झाले, असे म्हणण्याचे काहीच कारण नाही.

शरियतचे पालन करणाऱ्या महिलांनाच ती सवलत मिळेल असे म्हटल्याने याचा गैरवापर होईल का, अशी भीती आतापासूनच व्यक्त केली जात आहे. परंतु यात फारसे तथ्य वाटत नाही. या नावाखाली तेथे बुरखाराज पुन्हा सुरू होईल, असे सध्या तरी दिसत नाही. फारतर पुरुष व महिलांसाठी वेगवेगळी मतदान केंदे स्थापन केली जातील एवढेच, अशी अपेक्षा व्यक्त केली जाते. इराक, लेबेनॉन, जॉर्डन, इजिप्त, पॅलेस्टीन, बहारीन, ओमान, कतार, येमेन, मोरोक्को, अल्जीरिया या देशांमध्ये महिलांना मतदानाचे अधिकार यापूवीर्च मिळाले आहेत. यापैकी काही देशंात बुरखाराज अस्तित्वात आहेच. इराकमध्ये काही महिन्यांपूवीर् निवडणुका झाल्या, तेव्हा मतदानासाठी महिलांच्या मोठ्या रांगा लागल्याचे फोटो सर्वच ठिकाणी प्रसिद्ध झाले होते. मतदानात महिला अधिक सजग असतात याचेच हे निदर्शक होते. या देशांत महिलांना मतदानापासून रोखण्यात आल्याच्या बातम्या वाचनात येत नाहीत. त्या मानाने कुवेत अधिक पुढारलेला आहे. तेथे या अधिकाराचा अधिक समंजसपणे वापर केला जाईल, असे समजण्यास जागा आहे.

- अशोक पानवलकर

 
</text>
</doc>
