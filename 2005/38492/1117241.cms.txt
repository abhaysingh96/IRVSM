<doc>
<docno>1117241.cms.txt</docno>
<text>
 
क्रीडा
तंबाखू विरहित दिनिमित्त आज रंगणार क्रिकेट सामना
[ Friday, May 20, 2005  10:44:12 pm]


म.टा. क्रीडा प्रतिनिधी

मुंबई : जागतिक तंबाखू विरहित दिवसाच्या निमित्ताने मरीन ड्राईव्हच्या मुंबई पोलिस जिमखान्यावर शनिवारी दुपारी चार वाजल्यापासून सिनेनट आणि डॉक्टर यांच्या संघांदरम्यान एका मित्रत्वाच्या क्रिकेट सामन्याचे आयोजन करण्यात आले आहे. कॅन्सर पेशंटस एड असोसिएशनने या सामन्याचे आयोजन केले आहे.

मुंबईकर क्रिकेट तसेच चित्रपटरसिकांना या सामन्यात सुनील शेट्टी, रितेश देशमुख, अरबाझ खान, जावेद खान, बोमन इराणी, अमन वर्मा, राहुल देव, अस्मित पटेल, आशिष चौधरी, यश टाँक, डिनो मोरिया, मार्क रॉबिन्सन या अभिनेत्यांचा खेळ बघायला मिळेल.

मुंबईचे पोलिस आयुक्त अनामी रॉय हे या सामन्याला प्रमुख पाहुणे म्हणून उपस्थित राहतील. या सामन्याला स्टेट बँक, ग्लोबस, रूची सॉ फूडस् न्यूट्रीला, सिटी ग्रुप, आदित्य बिर्ला ग्रुप, सोनी एंटरटेनमेंट टेलिव्हिजन, इंडियन टेलिव्हिजन कॉम, ताज लँडस् एंड आणि टाइम्स फाऊंडेशन यांचा पुरस्कार लाभला आहे.

धूर विरहित व तंबाखू विरहित मंुबईसाठी या सामन्याद्वारे मुंबईकर प्रयत्न करतील, अशी आशा आहे. आणि म्हणूनच सामन्यासाठी तंबाखू विरहित दिनाचे औचित्य साधण्यात आले आहे.

 
</text>
</doc>
