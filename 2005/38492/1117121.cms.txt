<doc>
<docno>1117121.cms.txt</docno>
<text>
 
लेख
'विशेष मुलां'साठी विशेष पुस्तक
[ Friday, May 20, 2005  08:41:54 pm]


'जर्नी टू एम्पॉवरमेंट' (सबली- करणाकडे वाटचाल) हे कविता शानभाग यांनी लिहिलेले खास पुस्तक आहे, 'विशेष मुलां'च्या पालकांना योग्य वेळी योग्य ते मार्गदर्शन मिळावे, यासाठी. आपल्या आजूबाजूला दिसणाऱ्या मुलांमध्ये एखादे बालक जरा वेगळे असते. त्याचे वेगळेपण अगदी बाळपणी लक्षात येतेच असे नाही. पण शाळेत गेल्यावर इतर मुलांपेक्षा याची ग्रहणशक्ती किंवा व्यक्त होण्याचा प्रकार वेगळा आहे, असे दिसून येते. पण हे वेगळेपण नेमके कशामुळे आहे, यावर काही उपाय आहेत का, हा प्रकार नॉर्मल आहे की अॅबनॉर्मल, अशा अनेक प्रश्ानंची उत्तरे मिळायचे राहून जाते आणि मग साध्या गोष्टीची समस्या बनते.

हे होऊ नये म्हणून योग्य वेळी मुलाचे 'वेगळेपण' ओळखण्यासाठी 'जनीर् टू एम्पॉवरमेंट' मदत करते. यात वेगळ्या मुलांचे विविध प्रकार सांगितले आहेत आणि ते ओळखायचे कसे तेही लक्षणांसकट साध्यासोप्या उदाहरणांनी दाखवून दिले आहे. आपल्या मुलाच्या वर्तनाबाबत पालकांना पडणाऱ्या प्रश्ानंची उत्तरे या लक्षणांत चटकन मिळून जातात. उदाहरणार्थ, मूल गणितात हुशार असूनही सोळाऐवजी एकसष्ट लिहून मार्क गमावत असेल, तर हा त्याच्या बुद्धीचा दोष नसून त्याच्या वर्तनसवयीचा भाग आहे, हे पालकांना या पुस्तकातून समजते. या समस्येला डिसलेक्सिया म्हणतात, यावर प्रयत्नपूर्वक उपचार केले पाहिजेत आणि मुलाला विशेष आस्थापूर्वक वागवले पाहिजे, अशी उत्तरेही हे पुस्तक देते.

बालपणीच मुख्य प्रवाहापासून दूर लोटले जाण्याचा अनुभव ज्या मुलांना येतो, त्यांत शारीरिक अपंगत्व असणारी मुले प्रामुख्याने असतात; त्याशिवाय वर्तनदोषाच्या समस्यांनी ग्रस्त मुलेही अशा कटू अनुभवांची शिकार असतात. या प्रत्येक प्रकारा-बाबत प्राथमिक माहिती देण्याचा प्रयत्न करणारे समग्र प्रकरण पुस्तकात आहे. हातपायाचे पंगुत्व, अंधत्व, मूक- कर्णबधिरत्व, भिन्नमती, सेरेब्रल पाल्सी, ऑटीझम स्पेक्ट्रम डिसॉर्डर, ग्रहणशक्ती-क्षमतेचा अभाव, हायपरअॅक्टिव डिसॉर्डर अशा समस्यांवर यात प्रकाश टाकण्यात आला आहे.

या समस्यांवर मात करत मुलांना शिक्षण कसे द्यायचे आणि त्यांना आत्मनिर्भर बनविण्यासाठी रोजगार, कलानिमिर्तीच्या क्षेत्रात स्थान कसे मिळवून द्यायचे, याचेही मार्गदर्शन पुस्तक करते. अर्थात विशेष मुलांसाठी विशेष कष्ट घेणाऱ्या संस्था आणि शाळा असून त्या कोठे आहेत, कितपत उपयोगी आहेत, याची माहिती यात मिळते.

पुस्तकाचे सर्वांत महत्त्वाचे योगदान म्हणजे विशेष मुलांना आणि त्यांच्या पालकांना एका व्यासपीठावर आणून त्यांचा एकटेपणा घालविण्यासाठी उपयोगी ठरणाऱ्या संस्थांचा परिचय. या संस्था मुलांचे जीवन समृद्ध बनविण्यात मोठा वाटा उचलतात. त्यामुळे त्यांच्या संपर्कात येणे मुलांसाठी फारच लाभदायक ठरते. त्याशिवाय विशेष नागरिकांसाठी असलेले कायदे आणि सुविधा यांचाही परिचय पुस्तकात करून देण्यात आला आहे. थोडक्यात, मुख्य प्रवाहापासून बाजूला पडलेल्या मुलांच्या पुनर्वसनासाठी आधुनिक जगात होणाऱ्या प्रयत्नांच्या सर्व बाजू 'जनीर् टू एम्पॉवरमेंट' दाखवून देते. या क्षेत्रात अनेक वषेर् काम करताना कविता शानभाग यांना सातत्याने काही अडचणी जाणवल्या आणि त्यांच्यावरील उत्तर म्हणून त्यांनी 222. ष्द्धद्बद्यस्त्रह्मड्डद्बह्यद्ग. ष्श्ाद्व ही वेबसाईट सुरू केली. 'जनीर् टू एम्पॉवरमेंट' हे या वेबसाइटचे अधिक विकसित आणि विस्तृत रूप आहे, असे शानभाग म्हणतात.

विशेष मुलांच्या पालकांनी आपलेे अनुभवही यात लिहिले असल्याने समस्याग्रस्तांना त्याचा मोठाच आधार वाटेल. मुलांनीच काढलेल्या चित्रांमुळे पुस्तक चालताबोलता, जवळचा मित्रच वाटतो.

- सुलेखा नलिनी नागेश

जनीर् टु एम्पॉवरमेंट.

ए रोडमॅप फॉर 'स्पेशल चिल्ड्रेन'.

लेखक: कविता शानभाग.

प्रकाशक: इंग्लिश एडिशन (टे. क्र.25274464)

पाने: 172, किंमत: 195 रुपये.

 
</text>
</doc>
