<doc>
<docno>1117160.cms.txt</docno>
<text>
 
देश-विदेश
झोपडपट्ट्यांमधील 75 टक्के मुले योग्य आहाराअभावी खुरटलेली
[ Friday, May 20, 2005  08:59:31 pm]


वृत्तसंस्था

नवी दिल्ली : झोपडपट्ट्यांमधील तीन वषेर् वयापर्यंतची 75 टक्के मुले ही कुपोषणामुळे खुरटलेली असतात, असे एका पाहणीत आढळून आले आहे. साधारणपणे वयाच्या चौथ्या महिन्यापासून म्हणजेच आईच्या दुधाव्यतिरिक्त अन्य खाणे सुरू होण्याच्या काळापासूनच या मुलांच्या वजनवाढीमध्ये तूट दिसू लागते, असे या अहवालात म्हटले आहे.

इंदिरा गांधी मुक्त विद्यापीठ, लेडी आयविर्न कॉलेज आणि युनिव्हसिर्टी कॉलेज ऑफ मेडिकल सायन्सेस अशा तीन संस्थांच्या तिघांच्या गटाने ही पाहणी केली. आथिर्कदृष्ट्या दुर्बल समाजांतील तीन वषेर् वयापर्यंर्र्तच्या मुलांच्या खाण्यापिण्याच्या सवयी आणि त्यांच्या वाढीचा आलेख यांचा अभ्यास या गटाने केला. नऊ महिन्यांपासून 36 महिन्यांपर्यंतच्या (तीन वषेर्) वयोगटातील 545 मुलांची पाहणी या प्रकल्पात करण्यात आली.

या मुलांच्या एकंदर अन्नपदार्थ सेवनात धान्ये, डाळी, मुळे, पालेभाज्या, अन्य भाज्या, फळे, साखर, चरबी आणि तेल यांचे प्रमाणात खूपच अपुरे असते. पालेभाज्यांच्या तुटीचे प्रमाण तर 87 टक्के एवढे पराकोटीचे होते. 'इंडियन पिडिअॅट्रिक्स' नावाच्या जर्नलमध्ये हा अहवाल प्रकाशित झाला आहे. या मुलांपैकी 75 टक्के मुले कुपोषित होती तर सुमारे 74 टक्के मुलांच्या वाढीवर त्याचा परिणाम होऊन ती लहान चणीची राहिल्याचे आढळून आले. यापैकी 19 टक्के मुले कमालीची हडकुळी असल्याचेही दिसून आले.

छोटे सुमो!

कोलकाता : एकीकडे हे असे कुपोषित मुलांचे चित्र दिसत असतानाच पश्चिम बंगालच्या मुशिर्दाबाद जिल्ह्यातील दोन गावांमध्ये दोघा अतिगुटगुटीत मुलांनी प्रसारमाध्यमांचे लक्ष वेधून घेतले आहे. यातील लोकमान हा अवघा 11 महिन्यांचा असून त्याचे वजन 20 किलो इतके आहे तर दुसरा खोस्बर हा वयाच्या अवघ्या सातव्या वषीर् 65 किलो वजनाचा आहे.

लोकमानचा आहार इतक्या लहान वयातच रोजचे पाच लीटर दूध व अडीच किलो तांदळाची खिमटी इतका अफाट असून छोटा सुमो पेहलवान म्हणून त्याने पंचक्रोशीत लौकिक कमावला आहे. दरम्यान, अतिखाण्यामुळे त्याच्या मेंदूत ट्युमर झाला आहे की काय, याची तपासणी आवश्यक आहे, असे डॉक्टरांचे म्हणणे असतानाही त्याच्या पालकांनी वैद्यकीय तपासणी करण्याचे नाकारले आहे.

सात वर्षांच्या खोस्बरची मटण- माशांची भूक भागवणे मात्र त्याच्या गरीब कुटुंबाला दिवसेंदिवस जिकीरीचे ठरू लागले असून त्याच्या वैद्यकीय तपासणीची त्यांची तयारी आहे.

 
</text>
</doc>
