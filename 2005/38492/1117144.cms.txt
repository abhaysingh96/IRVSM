<doc>
<docno>1117144.cms.txt</docno>
<text>
 
अर्थव्यवहार
डेलतर्फे नवा नोटबुक कंप्युटर
[ Friday, May 20, 2005  08:53:51 pm]


म. टा. आयटी प्रतिनिधी

मुंबई : डेल कंप्युटर्सने लॅटिट्युड डी 510 हा नवा मेनस्ट्रीम नोटबुक कंप्युटर बाजारात आणला आहे. छोट्या आणि मध्यम आकारांच्या उद्योगांसाठी हा नोटबुक फायद्याचा ठरेल, असा दावा उत्पादकांनी केला आहे.

या नोटबुकची ड्युटी आणि डिलिव्हरीसह किंमत 55 हजार 721 रुपये आहे. मोबिलिटी, विश्वासार्हता आणि परफॉरर्मन्स या गुणांमुळे लॅटिट्युड डी 510 उद्योजकांच्या पसंतीस पजेल, असा कंपनीला विश्वास वाटतो.

आधुनिक आणि टेक्नॉलॉजीशी जुळवून घेणाऱ्या छोट्या उद्योजकांचे प्रमाण एशिया पॅसिफिक टापूत लक्षणीय असून, त्यांच्यामुळे अर्थव्यवस्थेला मोठीच चालना मिळते. या लोकांना व्हॅल्यू- अॅडेड टेक्नॉलॉजी पुरवण्याचा आमचा इरादा आहे, डेलचे भारतातील मॅनेजर दिनेश पै म्हणाले. वाजवी किमतीत डेस्कटॉपचा परफॉर्मन्स आणि लॅपटॉपची मोबिलिटी देण्याचा प्रयत्न आम्ही लॅटिट्युड डी 510च्या माध्यमातून केला असल्याचे त्यांनी सांगितले.

या नोटबुकचे वजन 2.36 किलो आहे. इंटेल पेंटियम एम प्रोसेसर किंवा सेलेरॉन एम प्रोसेरपैकी कोणताही वापरता येऊ शकेल. 14.1 किंवा 15 इंची डिस्प्ले असून वायरलेस नेटवकिर्ंग सोल्युशनचा पर्याय उपलब्ध आहे.

 
</text>
</doc>
