<doc>
<docno>1117071.cms.txt</docno>
<text>
 
महाराष्ट्र
रत्नागिरीतील नाट्यगृह जूनपासून खुले
[ Friday, May 20, 2005  07:22:07 pm]


म. टा. वृत्तसेवा

रत्नागिरी : रत्नागिरीकरांच्या उत्सुकतेचा आणि प्रतीक्षेचा विषय ठरलेले बंदिस्त नाट्यगृह येत्या जूनपासून उपलब्ध होणार असून त्याचे उद्घाटन केंदीय कृषीमंत्री शरद पवार यांच्या हस्ते होईल, अशी माहिती नगराध्यक्ष उमेश शेट्ये यांनी दिली. चार कोटी 56 लाख रुपयांचा आराखडा असलेले हे नाट्यगृह चंदपूरच्या नाट्यगृहाच्या धतीर्वर उभारण्यात आले आहे.

23 मार्च 2002मध्ये नाट्यगृहाच्या कामाला सुरुवात झाली. राज्य सरकारने या नाट्यगृहासाठी दोन कोटी 17 लाख रुपये दिले तर नगरपालिकेच्या निधीमधून एक कोटी 14 लाख रुपये उपलब्ध झाले. अंतिम टप्प्यातील दोन टक्के काम अद्याप व्हावयाचे असून उद्घाटन कोणाच्या हस्ते व्हावे, याबाबत काहीसा वादही अद्याप शिल्लक आहे.

नाट्यगृहाच्या कामाचा शुभारंभ शरद पवार यांच्या हस्ते झाला होता तर नाट्यगृहाचे काम मागीर् लागावे यासाठी मुख्यमंत्री विलासराव देशमुख यांनी लक्ष घातले होते. त्यामुळे पवार यांच्या उपस्थितीत देशमुख यांच्या हस्ते नाट्यगृहाचे उद्घाटन व्हावे, असे नगराध्यक्षांचे मत होते; परंतु पवार यांच्याच हस्ते उद्घाटन व्हावे, असा आग्रह आमदार उदय सामंत यांनी धरल्याने आता उद्घाटक म्हणून पवार यांचे नाव जवळजवळ निश्चित झाले आहे.

शरद पवार यांचा येत्या जूनमध्ये रत्नागिरी दौरा नियोजित आहे. त्यावेळी कोकण पॅकेज अंतर्गत पतित पावन मंदिर येथील प्रांगणात उभारण्यात येत असलेल्या स्वा. सावरकर स्मारकाचे उद्घाटन, कोकण पॅकेजमधील अन्य कामांचा शुभारंभ असे कार्यक्रम होतील. त्याचवेळी नाट्यगृहाच्या उद्घाटनाचा कार्यक्रमही पार पडावा, असे अपेक्षित आहे.

 
</text>
</doc>
