<doc>
<docno>1117278.cms.txt</docno>
<text>
 
महामुंबई
पुस्तक विक्रेत्यांसाठी पर्यायी जागेची स्थायी परिषदेत मागणी
[ Friday, May 20, 2005  11:49:17 pm]


म. टा. प्रतिनिधी

मुंबई : मुंबईतील 'बुक स्ट्रीट' म्हणून ओळखल्या जाणाऱ्या हुतात्मा चौक ते चर्चगेट रेल्वे स्टेशनापर्यंतच्या विभागातील पुस्तकविक्रेत्यांना पर्यायी जागा देण्याची मागणी शुक्रवारी महापालिकेच्या स्थायी समितीच्या बैठकीत करण्यात आली.

महापालिकेच्या अतिक्रमण निर्मूलन विभागाने या भागातील पुस्तक- विक्रेत्यांवर कारवाई केली आहे.

भाजपचे पालिकेतील गटनेते पराग अळवणी यांनी याबाबत हरकतीचा मुद्दा उपस्थित केला. पुस्तकविक्रेत्यांवर महापालिकेने केलेली कारवाई अयोग्य असल्याचे ते म्हणाले. काँग्रेसच्या विजया धुल्ला, शिवसेनेचे रवींद वायकर यांनी चचेर्त भाग घेतला. या विक्रेत्यांना एक मीटर बाय एक मीटर जागा देण्याची सूचना वायकर यांनी केली. प्रशासनाने जनता आणि पुस्तकप्रेमींच्या भावना लक्षात घेऊन निर्णय घ्यावा, असे ते म्हणाले. स्थायी समितीचे अध्यक्ष सुनील प्रभू यांनी हरकतीचा मुद्दा राखून ठेवला.

 
</text>
</doc>
