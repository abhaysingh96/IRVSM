<doc>
<docno>1117189.cms.txt</docno>
<text>
 
अर्थव्यवहार
रिर्टन्स दाखल करण्याबाबतचे समज, गैरसमज
[ Friday, May 20, 2005  09:22:12 pm]


31 जुलै ही तारीख जसजशी जवळ येते तसतशी इन्कम टॅक्स रिटर्न दाखल करण्यासाठी करदात्याची एकच धांदल उडते व सर्वजण आपल्या कर सल्लागाराकडे धाव घेतात. असे असूनदेखील भारतासारख्या देशात, जिथे आपली लोकसंख्या 105 कोटींपेक्षा जास्त आहे, तिथे फक्त 3.5 कोटी लोकच विवरणपत्र दाखल करतात. सामान्य लोकांचा असा गैरसमज आहे की, माझ्या उत्पन्नातून कर कापला गेल्यामुळे विवरणपत्र दाखल करणे जरूरी नाही.

खालील परिस्थितीत आयकर विवरणपत्र (इन्कम टॅक्स रिटर्न) दाखल करणे हे सक्तीचे आहे.

एखाद्या व्यक्तीचे आथिर्क वर्ष 2004-05 चे करपात्र उत्पन्न रु. 50,000 पेक्षा जास्त असेल अथवा आथिर्क वर्ष 2005-06 चे उत्पन्न (आयकर कायद्याच्या कलम 10 ए, 10 बी, 10 बीए अथवा चॅप्टर 6-ए मधील वजावटीच्या अगोदर असलेले उत्पन्न) रु. 1,00,000 पेक्षा जास्त असेल, तर अशा व्यक्तीने आयकर विवरणपत्र दाखल करणे सक्तीचे आहे.

कोणतीही व्यक्ती खालीलपैकी कोणत्याही एका अटीची पूर्तता करीत असेल, तर अशा व्यक्तीने आयकर विवरणपत्र दाखल करणे सक्तीचे आहे. खालील योजना ही 1/6 ('वन बाय सिक्स') योजना म्हणून ओळखली जाते.

1) ज्या व्यक्तीच्या ताब्यात, मालकी तत्त्वाने अथवा भाडे तत्त्वाने किंवा इतर प्रकारे ठराविक क्षेत्रफळाची जागा आहे व तिचे ठराविक क्षेत्रफळ हे खालीलप्रमाणे आहे:

तक्त्यातील ठिकाणी व आकारांत जागा असल्यास विवरणपत्र दाखल करणे सक्तीचे असेल. उदाहरणार्थ, 'अ'च्या मालकीची मुंबईमध्ये 650 चौ. फुटांची निवासी जागा 'ब'च्या ताब्यात भाडे तत्त्वाने असेल, तर 'ब'ने विवरणपत्र दाखल करणे सक्तीचे आहे.

2) ज्या व्यक्तीच्या नावावर मालकी तत्त्वाने अथवा लीज (भाडेपट्ट्याने) तत्त्वाने मोटार वाहन आहे. (दुचाकी वाहन नव्हे)

3) ज्या व्यक्तीने मोबाइल ('सेल') फोनकरिता रक्कम भरली आहे. ('डब्ल्यूएलएल' फोन नव्हे).

4) ज्या व्यक्तीने स्वत:च्या अथवा इतरांच्या परदेश प्रवासाकरिता खर्च केला आहे. हजयात्रा अथवा मानसरोवर यात्रा, आपल्या शेजारी देशांचा प्रवास हा परदेश प्रवास यात धरला जाणार नाही. या तरतुदीमध्ये 'अ'ने 'ब'च्या परदेश प्रवासाचा खर्च केला, तर 'अ'ने विवरणपत्र दाखल करणे सक्तीचे आहे.

5) ज्या व्यक्तीच्या नावाने क्रेडिट कार्ड आहे ('अॅड ऑन कार्ड' नव्हे).

6) जी व्यक्ती एखाद्या क्लबची सभासद आहे व ज्या क्लबची प्रवेश शुल्क रु. 25,000 हजार अथवा जास्त आहे.

नुकत्याच सादर करण्यात आलेल्या केंदीय अर्थसंकल्पात वरील तीन क्रमांकाची अट काढून टाकून त्या जागी दुसरी तरतूद घातली आहे. ती अशी आहे: एखाद्या व्यक्तीचा वीज वापराचा दरसाल खर्च रु. 50,000 किंवा त्याहून जास्त असेल, तर अशा व्यक्तीने विवरणपत्र दाखल करणे सक्तीचे असेल.

आयकर खात्याने काढलेल्या अधिसूचनेप्रमाणे खालील बाबतींत वर दिलेल्या 'वन बाय सिक्स' निकषांनुसार विवरणपत्र दाखल करणे सक्तीचे नाही.

1) अनिवासी व्यक्तीने वरील सहाही तरतुदींबाबत.

2) ज्येष्ठ (किंवा वरिष्ठ) नागरिक, म्हणजे ज्यांचे वय 65 वषेर् अथवा अधिक आहे व जी व्यक्ती धंदा अथवा व्यवसाय करीत नाही व वरीलपैकी अट क्रमांक 1 अथवा 3 ची पूर्तता करते.

वरील तरतुदींव्यतिरिक्त एखाद्या व्यक्तीला आयकर परतावा (रिफंड) मिळवायचा असेल, तर विवरणपत्र दाखल करणे सक्तीचे आहे.

सामान्य माणसांच्या मनात आयकर विवरणपत्र दाखल करण्याबाबत एक प्रकारची भीती असते. आपण आपले विवरणपत्र व्यवस्थितपणे भरले व त्यामध्ये आपले सर्व उत्पन्न पूर्णपणे दाखविले तर कोणत्याही प्रकारची भीती बाळगण्याची गरज नाही. 'कर नाही त्याला डर कशाला?'

विवरणपत्र दाखल केल्यास बँक अथवा वित्तीय संस्थेकडून कर्ज मिळणे सुलभ होते, पासपोर्ट मिळणे सोपे होते व व्हिसा मिळायला मदत होते. त्यामुळे वेळच्या वेळी विवरणपत्र दाखल करणे आपल्याच हिताचे आहे. नंतरच्या लेखात आपण विवरणपत्र केव्हा दाखल करावे व त्यासंबंधीच्या इतर तरतुदी पाहू या.

- दीपक टिकेकर

(लेखक मुंबईतील एक प्रॅक्टिसिंग चार्टर्ड अकाउंटंट आहेत.)

 
</text>
</doc>
