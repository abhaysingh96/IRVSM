<doc>
<docno>1117102.cms.txt</docno>
<text>
 
लेख: एअरमेल
इंग्लंडमध्ये दहशत ब्लू डेव्हिल्सची!
[ Friday, May 20, 2005  08:23:39 pm]


जगातल्या सर्वांत लोकप्रिय फुटबॉल लीगचं विजेतेपद पटकावताना त्या छोट्या क्लबला 50 वर्षं वाट पाहावी लागली. लगेच आरोपही सुरू झाले. काही खरे, काही जळफळाटातून झालेले. चेल्सीचं सुवर्णयुग अजूनही काही जणांच्या पचनी पडत नाही खास. युरोपमध्येही त्यांच्या वेगाची दहशत निर्माण झाली. पण ही तर नुसती सुरूवात आहे...

चेल्सी फुटबॉल क्लबचा चीफ एग्झीक्युटिव्ह पीटर केन्यॉन चहाचे घुटके घेत आरामात बसला होता. चेहऱ्यावर आनंद आणि समाधानही. साहजिकच. गेली काही वर्षं जगातल्या सर्वाधिक बघितल्या जाणाऱ्या इंग्लिश फुटबॉल लीगमध्ये दोनच क्लबची सद्दी असायची. मँचेस्टरचा मँचेस्टर युनायटेड आणि लंडनचा आसेर्नल. या दोन क्लबांची दादागिरी यंदा चेल्सीनं मोडून काढली होती. लीगच्या दोन मॅचेस बाकी असतानाच त्यांनी जगातील या खऱ्या अर्थानं प्रीमिअर असलेल्या लीगचं विजेतेपद पटकावलं होतं, तेही तब्बल 50 वर्षांनी.

निळी जर्सी घालून खेळणाऱ्या चेल्सीच्या 'ब्लू डेव्हिल्स'नी मँचेस्टर युनायटेड आणि आसेर्नलच्या लाल जसीर्वाल्यांना सळो की पळो करून सोडलं. पॉइंट्स टेबलमध्ये हे दोन क्लब चेल्सीच्या आसपासही आलेले नाहीत! युरोपियन चँपियन्स लीगच्या उपांत्य फेरीत दोन आठवड्यांपूवीर् लिव्हरपूल या इंग्लिश क्लबकडूनच झालेल्या पराभवाचं दु:खही या आनंदात झाकोळलं गेलं. लीगमधल्याच इंग्लिश क्लबकडून युरोपियन स्पधेर्त पराभव पत्करावा लागणं, हे सर्व इंग्लिश क्लबांचं सर्वांत दु:स्वप्न. देशापेक्षाही शहराचा आणि शहरापेक्षाही तिथल्या फुटबॉल क्लबचा अभिमान इंग्लिश फुटबॉलवेड्यांना अधिक. असो.

.. तर तो चेल्सी फुटबॉल क्लबचा सीईओ पीटर केन्यॉन त्या दिवशी एकदम मजेत होता. दोनच वर्षांपूवीर् तो मँचेस्टर युनायटेडचा सीईओ होता. त्याच्या मॅनेजेरियल गुणांसाठीच चेल्सीच्या रशियन बॉसनं - रोमान अब्रामोविचनं त्याला चेल्सीला आणलं होतं. पीटर खरोखरच गुणी मॅनेजर. फक्त अनेक गोष्टींबरोबरच इतर क्लबांमधले फुटबॉलपटूही 'मॅनेज' करतो अशी त्याच्याविषयीची तक्रार हंगामाच्या सुरुवातीलाच मँचेस्टर

आणि आसेर्नलवाले करू लागले. पीटर या आरोपावर फक्त खांदे उडवतो. 'जळतात, जळतात.. त्यांची सत्ता संपली म्हणून जळतात', असं म्हणतो.

आरोप अगदीच बिनबुडाचे मात्र नाहीत. आसेर्नलचा खंदा बचावपटू अॅश्ले कोलकडे पीटरनं नियमांना बगल देऊन विचारणा केली, अशी तक्रार. चौकशी अजून सुरू असून पीटरला 'क्लीन चीट' वगैरे मिळालेली नाही. मँचेस्टर युनायटेडचा तगडा बचावपटू रिओ फडिर्नांड. जगातला सर्वांत महागडा सेंटरबॅक. तो आणि पीटर एके दिवशी एकाच रेस्तराँमध्ये (पण वेगवेगळ्या टेबलांवर!) जेवत असल्याचे फोटो ब्रिटनमधल्या मीडियात झळकले. पीटर म्हणतो.. तो एक योगायोग. या फडिर्नांडला मँचेस्टरबरोबर पुढील वर्षाचं काँट्रॅक्ट साइन करायला अजून मुहूर्त सापडलेला नाही. असा तो फडिर्नांड आणि पीटर एकाच रेस्तराँमध्ये 'दिसून येतात' ते काय लेबर पाटीर्च्या विजयावर चर्चा करण्यासाठी?, असं चेल्सीचे विरोधक विचारतायत.

पीटर केन्यॉन या सगळ्या आक्रमकांना एखाद्या कसलेल्या हृदयशून्य डिफेंडरसारखा 'रफ टॅकल' करतो. 'म्हणजे असं आहे की, इंग्लिश फुटबॉलमधली आमच्या स्पर्धकांची (म्हणजे अर्थातच मँचेस्टर युनायटेड आणि आसेर्नलची) 'ड्युऑपॉली' संपलेली आहे. सत्ताकेंद चेल्सीकडे सरकलं आहे. त्यामुळे या क्लब्जकडून, त्यांच्या समर्थकांकडून, त्यांच्यावरच रकाने भरून खपवणाऱ्या दैनिकांकडून आमच्यावर अशी चिखलफेक सुरू आहे. मी मघाशी म्हटलं तेच. जळतात आमच्यावर आणि घाबरतात आम्हाला!'

चेल्सीचं सुवर्णयुग अजूनही काही जणांच्या पचनी पडत नाही खास. त्यांची प्रतिमा त्यांच्या कोचसारखीच सध्या झालीये. पोर्तुगालचा होजे मोरिन्यो हा तो कोच. फाटक्या तोंडाचा नि उन्मत्त. इतका विखारी बडबडतो, की एका मॅचच्या वेळी 'युरोपियन फुटबॉल असोसिएशन'ने त्याला स्टेडियममध्ये येण्याची परवानगीच दिली नव्हती! पण काम करून दाखवतो बेटा. गेल्या हंगामात पोर्तुगालच्या एफसी पोटोर् क्लबला थेट युरोपियन विजेतेपद मिळवून दिलं. यंदा चेल्सीला इंग्लिश प्रिमिअर लीगमधलं विजेतेपद. परफॉर्मन्स दिला नसता, तर नुसताच चक्रम बोलबच्चन ठरला असता. त्याला पाण्यात पाहणारे तर हजारोंनी सापडतात. चेल्सी क्लब जिंकला त्याच्या दुसऱ्या दिवशी एका दैनिकानं हेडलाइन दिली : रशियन मालकाचा, पोर्तुगीज कोचचा क्लब जिंकतो इंग्लिश प्रिमिअर लीग!

या क्लबला मिळणाऱ्या पौंडांविषयीही वेगवेगळ्या चर्चा. मालक रोमान अब्रामोविच हा अब्जाधीश. तो रशियातला मोठा माफिया आहे, अशा स्टोऱ्या काही दैनिकांनी मालिका चालवून छापल्या होत्या. याच काळ्या पैशावर चेल्सीचा संघ उभा राहिला. त्यांनी वेगवेगळ्या क्लबांतून महागड्या फुटबॉलपटूंची तस्करी (पोचिंग) केली, असा आरोप आहे. पण पीटर केन्यॉनकडे याही आरोपाचं उत्तर आहेच. आम्ही शिकत आहोत, त्यातूनच वाढत आहोत. काळा पैसा वगैरे अजिबातच नाही. उलट 2010पर्यंत आम्हाला 'ब्रेक इव्हन' (उत्पन्न- खर्चातला मेळ) करायचं आहे. हां, काही चुका झाल्या, त्या टाळण्याचा प्रयत्न करू.. पीटर प्रथमच बचावात्मक बोलू लागतो. आकडेवारीसह त्यानं दिलेलं हे उत्तर पुरेसं प्रामाणिक वाटतं.

होजे मोरिन्योनं बांधलेली चेल्सीची टीम कमालीची आक्रमक आहे. पहिल्या हाफमध्ये तर ते नुसते वाऱ्यासारखे धावत सुटतात. त्यांचा हा वेगवान खेळ पाहण्यासाठीच स्टॅमफर्ड ब्रिज हे चेल्सीचं घरचं मैदान यंदाच्या हंगामात अनेकदा तुडुंब भरलेलं असायचं. युरोपमध्येही त्यांच्या वेगाची दहशत निर्माण झाली होती. स्पेनचा बासिर्लोना आणि जर्मनीचा बायर्न म्युनिच या मोठ्या क्लबना त्यांनी घरी पाठवून दिलं. लिव्हरपूलशी उपांत्य फेरीत हरले, तो एकमेव गोलही वादग्रस्त होता, असं चेल्सीत राहणारा प्रत्येक जण शपथेवर सांगतो!

कल्बचे 76 टक्के उत्पन्न वेतनावर खर्च होते. हा खर्च कमी करायचा, तर उत्पन्न वाढवलं पाहिजे, याची पीटरला जाणीव आहे. मैदान गाजवणाऱ्या चेल्सीला मैदानाबाहेरही दोन वजनदार स्पॉन्सर्स मिळाले आहेत.. सॅमसंग आणि आदिदास! तिकिटातून मिळणारं उत्पन्न वाढवण्यासाठी मैदानाची क्षमता वाढवण्यात येत आहे. फुटबॉलपटूंचे वेतन कमी न करता, त्याचं प्रमाण 55 टक्क्यांवर आणण्यासाठी पीटर आणि चेल्सीच्या मॅनेजमेंटनं मैदानाबाहेरही वेगवान हालचाली सुरू केल्या आहेत. रोमान अब्रामोविचच्या काळ्या किंवा आणखी कुठल्या रंगाच्या पैशावर अवलंबून राहणे थांबविण्यासाठी पीटरचे प्रयत्न सुरू आहेत. कोरिया, थायलंड अशा पूवेर्कडील देशांतही चेल्सीची टीम घेऊन जाण्याचं त्यानं ठरवलंय. प्रमोशनल कँपेनसाठी. या बहुतेक देशांत मँचेस्टर युनायटेडचा दबदबा आणि फॅन-फॉलोइंग जबरदस्त आहे. पीटर केन्यॉनला मँचेस्टरची तिथली सद्दीही मोडून काढायची आहे. याशिवाय चांगल्या खेळाडूंचं पीक परसदारातच तयार व्हावं, या उद्देशानं एक युथ अॅकॅडमीही चेल्सीत उभी राहत्येय. गेला हंगाम किती चांगला होता, असं म्हणत स्वस्थ बसणारे अनेक असतात. पण पीटरच्या दृष्टीनं ती तर भविष्याची सुरुवात असते.

ब्लू डेव्हिल्सचा हा म्होरक्या चहाचा अखेरचा घोट घेतो. चेहऱ्यावरचं विजयी हास्य मात्र संपलेलं नसतं..

- सिद्धार्थ खांडेकर

(रूपांतर)

 
</text>
</doc>
