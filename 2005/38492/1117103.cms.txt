<doc>
<docno>1117103.cms.txt</docno>
<text>
 
लेख: आयफेल टॉवर
शिस्त लावणारी 'कोठडी'!
[ Friday, May 20, 2005  08:24:55 pm]


धिंगाणा घालणार नाही ते विद्याथीर् कसले? पण कधीकधी हा धिंगाणा बेलगाम होत जाऊन मुले वाहवत जातात. अशा वेळी शिक्षक मुलांना शिस्त लावण्यासाठी सरसावतात. अर्थात शिस्त लावण्याची तऱ्हा शिक्षकागणिक बदलते. टोनी ब्लेअर सरकारने 'नाइटहूड'ने सन्मानित केलेले बमिर्ंगहॅममधील मुख्याध्यापक सर डेक्स्टर हट यांनी शाळेतील टारगट मुलांना वठणीवर आणण्यासाठी सुरू केलेली 'कोठडी' पद्धत ही सध्या शिक्षणक्षेत्रात चचेर्चा विषय ठरली आहे.

बेशिस्त मुलांना शाळेच्या वेळेत एका वेगळ्या खोलीत एकाकी ठेवायचे. फक्त 'टॉयलेट'ला जाण्यापुरतेच बाहेर येऊ द्यायचे. त्यांचे जेवणखाणही आतच पाठवायचे, अशी हट यांची पद्धत आहे. 'गरजे'नुसार एक ते तीन दिवस अशी शिक्षा देण्यात येते.

चारचौघांपासून दूर राहिल्याने मुलांना कोठडीत कोेंडल्यासारखे वाटून ती 'सरळ' होतात, अशी हट यांची धारणा आहे. अर्थात ही कोठडी सुनावण्यापूवीर् संबंधित विद्यार्थ्याला तोंडी समज दिली जाते. चार वेळा तोंडी सांगूनही न ऐकल्यास, त्या मुलाची रवानगी कोठडीत होते.

एकाच वेळी सहा विद्यार्थ्यांना एकाच हॉलमध्ये वेगवेगळ्या केबिनमध्ये बसवले जाते. पाटिर्शनमुळे एकमेकांना पाहण्याची-बोलण्याची सोय नसते. हा एकाकीपणा मुलांना चांगलाच झोंबतो.

मात्र, बर्मिंगहॅममधील एका शाळेतील काही शिक्षकांना ही कोठडी पद्धत अतिकठोर वाटते. काही उनाड विद्यार्थ्यांसाठी तर ही कोठडी सुसंधी ठरते, असा आक्षेपही काही शिक्षक घेतात.

हट मात्र हे सगळे आरोप धुडकावून लावतात. या पद्धतीद्वारे विद्यार्थ्यांना सरळ करून शाळेचा निकाल लक्षणीयरीत्या सुधारल्याची आकडेवारी हट यांच्या मदतीला आहे. 'दोन वर्षांपूवीर् विद्यार्थ्यांच्या धुडगुसामुळे सगळे शिक्षक त्रासले होते. एकदा तर विद्यार्थ्यांनी एका शिक्षकाचे केस जाळण्याचा प्रयत्न केला. शैक्षणिक वातावरण नसेल तर शिक्षक काम कसे करणार', असा हट यांचा युक्तिवाद आहे.

सरसकट सर्व बेशिस्त मुलांना ही शिक्षा करण्यात येत नाही. त्यात तीन दिवस एकाकी ठेवण्याची वेळ तर क्वचितच येते. बहुतांश मुले एका दिवसातच सरळ होतात आणि वर्तणूक सुधारतात, असा हट यांचा अनुभव आहे.

 
</text>
</doc>
