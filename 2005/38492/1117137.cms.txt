<doc>
<docno>1117137.cms.txt</docno>
<text>
 
अर्थव्यवहार
एलजीचे भारतात आठव्या वर्षात पदार्पण.
[ Friday, May 20, 2005  08:51:21 pm]


म. टा. व्यापार प्रतिनिधी

मुंबई : एलजी इलेक्ट्रॉनिक्स इंडिया लि. ने भारतात आठव्या वर्षात पदार्पण केले असून, या कालावधीत कंपनीच्या एकूण उलाढाल 20 हजार 100 कोटी रुपयांपर्यंत पोहचली आहे. 2010 सालापर्यंत 20 कोटी मोबाइल संचांचे उत्पादन करण्याचे लक्ष्य कंपनीने ठेवले आहे.

कंपनी संशोधन आणि निर्यातीवर अधिक लक्ष पुरवणार आहे. 2010 सालापर्यंत दोन अब्ज डॉलर्स इतकी निर्यात उलाढाल करण्याचा कंपनीचे उद्दिष्ट ठेवले असून, कंपनीच्या एकूण आथिर्क उलाढालीत निर्यातीचा वाटा 30 टक्के असेल.

त्यात मोबाइल संच आणि माहिती तंत्रज्ञानाचा वाटा 65 टक्के आणि ग्राहकोपयोगी इलेक्ट्रॉनिक्स उपकरणांचा वाटा 35 टक्के असेल, अशी माहिती कंपनीच्या अधिकाऱ्यांनी दिली.

 
</text>
</doc>
