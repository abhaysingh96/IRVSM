<doc>
<docno>1117236.cms.txt</docno>
<text>
 
क्रीडा
गौरव जठारची प्रभावी गोलंदाजी
[ Friday, May 20, 2005  10:40:51 pm]


मुंबई : एल्फ चषक क्रिकेट स्पधेर्तील ओव्हल मैदानावरील लढतीत सुनील गावसकर संघाच्या गौरव जठारची गोलंदाजी प्रभावी ठरली. जठारने आपल्या डावखुऱ्या फिरकी गोलंदाजीने 25 धावात 6 बळी मिळवून पुण्याच्या कॅडेन्स अॅकॅडमीला 108 धावात गुंडाळले. चेतन तेलंग (18) व अभिजित साळवी (23) या कॅडेन्सच्या बिनीच्या जोडीने 46 धावांची सलामी दिली; पण त्यानंतर कॅडेन्सच्या इतर फलंदाजांना खेळपट्टीवर उभे रहाण्याची जिद्द दाखविता आली नाही. त्यानंतर गावस्कर संघाने पहिल्या दिवसअखेरीस 40 धावांची आघाडी घेतली असली तरी त्यांचा निम्मा संघ तंबूत परतला आहे.

कर्नाटक स्पोर्टिंगवरील दुसऱ्या लढतीत नाणेफेक जिंकून क्षेत्ररक्षण स्वीकारणाऱ्या कर्नाटक राज्य क्रिकेट अॅकॅडमीने तेंडुलकर संघाला 219 धावांवर रोखून दिवसअखेर बिनबाद 12 धावा केल्या आहेत. कर्नाटकच्या के. पी. रोहनने डावखुरी फिरकी माऱ्याच्या जोरावर 59 धावांत 4 बळी मिळविले. तर भरत कोंडाजीने 62 धावांत 3 बळी मिळवून त्याला छान साथ दिली. तेंडुलकर संघातफेर् असगर अली खान (65), तन्मय जाधव (37), साहिल खेर (42) व सिद्धांत अधटराव (39) यांनी प्रमुख धावा केल्या.

सामन्यांचे निकाल : कॅडेन्स 108 (अभिजित साळवी 23, गौरव जठार 25/6) वि. गावस्कर संघ 5 बाद 148 (अपूर्व मोडक 35, अमिर बोशनिया 35);

तेंडुलकर संघ 219 (असगर अलीखान 65, तन्मय जाधव 37, साहिल खेर 42, सिद्धांत अधटराव 39, के. पी. रोहन 59/4, भरत कोंडाजी 62/3) वि. कर्नाटक राज्य क्रिकेट अॅकॅडमी बिनबाद 12.

 
</text>
</doc>
