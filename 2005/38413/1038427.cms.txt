<doc>
<docno>1038427.cms.txt</docno>
<text>
 
महाराष्ट्र
'वैयक्तिक कारणाने राजीनामा दिला' : दत्ता मेघे
[ Wednesday, March 02, 2005  07:17:28 pm]


वर्धा : राष्ट्रवादी काँग्रेसच्या कोषाध्यक्षपदाबरोबरच केंदीय कार्यकारी समितींच्या सदस्यत्वाचा राजीनामा आपण स्वत:हून दिला असून पक्षाने आपल्याला काढून टाकलेले नाही, असे खासदार दत्ता मेघे यांनी स्पष्ट केले आहे. घरगुती कारणामुळे आपल्याला हा राजीनामा द्यावा लागल्याचे ते म्हणाले.

मेघे यांनी 24 जानेवारी रोजी आपला राजीनामा पक्षाध्यक्ष शरद पवार यांच्याकडे पाठविला होता. दोन महत्त्वपूर्ण पदांवर काम करणे आपल्याला वैयक्तिक कारणांमुळे शक्य नाही, असे त्यात म्हटले होते. पवार यांनी त्यांची विनंती मान्य करून राजीनामा स्वीकारला, असे मेघे यांनी सांगितले.

राष्ट्रवादी काँग्रेसच्या स्थापनेपासून मेघे पक्षाचे राष्ट्रीय कोषाध्यक्ष होते. त्यामुळे त्यांच्या तडकाफडकी राजीनाम्यासंदर्भात प्रश्ान्चिन्ह निर्माण झाले होते. राजकीय वर्तुळातही याबाबत संशय व्यक्त केला जात आहे. पक्षातील आथिर्क गैरव्यवहारांमुळे मेघे यांनी राजीनामा दिल्याचे बोलले जात आहे.

राज्य आणि केंदातही सत्ताधाऱ्यांमध्ये राष्ट्रवादी पक्षाची वणीर् लागल्यामुळे पैशाची आवक मोठ्या प्रमाणावर होत असून मेघे यांच्यावर वरिष्ठांकडून दबाव आणला जात होता ; आपण केवळ ' सह्याजी ' रावाची भूमिका बजावणार नाही, अशी भूमिका मेघे यांनी घेतली व त्याची परिणती राजीनाम्यात झाली, अशी चर्चा आहे.

 
</text>
</doc>
