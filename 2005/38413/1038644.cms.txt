<doc>
<docno>1038644.cms.txt</docno>
<text>
 
अग्रलेख
दरवाजे मंदिराचे आणि मनाचे!
[ Wednesday, March 02, 2005  10:31:50 pm]


डॉ. बाबासाहेब आंबेडकर यांनी पूर्वास्पृश्यांच्या मंदिरप्रवेशासाठी नाशिक येथे काळाराम मंदिरात सत्याग्रह केला, त्यास पंचाहत्तर वर्षे पूर्ण झाली म्हणून मंगळवारी नाशकात विविध कार्यक्रम आयोजित करण्यात आले. राष्ट्रीय स्वयंसेवक संघपरिवारातील काही संघटनांच्या वतीने अभिवादन सोहळे आयोजित करून स्वत:ची टिमकी वाजवून घेण्यात आली. पण शतकानुशतके पूर्वास्पृश्य समाजाला गावकुसाबाहेर ठेवण्याच्या प्रवृत्तीत मात्र आजही फरक पडलेला नाही, ही बाब गुलदस्त्यातच राहिली.

खरेतर ही शतकानुशतकांची नव्हे, तर युगानुयुगांच्या इतिहासाची कहाणी आहे. अयोध्येहून वनवासाला निघालेले प्रभू रामचंद नाशिकला गोदातीरी वास्तव्यास आले तेव्हा सत्ययुग होते. त्यानंतर द्वापार आणि त्रेता अशी आणखी काही युगे लोटली. पुढे कलीयुगाची नांदी झाली, तरी माणसाच्या विचार करण्याच्या पद्धतीत फरक झाला नाही.

त्यामुळेच ' काळाराम मंदिर प्रवेशा ' चा अमृतमहोत्सव हा आनंदाने साजरा करण्याचा सोहळा नसून दलित समाजावर सातत्याने केल्या जाणाऱ्या अन्यायाच्या जखमेला मिळालेला उजाळा आहे, हेही कोणाच्या ध्यानात आले नाही.

डॉ. आंबेडकर यांनी आपले अवघे आयुष्य समाजातील मूठभर उच्चवणीर्यांनी सक्तीने गावकुसाबाहेर राहणे भाग पाडलेल्या जनतेला मुख्य प्रवाहात सामावून घेतले जावे, यासाठी खचीर् घातले. महाडच्या चवदार तळ्यावर त्यांनी 1927 मध्ये केलेल्या सत्याग्रहाने हा प्रश्न ऐरणीवर आला आणि पुढे उच्चवणीर्यांचे वर्चस्व असलेल्या हिंदूंच्या मंदिरात दलितांना प्रवेश मिळावा म्हणून सत्याग्रह करण्याचा निर्णय घेणे त्यांना भाग पडले.

त्यासाठी किमान 213 वर्षांचा इतिहास असलेल्या नाशिकच्या काळाराम मंदिराची निवड करून बाबासाहेबांनी या मंदिराला सामाजिक चळवळींच्या इतिहासात अजरामर करून ठेवले आहे. पण 75 वर्षांपूवीर् सनातनवाद्यांचा पगडा असलेल्या समाजाला बाबासाहेबांचे विचार पचनी पडणे शक्यच नव्हते. केवळ रामाचे दर्शन घ्यायला मिळणे, एवढाच हेतू या संकल्पनेमागे नव्हता आणि बाबासाहेबांनीही तसे स्पष्ट नमूद करून ठेवले आहे. हजारो वर्षे सामाजिक चक्राच्या बाहेर ठेवलेल्या समाजाला मंदिर प्रवेशाचा साधा मानवी अधिकार मिळावा म्हणून केलेली ही एक प्रतिकात्मक कृती होती. पण त्याचे आकलन सनातन्यांच्या ' झापडबंद बुद्धिमत्ते ' ला अशक्य होते.

त्यामुळेच सत्याग्रही आल्यावर मंदिराचे दरवाजे बंद करून घेणाऱ्या पुजाऱ्यांना, आपण प्रत्यक्ष रामालाच बंदिवासात जखडून टाकत आहोत, याचेही भान उरले नाही. मंदिर प्रवेशाचा सत्याग्रह पाच वषेर् चालला आणि त्यानंतरही समाजाला वास्तवाचे भान येत नाही, हे लक्षात आल्यावर बाबासाहेबांनी ' मी हिंदू म्हणून जन्माला आलो असलो, तरी हिंदू म्हणून मरणार नाही! ' असे उद्गार काढले. काळाराम मंदिर सत्याग्रहाला 25 वषेर् पूर्ण झाली, तेव्हा स्वातंत्र्य मिळून आठ वषेर् उलटली होती. पण ब्रिटिश जाऊन ' स्वदेस ' चे राज्यकतेर् आले, तरी सामाजिक परिवर्तनाचे चक्र तसूभरही पुढे सरकलेले नव्हते. त्यामुळे आलेल्या उद्विग्नतेपोटीच डॉ. आंबेडकरांनी धर्मांतराचा ऐतिहासिक निर्णय घेतला.

1930 मध्येच काळाराम मंदिराचे दरवाजे दलितांसाठी उघडले गेले असते, तर भारतातील सामाजिक चळवळींच्या इतिहासातील एक पान सुवर्णाक्षरांनी लिहिले गेले असते आणि पुढची सारी कटुता टळली असती. एवढेच नव्हे तर पुढे दलितांच्या नावाने सुरू झालेल्या राजकारणाचीही दिशा बदलली असती. पण एवढे भान 75 वर्षांपूवीर् तर समाजाला नव्हतेच आणि पुढच्या पाच दशकांतही ते येऊ शकले नाही. 15 वर्षांपूवीर् परभणी जिल्ह्यातील पिंप्री ( देशमुख) गावातील कोतवाल अंबादास सावणे या दलिताची मंदिरप्रवेशाबद्दल दगडांनी ठेचून झालेली हत्या हा त्याच जळजळीत वास्तवाचा पुरावा होता. बाबासाहेबांनी आपल्या आयुष्यातील बरीच वषेर् मराठवाडा परिसरात प्रबोधनाचे काम करण्यात व्यतीत केली.

पण त्याच भागातील सनातनवाद्यांनी त्यांच्या विचारांना कसे पराभूत केले होते, त्यावर ' विधायक संसद ' या विवेक पंडित यांच्या नेतृत्वाखालील संघटनेने याच भागात मंदिरप्रवेशाबाबत केलेल्या पाहणीतून झगझगीत प्रकाश पडला. सावणेच्या अमानुष हत्येनंतर 1991 मध्ये करण्यात आलेल्या 95 गावांच्या पाहणीत 75 गावांत दलितांना मंदिरप्रवेश नसल्याचे आढळून आले होते. याचा अर्थ स्पष्ट आहे. बाबासाहेबांनी सामाजिक क्रांतीचे बीजारोपण करून नवा समाज घडविण्याचा निर्धार केला होता. पण आपल्या पचनी तो पडला नाहीच ; शिवाय राजकारणासाठी दलितांचा पाठिंबाही हवा आहे. त्यामुळेच मग काळाराम मंदिरप्रवेशाच्या अमृत महोत्सवाचे सोहळे आयोजित करून प्रायश्चित्त घेतल्याचा बहाणा करावा लागत आहे.

बाबासाहेबांच्या ऋणातून खऱ्या अर्थाने मुक्त व्हायचे असेल तर केवळ मंदिराचे दरवाजे उघडून भागणार नाही. त्यासाठी मनाची कवाडे खुली करावी लागतील.

 
</text>
</doc>
