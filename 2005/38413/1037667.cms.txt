<doc>
<docno>1037667.cms.txt</docno>
<text>
 
अर्थव्यवहार
आपलेच पैसे काढण्यावरचा कर मागे?
[ Wednesday, March 02, 2005  12:43:37 am]


वृत्तसंस्था

नवी दिल्ली : एका दिवशी बँकेतून दहा हजार किंवा त्यापेक्षा जास्त रक्कम काढल्यास 0.1 टक्का कर आकारण्याची तरतूद केंदीय अर्थमंत्री पी. चिदंबरम मागे घेतील, अशी चिन्हे आहेत. त्याचवेळी 50 हजार किंवा त्यापेक्षा जास्त रकमेसाठी हा कर द्यावाच लागण्याची शक्यता आहे.

आपलेच पैसे काढताना कर भरावा लागण्याच्या प्रस्तावावर सत्ताधारी व विरोधी पक्षांबरोबरच करदात्यांमध्येही तीव्र प्रतिक्रिया उमटली. त्यामुळे ही तसेच कर्मचाऱ्यांच्या भत्त्यांवरील कराची तरतूद (फ्रिंज बेनिफिट टॅक्स) मागे घेऊ, असे सूतोवाच चिदंबरम यांनी मंगळवारी केले. या दोन्ही करांचा प्रस्ताव ' पैसे जमवण्यासाठी ' नव्हे, काळा पैसा ओळखण्यासाठीच मांडला होता, असे त्यांनी स्पष्ट केले.

 
</text>
</doc>
