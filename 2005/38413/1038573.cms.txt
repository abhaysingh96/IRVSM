<doc>
<docno>1038573.cms.txt</docno>
<text>
 
बहुतांची अंतरे
ग्रामीण विद्यार्थ्यांना वीजकपातीचा फटका
[ Wednesday, March 02, 2005  09:10:44 pm]


महाराष्ट्रातील ग्रामीण भागात 1 नोव्हेंबर 2004 पासून दररोज सहा तासांचे वीजभारनियमन होत आहे ; परंतु 1 मार्चपासून 12 वीच्या परीक्षा सुरू झाल्या आहेत व 15 मार्चपासून 10 वीच्या परीक्षांना सुरुवात होत आहे, तरीदेखील सायं. 5 ते रात्री 11 वाजेपर्यंत आठवड्यातून तीन दिवस भारनियमन होत आहे.

एकीकडे ग्रामीण भागातील जनतेच्या विकासाचे गोडवे गात असतानाच ग्रामीण भागातील विद्यार्थ्यांच्या शैक्षणिक असुविधेच्या बाबतीत मात्र राज्य शासनाने डोळ्यावर कातडे ओढले आहे. ग्रामीण भागातील या विद्यार्थ्यांचा निकाल जून महिन्यात दिसून येईल. तो घसरलेला असेल, तर त्यास शिक्षणमंत्री नव्हेत, ऊर्जा राज्यमंत्री जबाबदार राहतील!

किशोर दराडे-अस्वलीकर, इगतपुरी.

 
</text>
</doc>
