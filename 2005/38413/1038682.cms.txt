<doc>
<docno>1038682.cms.txt</docno>
<text>
 
क्रीडा
पाकने जंगी स्वागत केले...आता चेंडू आपल्या कोर्टात
[ Wednesday, March 02, 2005  11:06:16 pm]


वीरेंदर सेहवाग

गेल्या 3 वर्षांपासून मार्च महिना हा जणू भारत- पाकिस्तान सामन्यांसाठी राखून ठेवला गेला आहे. 2003 च्या विश्वचषक क्रिकेट स्पधेर्त भारत विरुद्ध पाकिस्तान हा महत्त्वाचा सामना 1 मार्च रोजी झाला होता. गेल्या वषीर् आपण चौदा वर्षांत प्रथमच पाकिस्तानला गेलो ते मार्चमध्येच. आता इंझमाम ऊल हकच्या नेतृत्वाखाली पाकिस्तानी संघ सहा वर्षांनी प्रथमच भारतात येत आहे. तोही मार्चमध्येच.

अर्थात गेल्या वषीर् आम्ही जेव्हा पाकिस्तानला गेलो होतो तेव्हासारखी चर्चा काही यावेळी होताना दिसत नाही. दुलिप करंडक क्रिकेट सामने सुरू असताना मी काही खेळाडूंशी याविषयी बोलत होतो. त्यांनाही आता असे वाटत आहे की, क्रिकेटज्वर थोडासा ओसरला आहे. अर्थात एकदा का कसोटी सामने सुरू झाले की सारे चित्र बदलेल असे मला वाटते. कारण भारत आणि पाकिस्तान या दोघांच्याही दृष्टीने ही मालिका अतिशय महत्त्वाची आहे.

दुखापतीमुळे शोएब अख्तर भारत दौऱ्यावर येऊ शकत नाही ही काहीशी खेदाची बाब आहे ; परंतु माझ्यासारख्या सलामीवीराला मात्र ती चांगली बातमी वाटते. शोएब हा असा तेज गोलंदाज आहे की, जो एका हप्त्यातही सामन्याला निर्णायक कलाटणी देऊ शकतो. नवीन चेंडूवर तर तो यश मिळवतोच ; परंतु जुन्या चेंडूवरदेखील आपल्या रिव्हर्सस्वींगने तो फलंदाजांना हादरवू शकतो. तो एक जगातील सवोर्त्तम तेज गोलंदाज आहे हे निश्चित. ग्लेन मॅग्रा, जेसन गिलेस्पी, मुथय्या मुरलीधरन यांच्यानंतर मी त्याचा क्रम लावीन.

शोएब हा एकच तेज गोलंदाज असा आहे, ज्याने 1999 चा भारत दौरा केला होता. त्यामुळे त्याला भारतीय वातावरणाची, खेळपट्ट्यांची पूर्ण कल्पना आहे. परंतु तोच आता नसल्यामुळे पाकिस्तानच्या जलदगती माऱ्याची बाजू सांभाळण्याचे काम महमद सामीला करावे लागणार आहे. राणा, खलिल आणि कनेरिया यांना भारतीय दौऱ्याचा अनुभव नाही. यापैकी काही गोलंदाज ऑस्ट्रेलियात यशस्वी ठरले असले तरी निव्वळ गतीचा विचार केला तर शोएब अख्तरला तोड नाही. त्यामुळेच त्याची गैरहजेरी पाकिस्तानला प्रकर्षाने जाणवेल.

गेल्या वर्षी त्रिशतक केल्यानंतर आता माझ्याविषयीच्या अपेक्षा उंचावल्या आहेत, याची मला कल्पना आहे. अर्थात, माझ्यावर कोणतेही दडपण आलेले नाही. झटपट सामन्यांआधी कसोटी मालिका होत आहे याचेही मला समाधान वाटते. कारण कसोटी सामन्यांमुळे फलंदाजांना सूर गवसण्यास मदत होते.

झटपट क्रिकेट स्पर्धा सामन्यात पाकिस्तान संघ बरेचदा सरस कामगिरी करतो. गेल्या महिन्यात ऑस्ट्रेलियातही पाकिस्तानचे खेळाडू छानच खेळले. शिवाय त्यांच्या संघात अनेक अष्टपैलू खेळाडू आहेत. झटपट सामन्यात त्यांचा उपयोग होऊ शकतो. कसोटी सामन्यातही सलमान बट, यासिर हमीद आणि युनुस खान यांच्याकडून पाकिस्तान संघ मोठी अपेक्षा बाळगू शकेल.

भारत - पाकिस्तान मालिकेविषयी नेहमीच सर्वांना उत्सुकता असते. पाकिस्तान संघ आणि पाकिस्तानचे चाहते यांचे मी स्वागत करतो. त्यांना येथे सर्व सुविधा मिळतील, याची मला आशा वाटते. गेल्या वषीर् पाकमध्ये प्रत्येक भारतीय क्रिकेटप्रेमींचे स्वागत अगदी थाटामाटात झाले होते. आता चेंडू आपल्या कोर्टात आहे आणि पाकलाही आम्ही तशीच राजेशाही वागणूक देऊ, असा विश्वास वाटतो.

( गेमप्लॅन)

 
</text>
</doc>
