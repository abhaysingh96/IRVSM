<doc>
<docno>1038053.cms.txt</docno>
<text>
 
देश-विदेश
गोध्राप्रकरणात वाजपेयींचे दुर्लक्ष : नारायणन
[ Wednesday, March 02, 2005  01:26:41 pm]


वृत्तसंस्था

तिरुअनंतपुरम : गोध्रामध्ये घडलेल्या घटनेनंतर उद्भवलेली परिस्थिती परिणामकारकपणे हाताळली नाही, याबद्दल माजी राष्ट्रपती के.आर.नारायणन यांनी माजी पंतप्रधान अटल बिहारी वाजपेयी यांच्यावर कडक टीका केली आहे.

केरळमधील आमदार पी.टी थॉमस यांना दिलेल्या मुलाखतीत नारायणन यांनी ही टीका केली . मल्याळी मासिक मानव संस्कृती यामध्ये ही मुलाखत प्रसिद्ध झाली आहे.

गोध्रामधील घटनेनंतर आपण वाजपेयी यांना पत्रव्यवहार केला तसेच प्रत्यक्षही त्यांच्याशी संवाद साधला परंतु वाजपेयी यांनी या प्रकरणाकडे गंभीरपणे बघितले नाही, याबद्दल नारायणन यांनी खेद व्यक्त केला आहे. गुजरातमध्ये 2002 ला उसळलेल्या दंगलीमागे त्यावेळच्या केंद आणि राज्य सरकारचा हात असल्याचे शंकाही त्यांनी व्यक्त केली. दंगली उसळल्यानंतर लगेचच सैन्याला दंगलखोर दिसताक्षणी गोळ्या घालण्याचे आदेश दिले असते तर झालेली हानी थोपवता आली असती पण, केंद आणि राज्य सरकारने याकडे दुर्लक्ष केल्याचे मतही नारायणन यांनी नोंदवले आहे.

 
</text>
</doc>
