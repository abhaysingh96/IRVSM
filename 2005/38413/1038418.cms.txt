<doc>
<docno>1038418.cms.txt</docno>
<text>
 
महाराष्ट्र
सिंधुदुर्ग पर्यटन विकास सुरु
[ Wednesday, March 02, 2005  07:13:47 pm]


कणकवली : सिंधुदुर्गच्या पर्यटन विकासासाठी मंजूर झालेल्या 25 कोटींच्या कामांना सुरुवात झाली आहे. 25 कोटींपैकी सावंतवाडीच्या वाट्याला तीन कोटी 57 लाख, वेंगुर्ल्याला एक कोटी 90 लाख, कणकवलीला 63 लाख तर दोडामार्गला 50 लाख आले आहेत, अशी माहिती राष्ट्रवादीचे आमदार गुरूनाथ कुलकर्णींनी दिली आहे.

तळकोकणातील थंड हवेचे ठिकाण आंबोली हे पर्यटन केंद म्हणून विकसित होणार आहे. तेथे हिरण्यकेशी नदीच्या उगमाच्या सौंदयीर्करणासाठी 25 लाखांची तरतूद आहे. तेथील रस्त्यांवरील दिवाबत्तीसाठी 12 लाख, पाण्यासाठी 20 लाख, पर्यटक निवासासाठी 20 लाख तर जंगल सफारी साठी 1 कोटी 30 लाख राखून ठेवण्यात आले आहेत.

सावंतवाडीत विकसित होणाऱ्या शिल्पग्रामसाठी 85 लाख, मोती तलावाच्या दुरूस्तीसाठी 13 लाख, तर राजवाड्यातील ऐतिहासिक वारसा जपण्यासाठी 25 लाख आहेत. तर कॉटेज हॉस्पिटल उपचार केंदासाठी 90 लाख, हेल्प फार्म आयुवेर्द करण्यासाठी 50 लाख, आयुवेर्दिक कॉलेजच्या इमारतीसाठी 40 लाख मिळणार आहेत.

वेंगुर्ल्यात पर्यटन निवास दुरूस्तीसाठी 20 लाख, नेरुरपार खाडीत बॅकवॉटर हाउसबोटसाठी एक कोटी, धामापूर तलावात बोटिंगसाठी 50 लाख मंजूर करण्यात आले आहेत. कणकवलीजवळ नापणे धबधब्यासाठी 25 लाख आणि गडनदीत बोटिंगसाठी 10 लाख अपेक्षित आहेत. याशिवाय मांडवी, तारकलीर्, मालवण, कुणकेश्वर, आरवली, शिरोडा, कोचरा या ठिकाणांसाठीही निधीची तरतूद आहे. खारेपाटण या जिल्ह्याच्या प्रवेशद्वारावर स्वागत कें दासाठी आणि किल्ला माहिती केंदासाठी प्रत्येकी 20 लाख मंजूर झाले आहेत. पत्रादेवी येथील गोवा लढा स्मृतीस्तंभासाठी 15 लाख आहेत.

 
</text>
</doc>
