<doc>
<docno>1038724.cms.txt</docno>
<text>
 
लेख
हुकुमाचा 'एक्का'
[ Wednesday, March 02, 2005  11:59:38 pm]


राज्यपालांनी सोरेन यांच्या बाजूने कौल दिला, तेव्हा दोघा दावेदारांपैकी बहुमत सिद्ध करण्यास सोरेन अधिक समर्थ आहेत, या निष्कर्षाला निविर्वादपणे येण्यासारखी परिस्थिती नव्हती. अशा स्थितीत संशयाचा फायदा निवडणूकपूर्व आघाडीतील अधिक संख्या असलेल्या गटाला देणेच योग्य होते.

झारखंड मुक्ती मोर्चा ( जेएमएम)-काँग्रेस आघाडीचे नेते शिबू सोरेन यांना सरकार बनवण्याची पहिली संधी देण्याचा झारखंडचे राज्यपाल सय्यद राझी यांचा निर्णय घटनात्मक संकेतांचा भंग करणाराच आहे. या क्षणाला 41 सदस्यांचा पाठिंबा सोरेन यांना असल्याबद्दल आपली खात्री पटल्याचा राज्यपालांचा दावा खरा मानला तरीही!

झारखंड विधानसभेची सदस्यसंख्या 81 असून, बहुमतासाठी 41 सदस्यांचा पाठिंबा आवश्यक आहे. एवढे सदस्य एका पक्षाकडे किंवा निवडणूकपूर्व आघाडीकडे असते तर त्या पक्षाने वा आघाडीने निवडलेल्या नेत्याला सरकार बनवण्यासाठी पाचारण करणे राज्यपालांना बंधनकारक राहिले असते. झारखंडमध्ये भारतीय जनता पक्ष व जनता दल(यु.) या पक्षांच्या आघाडीला 36 तर झारखंड मुक्ती मोर्चा व काँग्रेस या पक्षांच्या आघाडीला 26 जागा मिळाल्या असल्यामुळे, यापैकी कोणती आघाडी विधानसभेत ' बहुमत सिद्ध करण्याची अधिक शक्यता ' आहे, हे आजमावून पाहण्यास राज्यपालांना वाव मिळाला आहे. मात्र ही प्रक्रिया पक्षीय दृष्टिकोनातून नव्हे, तर न्यायबुद्धीने प्रेरित असली पाहिजे, हे यात गृहीत आहे.

सामान्यत: दोन प्रतिर्स्पध्यांपैकी बहुमताच्या अधिक जवळ असलेली आघाडी ' बहुमत सिद्ध करण्यात यशस्वी होण्याची शक्यता अधिक ' असे मानून, तिने सरकारस्थापनेसाठी दावा केल्यास, तो सभागृहात सिद्ध करण्याची पहिली संधी तिला मिळावी, हा संकेत आहे. मात्र यापैकी एका आघाडीला लक्षणीय संख्या असलेल्या गटाने आपला पाठिंबा असल्याचे राज्यपालांना सांगितले आणि कागदावरचे गणित ' निविर्वादपणे ' ' निवडणुकीनंतर ' च्या या आघाडीचे बहुमत दाखवत असेल, तरच राज्यपालांवर हा संकेत बंधनकारक नाही.

झारखंडमध्ये जेएमएमप्रणीत आघाडीने अन्य पक्षांचा पाठिंबा मिळवून असे ' निविर्वाद ' बहुमत आपल्याकडे असल्याची राज्यपालांची खात्री पटवण्यात यश मिळवले आहे, असे मानण्यासारखी परिस्थिती नाही. राष्ट्रीय जनता दल ( 7), राष्ट्रवादी काँग्रेस (1), युनायटेड गोवन्स डेमोक्रॅटिक पाटीर् (2), ऑल इंडिया फॉरवर्ड ब्लॉक ( 2), मार्क्सवादी कम्युनिस्ट पक्ष (मार्क्सवादी- लेनिनवादी)( 1) या पक्षांनी सोरेन यांना पाठिंबा दिल्याचा दावा खरा असू शकतो. मात्र ही संख्या 39 होते. याखेरीज तीन अपक्षांपैकी एक स्टीफन मरांडी यांच्या पाठिंब्यामुळे ही संख्या 40 होते. याखेरीज झारखंड पाटीर्च्या इनोस एक्का आणि हरी नारायण राय या अपक्ष सदस्याच्या पाठिंब्याचा दावाही सोरेन यांनी केला होता. ही संख्या 42 होते.

भाजप-आघाडीला ' ऑल झारखंड स्टुडंट्स युनियन ' चे दोन आणि मधू कोरा या अपक्षाने दिलेला पाठिंबा वादातीत असल्यामुळे या आघाडीकडील निविर्वाद सदस्यांची संख्या 39 होते. भाजप-आघाडीनं 41 सदस्यांची यादी राज्यपालांना दिली होती. शिवाय आघाडीच्या 36 सदस्यांव्यतिरिक्त पाच सदस्यांना राज्यपालांपुढे बुधवारी सकाळी हजर केले होते. यात वर नमूद केलेल्या तीन सदस्यांखेरीज हरी नारायण राय हे अपक्ष तसेच इनोस एक्का हे झारखंड पाटीर्चे एकमेव सदस्य सामील होते.

याचाच अर्थ दोघांपैकी कोणत्या आघाडीकडे बहुमत आहे, याचा निर्णय दोघांच्याही यादीत असलेल्या राय आणि एक्का कोणाच्या बाजूने आहेत, यावर अवलंबून आहे. या दोघांनीही राज्यपालांना व्यक्तिगत भेटीत वेगळे सांगितले असेल, तर गोष्ट वेगळी, पण जाहीरपणे भाजप-आघाडीला पाठिंबा असल्याचे सांगितले आहे. म्हणजेच प्रथमदर्शनी भाजप-आघाडीने त्यांच्याकडे बहुमताला आवश्यक तितके सदस्य असल्याचे दाखवून दिले आहे. मात्र एक्का यांच्या पक्षाचे प्रमुख एन. ई. होरा यांनी त्यांच्या पक्षाचा पाठिंबा जेएमएम-आघाडीला देणारे पत्र राज्यपालांना सादर करण्यात आल्याचा दावा सोरेन यांनी केला आहे. राय हे त्यांच्या निर्णयावर ठाम राहिले, तर भाजप-आघाडीची सदस्य-संख्या 40 होते. म्हणजे बहुमताच्या खेळात इनोस एक्का हे हुकमाचा एक्का ठरणार आहेत. एक्का यांनी पक्षाच्या अध्यक्षाचा निर्णय पाळण्यास नकार दिला, तर सोरेन यांच्याकडील सदस्य-संख्या केवळ 40 वर जाऊन थांबते.

याचा अर्थ असा की राज्यपालांनी सोरेन यांच्या बाजूने कौल दिला, तेव्हा दोघा दावेदारांपैकी बहुमत सिद्ध करण्यास सोरेन अधिक समर्थ आहेत, या निष्कर्षाला निविर्वादपणे येण्यासारखी परिस्थिती नव्हती. अशा स्थितीत संशयाचा फायदा निवडणूकपूर्व आघाडीतील अधिक संख्या असलेल्या गटाला देणेच योग्य होते. परंतु न्यायबुद्धीऐवजी केंदातील सत्ताधारी आघाडीच्या हिताला प्राधान्य देऊन राज्यपालांनी सोरेन यांना मुख्यमंत्रीपदाची शपथ दिली आहे. या काळात दबावतंत्राने अपक्षांचे वशीकरण करणे शक्य झाले नाही आणि एक्काही भाजपच्या बाजूने ठाम राहिले, तर विधिमंडळ पक्षाच्या सदस्यावर पक्षाच्या प्रमुखाने दिलेला पाठिंब्याचे पालन करणे बंधनकारक आहे काय, असा कायदेशीर मुद्दा उपस्थित करून आणि एक्का यांना अपात्र ठरवण्यासारखी खेळी खेळून बहुमत ' सिद्ध ' केले जाऊ शकते!

सतीश कामत

 
</text>
</doc>
