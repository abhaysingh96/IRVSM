<doc>
<docno>1037605.cms.txt</docno>
<text>
 
महामुंबई
नूतनीकरण की...?
[ Wednesday, March 02, 2005  12:11:14 am]


शशी करपे

मुंबई : पश्चिम रेल्वेचं जंक्शन तर तालुक्याचं मध्यवतीर् ठिकाण असलेलं वसई रोड रेल्वे स्टेशन चौपदरीकरणानंतर असंख्य गैरसोयीचं आगर बनलं आहे. स्टेशनच्या नव्या उभारणीच्या कामाचं एकंदर नियोजनच चुकीच्या पद्धतीने केलं असल्याने प्रवाशांना दिलासा मिळण्याऐवजी त्यांच्या त्रासात भरच पडली आहे. दररोज दीड लाख प्रवाशांचं ओझं वाहणाऱ्या वसई रोड रेल्वे स्टेशनात दिवसाला सरासरी एक अपघात ठरलेला आहे. म्हणूनच प्रवाशांचा वारंवार उदेक होताना दिसतो. रेल्वे पादचारी पूल आणि भुयारी मार्ग झाल्याशिवाय इथल्या प्रवाशांना सुरक्षितपणे प्रवास करता येणार नाही.

सर्वात जास्त लोकसंख्या असलेलं नवघर-माणिकपूर शहर एका बाजूला तर पूवेर्ला मोठी औद्योगिक वसाहत. त्याचबरोबर वसई शहर आणि असंख्य गावकऱ्यांचं प्रवास करण्यासाठी सोयीचं असं वसई रोड रेल्वे स्टेशन आहे. पूवीर् स्टेशनला तीनच प्लॅटफॉर्म होते. त्यावेळी गदीर् सहज निघून जायची. कारण महत्त्वाचा असलेला प्लॅटफॉर्म क्रमांक एक एसटी स्टॅण्डला लागूूनच होता. पण बोरीवली-विरार रेल्वे चौपदरीकरणाचं काम सुुरू झालं आणि स्टेशनचा नूरच पालटून गेेला. प्रवाशांना दिलासा मिळण्याऐवजी त्यांच्या हालात भरच पडली. रेल्वेने सात प्लॅटफॉर्म केले आहेत. एक नंबर प्लॅटफॉर्म एका टोकाला तयार करण्यात आला असून त्यावरून दिवसाला फक्त दोनच लोकल ट्रेन सुटतात. प्लॅटफॉर्म क्रमांक दोनवरून विरारकडे व तीनवरून चर्चगेेटकडे लोकल जाते. हे दोन्ही प्लॅटफॉर्म गैरसोयीचे असून त्यांची रुंदी अगदीच कमी आहे. दोन्ही प्लॅटफॉर्मवर एकाच वेळी गाड्या आल्या तर प्लॅटफॉमवर धड उभं राहणंही मुश्किल होऊन जातं. म्हणूनच दोन्ही दिशेला पादचारी पूल आणि एक भुयारी मार्ग झाल्यास प्रवाशांना जाणं-येणं सुकर होईल.

पूवीर्पासूनच गैरसोयीचा असलेल्या जुन्या रेल्वे ब्रिजची रुंदी वाढवण्याऐवजी तोच सात प्लॅटफॉर्मशी जोडण्यात आला आहे. नवीन प्लॅटफॉर्मशी जोडला गेेलेला वाकडातिकडा रेल्वे ब्रिज प्रवाशांच्या दृष्टीने धोकादायक बनला आहे. म्हणूनच रूळ ओलांडून जाणंच बहुसंख्य प्रवासी पसंत करतात. तर एसटी स्टॅण्डकडे जाणाऱ्या मार्गात रूळ टाकल्याने प्रवाशांची आणखी गैरसोय झाली आहे. एसटीने प्रवास करणारे प्रवासीच रेल्वेचेही प्रवासी असल्याने सकाळची लोकल आणि संध्याकाळी बस पकडण्यासाठी धावपळ करणाऱ्या प्रवाशांचे अतोनात हाल होतात. पूवेर्कडच्या नगरात आणि गावांमधे राहणाऱ्या प्रवाशांना प्लॅटफॉर्मवरुन उड्या मारून अनेक रूळ पार करत एसटी अथवा रिक्शा गाठावी लागते. विरारच्या दिशेला असलेला रिक्षा स्टॅण्ड जवळजवळ बंद झाल्यातच जमा आहे. त्यामुळे रिक्षा मुख्य रस्त्यावर उभ्या राहतात. सकाळी कामावर जायची घाई. धावत पळत लोकल पकडायची असते. त्यात फेरीवाले आणि रिक्षांच्या गदीर्तून मार्ग काढत स्टेशनवर पोचायचं. पण विरारहून येणारी प्रत्येक लोकल अगदी खच्चून भरूनच येत असते. यावर पर्याय म्हणून विरार रिटर्न यावं लागतं. त्यात प्रवाशांचा किमान अर्ध्या तासाचा वेळ अधिक खचीर् होतो. वसईहून सकाळी फक्त दोनच लोकल चर्चगेेटकडे सोडल्या जातात. त्यात वाढ झाल्यास ही दगदग वाचून त्यांना दिलासा मिळेल.

वसई रोड जंक्शन झाल्याने लांब पल्ल्याच्या काही गाड्या आता येथे थांबतात. पहाटे दिल्लीहून मुंबईकडे येणाऱ्या राजधानी एक्सप्रेसचा समावेश आहे. पण इथं वेटिंग रूमची व्यवस्था नसल्याने प्रवाशांना प्लॅटफॉर्मवरच थांबावं लागतं. त्या प्लॅटफॉर्मवरही इतर कोणत्याही प्राथमिक सुविधांची सोय करण्यात आलेली नाही. स्टेशन बांधताना भविष्यातील गदीर्चा विचारच केला गेला नाही. तिकीट खिडक्यांच्या बाबतीतही बोंबच आहे.

रेल्वेने पूर्व- पश्चिमेला जाण्यासाठी पादचारी पूलाची व्यवस्था केली नसल्याने शहरवासियांना अनेक अडचणींना तोंड देत मार्गक्रमण करावं लागतं. एकच रेल्वे पूल असल्याने त्यावरून गेेल्यास विनातिकीट प्रवासी म्हणून दंडात्मक कारवाई होण्याची भीती असते. शॉर्टकटचा अवलंब करणाऱ्यांना तासन्तास उभ्या असलेल्या मालगाड्यांखालून जावं लागतं. त्यात अपघात होऊन जीवावर बेताण्याचा धोका असतो. तरीही महिला आणि विद्याथीर् टीसीच्या भीतीने हा धोका पत्करतात. यासाठी पूर्व-पश्चिमेला जोडणारा पादचारी पूल होणं गरजेचं आहे.

 
</text>
</doc>
