<doc>
<docno>1038022.cms.txt</docno>
<text>
 
देश-विदेश
झारखंडवरुन रालोआचा राजधानीत गोंधळ
[ Wednesday, March 02, 2005  12:22:05 pm]


वृत्तसंस्था

नवी दिल्ली : झारखंडमध्ये राष्ट्रीय लोकशाही आघाडीचे बहुमत असून देखील राज्यपाल सय्यद रिझवी आघाडीला सत्ता स्थापन करण्यासाठी निमंत्रण देत नसल्याचे गंभीर पडसाद आज राजधानीत उमटले. राज्यपालांच्या या कृत्याचा लोकसभेतील विरोधीपक्ष नेते लालकृष्ण आडवानी यांनी तीव्र निषेध केला.

आडवानी यांनी आज गृहमंत्री शिवराज पाटील यांची भेट घेवून त्यांच्याजवळ आपल्या भावना व्यक्त केल्या.

झारखंडच्या मुद्द्यावरुन विरोधकांनी गोंधळ घातल्यामुळे राज्यसभेचे कामकाज आज दिवसभरासाठी तहकूब करण्यात आले.तसेच लोकसभेतही विरोधकांनी याच मुद्द्यावरुन गोंधळ घातला.दरम्यान रालोआला पाठिंबा देणाऱ्या पाच अपक्ष आमदारांनी आज राज्यपाल रिझवी यांची भेट घेवून रालोआला पाठिंबा असल्याचे राज्यपालांना सांगितले. यानंतर या आमदारांच्या सुरक्षेत वाढ करण्याचे आदेश राज्यपालांनी दिले आहेत.

 
</text>
</doc>
