<doc>
<docno>1038577.cms.txt</docno>
<text>
 
बहुतांची अंतरे
मानसिक गुलामगिरीचेच हे लक्षण
[ Wednesday, March 02, 2005  09:12:00 pm]


' प्रिन्स चार्ल्सना पुण्याचा फेटा ' हे वृत्त (म. टा. 23 फेब्रु.) वाचले आणि खेद वाटला. युवराज चार्ल्सने गेल्या वषीर् मुंबईभेटीत डबेवाल्यांच्या व्यवस्थापन कौशल्याचे कौतुक करून त्यांच्या कार्यक्षमतेची वाखाणणी केली होती. म्हणून त्यांच्या विवाहाप्रीत्यर्थ साडी आणि फेटा असा आहेर डबेवाल्यांना त्यांना द्यावासा वाटला ; पण त्याच वेळी हेही लक्षात घेतले पाहिजे की, डबेवाल्यांनी कौतुकाने दिलेली टोपी युवराजांनी फक्त स्वीकारली होती ; पण डोक्यावर घालण्यास विनयपूर्वक नकार दिला होता. आता या फेट्याची तीच गत होण्याची शक्यता नाही का ?

युवराजांच्या द्वितीय विवाहाबद्दल इंग्लंडमध्ये नसेल एवढा उत्साह आपल्याला वाटत असेल तर ती एकप्रकारची मानसिक गुलामगिरीच आहे. हाच पैसा डबेवाल्यांपैकी एखाद्या हुषार, होतकरू मुलाच्या शिक्षणासाठी खर्च करता आला असता. एखाद्या गरिबाचे लग्नही त्या खर्चात झाले असते.

अनिता दाते, मु. पो. थळ, ता. अलिबाग.

 
</text>
</doc>
