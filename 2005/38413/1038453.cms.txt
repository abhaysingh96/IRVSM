<doc>
<docno>1038453.cms.txt</docno>
<text>
 
देश-विदेश
नक्षलग्रस्तांना सरकारची मदत
[ Wednesday, March 02, 2005  07:28:14 pm]


वृत्तसंस्था

कुर्नूल : जिल्ह्यातील वेम्पेंटा गावात माओवादी नक्षलवाद्यांनी केलेल्या हत्याकांडात ठार झालेल्या आठजणांच्या आप्तांना आथिर्क साह्य तसेच नोकरी देण्याची घोषणा आंध्र प्रदेश सरकारने केली आहे. नक्षलवादी अतिरेक्यांनी मंगळवारी या गावात हे हत्याकांड घडविले होते.

या मृतांच्या कुटुंबातील मुलांच्या शिक्षणाचा खर्चही सरकारच करणार आहे. तसेच प्रत्येकी पाच लाख रुपयांचे सानुग्रह अनुदान दिले जाणार आहे. राज्याचे गृहमंत्री के. जन रेड्डी यांनी ही माहिती दिली. रेड्डी यांनी नक्षलग्रस्त भागाचा दौरा केला. त्यानंतर या घोषणा केल्या.

 
</text>
</doc>
