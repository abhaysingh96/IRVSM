<doc>
<docno>1038546.cms.txt</docno>
<text>
 
अर्थव्यवहार
सोयाबीन तेलावरील कमी आयात कर शेतकऱ्यांच्या मुळावर!
[ Wednesday, March 02, 2005  08:47:59 pm]


म. टा. व्यापार प्रतिनिधी

मुंबई : कच्च्या सोयाबीन तेलावरील आयात कर कमी करण्याच्या सरकारने नुकत्याच घेतलेल्या निर्णयाचा सोयाबीन लागवड करणाऱ्या शेतकऱ्यांना फटका बसणार असल्याचे बाजार विश्लेषकांकडून सांगण्यात येत आहे.

केंद सरकारने क्रूड सोयाबीन तेलावरील आयात कर 565 अमेरिकन डॉलरवरून 485 डॉलर, असा कमी केला असून, सध्या बाजारातील भाव 546 डॉलर प्रति टन आहे. यामुळे तेलबिया व खाद्यतेलांच्या भावांवरही प्रतिकूल परिणाम होणार होणार असून, देशांतर्गत बाजारपेठेतील खाद्यतेलांचे भाव घसरणार आहेत. सोयाबीनचे देशातील भाव घसरल्यामुळे शेतकऱ्यांना मोठे नुकसान सोसावे लागेल. बाजारातील विद्यमान किमतींचा आरसा म्हणून आयात कराकडे पाहण्याची संकल्पना सोडून देऊन सरकारने कच्च्या सोयाबीन तेलाच्या आयातीवरील कर खाली आणला आहे. याचा एकच परिणाम होईल, तो म्हणजे देशातील शेतकऱ्यांनी पिकविलेल्या सोयाबीनला कमी भाव मिळेल.

 
</text>
</doc>
