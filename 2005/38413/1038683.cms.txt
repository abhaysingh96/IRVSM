<doc>
<docno>1038683.cms.txt</docno>
<text>
 
क्रीडा
पाक संघाची 'कसोटी'
[ Wednesday, March 02, 2005  11:07:27 pm]


धर्मशाला : इंझमाम उल हकच्या नेतृत्वाखाली खेळणाऱ्या पाकिस्तान संघाच्या भारत दौऱ्याची सुरुवात गुरूवारपासून येथे होणाऱ्या तीन दिवसांच्या सामन्याने होत आहे. महमद कैफच्या अध्यक्षीय संघाशी दोन हात करताना पाकला या 50 दिवसांच्या दौऱ्याची पायाभरणी करण्याची चांगली संधी मिळाली असून पावसामुळे आता ही संधी हातून जाऊ नये, एवढीच त्यांची अपेक्षा आहे.

तीन कसोटी व सहा झटपट सामने यांचा समावेश असलेल्या या दौऱ्यातील कामगिरीवर इंझमामचे भविष्य अवलंबून असेल. ऑस्ट्रेलियात सपाटून मार खाणाऱ्या पाक संघाला सौरव गांगुलीच्या भारताविरुद्ध यश मिळणे कठीण असल्याचा नकाराथीर् सूर आधीपासून लावला जात असल्यामुळे इंझमाम व त्यांच्या सहकाऱ्यांवर कामगिरी उंचावण्याचा मोठा दबाव असेल. यामधून ते कसा काय मार्ग काढतात, याची झलक या सलामीच्या सामन्यात दिसेल. हवामान खात्याकडून येथे पाऊस होण्याची शक्यता वर्तवली जात असल्यामुळे पाक गोटात चिंतेचे वातावरण आहे. यामुळे मंगळवारी त्यांना सरावावरही पाणी सोडावे लागले होते. हिमाचल प्रदेश क्रिकेट असोसिएशनचे हे मैदान समुदसपाटीपासून 1300 फुट उंचीवर असून पर्वतांच्या रांगांनी वेढलेल्या या मैदानात खेळताना सर्वस्वी हवामानावर अवलंबून राहावे लागते. सतत बदल राहणाऱ्या मोसमामुळे कोणालाच काहीच अंदाज करता येत नाही. या ठिकाणाबद्दल पाक संघात नाराजी असून त्यांचे व्यवस्थापक अल्ताफ यांच्या बोलण्यामधून जाणवले.

इंझमाम, युसुफ योहाना व शाहिद आफ्रिदी यांचा अपवाद वगळता पाकचा संघ अननुभवी आहे. मात्र उपकर्णधार युनिस खान, सलमान बट, तौफिक उमर, यासिर हमीद, असिम कमाल व डॅनिश कनेरिया, शोएब मलिक हे युवा खेळाडू प्रतिभावान असून या सर्वांना आपसात छान समन्वय जमल्यास इंझमामच्या वाटेवरील काटे दूर होण्यास मदत होईल.

पहिल्या कसोटीसाठी वगळण्यात आलेल्या महमद कैफकडे अध्यक्षीय संघाची सुत्रे असून त्याला कर्णधारपदाची जबाबदारी सांभाळताना आपली फलंदाजीही उंचवावी लागले. त्याच्या कामगिरीवर निवड समितीचे बारकाईने लक्ष असेल. राहुल दविड, व्ही.व्ही.एस.लक्ष्मण, सचिन तेंडुलकर, सौरव गांगुली व युवराजसिंग अशा भल्याभक्कम मधल्या फळीत स्थान मिळवण्यासाठी कैफला आपला सारा अनुभव पणाला लावावा लागेल.

प्रतिस्पर्धी संघ : पाकिस्तान : इंझमाम उल हक (कर्णधार), युनिस खान (उपकर्णधार), तौफिक उमर, सलमान बट, यासिर हमीद, युसुफ योहाना, असिम अकमल, अब्दुल रझाक, शाहिद आफ्रिदी, शोएब मलिक, कमरान अकमल, डॅनिश कनेरिया, महमद सामी, नावेद उल हसन, अर्षद खान व महमह खलिल.

अध्यक्षीय संघ : महमह कैफ (कर्णधार), धीरज जाधव, सत्यजीत परब, शिखर धवन, वेणुगोपाल राव, सुरेश रैना, पाथिर्व पटेल, रमेश पोवार, गगनदीपसिंग, शिवशंकर पॉल, रुदप्रतापसिंग, रामकुमार, रणदेव बोस व निरज पटेल.

 
</text>
</doc>
