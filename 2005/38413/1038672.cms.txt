<doc>
<docno>1038672.cms.txt</docno>
<text>
 
क्रीडा
'आता सचिननेच पुस्तक लिहावे'
[ Wednesday, March 02, 2005  10:57:07 pm]


मुंबई : पाकविरुद्धच्या विजयाची आपण सारे जण प्रार्थना करूया, असे आवाहन सुनील गावस्करने वैभव पुरंदरे यांनी लिहिलेल्या ' सचिन तेंडुलकर ए डेफिनिटिव्ह बायोग्राफी ' या पुस्तकाच्या प्रकाशनावेळी सर्व क्रिकेटरसिकांना केले.

सचिनबाबत खूप काही लिहिले गेले आहे आणि आणखीही खूप काही लिहिता येईल असे सांगून सुनील म्हणाला , ' सचिन आपल्या पत्नीबरोबर, मुलांबरोबर कोणत्या भाषेत बोलतो. त्याच्या बॅटवर ग्रेन्स किती असतात. हँडलवर ग्रिप किती असतात, असे अनेक प्रश्ान् माझ्या मनात येतात. त्यासंबंधीही लिहिता येईल. यासाठी आता सचिननेच आत्मचरित्र लिहावे, असे मला वाटते. मात्र सचिनबद्दल पुस्तक लिहिणाऱ्या वैभवचेही मी अभिनंदन करतो '.

सुनील आणि संजय मांजरेकर यांनी सचिनबाबतचे अनेक किस्सेही कथन केले. सचिनने बाद झाल्यावरही एका प्रदर्शनीय सामन्यात पुन्हा फलंदाजी करण्यासाठी आग्रह धरला आणि तो खेळत राहिला हा किस्सा संजयने सांगितला. तर आपल्याला दिलेल्या कार्डवर सचिनने स्वत:चे नाव लिहिले, पण सही मात्र केली नाही. कारण आपली सही कोणीतरी दुसरा करेल याची भीती सचिनला वाटत होती. सचिनच्या वैशिष्ट्यांबाबतची मते हर्ष भोगले यांनीही व्यक्त केली.

 
</text>
</doc>
