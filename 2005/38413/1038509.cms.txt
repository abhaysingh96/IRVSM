<doc>
<docno>1038509.cms.txt</docno>
<text>
 
देश-विदेश
संघराज्यीय परिषदेसाठी चव्हाण बेल्जियमला
[ Wednesday, March 02, 2005  08:02:48 pm]


म. टा. विशेष प्रतिनिधी

नवी दिल्ली : तिसऱ्या आंतरराष्ट्रीय संघराज्यीय परिषदेसाठी पंतप्रधान कार्यालयाचे राज्यमंत्री पृथ्वीराज चव्हाण यांच्या नेतृत्वाखाली चार खासदारांचे शिष्टमंडळ बुधवारी बेल्जियमला रवाना झाले.

ब्रसेल्स येथे 3 ते 5 मार्चदरम्यान होणाऱ्या या परिषदेत संघराज्यीय, लोकशाही पद्धती अमलात असलेल्या देशांचे पंतप्रधान आणि राष्ट्राध्यक्ष भाग घेत आहेत. भारताचे नेतृत्व आपल्या अनुपस्थितीत मनमोहनसिंगांनी चव्हाणांकडे सोपवले आहे. या मंडळात भाजपचे मानवेंदसिंग, काँग्रेसचे अजय माकन अन् माकपच्या जीवन रॉय यांचा समावेश आहे.

दर तीन वर्षांनी होणाऱ्या या परिषदेचे यजमानपद यंदा बेल्जियमकडे आहे. 2008 साली होणाऱ्या चौथ्या परिषदेचे यजमानपद भारताकडे सोपवावे, यासाठी चव्हाण भारत सरकारतफेर् संघटना अध्यक्षांना निमंत्रण देणार आहेत.

 
</text>
</doc>
