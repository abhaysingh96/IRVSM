<doc>
<docno>1038506.cms.txt</docno>
<text>
 
देश-विदेश
भारतीय चांदमोहिमेने 'नासा'चेही भले!
[ Wednesday, March 02, 2005  07:59:32 pm]


वृत्तसंस्था

बंगलोर : भारताच्या 2007 मध्ये होणाऱ्या चांदमोहिमेचा उपयोग ' नासा ' ला देखील होणार आहे! भारतीय चांदयानासह आपली काही उपकरणे असावीत, यासाठी या अमेरिकी संशोधनसंस्थेने ' इस्त्रो ' शी बोलणी सुरू केली आहेत.

भारतीय अंतराळ संशोधन संस्थेचे (इस्त्रोचे) अध्यक्ष जी. माधवन् नायर यांनीच ही माहिती दिली. चांदयानासह जाणाऱ्या उपकरणांपैकी 10 किलो वजन आणि विजेचे 10 वॅट इतकी जागा परदेशी उपकरणांसाठी देण्याचे इस्त्रोने ठरवले आहे. त्यासाठी अमेरिकी ' नासा ' खेरीज, जर्मनी, ब्रिटन, बल्गेरिया आणि स्वीडन यांच्याशीही बोलणी सुरू आहेत. मिनीसिंथेटिक अॅपर्चर रडार ( एमएसएआर) आणि 0.3 ते 0.9 मायक्रॉन क्षमतेचा स्पेक्टोमीटर अशी साधने भारतीय चांदयानावर लादण्याची ' नासा ' ची योजना आहे. बल्गेरियाकडून किरणोत्सारमापक उपकरणे चांदयानासोबत जाणार आहेत अन्य दोन युरोपीय देशांशीही बोलणी चालू आहेत.

चांदयान सोडणारे ' ध्रुवीय उपग्रह वाहक यान ' तंत्रज्ञान भारताकडे आहे. पण चंदाच्या कक्षेत फिरत राहणाऱ्या त्या मानवरहित यानाकडून येणारे संदेश ग्रहण करणारा 34 मीटर व्यासाचा अँटेना नव्याने बांधावा लागेल. त्यासाठी, आणि एकूणच चांदमोहिमेची संशोधनयंत्रणा उभारण्यासाठी बंगलोरजवळ आणखी जमीन घेतली जात आहे, अशी माहिती नायर यांनी दिली. अँटेना बांधणीच्या कामी भाभा अणुसंशोधन केंद आणि इलेक्ट्रॉनिक कॉपोर्रेशन ऑफ इंडिया यांचीही मदत होत आहे.

 
</text>
</doc>
