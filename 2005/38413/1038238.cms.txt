<doc>
<docno>1038238.cms.txt</docno>
<text>
 
महाराष्ट्र
अध्यक्षांना हटवण्यासाठी नगरसेवकांचं साकडं
[ Wednesday, March 02, 2005  04:30:18 pm]


टाइम्स टीम

कल्याण : कल्याण-डोंबिवली महापालिका निवडणूक तोंडावर आल्या असतानाच काँग्रेसच्या वजनदार नगरसेवकांनी जिल्हा काँग्रेस अध्यक्ष आर.बी. सिंह यांच्यावर पक्षविरोधी आणि निष्क्रीयतेचा ठपका ठेवत पदावरून तत्काळ हटवण्याची मागणी केली आहे. या संदर्भात प्रदेशाध्यक्ष प्रभा राव यांच्याकडे निवेदन देण्यात आलं आहे. त्यामुळे निवडणुकीच्या पूवीर्च कल्याण-डोंबिवली काँग्रेसमध्ये पक्षांतर्गत कलह उघड झाला आहे.

गेल्या विधानसभा निवडणुकांमध्ये जिल्हाध्यक्ष आर.बी. सिंह यांनी पक्षविरोधी काम केल्यामुळे अलका आवळसकर यांना पराभूत व्हावं लागलं. त्या पाठोपाठ नुकत्याच झालेल्या परिवहन समिती निवडणुकीसाठी जिल्हाध्यक्षांनी अनीस खान या गुन्हेगारी पार्श्वभूमीच्या उमेदवाराची प्रदेश काँग्रेसकडे शिफारस केली. खानच्या विरुद्ध कल्याणमधील बाजारपेठ आणि महात्मा फुले पोलिस ठाण्यात गंभीर स्वरूपाचे गुन्हे दाखल आहेत. मात्र जिल्हाध्यक्षांनी कोणालाही विश्वासात न घेता मनमानी कार्यपद्धती स्वीकारल्यामुळे पालिकेतील काँग्रेसन नगरसेवकांनी काँग्रेसचे जुने व सामान्य कार्यकतेर् असलेल्या अनंता म्हात्रे यांनी निवडून दिले, त्यामुळे अनीस खान याच्या पराभावास जिल्हाध्यक्षांनी हम करे सो वृत्तीच कारणीभूत असल्याचे नगरसेवकांनी म्हटलं आहे. त्यामुळे पालिकेच्या आगामी निवडणुका लक्षात घेता कल्याण-डोंबिवलीतील काँग्रेसची सूत्रे सक्षम आणि तडफदार कार्यर्कत्याकडे सोपवावीत अन्यथा काँग्रेसची स्थिती घर का ना घाट का होण्याची भीतीही नगरसेवकांनी व्यक्त केली आहे. तर दुसरीकडे जिल्हाध्यक्ष आर.बी. सिंह यांनी पक्षादेश धुडकावणाऱ्या नगरसेवकांवरच कारवाई करण्याची मागणी केली आहे.

 
</text>
</doc>
