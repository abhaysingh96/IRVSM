<doc>
<docno>1038666.cms.txt</docno>
<text>
 
क्रीडा
दिवाडकरांच्या निधनाने मुंबई क्रिकेट हळहळले
[ Wednesday, March 02, 2005  10:55:13 pm]


चंदशेखर संत

कसोटी न खेळलेल्या चंागल्या क्रिकेटपटुवरही मुंबईकर किती प्रेम करतात, हे शरद दिवाडकर यांच्या अंत्यसंस्कारासाठी आलेल्या गेल्या पाच दशकातील मुंबईकर क्रिकेटपटुंनी दाखवून दिले. कसोटी दर्जाचे असूनही त्यावेळी भारतीय संघात स्थान न मिळू शकलेल्या सुधाकर अधिकारी, शरद दिवाडकर, अरूण वदेर्, शरद हजारे, पद्माकर शिवलकर, अब्दुल इस्माईल यांनी मुंबईकर क्रिकेटप्रेमींच्या मनात अतिशय जिव्हाळ्याचे स्थान मिळवले आहे. शरद दिवाडकर यांना श्ाद्धांजली वाहण्यासाठी ऐंशीच्या उंबरठ्यावरील पॉली उम्रीगरांपासून विशीतील विनीत इंदुलकरपर्यंत सारे हजर होते.

मुंबईचे प्रशिक्षक चंदू पंडित यांनी मुंबईच्या सर्व क्रिकेटपटुंना आणले आणि त्याबद्दल चंदू पंडितांना सुनील गावस्करने जाहीर धन्यवादही दिले. एक अतिशय दजेर्दार ऑफस्पिनर आणि भरवशाचे फलंदाज असा लौकीक असणाऱ्या शरद दिवाडकरांच्या निधनाने मुंबईचे क्रिकेटविश्व हळहळले. नरी काँट्रॅक्टर, बापू नाडकणीर्, माधव आपटे, हनुमंतसिंग, जी. आर सुंदरम, अजित वाडेकर, उमेश कुलकणीर्, दिलीप सरदेसाई, सुनील गावस्कर, अजित पै, दिलीप वेंगसरकर, संदीप पाटील, पद्माकर शिवलकर, वासू परांजपे, मिलिंद रेगे, शंकर मोरे यांच्यापासून ते स्टेट बँकेतफेर् अनेक वषेर् खेळलेले सूर्यकांत मोरे हे सर्वच दिवाडकरांच्या आठवणीत गुंग झाले होते. जिमी या लाडक्या नावाने ओळखल्या जाणारे दिवाडकर फलंदाजांचे कच्चे दुवे कसे बरोबर हेरत आणि डावखुरा फलंदाज आला की चेंडू कसा मागून घेत ते हेमंत हडकर आणि प्रकाश संत सांगत होते. हेमंत वायंगणकर, रत्नाकर शेट्टीही गहीवरून गेले होते.

सहा मार्चला दिवाडकर दुबईला जाणार होते. त्यांचे विमानाचे तिकीटही बुक झाले होते. परंतु मंगळवारी संध्याकाळी ते वरळी सीफेसवर फिरायला गेले असताना कोसळले आणि दूरवरच्या प्रवासाला निघून गेले. आता ते डॉन ब्रॅडमन, फ्रँक वॉरेल, विजय मर्चंट, विजय हजारे यांच्याशी हितगुज करत असतील असे सुनील गावस्कर म्हणाला, यातच सारे काही आले.

 
</text>
</doc>
