<doc>
<docno>1038500.cms.txt</docno>
<text>
 
महाराष्ट्र
खंडणी घेतल्याप्रकरणी राजकारण्यास अटक
[ Wednesday, March 02, 2005  07:52:04 pm]


म. टा. वृत्तसेवा

सांगली : एका डॉक्टरकडून 50 हजार रुपये खंडणी वसूल केल्याप्रकरणी डेमॉक्रेटिक पाटीर् ऑफ इंडियाचे प्रा. सुकुमार कांबळे व त्याचा साथीदार मिलिंद इनामदार यांना विश्रामबाग पोलिसांनी अटक केली आहे. इनामदार हा अ. भा. मानवाधिकार विकल्प संघटनेचा मिरज तालुका अध्यक्ष आहे.त्यांच्याकडून 50 हजार रुपये जप्त करण्यात आले.

विश्रामबाग येथील आदित्य हॉस्पिटलचे डॉ. शरद सावंत यांच्याकडे शिरोळ येथील मरिया मल्लू भंडारे ही भाजलेली महिला उपचारासाठी दाखल झाली होती. तिची प्रकृती चिंताजनक होती. तीन आठवड्याच्या उपचारानंतर तिची प्रकृती सुधारली. पण बिल देताना तिचा पती मल्लू याने भांडण काढले आणि हा वाद प्रा. कांबळे यांच्याकडे नेला. त्यावर कांबळे व इनामदार या दोघांनी भांडण काढून ब्लॅमेलिंग सुरू केले.

आपल्या संघटनेच्या जोरावर बदनाम करण्याची धमकी त्यांनी डॉक्टरना दिली आणि दोन लाख रुपयांची खंडणी मागितली. अखेर 75 हजार रुपयांवर सौदा पक्का झाला. त्यातील 10 हजार रोख घेतले गेले. राहिलेली रक्कम दोन टप्प्यात घेण्याचे ठरले. दुसऱ्या टप्प्याचे 50 हजार रुपये घेण्यासाठी इनामदार येणार असल्याचे पाहून डॉ. सावंत यांनी पोलिसांकडे आगाऊ तक्रार नोंदविली होती. त्यानुसार पोलिसांनी सापळा लावला आणि रोख रकमेसह इनामदार याला पकडले. त्याने प्रा.कांबळे याच्या सांगण्यावरूनच आपण पैसै घेण्यासाठी आलो होतो, यापूवीर् दोन वेळा दहा-दहा हजार घेतले असल्याची कबुली दिली. लागलीच प्रा. कांबळे यालाही अटक झाली.

 
</text>
</doc>
