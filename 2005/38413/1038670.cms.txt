<doc>
<docno>1038670.cms.txt</docno>
<text>
 
क्रीडा
सानियाच्या मदतीला गावस्कर धावला...
[ Wednesday, March 02, 2005  10:56:39 pm]


प्रदीप विजयकर

मुंबई : सानिया मिर्झा टेनिस जगतात आपल्या नावाचा करिष्मा निर्माण करण्यासाठी प्रयत्नांची पराकाष्ठा करत असताना भारताचे माजी कर्णधार सुनील गावस्कर यांनी तिला या धडपडीत मदतीचा हात दिला आहे. दुबई टेनिस स्पधेर्त सानियाला वाईल्ड कार्ड प्रवेश मिळवून देण्यासाठी गावस्कर यांनी शब्द टाकला आणि तिचा प्रवेश सुकर झाला.

दुबईतील क्रीडाप्रेमी व्यावसायिक श्याम भाटीया यांना सानियाला वाईल्ड प्रवेश मिळावा, अशी विनंती करण्यात आली होती. या विनंतीचा विचार करताना भाटीया यांनी गावस्कर यांचे मत अजमावले आणि त्यावर या महान क्रिकेटपटूंनी सानियाच्या पारड्यात आपले मत टाकले. ' सानियाच्या खेळात क्रीडाप्रेमींना आकषिर्त करण्याची ताकद असून तुम्ही तिला लगेच प्रवेश द्या ', असे गावस्कर यांनी सांगितले.

यामुळे भाटिया यांनी दुबई स्पोर्टस सिटीचे शिल्पकार व नामवंत उद्योगपती अब्दुल फलाकनाझ यांना विनंती केली आणि सानियाला प्रवेश मिळाला.

 
</text>
</doc>
