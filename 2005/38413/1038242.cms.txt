<doc>
<docno>1038242.cms.txt</docno>
<text>
 
महाराष्ट्र
अखेर रस्त्यासाठी मार्ग मोकळा
[ Wednesday, March 02, 2005  04:31:20 pm]


सुनील जावडेकर

जिल्ह्यामधील शीळ फाटा-भिवंडी-कल्याण या 22 किलोमीटर या चौपदरी रस्त्याचं पहिल्या टप्प्याचं काम दोन वर्षांत पूर्ण होणार आहे. त्यामुळे कल्याण, डोंबिवलीकरांची गेल्या दोन वर्षांपासूनची मागणी अखेरीस पूर्णत्वास गेली असून ' मुंबई टाइम्स ' ने वारंवार या रस्त्याच्या दुरवस्थेचा मुद्दा उचलून धरला होता.

शीळ फाटा-डोंबिवली-कल्याण ते भिवंडी हा जिल्ह्यातील सर्वाधिक वाहतुकीचा आणि वर्दळीचा रस्ता असल्यामुळे वास्तविक या रस्त्याला यापूवीर्च राष्ट्रीय महामार्गाचा दर्जा देण्याची गरज होती. पूवीर् हा रस्ता कल्याण-डोंबिवली महापालिकेच्या कार्यक्षेत्रात असताना महापालिकेचे तत्कालीन आयुक्त टी. चंदशेखर व पृथ्वीराज बायस यांनी या रस्त्याच्या बांधणीकडे विशेष लक्ष दिलं. त्यामुळे या रस्त्यास महापालिका क्षेत्रातील मजबूत बांधणीचा रस्ता असं संबोधलं जात असे. परंतु महापालिकेतून 27 गावांबरोबरच कल्याण-शीळ रोडही महापालिका कार्यक्षेत्राबाहेर गेला आणि या रस्त्याच्या दुरवस्थेस सुरुवात झाली. काही वर्षांपूवीर् कल्याण-डोंबिवलीची शान असणारा हा रस्ता कल्याण-डोंबिवलीकरांना मरणपंथाकडे घेऊन जाणारा मृत्यूचा सापळा ठरू लागला. रस्त्यावर असणारी मोठमोठी भगदाडं, मोठ्या आकाराचे खड्डे तसंच वीज मंडळाचं बिल न भरल्यामुळे खांबांकडे दुर्लक्ष, खंडित केलेला वीजपुरवठा, त्यामुळे एकूणच कल्याण-शीळ रोडची अवस्था अत्यंत दयनीय झाली होती.

मुंब्रा ते शीळ फाटा हा रस्ताही दुरवस्थेमुळे सात महिने जड वाहतुकीस बंद केलेला आहे. त्यामुळे सगळी वाहतूक ठाणे, भिवंडी, कल्याण शीळमागेर् होत आहे. त्याचाही परिणाम झाला आहे. याबाबत महाराष्ट्र विधान परिषदेचे उपसभापती वसंत डावखरे, यांनी बांधकाम खात्याचे मंत्री अनिल देशमुख यांचं लक्ष कल्याण- डोंबिवलीकरांच्या या ज्वलंत समस्येकडे वेधलं

आणि सुमारे 200 कोटी रुपये खर्चुन कल्याण-शीळ-भिवंडी रस्त्याचं पुनरुज्जीवन करण्याचं ठरवण्यात आलं.

शीळ फाटा ते भिवंडी बायपास जंक्शन या सुमारे 21 किमी लांबीच्या रस्त्याचं चौपदरीकरण प्रस्तावित आहे. कल्याण बायपास रेल्वे पूल व खाडी पूल जोड रस्त्यासह करण्याचा प्रस्ताव सुचवण्यात आलं आहे. त्यामध्ये शीळ फाटा ते देसई खाडी पूल, दुपदरी रस्त्याचं चौपदरीकरण, देसई खाडी पूल ते काटई रेल्वे उड्डाणपुलाचे चौपदरीकरण, काटई रेल्वे उड्डाणपूल ते कल्याण शहरातील रेल्वे उड्डाणपूलाचं मजबुतीकरण, कल्याण शहरातील रस्त्यांचं मजबुतीकरण, दुर्गाडी पूल ते भिवंडी बायपास रस्त्याचं चौपदरीकरण आणि कल्याण शहराबाहेरील उल्हास खाडीवर पूल, रेल्वे उड्डाणपूल व जोड रस्त्यांसह वळण रसत्यांचे बांधकाम, चौक सुधारणा, पदपथ व जलव्यवस्था आदी सोयीसुविधांचा करण्यात येणार आहे. रस्त्याच्यामध्ये येणारे वीज मंडळाचे पोल्स हलवण्यात येणार आहेत. हा संपूर्ण प्रकल्प बीओटी तत्त्वावर राबवण्यात येणार आहे. त्याला रस्ते विकास महामंडळाकडे हस्तांतरित करण्यात आले आहे. या रस्त्यासाठी पहिल्या टप्प्यात 70 कोटी रुपये खर्च येणार आहे. दुसऱ्या टप्प्यासाठी दुर्गाडी पूल व भिवंडीपर्यंतच्या रस्त्यासाठी सुमारे 80 कोटी खर्च येणार आहे.

या रस्त्याच्या कामासाठी उल्हासखाडी ते रेल्वे लाइनवर 70 मीटर लांब एक उड्डाणपूल बनवण्यात येणार आहे. शीळफाटा-कल्याण-भिवंडी रस्ता 22 किलोमीटर रस्ता गुजरात ते पनवेलपर्यंत एक रस्ता तयार करण्यात येणार आहे. 1991 मध्ये कल्याण- शीळफाटा-भिवंडी हा चौपदरीकरणाचा रस्ता करण्यास परवानगी देण्यात येणार होता. परंतु हे काम 2001 पर्यंत काम सुरू झालं नव्हतं , 2005 मध्ये या कामाला सुरुवात होणार आहे.

 
</text>
</doc>
