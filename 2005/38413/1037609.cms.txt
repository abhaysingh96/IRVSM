<doc>
<docno>1037609.cms.txt</docno>
<text>
 
महामुंबई
बारावीच्या परीक्षेतच सीईटीची धावपळ
[ Wednesday, March 02, 2005  12:12:15 am]


म. टा. प्रतिनिधी

मुंबई : बारावीची परीक्षा सुरू असतानाच मेडिकल, इंजिनिअरिंग आणि फार्मसी यांसाठी 7 मे रोजी होणाऱ्या ' सीईटी ' ची प्रवेश प्रक्रिया सुरू करण्यात आल्याने विद्यार्थ्यांमध्ये नाराजी पसरली आहे. या परीक्षेसाठीच्या अर्जासाठी विद्यार्थ्यांना 5 मार्चपर्यंत त्यांचे ज्युनिअर कॉलेज किंवा शाळेत नोंदणी करायची आहे. मात्र, हे अर्ज भरून द्यायचे की बारावीची परीक्षा द्यायची, असा विद्यार्थ्यांचा सवाल आहे.

त्यातच सीईटीसाठीची अधिसूचना केवळ वैद्यकीय संचालनालयाच्या नावाने प्रसिद्ध करण्यात आल्याने इंजिनिअरिंग व फार्मसीला प्रवेश घेऊ इच्छिणाऱ्या विद्यार्थ्यांचा गोंधळ उडण्याची शक्यताही व्यक्त होत आहे. दुसरीकडे अधिसूचनेवर तंत्रशिक्षण संचालनालयाचाही उल्लेख हवा, अशी सूचना तंत्रशिक्षण संचालनालयाने केल्याने ' सीईटी ' वरून या दोन्ही संचालनालयांमध्ये जुंपल्याचे चित्र आहे.

यंदा वैद्यकीय संचालनायातफेर् या तिन्ही शाखांसाठीची एकत्रित सीईटी घेण्यात येणार आहे. 27 फेब्रुवारीला संचालनायातफेर् ' सीईटी ' ची अधिसूचना प्रसिद्ध करण्यात आली. या अधिसूचनेत दिल्याप्रमाणे ज्या विद्यार्थ्यांना ' सीईटी ' द्यावयाची आहे, त्यांनी 5 मार्चपर्यंत संबंधित महाविद्यालयात नावनोंदणीसाठी अर्ज करावयाचे आहेत. अशी नावनोंदणी केलेल्या विद्यार्थ्यांला 21 मार्चपासून ' सीईटी ' चा एक प्रवेश अर्ज आणि माहिती पुस्तिका उपलब्ध होतील.

 
</text>
</doc>
