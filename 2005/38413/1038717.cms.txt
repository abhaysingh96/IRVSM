<doc>
<docno>1038717.cms.txt</docno>
<text>
 
महाराष्ट्र
'आई सांस्कृतिक महोत्सवा'त कर्तृत्त्ववान महिलांचा सत्कार
[ Wednesday, March 02, 2005  11:56:00 pm]


म. टा. प्रतिनिधी

पुणे : जागतिक महिला दिनाचे औचित्य साधून संवादतफेर् सात ते 14 मार्चदरम्यान ' आई सांस्कृतिक महोत्सवा ' चे आयोजन करण्यात आले असून या महोत्सवाचे उद्घाटन सात मार्चला सायंकाळी पाच वाजता टिळक स्मारक मंदिर येथे विधान परिषदेचे उपसभापती वसंत डावखरे यांच्याहस्ते होणार आहे.

उद्घाटनाच्या कार्यक्रमात पडद्यावर आईची भूमिका साकारणाऱ्या आशालता वाबगावकर, मधु कांबीकर, लालन सारंग, सीमा देव, डॉ. कांचन घाणेकर आणि आशा काळे महिला कलावंतांचा सत्कार सुलोचना यांच्याहस्ते करण्यात येणार आहे.

सिंधूताई सपकाळ, भारती पवार, सिंधूताई जोशी, अर्चना तापीकर या मुलांसाठी विविध क्षेत्रात काम करणाऱ्या महिलांचा गौरव आठ मार्चला करण्यात येणार असून त्यानंतर ' मुलांसाठी आई ' या विषयावर बालगीते, कथा आणि कवितांचा कार्यक्रम सादर होणार आहे.

नऊ मार्च रोजी पृथ्वी, माता आणि मातीचे नाते सांगणारा ' नाते चिरंतनाशी ' हा दृक-श्राव्य कार्यक्रम होणार आहे, तर 10 मार्चला ' माझी आई ' या विषयावर मनोहर जोशी, सुरेश खरे, विठ्ठल कामत आणि केशव मेश्राम मनोगत व्यक्त करणार आहेत.

शुक्रवारी 11 मार्चला होणाऱ्या कार्यक्रमात मातृभूमी, महापुरुषांच्या माता आणि संतांच्या माता यावर अनुक्रमे प्राचार्य नवलगुंदकर, निनाद बेडेकर आणि शंकर अभ्यंकर यांच्या व्याख्याने आयोजित करण्यात आली आहेत. आईची महती सांगणारा मुंबईच्या सूत्रधार संस्थेतर्फे निमिर्त ' वात्सल्यसिंधू आई ' हा कार्यक्रम 12 मार्चला होणार असून त्यामध्ये विनय आपटे, सुकन्या कुलकणीर्-मोने आणि ज्ञानेश पेंढारकर सहभागी होणार आहेत.

रविवारी 13 मार्च रोजी ' आई ' विषयावरील काव्य संमेलनाला नारायण सुवेर्, फं. मु. शिंदे, अनिल कांबळे, म. भा. चव्हाण, हेमा लेले, संदीप खरे, जगदीश खेबुडकर उपस्थित राहणार आहेत. या महोत्सवाचा समारोप 14 मार्चला ' मातृभक्ती ' कार्यक्रमाने होणार असून त्यात रघुनाथ माशेलकर, सचिन पिळगावकर, मृणाल कुलकणीर् आणि डी. एस. कुलकणीर् त्यांच्या मातांसमवेत सहभागी होणार आहेत. या महोत्सवातील सर्व कार्यक्रम टिळक स्मारक मंदिरात सायंकाळी पाच ते आठ दरम्यान होणार असून 13 आणि 14 मार्चचे कार्यक्रम मात्र रात्री नऊ वाजता होणार आहेत. या कार्यक्रमासाठी सर्वांना विनामूल्य प्रवेश दिला जाईल, असे संवादच्या सुनील महाजन आणि निकिता मोघे यांनी सांगितले.

 
</text>
</doc>
