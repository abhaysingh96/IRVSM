<doc>
<docno>1038232.cms.txt</docno>
<text>
 
महाराष्ट्र
चचेर्विना अर्थसंकल्पाला मंजुरी
[ Wednesday, March 02, 2005  04:25:22 pm]


टाइम्स टीम

पालघर : नगर परिषदेचा साडे अकरा कोटी रुपयांचा अर्थसंकल्प कोणत्याही चचेर्विना अवघ्या साडेतीन मिनिटांत मंजूर करण्यात आला आहे. त्यामुळे त्याबाबत सर्वत्र उलटसुलट चर्चा होत आहे.

2005-06 चा 11 कोटी 55 लाख 76 हजार 834 कोटींचा अर्थसंकल्प नगराध्यक्षा अंजली पाटील यांनी विशेष सभेत मांडला. त्या वेळी फक्त पंधरा सदस्य उपस्थित होते. अर्थसंकल्पात जमेच्या बाजूने 11 कोटी 55 लाख 76 हजार 834 रुपये दाखवण्यात आले असून खर्चाच्या बाजूने 11 कोटी 44 लाख 21 हजार 520 रुपये दाखवून 11 लाख 55 हजार 314 रुपये शिल्लक दाखवण्यात आले आहेत. दुर्बल घटकासाठी अवघ्या 16 लाख 56 हजार 510 रुपयाची तरतूद करण्यात आली असून मागील आथिर्क वर्षातील अपूर्ण विकासकामं व नव्या विकासकामांसाठी अवघ्या एका कोटीची तरतूद करण्यात आली आहे.

दहाव्या व अकराव्या वित्त आयोगाकडून सरकारकडून मिळालेल्या व परिषदेच्या फंडातील 50 टक्के हिश्याची रक्कम मिळून स्वतंत्र खात्यात असलेली 64 लाखाच्या रकमेतून 55 लाखांची प्रस्तावित कामं दाखवण्यात आली आहेत. घनकचरा व्यवस्थापनासाठी मागील आथिर्क वर्षात मंजूर असलेली 50 लाख रुपयांची रक्कम कामच हाती न घेतल्यामुळे खर्च झालेली नाही. ते काम यंदा करण्यात येणार आहे. महिला बालकल्याण विभागासाठी या वषीर्च्या अर्थसंकल्पात 16 लाख 56 हजार 510 रुपयांची तरतूद करण्यात आली आहे. तलाव व बागा सुशोभिकरणावर एकही पैसा खर्च न झालेला या वषीर् पुन्हा अर्थसंकल्पात दाखवण्यात आला आहे. विशेष म्हणजे पाणीपट्टीचे दर वाढण्याचे संकेत, पाण्याची मिटर पद्धत रद्द करून मासिक दर भरावा असे अर्थसंकल्पात संकेत देण्यात आले आहे. गाजावाजा करण्यात आलेल्या भुयारी मार्गाला कोणतीही तरतूद अर्थसंकल्पात करण्यात आलेली नाही.

 
</text>
</doc>
