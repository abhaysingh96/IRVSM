<doc>
<docno>1038720.cms.txt</docno>
<text>
 
महाराष्ट्र
चोरट्यांच्या दगडफेकीत दोन पोलिस जखमी
[ Wednesday, March 02, 2005  11:57:21 pm]


म. टा. प्रतिनिधी

पुणे : दुकाने फोडून पळून चाललेल्या चोरट्यांचा पाठलाग करताना चोरट्यांनी केलेल्या दगडफेकीत पोलिस हवालदार आणि शिपाई जखमी झाल्याची घटना कोथरुडमधील महात्मा सोसायटीजवळ बुधवारी घडली.

पोलिस हवालदार एन. आर. माने आणि शिपाई ज्ञानदेव शेलार हे दोघे महात्मा सोसायटीजवळील जिजाई प्लाझासमोर रात्री अडीच वाजता गस्त घालत होते. त्यावेळी जिजाई प्लाझामधील रखवालदाराला मारहाण करून तीन चोरटे दुकानांची शटर उचकटून पळून जात होते. त्या तिघांचा पाठलाग करताना चोरट्यांनी त्यांच्यावर दगडफेक केली.

 
</text>
</doc>
