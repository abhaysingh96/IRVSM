<doc>
<docno>1037604.cms.txt</docno>
<text>
 
महामुंबई
'सिन्स'चे सेन्सॉर प्रमाणपत्र रद्द करण्याची मागणी
[ Wednesday, March 02, 2005  12:10:41 am]


म. टा. सांस्कृतिक प्रतिनिधी

मुंबई : या आठवड्यात सर्वत्र झळकलेल्या विनोद पांडे यांच्या ' सिन्स ' या इंग्रजी चित्रपटामुळे ख्रिश्चन धमीर्यांच्या भावना दुखावल्या असून या चित्रपटाचे सेन्सॉर प्रमाणपत्र त्वरित रद्द करावे, अशी मागणी द कॅथलिक सेक्युलर फोरम (सीएसएफ) या संघटनेने केली आहे. ' सिन्स ' ला विरोध दर्शविण्यासाठी संघटनेतफेर् 5 मार्च रोजी दु. 3 वाजता क्रॉस मैदानावरून मोर्चाही निघणार आहे.

एका ख्रिश्चन धर्मगुरूचे अध:पतन हा विषय असलेल्या या चित्रपटात क्रॉस, चर्च, धर्मगुरूंची जपमाळ या ख्रिश्चन धर्माच्या प्रतीकांचा आक्षेपार्ह वापर केला गेला आहे आणि संपूर्ण चित्रपट हा एखाद्या ब्लू फिल्म सारखाच आहे, असे सीएसएफचे सेक्रेटरी जोसेफ डायस यांनी पत्रकात म्हटले आहे. सीएसएफतफेर् सेन्सॉर बोर्डच्या अध्यक्ष शमिर्ला टागोर, केंदीय माहिती व नभोवाणीमंत्री जयपाल रेड्डी व राष्ट्रीय अल्पसंख्याक आयोगाचे अध्यक्ष त्रिलोचन सिंग यांना ' सिन्स ' ची तिकिटे पाठविण्यात येणार असून त्यांनी हा चित्रपट पाहून त्याचे प्रमाणपत्र रोखावे, असे आवाहन करण्यात येणार आहे. सीएसएफच्या अध्यक्षांनी राष्ट्रपती, पंतप्रधान व सोनिया गांधी यांनाही यासंबंधात निवेदन पाठवून चित्रपटाने मूलभूत व अल्पसंख्याकांच्या हक्कांचे उल्लंघन केल्याचे निदर्शनास आणून दिले आहे.

ख्रिश्चन धर्म हा जगातील सगळ्यात मोठा धर्म असून भारतातले ख्रिश्चनांवरील वाढते हल्ले लक्षात घेता, इथे अल्पसंख्याकांच्या भावनांची कदर केली जात नाही, असे संदेश यानिमित्ताने जगभर जातील, असा गभिर्त इशाराही त्यांनी दिला आहे.

डायस यांनी पत्रकात अत्यंत आक्रमक भाषा वापरली आहे. सरकारने या चित्रपटावर बंदी न आणून या देशात ख्रिश्चनांच्या भावना सहजपणे दडपता येऊ शकतात, हे दाखवून दिले आहे, असे विधान त्यांनी केले आहे.

 
</text>
</doc>
