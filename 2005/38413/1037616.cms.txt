<doc>
<docno>1037616.cms.txt</docno>
<text>
 
महामुंबई
आबांच्या परदेशवारीला अडचणीच फार
[ Wednesday, March 02, 2005  12:14:21 am]


म. टा. प्रतिनिधी

मुंबई : आपल्याला परदेश दौऱ्यास नेले जात नाही, ही उपमुख्यमंत्री आर. आर. ऊर्फ आबा पाटलांची तक्रार भलतीच गाजली. अजित पवार, जयंत पाटील हे सहकारीच आपल्याला परदेशात नेत नसल्याची तक्रार त्यांनी केल्याने अजित पवार उखडले आणि त्यांनी आबांची तंबाखू खाण्याची सवयच याला कारणीभूत असल्याचे सांगून टाकले. आर. आर. यांना ते भलतेच झोंबले. साहेबांचा आजार जे करू शकला नाही ते काम अजित पवार यांच्या या जाहीर वक्तव्याने केले आणि त्यांचे हे व्यसन सुटले ( ?). आबांची तंबाखू सुटल्याने परदेशगमनातील अडचण बहुधा दूर झाली आणि त्यामुळे त्यांना परदेशात पाठवणे ही आपसूक अजित पवारांची जबाबदारी ठरली. त्यानुसार आबांचा परदेश दौरा मंजूर झाला.

फार धोका घेऊ नये या भावनेने बहुतेक पश्चिमेऐवजी ' चला पूवेर्कडे ' म्हणून त्यांना चीनला धाडण्यात येणार होते. पण कसले काय, आता हा दौराच पुढे ढकलला गेलाय. बहुधा एप्रिलची 16 तारीख त्यासाठी उजाडणार व त्यावेळी अधिवेशन सुरू नसले तर आबांना संधी मिळणार! एकूणच आबांच्या परदेशगमनाला अडचणीच फार, अशी स्थिती आहे.

 
</text>
</doc>
