<doc>
<docno>1038235.cms.txt</docno>
<text>
 
महाराष्ट्र
पोलिस भरती; तीही कोणत्याही तक्रारीविना!
[ Wednesday, March 02, 2005  04:29:30 pm]


मुंबई टाइम्स टीम

नवी मुंबई : पोलिस भरती प्रक्रिया म्हणजे वशिलेबाजी, भ्रष्टाचार असे आरोप नेहमीच संधी हुकलेले उमेदवार करतात. नवी मंुबई पोलिस आयुक्तालयातफेर् सुरू असलेली भरती प्रक्रिया मात्र त्यास अपवाद ठरली आहे. आयुक्तालयातफेर् अत्यंत पारदर्शकपणे, गुणवत्तेच्या निकषांवर भरती प्रक्रिया केल्याने आतापर्यंत कोणीही तक्रार केलेली नाही. उलट समाधान व्यक्त केले.

आयुक्तालयातील 104 रिक्त पदं भरण्यासाठी पोलिस आयुक्त विजय कांबळे यांच्या मार्गदर्शनाखाली पोलिस आयुक्त (मुख्यालय) एस.एस. सोळुंखे आणि साहेबराव पाटील हे पोलिस भरती प्रक्रिया राबवत आहेत. 104 जागांसाठी नवी मंुबई पोलिस आयुक्तालयात 31,500 अर्ज आले होते. छाननीत सर्व अर्ज वैध ठरल्यानंतर सर्व अर्जदारांना 7 फेब्रुवारी रोजी वाशीतील नवी मंुबई स्पोर्ट्स असोसिएशनच्या मैदानावर उपस्थित राहण्याची पत्रं पाठवण्यात आली. त्यापैकी 10,609 अर्जदारच उपस्थित राहिले. त्यांची गटवार विभागणी करून 900 उमेदवारांना विविध चाचण्यांसाठी उपस्थित राहण्याबाबत कळवलं. 9449 उमेदवार विविध चाचण्यांसाठी उपस्थित राहिले. त्यापैकी 1455 पुरुष उमेदवार उंचीमध्ये तर 814 उमेदवार छातीमध्ये अपात्र ठरले. 179 महिला उमेदवार वजनात अपात्र ठरल्या. तर पुरुष आणि महिला असे एकूण 175 उमेदवार लेखी परीक्षेसाठी पात्र ठरले आहेत. अशी माहिती सोळुंखे यांनी दिली.

पोलिस भरती प्रक्रियेसाठी समाज कल्याण विभाग, होमगार्ड, माजी सैनिक ठाणे जिल्हा क्रीडा अधिकारी प्रतिनिधी, जिल्हाधिकारी प्रतिनिधी यांची निरीक्षक म्हणून नेमणूक करण्यात आली आहे. या प्रक्रियेसाठी एकूण 325 पोलिस अधिकारी आणि कर्मचारी कार्यरत आहेत, असं साहेबराव पाटील यांनी सांगितलं. पोलिस भरती प्रक्रिया यशस्वी करण्यासाठी पोलिस निरीक्षक जगन्नाथ केकाण, पद्माकर जुईकर, अरुण सोनावणे, सहाय्यक पोलिस आयुक्त डॉ. पंजाबराव उगळे, डी.टी. शिंदे, सहाय्यक पोलिस निरीक्षक सोनावणे आदींनी परिश्रम घेतले.

लेखी परीक्षेसाठी पात्र ठरलेल्या 5,540 उमेदवारांना लेखी परीक्षेची पत्रं देण्यात आली आहेत. लेखी परीक्षा नवी मंुबई स्पोर्ट्स असोशिएशनच्या मैदानावर 8 मार्च रोजी होणार आहे. लेखी परीक्षेसाठी 80 गुणांची प्रश्नपत्रिका तयार करण्यात आली आहे. त्यात 60 गुणांचे वस्तुनिष्ठ प्रश्न आणि 20 गुणांचा निबंध यांचा समावेश आहे. लेखी परीक्षेत उत्तीर्ण होण्यासाठी किमान 32 गुण उमेदवारांना मिळणं आवश्यक आहेत. प्रश्नपात्रिकांची तपासणी कोड पद्धतीने करण्यात येणार आहे. लेखी परीक्षेत उत्तीर्ण होणाऱ्या उमेदवारांची वैद्यकीय तपासणी करून 104 जणांची निवड करण्यात येणार आहे, असं पोलिस आयुक्त विजय कांबळे यांनी सांगितलं.

उमेदवारांच्या क्लुप्त्या

पोलिस भरतीत यशस्वी होण्यासाठी अनेकांनी क्लुप्त्या लढवल्या. उंची जास्त भरण्यासाठी पुरुष उमेदवारांनी केस वाढवण्यापासून डोके ताणण्याचे प्रताप करून पाहिले. वजन जास्त भरावं यासाठी काहींनी अडीच- अडीच डझन केळी फस्त कली. काहींनी छाती फुगवून दाखवण्याचा प्रयत्न केला. मात्र पोलिसांनी अशा उमेदवारांना 1 ते 20 पर्यंत आकडे मोजायला लावून त्यांचे प्रयत्न हाणून पाडले.

 
</text>
</doc>
