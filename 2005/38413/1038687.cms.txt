<doc>
<docno>1038687.cms.txt</docno>
<text>
 
महाराष्ट्र
पशुसंवर्धन केंदांमधील रिक्त पदे भरण्याची पदवीधरांकडून मागणी
[ Wednesday, March 02, 2005  11:10:18 pm]


म. टा. वृत्तसेवा

धुळे : पशुसंवर्धन विभागाच्या ग्रामीण भागातील केंदांमध्ये अनेक पदे रिक्त असल्याने ती ताबडतोब भरण्यात यावीत व शेतकऱ्यांची परवड थांबवावी, अशी मागणी पशु वैद्यकीय पदवीधरांकडून होत आहे. पशुसंवर्धन केंदांमध्ये कर्मचाऱ्यांची नियुक्ती करण्यात आलेली नसल्याने, सुमारे 40 टक्के केंदे ओसाड पडली असून, पशुपालक शेतकऱ्यांची ससेहोलपट होत आहे.

राज्यातील सत्तर टक्के लोक शेतीवर उदरनिर्वाह करीत असले तरी दुष्काळी परिस्थितीमुळे बहुसंख्य शेतकरी दुुग्धव्यवसाय, शेळीमेंढी पालन व कुक्कुट पालनाकडे वळत आहेत. त्यामुळे पशुवैद्यकीय व तांत्रिक सेवेची आवश्यकता ग्रामीण भागात मोठ्याप्रमाणावर निर्माण झाली आहे.

या पार्श्वभूमीवर राज्याच्या पशुसंवर्धन विभागाची अवस्था मात्र अतिशय दयनीय आहे. ग्रामीण भागात जिल्हा परिषद, राज्य शासन आणि पंचायत समितीमार्फत पशु चिकित्सालय, दवाखाने, केंदे आणि उपकेंदे असली तरी त्यातील चाळीस टक्के केंदे कर्मचाऱ्यांच्या अभावी ओसाड पडली आहेत.

गेंदूर विमानतळ नूतनीकरण

धुळे : येथून पाच किमी अंतरावर असलेल्या गेंदूर विमानतळावर रात्रीच्या वेळी विमान उतरण्यासाठी आवश्यक असलेली यंत्रसामूग्री बसविण्यासाठी, तसेच विमानतळाच्या नूतनीकरणासाठी एक कोटी 70 लाख रुपये मंजूर करण्यात असल्याची माहिती राज्याचे माजी मंत्री आणि काँग्रेस आमदार रोहिदास पाटील यांनी दिली. अलिकडेच मुख्यमंत्री विलासराव देशमुख यांच्यासह मंुबई येथे झालेल्या बैठकीत विमानतळाच्या नूतनीकरणाची योजना मंजूर करण्यात आली.

विमानतळाच्या संपूर्ण धावपट्टीचे सेमीडेन्स बिट्युमनस कारपेटने नूतनीकरण करणे, धावपट्टीवर थमोर्प्लॅस्टीक पेंट मारणे, धावपट्टीच्या दोन्ही बाजूस हजार्ड मार्कर बसविणे, पोलिस चौकी बांधणे, टेहळणी मनोरे बांधणे तसेच तार व कुंपण बांधण्यासाठी एक कोटी 70 लाख रुपयांचा विनियोग करण्यात येणार आहे. महाराष्ट्र औद्योगिक विकास महामंडळातफेर् या योजनेची अंमलबजावणी होईल.

बसस्थानक उभारण्याची मागणी

धुळे : येथील देवपूर आणि नंदूरबार बसस्थानकाची उभारणी बीओटी तत्त्वावर करण्यास राज्य परिवहन मंत्रालयाने मंजुरी दिली आहे. जिल्ह्याचे पालक मंत्री सुरुपसिंग नाईक यांच्या उपस्थित मंुबई येथे झालेल्या बैठकीत हा निर्णय घेण्यात आला.

 
</text>
</doc>
