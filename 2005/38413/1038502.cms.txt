<doc>
<docno>1038502.cms.txt</docno>
<text>
 
महाराष्ट्र
'शिक्षणाच्या पवित्र क्षेत्रात पुढारी नकोत'
[ Wednesday, March 02, 2005  07:53:27 pm]


म. टा. वृत्तसेवा

नांदेड : शिक्षणासारख्या पवित्र क्षेत्रात पाच - पाच किलोमीटर परिसरापर्यंत ज्यांचा वावर निषेधार्ह मानला पाहिजे, अशा राजकारण्यांनी विनाअनुदानित महाविद्यालये काढून सुरू केलेला शिक्षणाचा बाजार रोखण्यासाठी चांगल्या माणसांनी आणि तज्ज्ञांनी या क्षेत्रात उतरावे, असे आवाहन शिक्षणतज्ज्ञ आणि शिवाजी विद्यापीठाचे माजी कुलगुरू डॉ. दा. न. धनागरे यांनी केले आहे. मराठवाडा साहित्य परिषदेच्या नांदेड शाखेने आयोजित केलेल्या व्याख्यानात ते बोलत होते.

परदेशातील काही दुय्यम दर्जाच्या विद्यापीठाची दलाली करणारे राजकारणी ' कोलॅब्रेशन ' वगैरे करून शिक्षणक्षेत्रात ' चायना टाऊन माकेर्ट ' करत आहेत. त्यापासून सावध राहण्याचा इशारा धनागरे यांनी दिला आहे. जागतिकीकरणामुुळे शिक्षणाचे खाजगीकरण अपरिहार्य आहे. त्याला सावधपणे विरोध करावा असे मत त्यांनी व्यक्त केले.

 
</text>
</doc>
