<doc>
<docno>1038575.cms.txt</docno>
<text>
 
बहुतांची अंतरे
विषाची परीक्षा कशासाठी?
[ Wednesday, March 02, 2005  09:11:19 pm]


शिवाजी पार्क ' सब वे ' येथील रहिवाशांनाच काय, पण येथे नित्य- नैमित्तिक वावरणाऱ्यांनाही तितकाच खटकेल. हा विभाग भरवस्तीचा असून सभोवताली प्रसूतिगृह ते स्मशानभूमी इत्यादी सर्व तऱ्हेच्या सोयी आहेत. त्यासाठीच येथे वावरणाऱ्या साऱ्यांना हा चौक वारंवार ओलांडावा लागतो. प्रत्यक्ष कार्यवाही सुरू करण्याआधी निदान महिना, दोन महिने या गडकरी चौकाच्या चारही बाजूंना तपशीलवार ही योजना प्रकर्षाने मांडायला हवी होती. एकही दिवस तशी दिसली नाही. उत्तर- दक्षिण या चौकाची व्याप्ती कमी आहे. त्यामुळे रस्ता ओलांडणे सहजी व (एका दिशेने रस्ता दुभाजकासह) सुरक्षित आहे. भोवताली अडचण-अडथळे नाहीत. म्हणून या चौकामुळे वाहतूक कोंडी होत नाही. छोट्याशा खड्ड्यानेही येथील इमारतींना वाहतुकीने हादरे बसतात. मग हे खोदकाम करताना काय होईल ?

भुयारी मार्ग झाल्यास आबाल-वृद्धांना वारंवार चढ-उताराचा त्रास. त्यात वृद्ध, व्याधीग्रस्त, अंध- अपंग, हाता-खांद्यावर ओझे असणारे व गरोदर महिलांचे कोण हाल होतील ? आणि अशा योजनेची येथे सुतराम आवश्यकताही नाही. भुयारी मार्ग म्हणजे हा भाग अपघात व अडथळ्याच्या शर्यतीचा होईल, हे निश्चितच. अशा परिस्थितीत कुठेही भुयारी मार्ग लादू नये.

या चौकाच्या एका टोकाजवळ भारत पेट्रोलियमचा पेट्रोल पंप आहे. आजही काही प्रमाणात पादचारी या पंपातील रस्त्याने ये-जा करतात. भुयारी मार्ग झाल्यास चढ-उतार टाळण्यासाठी ही वर्दळ प्रचंड प्रमाणात वाढीस लागेल आणि या गदीर्तील जळती विडी, वा सिगरेट-धारकांकडील ठिणगीनेही आग संभवते. मग विषाची परीक्षा कशासाठी ?

श्रीकांत नरहरी खांडके, शिवाजी पार्क, मुंबई.

 
</text>
</doc>
