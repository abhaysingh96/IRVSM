<doc>
<docno>1038255.cms.txt</docno>
<text>
 
महामुंबई: मुंबई टाइम्स
मल्टिप्लेक्समधील गैरप्रकारांची चौकशी होणार
[ Wednesday, March 02, 2005  04:39:02 pm]


प्रसाद नेरूरकर / अमित भंडारी

मल्टिप्लेक्समधील गैरप्रकारांची चौकशी करण्याचे आदेश संबंधित विभागांना दिले असून कर बुडवणाऱ्या तसंच नियम धाब्यावर बसवणाऱ्यांवर कठोर कारवाई करण्यात येईल आणि प्रसंगी त्यांचं पात्रता प्रमाणपत्रंही रद्द करण्यात येईल, असं जिल्हाधिकारी आणि महसूल कार्यालयातील वरिष्ठ अधिकाऱ्यांनी सांगितलं. ' मंुबई टाइम्स ' मध्ये प्रसिद्ध झालेल्या ' पडदा चंदेरी दुनिया काळी ' या मालिकेमधून मल्टिप्लेक्स लॉबीच्या गैरप्रकारांकडे लक्ष वेधलं होतं. त्याची सरकारने गंभीर दखल घेतली असून या संदर्भात नोटिसाही बजावण्यात येत आहेत.

महाराष्ट्रात ऑगस्ट 2001 पर्यंत मल्टिप्लेक्स उभारण्यासंदर्भात नव्या आणि जुन्या थिएटर्समध्ये बदल करण्याचे एकूण 221 प्रस्ताव आले. त्यापैकी मंुबई शहरात 14 आणि उपनगरांत 68 प्रस्ताव आले होते. उपनगरातले एकूण 49 प्रस्ताव नवीन होते. आज मंुबई आणि उपनगरांमध्ये सुमारे 15 मल्टिप्लेक्सना सरकारकडून करसवलत आहे. इतरांनी सरकारी गंगाजळी पदरात पाडून घेण्यासाठी मोर्चेबांधणी केली आहे.

बड्या मल्टिप्लेक्सवाल्यांनी उपनगरात त्यांच्या व्यवसायबंधंूनी मल्टिप्लेक्स उभारण्यासाठी केलेल्या अर्जाला आडकाठी करण्यासाठी मोठी फिल्डिंग लावली आहे. प्रामुख्याने चेंबूर, घाटकोपर आणि कुर्ला, दहिसर-बोरिवली आणि कांदिवली अशा मोठ्या परिसरात मल्टिप्लेक्सना मंजुरी मिळू नये, ज्यायोगे आपल्या ' संस्थानां ' ना धक्का बसू नये, यासाठी मल्टिप्लेक्समधल्या बड्या दिग्गजांनी ' सेटिंग ' केल्याची चर्चा आहे.

मल्टिप्लेक्स उभारण्यापूवीर् ज्या नावाने अर्ज केला, ती वेगळ्याच नावाने अस्तित्त्वात आली आणि तिसऱ्याच नावाने सुरू आहेत. मल्टिप्लेक्स परिसर शूटिंगसाठी देऊन त्यातून पैसे कमवण्याचा मार्ग मल्टिप्लेक्सवाल्यांना मिळालाय. ' प्रीमिअर ' वा ' स्पेशल शो ' च्या नावाखाली पोलिस बंदोबस्तात रात्रभर धांगडधिंगा सुरू असतो. महापालिकेचे नियम सर्रास धाब्यावर बसवले असले, तरी महापालिकेचं तिकडे दुर्लक्ष होतंय.

वडाळ्याच्या आयमॅक्स अॅडलॅबचे व्यवस्थापक भारद्वाज यांच्याशी संपर्क साधला असता, त्यांनी मात्र आम्ही महसूल खात्याचे आणि महापालिकेचे नियम तंतोतंत पाळत आहोत, असं सांगितलं. कोणतंही अनधिकृत बांधकाम केलं नसल्याचा दावाही त्यांनी केला. मात्र आराखड्यानुसार मंजूर केलेल्या जागेत पाकिर्ंग उपलब्ध असतानाही प्रेक्षकांना तिथे पाकिर्ंग करू दिलं जात नाही.

 
</text>
</doc>
