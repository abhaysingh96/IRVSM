<doc>
<docno>1038627.cms.txt</docno>
<text>
 
लेख
मुंबईचे स्वतंत्र राज्य?
[ Wednesday, March 02, 2005  10:20:15 pm]


मुंबईचे स्वतंत्र स्थान आहे हे एकदा मान्य केल्यावर पुढचे पाऊल पडेल ते मुंबईचा कारभार हाकण्यासाठी वेगळी यंत्रणा उभारावी असा विचार मांडण्याचे आणि ते अमलात आणण्याचे. यामध्ये महापालिकेला स्थान नसण्याची शक्यता अधिक आहे. किंबहुना अशा मुंबईमध्ये सध्याची भौगालिक मुंबईच असेल असेही नाही...

गुणाकाराच्या वेगाने वाढणाऱ्या मुंबईसाठी वेगळा विचार करण्याची मानसिकता दिल्लीतील राज्यर्कत्यांची झाली आहे याची प्रचीती अर्थमंत्री पी. चिदंबरम यांनी यांच्या बजेटवरील भाषणाने दिली आहे. मुंबईचा , ' रीजनल फायनान्शियल हब ' म्हणून विकसित करणे आणि या महानगरासाठी मेट्रो रेल्वे, शिवडी न्हावाशेवा सागरी पूल तसेच वांदे वरळी सागरी मार्ग अशा प्रकल्पांना निधी पुरवणे अशा काही महत्त्वाकांक्षी घोषणा त्यांनी केल्या आहेत. मुंबईकरांना सुखावणाऱ्या या घोषणा असल्या तरी मुंबईचा चेहरामोहरा बदलण्याचे प्रयत्न होत असताना दोन प्रमुख बाबींचा विचार संबंधितांनी केल्याचे दिसत नाही.

मुंबई ही महाराष्ट्राची राजधानी असली तरी मुंबईला स्वत:ची आंतरराष्ट्रीय पातळीवर स्वतंत्र ओळख आहे, स्थान आहे. रोजची कित्येक अब्ज रुपयांची उलाढाल करणारी ही महानगरी म्हणजे मिनी भारत आहे. त्यामुळे महाराष्ट्राचे मुख्यमंत्री कोण आहेत, यापेक्षा मुंबईचे महानगरपालिका आयुक्त आणि पोलिस आयुक्त कोण आहेत, असा प्रश्ान् अनेकजण करतात, कारण या शहराचे हे दोन अधिकारी अनभिषिक्त राजे आहेत. साहजिकच अनेक ज्येष्ठ सनदी अधिकारी आणि पोलिस अधिकारी या पदावर बसण्याची आकांक्षा बाळगून असतात. या पदाबरोबर येणारी जबाबदारी लक्षात घेता, अत्यंत ज्येष्ठ अधिकाऱ्याची निवड केली जाते. महानगरपालिका आयुक्तांइतकेच या शहराचा कारभार हाकणारे नगरसेवकही महत्त्वाचे मानले जातात. अनेक नगरसेवक आमदारपदाची बढती नाकारतात, यावरून या पदाची शान आणि स्थान लक्षात यावे.

या शहरासंबंधी पाणीपुरवठा, रस्ते, आरोग्य, शिक्षण यासह सगळया महत्त्वाच्या प्रकल्पांमध्ये महानगरपालिकेची परवानगी आवश्यक ठरते. पालिकेच्या अखत्यारीत, के.ई.एम., लोकमान्य टिळक, नायरसारखी हॉस्पिटल्स आणि मेडिकल कॉलेजेस, वाडिया, भगवतीसारखी इतर हॉस्पिटल्स, दवाखाने आहेत. अनेक राज्यांत नसतील अशा अत्याधुनिक सुविधा या ठिकाणी उपलब्ध आहेत. मराठी, कानडी, उर्दूसह आठ भाषांत पालिका शाळांत शिक्षण दिले जाते. नुसत्या ऑक्ट्रॉयपोटी महापालिका वर्षाला हजार कोटी रुपये गोळा करते आणि पालिकेचे साडेसहा हजार कोटी रुपयांचे बजेट अनेक छोट्या राज्यांपेक्षा जास्त आहे.

एकप्रकारे मुंबई हे एक राज्य आणि महापालिकेतील अधिकारी आणि नगरसेवक राज्यकतेर् असे हे स्वरूप आहे. पण गेल्या काही वर्षांत महानगरपालिकेचे अधिकार संकुचित केले जात आहेत, हे अनेकांच्या लक्षात येत नाही असे दिसते आहे. हायवे वगळता सगळ्या रस्यांची जबाबदारी महापालिकेची होती. आता महाराष्ट्र राज्य रस्ते विकास महामंडळ ( एमएसआरडीसी) आणि मुंबई महानगर क्षेत्र विकास प्राधिकरण (एमएमआरडीए) या राज्य सरकारने स्थापन केलेल्या दोन संस्थांनी महत्त्वाचे रस्ते आणि फ्लायओव्हर्स पालिकेकडून काढून घेतले आहेत. पूर्व आणि पश्चिम उपनगरे जोडणारे रस्ते, फ्लायओव्हर्स, वरळी- वांदे, शिवडी न्हावाशेवा सीलिंक अशा मोक्याच्या प्रकल्पांत पालिकेला स्थानच नाही. या दोन्ही संस्थांचा कारभार काही मूठभर सनदी अधिकारी आणि इंजिनीयर्स चालवत आहेत. मुख्यमंत्री आणि संबंधित खात्याचे मंत्री वगळता लोकप्रतिनिधींचा दोन्ही संस्थांच्या कारभारात काडीचाही संबंध नाही.

शिवाय महापालिकेच्या हॉस्पिटल्सचे खाजगीकरण करण्याच्या योजना बोलल्या जात आहेत. महापालिकेला हॉस्पिटल्स चालवण्याचा भार सोसत नाही असा युक्तीवाद होतो आहे. पालिकेच्या शाळा ओस पडत आहेत. पाणीवाटपाचे खाजगीकरण करावे असा विचार बोलून दाखवला जातो आहे आणि के वॉर्डात पाणीपुरवठा प्रायोगिक तत्त्वावर खाजगी कंपनीला चालवायला देण्याचे घाटते आहे. ही सगळी पावले महापालिकेचे पंख कापणारी आहेत. आश्चर्य म्हणजे सभागृहात फुटकळ प्रश्ानवरून हमरीतुमरीवर येणारे नगरसेवक या आव्हानाबाबत चकार शब्द बोलताना अथवा विचार करताना दिसत नाहीत. सनदी अधिकारी काही बोलतील, अशी अपेक्षा करणे चूकच आहे. घडते आहे हे त्यांना मान्य होणारे आहे, कारण लोकप्रतिनिधींविना कारभार करणे कोणत्या सनदी अधिकाऱ्याला आवडणार नाही! अर्थात महानगरपालिका आपली मूलभूत कर्तव्ये पार पाडण्यात कमी पडते अशी तक्रार मंत्रालयातील राज्यकतेर् करतात ही बाबही लक्षात घ्यायला हवी.

मुंबईचे स्वतंत्र स्थान आहे हे एकदा मान्य केल्यावर पुढचे पाऊल पडेल ते मुंबईचा कारभार हाकण्या-साठी वेगळी यंत्रणा उभारावी असा विचार मांडण्याचे आणि ते अमलात आणण्याचे. यामध्ये महानगर- पालिकेला स्थान नसण्याची शक्यता अधिक आहे. किंबहुना अशा मुंबईमध्ये सध्याची भौगालिक मुंबईच असेल असे नाही, तर ठाणे आणि नवी मुंबईसारखा मोक्याचा पट्टा समाविष्ट असण्याची शक्यता अधिक आहे. अशा नगराचा कारभार हाकण्यासाठी स्थानिक स्वराज्य संस्था आणि लोकप्रतिनिधी यांच्याऐवजी एखादा सीईओ आणि त्याच्या मदतीला विविध क्षेत्रांतील तज्ज्ञ नेमण्यात येतील. नाहीतरी हल्ली अनेक उद्योजक असा विचार सरकारकडे लेखी स्वरूपात मांडत आहेतच. आंतरराष्ट्रीय व्यापारी केंद करायचे ठरल्यावर येथे मोठ्या प्रमाणात जागतिक व्यापारी संस्था याव्यात यासाठी सध्याचे कायदेकानू अडचणीचे आहेत, प्रशासकीय चौकट कालबाह्य झाली आहे असा युक्तिवाद केला जाईल. मुंबई हे फ्री पोर्ट करण्याचा प्रस्ताव येईल. जगभर अशी उदाहरणे आहेत. किंबहुना ' एक्स्पोर्ट झोन ' साठी वेगळे नियम असतातच. मुंबईचा चेहरामोहरा बदलायचा ठरल्यावर येथील अनेक बाबींचा वेगळा विचार होईल. घरबांधणी क्षेत्रात परकीय भांडवल गुंतवणुकीला परवानगी देण्याचा निर्णय यासाठी सुसंगत ठरेल. कारण मुंबई आंतरराष्ट्रीय केंद बनण्यामध्ये चांगल्या घरांची उपलब्धता ही एक अट असेल. त्यासाठी जागतिक कंपन्यांचा सहभाग आवश्यक मानला जाईल.

हे बदल लगेच होणार नाहीत. पण पावले त्या दृष्टीने पडत आहेत, असे दिसते. असे निर्णय नेहमीच फार दूरचा विचार करून घेतले जातात. केंद सरकारने मुंबईबाबत बराच खल केला आहे असे स्पष्ट दिसते. मुंबई विमानतळाच्या विस्तारीकरणाच्या आड येणाऱ्या जेमतेम ऐशी झोपड्या दहा बारा वषेर् हलवल्या जात नाहीत आणि अचानक एका रात्रीत निर्णय होऊन कारवाई होते. मुंबईतल्या झोपड्यांबाबत अशीच वेगाने पावले टाकली जातात. शिवडी न्हावा-शेवा सागरी मार्गाचे काम गेली अडीच दशकेचचेर्च्या पुढे सरकले नाही. आताही केंद सरकारच्या पर्यावरण खात्याच्या मंजुरीसाठी अडलेल्या या प्रकल्पासाठी निधी देण्यास तेच सरकार पुढे सरसावते, मुंबईत जागतिक डेव्हलपर्सना पोषक असे निर्णय घेतले जातात. या सगळ्यामध्ये समान धागा आहे तो ओळखण्यात आपण कमी पडतो आहोत. मुंबई ही सध्या सोन्याची खाण मानली जाते. आंतरराष्ट्रीय केंद बनवून तिचे हिऱ्याच्या खाणीत रूपांतर केले जाईल. साहजिकच अनेकांचे लक्ष या मोहिमेकडे असेल. नाहीतरी मुंबईमधील मराठी माणसाचे प्रमाण घटते आहेच. आणखी काही वर्षांनी मुंबईला स्वतंत्र दर्जा देण्याच्या मुद्यावर मतदान घेण्यात आले तर मुंबई महाराष्ट्रात राहिली पाहिजे, असे सांगणारे अल्पमतात असतील.

याचा अर्थ मुंबईची समृद्धी वाढू नये, मुंबई अशीच बकाल राहावी असा नव्हे. काळाच्या ओघात मुंबईचे रूपडे बदलणारच. प्रश्ान् आहे तो मराठी माणूस या संधीचा लाभ कसा घेतो हा. दुदैर्वाने, महाराष्ट्र राज्य स्थापनेपासून गेल्या साडेचार दशकांत, सत्ताधाऱ्यांनी मराठी माणसाला उत्तेजन देण्यात पुढाकार घेतला नाही आणि समाजाच्या इतर क्षेत्रांतील धुरीणांनीदेखील उदासिनता दाखवली. मराठी तरुणांपुढे आपलीच रोल मॉडेल्स नाहीत. हे महानगर आता कात टाकणार असे दिसत असताना, निर्माण होणाऱ्या संधी साधण्याची मानसिकता समाजात नाही. तशी होण्याची लक्षणे दिसत नाहीत. महाराष्ट्राचे राज्यकतेर् हे बहुतांशी ग्रामीण भागातून आलेले आहेत. मुंबईचे महत्त्व त्यांच्या दृष्टीने फक्त त्यांना सोन्याचे अंडे देणारी कोंबडी इतकेच आहे. त्यामुळे शहराच्या भविष्याचा आवाका त्यांना आलेला नाही. मुंबई मराठी माणसाच्या हातून केव्हाच निसटली आहे, आता ती मंत्रालयातील राज्यर्कत्यांच्या मुठीतूनही जाण्याचा प्रवास सुरू झालेला आहे.

सुहास फडके

 
</text>
</doc>
