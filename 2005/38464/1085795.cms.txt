<doc>
<docno>1085795.cms.txt</docno>
<text>
 
महामुंबई
खजुराची आयात बंद
[ Friday, April 22, 2005  10:42:46 pm]


म. टा. प्रतिनिधी

मुंबई : हिंदु तसेच मुस्लीम धमिर्यांमध्ये उपवासाच्या काळात आवडीने खाल्ल्या जाणाऱ्या खजुराला व्हॅटच्या कक्षेत घेतल्यामुळे गेल्या पंचवीस दिवसांपासून खजुराची आयात पूर्णपणे बंद झाली आहे. करातून मुक्त असलेल्या खजुरावर कर लावण्यास सुरवात झाल्याने मुंबईतल्या खजुराच्या व्यवसायावर संकट आले असून या व्यवसायातील एक लाख लोकांच्या रोजीरोटीचा प्रश्न निर्माण झाला आहे.

मुंबईमध्ये खजुराची सर्वात मोठी बाजारपेठ आहे. दरवषीर् नोव्हेंबर ते मे महिन्याच्या काळात मुंबईत 75 हजार टन ओला खजूर मध्यपूवेर्तून आयात होतो. सुक्या मेव्यामध्ये ओल्या खजुराची गणना होत नसल्याने खजुरावर यापूवीर् कर आकारण्यात येत नव्हता पण महाराष्ट्रात व्हॅट लागून झाल्यावर खजुरावर 12.5 टक्के आकारण्यात येऊ लागल्याचे ' मुंबई डेटस् इंपोर्टर्स असोसिएशन ' च्या वतीने शुक्रवारी मुंबईत आयोजित केलेल्या पत्रकार परिषदेत सांगण्यात आले. या प्रसंगी असोसिएशनचे अध्यक्ष अरुणकुमार आशर तसेच जतीन आशर, हाजी इस्माइल जुनेजा उपस्थित होते. नवी मुंबईतील खजुराची बाजारपेठ चोवीस तासांपेक्षा अधिक काळ कधीही बंद नसते. पण खजुरावर कर लावण्यात आल्यामुळे खजुराची आयात पूर्णपणे ठप्प झाल्याने मागील पंचवीस दिवस बाजारपेठ बंद आहे. या व्यवसायात प्रत्यक्ष-अप्रत्यक्षपणे एक लाख लोक गुंतले असल्याचे जनीत आशर म्हणाले. मुंबईतील आयात बंद झाल्याने सर्व व्यवसाय गुजरात राज्याकडे वळला आहे.

खजुरावर लावण्यात आलेला कर मागे घेण्यात यावा अशी विनंती मुख्यमंत्री विलासराव देशमुख, अर्थमंत्री जयंत पाटील यांना निवेदनाद्वारे करण्यात आली आहे.

 
</text>
</doc>
