<doc>
<docno>1085781.cms.txt</docno>
<text>
 
महाराष्ट्र
'लता'साठी वैदभीर्य चाहत्यांचे लोकसन्मानपत्र
[ Friday, April 22, 2005  10:30:12 pm]


नागपूर : ' कन्येसाठी कल्पवृक्ष ' लावणाऱ्या दीनानाथ मंगेशकरांच्या पुण्यतिथीचा मुख्य सोहळा 24 रोजी, रविवारी मुंबईत होत असला, तरी स्वरसम्राज्ञी लता मंगेशकर यांच्या वैदभीर्य चाहत्यांचा उत्साह त्यामुळे कमी झालेला नाही... एका चाहत्याने तर, लता मंगेशकरांचा अमृतमहोत्सव आणि दीनानाथ पुण्यतिथीचे औचित्य साधून ' लोकसन्मानपत्र ' तयार केले आहे!

' लता मंगेशकर संगीत उद्यान ' आणि ' लता मंगेशकर रुग्णालय ' जेथे आहे त्या नागपुरात राहणारे आणि ' ममस्त्रोत ' ही फीचर एजन्सी चालविणारे दिलीप म्हैसाळकर यांनी याकामी पुढाकार घेतला. स्वरसम्राज्ञीने वैदभीर्य चाहत्यांच्या तीन पिढ्यांचे केवळ मनोरंजनच केले असे नव्हे, तर त्यांना उत्तमतेचा ध्यासही स्वत:च्या उदाहरणाने दिला, अशी भावना या 24 ओळींच्या, अलंकारिक भाषेतल्या काव्यमय ' लोकसन्मानपत्रा ' त म्हैसाळकर यांनी मांडली आहे. ' लोकसन्मानपत्रा ' सोबत असलेल्या ' आशीर्वचना ' त त्यांनी , ' संगीत क्षेत्रात शिरलेल्या प्रदूषणाच्या उन्मूलनासाठी तुला निरामय दीर्घायुरारोग्य लाभो। तुझ्या जीवनव्रतस्थ, स्वरपूजेचं कल्याणकारी संजीवक कार्य अव्याहत, अक्षुण्ण सुरू राहो ' अशी प्रार्थनाही केली आहे.

हे ' लोकसन्मानपत्र ' स्थानिक वृत्तपत्रांनी जसेच्यातसे छापावे, एवढीच म्हैसाळकर यांची अपेक्षा! लता मंगेशकरांविषयी वैदभीर्य चाहत्यांची कृतज्ञता व्यक्त व्हावी, एवढ्याचसाठी हा प्रयत्न आहे. वस्तुत: लता मंगेशकरांना आज देण्यासारखे काहीही नाही, याची जाण म्हैसाळकरांनी ' गांधार ऋणाचे होऊ नये उतराई ' अशा शद्बांत लोकसन्मानपत्रात मांडली आहे.

 
</text>
</doc>
