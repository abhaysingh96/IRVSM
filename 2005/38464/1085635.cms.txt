<doc>
<docno>1085635.cms.txt</docno>
<text>
 
महामुंबई: मुंबई टाइम्स
ड्रीममॅन !
[ Friday, April 22, 2005  07:46:06 pm]


तुमच्या आजूबाजूला स्वप्नाळू वयातली मुलगी राहत असेल, तर तिच्या रूममध्ये डोकावून बघा. भिंतीवर, आरशावर एकेकाळी फिल्मस्टार्सची सद्दी होती, तिथे टीव्ही कलाकारांचा नंबर लागलाय. वरुण बडोलापासून अमन वर्मापर्यंत आणि हुसैनपासून रोनित रॉयपर्यंत सगळे चिकणे एकमेकांशी अटीतटीची स्पर्धा करतात.

भर उन्हात फूटपाथवर बसून पोस्टर्स विकणारा बाबू, परवा स्वत:च्या नशिबाला दोष देत होता. ' अलीकडच्या वर्षांत धंदापाणी एकदम बसलाय ' म्हणाला. शाहरूख, सलमान, आमीर, हृतिक, शाहीद यांची एक से बढकर एक पोस्टर्स बाबूने कुठून कुठून मागवली होती. रहदारीचा रस्ता, पलीकडच्या गल्लीत कॉलेजचा क्राऊड असूनही अलीने डिस्प्ले केलेल्या पोस्टर्सना मागणीच नव्हती. त्याच्याकडे तरुणी येत होत्या, पण त्यांच्या तोंडी म्हणे वेगळेच प्रश्न. ' अमन वर्माचं पोस्टर आहे का ', ' हुसैनका ब्लोअप मिलेगा क्या ?' वगैरे वगैरे. यापैकी काही नावंही बाबूने यापूवीर् ऐकली नव्हती. ' आता कुठून आणायची यांची पोस्टर्स ?' या चिंतेने बिचारा बाबू हवालदिल झालाय.

... तुमच्या लक्षात येतंय का ? शाहरूख, सलमान इत्यादी बड्या स्टार्सचा महिमा धोक्यात आल्याची ही लक्षणं आहेत. तुमच्या आजूबाजूला स्वप्नाळू वयातली मुलगी राहत असेल, तर तिच्या रूममध्ये डोकावून बघा. भिंतीवर, आरशावर एकेकाळी फिल्मस्टार्सची सद्दी होती, तिथे टीव्ही कलाकारांचा नंबर लागलाय. कॉलेजच्या कट्ट्यावर संजय दत्तच्या बायसेप्सपेक्षा ' अमुक सीरिअलमधला तो किती हॅण्डसम दिसतो ' च्या चर्चा रंगत आहेत. गुड लूकिंग, हॅण्डसम, स्मार्ट, सेक्सी दिसण्याचा अधिकार कालपर्यंत बॉलिवूडच्या स्टार्सनाच होता. टीव्हीवाले बिचारे क्यूमध्ये उभे राहिल्यासारखे वाटायचे. कंवलजीत सिंग, विजयेंद घाटगे अशा चांगल्या चेहऱ्यांनाही कधी तरुणींच्या स्वप्नात एण्ट्री मिळाली नाही. फाइव्ह स्टार कॅटॅगरीतल्या सीरिअल्स सुरू झाल्या आणि चिकण्याचुपड्या चेहऱ्यांनी तरुणींना स्वत:ची दखल घ्यायला लावलीच. झी टीव्ही, स्टार प्लस, सोनी यांच्या प्रमुख सीरिअल्समध्ये काम करणारे बहुतेक हॅण्ड्सम हंक्स तरुणींच्या दिल की धडकन झाले आहेत.

वरुण बडोलापासून अमन वर्मापर्यंत आणि हुसैनपासून रोनित रॉयपर्यंत सगळे चिकणे एकमेकांशी अटीतटीची स्पर्धा करतात. छे, छे, करिअरमधल्या स्पधेर्चा याच्याशी काहीच संबंध नाही. ही स्पर्धा आहेे सेक्सिएस्ट मॅन होण्याची आणि तीही स्वघोषित! अमन वर्मा, रोनित रॉय, अपूर्व अग्निहोत्री, हुसैन, शक्ती आनंद, वरुण बडोला हे यातले आघाडीचे शिलेदार. साखरेसारखे गोड दिसणारे कलाकार ही स्पर्धा फक्त लांबूनच पाहू शकतात.

सेक्सिएस्ट मॅन म्हणवण्याचा पहिला अधिकार आहे, अमन वर्मा आणि रोनित रॉय यांना. ' क्योंकी साँस भी कभी बहु थी ' मधला समजूतदारपणाची मिठी छुरी अमनने अशी काही वापरली, की ' खुल जा सिम सिम ' शोमध्ये त्याची केवळ एक झलक पाहाण्यासाठी मुली पागल झाल्या. आपल्या ' नॉटी ' पणाचे दिवे लावल्यानंतरही या गोऱ्या गोऱ्या छोऱ्याकडे बघून तरुणी घायाळ होणं सुरू आहेच. याने एखाद्या डेटला बोलवावं, येताना लाल गुलाबाची फुलं आणि चॉकलेट्स आणावी, कॅण्डल्सच्या मंद प्रकाशात डोळ्यांत खोलवर बघत ' विल यू बी माइन ?' विचारावं अशी फॅण्टसी मुलींना अमन वर्माविषयी वाटते. थोडक्यात म्हणजे ही इज द परफेक्ट पर्सन फॉर डेटिंग! याउलट रोनित रॉय. ' कसौटी जिंदगी की ' आणि ' क्योंकी साँस भी कभी बहु थी ' मध्ये केस पांढरे केल्यावरही आकर्षक दिसतो. डोळ्यातून सॉलिड ' हिंट्स ' देतो. त्याच्या केसांचं वळण, नजर, चालणं, बोलणं सगळ्यातच सेक्स अपील ठासून भरलंय. ओठाच्या एका कडेने हसतो, तेव्हा मुली टोटल फिदा! पिक्चरमध्ये काम करत होता, तेव्हा कोणी ढुंकूनही बघत नव्हतं. छोट्या पडद्यावर आला आणि याचं नशीब फळफळलं. अमन डेटिंग पार्टनर म्हणून फिट तर रोनित लाइफ पार्टनर म्हणून परफेक्ट.

रोनित रॉयचा धाकटा भाऊ असूनही रोहित रॉयमध्ये सेक्स अपील औषधालाही सापडत नाही. पडद्यावर किंवा प्रत्यक्षातही स्वत:चा पोरकटपणा आणि बालिश कृत्य दाखवण्यात हा मश्गूल असतो. अमन वर्माच्या जागी ' खुल जा सिम सिम ' चं अँकरिंग करणारा हुसैनसुद्धा या यादीत आहे. हुसैन काही ' देखण्यां ' च्या वर्गात येत नाही. डोळ्यांच्या प्रांतात अंमळ जाणवण्याइतका प्रॉब्लेम आहे. हसणं- रडणं काहीच ग्रेट नाही. तरी तो मुलींना आवडतो. ' जस्सी... ' मधल्या अपूर्व अग्निहोत्रीवर ' परदेस ' फिल्मच्या पुण्याईचा प्रभाव आहे. हा मुलींना वेड लावत नसला, तरी त्यांचं लक्ष नक्कीच वेधून घेतो. प्रत्यक्षात हा कॅसनोवा आहे बरं का! फेशिअल एक्स्प्रेशनपासून डायलॉग डिलिवरीपर्यंत सगळ्यातच मार खाऊनही वरुण बडोला मुलींच्या स्वप्नात येतो. ' देस में निकला होगा चाँद ' मध्ये या दिल्लीवाल्याने संगीता घोषबरोबर दिलेले हॉट सीन्स आठवले, तरी मुलींचं हृदय धडधडायला लागतं.

' देखो मगर प्यार सें ' मधला मनोज बिडवई हे सेक्सिएस्ट मॅनच्या यादीतलं एकमेव मराठी नाव. याचं कमावलेलं पिळदार शरीर मुलींना घायाळ करायला पुरेसं आहे. टॉल-डार्क-हॅण्डसम या त्रिसूत्रीत बसणाऱ्या मनोजच्या चाहत्यांच्या संख्येत दिवसेंदिवस वाढ होतेय.

' क्राइम पेट्रोल ' चा शक्ती आनंद , ' कुसुम ' चा डॉ. अनुज सक्सेना , ' काव्यांजली ' मधला नवीन काव्य , ' करीना करीना ' मधला संदीप राजोरा ही कॅटॅगरी म्हणजे दुधाची तहान ताकावर. ' सीआयडी स्पेशल ब्युरो ' मध्ये अनुप सोनी स्टाइल दाखवण्याचा अपयशी प्रयत्न करतो, पण मुलींच्या मनावर ' सीआयडी ' च्या जुन्या टीममधला दया शेट्टी आजही राज्य करतोय. त्याची जागा अढळ आहे. सेक्सिएस्ट मॅन होण्याच्या स्पधेर्तून बिचारा अमर उपाध्याय बाहेर फेकला गेला. ' क्योंकी साँस... ' चा मिहिर होऊन इतिहास रचण्याचा पाया घातला याने आणि कळसाकडे जातंय कोणीतरी दुसरंच! अमन वर्मा आणि रोनित रॉय यांना स्पर्धा देण्याची क्षमता अमर उपाध्यायमध्ये निश्चित होती.

या स्पधेर्त मराठी कलाकारांचं काय झालं, असा प्रश्न पडतोय का तुम्हाला ? ' वादळवाट ' मधला उमेश कामत, लोकेश गुप्ते , ' भाग्यविधाता ' मधला राजेश श्ाृंगारपुरे यांच्याकडे हवं तर पुन्हा एकदा निरखून बघा, म्हणजे असे प्रश्न पडायचे नाहीत. हो, पण वाटायला काय, मुलींना सुबोध भावे, अंकुश चौधरी, श्ाेयस तळपदेसुद्धा सेक्सी वाटतात म्हणे!

मिस अॅण्टेना

 
</text>
</doc>
