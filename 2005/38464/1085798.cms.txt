<doc>
<docno>1085798.cms.txt</docno>
<text>
 
महामुंबई
शताब्दी 'सारे जहां से अच्छा' या गीताची!
[ Friday, April 22, 2005  10:44:14 pm]


म. टा. सांस्कृतिक प्रतिनिधी

मुंबई : ' मजहब नही सिखाता आपस में बैर रखना हिंदु है हम दिल हिंदोस्तां हमारा ' अशा देशप्रेमाने नखशिखान्त भारलेल्या ओळी प्रसवणाऱ्या कवी इक्बालच्या काव्याची आजही गरज संपलेली नाही, असे उद्गार डॉ. साहेब अली खान यांनी इक्बाल यांच्या स्मृतिदिनी बोलताना काढले.

मौलाना अबुल कलाम आझाद फोरम आणि मुंबई विद्यापीठाच्या उर्दू विभागातफेर् संयुक्तपणे इक्बाल यांच्या स्मृतिदिनानिमित्त ' सारे जहां से अच्छा ' या गीताचा शतक महोत्सवी कार्यक्रम गुरुवारी सायंकाळी कलिनाच्या विद्यानगरीतील जे. पी. नाईक भवनात आयोजित करण्यात आला होता. यावेळी अनेक उर्दू साहित्यिक व उर्दू भाषा अभ्यासक तसेच काव्यप्रेमी मोठ्या संख्येने उपस्थित होते. कार्यक्रमाच्या अध्यक्षस्थानी अलिगढ मुस्लिम विद्यापीठाचे कुलगुरू डॉ. मोहम्मद-उर- रहमान होते. ' रिमेम्बरिंग इक्बाल ऑफ तराना ए हिंद ' असे शीर्षक असलेल्या या कार्यक्रमात कवी डॉ. अल्लाना इक्बाल यांच्या कवितेतील योगदानाविषयी डॉ. अब्दुस सत्तार दळवी, प्रा. सुलेमान अख्तर जावेद, मुझतार मुजाझ, डॉ. खुशिर्द नोमानी, प्रा. मोईनुद्दीन जीनाबदे यांनी आपले विचार मांडले.

लाला लजपतराय यांनी, इक्बाल अशाच कविता लिहीत राहिला तर आम्ही त्याला राष्ट्रकवी म्हणू, असे म्हटले होते, अशी ऐतिहासिक आठवण सांगून डॉ. अब्दुस सत्तार दळवी म्हणाले , ' इक्बाल यांनी कृती आणि उक्ती यात शेवटपर्यंत कधीही फरक केला नाही. ' डॉ. दळवी यांनी इक्बाल यांच्या शायरीतली सौंदर्यस्थळे उलगडून दाखवताना ्तयांच्या ' जावेदनामा ' या काव्यसंग्रहावर विशेष भाष्य केले. डॉ. साहेब अली खान म्हणाले , ' इक्बाल यांना गुलामीविषयी पराकोटीची चीड होती. इंग्रजांना कसं नेस्तनाबूद करता येईल याचाच ते अखंड विचार करीत. भारतीय जनतेत असलेल्या धामिर्क दुहीचं त्यांना खूप दु:ख होई. त्यांच्या कवितेने देशप्रमाचा नवा पैलू दाखवला. '

डॉ. मोहम्मद-उर-रहमान यांनी, इक्बाल यांच्या कवितेतून आत्मिक शक्ती मिळते, असे सांगितले. इक्बाल यांच्या कवितेतून प्रकट होणारा मानवतावाद उच्च कोटीचा होता, असे ते म्हणाले. परिसंवादानंतर सुमा सहगल आणि मुर्तझा खान यांनी इक्बाल यांच्या गाजलेल्या कविता सादर केल्या.

 
</text>
</doc>
