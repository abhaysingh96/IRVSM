<doc>
<docno>1085809.cms.txt</docno>
<text>
 
देश-विदेश
गिधाडे घटताहेत!
[ Friday, April 22, 2005  11:00:19 pm]


वृत्तसंस्था

नवी दिल्ली : पक्षीप्रेमी, पर्यावरणवादी आणि पारशी समाजासाठी वाईट बातमी आहे. पक्षीतज्ज्ञांच्या मते दशकभरात भारतातील तीन जातीतील गिधाडांची संख्या 90 टक्क्यांनी घटली आहे. गिधाडांच्या नऊपैकी तीन जाती नामेशष होत आल्या असून ते आता शेकड्यांत उरल्याचे तज्ज्ञ सांगतात. पाकिस्तानातील गिधांडांची अवस्थाही यापेक्षा वेगळी नाही.

काही ' रहस्यमय विषाणूंमुळे गिधाडांवर संक्रात आली असावी, असे पक्षीतज्ज्ञांना वाटते. याबाबत जाणवलेली बाब म्हणजे मरण्यापूवीर् महिनाभर अगोदर गिधाडांत सुस्तपण येतो. अशक्तापणामुळे त्यांची मान वाकते. मृत गिधाड्याच्या किडनीत स्फटिकेदेखील सापडली आहेत. हे युरिक अॅसिड असून शरीरात गेल्यामुळे गिधाडांचा मृत्यू होतो, असे लंडनचे वन्यप्राणी तज्ज्ञ डॉ. कनिंगहॅम सांगतात. पक्षीतज्ज्ञ विभू प्रकाश यांच्या मते आतड्यांनाला सूज येते आणि किडनी निकामी होऊन गिधाडांचा मृत्यू होतो.

पाकिस्तानधील विश्लेषणात किडनीत विषारी दव्य आढळल्यामुळे गिधाडे मरत असल्याचे उघड झाले आहे. याबाबत पाकिस्तानात एक प्रयोग करण्यात आला. त्यात डिक्लोफेनाक (सूज किंवा दाह कमी करणारे औषध) टोचलेल्या प्राण्याचे मांस 10 गिधाडांना खायला दिले. आणि काही वेळातच सर्व गिधाडे मेली. मात्र, भारतात डिक्लोफेनाकमुळे मोठ्या प्रमाणात गिधाडे मरण्याची शक्यता प्रकाश यांनी नाकारली आहे.

ऱ्हास होत असलेल्या गिधाडांच्या जाती अतिशय आक्रमक असून त्या मृतदेहांवर पोसल्या जातात. त्यातून त्यांच्या किडनीत डिक्लोफेनाक जाऊन मृत्यू येत असावा, अशीही शंका तज्ज्ञांना आहे.

पंतप्रधान डॉ. मनमोहन सिंग यांची पर्यावरणवादी आणि तज्ज्ञांशी चर्चा झाली असून त्यांनी डिक्लोफेनाकवर बंदी घालण्याची मागणीही मान्य केली, असे निखिल अल्वा सांगतात. अल्वा यांच्या गिधाडांवरील माहितीपट नॅशनल जिओग्राफिक चॅनेलवर दाखवण्यात आला आहे.

 
</text>
</doc>
