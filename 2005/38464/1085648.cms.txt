<doc>
<docno>1085648.cms.txt</docno>
<text>
 
अर्थव्यवहार
विप्रोमुळे तेजीचा कल कायम
[ Friday, April 22, 2005  07:59:11 pm]


म. टा. बाजार प्रतिनिधी

मुंबई : परकीय अर्थसंस्था व अन्य गुंतवणूकदारांनी भरभरून केलेल्या खरेदीमुळे मुंबई शेअर बाजार शुक्रवारी आणखी उंचावला. आजच्या तेजीचे नेतृत्व विप्रो व अन्य तंत्रज्ञान कंपन्यांनी केले. गेल्या रात्री न्यूयॉर्क शेअर बाजाराचा ' डाव जोन्स इंडस्ट्रियल अॅव्हरेज ' व नॅसडॅक शेअर बाजाराचा ' नॅसडॅक काम्पोजिट इंडेक्स ' हे आंतरराष्ट्रीय पातळीवरील शेअर बाजारांचे निदेर्शांक अनुक्रमेे 206.24 व 48.65 अंशांनी वधारल्याने आणि आशियाई शेअर बाजारांतही तेजीचाच कल असल्याने भारतीय शेअर बाजारांतही उत्तम मागणी आली. म्हणूनच जागतिक खनिज तेल बाजारांत क्रूड तेलाचे भाव प्रति बॅरल 54.25 डॉलरपर्यंत चढूनही बाजारावर त्याचा प्रतिकूल परिणाम झाला नाही.

तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा ' सेन्सेक्स ' सौदासत्राच्या प्रारंभी वरच, म्हणजे 6329.85 अंशांवर होता. सततच्या खरेदीमुळे तो वाढत जाऊन 6374.03 अंशांच्या दिवसभराच्या उच्चांकावर जाऊन शेवटी 6346.57 अंशांवर स्थिरावला. त्यात आणखी 47.37 अंशांची वाढ झाली.

विप्रो, इन्फोसिस टेक., सत्यम कम्प्युटर, एचसीएल टेक., हेक्सावेअर, आयफ्लेक्स, जॉओमेट्रिक सॉफ्ट., टीसीएस, एसीसी , ' भेल ', सिप्ला, गुजरात अंबुजा सिमेंट्स, आयसीआयसीआय बँक, लार्सन अॅण्ड टुब्रो, मारुति, ओएनजीसी, रिलायन्स इंडस्ट्रीज, गुजरात गॅस, सीईएससी, कोटक बँक, ओरिएंटल बँक ऑफ कॉमर्स, एलआयसी हाउसिंग फिनॅन्स, जेट एअर, सीमेन्स यांच्या समभागांच्या भावांत वाढ झाली.

मात्र, डॉ. रेड्डी, रॅनबॅक्सी, टिस्को, हीरो होंडा, ग्रासिम, एचडीएफसी बँक, आयटीसी यांचे शेअर्स घसरले.

 
</text>
</doc>
