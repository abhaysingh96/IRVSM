<doc>
<docno>1085642.cms.txt</docno>
<text>
 
महाराष्ट्र
सर्वधमीर्य चिरनिदा
[ Friday, April 22, 2005  07:54:41 pm]


जयंत पवार

वरळीच्या नेहरू विज्ञान केंदापासून दोन मिनिटांच्या अंतरावर हिंदू स्मशानभूमी आहे तर अगदी समोर ख्रिश्चनांची सेंट पीटर्स कॅथालिक सिमेट्री, शेजारी ज्यूंची स्मशानभूमी, थोडे पुढे अलवी बोहरा आणि त्याला लागून मुसलमानांचे कबरस्तान आहे. लोकशाहीर अण्णाभाऊ साठे चौकाच्या परिसरात सर्व धमीर्यांच्या स्मशानभूमी वसलेल्या आहेत.

हिंदू स्मशानभूमीच्या परिसराचे गेल्या सातआठ वर्षात सुशोभीकरण झाले. स्मशानभूमीची कंपाऊंड वॉल पक्की बांधून घेतल्यानंतर आणि तेथे पोलिसांचा फिरता पहारा सुरू झाल्यानंतर पलीकडच्या आनंद नगर, कांबळे नगर, विवेकानंद नगर इथून होणारी घुसखोरी आणि ये जा थांबली. नवीन धर्मशाळा, रस्त्यांची सुबक आखणी, फरशा यामुळे स्मशानभूमीचा परिसर स्वच्छ दिसतो. विद्युत दाहिनीमधील दोन भट्ट्यांपैकी एक बिघडलेली आहे. दहनभूमीवरील दहा चितांच्या जागांपैकी सातच वापरल्या जातात. उरलेल्या जागांवरचे लोखंड, एवढेच नव्हे तर कट्ट्यांवर लावण्यात आलेले नवे मार्बल चोरीला गेल्याचे कळते. या स्मशानभूमीत पूवीर् मुंबईतल्या सर्व हॉस्पिटलांतील बेवारस प्रेते जाळण्यासाठी आणली जात. परंतु महापालिकेने काही वर्षांपूवीर् त्या-त्या भागातल्या बेवारस प्रेतांना जवळच्या स्मशानभूमीत नेले जावे, असा नियम केल्याने आता फक्त जे. जे. हॉस्पिटल, नायर हॉस्पिटल येथील बेवारस प्रेतांना येथे विद्युत दाहिनीत अग्नी दिला जातो. या परिसरात लोखंडवाला बिल्डर्सचे मोठे टॉवर्स उभे राहात आहेत. दीड वर्षांपूवीर् लोखंडवालानेच जळलेल्या प्रेतांचा धूर पसरू नये म्हणून येथे एक मोठी चिमणी उभी करून दिली. स्मशानभूमीतल्या एका प्लॉटवर उद्यान बनवण्याचा प्रस्तावही लोखंडवालाने महापालिकेकडे दिला आहे.

अन्य धमीर्यांच्या स्मशानभूमी त्या त्या ट्रस्टच्या मालकीच्या आहेत. परंतु सर्वांचेच असे म्हणणे आहे की, पालिका आम्हाला सहकार्य देत नाही. ज्यू स्मशानभूमीच्या व्यवस्थापकांनी सांगितले की, लोखंडवालाने मागच्या झोपड्या पाडून तेथील लोकांना दोन इमारतींत जागा दिली. हे लोक वरून कचरा टाकतात तो थेट ग्रेव्हयार्ड मध्ये येतो. तो उचलण्याची हमी वर्षभरापूवीर् पालिकेने दिली होती, पण काही झाले नाही. आम्हाला लाईटचे आणखी काही पोल हवे होते, पण पालिकेने या मागणीकडे साफ दुर्लक्ष केले.

सेंट पीटर्स कॅथलिक सिमेट्रीच्या व्यवस्थापकांना स्मशानभूमीला लागून एखादा बसस्टॉप हवा आहे. पाकिर्ंगची सोय नसल्याने अनेकांची अडचण होत असल्याचे ते म्हणतात. ज्यू धमीर्यांसाठी तसेच अलवी बोहरा ट्रस्टची ही एकच स्मशानभूमी आहे. आता जेमतेम 250 थडगी मावतील एवढीच जागा उरल्याने भविष्यात चणचण भासणार आहे. सय्यद कमाल अहमद झैदी ट्रस्टच्या मुस्लिम स्मशानभूमीच्या जागेवर अतिक्रमणे झाल्यामुळे आता प्रत्यक्ष कबरस्तानाची जागा अगदीच मर्यादित झाली आहे. येथे 190 कबरी आहेत. येथेही दिवाबत्तीच्या सुविधेकरिता पालिका सहकार्य देत नसल्याचे येथील व्यवस्थापकांनी सांगितले.

 
</text>
</doc>
