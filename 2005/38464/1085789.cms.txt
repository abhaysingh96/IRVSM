<doc>
<docno>1085789.cms.txt</docno>
<text>
 
क्रीडा
एशियाडमध्ये खेळाचा समावेश पण सोयीसुविधांचं काय?
[ Friday, April 22, 2005  10:37:01 pm]


म.टा. क्रीडा प्रतिनिधी

मुबई : पुढील वर्षी होणाऱ्या दोहा एशियाड-मध्ये पूलच्या समावेशामुळे ठाकूर भगिनी खूष झाल्या आहेत. राष्ट्रीय बिलियर्डस स्पधेर्त जेतेपदाची हॅटट्रिक साधणाऱ्या अनुजा ठाकूरने इंग्लंड-मधील जागतिक बिलियर्डस स्पधेर्त जेतेपद पटकावल्याबद्दल तिचा बॉम्बे जिमखान्यात गौरव करण्यात आला.

इंग्लंडमधील स्पधेर्त जेतेपद पटकावणाऱ्या अनुजाने मात्र सरकारच्या अनास्थेकडेही लक्ष वेधले . देशात पूलची पुरेशी टेबल्स नाहीत याबाबत तिने खंत व्यक्त केली. एशियाडमध्ये महिलांसाठी पूलचा समावेश झाला असून दोन सुवर्णपदके यासाठी आहेत. पण मंुबईसारख्या देशाच्या आथिर्क राजधानीत खेळाडूंना सरावासाठी पुरेशी टेबल्स नाहीत, सोयीसुविधा नाहीत.

भारतीय बिलियर्डस, स्नूकर फेडरेशनने या त्रुटी दूर करण्यासाठी प्रयत्न करावेत अशी अपेक्षा अनुजाने व्यक्त केली. एश्यिाडमध्ये स्पर्धा तीव्र, चुरशीची असेल कारण सिंगापूर, थायलंड आणि इतर आग्नेय आशियाई देशात पूल अतिशय लोकप्रिय आहे. या देशातील महिला मोठया प्रमाणावर या खेळात रस घेतात त्यामुळे दोहा एशियाडमध्ये दोन सुवर्णपदकांसाठी कमालीची तीव्र स्पर्धा असेल असे अनुजा तसेच तिची थोरली बहीण मीनलला वाटते. मीनलही अनुजासह या स्पधेर्त सहभागी झाली होती.

केंब्रिजमधील जागतिक बिलियर्डस स्पधेर्त अनुजा सुरेख खेळली.उपांत्य फेरीत तिने यजमान इंग्लंडच्या एमा बोनीला नमविताना जो खेळ केला तो लाजबाबच होता, अंतिम सामना तसा एकतफीर्च ठरला. विचित्र ड्रॉमुळे उपांत्य फेरीतच अनुजाची गाठ एमाशी पडली. तासाभराच्या लढतीत तिने 14 गुणांनी बाजी मारली. अतिशय रोमहर्षक लढतीत ती सामना संपण्यास दीड मिनिट बाकी असताना 20 गुणांनी पिछाडीवर होती. लाल चेंडूचाच पर्याय अनुजाकडे बाकी होता, अतिशय अवघड फटका खेळण्याचा धोका तिने पत्करला व ती यशस्वी ठरली.

तिच्या इंग्लीश प्रतिस्पर्धी खेळाडूने झोकदार सुरूवात करताना 80 गुणांची आघाडी घेतली होती पण नंतर अनुजाने हळूहळू आपल्या प्रतिस्पधीर् खेळाडूवर कुरघोडी केली. अंतिम फेरीत स्पधेर्तील सवोर्च्च 298 गुणांचा ब्रेक तिने मिळविला व याबाबत तिला बक्षिसही मिळाले. स्पर्धा जिंकणाऱ्या अनुजाने 300 पौंडाचे इनाम पटकावले.

 
</text>
</doc>
