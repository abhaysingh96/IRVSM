<doc>
<docno>1085774.cms.txt</docno>
<text>
 
महाराष्ट्र
इंडियन सोसायटी ऑफ जेनेटिक स्क्रीनिंगची स्थापना
[ Friday, April 22, 2005  10:27:39 pm]


म. टा. प्रतिनिधी

पुणे : आनुवंशिक आजारांच्या अचूक निदान आणि उपचारांबरोबरच हे आजार पुढील पिढीत संक्रमित होऊ नयेत, यासाठी जेनेटिक स्क्रीनिंगचे लोकशिक्षणाची गरज आहे. हे लक्षात घेऊनच रविवारी इंडियन सोसायटी ऑफ जेनेटिक स्क्रीनिंगची स्थापना करण्यात येत आहे. यानिमित्त एक दिवसीय परिषद भरवण्यात आली असून त्यामध्ये नेदरलँड, स्वित्झरलँड आणि फिनलँड यांच्यासह भारतातील तज्ज्ञ सहभागी होणार आहेत.

ससून हॉस्पिटलच्या माजी अधिष्ठाता डॉ. मृदुला फडके इंडियन सोसायटी फॉर जेनेटिक स्क्रीनिंग या संस्थेच्या अध्यक्ष आहेत. या परिषदेचे उद्घाटन राज्याच्या आरोग्य मंत्री डॉ. विमल मुंदडा यांच्याहस्ते ली मेरेडियन हॉटेलमध्ये होणार आहे.

आनुवंशिक आजार टाळण्यासाठी गर्भारपणीच काही जेनेटिक स्क्रीनिंग केल्यास अशा अजाराचे निदान करता येते असे प्रसिद्ध बालरोगतज्ज्ञ डॉ. प्रकाश गंभीर यांनी सांगितले. ' महाराष्ट्र टाइम्स ' शी बोलताना ते म्हणाले की, सर्वसमावेशक (मास स्क्रीनिंग) आणि हाय रिस्क स्क्रीनिंग असे या स्क्रीनिंगचे दोन प्रकार असून या टेस्ट अतिशय स्वस्त, सोप्या आणि तात्काळ निदान करणाऱ्या हव्यात.

प्रसूतीपूर्व आणि नवजात अर्भकाचे स्क्रीनिंगही शक्य आहे. त्यातूनच मंगोलिझम, थॅलॅसेमिया, हायपोथायरॉईड्झ, कंजेनायटल अॅड्रिनल हायपरप्लाझिया, गॅलेक्टोझेमिया, फेनिलकिटोनुरिया अशा दुर्धर आणि असाध्य आजारांचे निदान तो रोग होण्यापूवीर्च शक्य होते, असे डॉ. गंभीर म्हणाले.

भारतातील वैद्यकीय सेवा विकसित देशांइतकीच तुल्यबळ असताना आनुवंशिक आजारांकडे मात्र म्हणावे तितके लक्ष दिले जात नाही, असे डॉ. गंभीर यांनी सांगितले. नातेसंबंधातील विवाहामुळे थॅलॅसमियासारख्या अत्यंत क्लेषकारक आणि खचिर्क आजाराचे प्रमाण आपल्याकडे तीन टक्के आहे. त्याचा प्रतिबंध प्रसूतीपूर्व स्क्रीनिंगने करणे शक्य आहे. मंगोलिझम, हायपोथायरॉइडिझम् आणि मतिमंदत्त्व सारखी व्यंगही निर्माण होऊ शकतात. हे टाळण्यासाठी तपासण्यात जेनेटिक स्क्रीनिंगसारख्या प्रगत आणि किफायतशीर चाचण्यांचा अवलंब करणेच गरजेचे आहे. त्यासाठी व्यापक आरोग्यशिक्षणाची गरज असल्याचे डॉ. गंभीर यांनी स्पष्ट केले.

 
</text>
</doc>
