<doc>
<docno>1085645.cms.txt</docno>
<text>
 
महाराष्ट्र
उरलेल्यांचं काय?
[ Friday, April 22, 2005  07:57:40 pm]


राजेश चुरी

स्मशानभूमी हा शब्द जरी उच्चारला तरी नजरेसमोर धडाधड पेटणारी चिता आणि त्यातून परिसरात पसरणारा धुर, शोकाकुल चेहरे आणि आसपास पडलेले राखेचे ढिगारे आणि अस्वच्छता असे चित्र नजरेसमोर येते. गेल्या काही वर्षात स्मशानभूमीचे चित्र हळूहळू बदलू लागले असले तरी काही स्मशानभूमींची अवस्था मात्र अतिशय भयानक आहे. पूवीर् वस्तीबाहेर विशेषत: समुदकिनाऱ्यांजवळ स्मशानभूमीच्या जागा राखून ठेवण्यात आल्या होत्या. लोकवस्ती वाढत गेल्यावर स्मशानभूमीभोवती इमारती झाल्या. त्यामुळे आता बहुतांश स्मशानभूमी भरवस्तीत आहेत. चारही बाजूला इमारती आणि मध्ये स्मशानभूमी असल्याने रहिवाशांना स्मशानातील धुराचा त्रास होऊ लागला आहे. हिंदू रिवाजाप्रमाणे मृतदेह लाकडाच्या चितांवर जाळण्यात येतात. यामुळे मोठ्या प्रमाणावर जंगले नष्ट होत चालली आहेतच पण प्रदूषणही वाढत आहे. चिता पेटल्यावर विशिष्ट प्रकारचा उग्र वास आणि धूर परिसरात पसरतो. आता अनेक स्मशानभूमीत प्रदूषणरोधक यंत्रणा आहे. यामध्ये पाणी आणि कॉस्टिक सोडा यांच्यामधून धूर गाळून हवेत सोडण्यात येतो. या यंत्रणेला ' वॉटर स्क्रबर ' म्हणतात. गिरगावच्या चंदनवाडी आणि वरळी हिंदु स्मशानभूमीत ही यंत्रणा आहे. मालाड ( प)येथील उंदराई रोड स्मशानभूमीतही ती उभारण्यात येणार आहे. मुंबईत स्मशानभूमीशेजारच्या रहिवाशांना डोळ्यातून पाणी येण्याच्या तक्रारीपासून दम्याच्या विकारापर्यंत अनेक प्रकारचे विकार होऊ शकतात. विद्युतदाहिनी सुरू झाल्या असल्या तरी परंपरेच्या पगड्यामुळे त्यात अंत्यविधी करण्यास मृताचे नातेवाईक तयार होत नाहीत.

शिवाजी पार्कच्या भागोजी कीर स्मशानभूमीचे महत्त्व गेल्या काही वर्षात वाढले... अनेक नामवंत याच स्मशानभूमीत पंचत्वात विलीन झाले. येथेही सुविधांचा अभाव आहेच. विद्युतदाहिनी असली तरी चितेवर जाळण्याच्या अट्टहासामुळे राखेच्या विल्हेवाटीचा प्रश्न भेडसावत आहे. राख उडू नये म्हणून पाणी मारण्यात येत असले तरी बाजूलाच समुद असल्याने वाऱ्याच्या झोताबरोबर राख आसपास उडतेच. दिवस कार्यासाठी धर्मशाळा असली तरी तीही जागा अपुरी पडत आहे. तेथे नेहमीच रांगा असतात. अस्वच्छताही असते.

अशीच अवस्था वरळीच्या स्मशानभूमीत आहे. याही स्मशानभूमीच्या आसपास वस्ती असल्याने प्रदूषणाचा त्रास आहे. सुरक्षा व्यवस्थेचा अभाव आहे. रात्री लाईट नसल्याने काळोखाचे साम्राज्य असते. विजेचे बल्ब समाजकंटक फोडून टाकतात असे स्थानिक रहिवासी सांगतात. वांदे(पू) येथील टीचर्स कॉलनीतील ' एफ ब्लॉक सिमेट्री ' म्हणून ओळखल्या जाणाऱ्या स्मशानभूमीतही रात्र अंधारी असते. मृतदेह जाळण्यासाठी चार लोखंडी चिता (पायर्स) आहेत. पण सात पायर्सची गरज असल्याचे रहिवासी सांगतात. येथे डिझेलची दाहिनी बांधण्यासाठी 2000 सालीच मंजुरी मिळाली, त्यासाठी आथिर्क तरतूदही झाली. पण अद्याप डिझेलदाहिनी बसवण्यात आलेली नाही असे या भागातील माजी नगरसेवक के. पी. नाईक म्हणाले. जोगेश्वरी विक्रोळी लिंक रोडवरील प्रतापनगर स्मशानभूमीची अवस्था अत्यंत दयनीय आहे. पालिकेच्या पाच वॉर्डला मिळून एक स्मशानभूमी. दररोज सुमारे दहा मृतदेह येथे आणले जातात ; पण सुविधा नाहीत. एमएमआरडीएने रस्तारुंदीसाठी स्मशानभूमीची भिंत तोडून टाकल्याने आता पत्रे लावण्यात आले आहेत, असे नगरसेवक रवींद वायकर म्हणाले. भांडुपच्या स्मशानभूमीत विद्युतदाहिनी बांधली होती ; पण प्रचंड बिल आल्यामुळे गेल्या पाच-सहा वर्षांपासूनती बंद आहे. सध्या ' भांडुप गुजराती सेवा मंडळ ' या संस्थेमार्फत या स्मशानभूमीची व्यवस्था पाहिली जाते. हे मंडळ मुलुंड व घाटकोपरच्या स्मशानभूमीचीही व्यवस्था पाहते.

मुंबईतल्या ज्या अनेक स्मशानभूमींची व्यवस्था सेवाभावी संस्थांमार्फत केली जाते, तेथील चित्र तुलनेने बरे आहे. चेंबूरच्या चरई स्मशानभूमीतील शौचालयाची अवस्था खराब आहे. काही भागात पावसाळ्यात पाणी साचते. लायन्स क्लब एक कोटी रुपयांच्या मदतीतून या स्मशानभूमीचा विकास करणार असल्याचे या भागातील नगरसेवक रवींद पवार म्हणाले. ओशिवरा येथील स्मशानभूमीची व्यवस्था पं. दीनदयाळ उपाध्याय ट्रस्टमार्फत पाहिली जाते. पूवीर् येथे हाडे आणि कवट्या बाहेर पडलेल्या दिसायच्या. या दुरवस्थेकडे लक्ष वेधण्यासाठी काँग्रेसचे नगरसेवक समीर देसाई यांनी पालिकेच्या प्रभाग समितीच्या बैठकीत मानवी कवटी नेऊन खळबळ माजवली होती.

अंधेरी लिंक रोड स्मशानभूमीसाठी जागा राखून ठेवण्यात आली आहे. काम सुरूही झाले होते. पण पैसे न दिल्यामुळे कंत्राटदार काम अर्धवट टाकून पळाला. त्यामुळे काम थांबले आहे. आता डंपिंग ग्राउंड म्हणून जागेचा वापर होत असल्याचे नगरसेवक अरुण देव म्हणाले. वेसावे भागातील गंगाभवन सोसायटी शेजारील स्मशानभूमीचा कब्जा मासळी सुकविण्यासाठी करण्यात येतो. दुर्गंधीमुळे यारी रोड-वसोर्वा भागातील मृतदेह अंबोली स्मशानभूमीत नेले जातात. वेसावे स्मशानभूमी भोवती संरक्षक भिंत नसल्यामुळे बाहेरून आतील सर्व दृश्य दिसते. येथे धर्मशाळाही आहे ; पण मासळीच्या दुर्गंधीमुळे दिवसकार्यासाठी आलेली मंडळी हैराण होतात. द्भी दुरवस्था रोखण्यासाठी माजी नगरसेवक मोतीराम भावे यांनी प्रयत्न केले होते.

स्मशानभूमीतही भ्रष्टाचार चालतो. चंदनवाडीती स्मशानभूमीतील ' डीआरके ' म्हणजेच डेथ रजिस्ट्रर कारकुनाला भ्रष्टाचाराच्या आरोपावरून निलंबित करण्यात आले होते. मृत्यू प्रमाणपत्रांसाठी हा कारकू न मृतांच्या नातेवाईकांकडून 220 रुपये उकळत होता. वास्तविक हे प्रमाणपत्र पालिकेच्या वॉर्ड ऑफिसमधून 22 रुपयात मिळते.

 
</text>
</doc>
