<doc>
<docno>1085701.cms.txt</docno>
<text>
 
लेख: एअरमेल
निकोलचं जग
[ Friday, April 22, 2005  09:02:24 pm]


निकोल दु:खी असली तरी तिला यश मिळायला सुरुवात तेव्हाच झाली होती. मूलाँ रूँजनं व्यावसायिक यश मिळवलं होतं. ' द अवर्स ' साठी तिला ऑस्कर मिळालं. ती सुपरस्टार झाली. पण ' द अवर्स ' च्या सेटवरच्या आठवणी तिला आजही अस्वस्थ करतात.

..... निकोलला तिचे मित्र आवडतात. त्यांच्याबरोबर जेवायला आवडतं, अगदी नाचायलाही हवं असतं. पण ती अगदीच आनंदी आहे असं नाही, तर तिलाही अशा गोष्टी त्रासदायक वाटतात. इतरांबरोबर फोटो छापून आल्यावर ती त्याबाबत बोलत नाही. पण सध्या तिच्या आयुष्यात कोणीच नाही, हे ती सहज सांगून जाते.

गेल्याच आठवड्यात ' द इंटरप्रिटर ' प्रदशिर्त झाला. शॉन पेन आणि निकोल किडमनच्या प्रमुख भूमिका त्यात आहेत. राजकीय नेत्याच्या हत्येच्या कटाची पार्श्वभूमी हॉलीवूडला नवी नाही. तरी ' द इंटरप्रिटर ' ची चर्चा होतेय. याचं कारण आहे ते संयुक्त राष्ट्राच्या मुख्य इमारतीत या चित्रपटाचं झालेलं चित्रीकरण. यापूवीर् कोणत्याही दिग्दर्शकाला ही संधी मिळाली नव्हती. अगदी आल्फ्रेड हिचकॉकलाही. ती मिळाली सिडनी पोलॅकला. ' आउट ऑफ आफ्रिका ', ' द फर्म ' आणि ' थ्री डेज इन अ कॉन्डोर ' अशा चित्रपटांनी स्वत:ची ओळख निर्माण करणाऱ्या सिडनी पोलॅकनं ' द इंटरप्रिटर ' चं सगळं चित्रीकरण तिथं केलं आहे. प्रमुख भूमिकेसाठी त्यानं निकोल किडमनला घेतलं. निकोलची कारकीर्द पाहता तिला अशी भूमिका देणं म्हणजे सगळ्यांसाठी धक्काच होता. जन्मानं अमेरिकन नसतानाही तिथे सहज मिसळून जाणं हाच गुण तिला ही भूमिका देऊन गेला.

निकोल किडमननं या पूवीर् केलेल्या काही मोजक्याच सिनेमांची चर्चा झाली. पण ' द इंटरप्रिटर ' नं तिला वेगळ्या प्रकारची भूमिका करण्याची संधी मिळाली आहे. खरं तरं टॉम क्रुझपासून विभक्त झाल्याला आता बराच काळ लोटला आहे. तरीही तिचं नाव उच्चारताच त्या गोष्टीची आठवण होणं साहजिक आहे. तिच्या सिनेमाची चर्चा त्या मानानं कमीच होते. त्यालाही निकोल सरावली आहे. त्यामुळे ' द इंटरप्रिटर ' च्या निमित्तानं ती म्हणाली की, हा सिनेमा अगदी वेळेवर आला आहे. तो ज्या कारणासाठी बनवला आहे ते योग्यच आहे. सिल्वियानं ( इंटरप्रिटरमधील तिचं नाव) तिच्या आयुष्यात अनेक हिंसाचाराचे प्रसंग अनुभवले आहेत. पण शेवटी माफ करण्याचं किंवा शब्दांचं सार्मथ्य जाणणं हेच अंतिम सत्य आहे, यावर ती ठाम राहते. बदला घेणं योग्य नाही हे तिला समजतं. आणि मला वाटतं ते खूप मानवी आहे. निकोलच्या या म्हणण्यावरून सिल्वियाची भूमिका तिच्यासाठी खासच!

खरं तर सिडनी पोलॅक यांचा हा महत्त्वाकांक्षी चित्रपट. एका आफ्रिकन हुकूमशहाच्या हत्येचा कट हा सिनेमाचा प्लॉट. हा हुकूमशहा दिसायला झिम्बावेचे रॉबर्ट मुगाबे यांच्यासारखा आहे. संयुक्त राष्ट्रात हा नेता भाषण देत असताना त्याची हत्या करण्याचा कट शिजतो. यात निकोल किडमन ही दुभाष्याची भूमिका करते आहे. सिल्विया ब्रुन ही दक्षिण आफ्रिकेतल्या माटोबो अशा काल्पनिक देशात जन्मली आहे. त्या देशाची कु ही भाषा जाणणारी सिल्विया दुभाषी म्हणून संयुक्त राष्ट्रात काम करते आहे. तिथे दोघेजण कु भाषेत मुगाबेंसारख्या दिसणाऱ्या त्या नेत्याच्या हत्येच्या कटाविषयी बोलताना ती ऐकते. हा मुगाबेंसारखा दिसणारा नेता स्वातंत्र्यसैनिक आहे. पण सत्ता मिळताच तो भ्रष्ट झालाय.

सिडनीनं जेव्हा ' द इंटरप्रिटर ' हा सिनेमाकरायचा ठरवलं, तेव्हा मुगाबेेंसारखा दिसणारा नेता असावा हे त्यांच्या डोक्यात नव्हतं. सिडनीच्या बालपणी त्यानं फिडेल कॅस्ट्रोचं न्यूयॉर्कमध्ये झालेलं स्वागत पाहिलं होतं. कॅस्ट्रोचं स्वागत जोरदार झालं होतं. देशाला स्वातंत्र्य मिळवून देणाऱ्या आणि इंग्रजीत बोलणाऱ्या कॅस्ट्रोला प्रत्येक अमेरिकन आदरस्थानी मानत होता. पण हळूहळू चित्र पालटलं. आपल्या विरोधातलं लिखाण त्याला आवडेनासं झालं. तसं केलं तर तुरुंगात जावं लागणार हे निश्चित. म्हणूनच त्याचा भूतकाळ आणि वर्तमान यांच्यातला संघर्ष यात त्यांनी मांडला. पण मुगाबेसारखा दिसणारा नेता यात आहे.

दुभाषी म्हणून काम करणाऱ्या सिल्वियाच्या भूमिकेसाठी निकोलच हवी होती, याबाबत ते ठाम होते. त्यांच्या मते, ती ' र्फस्ट रेट ' अभिनेत्री आहे. एक अभिनेत्री म्हणून तिच्याकडे प्रचंड वैविध्य आहे. तिलाही ते माहित आहे. शिवाय सिल्वियाच्या भूमिकेसाठी अनेक देश पालथे घातल्यानंतर अमेरिकेत जुळवून घेणारी व्यक्ती असायला हवी होती. त्यामुळे निकोल हेच नाव समोर आले. हे झालं सिडनी पोलॅकचं मत. पण निकोलचे चित्रपटनिवडीचे निकष वेगळे असतात.

ती सध्याच्या घडीला हॉलीवूडची नावाजलेली अभिनेत्री आहे. एका बाजूला बिगबजेट सिनेमा करणारे स्टुडिओ तर दुसऱ्या बाजूला ' बर्थ ', ' फर ' सारख्या वेगळ्या प्रकारचे सिनेमे. तर हाँगकाँगच्या ख्यातनाम दिग्दर्शकाकडे ' द लेडी फ्रॉम शांघाय ' हा सिनेमा... अशा सगळ्याकडे पाहिेलं तर पैसा आणि अभिनेत्री म्हणून मिळणारं समाधान याचा समतोल साधण्याचा ती प्रयत्न करतेय असं म्हणता येईल. पण तिला ते मान्य नाही. ' हे जाणीवपूर्वक केलेलं नाही. मी सिनेमांची निवड अगदी पटकन आणि उत्स्फूर्तपणे करते ', असं निकोल सांगते. मला जे ' भावतं ' त्या एका गोष्टीवर मी सिनेमा साइन करते. अगदी खूप मोठी चूक झाली तरच इतरांचं मत घेते. अगदी ' फर ' या सिनेमाबाबत सांगायचं तर त्यात 1950 मधलं वातावरण आहे. त्यात जो क्लासिकनेस आहे तो भावला. आणि तो मी स्वीकारला. तर ' मूलाँ रूँज ' मध्ये केवळ बाझ (त्या सिनेमाचा दिग्दर्शक) , ' मी तुला खूप दिवसांपासून ओळखतो. आपण सिनेमा करूया ', असं म्हणाला म्हणून स्वीकारला. आणि त्या चित्रपटाला पटकथाही नव्हती, असं सांगून जाते. जाणीवपूर्वक सिनेमा निवडणं गावी नाहीच.

' मिडलमार्च ' आणि ' वूदरिंग हाइट्स ' अशा रोमँटिक कादंबऱ्या वाचणारी निकोल 22 व्या वषीर् प्रेमात पडली. त्या अनुभवाविषयी ती सांगते , ' दहा वर्षं ते जग फक्त दोघांचं होतं. ज्या वेळी आम्ही वेगळे झालो, तेव्हा ते खरंच दु:खदायक होतं. कारण खूप तरुणपणी आम्ही एकत्र आल्यानं वेगळं होण्याचं दु:खही जास्त झालं. आणि माझं जग वेगळं नव्हतंच, कारण ते त्याच्याभोवती गुरफटलेलं होतं '.

निकोल दु:खी असली तरी तिला यश मिळायला सुरूवात तेव्हाच झाली होती. मूलाँ रूँजनं व्यावसायिक यश मिळवलं होतं. ' द अवर्स ' साठी तिला ऑस्कर मिळालं. ती सुपरस्टार झाली. पण ' द अवर्स ' च्या सेटवरच्या आठवणी तिला आजही अस्वस्थ करतात. ती विभक्त झाली आहे, असाच विचार करून प्रत्येकजण माझ्याकडे पाहणाऱ्यांच्या मनात येतो, असा विचार माझ्या मनात येत होता. तो सगळ्यात वाईट काळ होता. झाल्याप्रकाराने मी खजील झाले होते. आपल्या खाजगी गोष्टींची चर्चा न करण्याच्या वृत्तीमुळे तर मला त्रासच व्हायचा, हे सांगतानाही निकोलला अश्रू आवरत नाहीत.

दोघं विभक्त झाल्यानंतर टॉम क्रुझला लगेचच पेनेलोप क्रुझचा सहारा मिळाला, तर निकोल एकटीच होती. आपल्या भावना समजून घेणारं तिला कोणी भेटलं नाही. त्यामुळेच प्रसिद्धी माध्यमांनी तिची नावे जोडण्यासाठी रोज एकाचा शोध घेतला. कधी लिझ हलीर्चा माजी प्रियकर स्टीव्ह बिंग तर कधी कर्नल गडाफींचा मुलगा. पण तसं काही नव्हतंच मुळी. म्हणजे कोणी प्रियकर नसेल तर इतरांबरोबर तुम्ही जेवायला बाहेरही जायचे नाही का, असा प्रश्न तिला पडतो. निकोलला मित्र आवडतात. त्यांच्याबरोबर जेवायला आवडतं, अगदी नाचायलाही हवं असतं. पण निकोल अगदीच आनंदी आहे, असं नाही तर तिलाही अशा गोष्टी त्रासदायक वाटतात. इतरांबरोबर फोटो छापून आल्यावर ती त्याबाबत बोलत नाही. पण सध्या तिच्या आयुष्यात कोणीच नाही, हे ती सहज सांगून जाते. निकोलसाठी सगळ्यात महत्त्वाचं काय असेल तर तो मुलांचा सहवास. इसाबेला ही बारा वर्षांची आणि कोनोर हा दहा वर्षांचा मुलगा. तिनं आणि टॉमनं दत्तक घेतली होती. सध्या ही मुलं टॉमकडे असली तरी त्यांना भेटणं तिला खूप भावूक करून जातं. ती ' युक्यालिप्टस ' या चित्रपटाच्या चित्रीकरणासाठी ऑस्ट्रेलियात आली होती. या चित्रपटाच्या निमिर्तीत तिचा सहभाग आहे. हॉलीवूडमध्ये असूनही निकोल वेगळीच राहिली. घर, कुटंुंब, देश याविषयी ती इतकी भावुक होते की ती स्टार आहे, यावर विश्वासही बसत नाही.

अपर्णा पाटील

( रूपांतर)

 
</text>
</doc>
