<doc>
<docno>1114792.cms.txt</docno>
<text>
 
क्रीडा
भारतीय खेळाडूंची पसंती टॉम मूडी यांना?
[ Wednesday, May 18, 2005  09:43:38 pm]


वृत्तसंस्था

नवी दिल्ली : भारतीय क्रिकेट संघाच्या प्रशिक्षकपदासाठीच्या उमेदवारांच्या मुलाखती गुरुवारी घेतल्या जाणार आहेत. भारतीय क्रिकेट नियामक मंडळाने यासाठी वेंकटराघवन, सुनील गावस्कर, रवी शास्त्री या तिघा माजी कर्णधारांसह भारतीय क्रिकेट नियामक मंडळाचे अध्यक्ष रणबीरसिंग महेंद व चिटणीस एस. के. नायर आणि भारतीय क्रिकेट नियामक मंडळाचे माजी अध्यक्ष जगमोहन दालमिया यांची समिती नेमलेली आहे.

ग्रेग चॅपल, टॉम मूडी, डेस्मंड हेन्स आणि मोहिंदर अमरनाथ हे चारजण प्रशिक्षकाच्या शर्यतीत आहेत. मात्र भारतीय खेळाडूंची पसंती टॉम मूडी यांच्या नावाला आहे असे समजते. 1987 आणि 1999 साली ऑस्ट्रेलियाने विश्वचषक क्रिकेट स्पधेर्चे अजिंक्यपद संपादन केले होते. त्या दोन्ही वेळी टॉम मूडी ऑस्ट्रेलियन चमूमध्ये होते. ग्रेग चॅपल प्रशिक्षक असावेत असे उघड मत भारतीय कर्णधार सौरव गांगुलीने व्यक्त केले आहे. परंतु भारतीय संघातील इतर ज्येष्ठ खेळाडूंच्यामते प्रशिक्षक गोलंदाजही असायला हवा त्यामुळेच टॉम मूडी यांचे पारडे किंचित जड वाटू लागले आहे.

भारताचे अतिशय अनुभवी आणि झुंजार खेळाडू मोहिंदर अमरनाथ यांचे नावही चचेर्त आहेत. त्यांच्या नावावर शिक्कामोर्तब होईल का? वेस्ट इंडिजचे डेस्मंड हेन्स हेही प्रशिक्षकाच्या या शर्यतीत मोठ्या हिरीरीने उतरले आहेत. आगामी विश्वचषक क्रिकेट स्पर्धा लक्षात घेऊन आपली निवड व्हायला हवी असे त्यांनी बोलून दाखवले आहे. हेन्स यांना दिल्लीत येण्यासाठी सुरुवातीला व्हीसा मिळू शकला नव्हता. पण मुलाखतीसाठी त्यांची निवड झाल्यामुळे व्हीसासाठी भारतीय क्रिकेट नियामक मंडळाकडून प्रयत्न करण्यात आले, अशी माहिती भारतीय क्रिकेट नियामक मंडळाचे चिटणीस एस. के. नायर यांनी दिली.

 
</text>
</doc>
