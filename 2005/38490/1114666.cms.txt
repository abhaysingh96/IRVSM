<doc>
<docno>1114666.cms.txt</docno>
<text>
 
लेख
शिक्षणक्षेत्रातील अनिष्ट चक्र
[ Wednesday, May 18, 2005  08:01:02 pm]


उच्च वैद्यकीय शिक्षणक्षेत्राविषयी खरी कळकळ असलीच, तर न्यायव्यवस्था, शासन, सेवाभावी शिक्षण संस्था आणि समाज या चारही घटकांना वस्तुनिष्ठ बाबींवर एकत्रित येऊन, दीर्घकालीन धोरणावर एकमत तयार करून त्यावर शिक्कामोर्तब करावेच लागेल.

खाजगी संस्था चालकांनी गुणी विद्यार्थ्यांची पिळवणूक करावी, आणि अवघे शिक्षण क्षेत्र नासवावे, या मतांचे कोणीही समर्थन करणे शक्य नाही. उलट ज्याप्रमाणे कायद्याची रास्त वेसण इतर सर्व क्षेत्रासाठी आहे, तशीच ती व्यावसायिक- वैद्यकीय शिक्षण क्षेत्रासाठीही असायला हवी. मात्र शिक्षण हे आरोग्याइतकेच महत्त्वाचे असल्याने या क्षेत्राचे आरोग्य बिघडून चालणार नाही. व्यावसायिक त्यातही वैद्यकीय, दंत शिक्षणक्रम चालविणाऱ्या सेवाभावी संस्थांबद्दल अनेकांचा पूर्वग्रह झालेला आहे. राजकीय धनदांडगे, म्हणजे शिक्षणसम्राट आणि शिक्षणसम्राट म्हणजे वैद्यकीय, दंत शिक्षणातून बेहिशेबी- कमाई, गैरव्यवहार करणारी मंडळी! हे गणित कुठेतरी चुकते आहे. मुळात जे शिक्षण राष्ट्रप्रगतीसाठी पुरक ठरते, तेच शिक्षणक्रम भारतात गेल्या 8-10 वर्षात कमालीचे वादग्रस्त करून ठेवले गेले आहेत. काही तरी एक दूरगामी निकष ठरवून आणि वास्तवाचे योग्य आकलन करून या संदर्भात धोरण ठरविले जाणे आवश्यक असताना, समस्त वैद्यकीय प्रवेश प्रक्रियेचेच सध्या हसू झालेले आहे.

न्यायालये, खाजगी शिक्षण संस्था, संस्थाचालक, विद्याथीर् आणि व्यावसायिक (वैद्यकीय) अभ्यासक्रम यांत सर्वाधिक टीकेचा रोष खाजगी संस्था आणि त्यातल्या त्यात संस्थाचालकांना सहन करावा लागतो आहे; पण काही स्वच्छंदी संस्था आणि अशा संस्थाचे पोटभरू संस्थाचालक यांच्या पंक्तीत महाराष्ट्रातील सर्वच तमाम सेवाभावी संस्थांना बसविणे योग्य होणार नाही; कारण महाराष्ट्राच्या शैक्षणिक जडणघडणीत सेवाभावी संस्थाचे मोठे योगदान राहिले आहे. स्वातंत्र्यपूर्व काळात शिक्षण समाजाच्या शेवटच्या स्तरापर्यंत रुजविण्यासाठी कर्मवीर पाटील, ठक्कर बाप्पा, भाऊसाहेब हिरे, पंजाबराव देशमुख आदी मंडळींनी हातात पै- पैसा नसताना घरादारावर तुळशीपत्र ठेवून समाजासाठी काम केले.

एकीकडे महान आदर्श व वारसा असलेल्या संस्था तर दुसरीकडे फक्त मिळते म्हणून पदरात पाडून घेणाऱ्या (मिळविणाऱ्या) आणि पावसाळ्यात उगवणाऱ्या कावळ्या- कुत्र्यांच्या छत्र्यांप्रमाणे जन्मास आलेल्या नवजात संस्था, यांच्यात जमीन अस्मानाचा फरक असून तो ओळखला जाणे गरजेचे आहे. अन्यथा उगीचच कुणावर तरी अन्याय केल्यासारखे होईल. त्यामुळेच सरसकट सर्वच शिक्षणसंस्थांच्या चालकांसाठी 'शिक्षण व्यावसायिक' हा शब्द वापरणे पटत नाही. जुन्या काळातील पानाचे ठेले आणि या दिवसातील आलिशान पान स्टॉल, यात जसा मोठा बदल झालेला आहे. तसेच बदल इतर कुठल्याही क्षेत्रात काळाच्या ओघात होणार, हे लक्षात घ्यायला हवे. प्रथितयश संस्था, प्रयत्नपूर्वक प्रगती साध्य करतात, आधुनिक व प्रगत अभ्यासक्रम सुरू करतात म्हणून काही, या संस्था, शिक्षण व्यावसायिक ठरून बेहिशेबी कमाई करणारे केंद समजले जाऊ नये! काही संस्थाचालक, केवळ राजकीय कृपालाभाने वैद्यकीय व तत्सम अभ्यासक्रमाची महाविद्यालये मिळवतात; पण कुठल्याच निकषांची पूर्तता मात्र करीत नाहीत. शिक्षणाचे पुरते धिंडवडे उडवतात, शिक्षणात बाजारूपणा आणतात. मात्र या संस्थांच्या उफराट्या कामाच्या टीकेचे धनी मात्र सरसकट सर्वच संस्थाचालकांना व्हावे लागते. 50-55 वषेर् शैक्षणिक कार्य करणाऱ्या, गुणवत्ता व लौकिक प्राप्त संस्थेने केवळ पारंपरिक शिक्षण द्यावे, वा विशिष्ट चाकोरीतच काम करावे, असा काही संकेत नाही. 50-60 वषेर् पारंपरिक शिक्षण देणाऱ्या संस्था जोपर्यंत मेडिकल/ दंत अभ्यासक्रम सुरू करीत नाहीत, तोवर त्या निष्पाप आणि सेवाभावी! पण एकदा का शैक्षणिक प्रगतीचे पाऊल म्हणून एखादे जरी वैद्यकीय महाविद्यालय सुरू केले की, याच संस्था आणि सेवाभावी ज्ञानदाते एकदमच शिक्षण व्यावसायिक ठरतात, तसेच शिक्षणासंबंधीचा न्यायालयाचा एखादा निर्णय या संस्थांचा मुखवटा उतरवतो.

ज्या संस्था सक्षम नाहीत, ज्यांची वैद्यकीय शिक्षण देण्याइतपत आथिर्क वा कुठलीच कुवतच नाही, जेथे पूर्ण शिक्षक स्टाफ उपलब्ध होण्याची शक्यता नाही, आणि नफेखोरी हेच ज्या नवजात संस्थाचालक- सम्राटांचे स्वप्न आहे, अशांवर शासन आणि मेडिकल कौन्सिल तसेच आरोग्य विद्यापीठाने कृपावंत होण्याची मुळात गरजच नाही; पण एकमेकांवर मात करण्याच्या राजकारणात वैद्यकीत तसेच व्यावसायिक अभ्यासक्रमांचे जंगल उभे राहते. ज्यांचा कुठलाच दर्जा नाही, अशा संस्था आणि महाविद्यालयेच शिक्षणाचा बाजार मांडतात; पण यात दोष फक्त त्या संस्थांचा वा संस्थाचालकांचा नसतो, तर शासन व प्रचलित पद्धतीचाही असतो. ही अशी गल्लाभरू शिक्षण केंदे, सक्तीने बंद झाली पाहिजेत. किंबहुना मुळात अशी केंदे अस्तित्वातच येता कामा नये; पण अशा उपटसुंभ संस्था व नफेखोर संस्थाचालकांना वळण लावताना, न्यायव्यवस्था वा शासनानेही व्यावसायिक शिक्षणाचा जो खेळखंडोबा करून ठेवला आहे, वा न्याय निवाड्याचा जो वारंवारचा तमाशा सुरू आहे, तो एकदाचा थांबवावा, अशी विचारी पालक, विद्याथीर् आणि सर्वच समाज घटकांची तशी प्रामाणिक इच्छा आहे.

व्यावसायिक शिक्षणाबद्दल कुठला निर्णय केव्हा होईल, याची संस्थाचालक, पालक, विद्याथीर् यांनाच काय तर शासनालाही शाश्वती राहिलेली नाही. वैद्यकीय शिक्षणातील ही अस्थिरता धोक्याचीच नव्हे तर व्यावसायिक शिक्षण आणि गुणवत्ता व लौकिक प्राप्त शिक्षण संस्थांच्या अस्तित्वासाठीच बाधक ठरू पाहते आहे; कारण, शासन आजही इतके स्वयंपूर्ण नाही की, शिक्षणाची संपूर्ण गरज एकट्यानेच भागवू शकेल. म्हणून निकषाबाहेरील संस्थांचा अपवाद केला, तरी सर्वच संस्था सरसकट 'टागेर्ट' होतील, असे होऊ नये! कारण शासनालाही अखेर मर्यादा आहेतच!

अनेक सेवाभावी संस्थांचे राज्यात चांगले काम आहे. सगळ्याच संस्थांत 'हम करे सो कायदा' नाही, आणि या संस्था करमुक्त पैसे कमविण्याची केंदेही नाहीत. अनेक संस्थाचालक संस्थेप्रती आत्मीयता, निष्ठा, आणि सामाजिक बांधिलकीच्या भावनेची जोपासना करीत, संस्थेवर अपत्यव्रत प्रेम करतात. संस्थेची प्रगती व्हावीच; पण नावलौकिक वाढून गौरवाची अपेक्षाही हे संस्थाचालक धरतात. या संस्थांना आता पूवीर्सारखे आश्रयदाते नाहीत, देणग्यांचे सोत घटलेले, शिवाय व्यावसायिक अभ्यासक्रमांना शासनाचे कुठलेही अनुदानही नाहीच; पण अनुदानित शाळा वा महाविद्यालयांचेदेखील नियमित अनुदान देण्याइतपत आज शासनाची पत राहिली नाही. ही बाब निदान नामांकित संस्थांच्या बाबतीत तरी दुर्लक्षिली जाऊ नये, वैद्यकीय आदी अभ्यासक्रम यशस्वीरीत्या व परिपूर्ण पद्धतीने चालविताना कधी नव्हते एवढ्या अडचणींना संस्थाचालकांना तोंड द्यावे लागते आहे. या अडचणी जाणून घेण्याचा मात्र प्रयत्न केला जात नाही. ज्या संस्थांबाबतीत गुणवत्तेत तडजोड होत असेल, जेथे देणग्यांचा सुकाळ असेल, नियम धाब्यावर बसविले जात असतील, त्यांच्याविषयी सहानुभूतीचा प्रश्ान्च उद्भवत नाही; पण म्हणून सर्वच संस्था या श्रेणीतील आहेत, असे म्हणणे योग्य नाही. न्यायालयेही ही बाब विचारात घेणार नसतील तर प्रतिष्ठित गुरुकुलेही वाद आणि संशयाच्या भोवऱ्यात अडकतील आणि मग अनंत अडचणीतून मार्ग काढीत परिपूर्ण शिक्षण देणाऱ्या सेवाभावी संस्थांचा कर्तव्याबाबतचा दृष्टिकोन बदलला, तर त्याचे उत्तरदायित्व कुणाचे असेल?

उच्च वैद्यकीय शिक्षणक्षेत्राविषयी खरी कळकळ असलीच, तर न्यायव्यवस्था, शासन, सेवाभावी शिक्षण संस्था आणि समाज या चारही घटकांना वस्तुनिष्ठ बाबींवर एकत्रित येऊन, दीर्घकालीन धोरणावर एकमत तयार करून त्यावर शिक्कामोर्तब करावेच लागेल. सुप्रीम कोर्टाच्या पाच न्यायाधीशांनी निर्णय दिल्यानंतर निर्माण झालेले प्रश्ान् सात न्यायमूतीर्ंकडे सोपविण्यात आलेत, हा निकाल अद्याप राखीव आहे. म्हणजेच अस्थिरता आहेच! काही शिक्षण संस्थांच्या स्थापनेेमागे भलेही वेगळा उद्देश असू शकेल; परंतु सर्वच संस्थांच्या हेतू व सत्प्रवृत्तींवर संशय घेऊन चालणार नाही.

गुणवत्ता आणि परिपूर्ण निकषांनुसार शिक्षण मिळणे अभिप्रेत असेल, तर त्या शिक्षणासाठी होणारा किमान खर्च महाविद्यालय व्यवस्थापनाने घेणे चुकीचे व अव्यवहार्यही नाही. मात्र याहून कुठलीही पिळवणूक होता कामा नये. एकीकडे विद्यार्थ्यांनी प्रवेशाचे वेळीच संपूर्ण माहितीची अपेक्षा धरायची, दुसरीकडे पहिला निर्णय कोर्टकज्जात कसा अडकेल, याचाच विचार केला जावा, हे चक्र अनिष्ट असेच आहे.

- श्रीधर अभ्यंकर

 
</text>
</doc>
