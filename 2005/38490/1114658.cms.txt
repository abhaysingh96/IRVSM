<doc>
<docno>1114658.cms.txt</docno>
<text>
 
धावते जग
वास्तव कधी कळणार?
[ Wednesday, May 18, 2005  07:54:41 pm]


गेल्या आठवडाभरात काश्मीरमध्ये झालेला हिंसाचार नवीन नसला तरी तेथील अतिरेक्यांचा जोर कमी झालेला नाही.

बुधवारपासून आतापर्यंत तेथे तीन मोठे हल्ले झाले. बुधवारचा कारबॉम्ब हल्ला, गुरुवारचा ग्रेनेड हल्ला आणि मंगळवारचा एका अंत्ययात्रेवरील हल्ला यामुळे अतिरेकी अधिक जोमाने काम करत असल्याचे स्पष्ट झाले आहे. यात पाचजण ठार झाले तर शंभरावर लोक जखमी झाले.

याआधीच्या हल्ल्यांमध्ये यापेक्षाही अधिक प्रमाणात लोक ठार झाले असले तरी या हल्ल्यांना कमी लेखून चालणार नाही. यातील एक हल्ला तर काश्मीर प्रश्नशी काडीचाही संबंध नसलेल्या लहान शाळकरी मुलांवर होता.

अब्दुल गनी बट याच्या अंत्ययात्रेवरही अतिरेक्यांनी हल्ला केला आणि दोघांना मारले. जखमींमध्ये झफर अब्दुल फतेह याचा समावेश आहे. हिज्बुल मुजाहिदीनचा तो माजी विभागीय कमांडर. तो महत्त्वाचा अशासाठी की, 2000साली केंद सरकार आणि हिज्बुल यांच्यातील अपयशी चचेर्त फतेह मुख्य सूत्रधार होता.

बट हाही माजी अतिरेकीच. यावरून 'फुटीर' अतिरेक्यांना धडा शिकविण्याचा उद्देश यामागे असू शकतो. तरीही या सर्व घटनांमागे अतिरेक्यांचे सूत्र एकच, म्हणजे भारत आणि पाकिस्तानात शांतता नांदू नये, हेच आहे.

आता श्ाीनगर- मुझफ्फराबाद बस सुरू झाल्यावर संबंध एकदम सुधारतील असा गैरसमज कोणाचाही नव्हता. परंतु, अतिरेकी किमान काही धडा घेतील अशी अपेक्षा होती. ती फोल ठरली आहे.

आपले अस्तित्व कायम आहे, हे दाखविण्यासाठी अतिरेकी आपल्या कारवाया चालू ठेवत असतात. पण नुसते असे अस्तित्व दाखवून काहीच उपयोग नसतो. दोन देशांच्या चचेर्त काही विधायक भूमिका बजावण्याची यांची तयारी असते का, याचे उत्तर नकाराथीर्च आहे.

आम्ही सांगू तेच झाले पाहिजे, अशी या गटांची भूमिका असल्याने परिस्थिती 'जैसे थे' राहण्याची शक्यता जास्त आहे. त्यांनी वास्तव ओळखून सकारात्मक भूमिका घेतली तरच काही उपयोग होऊ शकेल. रोजच्या रोज अतिरेकी मारले जात असताना त्यांची संख्या कमी होण्यापेक्षा वाढतच कशी राहत,े हेही आता गूढ राहिलेले नाही. दहशतवादामुळे काश्मिरी अर्थव्यवस्था रुळावरून घसरलेली आहे, तरुणांना नोकरी मिळत नसेल तर नैराश्येपोटी ते हिंसाचाराचा मार्ग अवलंबतात, हे कारणही आता जुने झाले. आथिर्क परिस्थिती सुधारत आहे. अतिरेकी संघटना कधी सुधारतील हा खरा प्रश्ान् आहे.

 
</text>
</doc>
