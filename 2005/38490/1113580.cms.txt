<doc>
<docno>1113580.cms.txt</docno>
<text>
 
देश-विदेश
आता वेबसाइटवर
[ Wednesday, May 18, 2005  12:03:21 am]


म. टा. विशेष प्रतिनिधी

नवी दिल्ली : संरक्षण खरेदीत अधिकाधिक पारदर्शकता यावी, यासाठी खरेदी व्यवहाराशी संबंधित अशी माहिती संरक्षण मंत्रालयाच्या वेबसाइटवर प्रदशिर्त करण्याचा निर्णय संरक्षण मंत्रालयाने घेतला आहे.

वारंवार खरेदी कराव्या लागणाऱ्या मेन्टेनन्स सामुग्री, दारुगोळा इत्यादीच्या दहा लाखांपर्यंतच्या व्यवहारांच्या खरेदीची नियमावली सध्या या वेबसाइटवर उपलब्ध असून येत्या दोन महिन्यांत महागडी उपकरणे तसेच अर्थसंकल्पीय तरतुदींनुसार होणाऱ्या शस्त्रखरेदीची नियमावलीही वेबसाइटवर जाहीर केली जाईल, अशी माहिती संरक्षणमंत्री प्रणव मुखजीर्ंनी दिली.

देशाच्या राजकारणात आमूलाग्र बदल घडवणारा हा निर्णय, स्वातंत्र्यानंतर प्रथमच घेतला जात असून, शस्त्रास्त्रांच्या प्रलंबित खरेदी व्यवहाराला या निर्णयामुळे वेग येऊ शकेल. जुन्या सौद्यांबाबत नवे नियम लागू करता येणे अशक्य असले, तरी कोणत्याही कारणाने रखडलेल्या खरेदीस नव्या नियमांखाली आणण्याचा प्रयत्न अवश्य केला जाईल, असेही मुखजीर् म्हणाले.

मंत्रालयाच्या वेबसाइटवरील संरक्षण खरेदीच्या नव्या नियमावलीत, 30 नोव्हेंबर 2002 रोजी लागू करण्यात आलेल्या तसेच 2003 साली त्याची व्याप्ती वाढवणाऱ्या निर्णयांचाही समावेश आहे. केंदीय दक्षता आयोगाने संरक्षणखरेदीसंबंधी केलेल्या शिफारशी तसेच बँकिंग प्रक्रियेच्या नियमांचा समावेश करण्याची काळजीही मंत्रालयाने नव्या नियमावलीत घेतली आहे.

सामान्यजनांना या वेबसाईटवर संरक्षणखरेदीच्या प्रत्येक व्यवहाराचे मुक्तपणे विश्लेषण करता यावे, हा या निर्णयाचा प्रमुख हेतू आहे. संसदेत माहिती अधिकार विधेयक मंजूर झाल्यानंतर स्वयंस्फूतीर्ने आपल्या व्यवहारांची पारदर्शकता वाढवण्याचा प्रयत्न करणारे संरक्षण मंत्रालय हे पहिले मंत्रालय ठरले आहे. या वेबसाइटच्या उद्घाटनप्रसंगी सैन्यदलाच्या तिन्ही शाखांचे प्रमुख अधिकारी उपस्थित होते.

अनौपचारिक चचेर्त फ्रान्सच्या स्कॉपिर्यन पाणबुड्यांच्या सौद्याचा निर्णय अनेक वर्षापासून प्रलंबित असल्याची माहिती मुखजीर् यांनी यावेळी पत्रकारांना दिली.

नौदलाने हा प्रस्ताव सरकारला दिल्यानंतर अनेक वर्षांपासून मंत्रिमंडळाच्या उपसमितीसमोर अनिणिर्त अवस्थेत तो पडून आहे. या पाणबुड्यांची प्रत्यक्ष निमिर्ती भारतातच होणार असल्याचा हा प्रस्ताव आहे.

 
</text>
</doc>
