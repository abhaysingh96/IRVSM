<doc>
<docno>1114916.cms.txt</docno>
<text>
 
महामुंबई
'एमएमआरडीए'ची कामे बंद पाडण्याचा इशारा
[ Wednesday, May 18, 2005  11:50:07 pm]


म. टा. प्रतिनिधी

मंुबई : रस्ता रुंदीकरणात बाधित झालेल्या रहिवाशांना घरे दिली नाहीत, तर आंदोलन करून 'एमएमआरडीए'ची कामे बंद पाडण्यात येतील, असा इशारा राष्ट्रवादी काँग्रेसच्या नेत्या विद्या चव्हाण यांनी दिला आहे.

पश्चिम दुतगती मार्गाच्या रुंदीकरण प्रक्रियेत 20 ते 25 वर्षांपासून रस्त्याच्या दोन्ही बाजंूना राहणाऱ्या रहिवाशांची पक्की घरे 'एमएमआरडीए'ने पूर्वसूचना न देता तोडली. पुनर्वसन करण्यासाठी 30 हजार घरे बांधल्याचे एमएमआरडीएचे संचालक टी. चंदशेखर यांनी सांगितले होते. पण पुनर्वसन न करताच पोलिसी बळाचा वापर करून रुंदीकरण सुरू आहे, असा आरोप चव्हाण यांनी केला.

1995पूवीर्चे पैसे भरून घेतलेले बांधकाम 2000मध्ये अपात्र ठरवण्यात आले. मतदारयादीत एकत्रित नाव असल्यामुळे एकच घर देण्यात आले. काहींना अधिकाऱ्यांनी अपात्र ठरवले, अशा समस्या चव्हाण यांनी प्राधिकरणासमोर मांडल्या. त्यासाठी त्यांनी बुधवारी वांदे येथील ऑफिसात धरणे धरले होते. प्राधिकरणाने लेखी हमी दिल्याशिवाय झोपटपट्टी कायद्यानुसार सुरक्षित असलेली घरे हटवता येणार नाहीत. तसे झाल्यास रास्ता रोको करून प्राधिकरणाची कामे बंद पाडण्यात येतील, असे चव्हाण यांनी ठणकावले.

 
</text>
</doc>
