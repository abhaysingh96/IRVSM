<doc>
<docno>1114772.cms.txt</docno>
<text>
 
देश-विदेश
राजधानी श्रीनगरपासून दूर जाण्याआधीच वाद सुरू
[ Wednesday, May 18, 2005  09:23:17 pm]


वृत्तसंस्था

श्रीनगर : जम्मू आणि काश्मीरची राजधानी श्रीनगर येथून हलवून अन्यत्र नेण्याच्या प्रस्तावावर कार्यवाही सुरू होण्याच्या आधीच त्यासंदर्भाला वादाला सुरूवात झाली असून प्रमुख विरोधी पक्ष नॅशनल कॉन्फरन्ससह कित्येक राजकीय पक्षांनी नव्या राजधानीच्या उभारणीऐवजी तोच पैसा राज्यात शाळा, इस्पितळे आणि रस्ते उभारण्यावर खर्च केला जावा, अशी भूमिका घेतली आहे.

तीन हजार पाचशे कोटी रुपये खर्च करून नवी राजधानी उभारण्याच्या या प्रस्तावाला केंद सरकारची मंजुरी मिळाली असून तीन वर्षांत हा प्रकल्प पुरा होण्याची शक्यता आहे. श्रीनगर शहरातील गदीर् कमी करून संपूर्णत: पर्यटनस्थळ म्हणून श्रीनगरचा विकास करणे हा या प्रकल्पामागील मुख्य हेतू आहे, असे या प्रस्तावाचे जनक आणि अर्थमंत्री मुझ्झफर हुसेन बेग यांनी सांगितले.

मात्र, विरोधी पक्षांनी हा प्रस्ताव धुडकावून लावला असून सरकारने आधी 15 लाख श्रीनगरवासियांच्या प्रश्ानंकडे लक्ष द्यावे. क्षुल्लक राजकीय हेतूंनी काश्मीरची राजधानी श्रीनगरहून हलवून परिहासपुरा येथे नेऊ नये, असे म्हटले आहे.

सरकारला बाहेरून पाठिंबा देणाऱ्या मार्क्सवादी कम्युनिस्ट पक्षानेही या प्रस्तावाला विरोध दर्शविला असून बाजरपेठ आणि शहरातील प्रेक्षणीय भागांपासून सरकारी इमारती दूर हलवाव्यात. मात्र राजधानी संपूर्णत: अन्यत्र हलवू नये, अशी भूमिका त्यांनी घेतली आहे.

 
</text>
</doc>
