<doc>
<docno>1114653.cms.txt</docno>
<text>
 
बहुतांची अंतरे
परस्परविरोधी न्यायालयीन निर्णयांमुळे संभ्रम
[ Wednesday, May 18, 2005  07:51:57 pm]


दिलेले वा नाकारलेले प्रवेश याविषयीच्या गाऱ्हाण्यांची दखल घेण्याचा अधिकार प्रवेश नियंत्रण समितीला नाही, अशा आशयाचा निर्णय मुंबई हायकोर्टाचे न्या. रिबेलो आणि न्या. कुकडे यांनी एप्रिलमध्ये दिल्याचे याआधी प्रसिद्ध झाले आहे. मात्र मुंबई हायकोर्टाच्याच औरंगाबाद खंडपीठाचे न्या. नाईक आणि न्या. मुन्शी यांनी 21 सप्टेंबर 2004 रोजी दिलेल्या निर्णयातील भूमिका याच्या नेमकी विरुद्ध दिसते.

'प्रवेश देणे, नाकारणे इत्यादीबाबतच्या कोणत्याही तक्रारीची दाद लावण्यासाठी प्रवेश नियंत्रण समिती ही यंत्रणा विद्यार्थ्यांना उपलब्ध आहे. अशी गाऱ्हाणी मांडल्यावर, सर्व संबंधितांची बाजू ऐकून घेऊन निर्णय घेण्यास समिती सक्षम आहे...', असे स्पष्ट मत या खंडपीठाने नोंदवले आहे. याचा अर्थ, प्रथमदर्शनी हायकोर्टाच्या दोन खंडपीठांच्या मतांत परस्परविरोध आहे. यातून मार्ग केवळ हायकोर्टाचे पूर्ण पीठ किंवा सुप्रीम कोर्टच काढू शकते.

ही मतभिन्नता सुप्रीम कोर्टाच्या पाच न्यायमूतीर्ंच्या पीठाने दिलेल्या निर्णयाचा अर्थ लावण्यासंदर्भात आहे. हे पीठ सुप्रीम कोर्टाच्या 11 न्यायमूतीर्ंनी दिलेला निर्णय स्पष्ट करण्यासाठी नेमले होते. आता या पाच न्यायमूतीर्ंच्या निर्णयाचा पुनविर्चार करण्यासाठी सात न्यायमूतीर्ंचे पीठ नेमण्यात आले असून, या पीठाने निर्णय राखून ठेवला आहे. या सुनावणीत विद्यार्थ्यांना येणाऱ्या अडचणींविषयी कोर्टास अवगत करण्यासाठी महाराष्ट्रातील 'पेरेंट्स असोसिएशन ऑफ मेडिकल स्टुडंट्स'तफेर् अर्ज करण्यात आला होता. दरम्यान नव्या अभ्यासक्रमासाठीची प्रवेशप्रक्रिया जूनच्या अखेरीस सुरू होणार असून, विविध पातळ्यांवरील मतभिन्नतेमुळे विद्याथीर् आणि पालक संभ्रमात आहेत.

अॅड. सुनील बेडेकर, भांडुप, मुंबई.

 
</text>
</doc>
