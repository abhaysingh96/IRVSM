<doc>
<docno>1114601.cms.txt</docno>
<text>
 
महाराष्ट्र
एकतर्फी प्रेमातून मुलीच्या पालकांना मारणाऱ्या तरुणाला जन्मठेप
[ Wednesday, May 18, 2005  06:29:43 pm]


म. टा. वृत्तसेवा

सांगली : एकतर्फी पेमातून मुलीच्या आई- वडिलांचा निर्घृण खून केल्याच्या आरोपावरून पलूस तालुक्यातील खंडोबाची वाडी येथील अंकुश गुडे याला येथील अतिरिक्त व जिल्हा सत्र न्यायाधीश दिलीप गायकवाड यांनी मंगळवारी जन्मठेपेची शिक्षा ठोठावली.

अंकुश 20 वर्षाचा असून मूळचा उस्मानाबाद जिल्ह्यातील आवार पिंपरी गावचा राहणारा आहे. पलूस तालुक्यात शेतमजूर म्हणून आलेल्या अंकुशचे अनुराधा संभाजी माळी हिच्यावर एकतफीर् प्रेम होते. तो तिला धमक्या देऊ लागला, म्हणून मुलीचे वडील संभाजी माळी (वय 60) यांनी त्याला खडसावले. मग अंकुशने 23 मे 2004 रोजी पहाटे कुऱ्हाड घेऊन छपराची कौले काढून माळी यांच्या घरात प्रवेश केला. तिची आई लक्ष्मी (वय 55) आणि वडील जागे झाले, तेव्हा घाव घालून त्याने दोघांना ठार मारले. एवढे होऊनही अंकुश मुलीला दोरीने बांधून फरफटत नेत होता. मात्र, आरडाओरड होऊन लोक जागे झाले. अंकुश पळाला; पण पोलिसांनी त्याला पकडले.

या खटल्यात 11 साक्षीदार तपासण्यात आले. हल्ल्याची ही घटना प्रत्यक्ष पाहणारा, माळी यांचा बारा वर्षाचा नातू संतोष व डॉ. अर्चना सावंत यांच्या साक्षी महत्वपूर्ण ठरल्या.

 
</text>
</doc>
