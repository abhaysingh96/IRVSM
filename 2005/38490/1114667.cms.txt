<doc>
<docno>1114667.cms.txt</docno>
<text>
 
अग्रलेख
'फिक्सिंग'चा मामला
[ Wednesday, May 18, 2005  08:02:51 pm]


क्रिकेटमधील मॅच फिक्सिंगच्या प्रकरणाने या खेळाचे छोटे जग आठ वर्षांपूर्वी ढवळून निघाले होते. या खेळातील अझरुद्दिन, अजय जाडेजा अशी काही देशी बडी नावे आणि पाकिस्तानचा जलदगती गोलंदाज वसीम अक्रम आणि त्याचे काही सहकारी या प्रकरणात गुंतले आहेत, असे उघडपणे बोलले गेले.

केवळ दक्षिण आफ्रिकेचा हॅन्सी क्रोनिए याने आपले फिक्सिंगमधील दलालांशी आपले संबंध होते, अशी जाहीर कबुली दिली. असे करताना त्याने काही भारतीय खेळाडूंचीही नावे घेतली. मात्र इतका गंभीर आरोप होऊनही व काहींनी आपला सहभाग मान्य करूनदेखील आंतरराष्ट्रीय क्रिकेट परिषदेने किंवा भारतीय क्रिकेट नियामक मंडळाने फारशी कारवाई केली नाही, हे सत्य आहे.

दुदैर्वाने, क्रोनिएचे विमान अपघातात निधन झाल्यामुळे त्याच्याकडून आणखी माहिती मिळणे अशक्य झाले. पण भारतात मात्र गेली काही वषेर् अधूनमधून हा विषय चचेर्ला येतो आणि शिळ्या कढीला उत आणण्याचा प्रयत्न म्हणून त्याकडे दुर्लक्ष केले जाते.

आताही, मुंबई पोलिसांनी, फिक्सिंगमधील एक संशयित शोभन मेहता याला अटक करून, या प्रकरणाच्या मुळाशी जाण्याचा प्रयत्न चालवला असल्याचे अनेकांना वाटत असेल, पण प्रत्यक्षात काय होते हे कळण्यासाठी काही काळ थांबावे लागेल. त्याआधी गेल्या सात- आठ वर्षार्त, सीबीआयने तपास किती केला हे कळणे आवश्यक आहे. कारण सीबीआयने सुमारे पाच वर्षांपूर्वी, याबाबत सादर केलेल्या अहवालात शोभनचे नाव संशयित म्हणून नमूद करताना याचे अनेक प्रमुख क्रिकेटपटूंशी निकटचे संबंध असल्याचे म्हटले होते.

क्रिकेट सामन्यांचा बुकी म्हणून याच्यामार्फत अनेक पंटर्सनी पैसे लावले होते, असेही सीबीआयचे म्हणणे होते. समांतर टेलिफोन एक्स्चेंज चालवून सरकारची फसवणूक करण्याचा याच्यावर आरोप होता. या केंदातून दुबई आणि पाकिस्तानमध्ये वारंवार फोन केले गेले, असे पोलिसांचे म्हणणे आहे. तसे असेल तर प्रकरण फार गंभीर आहे; कारण यात अतिरेक्यांचे हात असण्याची शक्यता निर्माण होते.

खरे म्हणजे, मुंबई पोलिस दलातील एक ज्येष्ठ पोलिस अधिकाऱ्याला फिक्सिंगबाबत बरीच विश्वासार्ह माहिती असल्याचे बोलले जात होते. या अधिकाऱ्याकडे काही टेप्स आणि कागदपत्रे आहेत, असेही सांगितले जात होते. फिक्सिंग उघडकीस आल्यावर, अझरसह अनेकांच्या 'श्रीमंती'बाबत, त्यांनी देश-परदेशात केलेल्या महागड्या वस्तूंच्या खरेदीबाबत चर्चा झाली होती. पण याबाबत ना इन्कम टॅक्सने, ना सीबीआयने त्यांची चौकशी केल्याचे आढळले. फिक्सिंग करून संपूर्ण सामना फिरवणे कठीण आहे हे कोणीही मान्य करील, पण काही खेळाडू जाणूनबुजून बेजबाबदार खेळून निकाल फिरण्यास हातभार लावू शकतात, हे निविर्वाद आहे.

फिक्सिंगच्या काळात नियामक मंडळाचे सरचिटणीस असणारे जयवंत लेले हे अशा अनेक घटनांचे साक्षीदार आहेत आणि त्याबाबत ते उघडपणे बोलतातही. त्यामुळे खरोखर मोठ्या प्रमाणावर फिक्सिंग होत होते का? आणि आजही ते घडते आहे का? या प्रश्नंची उत्तरे शोधणे तुलनेने सोपे आहे.

अर्थात प्रत्येक सामना 'फिक्स्ड' असतो असे बेलगाम आरोप करणे गैर आहे आणि सचिन, कुंबळे, राहुलसारख्या अनेक प्रामाणिक खेळाडूंवर अन्याय करणारहीे आहे यात शंका नाही. शोभनला पकडून, आपण फिक्सिंगचा सोक्षमोक्ष लावणार असा आव पोलिस आणत असले तरी, शोभन आणि गँग, क्रिकेट सट्टेबाजीत बरीच गुंतलेली आहे असे दिसते. आता शोभन हाती आला आहे तर फिक्सिंग किती आणि सट्टेबाजी किती याचा सोक्षमोक्ष लावून टाकण्याची संधी सीबीआय आणि सरकार साधते का हे बघायचे.

 
</text>
</doc>
