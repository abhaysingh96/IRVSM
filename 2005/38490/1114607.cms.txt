<doc>
<docno>1114607.cms.txt</docno>
<text>
 
महामुंबई
बच्चेकंपनीचा धम्माल सुटी फंडा!
[ Wednesday, May 18, 2005  06:34:30 pm]


मुंबई टाइम्स टीम

ठाणे : सुटीच्या काळात मिळालेला वेळ घालवण्यासाठी बच्चेकंपनी आणि त्याचबरोबर त्यांचे पालक कोणकोणत्या युक्त्या करतील, याच काही नेम नाही. या युक्तांपैकी सगळ्यात लोकप्रिय प्रकार असतो तो अभिनय आणि आवाजाच्या शिबिरांचा. अशाच एका शिबिराच्या निमित्ताने एकत्र आलेल्या बच्चे कंपनीने सादर केलेल्या कथांची सीडी ठाण्यात गुरुवारी प्रकाशित होत आहे.

सुटीची धम्माल मनसोक्त लुटणाऱ्या सुमारे पंचवीस बालकलाकारांनी एकत्र येऊन 22 कथांची 'सोनकथा' ही सीडी तयार केली असून त्याचं प्रकाशन गुरुवार, 19 मे रोजी सकाळी दहा वाजता गडकरी रंगायतनमध्ये होत आहे. 'प्रारंभ' कला अकॅडमीच्या संचालिका अरुंधती भालेराव यांच्या दिग्दर्शकीय संकल्पनेतून ही सीडी तयार झाली आहे. त्यात अकबर- बिरबलाच्या चातुर्यकथांबरोबरच, इसापनीतीतील निवडक कथा, वीरमातांच्या कथा आणि त्यांच्या जोडीला ठाण्याचे अशोक चिटणीस व औरंगाबादचे सूर्यकांत सराफ यांच्या कथा या सीडीत समाविष्ट करण्यात आल्या आहेत.

कथा सादर करणारी सगळी बच्चेमंडळी ही 6 ते 14 या वयोगटातील आहेत. त्यापैकी काही कथांचं पुनलेर्खन सचिन गायकवाड आणि अरुंधती भालेराव यांनी केलं आहे. तर निवेदनाची जबाबदारी अभिनेते उदय सबनीस यांनी पार पाडली आहे. तनया देशपांडे, सानिका कुलकणीर्, चैतन्य निमकर, केतकी कुलकणीर्, साक्षी कारखानीस, करण पटवर्धन, रुचा शिंदे, सुप्रिया डंगळे, शिवानी पुरोहित, तेजश्री मुके, रोहित कदम, चैताली दोंदे, जय लुमण, रचना महाजन, साक्षी नारखेडे, प्रांजल खताळ, आदित्य देसाई, प्रतीक मोरे, शिवानी थोरात, विनायक निकम, पुष्कर जोग आणि रुचा पाटील या बालकलाकारांनी या गोष्टी सादर केल्या आहेत.

विविध प्रकारची अभिनय शिबिरं आणि त्या निमित्ताने बच्चे कंपनीच्या व्यक्तिमत्त्वाची जडणघडण व्हावी, यासाठी वेगवेगळे उपक्रम आयोजित केले जातात. प्रारंभतफेर्ही अशा पद्धतीने वर्षभर आणि सुटीकालीन अशी शिबिरं घेतली जातात. त्या शिबिरात ज्या मुलांमध्ये 'स्पार्क' आढळला, अशांना बरोबर घेऊन 'सोनकथा' ही कथांची सीडी करण्याची संकल्पना भालेराव यांना सुचली. मे महिन्याच्या सुरुवातीला ठाण्याच्याच ए. व्ही. स्टुडिओमध्ये या बच्चेकंपनीने या कथा रेकॉर्ड केल्या.

या कथा सीडीचा प्रकाशन समारंभ गडकरी रंगायतनमध्ये गुरुवारी सकाळी होत आहे. त्याचबरोबर पराग घोंगे लिखित आणि अरुंधती भालेराव दिग्दशिर्त 'स्वप्नामधली बाग फुलांची' आणि 'नक्षत्रांचे रान' ही दोन बालनाट्यं 'प्रारंभ'चेच विद्याथीर् सादर करणार आहेत.

 
</text>
</doc>
