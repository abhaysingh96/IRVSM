<doc>
<docno>1114855.cms.txt</docno>
<text>
 
महामुंबई
ना पाटेकर यांच्या अटकेस तूर्त मनाई
[ Wednesday, May 18, 2005  10:34:36 pm]


म. टा. प्रतिनिधी

मुंबई : रिव्हॉल्व्हर दाखवून व्यापाऱ्याला धमकावल्याप्रकरणी अभिनेते नाना पाटेकर यांना आठवडाभर अटक करू नये, असा आदेश मुंबई हायकोर्टाने दिला आहे. अटकपूर्व जामिनासाठी पाटेकर यांनी सत्र कोर्टाकडे जावे आणि गुरुवारी देवनार पोलिस ठाण्यात हजर राहावे, असा निकालही न्या. राजीव मोहिते यांनी दिला.

पाटेकर यांच्याविरुद्धउत्कर्ष मोरारका या व्यापाऱ्याने देवनार पोलिस ठाण्यात गुन्हा नोंदवला आहे. घाटकोपर- मानखुर्द लिंक रोडवर 12 मे रोजी मोरारका आणि पाटेकर यांच्यात वाहनाच्या अपघातावरून वाद झाला होता. त्यानंतर वाशी येथील टोलनाक्यावर दोघांच्या गाड्या थांबल्या असता पाटेकर यांनी आपल्याला शिव्या देऊन तोंडावर फटका मारला आणि रिव्हॉल्व्हर दाखवून ठार मारण्याची धमकी दिली, असे मोरारका यांनी तक्रारीत म्हटले आहे. पाटेकर यांनीही पुण्याच्या पोलिस ठाण्यात मोरारकाविरुद्ध तक्रार दिली आहे.

 
</text>
</doc>
