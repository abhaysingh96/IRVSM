<doc>
<docno>1114662.cms.txt</docno>
<text>
 
लेख: जाता जाता
शांघाय returned!
[ Wednesday, May 18, 2005  07:59:36 pm]


'आबा, शांघायमध्ये काय काय पाहिलं सांगा की जरा आम्हाला!' पतंगरावांनी सूचना केली. मेडिकलबाबत सुप्रीम कोर्टाच्या निर्णयामुळे पतंगराव जरा जास्तच खुषित होते.

'काय सांगू तुम्हाला! शांघायमध्येच नाहीत तर चीनमध्ये फार वेगाने बांधकामं चालू आहेत. असं वाटतं की लय वर्षांचा बॅकलॉग बाकी आहे.' आबाही दौरा छान झाल्यानेे आनंदात आहेत.

'तिथे बार आहेत काय!' मेहेत्रे हळूच विचारणा करतात.

'बोर्ड तर नाही दिसले बाबा!' आबा स्पष्टीकरण देतात.

'आणि पोलिस!' हर्षवर्धन यांची विचारणा.

'पोलिस फार दिसले नाहीत, पण त्यांचं अस्तित्व जाणवत होतं.' आबांचं ऑब्झव्हेर्शन.

'आबा एक सांगा, तिथं बायामाणसं पोलिसांना घाबरतात काय?' एका कोपऱ्यातून विचारणा होते.

'आपल्याकडे घाबरतात तसे न्हाय. पण पेपरवाले, चॅनलवाले कमी आहेत. त्यामुळे पोलिसांच्या बातम्या येत नाहीत.' आबा सांगतात.

'आस्सं! कसे काय पेपरवाले आन दांडा घेऊन घरात घुसणारे चॅनलवाले कमी हायेत!' पतंगरावांचं कुतूहल जागं होतं.

'आपल्यासारखी लोकशाही न्हाय तिकडे. सगळं गव्हमेर्ंट, पाटीर् ठरवतं ते फायनल.' दादा स्पष्टीकरण देतात.

'मग आपल्याकडे कातर लावा की मीडियाला.' पतंगराव विलासरावांकडे बघून सुचवतात. मोबाईल कानाला लावलेले विलासराव फक्त हसतात.

'राज्य म्हणजे काय भारती वाटतं काय पतंगरावांना!' अजितदादा पुटपुटतात.

'तिथं मंत्रालयात गेला होतात काय!' जयंतराव विचारतात.

'गेलो होतो. शुकशुकाट होता.' आबा.

'सगळे मिनिस्टर्स मतदारसंघात गेले होते काय!' पुन्हा कोपऱ्यातून विचारणा होते.

'तिकडे आपल्यासारखे सगळे मंत्रालयात लाईन लावत न्हाईत. मंत्रालयात अधिकारी आणि मिनिस्टर्स कामं करतात. लंच टाईममध्ये बंगल्यावर, फ्लॅटवर दोन-दोन तास जात नाहीत. पाटीर् लीडर्सचं आणि केडरचं लक्ष असतं.' आबा समजावून सांगतात.

'बराय, आमची हायकमांड दिल्लीत हाय. तुमची देेशपरदेशात फिरत असते.' पतंगराव अजितदादांकडे बघून सांगतात.

'आबा, आम्हाला सांगा, ते मुंबईचं शांघाय करणार असं आपले सीएमसाहेब बोलतात, पीएमसाहेबही सांगतात. तुम्हाला काय वाटतं!' पतंगराव विचारतात.

'मुंबईचं शांघाय करणं कधीही शक्य नाही. तिथे परिस्थिती वेगळी, इकडे वेगळी.' आबा सत्य सांगून मोकळे होतात.

'आबा, असं पब्लिकला सांगू नका. आपलं प्रॉमिस हाय. शांघाय न्हाय तर फॉरिनची दुसरी सिटी शोधा. आपण ती बघून येऊ.' पतंगराव आबांना विनंती करतात. सगळेजण हसतात आणि मुद्दा पटल्यासारखे माना हलवतात.

- चकोर

 
</text>
</doc>
