<doc>
<docno>1114594.cms.txt</docno>
<text>
 
प्रगती फास्ट
आयआयटीमधलं हायटेक करिअर
[ Wednesday, May 18, 2005  06:26:32 pm]


अॅकॅडमिक एक्सलन्ससाठी देशभरात नावाजलेलं आयआयटी तुम्हाला आंतरराष्ट्रीय पातळीवर करिअर करण्यासाठीही मदत करतं. आयआयटीच्या कक्षा आता अधिक रुंदावत आहेत. त्यात अनेक संधी तुमची वाट पाहत आहेत. पण स्पर्धा भरपूर आहे. तेव्हा या करिअरची वाट निवडण्याचा निर्णय लवकर घेतलेला बरा. आयआयटीच्या प्रवेशाचा राजमार्ग म्हणजे जेईईची मुख्य परीक्षा. त्यानिमित्ताने...

'आयआयटीचा स्टुडण्ट म्हणजे सॉल्लिड ब्रेक मिळणार!' 'आता काय देश विदेशातील टॉपमोस्ट कंपन्यांची दारं तुम्हाला खुली झाली,' अशा प्रतिक्रिया आयआयटीयन्सना ऐकायला मिळतात. हे खरंच आहे. आयआयटीमधून बाहेर पडणाऱ्या बहुतांश विद्यार्थ्यांना चांगल्या ऑफर्स सहज मिळतात. पण हे सगळं सहज शक्य होत नाही. त्यासाठी विद्यार्थ्यांना प्रचंड मेहनत करावी लागते. प्रवेशपरीक्षा, असेसमेण्ट प्रक्रियेची दिव्यं पार पाडावी लागतात. ऑल इंडिया लेव्हलवर होणारी जेईई म्हणजे आयआयटी प्रवेशाचा राजमार्ग. या वषीर् जेईईची मुख्य परीक्षा 22 मे रोजी होत आहे.

रिसर्च आणि टेक्नॉलॉजिकल इडस्ट्रीतील ट्रेण्ड मनुष्यबळ निर्माण करण्यासाठी 'अॅक्ट ऑफ पार्लमेण्ट'नुसार आयआयटीची स्थापना करण्यात आली. देशात आज एकूण सात आयआयटी सेण्टर्स आहेत. पहिल्या इंडियन इन्स्टिट्यूट ऑफ टेक्नॉलॉजीची स्थापना 1952 मध्ये खरगपूर इथे झाली. खरगपूरनंतर मुंबई, दिल्ली, कानपूर, चेन्नई, गुवाहटी, रूरकी इथे या सेण्टर्स सुरू झाली. मुंबईतलं आयआयटी कॅम्पस पवईला आहे. मुंबईच्या आयआयटीसाठी यूएनए आणि यूएसएसआर, दिल्लीच्या आयआयटीसाठी यूके, कानपूरसाठी अमेरिका आणि चेन्नई इथल्या आयआयटीसाठी वेस्ट जर्मनीने साहाय्य केलं आहे.

आयआयटी (मुंबई), इंडियन स्कूल ऑफ माइन्स (धनबाद) आणि टी.एस. चाणक्य इन्स्टिट्यूटमध्ये प्रवेश घेण्यासाठी जेईई ही प्रवेश परीक्षा घेतली जाते. ही परीक्षा स्क्रीनिंग टेस्ट आणि मुख्य परीक्षा अशा दोन टप्प्यांमध्ये घेण्यात येते. 22 मे रोजी होणारी जेईईची मुख्य परीक्षा स्क्रीनिंग टेस्टमध्ये उत्तीर्ण झालेल्या उमेदवारांनाच देता येईल. विद्याथीर् मुख्य परीक्षेचा पेपर इंग्रजी, गुजराथी, हिंदी, तामिळ किंवा तेलगू, आसामी, बंगाली भाषेत लिहू शकतात. मात्र त्यासाठी अर्ज करताना उत्तरं लिहिण्याची भाषा नमूद करावी. लॉग टेबल आणि कॅल्क्युलेटरचा वापर विद्यार्थ्यांना परीक्षेच्या वेळी करता येत नाही. मुख्य परीक्षेतील स्कोअरनुसार विषय आणि इन्स्टिट्यूट विद्यार्थ्यांना निवडता येते. मुख्य परीक्षेचा रिझल्ट 16 जून रोजी जाहीर होईल.

मुख्य परीक्षेत फिजिक्स, केमिस्ट्री आणि मॅथ्स या विषयांचा प्रत्येकी दोन तासांचा पेपर असतो. स्क्रीनिंग टेस्टला बसणाऱ्या विद्यार्थ्यांचं प्रमाण साधारण दीड ते दोन लाखांच्या दरम्यान असल्याची माहिती आयआयटीच्या पीआरओ अरुणा ठोसर दीक्षित आणि रवींद नाडकणीर् यांनी दिली. स्क्रीनिंग टेस्टमध्ये पास होणाऱ्या विद्यार्थ्यांचं प्रमाण साधारण 15 ते 18 हजार आणि या विद्यार्थ्यांमधून मुख्य परीक्षेत पास होणाऱ्या विद्यार्थ्यांचं प्रमाण 3200 ते 3500 आहे. परीक्षेतील यशासाठी सर्व विषयांची तयारी, प्रॉब्लेम सॉल्विंग स्किल आणि मानसिक स्थैर्य मिळवण्यावर विद्यार्थ्यांनी भर दिला पाहिजे, असं विद्यालंकार ग्रुपचे अॅकॅडेमिक डीन रवींद नाडकणीर् यांनी सांगितलं.

नववीतील अॅल्जिब्रा, मेकॅनिक्स या विषयांचा अभ्यास करणं, परीक्षेच्या तयारीसाठी फायदेशीर ठरू शकतं. सीबीएसई किंवा स्टेट बोर्ड अशा अमुक एकाच सिलॅबसचा अभ्यास केलेल्या विद्यार्थ्यांना परीक्षेत यश मिळतं, असं निश्चित सांगता येणार नाही, असं अरुणा ठोसर यांनी सांगितलं.

आयआयटीमधून बाहेर पडणाऱ्या टेक्नॉलॉजी आणि इंजिनीअरिंग प्रोफेशनल्सच्या कर्तृत्वामुळे इन्स्टिट्यूटने आंतरराष्ट्रीय पातळीवरही ख्याती मिळवली. इथे केमिकल इंजिनीअरिंगपासून बायोटेक्नॉलॉजी आणि बीटेक, एमटेक असे असंख्य कोर्स आहेत. शिवाय फार्मसी, आकिर्टेक्चर कोर्सही करता येतील. बीटेक, बीफार्मा चार वर्षं कालावधी तर आकिर्टेक्चरचा कोर्स पाच वर्षांचा आहे. ड्युअल डिग्रीमध्ये एमटेक कोर्स करण्याचा पर्याय विद्यार्थ्यांना निवडता येतो. पाच वर्षांत बीटेक आणि एमटेक अशा दोन्ही पदव्या मिळतात. तसंच सिंगापूर युनिव्हसिर्टीच्या संयुक्त विद्यमाने काही नवीन कोसेर्स जुलैपासून सुरू होत आहेत.

इन्स्टिट्यूटला आंतरराष्ट्रीय पातळीवर मान्यता असल्यामुळे कोर्स पूर्ण झाल्यानंतर तुम्हाला परदेशातही करिअर करता येतं. बहुतांश विद्याथीर् परदेशात जातात. आपल्या देशासाठी काही करत नाही, असा आरोपही केला जातो. पण हे खरं नाही. आयआयटीमधून बाहेर पडणाऱ्या विद्यार्थ्यांनी इन्स्टिट्यूटला भरभरून मदत केली आहे. अनुभव मिळवण्यासाठी परदेशात जाणं, हेसुद्धा गैर नाही, असं इथे कार्यरत असलेल्या व्यक्तींना वाटतं. याचं उदाहरण म्हणजे आयआयटीमध्येच करण्यात आलेली शैलेश जे. मेहता स्कूल ऑफ मॅनेजमेण्ट, नंदन नीलेकन्नी इन्फोसिस, विनोद गुप्ता स्कूल ऑफ मॅनेजमेण्ट अशा अनेक इन्स्टिट्यूटची स्थापना.

आज देशात आणखीही आयआयटी सेण्टर्सची स्थापना करावी, अशी मागणी होत आहे. पण एका आयआयटीची स्थापना करायची, तर प्रचंड वेळ आणि कोट्यवधी पैसे खर्च करावे लागतात. याऐवजी काही कॉलेजांचं रूपांतर अशा सेण्टरमध्ये करण्यात यावं किंवा इतर कॉलेजमधील शिक्षणचा दर्जा सुधारला, तर आयआयटी निर्माण करण्याची गरज भासणार नाही, असं मत अरुणा ठोसर व्यक्त करतात.

- मिताली तवसाळकर

 
</text>
</doc>
