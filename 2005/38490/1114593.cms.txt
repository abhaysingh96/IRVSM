<doc>
<docno>1114593.cms.txt</docno>
<text>
 
प्रगती फास्ट
करिअर सिटी इन इंडिया
[ Wednesday, May 18, 2005  06:24:58 pm]


पूर्वी विद्यार्थ्यांमध्ये एकतर मुंबईत करिअरचा जम बसवायचा किंवा परदेशात जायचं, ही मानसिकता दिसून यायची. पण डेव्हलपमेण्ट ट्रेण्डने भारतातील प्रमुख शहरांकडेही विद्यार्थ्यांना आकषिर्त केलं. यात बंगलोर, चेन्नईचं नावं प्रामुख्याने घ्यावं लागेलं. या शहरांत मास मीडिया, फिल्म प्रोडक्शन, टेलिकम्युनिकेशन, फार्मसी, हेल्थ सेक्टर, टूरिझम, अॅग्रिकल्चर, पब्लिक रिलेशन्स इण्डस्ट्रीजमध्ये योग्य उमेदवारांना उत्तम संधी उपलब्ध आहेत.

भरपूर पगार, एसी ऑफिस, अधिकार, प्रयोगशीलतेला वाव, परदेशात जाणं आणि प्रमोशनची संधी या सगळ्या गोष्टी तुम्हाला 'हाय प्रोफाइल जॉब'मध्ये मिळू शकतात. अट फक्त एवढी की कंपनीच्या भारतातील प्रमुख शहरात असणाऱ्या कोणत्याही ऑफिसमध्ये पोस्टिंग दिलं जाऊ शकतं. आता तुम्ही ठरवायचं की हे 'जॉब पॅकेज' स्वीकारायचं की नाही.

अर्थातच शिक्षण आणि जॉबसाठी सातासमुदापार जाण्याची इच्छा असलेली मुंबईतील तरुण पिढी भारतातील प्रमुख शहरात नव्याने निर्माण होणाऱ्या संधींचा करिअरसाठी स्वीकार करतेय. हा ट्रेण्ड भारतात निर्माण करण्याचं श्रेय आयटी बूमला जातं. पण हा ट्रेण्ड या इण्डस्ट्रीपुरता मर्यादित राहिला नाही, हे विशेष. टीव्ही वाहिन्यांच्या वाढत्या प्रस्थाने बातमीदारापासून स्टुडिओ प्रोफेशनल्सपर्यंत सगळ्यांसाठी संधी दिल्या.

सरकारच्या औद्योगिक धोरणामुळे इण्डस्ट्रीचं इन्फ्रास्ट्रक्चर, मॅन्युफॅक्चरिंग प्लाण्ट भारतातील प्रमुख शहरात स्थिरावू लागले. त्यामुळे ती शहर विकसित होणं, हे ओघाने आलंच. उदा. 1984 पासून बंगलोरमध्ये शंभरपेक्षा जास्त मल्टिनॅशनल कंपन्यांनी प्रवेश केला. शिवाय या डेव्हलपमेण्टचा भारतीय कंपन्यांनाही फायदा झाला. इथे इन्फोसिस आणि विप्रो यासारख्या 1154 भारतीय सॉफ्टवेअर कंपन्याही कार्यरत आहेत. अलीकडच्या काळात आलेला जॉब आउटसोसिर्ंग ट्रेण्ड तर भारतीयांसाठी पर्वणी ठरला. एकूणच या विकसनशील वातावरणात जॉबची उपलब्धता वाढली. ग्रॅज्युएशननंतर जॉब मिळेल का, या विवंचनेत फिरणाऱ्या तरुण वर्गाला जॉब निवडण्याची संधी मिळू लागली आहे.

महाराष्ट्र इकॉनॉमिक डेव्हलपमेण्ट कौन्सिलचे प्रेसिडेण्ट एम.एन. चैनी यांच्या मते, 'उच्चशिक्षण घेणाऱ्यांपैकी टॉपचे विद्याथीर् अजूनही परदेशात जाण्याच्या निर्णयावर ठाम असल्याचं दिसून येतं. त्यानंतरच्या लेव्हलवरचे विद्याथीर् पूवीर् मुंबईत जॉब शोधायचे. ते मात्र निश्चितच इतर शहरात जाण्याची तयारी दाखवतात. माझ्या मते, बंगलोर, हैदराबाद, पुणे आणि मुंबई या क्रमाने जॉबची मुबलकता आहे. येत्या वर्षांत 3,00,000 उमेदवार फक्त आयटी सेक्टरमध्ये हवे आहेत. पण आयटी किंवा कम्प्युटरचा छोटा- मोठा कोर्स करून या संधी मिळतील, असा विचार करू नका. उच्चशिक्षण घेतलं तरच तुम्हाला या संधींचा करिअरसाठी वापर करता येईल.'

पुणे असो वा चेन्नई, जॉब ऑफर स्वीकारताना उमेदवार कळत-नकळत त्या शहरांची तुलना मुंबईशी करतातच. बंगलोरमधल्या एका आयटी कंपनीत इंजिनीअर म्हणून कामाचा अनुभव असणारा सुनील देशपांडे याच्या मते 'लहानपणापासून मुंबईत वाढल्यामुळे जॉब स्वीकारताना अशा प्रकारचा विचार करणं साहजिक असतं. निव्वळ पगाराचा विचार करून चालत नाही. त्या शहरातील राहणीमान, लाइफस्टाइल, सुरक्षिततेचा प्रामुख्याने विचार केला जातो. राहणीमान, प्रवास आणि खाणं-पिणं याचा एकूण खर्च बजेटबाहेर जात असेल तर अशी ऑफर स्वीकारण्यात काही अर्थ नाही. शिवाय तुम्ही कुटुंबाबरोबर तिथे जाणार असाल, तर एज्युकेशन, हेल्थ, प्रवासाच्या सुविधांचाही विचार करावा लागतो. मुंबईसारखं फास्ट लाइफ कुठेच मिळत नाही. त्यामुळे सॅलरी आणि इतर पॅकेज लक्षात घेऊन तुम्हाला काही तडजोडी स्वीकाराव्या लागतात. त्या शहरातल्या वातावरणात रुळेपर्यंत तर आपण इथे येण्याचा निर्णय का घेतला, असा पश्चात्ताप करावासा वाटतो. या मानसिक अवस्थेसाठीही तुम्ही तयारी करायला हवी.'

लाइफस्टाइल आणि वर्क कल्चरबद्दल संभ्रम दूर करणारा सव्हेर् नुकताच मॅनेजमेण्ट असोसिएशन ऑफ इंडियाने प्रसिद्ध केला. त्यात भाग घेतलेल्या टॉप मॅनेजमेण्ट लेव्हलवरील व्यक्तींनी मुंबई, दिल्ली आणि चेन्नईपेक्षा बंगलोरमधलं वर्क कल्चर उत्तम असल्याचं नमूद केलं. शिवाय मा फॉय एम्प्लॉयमेण्ट इण्डेक्स (एमईआय)च्या मते करिअरच्या संधींची मुबलकता असणाऱ्या क्षेत्रात सध्या तामिळनाडू, आंध्र प्रदेश आणि गुजराथ राज्य आघाडीवर आहेत. मुंबई बाहेरच्या शहरात काही काळ काम केल्यामुळे उमेदवाराला जबाबदारी आणि कामाची जास्त समज येते. या अनुभवाचा उपयोग प्रमोशन आणि टॉप मॅनेजमेण्ट लेव्हलवरील आव्हानांना सामोरं जाताना होतो.

एम.एन. चैनी यांच्या मते गेल्या काही वर्षांत कंपनीच्या पॉलिसीतही बदल झाला आहे. पूवीर् कंपन्या मुंबईच्या तुलनेत कमी ग्लॅमरस सीटीमध्ये जॉब देताना उमेदवाराला जास्तीतजास्त सुविधा उपलब्ध करून द्यायच्या. यात तुम्हाला घर, गाडी, चांगला पगार, प्रमोशनच्या संधीं मिळायच्या. आता बहुतांश एमएनसी आणि भारतीय कंपन्यांनी 'कॉस्ट टू द कंपनी' या अमेरिकन संकल्पनेचा स्वीकार केला आहे. यात कंपनी तुम्हाला जास्तीतजास्त पगार देऊन जबाबदारीतून मोकळी होते. त्यामुळे जॉब स्वीकारताना तुम्हाला इतर गोष्टींचा विचार करणं अत्यावश्यक आहे.'

मुंबईच्या व्यतिरिक्त इतर शहरांना प्राधान्य देण्याचे निकष :

चांगला पगार

राहणीमानाचा खर्च कमी

लाइफस्टाइल क्वालिटी आणि वर्क कल्चर उत्तम

मॅन्युफॅक्चरिंग आणि मिडल लेव्हल जॉब्सची कमतरता

प्रवासात वेळेची आणि पैशाची बचत

भारतातील प्रमुख शहरात करिअरच्या मुबलक संधी असलेली क्षेत्र :

आयटी

टेलिकम्युनिकेशन

हेल्थ

टूरिझम

गव्हन्मेर्ण्ट सेक्टर (यूपीएससी)

मास मीडिया

फिल्म

अॅनिमेशन/ग्राफिक्स

अॅग्रिकल्चर
(बायोटेक/मायक्रोबा योलॉजी/

जेनेटिक इंजिनीअरिंग)

मुंबईव्यतिरिक्त जॉबची मुबलकता असणारी भारतातील प्रमुख सेण्टर्स :

पुणे

बंगलोर

हैदराबाद

चेन्नई

दिल्ली

चंदीगढ

नॉयडा

कोलकाता

लखनौ

कांचन हरमलकर

 
</text>
</doc>
