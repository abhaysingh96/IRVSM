<doc>
<docno>1114774.cms.txt</docno>
<text>
 
देश-विदेश
 पीएम न होण्याचा निर्धार कायम !
[ Wednesday, May 18, 2005  09:26:07 pm]


म. टा. विशेष प्रतिनिधी

नवी दिल्ली : स्थळ : राष्ट्रीय सल्लागार परिषदेचे 2 मोतीलाल नेहरू मार्गावरील कार्यालय. रंगबिरंगी फुले व आकर्षक वृक्षराजींनी सजलेले. निवडक पत्रकारांच्या गदीर्ने मंगळवारची सायंकाळ फुललेली. प्रत्येक टेबलावर गटागटाने बसलेल्या पत्रकारांच्या प्रश्ानंना सोनिया दिलखुलास उत्तरे देत होत्या. इंग्रजी प्रश्ानंची उत्तरे इंग्रजीत, तर हिंदीत विचारलेल्या प्रश्ानंची शैलीदार हिंदीत. निमित्त होते 'युपीए'च्या वर्षपूतीर्निमित्त आयोजित 'हाय टी'चे!

पंतप्रधानांनी आपल्या सरकारला 10 पैकी 6 मार्क्स दिले, तुमचे किती? यावर सोनियांचा उलटा प्रश्ान् ... ते खरंच असे म्हणाले का? काँग्रेस कार्यकारिणीत तर असे काही बोलले नव्हते. (मनमोहनसिंगांनी दिलेल्या मार्कांचा अजब किस्सा यावेळी गप्पांमधून कळला. पंतप्रधान सोमवारी लेखी भाषण घेऊन कार्यकारिणीच्या बैठकीला आलेले. त्यात मार्कांचा उल्लेख. हा उल्लेख शक्यतो नको, असा सोनियांचा ऐनवेळी आग्रह. पंतप्रधानांनी तो लगेच ऐकला. पीएमओला मात्र याची कल्पना नाही. त्यांनी छापील भाषणाच्या प्रती पत्रकारांना वितरित केल्या आणि मार्क्स फुटले.) सोनिया खळाळून हसल्या.

पत्रकारांचे प्रश्नर्थक चेहरे पाहून म्हणाल्या, माझे अंकगणित सुरुवातीपासून कच्चे आहे. अंकगणितापेक्षा तुम्ही लोक बीजगणिताचा विचार का करीत नाही? 'पंतप्रधान मनमोहनसिंग उत्तम काम करीत आहेत, त्यांच्याच नेतृत्वाखाली सलग 5 वषेर् 'युपीए'चे सरकार चालेल,' या धीरगंभीर आवाजातील उत्तरात आपल्या (पंतप्रधानपद न स्वीकारण्याच्या) वर्षापूवीर्च्या निर्णयाचा फेरविचार करण्याच्या, साऱ्या शक्यता त्यांनी फेटाळून लावल्या.

हास्याची सर्वाधिक कारंजी उडाली ती झारखंड आणि बिहारच्या प्रश्ानंवर. 'झारखंडात झालेल्या चुकांची यादी भलीमोठी आहे. कोणकोणत्या सांगू? नेत्यांशी चर्चा सुरू आहे, बघूया काय होते ते...' बिहारचा उल्लेख होताच 'बि..हा...र' असा त्यांनी दीर्घ उच्चार करताच उपस्थितांमध्ये हशा पिकला. 'लालूप्रसादांना मंत्रिमंडळात ठेवायचे की काढायचे, हा पंतप्रधानांचा विशेषाधिकार. त्यांनाच तुम्ही विचारा.' 'मंत्रिमंडळाचा विस्तार?... (डोळे किलकिले करीत) 7 रेसकोर्ससे पूछिये।'

उत्तरप्रदेशच्या काँग्रेस संघटनेविषयी स्टायलिश उत्तर देत सोनिया म्हणाल्या, 'सलमान है तो प्लॅन है.. चतुवेर्दी भी तो है..' पत्रकार स्तब्ध... लगेच सोनिया म्हणाल्या, 'क्या हुआ? आप लोगोंके चेहरे क्यों उतर गये? नो न्यूज...? चिंता मत कीजिए, खबर मिलेगी... खूब मिलेगी...' (पुन्हा प्रचंड हशा) सरकारची तारीफ करणाऱ्या सोनियांना काँग्रेस संघटनेविषयी विचारले तेव्हा काहीशा नाराज सूरात त्या म्हणाल्या, 'आय एम सॅटिस्फाईड वुईथ द गव्हमेर्ंट. बट ऑर्गनायझेशन...स्टील कॅन डु बेटर.. एनी वे, वुई हॅव टु चेंज समथिंग्ज्..', 'तुमच्या विरूद्ध अध्यक्षपदाचा उमेदवार कोण?' सोनियांचे स्मितहास्य. मग हळूच म्हणाल्या... कोणी उभे राहिले तर उत्तमच..!

पुढील महिन्यात होणाऱ्या काँग्रेस अध्यक्षपदाच्या निवडणुकीबद्दल निर्धास्त असलेल्या सोनियांनी, राहुल गांधींसह अनेक तरुणांचा संघटनेत समावेश करण्याचेही अप्रत्यक्ष संकेत यावेळी दिले. महासचिव अंबिका सोनी, खासदार राजीव शुक्ला या रंगतदार वार्तालापाची बडदास्त ठेवण्यात मश्गूल होते. मार्गारेट अल्वा, जनार्दन द्विवेदी सावलीसारखे त्यांच्या मागे उभे होते, तर अहमद पटेल दूर अंतरावरून कार्यक्रमावर देखरेख ठेवीत होते.

 
</text>
</doc>
