<doc>
<docno>1114671.cms.txt</docno>
<text>
 
अग्रलेख
काळ्या सोमवारला तिलांजली
[ Wednesday, May 18, 2005  08:06:38 pm]


मनमोहनसिंग सरकार गेल्या वर्षी सत्तेवर आल्याआल्याच त्याला अपशकुन करणाऱ्या काळ्या सोमवारला कारणीभूत ठरलेल्या अनेक परकी गुंतवणूकदारांपैकी युबीएस सिक्युरिटीज या परकी गुंतवणूक कंपनीवर शेअर बाजारात व्यवहार करण्यास बंदी घालून 'सिक्युरिटी अँड एक्स्चेंज बोर्ड ऑफ इंडिया'ने (सेबी) देशाच्या आथिर्क व्यवहारात भाग घेताना पाळावयाच्या मर्यादांचे भान परकी गुंतवणूकदारांना करून दिले आहे.

गेल्या वर्षी 17 मे रोजी शेअर बाजार अचानकपणे कोसळून सेन्सेक्स 568 पॉईंट्सने तर निफ्टी 196.60 पॉईंट्सने घसरला होता. त्यामुळे गंतवणूकदारांचे 1,22,921 कोटी रुपयांचे नुकसान झाले होते. ही घसरण थोपविण्यासाठी दोन वेळा शेअर विक्रीचे व्यवहार थांबवावे लागले होते.

मनमोहनसिंग यांचे सरकार डाव्यांच्या पाठिंब्याने सत्तेवर आल्याने दलालांमध्ये घबराटीचे वातावरण पसरले होते आणि पुन्हा नियंत्रित अर्थव्यवस्थेचे पर्व सुरू होते की काय, अशी भीती उद्योजक व व्यापाऱ्यांमध्ये पसरली होती. या घसरणीला व भीतीला सत्तेवरून पदच्युत झालेला भाजप कारणीभूत आहे, असाही आरोप केला गेला होता. पण नंतर सेबीने याबाबत अधिक चौकशी केली असता, अनेक परदेशी गुंतवणूकदार कंपन्यांनी नफ्या- तोट्यावर नजर ठेवून मोठ्या प्रमाणात गुंतवणूक काढून घेण्यास सुरुवात केल्याने शेअर बाजार कोसळल्याचे स्पष्ट झाले. यापैकी काही कंपन्यांकडे सेबीने स्पष्टीकरण मागितले.

इतर कंपन्यांनी काय स्पष्टीकरण दिले हे अद्याप कळलेले नसले, तरी त्या दिवशी शेअर बाजारातून 188.35 कोटींची सर्वात मोठी गुंतवणूक काढून घेणाऱ्या युबीएस या स्विस कंपनीने आपल्या या कृत्याबाबत कोणताही खुलासा केला नाही, एवढेच नव्हे तर काही दिशाभूल करणारी कारणे दिली, असा आक्षेप आहे.

आता असे दिसून आले आहे की, यात भाजपचा हात वगैरे नव्हता तर युबीएसने आपल्याकडील शेअर्सची मोठ्या प्रमाणात विक्री करून शेअर बाजार कोसळविला व त्यामुळे ज्या शेअर्सचे भाव कोसळले ते खरेदी करून नंतर नफा कमविला. युबीएसने आपल्याकडील शेअर्सची विक्री करून एकीकडे 17.54 कोटींचा तोटा सहन केला; पण त्याच वेळी पडलेल्या भावातील शेअर खरेदी करून व त्यांचा भाव वाढल्यानंतर विक्री करून 59.37 कोटींचा नफा कमविला.

थोडक्यात, असे व्यवहार करून परकी गुंतवणूकदार भारतीय शेअर बाजार वेठीला धरणार की काय अशी भीती वाटू लागली होती. खुल्या अर्थव्यवस्थेत परकी कंपन्यांना भारतात तर भारतीय कंपन्यांना परदेशांत गुंतवणूक करण्याची परवानगी असते; परंतु त्याचा अर्थ आथिर्क गैरव्यवहार करण्याचा मुक्त परवाना असतो असे नाही.

अमेरिकेतही परदेशी गुंतवणूकदारांवर निर्बंध आहेतच. तसेच निर्बंध भारतातही आहेत व त्याचे पालन करावेच लागेल, असा इशाराच सेबीने ही कारवाई करून दिला आहे.

मनमोहनसिंग सरकारनेही आपल्या आथिर्क सुधारणांच्या धोरणात डाव्यांच्या मताला फारशी किंमत न देता गेले वर्षभर कारभार केल्याने आता शेअर बाजारात आत्मविश्वास दिसू लागला आहे.

गेल्या 17 मे रोजी उत्कृष्ट आथिर्क स्थिती असलेल्या ज्या कंपन्यांचे शेअर्स जेमतेम दोन आकडी भावांमध्ये विकले गेले होते त्याच कंपन्यांचे शेअर आता तीन आकडी भावांत गेले आहेत व त्यांच्या किमतीत काही ठिकाणी तर सहापट वाढ झाली आहे. शेअर्सच्या भावातील चढ-उतार बाजाराच्या स्थितीशी तसेच कंपन्यांच्या कामगिरीशी खूपच सुसंगत अशी आहे.

मध्यंतरी सेन्सेक्स 7000चा उच्चांक गाठणार अशी आवई काही दलालांनी उठविली होती, पण शेअर बाजाराने आपली मर्यादा अकारण ओलांडली नाही. देशाच्या आथिर्क प्रगतीचा वेग जसा वाढेल तसा शेअरबाजार निदेर्शांक वाढणे, हेच देशाच्या आथिर्क आरोग्याचे लक्षण आहे. सध्या तरी अशा लक्षणांना अनुसरून दलाल स्ट्रीटची वाटचाल चालू आहे.

शेअर बाजारात छोट्या गुंतवणूकदारांना आकषिर्त करण्यात टीव्ही चॅनेल, ऑन लाईन ट्रेडिंग आणि ब्रोकर कंपन्या यांचा मोठा वाटा आहे. त्यामुळे आता गंुतवणूक अधिक विचारपूर्वक व अभ्यासूपणे होऊ लागली आहे. सट्टेबाजीला काही प्रमाणात आळा बसला आहे. हर्षद मेहता प्रकरणानंतर सरकार, दलाल व गुंतवणूकदार एक मोठा धडा शिकले आहेत. त्यामुळेच शेअर्सच्या किमतींतील चढ-उतार ही त्याच्या द्वैमासिक, त्रैमासिक आणि वाषिर्क ताळेबंदावर ठरू लागली आहे. पंतप्रधान मनमोहनसिंग आणि अर्थमंत्री चिदंबरम हे अर्थतज्ज्ञ असल्यामुळे तर हे परिवर्तन आले आहेच, पण या परिवर्तनाचा लाभ घेण्याची संधी व्यापारी, उद्योजक आणि गुंतवणूकदार यांनी दाखविली. यामुळेच अर्थव्यवस्थेत गतिशीलता आली आहे. ही जागरूकता अशीच राहिली, तर पुन्हा कधीही असा काळा सोमवार उगवणार नाही.

 
</text>
</doc>
