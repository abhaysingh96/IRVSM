<doc>
<docno>1114911.cms.txt</docno>
<text>
 
महामुंबई
चर्चगेट-डहाणू लोकल डिसेंबर 2006पर्यंत
[ Wednesday, May 18, 2005  11:47:32 pm]


म. टा. प्रतिनिधी

मुंबई : मुंबईतील रेल्वे प्रवाशांची संख्या दरवषीर् चार टक्क्यांनी वाढत असून नवीन रेल्वे मार्गांची संख्या वाढवणे आता जागेअभावी शक्य होत नसले तरी चर्चगेट-डहाणू लोकल मार्गाचे काम डिसेंबर 2006पर्यंत पूर्ण करण्याची योजना आहे. पश्चिम रेल्वेच्या लोकल मार्गावरचे ओशिवरा रेल्वे स्थानकाचे काम डिसेंबर 2007पर्यंत पूर्ण करण्याच्या दृष्टीने प्रयत्न सुरु आहेत, असे मुंबई रेल्वे विकास महामंडळाच्यावतीने बुधवारी सांगण्यात आले.

मुंबईतील लोकल रेल्वे वाहतूक सुधारण्यासाठी एमयूटीपी अंतर्गत तीन टप्पे आखण्यात आले आहेत. पहिल्या टप्प्यात डब्यांची रंगसंगती बदलण्याबरोबरच गाड्यांची संख्या वाढवण्यात येणार आहे. दुसरा टप्प्यातील कामांसाठी सुमारे चार हजार 500 कोटी रुपये खर्च केले जाणार आहेत. तर तिसऱ्या टप्प्यात वांदे- कुर्ला नवीन मार्ग टाकण्याची योजना आहे.

एमयूटीपी प्रकल्पा अंतर्गत बोरिवली- विरार असा चार पदरी मार्ग टाकण्यात येणार आहे. या कामासाठी 416 कोटी रुपये खर्च होणार आहेत. तर कुर्ला-ठाणे अशा दोन पदरी लोकल मार्ग होणार आहेत.

त्यासाठी 166 कोटी रुपये खर्च केले जाणार असल्याची माहिती 'मुंबई रेल्वे विकास महामंडळाचे' व्यवस्थापकीय संचालक ए. के. वर्मा यांनी दिली. मध्य आणि पश्चिम रेल्वेच्या लोकल मार्गावर दररोज 63 लाख प्रवासी प्रवास करतात.

पश्चिम रेल्वेच्या लोकल मार्गावर दररोज 913 आणि मध्य रेल्वेच्या लोकल मार्गावर दररोज 1 हजार 192 लोकल धावतात.

या दोन्ही रेल्वेकडून रेल्वेला दरवषीर् 930 कोटी रुपयांचा महसूल मिळतो. दरवषीर् लोकल रेल्वे प्रवाशांची संख्या दरवषीर् चार टक्क्याने वाढत जात आहे.

मुंबईतील भविष्यातील गरज लक्षात घेऊन चर्चगेट- विरार अशी लोकल सेवा सुरु करण्याच्या दृष्टीने काम सुरु करण्यात येणार असून डिसेंबर 2006 पर्यंत या मार्गाचे काम सुरु पूर्ण करण्याचा प्रयत्न असल्याचे वर्मा म्हणाले. पश्चिम रेल्वेच्या उपनगरी मार्गावर ओशिवरा स्टेशन 2007 पर्यंत पूर्ण करण्याच्या दृष्टीने प्रयत्न सुरु आहेत.

 
</text>
</doc>
