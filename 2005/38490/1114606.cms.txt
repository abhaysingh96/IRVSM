<doc>
<docno>1114606.cms.txt</docno>
<text>
 
महाराष्ट्र
'स्वावलंबी, पारदर्शी' पालिकांसाठी लातूरमध्ये विलासरावांचे सूतोवाच
[ Wednesday, May 18, 2005  06:34:15 pm]


लातूर : राज्यातील नगरपालिका अधिक स्वावलंबी व्हाव्यात तसेच त्यांच्या कारभारात अधिक पारदर्शकता यावी, यासाठी कायद्यात बदल करून नवी नियमावली तयार करावी लागेल, असे सूतोवाच करतानाच मुख्यमंत्री विलासराव देशमुख यांनी रविवारी, लातूर शहरात रहिवाशांपर्यंत पाणी पोहोचवण्याची जबाबदारी आता नगरपालिकेची आहे, याची आठवण दिली. लातूर जिल्ह्यात गरिबांसाठी 17 हजार घरांना मंजुरी मिळाल्याची माहिती त्यांनी दिली.

चार-चार दिवस 'निर्जळी' घडणाऱ्या लातूरची पाणीसमस्या सोडवण्यासाठी राज्य सरकारने आखलेल्या योजनेच्या अखेरच्या- पाचव्या टप्प्याचा लोकार्पण सोहळा देशमुख यांच्याहस्ते पार पडला; त्यावेळी ते बोलत होते. नगरपालिका कायदा बदलून नवी नियमावली आणण्याचा प्रयत्न आम्ही करू, असे ते म्हणाले. स्वत:च्या मतदारसंघात आणि गावात त्यांनी केलेल्या या विधानाचे निरनिराळे अर्थ पालिकेच्या गोटात लावले जात आहेत. 'शहरांतर्गत पाइपलाइन एका वर्षात पूर्ण करण्यात यावी', असे स्पष्टपणे सांगणाऱ्या विलासरावांना लातूर नगरपालिका अधिक स्वावलंबी हवी की अधिक पारदर्शक, याची चर्चा येथे आहे!

लातूर शहराचा नियोजनबद्ध विकास व्हावा, अशी अपेक्षा त्यांनी व्यक्त केली. ड्रेनेज व्यवस्था, रस्त्यांचे काँक्रिटीकरण आदी कामे दजेर्दार केली जाण्यावर त्यांनी भर दिला आणि ज्येष्ठ नागरिकांसाठी शहरात नवे उद्यान उभारण्याकरता 'नियोजन केले जाईल' असे मुख्यमंत्री म्हणाले.

गरीब आणि गरजूंना मजबूत घरे देण्याचा निर्णय सरकारने घेतला, त्यानुसार लातूर जिल्ह्यात 17 हजार घरांना मंजुरी मिळाली आहे, असे ते म्हणाले. वीजसंकट दूर करण्यासाठी वीजनिमिर्ती वाढवू, कृष्णा खोऱ्यातून 18 टीएमसी पाणी मराठवाड्याकडे वळवण्याच्या कामासाठी पुढील वषीर्च्या बजेटमध्ये तरतूद करू, असे सांगतानाच, 'आतापर्यंत 3600 कोटी रुपयांचा कापूस खरेदी झाला, त्याचे चुकारेही देण्यात आले आहेत', असे ते म्हणाले.

मांजरा धरणापासून (ता. केज) लातूरपर्यंत 63 कि.मी. लांबीची पाइपलाइन टाकण्याचे काम 129 कोटी 47 लाख रुपये खर्चून पूर्ण झाले आहे, त्याबद्दल देशमुख यांनी समाधान व्यक्त केले. लातूरभेटीत मुख्यमंत्र्यांनी, 'हुडको'च्या अर्थसाह्यातून शहरात रस्ते व ड्रेनेजच्या 35 कोटी रुपये प्रस्तावित खर्चाच्या कामाचे उद्घाटनही केले.

 
</text>
</doc>
