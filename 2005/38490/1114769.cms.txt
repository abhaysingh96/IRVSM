<doc>
<docno>1114769.cms.txt</docno>
<text>
 
अर्थव्यवहार
मूळ उद्दिष्टास बाधा पोहोचल्यानेच दुरुस्ती
[ Wednesday, May 18, 2005  09:17:47 pm]


टाइम्स वृत्त

मुंबई : कर्मचारी भविष्यनिर्वाह निधी अर्थात पीपीएफमध्ये गुंतवणूक यापुढे व्यक्तिश:च करता येईल. हिंदू एकत्रित कुटुंबाच्या व्याख्येत बसणाऱ्या कुटुंबीयांना किंवा संस्था किंवा गटाला यापुढे पीपीएफमध्ये गुंतवणूक करण्याची संधी मिळणार नाही. यासंबंधी तरतुदींमध्ये सरकारने गेल्याच आठवड्यात दुरुस्ती केली.

हिंदू एकत्रित (अनडिव्हायडेड) कुटुंबात एकाच पूर्वजाचे वंशज, त्यांच्या पत्नी आणि अविवाहित मुलींचा समावेश होतो. संस्था म्हणजे दोन किंवा अधिक व्यक्तींनी एकाच उद्दिष्टासाठी एकत्र येणे. या सर्वांसाठी सरकारचा निर्णय म्हणजे मोठाच धक्का ठरणार आहे. पीपीएफ आजही बऱ्यापैकी निधोर्क आणि घसघशीत परतावा देणारी योजना म्हणून ओळखली जाते. 13 मेपासून ही दुरुस्ती लागू झाली आहे.

विशेषत: असंघटित कामगार वर्गासाठी वृद्धापकाळातील उत्पन्नाचा आधार या उद्देशाने पीपीएफ योजना सुरू झाली. 1968मध्ये सुरू झालेल्या या योजनेअंतर्गत 15 वर्षांचा मॅच्युरिटी काळ आहे. त्यानंतर आणखी पाच वर्षांनी गुंतवणुकीस मुदतवाढ देता येते. गुंतवणुकीवर सध्या 8 टक्के करमुक्त व्याज मिळते. मॅच्युरिटीनंतर मिळणारी रक्कमही करमुक्त असते. पहिल्या सहा वर्षांपर्यंत या फंडातून रक्कम काढता येत नसली, तरी व्याजदर आणि करसवलतींमुळे ही योजना सध्या तरी अतिशय लोकप्रिय आहे.

मात्र सरकारवर या योजनेचा मोठा बोजा पडतो. कोणत्याही बचत योजनचे उद्दिष्ट व्यक्तींना मदत करण्याचे असते. पण गटाने गुंतवणूक केल्यास या उद्दिष्टालाच धक्का पोहोचतो, अशी सरकारची भूमिका आहे. यासाठीच नव्वदच्या दशकात नॅशनस सेव्हिंग सटिर्फिकेटसारख्या अलप्बचत योजनांत गुंतवणूक करण्यास संस्थात्मक गुंतवणूकदारांना मज्जाव करण्यात आला होता.

 
</text>
</doc>
