<doc>
<docno>1114906.cms.txt</docno>
<text>
 
महामुंबई
वाहतुक पोलिसावर गोळीबार करणारे दोघे अटकेत
[ Wednesday, May 18, 2005  11:44:40 pm]


म. टा. वृत्तसेवा

नवी मुंबई : वाहतुक शाखेचे उपनिरीक्षक सुरेश खेडेकर यांच्यावर 22 मार्चला गोळीबार करून त्यांचे रिव्हॉल्वर पळवण्याचा प्रयत्न करणाऱ्या जगदीश डाया (18) आणि जेम्स अल्मेडा (19) यांना मुुंबईतून अटक करण्यात आली आहे. या दुकलीने 11 गुन्हे केल्याची कबुली दिली, अशी माहिती पोलिस आयुक्त विजय कांबळे यांनी बुधवारी पत्रकार परिषदेत दिली.

गोळी पोटात गेल्यानंतर रिक्षाचालकाने समयसूचकता दाखवल्यामुळे खेडेकर वाचले. दोघे आरोपीे कांदिवलीतील प्रकाश कॉलेजमध्ये 12 वीत शिकत असून, गोरेगावमधील भगतसिंग नगरात राहतात. पोलिस निरीक्षक अरुण सोनावणे (तुभेर्), अन्सार पिरजादे (नेरूळ) यांनी मुंबईतून दोघा वर्ग मित्रांना अटक केली.

डाया व अल्मेडा यांनी सहा गाड्या चोरल्या तसेच वाशी, ओशिवरा व नेरूळच्या सराफांवर दरोडे घातल्याचे सांगून पनवेलच्या 'किरण ज्वेलर्स'चे मालक प्रेमशंकर यांच्या हत्येचीही कबुली दिली. डिस्को व पबमध्ये जाण्याची सवय लागलेल्या डाया व अल्मेडा यांनी गुन्हे करणे सोपे जावे म्हणून 90 हजार रुपये खर्चूर्न उत्तर प्रदेश व दिल्लीहून 4 गावठी कट्टे, 2 बंदुका आणल्या होत्या. अत्याधुनिक रिव्हॉल्वर असावे म्हणून, उपनिरीक्षक खेडेकर यांच्यावर गोळीबार करून त्यांची रिव्हॉल्वर पळवण्याचा प्रयत्न केला होता.

 
</text>
</doc>
