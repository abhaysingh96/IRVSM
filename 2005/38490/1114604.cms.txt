<doc>
<docno>1114604.cms.txt</docno>
<text>
 
महाराष्ट्र
औरंगाबाद स्थायी समितीत राष्ट्रवादीची शिवसेनेला साथ!
[ Wednesday, May 18, 2005  06:33:26 pm]


म. टा. वृत्तसेवा

औरंगाबाद : औरंगाबाद महानगरपालिकेच्या स्थायी समितीच्या सभापतीसाठी भाजपचे काशिनाथ कोकाटे यांची मंगळवारी निवड करण्यात आली. सोळा पैकी 12 मते त्यांना मिळाली असून राष्ट्रवादीच्या दोन व रिपाइं गटाच्या एका नगरसेवकाने हात उंचावून उघडपणे शिवसेना-भाजपला मतदान केले.

स्थायी समितीच्या 16 सदस्यापैकी नऊ सदस्य शिवसेना- भाजपचे; तर सात काँग्रेस आघाडीचे आहेत. स्थायी समिती सभापतीपदाच्या या निवडणुकीमध्ये ज्येष्ठ नगरसेवक लता दलाल यांनी पीठासीन अधिकारी म्हणून काम पाहिले. शिवसेसेना भाजप पुरस्कृत उमेदवार काशिनाथ कोकाटे यांना बारा तर काँग्रेसचे अजिज जहागिरदार यांना 4 मते पडली. काँगेस आघाडीमध्ये निवडून आलेल्या राष्ट्रवादीच्या नगरसेविका वंदना खंदारे व संगीता जाधव आणि हडकोतील दलीत नगरसेवक दिलीप गायकवाड यांनी हात उंचावून उघडपणे कोकाटेना पाठींबा दिला. हात वर करून निवडणूक असल्यामुळे राष्ट्रवादीची मते फुटणार नाहीत, या कल्पनेला यामुळे चांगलाच धक्का बसला आहे.

 
</text>
</doc>
