<doc>
<docno>1114596.cms.txt</docno>
<text>
 
प्रगती फास्ट
कथा कॅनेडियन इंग्रजीची
[ Wednesday, May 18, 2005  06:27:59 pm]


कॅनेडियन इंग्रजी तसं थोडं वेगळंच आहे. सुरुवातीला बरंचसं अमेरिकन धाटणीचं वाटतं. पण अमेरिकेतील नागरिकांना असं मुळीच वाटत नाही. त्यांच्या मते कॅनेडियन इंग्रजीमध्ये ब्रिटिश उच्चार डोकावतात. प्रत्यक्षात दोन्ही प्रकारच्या इंग्रजीतील शब्दसारखेच आहेत. फक्त कॅनडात बोलल्या जाणाऱ्या इंग्रजीत असे काही खास शब्द आणि वाक् प्रचार आहेत की ज्यांचा वापर अगदी कॅनेडियन्सनाही सहजपणे करता येत नाही.

कॅनेडियन इंग्रजी, स्पेलिंग, व्याकरणाचे नियम मुळीच किचकट आणि रूक्ष नाहीत. त्यामुळे घाबरू नका. प्रांताप्रमाणे त्यात थोडाफार फरक पडलेला दिसून येतो आणि कधी संवाद करणारेच संभ्रमात पडतात. उच्चारातील काही मूलभूत फरक लक्षात घेतले तर कॅनडात शिक्षण घेणं सोपं जाईल. कॅनेडियन हाऊस या शब्दाचा उच्चार 'हूस' असा तर आउटचा उच्चार 'वूट' असा करतात. आउटचा उच्चार 'अवू' किंवा 'ओ'सारखा करणं हा मुख्य फरक. काही जणांच्या मते हे उच्चार 'होस' आणि 'ओट' सारखे वाटतात.

कॅनेडियन हमखासपणे कॉट शब्दाचा 'क्वॉट' आणि कॉलर शब्दाचा 'क्वॉलर' उच्चार करतात. स्वरांच्या उच्चारात कॅनेडियन फरक करतात. हा फरक नीट लक्ष देऊन ऐकणाऱ्यालाच जाणवतो. नाइफमधल्या आयपेक्षा नाइव्जमधला आयचा उच्चार वेगळा, तीच गोष्ट बाइट आणि बाइड, प्राइस आणि प्रायझेसची, या शब्दोच्चारातही तसाच फरक दिसून येतो.

कॅनेडियन 'टी' चा उच्चार 'डी'सारखा करतात. त्यामुळे राजधानी ओटावाचा उच्चार करताना तुम्हाला 'ओडावा' असं म्हणावं लागेल. शिवाय कॅनेडातील तीन प्रांतातल्या उच्चार आणि शब्दांच्या वापरातही फरक आहे, हे लक्षात ठेवा. क्युबेकिन उच्चारावर ज्यू आणि फ्रेंच भाषेचा प्रभाव आढळून येतो. त्यामुळे क्युबेकिन उच्चार करताना दोन्ही भाषेचं मजेशीर मिश्रण अनुभवता येतं.

क्युबेक आंग्लोफोन्स (इंग्रजी बोलणारे कॅनेडियन) तर काही फ्रेंच शब्दांचा सर्रास वापर करताना दिसतात. उदा. हायवेला आटोरूट, कॉर्नर स्टोअरला डिपानरसारखे शब्द वापरले जातात. नुसते शब्दच नाहीत तर वाक्यरचनाही फ्रेंच पद्धतीची केली जाते. उदा. टेक अ डिसिजन आणि शट अ लाइट. क्युबेकिन सबवेऐवजी मेट्रोने जातात. युनियन्सऐवजी ते सिण्डिकेट्सचे सदस्य असतात. ते रियुनियन्सना हजेरी लावतात, मीटिंग्जना जात नाहीत.

अटलाण्टिक कॅनडातील उच्चारांवर प्रामुख्याने केप ब्रेटॉन आणि न्यूफाउण्डलॅण्डमध्ये स्कॉटिश आणि आयरिश उच्चारांचा प्रभाव अधिक आहे. न्यूफाउण्डलॅण्डची खासियत वाटू शकतील, असे आगळेवेगळे हजारो शब्द आहेत. त्यातील बऱ्याचशा शब्दांचा उगम मत्स्योत्पादन उद्योगातून झाला आहे. न्यूफाउण्डलॅण्डीझमचा एक प्रचलित शब्द आहे, आउटपोर्ट. याचा अर्थ समुदतटीचा छोटा समाज असा होतो.

ओटावा व्हॅली आयरिशांनीच वसवली असल्यामुळे इथे आयरिश बोलीचा जबरदस्त पगडा असल्याचं दिसून येतं. कॅनडात इतरत्र कुठेही आढळणार नाही एवढं अस्खलित आयरिश इथे बोललं जातं. कॅनडातील लोकप्रिय आणि सर्रासपणे वापरले जाणारे शब्द खालीलप्रमाणे आहेत. हे शब्दप्रयोग सहजसुंदर आणि वापरायला सोपे आहेत.

इंग्रजी - कॅनडातील प्रचलित शब्द

लिफ्ट - इलेव्हेटर

हॉलिडे - व्हेकेशन

अटॉर्नी/बॅरिस्टर/लॉयर - सॉलिसिटर दुसऱ्यांचा व्यवसाय सांभाळत असतील तरच अटॉनीर् म्हणून संबोधतात. यूकेमध्ये सॉलिसिटर केस तयार करतात, बॅरिस्टर न्यायालयात खटला चालवतात. पण कॅनडात तसं नाही. लॉयर यातील एक किंवा दोन्ही कार्य करू शकतात. त्यामुळे तसा विशेष फरक पडत नाही. त्यामुळे लॉयर हा सुटसुटीत शब्द वापरणं चांगलं. अमेरिकेत टीव्हीवर पीस्ड हा शब्द नेहमी वापरतात. रागवलेला अशा अथीर्, अर्थात कॅनडात झिंगलेला अशा अथीर्ही हा शब्द वापरतात. एखादी कॅनेडियन स्त्री जेव्हा रागवते तेव्हा ती पीस्ड ऑफ होते.

इंग्रजी बोलणारे कॅनेडियन ब्रिटिश पद्धतीने शब्दोच्चार करतात. अमेरिकन्सच्या ते अंगवळणी पडलेलं नसतं. असे काही शब्द -

इलास्टिक- अ रबर बॅण्ड

अ चेस्टर फिल्ड - सोफा/कोच

रनर्स-स्नीकर्स/टेनिस शूज

कॅश रजिस्टर -अ टिल

यूएसएमध्ये मॅम आणि सर ही आदराथीर् वापरली जाणारी संबोधनं आहेत. पण कॅनडात मॅम हे संबोधन वापरलं तर मॅम म्हणण्याएवढी मी काही वृद्ध नाही, असं उत्तर त्या स्त्रीकडून मिळेल. कारण तिथे हे संबोधन आदराथीर् म्हणून मानलं जात नाही.

कॅनेडियन इंग्रजी शब्दांचं स्पेलिंग यूएस, ऑस्ट्रेलिया, न्यूझीलण्ड, यूके आणि साउथ आफ्रिका इथल्या स्पेलिंगचं मिश्रण असल्याचं प्रकर्षाने जाणवेल. इंग्रजी ही जगात सर्वाधिक वापरली जाणारी भाषा असून प्रत्येक देशात, तिथल्या प्रांतात इंग्रजी बोलण्याच्या पद्धती, स्वरूप बदलतं. हे लक्षात ठेवून इंग्रजीचा वापर करा.

- सुचित्रा सुर्वे

ग्लोबल एज्युकेशन कौन्सिल

 
</text>
</doc>
