<doc>
<docno>1114614.cms.txt</docno>
<text>
 
महामुंबई: मुंबई टाइम्स
'स्टेडियम गुरू'ला आव्हान क्रिकेट अॅकॅडमीचं!
[ Wednesday, May 18, 2005  06:38:01 pm]


मुंबई टाइम्स टीम

मुंबईतलं वानखेडे स्टेडियम, ठाण्यातलं दादोजी कोंडदेव स्टेडियम, जालंधरमधलं बिशनसिंग बेदी स्टेडियम, नवी दिल्लीतील इंदिरा गांधी स्टेडियम, हैदराबादमधील राष्ट्रीय क्रीडा संकुल, किती स्टेडियमची नावं घ्यायची... या स्टेडियम्सचे गुरू म्हणून नावारूपाला आलेले शशी प्रभू आता नवीन आव्हान स्वीकारण्याच्या तयारीत आहेत. मंुबईतील पहिली- वहिली क्रिकेट अॅकॅडमी सुरू करण्यासाठी शशी प्रभू सरसावले आहेत. वांदे- कुर्ला कॉम्प्लेक्स इथल्या नव्या मंुबई क्रिकेट असोसिएशनच्या मैदानावर ही अॅकॅडमी उभी राहत आहे.

तब्बल 30 वर्षांनंतर नव्या स्टेडियमचं काम करताना शशी प्रभू नॉस्टॅल्जिक होतात. ते म्हणाले की, 1970-71 च्या सुमारास प्रा. एम.व्ही. चंदगडकर यांनी आपल्यावर वानखेडे स्टेडियम बांधण्याची जबाबदारी सोपवली. त्या वेळी शशी प्रभू नावाचा तरुण ही जबाबदारी पार पाडू शकेल का, याबाबत अनेकजण साशंक होते. परदेशातील अनेक स्टेडियम्सच्या बांधणीची रचना आणि मॉडेल्सचा अभ्यास करून हे स्टेडियम उभारण्यात आलं.

काही वादग्रस्त प्रकरणांमुळे आपण तेव्हा अचंबित झालो. प्रसारमाध्यमांचाही माझ्यावर रोष होता आणि धडधडत्या ट्रेनच्या कंपनांमुळे वानखेडे स्टेडियमचा भाग कोसळला, अशा आशयाचे मथळे झळकले होते. गेल्या 31 वर्षांत अशी दुर्घटना घडलेली नाही. 1974 मध्ये विंडीजविरुद्धच्या सामन्यात प्रथमच दंगल उसळली होती. पण अवघ्या 15 मिनिटांत हे प्रकरण आटोक्यात आलं. एक मुख्य दरवाजा असूनही (अर्थात रेल्वे ओव्हरब्रिजेस आहेत) हा प्रकार आटोक्यात आणला, कारण स्टेडियमची रचनाच उत्तम होती, अशी पुस्तीही प्रभू यांनी जोडली. वानखेडे स्टेडियमचं काम पाहून सतीश प्रधान यांनी ठाणे महापालिकेच्या अखत्यारीतील दादोजी कोंडदेव स्टेडियम बांधण्यासाठी बोलावणं धाडलं, हे सांगायला ते विसरत नाहीत.

त्यानंतर मुर्गाेश जयकृष्णा यांनी कच्छ इथल्या 17 एकर जागेवर स्टेडियम बांधण्यासाठी पाचारण केलं आणि तिथे मोटेरा स्टेडियम उभारलं गेलं. इंदरजीत सिंग बिंदा यांच्या मार्गदर्शनाखाली मग जालंधरचं स्टेडियम उभारलं गेलं. 1982 च्या आशियाई क्रीडा स्पर्धांसाठी पुन्हा एकदा प्रभूंचं नाव विचारात आलं. दिमाखदार इंदिरा गांधी क्रीडा संकुल तयार झालं आणि खऱ्या अर्थाने शशी प्रभू यांची ख्याती देशभरात पसरली. दोन वर्षांपूवीर् गाडचिबौली इथे झालेल्या राष्ट्रीय क्रीडा स्पर्धांसोबत अॅफ्रो- एशियन स्पर्धा रंगल्या, चंदाबाबू नायडू याचं श्रेय प्रभू यांना द्यायला विसरत नाहीत. मध्य प्रदेश क्रिकेट असोसिएशनचं इंदूरमध्ये आणि हैदराबाद क्रिकेट असोसिएशनसाठी स्टेडियम उभारणीचं काम प्रभू यांनी नुकतंच पार पाडलं. शशी प्रभू यांचं काम सातासमुदापारही पोहोचलंय. परदेशात राबवण्यात येणारी यंत्रणा आणि पद्धती वेगळ्या पद्धतीची असते. प्रभू यांच्याकडून डिझाइन्स करून घेऊन परदेशी यंत्रणेतर्फे बांधण्याची संपूर्ण जबाबदारी उचलली.

अंधेरी आणि मुलंडमधील क्रीडा संकुल अभारण्यात आलीत. पण दुर्दैवाने त्यांचा वापर हा लग्नसमारंभासाठी केला जातोय. आज कागदावर क्रीडापोषक धोरण राबवण्याची प्रथा आहे, प्रत्यक्षात मात्र राज्यर्कत्यांचं धोरण क्रीडांगणांना धाजिर्णं ठरत नाही. एमएसएलटीएने टेनिस कोर्टचं दिलेलं प्रकरण अजून लालफितीच्या कारभारात गुंडाळलं आहे.

इन्डोअर क्रिकेट अॅकॅडमीकडून त्यांच्या मोठ्या अपेक्षा आहेत. तसंच वांदे इथे भारताचे माजी कर्णधार सुनील गावस्कर यांना दिलेल्या प्लॉटवर उभारण्यात येणाऱ्या गावस्कर अॅकॅडमीचं डिझाइन केलं होतं, पण जाचक अटींमुळे तो प्रकल्प अद्याप रेंेगाळला आहे. त्याऐवजी ती स्वप्नं आता इन्डोअर अॅकॅडमीमध्ये पूर्ण करणार असल्याचं मतही त्यांनी मांडलं.

 
</text>
</doc>
