<doc>
<docno>1114773.cms.txt</docno>
<text>
 
देश-विदेश
सोनिया भारतीयच!
[ Wednesday, May 18, 2005  09:25:29 pm]


म. टा. विशेष प्रतिनिधी

नवी दिल्ली : एकाच मुद्द्यावरील याचिकेची वारंवार तुकड्या तुकड्यांनी सुनावणी होऊ शकत नाही, असे मत व्यक्त करीत, दिल्ली हायकोर्टाच्या खंडपीठाने सोनिया गांधी यांच्या भारतीय नागरिकत्वाला आव्हान देणारी सुब्रमण्यम स्वामी यांची याचिका बुधवारी पुन्हा एकदा फेटाळली.

गेल्या महिन्यात याच स्वरूपाच्या याचिकेचा युक्तिवाद, सुनावणीच्या वेळी खंडपीठाने पूर्णत: ऐकला नाही, या मुद्द्यावर जनता पक्षाचे अध्यक्ष स्वामी यांनी दुसऱ्यांदा हायकोर्टाची दारे ठोठावली. मुख्य न्यायाधीश बी.सी.पटेल आणि न्या. एस.के.कौल यांच्या खंडपीठासमोर दुसऱ्यांदा याचिका सुनावणीला आल्यावर, अतिरिक्त सॉलिसिटर जनरल पी. पी. मल्होत्रा यांनी सुनावणीच्या वेळी एकदा युक्तिवाद ऐकला गेला नाही, तर याचिकार्कत्याचा युक्तिवाद बाद झाल्याचे समजावे, अशा आशयाचा सुप्रीम कोर्टाचा निकालच सादर केला. खंडपीठाने याचिका फेटाळून लावल्यावर आता या निर्णयाविरोधात स्वामी सुप्रीम कोर्टात जाणार आहेत.

 
</text>
</doc>
