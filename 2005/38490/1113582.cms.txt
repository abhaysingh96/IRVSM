<doc>
<docno>1113582.cms.txt</docno>
<text>
 
महामुंबई
डान्स बारबंदीचा निर्णय आज?
[ Wednesday, May 18, 2005  12:04:59 am]


म. टा. विशेष प्रतिनिधी

मुंबई : मुंबईसह ठाणे, रायगड आणि अन्य जिल्ह्यांमधील सर्व डान्स बार बंद करण्याचा निर्णय राज्य मंत्रिमंडळाच्या उद्या- बुधवारच्या बैठकीत होण्याची दाट शक्यता आहे. हा प्रस्ताव मंजूर झाल्यानंतर राज्य सरकार दोन-तीन दिवसांत तसा वटहुकूम काढेल आणि तो जारी झाल्याबरोबर लगेचच सर्व डान्स बार बंद करावे लागतील.

डान्स बार बंद व्हावेत, यासाठी उपमुख्यमंत्री आर. आर. पाटील यांनी मोहिमच हाती घेतली होती. पण ते चीनला गेल्याने हा निर्णय लांबणीवर पडला होता. ते मुंबईत परतल्याने लगेचच हा निर्णय होत आहे.

मंत्रिमंडळाच्या बैठकीपुढे केवळ डान्स बार बंद करण्याचाच विषय येणार असल्याने, लेडिज सविर्स बार वा ऑकेर्स्ट्रा असलेले बार मात्र यापुढेही चालूच राहणार असल्याचे दिसत आहे. सर्व बारमालकांचा तसेच बारबालांच्या संघटनेचा डान्स बार बंद करण्यास विरोध आहे. त्यामुळे सरकारच्या निर्णयाच्या विरोधात कोर्टात जाण्याची घोषणा त्यांनी यापूवीर्च केली आहे. त्यांनी मध्यंतरी मोचेर्ही काढले होते.

बंदीच्या निर्णयामुळे बारमधील हजारो डान्स र्गल्स बेकार होणार असल्या तरी त्यापैकी बहुसंख्य मुली परप्रांतीय आणि काही बांगला देशी आहेत, त्यामुळे त्या बेकार होणार असल्याचे दु:ख करण्याचे काही कारण नाही, अशी भूमिका उपमुख्यमंत्री आर. आर. पाटील यांनी घेतली होती. मराठी मुलींच्या पुनर्वसनाचा राज्य सरकार विचार करेल, असे त्यांनी म्हटले आहे.

डान्स बारमुळे तरुण पिढी वाईट मार्गाला लागत आहे, अनेक कुटुंबे उद्ध्वस्त झाली आहेत आणि गुन्हेगारीही वाढली आहे, त्यामुळे ते बंद करणे हाच एकमेव मार्ग आहे, असे राज्य सरकारचे म्हणणे आहे.

 
</text>
</doc>
