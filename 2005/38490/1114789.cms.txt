<doc>
<docno>1114789.cms.txt</docno>
<text>
 
क्रीडा
झहीर द बेस्ट...
[ Wednesday, May 18, 2005  09:42:11 pm]


वृत्तसंस्था

कोलकाता : सध्याच्या भारतीय जलदगती गोलंदाजांत झहीर खान हा सवोर्त्तम गोलंदाज आहे असे मत भारताचे माजी कसोटीवीर आणि जलदगती गोलंदाज वेंकटेश प्रसादने व्यक्त केले आहे. इरफान पठाणवर प्रसारमाध्यमांनी निष्कारण दडपण आणले आणि त्याचा परिणाम युवा पठाणच्या कामगिरीवर झाला असेही तो म्हणाले.

प्रसाद म्हणतो, इरफान पठाणमध्ये गुणवत्ता खूप आहे. परंतु आताच त्याची तुलना कपिल देवशी करणे गैर आहे. झहीर खान, इरफान पठाण आणि लक्ष्मीपती बालाजी यापैकी माझ्या मते झहीर खान हाच सवोर्त्तम गोलंदाज आहे. तो बळीही घेऊ शकतो आणि चांगली टोलेबाजीही करू शकतो. त्याचा रनअप चांगला आहे. शिवाय तो चेंडू छान सीमही करू शकतो. फक्त त्याने काळजी घ्यायला हवी ती संभाव्य दुखापतींची. यासाठी त्याला संघ व्यवस्थापनाकडून चांगले मार्गदर्शन लाभायला हवे.

जलदगती गोलंदाज लवकर दुखापतींचे बळी ठरतात. असे सांगून तो म्हणाला, यासाठी मला वाटते की त्यांना आळीपाळीने संघात खेळवायला हवे. शिवाय भारतीय उपखंडातील खेळपट्ट्या व हवामान जलदगती गोलंदाजांना अजिबात पोषक नसते हेही लक्षात घ्यायला हवे. तुम्ही जलदगती गोलंदाजांचा वापर कसा करता यावरही बरेच काही अवलंबून असते.

काही नवोदित जलदगती गोलंदाजांची नावे सांगाल काय? असा प्रश्ान् केला असता प्रसाद म्हणाला, बंगालचे रणदेब बोस आणि शिवशंकर पॉल हे माझ्या मते दोन होतकरू जलदगती गोलंदाज आहेत.

मला भारतीय संघाचा गोलंदाजी प्रशिक्षक म्हणून काम बघायला आवडेल असेही त्याने सांगितले. मात्र अजून मला त्यासंबंधी भारतीय क्रिकेट नियामक मंडळाकडून काहीही विचारणा झालेली नाही, अशीही पुस्ती त्यांनी जोडली.

 
</text>
</doc>
