<doc>
<docno>1114770.cms.txt</docno>
<text>
 
अर्थव्यवहार
महाराष्ट्रात आता 'व्हॅट' पूर्णत: अंमलात आला आहे
[ Wednesday, May 18, 2005  09:18:25 pm]


मूल्यवधिर्त कर अर्थात 'व्हॅट' ('व्हॅल्यु अॅडेड टॅक्स') देशातील 20 राज्यांत गेल्या 1 एप्रिलपासून लागू करण्यात आल्यानंतर अनेक राज्यांत काही काळ गोंधळ उडाला. काही राज्यांत व्यापाऱ्यांनी लाक्षणिक 'बंद' आंदोलने केली. 'बेमुदत व्यापार बंद'चे इशारे झाले. आता हे वातावरण निवळले आहे. महाराष्ट्रातील 'व्हॅट'च्या अंमलबजावणीची स्थिती व संबंधित प्रश्ानंबाबत राज्याचे अर्थमंत्री जयंत पाटील यांनी 'महाराष्ट्र टाइम्स'ला दिलेली ही खास मुलाखत.

प्रश्ान्: 1) 'व्हॅट' लागू करण्यात आलेल्या 21 राज्यांतील 'व्हॅट'चे दर आणि भाजपशासित 6 राज्यांतील विक्रीकराचे दर यात तफावत असल्याच्या, त्यामुळे ग्राहक, व्यापाऱ्यांवर अन्याय होत असल्याच्या तक्रारी होत्या. आता काय स्थिती आहे?

जयंत पाटील: 'व्हॅट' लागू असलेल्या आणि नसलेल्या राज्यांमध्ये विविध वस्तूंवरील करांच्या दरांमधील तफावत महाराष्ट्रात कमी करण्यात सरकारने यश मिळविले आहे. अंमलबजावणीत पहिल्या महिन्यात (एप्रिल) गोंधळ झाला. पण नवी करपद्धती लागू करताना थोडेफार असे होतेच. पण महाराष्ट्रातील 'व्हॅट'चे दर व 'व्हॅट' न स्वीकारणाऱ्या राज्यांतील त्याच वस्तूंवरील विक्रीकराचे दर यात आता कमी तफावत आहे.

2) 'व्हॅट' स्वीकारणाऱ्या विविध राज्यांमध्ये त्याच वस्तूंवरील 'व्हॅट'चे दर एकच नसल्यामुळे गोंधळ होत आहे. तो कसा दूर केला जाईल?

तो प्रश्ान्ही आता बव्हंशी सोडविला गेला आहे. दिल्लीत गेल्या 26 एप्रिल रोजी झालेल्या राज्यांच्या अर्थमंत्र्यांच्या 'एम्पॉवर्ड कमिटी'च्या बैठकीत या प्रश्ानवर तपशीलवार चर्चा होऊन निर्णय घेण्यात आले. त्यानुसार सर्व 20 'व्हॅट' राज्यांत ज्यांच्यावर 'व्हॅट' लागू आहे अशा वस्तूंतील 90 ते 95 टक्के वस्तूंचे 'व्हॅट' दर आता सारखेच करण्यात आले आहेत.

3) महाराष्टात 'व्हॅट'ची अंमलबजावणी कशी, कितपत होत आहे?

महाराष्ट्रात आता 'व्हॅट' पूर्णत: अंमलात आला आहे. सर्व वस्तूंवरील दर निश्चित करून ते अमलात आले आहेत. 'व्हॅट'च्या अंमलबजावणीसाठी अधिकारी आणि कर्मचाऱ्यांचे प्रशिक्षण पूर्ण झाले आहे. 'व्हॅट' दरांची माहिती सर्व संबंधितांपर्यंत पोहचविण्यासाठी जाहिरातींची मोहीम चालू आहे. एप्रिल महिन्याच्या 'व्हॅट'चे मासिक विवरणपत्र सर्व करदाते उत्पादक, व्यापारी येत्या 25 मे पर्यंत भरतील. काही विशिष्ट वर्गातील करदात्यांना दर सहामाहीला रिर्टन्स सादर करायचे असतात. जे करदाते देय 'व्हट'चा भरणा करून मंथली रिर्टन्स (किंवा सिक्स मंथली रिर्टन्स) सादर करणार नाहीत, त्यांच्यावर कायद्यानुसार दंडात्मक कारवाईची तरतूद आहे.

4) 'व्हॅट' सर्वांसाठीच लाभदायक असल्याचे सांगितले जात असताना महाराष्ट्रात व्यापाऱ्यांच्या 'व्हॅट'ला असलेल्या विरोधामागील खरी कारणे काय?

जे व्यापारी सुरुवातीला गैरसमजुतीतून 'व्हॅट'ला टोकाचा विरोध करीत होते, त्यांचे गैरसमज दूर करण्यात आम्ही यश मिळविले आहे. तेच आता 'व्हॅट'चे स्वागत करीत आहेत. पण, अद्यापही व्यापाऱ्यांच्या काही अडचणी, गाऱ्हाणी आहेत. त्या ते सरकारकडे निवेदनांद्वारे मांडत आहेत. त्यांच्या निराकरणाचे काम चालू आहे. 'व्हॅट'च्या अंमलबजावणीसाठी आता व्यापाऱ्यांकडून सहकार्य मिळत आहे.

6) 'व्हॅट'मुळे महाराष्ट्रात पेट्रोल, डिझेल, केरासीनच्या भावांवर काय परिणाम होईल?

'व्हॅट'मुळे काही परिणाम होण्याचे कारण नाही, कारण पेट्रोल, डिझेल, केरासीनवर 'व्हॅट' नाहीच. त्यावर 34 टक्के 'वन पॉइंट टॅक्स' आहे. उत्तरेतील काही राज्यांत याच इंधनांवर 9, 10, 12 टक्के, तर इतर काही राज्यांत 20 टक्क्यांहून अधिक कर आहे.

प्रारंभीच्या तीन वर्षांत 'व्हॅट'ची 100 टक्के अंमलबजावणी होऊ शकणार नाही, हे गृहितच धरण्यात आलेले आहे. पहिल्या वषीर् राज्य सरकारचा कर महसूल कमी झाल्यासारखा वाटेल. तो पाच टक्क्यांनी कमी होईल. पण नंतर ज्यांचे मूल्य वधिर्त (व्हल्यु अॅडिशन) होईल अशा सर्वच वस्तू 'व्हॅट'खाली येतील. अंमलबजावणीसाठी राज्यात सर्वत्र कम्प्युटराइज्ड् सिस्टिम बसविण्यात येत आहे. ती कालांतराने कार्यान्वित, 'ऑनलाइन' झाल्यानंतर 'व्हॅट'ची वसुली अधिक चोख, काटेकोर होईल.

मुलाखत: विश्वास डिग्गीकर

 
</text>
</doc>
