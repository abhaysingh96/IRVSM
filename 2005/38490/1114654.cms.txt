<doc>
<docno>1114654.cms.txt</docno>
<text>
 
बहुतांची अंतरे
आता मुलींनी हुंडा वसूल करण्याची वेळ!
[ Wednesday, May 18, 2005  07:52:47 pm]


'हुंड्यासाठी लग्न मोडणाऱ्या तरुणाची धिंड', ही बातमी वाचली. (म. टा. 5 मे) प्रत्येक अन्याय- अत्याचाराच्या ठिकाणी समाज असा पेटून उठला तर भविष्यात अशाप्रकारे हुंडा मागण्याची हिंमतच कोणी करणार नाही.

खरे तर, वधुपित्यांनी आपल्या मुली खपविण्यासाठी हुंडा देण्याची काहीएक गरज सध्या राहिलेली नाही. तीस-चाळीस वर्षांपूवीर् मुलींची संख्या मुलांच्या तुलनेत प्रचंड वाढल्याने प्रत्येकीच्या वाट्याला एक स्वतंत्र नवरा येणे शक्यच नव्हते. साहजिकच मागणीपेक्षा पुरवठा कमी झाल्यानंतर ज्याप्रमाणे कोणत्याही वस्तूचा भाव वाढतो त्याप्रमाणे मुलांचा भाव वाढला. मात्र गेल्या काही वर्षांत सातत्याने स्त्री भृणहत्या करण्यात आल्याने मुलींची संख्या झपाट्याने कमी झाली असून, दिवसेंदिवस ती आणखी कमी होत आहे. मुलांच्या एकूण संख्येपेक्षा मुलींची संख्या कमी झाल्याने सध्या मुलींना 'भाव' मिळायला पाहिजे.

कदाचित, मुला-मुलींची ही आकडेवारी लोकांच्या लक्षात आलेली नसावी आणि त्यामुळेच वधुपिते आपल्या मुली खपविण्यासाठी वरांना वाट्टेल तेवढी दक्षिणा (हुंडा) देत आहेत. परंतु, आता वास्तव समजल्यानंतर मात्र प्रत्येक वधुपित्याने असे ठरवायला हवे की, हुंडा तर मी देणारच नाही. उलट मुलगी हवी असेल तर मुलानेच काही रक्कम मोजावी.

विद्याधर बबन पोखरकर, माजिवडा, ठाणे.

 
</text>
</doc>
