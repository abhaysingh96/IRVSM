<doc>
<docno>1094099.cms.txt</docno>
<text>
 
खास बात
वो सुबह कभी तो आयेगी?
[ Saturday, April 30, 2005  09:17:44 pm]


मरीन लाईन्सच्या पोलिस चौकीतील पोलिसाने केलेल्या बलात्काराच्या घटनेने पहिला प्रश्ान् उपस्थित केला आहे तो ' कस्टोडिअल रेप ' म्हणजे पोलिसांच्या ताब्यात एखाद्या गुन्ह्याच्या तपासासाठी ताब्यात असणाऱ्या स्त्रीवरच अत्याचार करणाऱ्या अधिकारांच्या गैरवापराचा. या घटनेत हा पोलिस प्रत्यक्षच हातात सापडला, लोकांनीच प्रत्यक्ष डोळ्यांनी पाहिलं त्यामुळे घटनेला फाटे फोडणं शक्यच नव्हतं. परंतु तीच मुलगी दुसऱ्या एखाद्या पोलिस स्टेशनात एखाद्या पोलिसाने बलात्कार केलाय असं सांगायला गेली असती तर तिला काय वागणूक मिळाली असती ? पोलिस आयुक्त, गृहमंत्री व समाज यांनी विचार करायला हवाय की, ही एकमेव एका पोलिसाची अध:पतनाची परीसीमा आहे ? आपणास कोणी काही विचारू शकत नाही याबाबत एवढी खात्री कशामुळे वाटत असावी ? या पोलिस कॉन्स्टेबलच्या वागण्याप्रमाणे अनेक माणसे स्त्रीच्या कोंडीचा फायदा घेऊन तिला सहजगत्या ओरबाडताना आणि बलात्कार करून स्वत:च्या गुमीर्त वावरताना दिसतात. पुण्यातदेखील विद्यापीठातील विद्याथिर्नीवर बलात्कार करून पळून गेलेला पोलिसच होता की, पोलिसाचा तोतया हे पुणे शहर पोलिसांनाही सापडलेलं नाही, परिणामी फाईल बंद झालेली आहे.

मुंबई शहर पोलिसांनी सातत्याने केवळ बचावात्मक व प्रतिक्रियात्मक भूमिकेतून काम चालवले आहे. मी स्वत: 7 जाने. 2005 रोजी अनामी रॉय यांना भेटून पत्र दिले की, मुंबईतील प्रत्येक पोलिस स्टेशन व पोलिस चौक्यांना संलग्न महिला दक्षता समित्या आहेत असा दावा कागदोपत्री केला जात असला तरी त्यांना व्यापक रूप द्यायला हवं, पोलिसांसाठी एखादी प्रशिक्षणात्मक मोहीम हाती घ्यायला हवी. परंतु रॉय यांनी त्यावर गांभीर्याने लक्ष दिलं नाही. गेल्या दोन वर्षांत धारावी, कुर्ला, ही पोलिस स्टेशनं व त्यापूवीर् वरळी, भायखळा, चेंबूर, शिवाजीनगर, अशी पोलिस स्टेशनं वगळता थंडच प्रतिसाद मिळाला. त्यातुलनेत पुणे ग्रामीण, सोलापूर, औरंगाबाद, लातूर, नगर, पुणे शहर, नागपूर, बीड, जळगांव अशा ठिकाणच्या पोलिसांनी या कामात उत्साह दाखवला. या संवादातून आमच्या निदर्शनास आले की, बऱ्याचशा पोलिसांना, बलात्काराच्या प्रकरणातील स्त्रियांना वैद्यकीय तपासणीसाठी वेळेवर पाठवायला हवे याबाबत माहितीच नव्हती. काही घटनांत मात्र बलात्कारित मुलीला मुद्दामहून नामोहरम करणे व उशिरा तपासणीला पाठविणे असा प्रकार दिसला. मुंबईसारख्या शहरातील लोकलमध्ये होणारी छेडछाड थांबविण्यास दले नेमण्याची घोषणा सरकारने केली परंतु त्यासाठी अंमलबजावणी काहीही नाही.

मुंबईतील पोलिस चौकीतील एका पोलिसांचे वर्तन प्रातिनिधिक म्हणता येणार नाही. महिलांवर होणाऱ्या अत्याचाराची जबाबदारी पोलिसांनी समाजावर ढकलायची आणि समाजाने आम्ही काय करणार, असं म्हणायचं, यातून मूळ प्रश्ानवर उत्तर सापडत नाही. चांगलं काही घडवायला शहरात घराजवळ व्यासपीठच नाही ही पण एक उणीव जाणवते. परिणामी हा पश्ान् व्यक्तीग ' चॉईस ' वा निर्णयाबाबत कुठे संपला व गुन्हेगारी, अवहेलना, हिंसाचाराच्या आगीत कुठे तरी वाट चुकला अशा दृष्टचक्रात सापडला आहे. आम्ही 2003 मध्ये मुंबईतील 1000 कुटुंबांची सवेर्क्षणे केली तेव्हा आम्हाला दिसले की, लोकांना महिला अत्याचाराच्या प्रश्ानवर आपल्या आसपासच्या परिसरात कामाची तयारी आहे. परंतु ' तुमच्या या लफड्याशी काय संबंध ? असं पोलिस विचारतील म्हणून लोकांना भीती वाटते. शिवाय घडणाऱ्या घटनात नेहमीची एक व्यूहरचनाच ठरली आहे की , ' मुलगा ओळखीतलाच होता. '

याबाबतचे खटले वर्षानुवषेर् प्रलंबित राहतात, त्यातून गुन्हेगारी कायद्यातील वकील साक्षीदारांना उलटवतात, पुरावे बदलून टाकतात, म्हणूनच नागपूरला अक्कू यादव व नसीम पठाण बंधू या गुन्हेगारांना स्त्रियांनी मारून टाकलं होतं. या दोन घटनांतील स्त्रियांना मी नागपूर अधिवेशनाच्या काळात भेटले. इतरही चाळीस वस्त्यांतील अनेक स्त्रियांना भेटले. स्त्रिया तळतळून अभिमानाने सांगत होत्या , ' आम्ही नक्षलवादी होणार व असेच लोकांना मारणार. ' पोलिस अधिकारी यावर प्रश्ान् विचारतायत की , ' या स्त्रिया कोर्टात का मारतायत ?' मला असं वाटतं की, कोणाचाच कशावरच विश्वास न राहिल्याचं हे द्योतक आहे. गृहमंत्री श्ाी. आर. आर. पाटील विधीमंडळात मांडतात की , ' शिवशाहीपेक्षा आघाडी सरकारच्या काळात गुन्हे कमी झाले. ' मला प्रश्ान् पडतो की, स्त्रियांनी तक्रारी नोंदवूच नयेत असं तर वातावरण होत नाहीय ना ?

' एका सुनील मोरे प्रकरणाने पोलिसांच्या प्रतिमेला तडा गेलाच ; पण तो सांधायचा असेल तर तीन कलमी कार्यक्रम आवश्यक वाटतो. पोलिसांच्या वरिष्ठ स्तरापासून ते कनिष्ठ स्तरापर्यंत मानवी दृष्टिकोणातून सोयीसुविधांसोबतच कामात कुचराई, उद्धटपणा करणाऱ्यांवर कारवाई व संवेदनशीलता वाढविण्याचा कार्यक्रम हाती घ्यायला हवा. मोठ्या शहरात वा गावात चौकीस्तरावर महिलांना तसेच सर्व पक्षातील लोकांना बरोबर घेऊन सामाजिक न्याय, महिला अत्याचार, दरोडे, या प्रश्ानंवर ' रक्षक दले ' तयार करणे आणि तक्रारीपैकी अदखलपात्र गुन्ह्यांचा निपटारा वेळेवर करून खोडसाळ लोकांवर प्रतिबंधात्मक कारवाई करणे. या बाबींवर काम केल्याशिवाय स्त्रियांना चांगली वागणूक मिळणार नाही.

बलात्काराच्या घटनेन मुलगी नेहमीच अदृश्य असते, तिचा आवाज फारसा कोणापर्यंत पोचत नाही. अत्याचाराच्या ओझ्यातून बाहेर पडताना तिच्याभोवती तिचे कुटुंबीय व तिच्या मैत्रिणी आणि सोबतीचा तो मित्र, तेही सर्व प्रचंड अपराधाच्या दबावाखालीच असतात. या पार्श्वभूमीवर अजून एका अशाच घटनेचा शेवट समोर आलाय. दुसऱ्या अशाच एका घटनेत प्रकाश आवारे या पोलिसाने 1 सप्टें. 2004 रोजी माझगाव पोलिस वसाहतीत स्वत:च्याच घरातील मोलकरणीवर रात्री दोन वाजता बलात्कार केला होता. हाच प्रकाश आवारे 9 फेब्रु. 2005 रोजी मुलगी कोर्टात न टिकल्याने निदोर्ष सुटला आहे व त्याला तत्परतेने पोलिस विभागाने कामावर रुजू करून घेतला आहे. या घटनेतील मुलगी ही अल्पवयीन आहे. अशा उदाहरणातून गुन्हेगारांना पुन्हा एकदा अत्याचारासाठी मोकाट परवानाच मिळू शकतो.

अशी एखादी बलात्काराची घटना घडते, त्यावेळी एखाद्या त्सुनामीसारखं समाजात काहूर होतो पण हे काहूर ओसरतं, नंतर प्रश्ान् पडतो, वो सुबह कभी तो आयेगी ?

आ. डॉ. नीलम गोऱ्हे,

शिवसेना, उपनेता

 
</text>
</doc>
