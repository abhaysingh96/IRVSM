<doc>
<docno>1094124.cms.txt</docno>
<text>
 
महामुंबई
इच्छा होती फेरबदलाची...
[ Saturday, April 30, 2005  11:26:41 pm]


म. टा. विशेष प्रतिनिधी

मुंबई : मंत्रिमंडळाचा विस्तार की फेरबदल या मुद्द्यावर मुख्यमंत्री विलासराव देशमुख आणि दिल्लीतील काँग्रेसचे नेते यांच्यात एकमत न झाल्याने विस्ताराची तारीख ठरूनही 28 एप्रिलला तो होऊ शकला नाही, असे खात्रीलायक गोटातून समजते. मुख्यमंत्र्यांना मंत्रिमंडळातील सहा जणांना वगळून नऊ जणांचा समावेश करायचा होता, तर कोणालाही न वगळता तिघांचा समावेश करा, असे दिल्लीने सांगितल्याने 2 मेरोजी ठरल्यानुसार मुख्यमंत्र्यांना विस्तार करावा लागेल, असे जाणकारांचे म्हणणे आहे.

राज्यातील काँग्रेसचा तसेच मंत्रिमंडळाचा चेहरामोहरा बदलायचा असेल तर ज्यांचा ढिला कारभार आहे, अशा सहा मंत्र्यांना वगळण्याची परवानगी द्या म्हणजे नऊ जणांचा नव्याने समावेश करता येईल, असे मुख्यमंत्री देशमुख यांनी श्ाेष्ठींच्या कानावर घातल्याचे समजते. सरकार गतिमान करण्यासाठी व सरकारमधील काँग्रेसची प्रतिमा अधिक सतेज करण्यासाठी फेरबदल केले पाहिजेत. तसे केल्यास श्ाेष्टींना अपेक्षित असलेले रिझल्ट आपण निश्चितपणे दाखवू, असे त्यांनी सांगितल्याचे कळते.

ज्या मंत्र्यांना वगळावयाचे आहे, त्यातील काही नावेही मुख्यमंत्र्यांनी श्ाेष्ठींना सांगितल्याचे समजते. त्यात सतीश चतुवेर्दी, वसंत पुरके, चंदकांत हंडोरे या मंत्र्यांचा तसेच बाबा सिद्दीकी, रणजीत कांबळे आणि सिद्धराम म्हेत्रे या राज्यमंत्र्यांचा समावेश असल्याचे समजते.

तथापि, अवघ्या सहासात महिन्यांत कोणाला मंत्रिमंडळातून वगळणे बरोबर नाही, प्रत्येकाचा कारभार तपासून पाहण्यासाठी किमान एक वर्षाचा तरी कालावधी दिला पाहिजे, असे सांगून श्ाेष्ठींेनी फेरबदलाला परवानगी दिली नाही, असे समजते.

त्याऐवजी रोहिदास पाटील यांना मंत्री म्हणून तर राजेंद दर्डा यांना राज्यमंत्री म्हणून घेण्यास दिल्लीने मान्यता दिल्याचे समजते. बाळासाहेब शिवरकर यांना सुरेश कलमाडी व त्यांच्या पाठिशी उभे असलेल्या काँग्रेस नेत्यांचा विरोध असल्याने त्यांचे नाव गळाले. त्यांच्या बदल्यात मुख्यमंत्र्यांनी आपल्या विश्वासातील पी. एन. पाटील यांचे नाव दिलेले आहे. ते नाव मान्य केले जाईल, असे दिसते.

 
</text>
</doc>
