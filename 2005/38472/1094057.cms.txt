<doc>
<docno>1094057.cms.txt</docno>
<text>
 
क्रीडा
नूतन बुद्धिबळ स्पर्धा सोमवारपासून सांगलीत
[ Saturday, April 30, 2005  08:26:01 pm]


रविंद दप्तरदार

सांगली : सांगलीच्या क्रीडा क्षेत्रात गेली 64 वर्षे कार्य करीत असलेली, बुद्धिबळाची आगळी परंपरा लाभलेली व सांगलीचा नावलौकिक सर्वदूर पसरविणारी संस्था म्हणजे नूतन बुद्धिबळ मंडळ. सातत्याने राज्य व देश पातळीवर बुध्दिबळ स्पर्धा भरवून महाराष्ट्राला, देशाला आंतरराष्ट्रीय कीतीर्चे बुद्धिबळपटू निर्माण करून देणारी ही संस्था. आंतरराष्ट्रीय पटलावर बुध्दिबळपटू नेऊन ठेवणारे -भारतातील बुद्धिबळाचे जणू विम्बल्डनच म्हणावे लागेेल.

गेली 37 वर्षे मे महिन्यात -महिनाभर- बुद्धिबळाच्या स्पर्धा भरवीत आहेत. सांगलीचा हा बुद्धिबळ महोत्सव देशातील एक प्रमुख क्रीडा महोत्सव म्हणून ओळखला जातो. यावषीर्ही 2 मे ते 29 मे 2005 या कालावधीत येथे बुद्धिबळाच्या या स्पर्धा होत आहेत. विविध वयोगटातील 8 स्पर्धासह आणि या वर्षार्पासून सुरू झालेली कै.बाबूकाका शिरगांवकर स्मृती आंतरराष्ट्रीय मानांकन खुली बुध्दिबळ स्पर्धा हे यंदाचे खास वैशिष्ट्य म्हणावे लागेेल. या स्पधेर्ची एकूण पारितोषिके 2 लाख रुपयांची आहेत. प्रथम पारितोषिक 51 हजार रुपयांचे आहे.

कै.मीनाताई शिरगांवकर स्मृती आंतराष्ट्रीय मानांकन महिला बुध्दिबळ स्पर्धा ही महिला खेळाडूंच्यादृष्टीने एक पर्वणीच ठरणार आहे. महिला स्पधेर्तील खेळाडूंना प्रवेश फी नाही, त्यांचा राहण्याचा संपूर्ण खर्चही संस्था करणार आहे हे यावेळचे आगळेपण म्हणावे लागेेल.

मंडळात घेतली जाणारी -महिलांसाठीची एक लाख रुपयांची पारितोषिकाची- ही स्पर्धा देशातील एकमेव अशी स्पर्धा म्हणावी लागेेल.

स्पधेर्त भाग घेणाऱ्या खेळाडूंनी नूतन बुध्दिबळ मंडळ, पडसलगीकर भवन, बालाजी चौक, सांगली 416 416 या पत्यावर संपर्क साधावा असे आवाहन संस्थेतफेर् करण्यात आले आहे. (फोन: 0233- 2375156, 2375122 फॅक्स: 0233- 2375156)

 
</text>
</doc>
