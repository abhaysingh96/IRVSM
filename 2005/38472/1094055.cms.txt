<doc>
<docno>1094055.cms.txt</docno>
<text>
 
देश-विदेश
कोमेजलेले अधिवेशन
[ Saturday, April 30, 2005  08:23:31 pm]


सुरेश भटेवरा

नवी दिल्ली : केंदीय अर्थमंत्री पी. चिदंबरम यांच्या ड्रीम बजेटचा प्रभाव दोन महिन्यांत ओसरला आहे. मे महिन्याच्या प्रारंभालाच अर्थसंकल्पीय अधिवेशन अक्षरश: कोमजले आहे. केवळ कडक उन्हाचा रखरखाट आणि विरोधकांचा बहिष्कार त्याला कारणीभूत नाही, तर सत्ताधारी खासदारांचे औदासिन्यही तितकेच जबाबदार आहे. सोमवारी वित्त विधेयक अंतिम मंजुरीसाठी संसदेत मांडले जाईल, निदान त्यावेळी ' कोरम ' साठी धावपळ करावी लागू नये, म्हणून संसदीय कामकाज मंत्रालयातफेर् फिल्डींग लावण्याचे काम सुरू आहे.

संसदेच्या दोन्ही सभागृहांचे कामकाज शुक्रवारी कोरमअभावी वारंवार तहकूब करावे लागले होते. लोकसभेत शुक्रवारी प्रश्नोत्तराच्या तासाला बेल वाजवूनही 54 खासदारांचा कोरम जमेना, तेव्हा अक्षरश: एकेकाला पकडून सभागृहात आणावे लागले. प्रश्ानेत्तराचा तास संपेपर्यंत त्यापैकी निम्मेअधिक खासदार पुन्हा सटकले. 544 सदस्यांच्या सभागृहात जेमतेम 36 खासदाराच उपस्थित राहिले. रिकाम्या सभागृहाचे असहाय हेडमास्तर सोमनाथ चतजीर् यांनी दुपारच्या सुटीअगोदर 15 मिनिटे अखेर कामकाज तहकूब केले. दुपारी 2 वाजता पुन्हा कोरमअभावी अर्धा तास कामकाज तहकूब झाले. यावेळी खासदारांना सभागृहात आणण्यासाठी अर्थमंत्री चिदंबरम, प्रियरंजन दासमुन्शी व संसदेतले कर्मचारी अक्षरश: हात जोडत हिंडत होते. कारण वित्त विधेयकावर चर्चा होती. 35 मिनिटानंतर मुश्किलीने कोरम जमला, चर्चा सुरू झाली आणि पाच मिनिटातच पुन्हा खासदार सटकले. अखेर कोरम अभावी चर्चा अर्धवटच राहिली. राज्यसभेतही यापेक्षा वेगळी स्थिती नव्हती.

संसदेत कामकाजाची संधी मिळत नाही म्हणून अधिवेशनाच्या पूर्वार्धात राहुल गांधींच्या नेतृत्वाखाली तरुण खासदारांच्या ब्रिग्रेडने संसदेच्या आवारात धरणे धरले होते. विरोधक दररोज गोंधळ घालून नव्या खासदारांना बोलू देत नाहीत, असे या ब्रिग्रेडचे म्हणणे होते. शुक्रवारी चचेर्च्या वेळी, या ब्रिग्रेडपैकी राहुल गांधींसह एकही खासदार उपस्थित नव्हता.

रालोआ सदस्यांचा बुधवारपासून संसदेच्या कामकाजावर बहिष्कार आहे. सोमवारी वित्त विधेयकाच्या मंजुरीच्या वेळीही हा बहिष्कार कायम राहिल्यास आश्चर्य वाटू नये, अशी ताजी स्थिती आहे. भाजपचे विजयकुमार मल्होत्रा म्हणाले की, वित्त विधेयकाला दुरूस्त्या सुचवणे बहिष्कारामुळे विरोधकांना शक्य न झाल्यास, प्रसारमाध्यमांद्वारे आमचे म्हणणे आम्ही देशापुढे मांडू. संसदेवरील बहिष्कार सोमवारीही चालू ठेवण्याबाबत रालोआच्या खासदारांमध्ये दोन मतप्रवाह आहेत. बहुसंख्य खासदार या बहिष्काराला ऐतिहासिक उदाहरण बनवू इच्छितात. तर वित्त विधेयकासारख्या महत्वपूर्ण कामकाजाज्या वेळी विरोधक अनुपस्थित राहिल्यास देशात चुकीचा संदेश जाईल, असे काही खासदारांना वाटते, मात्र ते अल्पमतात आहेत.

 
</text>
</doc>
