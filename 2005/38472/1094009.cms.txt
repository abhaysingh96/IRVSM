<doc>
<docno>1094009.cms.txt</docno>
<text>
 
संवाद
देवभूमीत
[ Saturday, April 30, 2005  06:12:23 pm]


नेपाळ ... जगातलं एकमेव हिंदू राष्ट्र म्हणून ओळखला जाणारा देश.कोणा एकेकाळी भारताचा भाग असलेलं आणि आता भारताला जोडून असलेलं राष्ट्र. देवनागरी लिपीचा वापर करणारं राष्ट्र. भगवान गौतम बुद्धाचा जन्म इथल्याच लुम्बिनीमध्ये झाला. तिथं आजही अनेक स्तूप आहेत. हिंदूंची मंदिरं आहेत. पशुपतिनाथाचं मंदिर हे तर भारतीय पर्यटकांचं आवडतं ठिकाण. नेपाळला गेलं की तिथं जायलाच हवं, असं हे मंदिर. दोन देश, पण एक संस्कृती. भाषाही जवळपास हिंदीच.

उत्तर प्रदेश, बिहार आणि पश्चिम बंगालला जोडून असलेल्या या देशाच्या दुसऱ्या बाजूच्या सीमा चीनलाच (व्हाया तिबेट) जोडलेल्या आहेत. नेपाळचं आणि भारताचं नातं इतकं जुनं की भारतीय लष्करात आजही गुरखा रेजिमेण्ट आहे. गुरखा म्हटल्याबरोबर आपल्याला आठवतात आपले वॉचमन. आपण जे चायनीज फूड खातो, ते तयार करणारे बहुतांशी नेपाळीच असतात.

इथं बंगाल, आंध्र प्रदेश, बिहार या राज्यांमध्ये कम्युनिस्ट विचारसरणी मानणारे, हिंसाचाराचा अवलंब करणारे नक्षलवादी आहेत, तर तिथं गेल्या काही वर्षांत तीच विचारसरणी मानणाऱ्या हिंसाचाराचा अवलंब करणाऱ्या माओवाद्यांचा सुळसुळाट झाला आहे. माओवाद्यांना आवर घालण्यात अपयश आल्याने आणि भ्रष्टाचार वाढत गेल्याने सध्याचे राजे ग्यानेंद यांनी या वषीर्च्या 1 फेब्रुवारीला संसद विसजिर्त केली, पंतप्रधान देऊबा यांच्या सरकारची हकालपट्टी केली आणि आणीबाणी लागू करून सर्व सत्ता हाती घेतली.

माओवाद्यांच्या कारवायांच्या रोजच्या बातम्यांमुळे नेपाळ आता पर्यटनासाठीचं ठिकाण राहिलेलं नाही, असं वातावरण निर्माण होऊ लागलं. त्यातच गेल्या दोन वर्षांत जे पर्यटक गेले, ते माओवाद्यांचे चार-चार दिवस चालणारे बंद, अन्य कारवाया यांमुळे हॉटेलांतच अडकून पडू लागले. त्यांना बाहेर पडणं असुरक्षित वाटू लागलं. आणीबाणी लागू झाल्यानंतर तर तिथं आता राजकीय अस्थिरता आहे, माओवाद्यांचा ताप तर आहेच, असं वाटून पर्यटकांची संख्या आणखीच रोडावली. कित्येक देशांनी तर आणीबाणीनंतर नागरिकांना नेपाळमध्ये न जाण्याच्या सूचना दिल्या.

या पार्श्वभूमीवर नेपाळ टुरिझम बोर्डानं भारतीय पत्रकारांना नेपाळमध्ये बोलावून काठमांडू, पोखरा, भक्तपूर, नागरकोट, चितवन, भरतपूर या भागाचा दौरा घडवून आणला, तेव्हा हा देश माओवाद्यांमुळे अस्वस्थ असल्याचं वा त्यांच्या कारवायांमुळे उद्ध्वस्त होत असल्याचं कुठंच जाणवलं नाही. महत्त्वाचे रस्ते, हायवेज या ठिकाणी सशस्त्र पोलिस वा लष्कराचे जवान उभे असल्याचं दिसत होतं. पण माओवाद्यांच्या कारवाया बऱ्याच प्रमाणात थांबल्या असल्यानं पर्यटक पुन्हा एकवार नेपाळकडे वळू लागल्याचं आणि भारतासह सर्व देशांतील पर्यटक नेपाळमध्ये येत असल्याचं दिसून आलं.

सशस्त्र पोलिस वा लष्कराचे जवान भारतातही काश्मीरमध्ये वा ईशान्येकडील राज्यांमध्ये रस्त्यांवर दिसतात. लष्करावर, पोलिसांवर हल्ले झाल्याच्या बातम्या आपण वाचतच असतो. एन्काऊण्टर्स इथंही होत असतात. तशा घटना आजही तिथं कुठं तरी घडतात. पण माओवाद्यांच्या कारवायांचा त्रास पर्यटकांना झाल्याची वा होत असल्याची उदाहरणं नेपाळमध्ये नाहीत. आणीबाणी लागू झाल्यापासून कारवायांना आळा बसला आहे. त्यांचे आठवडाभर चालणारे बंदही थांबले आहेत आणि पर्यटनाला अनुकूल वातावरण निर्माण होऊ लागलं आहे, असं तिथं रस्त्यावर जाणवत राहतं.

नेपाळची अर्थव्यवस्था पर्यटनावर अवलंबून आहे. इथं पर्यटक येतात, हे लक्षात घेऊनच लोकांनी तिथं आपले व्यवसाय ठरवले. काठमांडू, पोखरा, भरतपूर, भक्तपूर या सर्व ठिकाणी रस्त्यारस्त्यांवर, हॉटेलांबाहेर पर्यटक विकत घेतात, अशा वस्तू विकणारे फेरीवाले, दुकानदार खूप आहेत. पण गेल्या दोन वर्षांत त्या साऱ्यांचे धंदे पुरते बसले. हॉटेलवालेही हवालदिल झाले. ज्या हॉटेलांमध्ये 70 ते 80 टक्के ऑक्युपन्सी असायची, ती 20 ते 30 टक्क्यांवर आली. कॅसिनो गदीर्नं गजबजलेले असायचे, तिथं क्वचितच गदीर् दिसू लागली. पशुपतिनाथाच्या मंदिरातही पर्यटकांपेक्षा स्थानिकच दिसू लागले. पर्यटन व्यवसाय उद्ध्वस्त होतो की काय, असं वाटू लागलं.

नेपाळ टुरिझम बोर्डही त्यामुळे खडबडून जागं झालं. तिथले हॉटेलमालक, कॅसिनोचालक, वाहनचालक, विमान कंपन्या, अन्य व्यावसायिक-ज्यांचा पर्यटनाला हातभार लागतो असे सर्व- या साऱ्यांना एकत्र आणून नेपाळ टुरिझम बोर्डानं आता पर्यटकांना नेपाळमध्ये आणण्याचे जोरदार प्रयत्न सुरू केले आहेत. रॉयल नेपाळ एअरलाइन्सने विमान भाड्यात मोठी सवलत दिली आहे. हॉटेलवाल्यांनी दर खूपच खाली आणले आहेत. पूवीर् पर्यटकांना लुबाडल्याच्या तक्रारी येत. त्या पूर्णपणे थांबल्या आहेत. शिवाय ते प्रकार होऊ नयेत, यासाठी प्रयत्न चालू आहेत. पर्यटकांना माओवाद्यांचा त्रास होऊ नये, यासाठी पोलिस, लष्कराचे जवान मदत करतात. नेपाळमध्ये पाच कॅसिनो आहेत. त्या सर्वांनी एकत्र येऊन भारतीय पर्यटकांसाठी खास योजना आखल्या. या साऱ्यांचा परिणाम दिसू लागला आहे.

नेपाळ म्हणजे हिमालयांच्या पर्वतरांगांमध्ये वसलेला देश. मोठी हिमशिखरं, विस्तीर्ण जंगलं आणि या उन्हाळ्यातही खळखळत वाहणाऱ्या मोठमोठाल्या नद्या. पोखरा खोरं तर हिमालयातील अन्नपूर्णा पर्वतरांगांमध्ये वसलेलं शहर. भक्तपूर म्हणताच आठवण येते ' महान ' व ' घरवाली, बाहरवाली ' चित्रपटांची. पूर्ण भक्तपूर शहर हे सेटच्यासारखं वाटतं. पंधराव्या शतकातलं हे शहर आजही तसंच भासतं. चितवनचं जंगल तर इतकं प्रचंड की तिथं फिरताना तुम्हाला वाघ दिसला नाही तरी अवाढव्य गेंडे दिसतातच. नागरकोटला इतकी थंडी वाजते की विचारता सोय नाही. पोखऱ्याहून मिनी सारंगकोटला पहाटे जाऊन सूयोर्दय होताना हिमालयातील पर्वतरांगा पाहतच राहाव्यात. हे सारं सुख पुन्हा मिळेल, अशी चिन्हं आहेत.

आता त्यासाठी नेपाळला जायला हरकत नाही. नेपाळ टुरिझमची साइट आहे: 222.2 द्गद्यष्श्ाद्वद्गठ्ठद्गश्चड्डद्य.ष्श्ाद्व आणि हो, नेपाळ टुरिझम बोर्डामध्ये उज्ज्वला दली या अधिकारी आहेत, त्या चक्क मराठीत बोलतात. त्या पुण्याच्या. प्रख्यात कॅमेरामन दत्ता गोलेर् यांच्या त्या कन्या. पटकथाकार आणि ' मजेत जगावं कसं ' चे लेखक शिवराज गोर्ले हे त्यांचे बंधू.

संजीव साबडे

 
</text>
</doc>
