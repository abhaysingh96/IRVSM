<doc>
<docno>1093994.cms.txt</docno>
<text>
 
संवाद
की आपुल्या घरी अम्ही पाहुणे?
[ Saturday, April 30, 2005  05:41:49 pm]


प्रिय महाराष्ट्र देशा,

स. न. वि. वि.

महाराष्ट्र दिनाबद्दल हादिर्क शुभकामना.

आज जवळपास 40 वर्षांनंतर पहिल्यांदाच तुला पत्र लिहिण्याचा योग येत आहे. इतक्या वर्षांनंतर , ' अचानक कशी काय आठवण काढली ?' असे कदाचित तुला वाटेल. पण त्याला अनेक कारणे आहेत. महाराष्ट्राबाहेर येणाऱ्या मराठी वृत्तपत्रांतून तुझ्याकडील खबर आणि घडामोडी कळत असतात. त्यामुळे याच वृत्तपत्रांतील अलिकडेच छापल्या गेलेल्या पहिल्या पृष्ठावरील दोन बातम्यांमुळे एवढ्या वर्षांनंतर तुझ्याशी पत्ररूपाने हितगुज करण्याची इच्छा झाली. आशा आहे, माझ्या मराठी भाषेच्या त्रुटींना तू क्षमा करशील.

परवाच दोन बातम्यांनी (एकाच पृष्ठावरील) माझे लक्ष वेधले. एका बातमीत तुझ्या गौरवशाली परंपरेचं वैभव वाढविणाऱ्या तुझ्या दोन सुपुत्रांना, बाबा आमटे आणि रघुनाथ माशेलकर यांना ' महाराष्ट्र भूषण ' पुरस्कार घोषित झाले आणि या मजकुराच्या बाजूलाच मुंबई पोलिसांतील एका शिपायाने पोलिस चौकीत, भर दिवसा, एका अल्पवयीन मुलीवर अतिप्रसंग केल्याची बातमी होती. या दोन्ही घटनांमध्ये विरोधाभास असला तरी तुझ्याकडील वेगाने बदलणाऱ्या सामाजिक, राजकीय, सांस्कृतिक जीवनाबद्दल या घटना खूप काही सांगून जातात.

एकीकडे, समाजाद्वारे बहिष्कृत अशा कुष्ठरोग्यांच्या जखमा भरण्याचे आजीवन व्रत घेणाऱ्या व्यक्तिमत्त्वाचा 1 मे म्हणजेच महाराष्ट्र दिनी गौरव होत आहे, तर त्याच दिवशी मानवतेला काळिमा फासणाऱ्या धक्क्यातून सावरू न शकलेली कुणी अबला तुझ्या राजधानीत असेल.

वारसाहक्काने मिळालेल्या तुझ्या गौरवशाली इतिहासाच्या जोरावर

आजपावेतो

इथे अमराठी परप्रांतात मला मानसन्मान, आदर मिळालेला आहे.

छत्रपती शिवाजी महाराज, लोकमान्य टिळक, रानडे आणि आंबेडकर यांच्या अभूतपूर्व, ऐतिहासिक कामगिरीमुळे आजपावेतो महाराष्ट्राबाहेरील अमराठी मंडळी माझ्याकडे आदराने पाहत आली आहेत. छत्रपती शिवरायांच्या ' परस्त्रीला मातेसमान ' बघण्याच्या आदर्शामुळे ' मराठी माणूस हा सुसंस्कृत, शालीन आणि चारित्र्यवान असतो ,' अशी छबी निर्माण झाली असल्यामुळे माझ्याकडे बृहन्महाराष्ट्रातील अमराठी लोक सन्मानाने बघत आलेे आहेत.

आज तुझ्या राजधानीत खाकी वदीर्तला रक्षकच जेव्हा खाकी वदीर्तील भक्षक आणि सरकारी गुंड बनला तेव्हा, तुझी भाषा, संस्कृती, अस्मिता, बाणा पिढ्यान्पिढ्या अमराठी परप्रांतात जपणाऱ्या मला लाजल्यासारखे वाटले. असो.

आज 1 मे रोजी तुझा वाढदिवस राज्यभर साजरा केला जाईल. भाषणे ठोकली जातील, तुझ्या नावाचा गोडवा गायला जाईल. ' अग्रेसर महाराष्ट्र ', ' पुरोगामी महाराष्ट्र ' अशी विशेषणे लावली जातील. ' औद्योगिक क्षेत्रातील अग्रणी राज्य ' म्हणून दवंड्या पिटल्या जातील , 105 हुतात्म्यांच्या बलिदानाच्या आठवणींना उजळा देऊन, हुतात्मा चौकावर श्रद्धासुमने वाहिली जातील. तुझ्या नावाची स्तुतीसुमने उधळली जातील. पण आत्मपरीक्षण केल्यास असा प्रश्ान् पडेल की, ज्या विश्वासाने, आशेने संयुक्त महाराष्ट्राचा मंगलकलश आणला गेला त्याची हेतुपूतीर् झाली का ?

देशाची आथिर्क राजधानी असलेल्या वैभवशाली मुंबईच्या वातानुकूलित परिसराच्या सप्ततारांकित संस्कृतीत महाराष्ट्र दिनाचा समारंभ साजरा होत असताना, उर्वरित महाराष्ट्राच्या काही भागांत तीव्र दुष्काळ आहे. कुपोषणामुळे बालकांचा मृत्यू होत आहे. पिण्याच्या पाण्यासाठी वणवण फिरावे लागत आहे. भर उन्हाळ्यात वीज कपातीमुळे अंगाच्या लाह्या-लाह्या होत आहेत, याचे भान कुणाला आहे ?

' गिरणगावातून गिरणी कामगार हद्दपार ,' ' गिरण्यांच्या जमिनीवर श्रीमंतांचे मॉल ,' ' महाराष्ट्रात दर पाच व्यक्तिमागे एक व्यक्ती पर-प्रांतीय ,' ' बिल्डर लॉबीमुळे मराठी माणूस परा- गंदा ,' ' भूमिपुत्र झाला बेघर ,' ' मराठी शाळा ओस ,' ' महाराष्ट्राच्या राजधानीत मराठी उपरी ' अशा बातम्या जेव्हा महाराष्ट्राच्या बाहेर येणाऱ्या मराठी वृत्तपत्रांतून वाचायला मिळतात, तेव्हा जीव कासावीस होतो. कधी-कधी असे वाटते की, परप्रांतात राहून देखील, याच दिवसासाठी का आम्ही मराठी अस्मिता जोपासली ?

आज महाराष्ट्राची सर्वच क्षेत्रात पीछेहाट होत आहे. सांस्कृतिक, क्रीडा, राजकीय, सामाजिक क्षेत्रात बोजवारा उडाला आहे. खूप आशेने बृहन्महाराष्ट्रातील आमची मुले मराठी भाषा, संस्कृतीची चव चाखावी याकरिता महाराष्ट्राच्या राजधानीत येतात. त्यांना तेथे मराठीत विचारलेल्या प्रश्ानंचे उत्तर हिंदीत मिळते. घराच्या उंबरठ्याबाहेर कधीही मराठी भाषा ऐकायला मिळत नाही म्हणून आपल्या मातृभाषेप्रतीच्या प्रेमाने ती मुंबईत येतात तर त्यांना महाराष्ट्राच्या ऐवजी लखनौत आल्यासारखे वाटते. हिरमुसली होऊन मग ती घरी परततात. उद्योगधंद्यात, व्यावसायिक क्षेत्रात, सर्वच महत्त्वपूर्ण पदांवर अमराठी अधिकारी बघून त्यांना नवल वाटते.

इतकेच नव्हे तर सकाळी उठल्यापासूनच इस्त्रीवाला, फेरीवाला, सिक्युरिटीवाला, दुकानवाला, किराणावाला, दूधवाला इत्यादींच्या रूपाने परप्रांतियांचीच गाठ पडायला लागल्यावर याच दिवसासाठी का संयुक्त महाराष्ट्र राज्याचे स्वप्न बघितले, असे वाटायला लागते. माझ्या मुलांनी त्यांच्या राज्यात सर्वत्र स्थानिक आणि भूमिपुत्रांचेच प्राबल्य बघितलेले असते. फूटपाथपासून ते मंत्रालयापर्यंत तसेच छोट्याशा हातगाडीपासून ते मोठ्या उद्योगधंद्यापर्यंत स्थानिक माणसांनाच कार्य करताना बघितलेले असते म्हणून ती मुंबईत- महाराष्ट्रात आल्यावर येथील उलटी परिस्थिती बघून मला प्रश्ान् करतात की , ' सर्वच क्षेत्रे आणि आथिर्क व्यवहार सिंधी, गुजराती, मारवाडी, पंजाबी, मल्याळी यांच्या हातात असतानासुद्धा महाराष्ट्र स्वत:ला ' अग्रेसर ', ' पुरोगामी ' असे का म्हणवून घेतो ? तेथे मराठी माणूस फक्त चाकरमानी आहे. परप्रांतीयांची नोकरी करणेच त्याला भूषणावह वाटते. ' अशा प्रश्ानवर मग माझ्याकडे उत्तर नसते. कारण ते सत्य आहे.

बृहन्महाराष्ट्रातील अमराठी राज्ये, राजकीय इच्छाशक्तीच्या जोरावर आमच्यावर त्यांची भाषा, संस्कृती, आचारविचार लादतात. निमूटपणे सहन करून रहावे लागते. येथील लोक प्रांतीय अस्मितेचे बाळकडू लहानपणापासूनच प्यायलेले असतात. त्यांचा जुलूम सहन करत दिवस कसेबसे कंठत एक दिवस महाराष्ट्रात जाऊन सुखाने रहावे, असे अहमदाबाद, बडोदा, हैदराबाद, गुलबर्गा, बेळगांव, इंदूर, ग्वाल्हेर येथील मराठी माणसाला वाटत असते. पण तुझ्या मुख्यमंत्र्यांनी ' पाहुण्यांना आता मुंबईत जागा नाही ' असे घोषित केले आहे. आमचाही समावेश आता पाहुण्यांत होणार की काय ? पूर्वजांच्या वारसाहक्काने प्राप्त होणाऱ्या मराठी परंपरेचे आम्ही वर्षानुवषेर् जतन केले आहे. ' मराठा तितुका मेळवावा ' या उक्तीनुसार जीवनात, परप्रांतात वाटचाल केली आहे.

आता ' पाहुणे ' या शब्दाची व्याख्याही स्पष्ट झाली पाहिजे. तुला खरा धोका आहे तो दररोज लाखोंच्या संख्येने येणाऱ्या अमराठी परप्रांतीयांचा. आमच्यामुळे परप्रांतातील कोणतीच शहरे बकाल झालेली नाहीत की गुन्हेगारी वाढलेली नाही. तेव्हा, जाग महाराष्ट्रा जाग.

तुझा विनम्र

डॉ. राजीव भोसेकर, हैदराबाद

 
</text>
</doc>
