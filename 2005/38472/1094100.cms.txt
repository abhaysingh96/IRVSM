<doc>
<docno>1094100.cms.txt</docno>
<text>
 
खास बात
डरना मना हैं!
[ Saturday, April 30, 2005  09:18:49 pm]


गुरुवार 28 एप्रिल ...

वेळ संध्याकाळी साडेसातची

ठिकाण मरीन ड्राइव्ह

लाटांवर झगमगाट खेळवणारा समुद... सटासट धावणाऱ्या गाड्या... तरातरा चालणारे जाडे... आणि एकमेकांत गुंतलेल्या प्रेमीयुगुलांची रांग. गिरगाव चौपाटीपासून एनसीपीएच्या टोकापर्यंत सारं काही जिथल्या तिथं. पारसी डेरीवरून किनाऱ्यावर येणाऱ्या पुलाखालची पोलिस चौकी तेवढी गायब आणि त्या चौकीसोबत गायब झालाय पोलिसांवरचा भरोसादेखील.

' क्वीन्स नेकलेस ' वर जग विसरून दोघांना बसण्यासाठी जागा तशी बक्कळ. पण त्या पुलाच्या आडोशाला निवांतपणा तसा अधिकच. तिथेच इतर ठिकाणांपेक्षा तिकोणी दगडांची मोठीच रास. आठवड्यापूवीर्च या सोयीच्या ठिकाणी कुठेतरी ती दोघं बसली असतील. कदाचित आततायीपणाही करत असतील. पण म्हणून त्याची इतकी भयानक शिक्षा ?

आठवडाभरानंतरही आजही तिथे दुकटा आणि एकटा बसलेला प्रत्येकजण आठवून शहारतो. वारंवार सगळीकडे चर्चा केल्यानंतरही ती घटना आज सगळ्यांच्याच अंगावर येते... कारण इथला प्रत्येकजण स्वत:ला त्यांच्याशी आयडेंटीफाय करतोय... ' माझ्या कडूनही पैसे घेतलेत हो पोलिसांनी... मला पण बसलवलंय त्याच पोलिस चौकीत... झालं ते आमच्याबाबतीतही घडलं असतं ', ' सगळं इतकं सहजपणे घडलंय की ते कुणाच्याही बाबतीत कुठेही घडू शकतं ', ' गेल्या गुरुवारी आम्ही दोघेही तिथेच होतो '.

पण म्हणून मरीन ड्राइव्हचा कट्टा ओस पडलाय, असं बिल्कूल नाही. कठड्यावर बसलेल्या प्रेमीजनांना गदीर् कमी झाल्यासारखं वाटत नाही... ' जाणार कुठे सांगा ?', ' अशा गोष्टी मनावर घेतल्या तर घराबाहेर पडायलाच नको ', ' प्यार किया तो डरना क्या ' अशा प्रतिक्रिया. पण प्रेमिकांची गदीर् कमी झालीय, ही वस्तुस्थिती आहे. ते कळण्यासाठी सायकलवरून चहा-कॉफी विकणाऱ्या तंबीचा धंदा आठवड्याभरात कमी झालाय हे कळावं लागतं. हासदा आडनावाचा चणेवालाही तेच सांगतो. रोज एकाच बाकड्यावर बसणाऱ्या पांढऱ्या केसांच्या सोहन जेसडियांचं म्हणणंही वेगळं नाही.

संध्याकाळी पोलिस नेहमी फिरत असायचे. एनसीपीएच्या टोकाला टुरिझम पोलिसांची एक गाडी नेहमीच उभी असायची. आता तिथे खाकी वदीर्तलं कुणीच नाही. येणार कोणत्या तोंडाने ? लोकांचा राग जबरदस्त आहे. ते शिव्यांशिवाय काहीच बोलत नाही. त्याला फाशीवर चढवायला पाहिजे, हे सार्वमत. चणेवाल्या हासदाचा मोरेवर जाम राग , ' हमेशा पियेला रहेता था. नेहमी वीस रुपये मागायचा. पैसे दिले नाही तर माल घेऊन जायचा. पापाचा घडा शेवटी भरलाच. आमच्या गावात अशी प्रकरणं दाबली जातात. ' सगळेच पोलिस तसे नसतात, असं समंजस मतही अपवाद म्हणून पुढे येतं. बाकी तोंडात शेण घाला, चौकात फटके मारा, फाशीवर चढवा, वगैरे.

आज मरीन ड्राइव्हवर भीती कमी, पण संताप जास्त आहे. तळपायाची आग मस्तकात जातेय, पण राग काढायचा कुठे ही अगतिकता दिसते.

शुक्रवार 29 एप्रिल ...

वेळ संध्याकाळी पावणेसातची

ठिकाण बांद्याचं बॅन्ड स्टँड

मोतमाऊलीच्या भूमीच्या शेवटच्या टोकावर दोनेक शतकांपूवीर् गढी बांधणाऱ्या कुणा पोर्तुगीज सोजिऱ्याचे मुंबईकर प्रेमवीरांवर अनेक उपकार आहेत, असं बॅन्ड स्टँडला जाणाऱ्या कुणालाही वाटावं. सूर्य मावळताना हे उपकार अधिकच रोमँटिक भासतात.

बहुधा हा मुंबईतला ' मोस्ट वॉन्टेड ' लव्हर्स स्पॉट. ' राजू बन गया जंटलमन ' चित्रपटात एक प्रसिद्ध सीन आहे. बॅन्ड स्टँडच्या गढीवर जुहीसोबत उभा असणारा शाहरुख एकेक कागद खाली फेकतो. प्रत्येक कागदासरशी खडकांमागचे एकेक जोडपे त्याच्या नावाने बोंबा मारत उभे राहते. आताही कुणी कागद फेकलेच, तर त्यालाही शाहरुखसारख्याच बोंबा ऐकाव्या लागतील. अशी युगुलगदीर्. लँडस् एन्ड पाठीमागच्या टोकापासून जवळजवळ पाली हिलच्या रस्त्याला मिळणाऱ्या जॉगर्स ट्रॅकपर्यंत. खडकांवर किंवा नव्याने बांधलेल्या कठड्यांवर जिथे पाहावे तिथे जोडप्यांची गदीर्.

प्रेमिकांपेक्षाही हा पोलिसांचा आवडता अड्डा. दिवस-रात्र इथे प्रेमिकांची आणि पोलिसांचीही गदीर्. पोलिसांनी कधीही यावं आणि रिकामी झोळी भरून न्यावी हा शिरस्ता. दहा वीस रु.पासून पाचशेपर्यंत. जवळच शाहरुखचा बंगला आहे. तिथला सिक्युरिटीसाठीचा पोलिसही म्हणे दुपारी जेवायचा सुटीत फेरी मारायचा आणि दीड-दोन हजार रु. जमवून जायचा. यावर नियंत्रण ठेवण्यासाठी वरिष्ठ अधिकारीही इथे फेऱ्या मारायचे, अशी परिस्थिती.

पण गेला आठवडाभर पोलिसांची एकही गाडी येथे आलेली नाही, असं इथला रखवालदार सांगतो. गदीर् कमी आहे, पण ही कमी गदीर् गेले दोनेक आठवडे सुरू आहे. कॉलेजांना सुट्या लागल्यात. पाऊस सुरू होईपर्यंत दरवषीर् अशीच परिस्थिती असते, यावर टपरीवाले, चना जोर गरम वाले, माळी, वॉचमन यांचे एकमत.

पण पोलिसांवरचा राग मरिन ड्राइव्ह इतकाच आहे. तशाच प्रतिक्रिया आणि तशीच घुसमट. रात्रीच्या अंधारात चष्मा आणि गळ्यात पुढे आलेला कंठ एवढंच चकाकताना दिसणारा एक हडकुळा मुलगा बोलला... आम्हाला अभ्यास करायला जागा नाही, कुठेतरी बागेत अभ्यास करावा लागतो, प्रेमातही तेच. यावर मोचेर् निघत नाहीत म्हणून याला कुणीही समस्या म्हणत नाही पण आज सगळ्या मोठ्या समस्या याच आहेत. कुणी यावर विचार करणार आहे का ?

सचिन परब

 
</text>
</doc>
