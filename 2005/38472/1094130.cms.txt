<doc>
<docno>1094130.cms.txt</docno>
<text>
 
देश-विदेश
एकत्र आल्यास मार्ग निघेल
[ Saturday, April 30, 2005  11:59:13 pm]


सचिन परब

मुंबई : काश्मीरला भारतापासून वेगळे करण्याची भाषा एकदाही न बोललेला काश्मिरातील एकमेव मोठा राजकारणी, ही जम्मू-काश्मीरचे मुख्यमंत्री मुफ्ती महंमद सईद यांची महत्त्वाची ओळख. ते शनिवारी मुंबईत आले होते. भारत-पाकिस्तानमध्ये मैत्रीची नव्याने सुरुवात झाली आहे. या पार्श्वभूमीवर काश्मीरबद्दल त्यांच्याशी केलेली बातचीत.

पाकिस्तानचे अध्यक्ष परवेझ मुशर्रफ यांनी तीन महिन्यांत काश्मीर प्रश्न् सुटण्याची शक्यता वर्तवलीय. याबद्दल तुम्हाला काय वाटते ?

मुशर्रफ यावेळी भारतात आले तो वेगळा दृष्टीकोन घेऊन. आता वातावरण खूपच निवळले आहे. दोन्ही बाजूचे लोक विचारपूर्वक पावले उचलत आहेत. भारत-पाकिस्तान आणि काश्मिरातील जनता एकत्र आली तर नक्कीच मार्ग निघू शकेल. मुशर्रफ हुरियतच्या नेत्यांना सोबत आणण्याचा प्रयत्न करीत आहेत. सीमा खुल्या होत आहेत. ' कारवाँ-ए-अमन ' सुरू झाली आहे. वातावरण आशावादी आहे खरे!

दोन्ही देशांमधील चर्चांचा शेवट आतापर्यंत तरी अपेक्षाभंगातच होत आलाय. आता काही ' पॅक्टिकल ' उपाय निघू शकेल का ?

मुशर्रफ काही आकाशातून उपाय काढणार नाहीत. प्रश्ान् सोडवण्याचे मार्ग बरेच आहेत. फक्त प्रामाणिक प्रयत्न हवे आहेत. ' सोल्यूशन ' काय असेल, यापेक्षाही आम्हाला ही प्रक्रिया महत्त्वाची वाटते. मैत्री वाढते आहे. प्रेम वाढते आहे. दोन्हीकडच्या काश्मीरींना जोडणारी बस सुरू होणे ही महत्त्वाची घटना आहे. कालपर्यंत या दोन्ही देशांमध्ये संघर्षाचे कारण असलेले माझे काश्मीर आता मैत्रीचा सेतू बनलाय. ही माझ्यासाठी समाधानाची बाब आहे. बस सुरू होण्यापूवीर् अतिरेक्यांनी आग लावली होती. पाकिस्तानने आणि त्यांच्या जनतेने त्याचा निषेध केला होता. लक्षात घ्या, हे पहिल्यांदा होतेय. बस, इसे किसी की नजर ना लगे!

काश्मीरात वातावरण बदलतेय का ?

मी ' कारवाँ-ए-अमन ' चे स्वागत करायला सीमेवर गेलो होतो. पाकव्याप्त काश्मीरमधून एक वृद्ध स्त्री व्हीलचेअरवरून भावाला भेटायला आली होती. साठ वर्षांनी भावा-बहिणीची भेट झाली. त्यांच्या डोळ्यांतले आनंदाश्रू तुम्ही पाहायला हवे होते. या गोष्टी खूप परिणाम करून जातात. विधानसभा निवडणुकीने बदलांची सुरुवात झाली. आमच्या लोकांची ' सोच ' बदलली. ते गरजेचे आहे. काय बदल घडलेत ते पाहायला काश्मिरात या. महाराष्ट्रातल्या लोकांना माझे आमंत्रण आहे.

महाराष्ट्राबद्दल काही खास जिव्हाळा ?

आता आणि पूवीर्ही काश्मिरात येणाऱ्या पर्यटकांमध्ये महाराष्ट्रातून येणाऱ्यांची संख्या सर्वाधिक आहे. काश्मीरी मुलांना शिक्षणासाठी आरक्षण देण्यातही महाराष्ट्र पहिला होता. धागधुगीच्या काळात आमच्या मुलांचे उच्चशिक्षण महाराष्ट्रातच झाले. त्यामुळे ' तुमचे-आमचे ' नाते वेगळे आहे.

पण तिथे आजही घातपाती कारवाया होत आहेत त्याचं काय ?

अशा घटना मुंबईत होत नाहीत काय ? पण आता आमच्या लोकांचा दृष्टिकोन बदलला आहे. लोक अतिरेक्यांना थारा देत नाहीत. त्या घातपातांचा परिणाम लोकांच्या जगण्यावर होत नाही. पर्यटक-यात्रेकरू यांचा काश्मिरात ओघ सुरू आहे. सगळे सुरक्षित परत जातातच ना ?

काश्मीरमध्ये गुंतवणूक वाढावी म्हणून तुम्ही मुंबईत आला आहात, त्यात यश कितपत ?

आजच्या घडीला काश्मिरात 3000 कोटी रुपयांची गुंतवणूक झाली. वीज, इन्फ्रास्ट्रक्चर पुरवण्यात आम्हीच कमी पडतोय म्हणून त्यांना थांबवावे की, काय याचा विचार चालू आहे. मोठ्या उद्योगांना काश्मिरात फारसा वाव नाही. आयटी आऊटसोसिर्ंगसारख्या अत्याधुनिक उद्योगांसाठी आमचे प्रयत्न आहेत. आमच्याकडे पहिलीपासून इंग्रजी शिकलेल्या सुशिक्षित तरुणांचे प्रमाण मोठे आहे. त्यांचा वापर या उद्योगांमध्ये होऊ शकेल. पण बॉलिवूडने आमची पार निराशा केली. येतो येतो म्हणतात, पण काही येत नाहीत आणि चित्रपटांत काश्मीर म्हणून भलतेच काहीतरी दाखवतात.

काश्मीरी पंडितांच्या पुनर्वसनासाठी तुम्ही योजना बनवली आहे. पण त्यांची परत येण्याची तयारी आहे का ?

उ.: म्हणजे काय ? काश्मीर पंडितांनी माझ्याशी संपर्क साधला तेव्हाच तर ही योजना बनवलीय. दोनेक महिन्यांतच दीड हजार काश्मीरी पंडित घर आणि नोकरीसह खोऱ्यांत वसतील का नाही ते बघा. पंडित जो पर्यंत परतत नाहीत तोपर्यंत .

 
</text>
</doc>
