<doc>
<docno>1094121.cms.txt</docno>
<text>
 
देश-विदेश
मंत्रिपदांसाठी काँग्रेससमर्थक अपक्षही सोनियाभेटीस!
[ Saturday, April 30, 2005  11:15:14 pm]


म. टा. विशेष प्रतिनिधी

नवी दिल्ली : मंत्रिमंडळ विस्तारासाठी देशमुखांच्या दिल्लीवारीत आणि नंतर तरी काय झाले, याचे उत्तर अद्याप मिळाले नसताना, राज्यातील काँग्रेससमर्थक अपक्ष आमदारांनाही मंत्रिपदे द्या, अशी मागणी घेऊन पाच अपक्षांचे शिष्टमंडळ शनिवारी काँग्रेसच्या अध्यक्ष सोनिया गांधी यांच्या निवासस्थानी थडकले. त्यांच्यासह आलेल्या अहमद पटेल यांनीच याप्रश्ान्ी लक्ष घालावे, असे श्रीमती गांधी यांनी सुनावले आणि पटेलांनी ' सोमवारी चर्चा करू ' असे सांगितले!

काँग्रेसला पाठिंबा देणाऱ्या सर्व दहा अपक्षांच्यावतीने मदन पाटील, बंटी पाटील, प्रताप चिखलीकर, रामप्रसाद बोडीर्कर, सुनील केदार या पाच जणांच्या शिष्टमंडळाने सोनियांना या मागणीचे निवेदन दिले. मदन भोसले, संजय देशमुख, दत्तूअण्णा पाटील, शिवाजीराव नाईक, सदाशिव पाटील यांच्याही सह्या निवेदनावर आहेत. ' राष्ट्रवादी काँग्रेसने त्यांच्या समर्थक अपक्षांना मंत्रीपद दिले ; आमचे काय ?' अशी बाजू '10 जनपथ ' वर गेलेल्या पाचजणांनी मांडल्याचे समजते.

 
</text>
</doc>
