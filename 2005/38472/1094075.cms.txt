<doc>
<docno>1094075.cms.txt</docno>
<text>
 
महामुंबई
देखण्या केशालंकारांचे अनोखे विश्व...
[ Saturday, April 30, 2005  08:45:11 pm]


नीला उपाध्ये

मुंबई : महाकवी कालिदासाने ज्यांना सोळा श्रृंगारांत मानाचे स्थान दिले आहे, त्या केशालंकारांचे एक अनोखे प्रदर्शन छत्रपती शिवाजी महाराज वस्तुसंग्रहालयातील (पूवीर्चे प्रिन्स ऑफ वेल्स म्युझियम!) प्रेमचंद रायचंद कलादालनात साकारत आहे! म्युझियमने स्वत:च्या, तसेच एकेकाळच्या प्रख्यात मणिपुरी नतिर्का श्ाीमती वीणा श्ाॉफ यांच्या व्यक्तिगत कलासंग्रहातून आकाराला आणलेल्या या प्रदर्शनाचे उद्घाटन , ' गांधी ' च्या वेषभूषेसाठी ऑस्कर पटकावलेल्या वेषभूषाकार श्ाीमती भानू अथय्या यांच्या हस्ते येत्या सोमवारी , 2 मे रोजी होणार आहे.

महागडी साडी नेसली आणि ढीगभर दागिने घातले, तरी केसात एखादे तरी फूल नाही घातले तर, साजश्ाृंगार पूर्ण झाल्यासारखे भारतीय स्त्रीला मुळी वाटतच नाही! ताजी फुले हाताशी नेहमी असतीलच, असे नाही. त्यामुळे पर्याय म्हणून सोने / चांदी आदी प्रकारच्या मौल्यवान वस्तूंत आकर्षक केशालंकार बनवायला सुमारे तीन हजार वर्षांपूवीर् भारतीय संस्कृतीत प्रारंभ झाला असावा, हे उपलब्ध पुरातन यक्षिणी शिल्पांतील बहुढंगी केशालंकारांवरून जाणवते. त्यामुळे या प्रदर्शनात अडीचशे / तीनशे केशालंकारांसोबतच नटल्या सजलेल्या यक्षिणींच्या पुरातन मूतीर्ही बघायला मिळतात. त्यांच्या विशिष्ट रचनांवरून केशालंकारांत श्ाृंगाराबरोबरच आध्यात्मिक संकेतही कटाक्षाने जपलेले जाणवतात. तसेच ते परिधान करणाऱ्या स्त्रीचे सामाजिक स्थानही ते अधोरेखित करतात, असे जाणवते.

कोळी, आगरी, पाठारे प्रभू समाजांतील भगिनी अजूनही मंगलकार्यांला केसात सोन्याच्या मुदी, खोप्याच्या विळख्यात पिनेसारखे घालायचे अग्रफूल, अंबाड्यावर आकड्याने अडकवलेली अर्धचंदाकृती सोन्याची वेणी किंवा स्प्रिंग आकड्यावरील गोलाकार झेंडू, गुलाबाची परडी आदी केशालंकार हौसेने घालताना दिसतात.

पण केशालंकारांतील सर्वात देखणा दागिना म्हणजे, लांबलचक शेपट्यावर बांधायची फुलवाडीतील वेणीसारखी वेणी! राजवाड्यांत सोन्यात घडणारी ही पूर्ण लांबीची वेणी, सर्वसामान्य स्त्रियांसाठी चांदीत घडून कधी सोनेरी मुलामा घेते किंवा कधी ओरिसात चांदीच्या बारीक तारा एकमेकांत गुंफून केलेल्या तारकशी दागिन्यांप्रमाणे रुपेरीच झळाळत राहते. दक्षिण भारतातील मंदिर नतिर्कांसाठी ती घट्ट पेड गुंफलेली वेणी ' जडाईनागम् ' नाव धारण करते, कारण तिच्यात वरच्या पारंपरिक सूर्य / चंदांखाली प्रजनन / वंशसातत्य दर्शक नागप्रतिमा असतेच असते! या नतिर्कांची ' तलाईसमान ' जाड वेणीसारखी बिंदी तर कितीतरी नक्ष्या घेऊन येते! तिच्यावर दोन्ही बाजूंना चंदसूर्याचे स्प्रिंगआकडे असतातच!

खूपसे केशालंकार परिधान करणाऱ्या स्त्रियांचा सामाजिक दर्जा दर्शवणारे असतात. बंगालमधल्या नवविवाहितेला कासव-पाठीपासून बनवलेली, सोनेरी नक्षीदार मूठ असलेली ' चिरोनी ' ही फणी आहेर केली जाते. मध्य प्रदेशातील माडिया आदी आदिवासी जमातींमध्ये उपवर तरुण प्रेयसीला विवाहाची मागणी घालतात ती नारळाच्या कवट्यांपासून बनवलेली फणी देऊनच! राजस्थानमधील बंजारांमध्ये विवाहित स्त्रियाच केवळ कपाळावर बोरबिंदी परिधान करू शकतात. लमाण स्त्रिया दोन्ही कानांवर केसात ' धबक ' ( गोल चामड्यावर रंगीबेरंगी बारीक मण्यांनी वीणकाम केलेले आकडे) घालतात. या सर्व केशालंकारांवरील सूर्य, चंद, नाग, मोर, आंबा, कमळ, कुंभ, मकर, शंख आदी नक्षींना मांगल्यसूचक प्रतिकात्मता कशी असते ; चकचकीत मोती शिंपले, कवड्या, रेशमी गोंडे, मीनाकारी आदि विविध साहित्यातून ते कसे घडवले जातात, हे जाणून घ्यायचे असेल आणि विविधतेतही एकता हे भारतीय संस्कृतीचे गुणवैशिष्ट्य त्यांतून कसे जाणवते, हे अनुभवायचे असेल, तर 3 मेपासून 19 जूनपर्यंत रोज सकाळी सव्वादहा ते संध्याकाळी सहा वाजेपयंर्त (सोमवारी बंद) पर्यटकांसाठी खुले राहणारे हे प्रदर्शन बघायलाच हवे...

 
</text>
</doc>
