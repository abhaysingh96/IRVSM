<doc>
<docno>1093658.cms.txt</docno>
<text>
 
महामुंबई
मंत्रिमंडळविस्ताराची घाई होती तरी कोणाला?
[ Saturday, April 30, 2005  12:03:57 am]


सुकृत खांडेकर

मुंबई : महाराष्ट्राच्या मंत्रिमंडळ विस्ताराबाबतचा विचार मुळात मुख्यमंत्री विलासराव देशमुख यांच्या मनातही नसतानाही, त्याबाबतचा घोळ अखिल भारतीय काँग्रेसच्या सरचिटणीस मार्गारेट अल्वा व प्रदेशाध्यक्ष प्रभा राव यांनी घातल्यामुळे त्यामागे काही ' देव- घेव ' झाली आहे काय, अशी चर्चा आता रंगू लागली आहे.

सर्वात महत्त्वाची बाब म्हणजे काँग्रेस अध्यक्ष सोनिया गांधी यांनाही या विस्ताराची घाई नव्हती, असे खुद्द त्या आणि देेशमुख यांच्यात झालेल्या चचेर्वरून स्पष्ट झाले आहेे. आठवडाभर चाललेल्या या घोळात अनेक नव्याजुन्या मंत्र्यांबरोबरच काही नवोदितांचीही नावे अचानक उद्भवल्याने तर देवघेवीच्या चचेर्स अधिकच जोर आला आहे.

विधानसभेचे अधिवेशन संपताच देशमुखांना दिल्लीचे बोलावणे आले. अल्वा यांच्या निवासस्थानी गेल्यानंतर मंत्रिमंडळ विस्ताराचा मुद्दा त्यांच्यापुढे मांडण्यात आला. देशमुख सोनिया गांधींना भेटले तेव्हा, त्यांना बोलावलेले नव्हते असे त्यांना कळून चुकल्याचे त्यांचे निकटवतीर् सांगतात. अल्वा व राव यांच्याशी झालेल्या चचेर्नुसार त्यांनी मंत्रिमंडळ विस्ताराचा विषय काढताच, विस्ताराची एवढी घाई आहे काय, असा प्रश्न सोनियांनी केला. या प्रश्नाचे अर्थातच देशमुख यांच्याकडे उत्तर नव्हते.

दुसऱ्या दिवशी सोनियांबरोबर देशमुख यांची दोन तास चर्चा झाली. महाराष्ट्रातील राजकीय परिस्थिती, महामंडळांच्या नेमणुका, देशमुखांच्या विरोधात तक्रारी करणारी शिष्टमंडळे आदी मुद्यांवर चर्चा झाली. मंत्रिमंडळ विस्तारासाठी एकत्र बसून नावे ठरवा, असे सोनियांनी देशमुख यांना सांगितले व देशमुख यांनी आपली यादीही त्यांना तत्काळ सादर केली. याच यादीची प्रत त्यांनी अल्वा यांना दिली.

नावे मान्य झाल्याचे गृहीत धरून दिल्लीहून मुंबईला परतताना देशमुख यांनी अल्वा यांच्या सांगण्यावरूनच मंत्रिमंडळ विस्ताराची नावे फायनल झाल्याचे पत्रकारांना सांगितले. पण मुंबईत पोचल्यावर नावांना अद्याप मंजुरी मिळत नसल्याचे अल्वा यांनी कळवताच देशमुख वैतागले.

' मी महाराष्ट्राचा मुख्यमंत्री आहे, आपण राज्याच्या इनचार्ज सरचिटणीस आहात, आपण प्रथम मंत्रिमंडळाच्या विस्तारासाठी नावे मॅडम कडून क्लिअर करून घ्या आणि मग नव्या मंत्र्यांचा शपथविधी कधी होणार ते मिडीयाला आपणच सांगा, अशा शब्दात देशमुख यांनी अल्वा यांच्याकडे आपली नाराजी व्यक्त केल्याचे समजते.

 
</text>
</doc>
