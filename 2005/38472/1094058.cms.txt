<doc>
<docno>1094058.cms.txt</docno>
<text>
 
क्रीडा
भारताची उझबेकिस्तानवर मात
[ Saturday, April 30, 2005  08:27:47 pm]


वृत्तसंस्था

जयपूर : लिअँडर पेस आणि महेश भूपती या अतिशय अनुभवी जोडीने दुहेरीच्या लढतीत उझबेकिस्तानच्या जोडीवर 3 सरळ सेटमध्ये मात केली आणि आशिया ओशनिया गट एक मधील डेव्हिस चषक टेनिस लढतीत भारताने 3-0 अशी विजयी आघाडी घेतली आहे.

लिअँडर पेस आणि महेश भूपती या माजी जागतिक अव्वल क्रमांकाच्या जोडीने मुराद इनोयाटोव आणि डेनिस इस्टोमीन या उझबेकिस्तानच्या जोडीवर 6-3, 6-4, 6-4 अशी सहजच मात केली.

पूवीर् नेहमी एकत्र खेळणारी महेश भूपती आणि लिअँडर पेस ही जोडी सध्या वेगवेगळ्या सहकाऱ्यांसह खेळत असते. परंतु डेव्हिस चषक लढतीत मात्र महेश आणि लिअँडर एकत्र येतात आणि आपले सर्वस्वपणाला लावून भारताला विजय मिळवून देत असतात.

ही लढत जिंकल्यानंतर भारताचा कर्णधार लिअँडर पेस म्हणाला : आम्ही आमची सवोर्त्तम कामगिरी केली असे काही म्हणता येणार नाही. प्रतिस्पधीर् फारसे अनुभवी नव्हते. शिवाय ग्रासकोर्टवर खेळताना त्यांची तारांबळ उडत होती. आम्ही जिंकणार असा विश्वास मला वाटत होताच.

डेव्हिस चषक टेनिस स्पधेर्तील लिअँडर पेसचा हा 74 वा विजय. आता त्याने ब्राझीलच्या टॉमस कोर्टच्या विक्रमाशी बरोबरी साधली आहे. रामनाथन कृष्णन यांनी 50 एकेरी सामने जिंकले होते. तर लिअँडरने आतापर्यंत डेव्हिस चषक टेनिस स्पधेर्त 46 एकेरीचे सामने जिंकले आहेत.

आपण विक्रमाच्या उंबरठ्यावर आलो आहोत याची मला पूर्ण कल्पना आहे असे सांगून लिअँडर पेस म्हणाला : परतीच्या एकेरीच्या लढतीवेळी ही गोष्ट मी निश्चित ध्यानात ठेवीन. इतिहास घडवण्याची संधी मला मिळणार आहे ती मी आज ना उद्या नक्कीच साधू शकेन.

 
</text>
</doc>
