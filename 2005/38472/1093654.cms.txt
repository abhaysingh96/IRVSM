<doc>
<docno>1093654.cms.txt</docno>
<text>
 
महामुंबई
...तर मुंबईची वीज तोडू!
[ Saturday, April 30, 2005  12:02:20 am]


म. टा. प्रतिनिधी

मुंबई : कोयना वीजनिमिर्ती केंदातील चौथ्या टप्प्यातील एक हजार मेगावॉटची वीजनिमिर्ती बंद पडली असून राज्यातील विजेचे संकट आणखी तीव्र झाले आहे. दरम्यान, विदर्भातील लोडशेडिंग कमी न केल्यास मुंबईला विदर्भातून येणाऱ्या वीजवाहिन्या कापून टाकण्याचा इशारा भारतीय जनता पक्षाने दिला आहे. यामुळे राज्यात विजेच्या प्रश्ानवरून तीव्र संघर्ष होण्याची चिन्हे आहेत. दरम्यान, कोयना धरणातील पाणी जादा वीजनिमिर्तीसाठी वापरण्याची परवानगी द्यावी यासाठी राज्य सरकारने आंध्र प्रदेश आणि कर्नाटक सरकारशी तातडीने संपर्क साधला असल्याचे समजते.

जवळपास साडे तीन हजार मेगावॉटपर्यंत टंचाई असताना कोयनेची वीजनिमिर्ती बंद पडली. या धरणातून वीजनिमिर्तीसाठी महाराष्ट्राला 67.5 टीएमसी पाणीच वापरण्याची परवानगी आहे. हा कोटा गुरुवारी संपुुष्टात आल्यामुळे हा प्रसंग ओढवला. राज्यात सायंकाळी कमाल मागणीच्या काळात 14 हजार 900 मेगावॉटची मागणी होती. मात्र लोडशेडिंगमध्ये नक्की किती वाढ झाली, याची आकडेवारी मंडळाने प्रकाशित केलेली नाही.

विजेचे संकट गंभीर झाले असूनही मंडळाने खापरखेडा, चंदपूर, कोराडी आणि पारस येथील चार वीजनिमिर्ती संच दुरुस्तीसाठी बंद ठेवण्यात आले आहेत. हे संच तातडीने का वापरले जात नाहीत असा सवाल आता केला जात आहे. दरम्यान, लोडशेडिंगविरुद्ध भाजपने विविध ठिकाणी घेराव आणि निदर्शने आयोजित करून वातावरण तापवण्याचा प्रयत्न सुरू केला आहे.

शहर आणि ग्रामीण भागात समान लोडशेडिंग करण्यात यावे, या मागणीसाठी नागपूर येथे भाजपचे आमदार देवंेद फडणवीस यांच्या नेतृत्वाखाली आंदोलन पुकारण्यात आले आहे. या मागणीसाठी गरज पडल्यास हिंसक आंदोलन करण्याचा इशारा भाजपने दिला आहे. वीज नियामक आयोगाने विदर्भातील लोडशेडिंग कमी करण्याचा आदेश द्यावा अन्यथा चंदपूर, पडघा आणि कोराडी ते व्हाया भुसावळ मुंबई या मंुबईला वीजपुरवठा करणाऱ्या वीजवाहिन्या कापून टाकल्या जातील, असा टोकाचा इशारा फडणवीस यांनी दिला आहे.

 
</text>
</doc>
