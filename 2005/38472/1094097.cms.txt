<doc>
<docno>1094097.cms.txt</docno>
<text>
 
खास बात
खाकी वदीर्तले 'संस्कृतिरक्षक'!
[ Saturday, April 30, 2005  09:15:10 pm]


प्रेमात पडलेली जोडपी फोनवर हार्ट टू हार्ट टॉक करतातच. पण परस्परांना भेटण्याची जबर ओढही असते. त्यातून निवांत रस्ते, कॉलेजचे कट्टे, चौपाट्या, बागा इतकेच नव्हे तर स्टेशनातील बाकडीही गुलाबी होऊन जातात... आणि मग आंबटशौकिन, गुंडपुंड ब्लॅकमेल करण्याचा प्रयत्न करतात. ज्यांनी रक्षण करायचे ते पोलिसही दरडावतात. पैसे काढतात आणि जमल्यास अतिप्रसंगही करतात. मरीन ड्राईव्हचा प्रकार हा त्यातलाच उघड झालेला एक प्रकार. खाकी वदीर्तील या तथाकथित संस्कृतिरक्षकांच्या अनुभवाबाबत अनेकांनी या विषयाच्या अनुरोधाने आपले विचार व्यक्त केले. परंतु अशा पत्रांची अपेक्षा नसल्याने ती प्रसिद्ध करता आली नाहीत. पोलिसांची चांगली बाजू दाखविणारेही एक पत्र आले. एका पोलिस अधिकाऱ्याच्या पत्नीने ' हाताची पाचही बोटे सारखी नसतात, त्याचप्रमाणे इतर पोलिसांची तुलनादेखील अशा विकृत मनोवृत्तीच्या पोलिसांशी करणे योग्य नाही ' असे मत नोंदविले आहे. मात्र मुक्तचिंतन करण्यात आलेल्या पत्रांतून समाजात पोलिसांबाबत वाढत असलेली अविश्वासाची भावना, त्यांच्याबाबत वाटणारा राग या भावना प्रगट होतात. थेट अनुभव व्यक्त करणारी पत्रे पुरेशी बोलकी आहेत.

मित्राचा बोलका अनुभव

माझा मित्र व त्याची ' ती ' वेगवेगळ्या कॉलेजला होते. ती कॉलेज करून क्कड्डह्मह्ल ह्लद्बद्वद्ग छ्वश्ाड्ढ करायची, तर हा कॉलेज करून घरचे दुकान सांभाळायचा. संध्याकाळी कसा तरी वेळ काढून दोघे ्य. ञ्ज. ।।. रू. ष्टश्ाद्यद्यद्गद्दद्गच्या त्नह्मश्ाह्वठ्ठस्त्र वर भेटायचे. परंतु नंतर मला ते बरेचदा फोनवर बोलताना दिसत. म्हणून मी त्याला विचारले. तर ' तो ' म्हणाला अरे त्या त्नह्मश्ाह्वठ्ठस्त्र वर एक पोलिस येतो. तो पैसे मागतो. एक दोनदा मी त्याला 50 रु. दिले. परंतु आता तो 100, 200 रु. मागतो. नाही दिले तर घरचा पत्ता घेऊन, घरी येण्याची धमकी देतो. तिच्या घरी कळाले तर क्कह्मश्ाड्ढद्यद्गद्व होईल. अरे परवा तर त्याने तिला एकटी असताना पकडले व पैसे मागितले. तिचा हात पकडण्याचा प्रयत्न केला. ' ती ' प्रचंड घाबरली होती. या प्रसंगामुळे ' ती ' आता भेटायचे नाही म्हणते. ' तो ' मित्र प्रचंड दु:खी होऊन सांगत होता. मला त्यावेळी वाटले होते, ते खोटे सांगतो. परंतु इथे तर खऱ्या खाकी वदीर्तील ' संस्कृती रक्षकाने ' तो प्रसंग खरा करून दाखवला.

सत्येन गुंजाळ, नासिक.

बदनामीच्या भीतीनेच गप्प

पोलिस शिपाई सुनील मोऱ्यांसारखे हजारो मोरे या मुंबई व आजूबाजूच्या परिसरामध्ये वावरत आहेत. उदाहरण द्यायचे म्हटले तर उल्हासनगर येथील क्राईम ब्रँचमधील राजू जव्हेरी पोलिस याचा आम्हाला गेल्या वर्षापासून आजपर्यंत खूपच त्रास होत आहे. आम्हाला व ठाणे, कल्याण ब्रँच येथील व इतर कर्मचारी महिला-मुलींना अश्लील बोलून आणि गोड-गोड बोलून स्टेशन/ घरापर्यंत स्वत:च्या कारमधून, मोटारसायकलवरून सोडतो असं सांगून त्यांना फसवलं आहे. पैशाची मागणी करणे, त्यांना बदनाम करण्याची धमकी देणे आणि त्या महिला व मुलींना ब्लॅकमेल करणे हे चालूच आहे. आम्ही त्याला अनेक वेळा असे न करण्याबाबत बजाविले. परंतु मी, एक क्राईम ब्रँचचा पोलिस असून, माझे कोणीही वाकडे करू शकणार नाही व कोणीही इतकी वषेर् माझे वाकडे केलेले नाही, असे तो सांगतो. बऱ्याच सरकारी व निमसरकारी महिला व मुली आपला संसार मोडेल व समाजामध्ये बदनामी होईल या भीतीने अजूनपर्यंत गप्प आहेत. आपल्या आवाहनानुसार धाडस करून लिहीत आहे.

त्रस्त महिला/मुली.

पोलिसांना ' संस्कृती ' शिकविली पाहिजे

आमचा एक शेजारी गेली 20 वषेर् पोलिसात आहे. स्वत: जुगार खेळतो. दारू पिऊन तर्र असतो. घरात बायको-मुलांना मारतो, शेजाऱ्यांना शिवीगाळी करतो. पोलिसातील नोकरीच्या जिवावर दादागिरी करतो. रस्त्यावरील फेरीवाल्यांना दमदाटी करून वस्तू घेतो, पैसे मागतो. मुलींची व बायकांची टिंगल करतो. ज्याला संस्कृतीचा अर्थच माहीत नाही तो तिचे रक्षण कसे करणार ? पोलिसांत ' असे ' मोरे बरेच आहेत. गृहमंत्रीसाहेब कितीजणांना पोलिसांतून काढून टाकणार ? पोलिसात तक्रार करायला गेलेल्याच दमदाटी करून हाकलून लावयाचे ही कोणती संस्कृती ? असंस्कृत पोलिसांमुळे संपूर्ण पोलिस खाते व गृह मंत्रालय बदनाम होते.

अनंत आंगचेकर, भाईंदर.

दोन टोकाच्या वृत्ती

सदरील घटना साधारणत: दहा वर्षांपूवीर्ची आहे. आमच्या शेजारी असणारी बी. मीना एका श्ाीमंत तरुणाच्या प्रेमात पडली. त्या तरुणाचे लग्न झालेले होते. बी. मीना दहावीत शिकत होती. त्या श्ाीमंत तरुणाचे नाव होते विजयकुमार. एके रात्री हे दोघेही शहरातील राऊंडला जाणाऱ्या पोलिसांच्या नजरेला पडले. पोलिसांनी दोघांनाही पकडले ; गाडीत बसवले व पोलिस स्टेशनला नेले. त्या ठिकाणी त्यांची कच्चा कागदावर माहिती घेतली व पत्ते घेतले. विजयकुमारने पोलिसांना चिरीमिरी देऊन या रात्री दोघांचीही सुटका करून घेतली. पण त्या पोलिसांनी दर महिन्याला विजयकुमारकडे हजार-दोन हजारचा तगादा सुरू केला. नाही तर प्रकरण वाढवतो असे सांगितले. विजयकुमार घरचा श्ाीमंत होता त्याने पोलिसांचे मागणे पूर्ण करणे चालू ठेवले. त्या तीन पोलिसांतील एका पोलिसाने एके दिवशी बी. मीनाला गाठले व शरीरसुखाची मागणी केली. बी. मीना घाबरली. तिला काय करावे समजेना. ती सायंकाळी माझ्याकडे आली. मला सर्व हकीकत सांगितली. त्यावेळी वैजापूरला रवींद कदम नावाचे डी. वाय. एस. पी. होते. मी बी. मीनाला घेऊन त्यांच्याकडे गेलो. बी. मीनाने पूर्ण हकीकत कथन केली. रवींद कदम यांनी विजयकुमारलाही बोलावून घेतले. रवींद कदम यांना सत्य घटना समजल्यावर संबंधित पोलिस व त्याचे इन्स्पेक्टर यांना बोलावून त्यांची कानउघाडणी केली. त्यांच्याकडून विजयकुमार व बी. मीनाच्या सही व पत्त्याचा कागद घेऊन फाडून टाकला व पुन्हा बी. मीना व विजयकुमारची छळवणूक-पिळवणूक केल्यास नोकरीतूत कमी करण्यात येईल असा दम पोलिस कॉन्स्टेबल यांना भरला.

धोंडीरामसिंह ध. ठाकूर, वैजापूर.

वाशीतही वेगळे नाही!

वाशी सेक्टर नऊमध्ये ' सागर विहार ' ही एक बाग व त्याच्या पलीकडे समुद किनारा आहे. इथे दिवसभर तरुण-तरुणी आणि वयस्कर लोकांची गदीर् असते. संध्याकाळी सात ते आठ या दरम्यान पोलिस राऊंड असतो. हे पोलिस येतात आणि तिथे बसलेल्या जोडप्यांपैकी दोन- चार जोडप्यांकडून 50 ते 500 रुपयांपर्यंत रक्कम उकळतात. नाही दिल्यास तुमच्या घरचा पत्ता द्या, चौकीवर चला, घरच्यांना फोन करून बोलावून घ्या, अशा सबबी सांगून त्या जोडप्यांना घाबरवले जाते. सातनंतर इथे साधे बसले तरीसुद्धा पोलिसांना दंड भरावा लागतो आणि असा दंड आम्ही तीन वेळा भरलेला आहे. एकदा आम्ही असेच बसलो होतो. दोघांमध्ये खूप अंतरही होते. आमच्या पुढच्या कठड्यावर बसलेले जोडपे एकमेकांच्या गळ्यात गळा घालून बसले होते. या पोलिसांनी त्यांच्याकडून 500 रु. घेतले. आम्ही तर नुसते बसलो होतो तरी आम्हाला का दंड, असे आम्ही विचारले. तर समोरचा पोलिस म्हणाला! तुम्ही काही करीत नव्हता म्हणून तुम्हाला दंड. त्यावेळी त्या पोलिसांनी आमच्याकडून प्रत्येकी 200 रु. घेतले. याआधी आम्ही नेहमी सागरविहार येथे जात असू. पण पोलिस तिथे फिरण्यासही बंदी घालतात. जास्त काही म्हणाल्यास पैसे उकळतात. वर सांगणार इथे रेप होतात तेव्हा ती प्रकरणं आम्हालाच निस्तरावी लागतात. मी वाशीमध्ये राहते माझ्या माहितीप्रमाणे सागरविहारच्या भागात आतापर्यंत एकही बलात्कार झालेला नाही. इथे हा पोलिसांचा धंदाच बनला आहे. प्रेमी युगुलांना घाबरवून त्यांच्याकडून पैसे उकळायचे. उलटपक्षी विचारले असता हेच पोलिस म्हणणार ही बाग तुम्हाला फिरण्यासाठी नाही. स्वत:चे नाव आणि पत्ता लिहीत नाही त्याबद्दल क्षमस्व. पोलिसांचा ससेमिरा कोण मागे लावून घेईल!

एक वाचक

प्रेमवीरांना धमकी

नाव न देण्याच्या अटीवर माझ्या जवळच्या मित्रानं त्याला आलेला ( पोलिसांबाबत) वाईट अनुभव सांगितला. टिटवाळा हे सुप्रसिद्ध महागणपतीचे स्थान असून लहानापासून थोरांपर्यंत सर्व भाविक तेथे येतात. माझा मित्र व त्याची मित्रमंडळी टिटवाळ्याला जाऊन दर्शन घेऊन गणपती मंदिरामागे असणाऱ्या काळू नदीच्या परिसरात फिरावयास गेले होते. मित्र-मैत्रिणी हास्यविनोदात चालले होते. त्याचवेळी टिटवाळा पोलिस ठाण्यातंील वाहतूक शिपायांनी वाहतूक नियंत्रण करण्याऐवजी नदीकिनारी बसलेल्या किंवा त्या परिसरात फिरणाऱ्या युगुलांना हटकण्यास सुरुवात केली. हटकल्यानंतर ताकीद देणे व पैसे घेऊन दम देऊन हाकलणे हे प्रकार चालले होते. त्यापैकी एकाने माझ्या मित्राच्या मित्रमंडळींना हटकण्यास सुरुवात केली. दमदाटी करून प्रकरण वाढवण्याची धमकी देण्यास सुरुवात केली. घाबरल्यामुळे आणि आणखी तमाशा नको म्हणून पैसे देऊन या मंडळींनी आपली सुटका करून घेतली. साधारणत: 100 रुपयांपासून हजार रुपयांपर्यंत पैसे घेऊन प्रकरणे मिटवण्यात येत होती. यामध्ये रिक्षावाले व पोलिस यांचे जवळचे संबंध असण्याची चर्चा नागरिकांमध्ये चालते.

रमण देशमुख, डोंबिवली.

माणुसकीचे दर्शन!

मी म्हणजे शैलजा व माझा प्रियकर ( वैभव) आम्हा दोघांच्या घरातून लग्नास विरोध असल्याने काय करावे या विवंचनेत ठाण्याच्या सेंट्रल मैदानात भेटण्याचे ठरविले. आम्ही त्या दिवशी बेगॉन स्प्रे कीटकनाशक पिऊन सेंट्रल तलावात आत्महत्या करण्याचे ठरविले. त्या दिवशी कीटकनाशक घेऊन रात्री 11 पर्यंत बसलो होतो. तेव्हा आम्हाला दोन पोलिसांनी हटकले व विचारपूस केली. आम्ही त्यांना नाव, राहण्याचे ठिकाण व कामाचे ठिकाण सांगितले. नंतर त्यांनी तेथून आम्हास निघून जाण्यास सांगितले. आम्ही तेथून निघालो. ते पोलिस लांब गेल्यावर आम्ही तेथे पुन्हा बसलो. तेव्हा रात्रीचे 11.30 वाजले होते. ते पोलिस काही वेळाने पुन्हा आमच्याकडे आले व आमच्या बॅगांची तपासणी (झडती) करण्यास सुरुवात केली, तेव्हा त्यांना ते कीटकनाशक दिसले. ते आम्हाला त्यांच्या पो. स्टे.ला घेऊन जाण्यास निघाले. आम्ही त्यांना पैसे देऊ केले ; परंतु त्यांनी ते स्वीकारले नाहीत. त्यांनी आम्हाला पॅव्हेलियन हॉटेलच्या बाहेर बसविले व विचारले की, हे तुम्ही आत्महत्या करावयास आणले आहे का ? आम्ही हो म्हणालो व का आत्महत्या करीत आहोत याची स्टोरी सांगितली. त्यानंतर त्यांनीच आम्हाला सुचविले की, तुम्ही वयात आलेली मुले आहात, अशा चुका करू नका. घरच्यांचा विरोध असेल, खरोखरच एकमेकांवर प्रेम करीत असाल, तर पळून जाऊन लग्न करा ; परंतु त्या अगोदर सर्व गोष्टींचा म्हणजे ( पैसा, वस्त्र, निवारा व साक्षीदारांची) सोय करा. तुम्ही दोघांच्या शाळा सोडल्याचा दाखला व रजिस्टर मॅरेज सटिर्फिकेट माझ्याकडे आणून द्या. बाकीचे मी सांभाळतो. या पोलिस साहेबांच्या बोलण्याने प्रभावित होऊन मित्रांच्या साह्याने लग्न केले. आज आम्हास एक वर्षाचा गोंडस मुलगाही आहे.

वैभव, शैलजा, ठाणेखा

आणखी एक मोरे!

पाच-सहा महिन्यांपूवीर्ऑफिस सुटल्यावर मी माझ्या गाडीतून एका स्त्री सहकाऱ्याबरोबर निघालो. त्यांना वाशी स्टेशनवर सोडून मी पुढे चेंबूरला जाणार होतो. जाताना पामबीच रोडवर काही वेळ गाडी थांबवून आम्ही गप्पा मारत होतो. काही वेळाने दोन बाईक्सवरून तीन तरुण पोलिस, ज्यातील फक्त एक वदीर्त होते, आले व त्यांनी आमची विचारपूस सुरू केली. आम्ही प्रामाणिकपणे सर्व माहिती सांगितल्यावर त्यांनी बघण्याच्या निमित्ताने माझे लायसन्स घेऊन स्वत:कडे ठेवले. मी लायसन्स परत मागितले, तेव्हा त्यांनी आम्हाला भाषण देण्यास सुरुवात केली. आम्ही दोघांनीही त्यांना सांगितले की, आम्ही कोणतेही गैरकृत्य करत नव्हतो व तरीदेखील येथे थांबण्यास त्यांची हरकत असेल तर आम्ही निघून जातो. सदर तीन पोलिसांपैकी एक सबइन्स्पेक्टर असावा ज्याचे नाव मोरे होते, तो महिलेने त्याच्याशी वाद घातल्यावर खवळला व भारतीय संस्कृतीमध्ये स्त्रीने कसे गप्प राहायचे असते व इतर नैतिकतेची व्याख्यानं द्यायला लागला. याउप्पर तो व त्याचा आणखी एक सहकारी, ज्याचे नाव पाटील, यांनी धमक्या देण्यास सुरुवात केली की, तुम्हाला आता पोलिस स्टेशनला नेऊन केसच करतो, मग कळेल कशी बडबड करता. बराच वेळ वाद घालून त्यांनी काही ठराविक रक्कम सांगून, जी चार आकडी होती, आम्हाला सोडण्याचे कबूल केले. त्या अवस्थेत त्यांनी खोटी केस केली असती म्हणून आम्ही पैसे देऊन सुटका करून घेतली.

सुनील घाटे

आम्ही पोलिसाला ' मामा ' बनवलं!

एकदा मी माझ्या पत्नीसह ठाण्यातील उपवनच्या कट्ट्यावर गप्पा मारण्यासाठी गेलो होतो. एकमेकांशी बोलायला सुरुवात करतो न् करतो तोच एक हवालदार आला. माझ्या पत्नीने पंजाबी ड्रेस परिधान केला असल्याने तिचे मंगळसूत्र ओढणीखाली झाकले गेले होते. त्यामुळे त्या हवालदाराने दरडावणीच्या स्वरात मला घाबरवायला सुरुवात केली. ' कोणाची पोरगी रे ही ?', ' तिच्या आईबापाला माहितेय का ?', ' चांगल्या घरचा दिसतोस आणि वर हे धंदे करतोस ?', ' दोघांच्याही घरी सांगू का ?' वगैरे वगैरे. त्या हवालदाराच्या या प्रश्ानंच्या भडीमारानंतरही मी गप्प राहणेच पसंत केले. त्यामुळे त्याला मी घाबरलोय, असे वाटले असावे. थोड्या वेळाने आणखी जवळ येत ' जाऊद्या, खिसा-पाकिट ढिलं करा आणि इथून सुटा बघू ' असा सल्ला त्यानं स्वत:हूनच आम्हाला दिला. त्याच्या त्या बोलण्यावर मी चिडलो. पत्नीचं मंगळसूत्र त्याला दाखवलं आणि आपल्या लग्नाच्या बायकोशी गप्पा मारणं तुमच्या नजरेत गुन्हा आहे का, असा उलटप्रश्ान् त्याला केला. त्यावर त्याचा चेहरा पाहण्यासारखा झाला.

विद्याधर पोखरकर, ठाणे.

आजही तो कार्यरतच

सुमारे दीडएक वर्षापूवीर्ची गोष्ट. मी व माझी मैत्रीण नेहा (नाव बदललेले आहे) क्लासमधून सुटल्यानंतर मिरा-भाईंदर रोडवरील एका चायनीझ हॉटेलमध्ये गप्पा मारत बसत असू. एके दिवशी बिल देऊन आम्ही बाहेर आलो. तेवढ्यात समोरच रिक्षात बसलेल्या हवालदारांनी मला आवाज दिला. मी काय झाले म्हणून जवळ गेलो असता त्यानी विचारले ती मुलगी कोण आहे. मी म्हटले माझी मैत्रीण आहे. परंतु हवालदाराने मला धमकावण्यास सुरुवात केली. त्याच्या तोंडाला दारूचा वास येत होता. घरच्या माणसांना बोलावून घेतो व ही मुले चाळे करत असताना मी पकडले, असे सांगेन म्हणून धमकावण्यास सुरुवात केली. नेहालाही तुझ्या घरचा फोन नंबर व पत्ता सांग. तुमच्या घरच्यांना पोलिस ठाण्यात बोलावून घेतो, म्हणून सांगू लागला. यावर मी त्याला आमचे काय चुकले म्हणून विचारले असता त्याने माझ्या थोबाडीत मारली व हजार रुपये आण, नाही तर तुला आत टाकतो म्हणू लागला. मी खरेच घाबरलो व माझ्याकडील दोनशे व नेहाकडील पन्नास मिळून अडीचशे रु. त्याच्या हवाली केले. नंतर तो निघून गेला. तोच ' हवालदार ' आजही मिरारोड पोलिस ठाण्यात कार्यरत आहे. मी त्याला नावानेसुद्धा ओळखू शकतो.

मनोज, मिरारोड.

 
</text>
</doc>
