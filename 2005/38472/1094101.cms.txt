<doc>
<docno>1094101.cms.txt</docno>
<text>
 
विज्ञान-तंत्रज्ञान
जपून टाक पाऊल जरा!
[ Saturday, April 30, 2005  09:21:56 pm]


बदलत्या वातावरणाचा आणि पालटणाऱ्या हवामानाचा परिणाम पृथ्वीचे एकंदर तापमान वाढण्यात होईलच ; परंतु त्याचा आणखीन एक दुष्परिणाम म्हणजे जगातील अनेक देशांमध्ये अन्नधान्याच्या उत्पादनामध्ये घट येण्यास सुरुवात होईल, असं भाकित करण्यात आलं आहे. एकविसावं शतक हे विज्ञानाचं मानलं जात असलं आणि विज्ञानाच्या आधारे मानवी जीवन अधिकाधिक सुखी आणि सोपं होईल असं मानलं जातं. मात्र अमेरिकेतील शास्त्रज्ञांच्या मते याच शतकामध्ये आपल्याला पर्यावरणातील बदलांचे फटके सहन करावे लागतील. त्यांच्या या विधानाला आधार आहे, तो या शास्त्रज्ञांनी प्रारूपांच्या किंवा कम्प्युटर मॉडेलच्या सहाय्याने केलेल्या अभ्यासाचा!

हा अभ्यास अनेक अंगांनी केला गेलाआहे. त्यातील एक भाग आहे, तो पृथ्वीवर सूर्याकडून येणाऱ्या ऊजेर्पैकी किती ऊर्जा अवकाशात परत जाते, याचा तलास घेण्याची. हा तपास घेण्यामागचं मुख्य कारण म्हणजे पृथ्वीवर सूर्याकडून येणाऱ्या आणि परत फेकल्या जाणाऱ्या ऊजेर्तील असमतोलाची मोजदाद करणं. अशी थेट मोजदाद करणं अवघड असल्यानं शासत्रज्ञांनी एक मार्ग शोधून काढला. तो म्हणजे सागराच्या तापमानाची नोदं घेणं. अशा नोंदी ठिकठिकाणी घेण्यात आल्या. या नोंदी कम्प्युटरमध्ये घालण्यात आल्या. या कम्प्युटरमध्ये पृथ्वीवरील अत्यंत गुंतागुंतीचं वातावरण, हवामान, सर्व समुद आणि त्यातील प्रवाह व त्यांची गती, वाहते वारे, वातावरणातील ग्रीनहाऊस गॅसेस (उदा. कार्बन डायऑक्साईड, मिथेन, क्लोरोफ्लुरोकार्बन वगैरे. हे सर्व उष्णताशोषक वायू आहेत आणि तेच पृथ्वीवरील हवामान ' गरम ' होण्यास जबाबद आहेत.) आणि इतर प्रदूषक घटक या सर्वांचीच तपशीलवार माहिती घालण्यात आली.

या सर्व घटकांचा कम्प्युटरनं विचार करून असा निष्कर्ष काढला की आपली वसुंधरा अवकाशात जितकी ऊर्जा परत पाठवतेे, त्यापेक्षा दर चौरस मीटरवर 0.85 वॉट इतकी अधिक ऊर्जा शोषून घेत आहे. (दुसऱ्या भाषेत सांगायचं तर 60 वॅटच्या 700 अब्ज दिव्यांना लागेल, इतकी ऊर्जा संपूर्ण पृथ्वीकडून शोषली जात आहे.) याचं कारण अर्थातच मनुष्यनिमिर्त उष्णताशोषक वायूंचं वातावरणातील सतत वाढणारं प्रमाण हेच आहे आणि त्यातील मुख्य दोषी म्हणजे कार्बन डायऑक्साईड असल्याचं या शास्त्रज्ञांनी नमूद केलंं आहे. याचाच अर्थ असा की हा वायू वातावरणात योग्य त्या प्रमाणात असता, तरी ही जास्तीची ऊर्जा इथेच शोषली जाण्याऐवजी अवकाशात परत गेली असती. या अधिकच्या ऊर्जाशोषातून पृथ्वीवरील सरासरी तापमानात 0.6 अंशांनी वाढण्याची संभाव्यता आहे. हेच तापमन एक अंशानी वाढलं, तर पृथ्वीवरील हिमसाठे मोठ्या प्रमाणावर वितळू लागतील.

दुसऱ्या एका अभ्यासानुसार पुढच्या शतकात सागराची सरासरी पातळी 11 सें.मी.ने वाढण्याची संभाव्यता व्यक्त करण्यात आली आहे. अर्थात या दोन्ही निष्कर्षाशी सर्वचजण सहमत नाहीत. ऑस्ट्रेलियातील हवामानशास्त्र तज्ज्ञ विल्यम किनिनमाँथ यांच्या म्हणण्यानुसार हा निष्कर्ष काढताना कम्प्युटर मॉडेलवर वाजवीपेक्षा अधिकच भर दिला गेला आहे. दुसरे असे की ही मॉडेल्स वास्तवदशीर् आहेत, हे सिद्ध करण्याइतपत सज्जड पुरावा काही या माहितीच्या मांडणीतून आणि त्यातून काढण्यात आलेल्या निष्कर्षांतून मिळत नाही.

मात्र वातावरणातील बदल आणि त्याचं दुष्परिणमा याचा वेध घेणाऱ्या शास्त्रज्ञांनी व्यक्त केलेली दुसरी संभाव्यतासुद्धा छातीत धडकी भरवणारीच आहे. या दुसऱ्या संभाव्यतेनुसार वातावरणातील बदलांमुळे जगभरच अन्नधान्याच्या उत्पादनात घट होईल. यापूवीर् काहीसा आशावादी दृष्टिकोन मांडला जात होता. ता असा की कार्बन डायऑक्साईडचं प्रमाण वाढलं तरी त्यामुळे प्रकाश संश्लेषणाची क्रियाही अधिक गतिमान होईल आणि त्यामुळे या वायूच्या दुष्परिणामाला परस्पर उतारा मिळेल! परंतु आता असं दिसत आहे हा विश्वास पोकळ आहे. असा परस्पर उतारा पडणार नाहीच ; उलट मका, तांदूळ, सोयाबिन आणि गहू या चार पिकांच्या उत्पादनात घटच येईल. ही घट सरासरी उत्पादनाच्या दहा ते पंधरा टक्के असेल, असाही अंदाज व्यक्त करण्यात आला आहे.

थोडक्यात काय, तर वातावरणातील बदल आणि पर्यावरणाचा सतत ढळणारा तोल याबाबत होत असलेल्या विविध अभ्यासांतून आता वेगवेगळे निष्कर्ष काढण्यात येत आहेत. त्यातील तपशिलांमध्ये फरक असला, तरी एक बाब नक्की ; हे बदल सजीवसृष्टीस पोषक नाहीत. आता लगेच याबाबत कठोर पावले उचलली आणि सर्व उष्णताशोषक वायूंचे उत्पादन बंद केले, तरीही वातावरणात घडलेल्या बदलांचं चक्र पुन्हा पूर्वस्थितीवर आणता येणारच नाही. मात्र आता योग्य पावले उचलली नाहीत, तर होणारे परिणाम अधिक गंभीर असतील, असाच संदेश हे अभ्यास आणि त्यातून काढण्यात आलेले निष्कर्ष आपल्याला देत आहेत.

श्रीराम शिधये

 
</text>
</doc>
