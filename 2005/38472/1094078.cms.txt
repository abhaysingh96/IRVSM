<doc>
<docno>1094078.cms.txt</docno>
<text>
 
महामुंबई
पोलिसांबद्दल आदर निर्माण करण्याचा प्रयत्न करणार
[ Saturday, April 30, 2005  08:46:59 pm]


म. टा. प्रतिनिधी

मुंबई : राज्यातील पोलिसांची प्रतिमा डागाळली आहे. पण कारभारात पारदर्शकता आणून पूवीर्प्रमाणे जनतेच्या मनात पोलिसांबद्दल आदर निर्माण करण्यासाठी प्रयत्न करण्याचे आश्वासन नवनियुक्त पोलिस महासंचालक डॉ. पी. एस. पसरिचा यांनी दिले आहे.

डॉ. पसरिचा यांनी नव्या पदाची सूत्रे महाराष्ट्र पोलिस मुख्यालयात शनिवारी स्वीकारली. मावळते पोलिस महासंचालक के. के. कश्यप यांनी त्यांच्याकडे पदभार सोपवला. त्यानंतर पत्रकारांशी बोलताना डॉ. पसरिचा यांनी पोलिसांची प्रतिमा उंचावण्यासाठी प्रयत्न करणार असल्याचे सांगितले.

पोलिस दल कुटुंबाप्रमाणे आहे. त्यातील एक लाख 52 हजार पोलिस दलाची जबाबदारी आपल्यावर आहे. मरिन लाइन पोलिस चौकीत पोलिसाने अल्पवयीन मुलीवर केलेल्या बलत्काराच्या प्रकरणानंतर पोलिस दलाची प्रतिमा डागाळली आहे. पण जनतेच्या मनात पोलिसांबद्दल पूवीर्प्रमाणे आदर निर्माण करण्याचा आपला प्रयत्न राहील, असे ते म्हणाले.

 
</text>
</doc>
