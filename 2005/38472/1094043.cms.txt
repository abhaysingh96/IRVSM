<doc>
<docno>1094043.cms.txt</docno>
<text>
 
क्रीडा
एमसीए अकादमीला दोणाचार्य आचरेकरांचे नाव द्या!
[ Saturday, April 30, 2005  07:27:08 pm]


चंदशेखर संत

नावात काय आहे असे म्हणतात. परंतु नावात बरेच काही असते असे नेहमीच जाणवून जात असते. मुंबई क्रिकेट असोसिएशनची वांदे कुर्ला संकुल आणि कांदिवली येथील इन्डोअर क्रिकेट अकादमी येत्या दोन वर्षात पूर्ण होतील. पण आतापासूनच या अकादमीला नाव कोणाचे द्यावे याची चर्चा सुरूही झालेली आहे. मुंबई क्रिकेट असोसिएशनच्या वाषिर्क सर्वसाधारण सभेत त्याची चर्चाही झाली. परंतु ठराव कार्यकारिणीने करायचा असतो आणि नंतर तो वाषिर्क सर्वसाधारण सभेत आणायचा असतो अशी प्रथा असल्याची जाणीव करून देण्यात आली.

आता बाळ महाडदळकर या नावाची पुण्याई आणि शरद पवारांचा वरदहस्त लाभलेल्या नव्या कार्यकारिणीत सर्वच्या सर्व सदस्य एकाच गटाचे आहेत. पूवीर् स्वत: एक विधायक विरोधी पक्षनेता हे पद भूषविलेल्या शरद पवारांना विरोधी पक्षाचे महत्त्व काही सांगायला नको. आता कार्यकारिणीत कदाचित शरद पवारांची इच्छा नसतानाही त्यांना खूश करण्यासाठी शरद पवारांचे नाव इन्डोअर क्रिकेट अकादमीला द्यावे असा ठराव यदाकदाचित कार्यकारिणीत आलाच तर त्याला विरोध तरी कोण करणार ? त्यामुळे दस्तुरखुद्द शरद पवारांनीच आपल्या चाहत्यांना आणि सहकाऱ्यांना तशी सूचना करायला हवी आणि आपल्या नावापेक्षा या अकादमीला नामवंत प्रशिक्षकाचे नाव द्यावे असे सुचवायला हवे.

वांद्याच्या अकादमीला दोणाचार्य रमाकांत आचरेकर यांचे नाव द्यावे असा ठराव पवारांनी मांडला तर कोणीच त्याला विरोध करणार नाही याची खात्री वाटते. कारण रामनाथ पारकर, बलविंदरसिंग संधू, चंदू पंडित, लालू राजपूत यांच्यापासून ते अगदी सचिन तेंडुलकर, विनोद कांबळी, प्रवीण अमरे, अजित आगरकर यांच्यासारखे दजेर्दार क्रिकेटपटू आचरेकरांच्या मार्गदर्शनाखालीच तयार झालेले आहेत. शिवाय क्रिकेट अकादमीला प्रशिक्षकांचेच नाव देण्याचे औचित्यही त्यामुळे साधले जाणार आहे.

कांदिवली आणि इतरत्रही अकादमी होणार आहेत त्यांना वसंत अमलाडी, अण्णा वैद्य या सारख्या निष्णात प्रशिक्षकांची नावे देता येतील. सुनील गावस्करसारखा भीमपराक्रमी फलंदाजही तंत्राबाबत सल्ला घ्यायचा तो वसंत अमलाडींचाच आणि अण्णा वैद्य यांच्या प्रशिक्षणाचा आपल्याला कसा उपयोग झाला व वेगवान गोलंदाजीची भीती कशी पळाली ते ऐकावे संदीप पाटीलकडूनच.

नावावरून निदान क्रिकेटमध्ये तरी वाद उद्भवू नये असेच क्रिकेटप्रेमींना वाटत आहे. अनेक गुंतागुंतीचे प्रश्ान् सोडवण्यात आणि त्यातून सन्माननीय तोडगा काढण्यात हातखंडा असणाऱ्या शरद पवारांनी स्वत:च पुढाकार घेऊन नाव सुचवले तर सारेच प्रश्ान् निकालात निघू शकतील.

 
</text>
</doc>
