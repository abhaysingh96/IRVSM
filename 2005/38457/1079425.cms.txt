<doc>
<docno>1079425.cms.txt</docno>
<text>
 
अर्थव्यवहार
सहकार क्षेत्राच्या कार्यात सुधारणेसाठी घटनेत दुरुस्ती
[ Friday, April 15, 2005  11:03:08 pm]


म. टा. बँकिंग प्रतिनिधी

मुंबई : देशातील सहकारी चळवळीत पारदर्शकता आणण्यासाठी सरकारने सहकार कायद्यात सुधारणा, त्यासाठी आवश्यक असलेली घटनेत दुरुस्ती करण्याचे ठरविले असल्याचे केंदीय कृषिमंत्री शरद पवार यांनी शुक्रवारी येथे बोलताना सांगितले.

महाराष्ट्र राज्य सहकारी बँकेतफेर् आयोजित पु. ल. देशपांडे महाराष्ट्र कला अकादमीच्या रवींद नाट्य मंदिरातील सभागृहात आयोजित जिल्हा व नागरी सहकारी बँकांच्या परिषदेवेळी पत्रकारांशी बोलताना श्री. पवार यांनी सांगितले की, सहकार क्षेत्राला राजकीय हस्तक्षेपापासून मुक्त करून त्याचे पुनरुज्जीवन करण्यासाठी सरकारने सहकार कायद्यात दुरुस्ती करण्याकरिता घटनेत दुरुस्तीचे विधेयक संसदेच्या येत्या अधिवेशनात मांडण्याचे ठरविले आहे.

स्वायत्तता राखण्यासाठी श्री. पवार म्हणाले: सहकारी संस्थांच्या सदस्यांना आपल्या कार्यामध्ये अधिक स्वातंत्र्य मिळावे आणि राजकीय हस्तक्षेपाशिवाय वेळच्या वेळी व पारदर्शक पद्धतीने निवडणुका व्हाव्यात हे या घटनादुरुस्तीमागील उद्देश आहेत. अशी घटनादुरुस्ती अमलात आल्यानंतर राज्य सरकारांचा सहकारी बँकांमधील हस्तक्षेप खूपच कमी होईल. राज्य सरकारे सहकारी संस्थांच्या निर्वाचित सदस्यांना पदच्युत करू शकणार नाहीत. केवळ संबंधित सहकारी बँकांची वाषिर्क सर्वसाधारण सभाच एखाद्या सदस्याला काढून टाकू शकेल. निधीचे गैरव्यवस्थापन आणि वाढता प्रशासकीय खर्च यामुळे देशातील आणि महाराष्ट्रातील सहकारी चळवळीची अवस्था दारूण झाली आहे.

कृषि कर्जांत पीछेहाट सहकार क्षेत्र स्पर्धाक्षम न राहिल्यामुळे या क्षेत्राकडून कृषि क्षेत्राला केल्या जाणाऱ्या कर्जपुरवठ्यात घट होत असून, यंदा कृषि क्षेत्राला मिळालेल्या एकूण 1,04,000 कोटी रुपयांच्या कर्जांमध्ये सहकार क्षेत्राचा हिस्सा घसरून केवळ 27 टक्क्यांवर आला आहे. जागतिकीकरणाच्या स्पधेर्त टिकून राहण्यासाठी सहकारी संस्थांनी आपले व्याजदर खाली आणून व्यवस्थापन व कर्मचाऱ्यांवरील खर्च कमी करणे आवश्यक आहे, असे श्री. पवार म्हणाले.

 
</text>
</doc>
