<doc>
<docno>1078263.cms.txt</docno>
<text>
 
महामुंबई
माना समाजाच्या मुद्द्यावरून विधानसभेत खडाजंगी
[ Friday, April 15, 2005  12:32:43 am]


म. टा. प्रतिनिधी

मुंबई : विदर्भातील माना समाजाच्या व्यक्तिंना अनुसूचित जमातीचे फायदे देण्याबाबत मुंबई हायकोर्टाच्या नागपूर खंडपीठाने दिलेल्या आदेशाची अमलबजावणी करण्यावरून विधानसभेत खडाजंगी झाली. शिवसेनेचे विजय वडेट्टीवार यांच्या लक्षवेधी सूचनेवरील चचेर्त मार्ग निघण्याची शक्यता नसल्याने अखेर उपमुख्यमंत्री आर. आर. पाटील यांनी हस्तक्षेप करून 15 दिवसांत अॅडव्होकेट जनरलांचे मत मागवून योग्य तो निर्णय घेण्याचे आश्वासन विरोधकांना दिले.

माना समाजाबाबत हायकोर्टाच्या निर्णयासंदर्भात सरकार सुप्रीम कोर्टात गेल्याने त्याची अमलबजावणी करता येणार नाही, अशी भूमिका सरकारने घेतली आहे. विरोधी सदस्यांनी, हा हायकोर्टाचा अवमान असून यामुळे घटनात्मक पेच निर्माण होण्याची शक्यता वर्तवली आणि हायकोर्टाच्या निर्णयाची अमलबजावणी झालीच पाहिजे, अशी आग्रही भूमिका घेतली. आदिवासी विकासमंत्री विजयकुमार गावित व सत्ताधारी सदस्य त्याला विरोध करत असल्याचे चित्र निर्माण झाले होते.

हायकोर्टाच्या आदेशाची अमलबजावणी करण्याबाबत सुधीर मुनगंटीवार, वामनराव चटप, देवेंद फडणवीस वेगवेगळे मुद्दे उपस्थित करत होते, तर आदिवासी विकासमंत्री त्याला दाद देण्याच्या मनस्थितीत नव्हते.

 
</text>
</doc>
