<doc>
<docno>1078233.cms.txt</docno>
<text>
 
देश-विदेश
डान्स बार बंद पडले तर लैंगिक शोषण वाढेल
[ Friday, April 15, 2005  12:19:23 am]


म. टा. विशेष प्रतिनिधी

नवी दिल्ली : पुनर्वसनाचा कोणताही पर्याय न देता महाराष्ट्र सरकारने मुंबईसह राज्यातले डान्सबार बंद केल्याने सुमारे 75 हजार तरुण मुलींचे देशी-परदेशी पर्यटकांकडून लैंगिक शोषण होण्याची भीती व्यक्त करून पंतप्रधान मनमोहन सिंग यांनी या प्रश्ान्ी स्वत: लक्ष घालावे अशी मागणी राष्ट्रीय महिला आयोगाच्या माजी अध्यक्ष पूणिर्मा अडवाणी यांनी केली आहे.

पंतप्रधानांना लिहिलेल्या पत्रात अडवाणी म्हणतात, मान्सूनच्या काळात अरब राष्ट्रांतले अनेक पर्यटक मुंबईत येतात. हैदराबाद, बिहारसह अनेक राज्यांतून याच काळात तरुण मुलींना मंुबईत आणले जाते. दोन महिन्यांच्या तात्पुरत्या विवाह करारानुसार या तरुणींना अरब पर्यटकांच्या हवाली केले जाते. लैगिक शोषणाला उत्तेजन देणाऱ्या या पर्यटनावर प्रतिबंध घालण्याची मागणी आयोगाने 2002 ते 04 या कालखंडात तत्कालीन पंतप्रधान वाजपेयी यांच्याकडे केली होती. डान्सबारच्या दुष्परिणामांचा विचार करण्यास महाराष्ट्र सरकारने बराच उशीर केल्याची टीका करून अडवाणी म्हणतात , 75 हजार तरुण मुलींच्या पुनर्वसनाचा आणि रोजगाराचा कोणताही विचार न करता सरकारने तडकाफडकी जो निर्णय घेतला, त्या पार्श्वभूमीवर परिस्थितीचे धक्के खाण्याची आफत बारर्गल्सवर ओढवली असून बेघर अन् बेरोजगार अवस्थेत बहुदा त्यांना, जिथे त्यांचे शोषण होण्याची शक्यताच अधिक आहे, अशा स्थानांचा आश्ाय घ्यावा लागेल. राष्ट्रीय मानवी हक्क आयोगाकडेही या निर्णयाला आव्हान देण्यात आले आहे.

 
</text>
</doc>
