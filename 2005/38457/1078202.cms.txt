<doc>
<docno>1078202.cms.txt</docno>
<text>
 
लेख
चलो रत्नागिरी!
[ Friday, April 15, 2005  12:05:30 am]


यंदा महाराष्ट्र सरकारच्या पुढाकाराने रत्नागिरी येथे 29 एप्रिल ते 3 मे दरम्यान ' आम्र पर्यटन महोत्सवा ' चे आयोजन करण्यात आले आहे. त्याकरिता ऐतिहासिक ' थिबा पॅलेस ' हे स्थळ निवडण्यात आले आहे...

' हापूस, देवगड का हापूस ' किंवा ' रत्नागिरी का हापूस ' असे ओरडत उत्तर भारतीय फेरीवाले मुंबईत आंबे विकतात. त्यांच्याकडील प्रत्येक आंबा हा रत्नागिरीचा/देवगडचा आहे असाच त्यांचा दावा असतो. मात्र प्रत्यक्षात कितीजणांना ' खरा हापूस ' चाखायला मिळतो हा प्रश्नच आहे. लोकांची ही दिशाभूल टाळण्यासाठी भाजपचे आमदार विनोद तावडे तसेच काँग्रेसचे आमदार कर्नल सुधीर सावंत हे गेली तीन-चार वषेर् मुंबईमध्ये स्वतंत्रपणे ' आंबा महोत्सव ' आयोजित करीत असतात. त्यामुळे आंबाशौकिनांना चांगल्या प्रतीचा आंबा तर मिळतोच पण बागाईतदारांना अपेक्षित मोबदलाही मिळतो.

विलेपार्ले येथील जोशी बंधूंनी गेली तीन- चार वषेर् दापोली, देवरुख, गुहागर अशा निरनिराळ्या ठिकाणी ' आम्र महोत्सव ' आयोजित करून मुंबई-पुण्याच्या मंडळींना तेथे नेण्याचा यशस्वी प्रयोग केला. त्यांच्या ' आम्र पर्यटन महोत्सवा ' ला चांगला प्रतिसाद मिळत असतो. यंदा महाराष्ट्र सरकारच्या पुढाकाराने आणि काँग्रेस(आय)चे आमदार कर्नल सुधीर सावंत, राष्ट्रवादी कॉँग्रेसचे रत्नागिरीचे आमदार उदय सामंत, भाजपचे माजी आमदार बाळ माने आदींच्या एकत्रित प्रयत्नाने रत्नागिरी येथे 29 एप्रिल ते 3 मेच्या दरम्यान ' आम्र पर्यटन महोत्सवा ' चे आयोजन करण्यात आले आहे. त्याकरिता ऐतिहासिक ' थिबा पॅलेस ' हे स्थळ निवडण्यात आले आहे. भव्य प्रमाणात होणाऱ्या या महोत्सवात आंब्याबरोबरच कोकणातील काजू, जांभूळ आदी इतर फळांचे प्रदर्शन ; तसेच कोकणातील सांस्कृतिक परंपरेचे दर्शन घडविणाऱ्या बाबी, आंबा बागायतदार आणि निर्यातीच्या क्षेत्रातील तज्ज्ञ यांचे परिसंवाद आयोजित करण्यात आले आहेत.

या महोत्सवासाठी परदेशांतून पर्यटक यावेत, याकरिता संयोजक प्रयत्नशील आहेत. महोत्सवाच्या निमित्ताने परदेशी पत्रकारांनाही निमंत्रित करण्यात आले असून 25 परदेशी आंबा-खरेदीदारही उपस्थित राहणार आहेत. त्यांचा सर्व खर्च केंद सरकारचे वाणिज्य खाते करणार आहे. त्याशिवाय केंदीय परराष्ट्र खात्याने महोत्सवाला सहकार्य करण्याचे मान्य केले आहे. महाराष्ट्राचे वनमंत्री आणि रत्नागिरीचे पालक मंत्री बबनराव पाचपुते हे या महोत्सवाच्या आयोजन समितीचे अध्यक्ष असून आमदार उदय सामंत यांची स्वागताध्यक्षपदी निवड करण्यात आली आहे. कर्नल सुधीर सावंत हे महोत्सवाचे समन्वयक आहेत. माजी आमदार बाळ माने, काँग्रेसचे रत्नागिरी जिल्हाध्यक्ष रमेश कीर, नगराध्यक्ष उमेश शेट्ये यांनी महोत्सव यशस्वी करण्यासाठी विविध जबाबदाऱ्या स्वीका-रल्या आहेत.

या महोत्सवाला सुमारे वीस हजार पर्यटक भेट देण्याची शक्यता असून त्यांच्याकरिता दजेर्दार आंब्यांचे पन्नासहून अधिक स्टॉल्स मांडले जाणार आहेत. तसेच महोत्सवात आंबा खाण्याच्या स्पधेर्बरोबरच पर्यटन विषयक छायाचित्रण, नृत्य, गायन, हस्तकला, लोककला सादरीकरण आदींच्या स्पर्धाही आयोजित करण्यात आल्या आहेत. याच दरम्यान आंब्याचे माकेर्टिंग व पर्यटन वाढीच्या संदर्भातील प्रशिक्षण कार्यक्रमही आयोजित करण्यात आले आहेत. सांस्कृतिक कार्यक्रमाव्यतिरिक्त या महोत्सवासाठी सुमारे 15 लाख रुपयांचा खर्च अपेक्षित धरण्यात आला असून तो विविध प्रायोजकांच्या मदतीने उभारला जाणार आहे.

सन 1991- 92 मध्ये महाराष्ट्र सरकारने रोजगार हमी योजनेअंतर्गत फळझाडे लागवडीचा महत्त्वाकांशी कार्यक्रम हाती घेतला. त्यानंतर कोकणात फार मोठ्या प्रमाणात आंबा-काजूची लागवड झाली. गेल्या 13- 14 वर्षांत कोकणामध्ये 1,23,436 हेक्टर क्षेत्र आंब्याच्या लागवडीखाली आले आहे. तर आंब्याचे उत्पादन एक लाख 70 हजार मेट्रीक टनापर्यंत पोचले आहे. या उत्पादनाला चांगली व थेट बाजारपेठ मिळावी, याकरिता मुंबईमध्ये ' आंबा महोत्सवा ' चे आयोजन केल्याने शेतकरी- बागायतदारांचा मोठा फायदा होत असतो. मात्र आता हा महोत्सव रत्नागिरीसारख्या ठिकाणी नेऊन तसेच त्याला पर्यटनाची जोड देऊन सरकार एका नव्या प्रयोगाला सामोरे जात आहे. म्हणून त्याला सर्वांनी साथ द्यायला हवी.

कोकणात जानेवारी महिन्यात अवेळी झालेला पाऊस आणि त्यानंतर गेल्या महिन्यात झालेले चक्रीवादळ यामुळे आंबा आणि काजूच्या पिकाचे बरेच नुकसान झाले आहे. त्याबद्दल सरकारने नुकसान भरपाई द्यावी यासाठी विधिमंडळाच्या अधिवेशनात कोकणातील आमदाराने मोठा नेट लावल्याने आता या नुकसान भरपाईच्या सवेर्क्षणाचे काम सुरू झाले आहे. आंबा-काजूच्या प्रश्नावरून कोकणातील आमदार एकत्र झाल्याचे चित्र विधिमंडळात प्रथमच पाहायला मिळाले. हे आमदार अन्य प्रश्नांवरही अशीच एकी दाखवतील, तर कोकणचे भले होईल असे स्थानिक माणूस म्हणत असतानाच रत्नागिरी येथील काँग्रेस, राष्ट्रवादी काँग्रेस आणि भाजपचे नेते एकत्र आले आणि त्यांनी या ' आम्र पर्यटन महोत्सवा ' चे आयोजन केले ; हीसुद्धा स्वागतार्ह बाब आहे. या साऱ्या घडामोडीत शिवसेनेच्या मंडळींना का दूर ठेवले जात आहे, ते कळले नाही. त्याबाबत जिल्हा परिषदेचे उपाध्यक्ष संजय कदम यांनी जाहीररित्या व्यक्त केलेल्या नाराजीकडेे लक्ष द्यायला हवे. एकदिलाने होणारे असे उपक्रमच कोकणाला प्रगतिपथावर नेतील. म्हणूनच त्यांना पाठिंबा देण्यासाठी ' चलो रत्नागिरी! ' असे म्हणत क्रियाशील व्हायला हवे.

कुमार कदम

 
</text>
</doc>
