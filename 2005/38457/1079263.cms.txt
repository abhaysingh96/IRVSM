<doc>
<docno>1079263.cms.txt</docno>
<text>
 
महामुंबई
वॉटर रिसॉर्ट्स : मृत्यूचे सापळे?
[ Friday, April 15, 2005  07:50:06 pm]


सुनील जावडेकर

कल्याण : साधारणपणे पाच सहा वर्षापूवीर् डोंबिवलीतील प्रतिष्ठित समजल्या जाणाऱ्या डोंबिवली जिमखान्याच्या स्विमिंग पूल मध्ये बुडून एका बालिकेला प्राण गमवावे लागले... त्यावेळी डोंबिवली जिमखाना सोयीसुविधांच्या (गैर) व्यवस्थापनावरून चांगलाच अडचणीत आला होता. परंतु नेहमीप्रमाणे राज्य सरकारमध्ये काही वरिष्ठांनी रदबदली करून जिमखान्याला ' क्लीन चिट ' दिली आणि सुरक्षिततेचा व सुविधांचाही मुद्दा बाजूला पडला.

पालघरच्या रिसॉर्टमध्ये विजेचा शॉक बसून दोघांना जीव गमवावे लागल्यानंतर ठाणे जिल्ह्यातील सुस्तावलेली सरकारी यंत्रणा खडबडून जागी झाली आहे. मात्र यातून रिसॉर्ट मालकांना खरोखरच वेसण घालण्यात येणार की या निमित्ताने महसूल अधिकारी आपले उखळ पांढरे करुन घेणार याबाबत सार्वत्रिक शंकाच आहे.

कल्याण, डोंबिवली, भिवंडी, मुरबाड, उल्हासनगर, अंबरनाथ, बदलापूर, टिटवाळा ते अगदी कर्जतपर्यंत सर्वत्र गेल्या काही वर्षांमध्ये वॉटर रिसॉर्टचे पेव फुटले आहे. गेल्या दहा वर्षांतच रिसॉर्टची संख्या वाढत गेलेली दिसते. त्यापूवीर् पप्पू कलानीचे ' सीमा हॉलिडे होम ' वादग्रस्त ठरले होते ; पण ते वेगळ्या कारणांमुळे! या दहाही वर्षांत, रिसॉर्ट कोणाच्या जागेवर, कोणत्या परवान्यांनिशी उभारले गेले आणि वॉटर रिसॉर्टला पाणी कुठून, किती दराने दिले जाते, हे मुद्दे वादग्रस्त ठरले आहेत. काही वर्षांपूवीर् एखाद्या रिसॉर्ट मध्ये पोहण्यासाठी एखादा स्विमिंग टँक असे. परंतु हळुहळू रिसॉर्टस हे भरभराटीला येणारे पिकनिक स्पॉट ठरले. अधिकाधिक ग्राहकांना आपल्याकडेे खेचण्याच्या स्पधेर्तून भल्या मोठ्या उंचीच्या वॉटर स्लाइड्स, रेन डान्स असे घातक प्रकारही खेळण्याच्या नावाखाली रिसॉर्ट मालकांनी सुरू केले. वॉटर रिसॉर्टचे आकर्षण लहान मुलांना अधिक असल्यामुळे शाळा -कॉलेजांच्या उन्हाळी सुट्ट्यांमध्ये रिसॉर्टस उद्योग बहरू लागतात. साधारणपणे दिवसभराचे फूड आणि वेगवेगळ्या आधुनिक दिसणाऱ्या सोयी- सुविधांचा वापर करायचा असेल तर सूंपर्ण कुटुंबासाठी दोन ते तीन हजारांचे फॅमिली पॅकेज ते दर माणशी हजार रुपयांचे वैयक्तिक पॅकेज अशा विविध स्कीम्स रिसॉर्ट मॅनेजर्सनी घोषित केलेल्या आहेत. ग्राहकाकडून हजारो रुपये उकळणाऱ्या रिसॉर्ट मालकांनी ग्राहकांना द्यावयाच्या सोयी सुविधांकडे मात्र साफ डोळेझाक केल्याचे दिसून येते.

स्विमिंग टँक मध्ये पाणी वास्तविक दर दिवशी बदलणे व टँक साफ करणे गरजेचे आहे. मात्र जवळपास सर्वच रिसॉर्ट मधील स्विमिंग टँक आठ आठ दिवस स्वच्छच केले जात नाहीत. त्यामुळे पाणी बदलणे दूरच राहो ! याचा नेहमी दिसणारा परिणाम म्हणजे, अशा टँक मध्ये स्नान केलेल्यांच्या अंगाला खाज येणे. संसर्गजन्य रोगही होऊ शकतात, अस्वच्छ पाणी तोंडात गेल्यामुळे ताप भरणे, खोकला येणे, घसा खवखवणे अशा आजारांना रिसॉर्ट मधील ' एंजॉयमेंट ' नंतर हमखास आमंत्रण मिळते. मोठमोठ्या वॉटर स्लाइड्स वरून वेगाने घसरण्याच्या आनंदात हात पाय मोडून घेण्याचे प्रकार घडतात. दुदैर्वाने काही गंभीर अपघात झाल्यास जवळपास सर्वच वॉटर रिसॉर्ट शहरापासून दूरवर असल्यामुळे तसेच रिसॉर्टमध्ये डॉक्टरांची वा प्रथमोपचारांचीही कोणतीही व्यवस्था नसल्यामुळे एंजॉयमेंट जिवावर बेतण्याची वेळ येते. अनेक वेळा तर स्वत:च्या वाहनाची सुविधा नसल्यास रिसॉर्ट पासून जवळचे हॉस्पिटल गाठणेही मुश्किल होऊन जाते.

एकदा का ग्राहकाने पॅकेजचे पैसे भरले की पुढच्या सर्व सुविधा आणि स्वत:च्या जोखमीवर स्वीकारायच्या असतात. अनेक ठिकाणी खाद्यपदार्थांच्या दर्जाविषयीही तक्रारी असतात.

मात्र सर्व सामान्य ग्राहकांना प्रश्ान् पडतो: रिसॉर्टच्या मनमानीबद्दल तक्रारी कुठे करायच्या ? तक्रारी केल्यावर खरोखरच काही कारवाई होते का ? की संबंधित यंत्रणा आपलेच खिसे या तक्रारींच्या आधारीवर भरून घेण्याचे काम करणार ? वास्तविक जिल्हाधिकारी कार्यालयानेच उन्हाळी सुट्टीमध्ये ही एंजॉयमेंट अधिक आनंदमय करण्यासाठी कडक सूचनावली प्रत्येक रिसॉर्टच्या प्रवेशद्वारासमोर ठळक अक्षरात लिहून, तिची योग्य अमलबजावण्याची सक्ती करणे गरजेचे आहे.

 
</text>
</doc>
