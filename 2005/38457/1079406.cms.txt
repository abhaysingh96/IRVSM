<doc>
<docno>1079406.cms.txt</docno>
<text>
 
क्रीडा
'फलंदाजीच्या शैलीमध्ये बदल करणार नाही'
[ Friday, April 15, 2005  10:51:57 pm]


कानपूर : फलंदाजीच्या शैलीत आपण अजिबात करणार नाही. यापूवीर्ही खेळत होतो, तसाच यापुढेही खेळत राहणार आहे. बदल करण्याचा प्रश्ान्च येत नाही, असे उद्गार कानपूरच्या पाचव्या सामन्यात सामनावीर ठरलेल्या शाहिद आफ्रिदीने काढले.

आफ्रिदी सांगतो , ' कर्णधाराचा माझ्यावर विश्वास आहे. त्यामुळे त्याचा विश्वास माझ्यासाठी महत्त्वाचा असून शैली वगैरेत मला रस नाही. ती आता बदलता येणार नाही. बदल करण्याचे ठरवले असते तर ते चार वर्षांपूवीर्च झाले असते '.

' फलंदाजी करत असताना माझ्या डोक्यात विक्रमाचा वगैरे विचार नसतो. सकारात्मक दृष्टीने खेळायचे आहे, एवढेच मी स्वत:ला समजावत असतो. 250 धावांचे आव्हान सोपे असेल असे वाटत नव्हते. पण मैदानावर उतरल्यानंतर या आव्हानाचा पाठलाग करताना मात्र ते सोपे होत गेले. सुदैवाने माझे फटके अचूक बसत होते ', असे आफ्रिदी म्हणाला.

दरम्यान पाकिस्तान कर्णधार इंझमाम याने शेवटचा सामना दोघांसाठी दडपणाचा ठरेल, असे स्पष्ट केले. तो म्हणाला , ' दिल्लीच्या फिरोझशहा कोटला स्टेडियमवर हा सामना पाहण्यासाठी भारताचे पंतप्रधान मनमोहनसिंग व पाकिस्तानचे राष्ट्राध्यक्ष परवेझ मुशर्रफ हजर राहणार असल्यामुळे दोन्ही संघांच्या खेळाडूंवर दबाव हा असणारच आणि तो स्वाभाविक असेल '.

 
</text>
</doc>
