<doc>
<docno>1079371.cms.txt</docno>
<text>
 
अग्रलेख
वाजपेयींचा 'राम'बाण
[ Friday, April 15, 2005  09:35:30 pm]


माजी पंतप्रधान अटल बिहारी वाजपेयी हे कविहृदयाचे. सुसंस्कृत. सहिष्णू, उदारमतवादी, लोकशाही मूल्यांचा आदर करणारा राजकारणी ही स्वत:ची प्रतिमा आवर्जून जपू पाहणारे. साहजिकच संघपरिवाराच्या ' आदर्शांत ' न बसणारे. परंतु त्यामुळे संघपरिवाराच्या तथाकथित हिंदुत्वापासून फटकून राहणाऱ्यांनाही वाजपेयींविषयी कायम आपलेपणा वाटत आला आहे.

पुण्यात ' गीतरामायणा ' च्या सुवर्ण- महोत्सवानिमित्त आयोजित सोहळ्यात शरद पवार यांना आग्रहाने वाजपेयींनाच बोलवावेसे वाटले, त्यामागे हीच भावना प्रभावी ठरली असणार. शिवाय ग. दि. माडगुळकरांना भावलेले रामायण आणि ' गीतरामायणा ' तून घडलेले त्याचे दर्शन, हे बहुसंख्य सामान्य भारतीयांनी पिढ्यान् पिढ्या रामचरित्रातून घेतलेल्या प्रेरणांनाच शब्दरूप देणारे होते.

म्हणूनच ' गीतरामायणा ' नेही मराठी मनाला मोहिनी घातली आणि आजही ती कायम आहे. ' गीतरामायणा ' च्या या मोहिनीचा प्रत्यय, मर्यादापुरुषोत्तम रामाच्या नावाने 1980 च्या उत्तरार्धात सुरू केलेल्या हिंसक आणि विद्वेषवादी राजकारणापासून जाणीवपूर्वक दूर राहणाऱ्या वाजपेयींनाच घेता येऊ शकेल, अशीही खात्री पवार यांना वाटली असावी!

एरवी या सांस्कृतिक सोहळ्यातील वाजपेयींची उपस्थिती ही निभेर्ळ आनंदाचा विषय ठरली असती, पण सरसंघचालक के. एस. सुदर्शन अचानक गेल्या आठवड्यात वाजपेयींवर घसरले आणि हा सोहळाही राजकीय कुतूहलाचा विषय झाला. सुदर्शन केवळ वाजपेयी आणि सध्याचे भाजप अध्यक्ष लालकृष्ण अडवाणी यांना निवृत्त होण्याचा सल्ला देऊनच थांबले नव्हते.

त्यांनी वाजपेयींच्या विश्वासातील ब्रजेश मिश्ाा यांची काँग्रेसनेतृत्वाशी जवळीक असल्याचाही आरोप केला होता. पाठोपाठ विश्व हिंदू परिषदेचे गिरीराज किशोर यांनी वाजपेयी यांच्या जावयावर इटलीशी संबंध असल्याचा आरोप केला. या आरोपांमुळे भाजप परिवारातील या नेत्यांना सोनिया गांधींविषयीच्या भयगंडाने कसे पछाडले आहे याचे दर्शन घडलेच, पण सत्यवचनी आणि मर्यादापुरुषोत्तम अशा ' रामा ' शी त्यांना काहीच देणेघेणे नाही, हेही दाखवून दिले होते.

ज्या परिवाराचे ऋण जाहीरपणे मानून, वाजपेयी यांनी त्यांचा खरा चेहरा कोणता आणि मुखवटा कोणता ही चर्चा ओढवून घेतली, त्याच परिवारातील सवोर्च्च नेत्याने गरज संपताच निवृत्तीचा सल्ला द्यावा आणि सचोटीविषयीच शंका घ्यावी, याविषयीची खंत गीतरामायणाच्या निमित्ताने रामाच्या उदात्त व्यक्तिमत्त्वाची उजळणी करताना व्यक्त केल्यावाचून वाजपेयींना राहवणार नाही, असा अनेकांचा कयास होता. वाजपेयी यांनीही तो अगदीच चुकीचा ठरवला नाही!

प्रामाणिक आणि सत्चारित्र्याच्या व्यक्तींना मृत्यूपेक्षा बदनामीचे भय अधिक वाटते, एवढेच सूचक विधान त्यांनी केले. रामायणातील संदर्भ सर्वसामान्य जनतेला समजावून सांगावे लागत नाहीत. रामायणात एका धोब्याने सीतेच्या चारित्र्याविषयी संशय घेत बदनामीकारक विधाने केली होती. सुदर्शन, गिरीराज किशोर यांनी केलेली विधाने बदनामीकारक आहेत आणि अशा बदनामीला तोंड देण्यापेक्षा मृत्यू अधिक श्ाेयस्कर आहे, असेच वाजपेयी यांनी सुचवले आहे.

केंदातील सत्ता गेल्यापासूनच, संघपरिवारातील नेत्यांच्या कृतघ्नपणाचा अनुभव वाजपेयी घेत आहेत. मात्र आजवर त्यांच्या धोरणांवर टीका होत असे, आता व्यक्तिगत सचोटी आणि निष्ठेविषयीच संशय घेतला आहे आणि तोही संघपरिवारातील सवोर्च्च नेत्यांकडून. यामुळे वाजपेयी यांना मूकपणे सोसावे लागणारे क्लेश त्यांच्या या संयमी, पण मामिर्क विधानातून लोकांसमोर आले आहेत. अर्थात खऱ्याखोट्याचा विधिनिषेध न बाळगणे आणि स्वत:च्या तत्त्वज्ञानाला विरोध करणाऱ्यांना देशदोही ठरवण्यापर्यंत मजल गाठणे, हे हत्यार संघपरिवार गुजरातमध्ये आणि इतरत्रही वापरत असताना, वाजपेयी पंतप्रधान म्हणून व भाजपचे ज्येष्ठ नेते म्हणूनही निष्क्रिय राहिले होते. आता त्याच हत्याराचा वार त्यांच्यावर झाला आहे.

 
</text>
</doc>
