<doc>
<docno>1079408.cms.txt</docno>
<text>
 
क्रीडा
हाय टेन्शन, हाय प्रोफाइल सामना
[ Friday, April 15, 2005  10:52:41 pm]


म. टा. विशेष प्रतिनिधी

नवी दिल्ली : राजकीय रणधुमाळीचे सामने राजधानीत काहीसे बाजूला पडले असून भारत-पाक यांच्यात 17 तारखेला होणाऱ्या अंतिम वन डे क्रिकेट सामन्याची सर्वांना प्रतीक्षा आहे. फिरोजशाह कोटला मैदानावर होणाऱ्या या सामन्यासाठी सर्व आघाड्यांवर युद्धपातळीवर तयारी सुरू आहे. पिचपासून पॅव्हेलियनपर्यंत राजकारण, क्रीडा आणि सिनेक्षेत्राचे अवघे तारांगणच कोटलावर सामन्याच्या दिवशी अवतरणार आहे.

क्रिकेटच्या मैदानावर राहुल दविड, सचिन तेंडुलकर, इंझमाम आणि शाहिद आफ्रिदीची चमकदार फटकेबाजी तर प्रेक्षकांच्या खास गॅलरीत पाकिस्तानचे राष्ट्राध्यक्ष परवेझ मुशर्रफ, पंतप्रधान मनमोहनसिंग यांच्यासह राजकीय क्षितिजावर चमकणाऱ्या अनेक नामवंत दिग्गजांची उपस्थिती, या ऐतिहासिक सामन्याचे खास वैशिष्ट्य आहे. काँग्रेस अध्यक्ष सोनिया गांधी राहुल, प्रियंका, जावई रॉबर्ट आणि नातवंडांसमवेत तर माजी पंतप्रधान वाजपेयी परिवारासह गॅलरीत दिसतील. उपराष्ट्रपती भैरोसिंग शेखावत, लोकसभाध्यक्ष सोमनाथ चतजीर्, लालकृष्ण अडवाणी आणि पाकिस्तान नॅशनल असेंब्लीतल्या विरोधी पक्षनेत्यांसाठीही खास आसने राखून ठेवण्यात आली आहेत. अभिनेत्री राणी मुखजीर्पासून प्रीती झिंटापर्यंत चंदेरी दुनियेतले असंख्य कलावंतही गॅलरीकडे सर्वांचे लक्ष वेधून घेणार आहेत. अभूतपूर्व सुरक्षा व्यवस्थेमुळे संयोजकांपुढे मात्र काही मजेदार अडचणी उभ्या राहिल्या आहेत. स्टेडियममध्ये लावण्यात आलेल्या जॅमर्समुळे मैदानातले अंपायर आणि तिसऱ्या अंपायरच्या दरम्यान वॉकी टॉकीवर संपर्क होणे मुश्किल झाले आहे. पिचवर स्टंपांमध्ये लावण्यात येणारा कॉर्डलेस माइकही जॅमर्समुळे काम करणार नाही. यातून तांत्रिकदृष्ट्या मार्ग काढण्यासाठी इंजिनिअर्सचे पथक परिश्ाम घेते आहे.

सामन्याची तिकीटे आणि पासेस मिळवण्यासाठी प्रेक्षकांची झंुबड उडाली आहे. केंदीय मंत्री आणि खासदारांचे कुटंुबीय, दिल्ली राज्य सरकारचे मंत्रिमंडळ आणि आमदार फुकट पासेसच्या स्पधेर्त सर्वात आघाडीवर असल्याने संयोजकांची तारांबळ उडाली आहे. मुख्यमंत्री बाबुलाल गौर आणि वसुंधराराजेंनीही सामना पाहण्याची इच्छा दिल्ली क्रिकेट क्लबचे अध्यक्ष अरुण जेटली यांच्याकडे व्यक्त केली आहे. 30 हजार क्षमतेच्या कोटला स्टेडियममध्ये 15 हजार आसने यंदा अतिविशिष्ट अतिथी, कॉपोर्रेट घराणी, केंदीय मंत्रालयाचे विविध विभाग आणि अनेक क्लबांच्या नावावर अगोदरच आरक्षित झाली आहेत. याखेरीज काही आसने सुरक्षा व्यवस्थेने व्यापली आहेत. क्रिकेटचे वेड, भारत पाकिस्तानची कूटनीती आणि देशाची राजधानी अशा तीन घटकांमुळे 17 तारखेला होणारा सामना दिल्लीत हायप्रोफाइल झाला आहे.

 
</text>
</doc>
