<doc>
<docno>1078336.cms.txt</docno>
<text>
 
महाराष्ट्र
डॉ. पठाण यांच्या पुस्तकाला संतमित्र ग्रंथश्रेष्ठता पुरस्कार
[ Friday, April 15, 2005  01:19:54 am]


म. टा. प्रतिनिधी

पुणे : संतसाहित्याचे अभ्यासक डॉ. यू. म. पठाण यांच्या ' मध्ययुगीन संतसाहित्य: काही आयाम ' या ग्रंथाला यावषीर्चा डॉ. प्र. न. जोशी ' संतमित्र ' ग्रंथश्रेष्ठता पुरस्कार जाहीर झाला आहे.

स्नेहवर्धन प्रकाशन पुरस्कृत 2005 च्या डॉ. जोशी पुरस्कारासह एकंदर चार पुरस्कार जाहीर झाले असून येत्या एप्रिल रोजी निवृत्त लेफ्टनंट जनरल वाय. डी. सहस्त्रबुद्धे यांच्या हस्ते प्रदान करण्यात येणार आहे. या पुरस्कारांचे हे आठवे वर्ष आहे.

औरंगाबाद येथील स्वरूप प्रकाशनाच्या डॉ. यू. म. पठाणांच्या पुस्तकाशिवाय डॉ. प्र. न. जोशी ' विज्ञानमित्र ' ग्रंथश्रेष्ठता पुरस्कार प्रा. डॉ. अनिलराज जगदाळे यांच्या ' पेटलेले पाणी.. पेटलेले पाणी ' या डोंबिवलीच्या सुमेरू प्रकाशनाच्या पुस्तकाला, डॉ. वि. भि. कोलते ' समीक्षामित्र ' ग्रंथश्रेष्ठता पुरस्कार माधव गोडबोले यांच्या ' नवी आव्हाने, कालबाह्य मानसिकता ' या श्रीविद्या प्रकाशनाच्या ग्रंथाला आणि संजीवनी मराठे ' साहित्यसखी ' ग्रंथश्रेष्ठता पुरस्कार इंदुमती पारीख यांच्या ' समाजविकासासाठी व्यक्तिविकास ' या पॉप्युलर प्रकाशनाच्या पुस्तकाला मिळणार आहे.

 
</text>
</doc>
