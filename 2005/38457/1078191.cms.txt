<doc>
<docno>1078191.cms.txt</docno>
<text>
 
क्रीडा
आता आव्हान भारतासमोर
[ Friday, April 15, 2005  12:01:24 am]


कानपूर : लागोपाठ दोन सामन्यांमधील हार आणि कर्णधार सौरभ गांगुलीलाही गमावणाऱ्या भारतापुढे येथील पाचव्या झटपट क्रिकेट सामन्यात मोठे आव्हान उभे राहिले आहे. सहा सामन्यांच्या मालिकेत 2-2 अशी बरोबरी झाल्यामुळे हा सामना जिंकून आघाडी घेण्यासाठी दोन्ही संघ निकराचे प्रयत्न करतील. सलग दोन सामने जिंकल्यामुळे इंझमामच्या पाकिस्तान संघाचा आत्मविश्वास उंचावला असून कसोटी लागेल ती राहुल दविडच्या भारताची! या सामन्यात गांगुलीच्या गैहरजेरीत दिनेश मोंगिया किंवा श्ाीधरन श्ाीराम यापैकी एकाला संधी मिळण्याची शक्यता आहे.

हा सामना जिंकल्यास 3-2 अशी आघाडी तर मिळेल, शिवाय शेवटच्या निर्णायक सामन्यात डोक्यावर मोठे ओझे नसेल. दिल्लीचा हा सामना गमावला तरी मालिका बरोबरीत सुटेल आणि पराभवाचे दु:ख पदरी येणार नाही. यामुळे कोणत्याही परिस्थितीत ही पाचवी लढत जिंकण्यासाठी दोन्ही संघाचे खेळाडू सरसावले आहेत. याआधीची कसोटी मालिका बरोबरीत सोडवल्यामुळे आता झटपट मालिकेत अपयश नको, अशीच दोन्ही संघाची धारणा असेल.

मायदेशात भारताने पाच वर्षांमध्ये एकही झटपट मालिका जिंकलेली नाही. झिम्बाब्वेविरुद्ध 2001- 01 मध्ये मालिका जिंकल्यानंतर भारताला सतत अपयशाला सामोरे जावे लागले होते.

प्रतिस्पर्धी संघ

भारत : राहुल दविड ( कर्णधार), वीरेंदर सेहवाग, सचिन तेंडुलकर, महेंदसिंग ढोणी, युवराजसिंग, महमद कैफ, दिनेश मोंगिया, श्ाीधरन श्ाीराम, हरभजनसिंग, अनिल कुंबळे, झहीर खान, लक्ष्मीपती बालाजी, मुरली कातिर्क, अजित आगरकर व आशिष नेहरा.

पाकिस्तान : इंझमाम उल हक ( कर्णधार), युनिस खान, सलमान बट, शाहिद आफ्रिदी, अब्दुल रझाक, शोएब मलिक, युसुफ योहाना, कामरान अकमल, दनिश कनेरिया, राणा नावेद उल हसन, महमद समी, अर्षद खान, राव इफ्तिकार अंजुम, शाहिद नाझीर, असिम कमाल व महमद हफिझ.

पंच : रूडी कोर्टझन (दक्षिण आफ्रिका) व के. हरिहरन (भारत). तिसरे पंच : शिवराम. सामनाधिकारी : क्रिस ब्रॉड (इंग्लंड).

 
</text>
</doc>
