<doc>
<docno>1078251.cms.txt</docno>
<text>
 
महाराष्ट्र
आरआर विरोधकांचे 'जेलभरो'
[ Friday, April 15, 2005  12:25:59 am]


म. टा. वृत्तसेवा

सांगली : गृहमंत्री आर.आर.पाटील यांचे कट्टर राजकीय विरोधक संजय पाटील (काँग्रेस) यांना त्यांच्या सुमारे 400 कार्यर्कत्यांसमवेत बुधवारी अटक करण्यात आली. आपल्या कार्यर्कत्यांचा छळ करणारे पोलिस उपअधीक्षक डॉ.दिगंबर प्रधान यांच्यावर त्वरित कारवाई करा, या मागणीसाठी ' जेलभरो आंदोलन ' पुकारून तासगाव पोलिस ठाण्यावर संजय पाटील यांनी प्रचंड मोर्चा नेला होता.

कवठेएकंद येथील काँग्रेस कार्यकतेर् विजय माने यांनी पोलिस उपअधीक्षक डॉ.प्रधान व तासगाव पोलिसांच्या त्रासाला कंटाळून आत्महत्या करण्याचा प्रयत्न केला, या कारणावरून सध्या तासगाव परिसराचे वातावरण बरेच तापले आहे ' पोलिस यंत्रणेमार्फत काँग्रेस कार्यर्कत्यांवर अत्याचार करून काँगेस पक्ष खिळखिळा करण्याचा उपमुख्यमंत्री आर.आर.पाटील यांचा डाव यामागे आहे ', असा आरोप संजय पाटील करीत आहेत. प्रत्यक्षात पोलिस यंत्रणेद्वारे मात्र, विजय माने यांच्यावर अनेक गुन्हे नोंदले गेले आहेत. दुसरीकडे, गुंडांचा आधार घेऊन उपमुख्यमंत्री आर.आर.पाटील यांच्यावर चिखलफेक सुरू असल्याचा निषेध राष्ट्रवादी काँग्रेसच्या प्रमुख कार्यर्कत्यांनी एका पत्रकाद्वारे केला आहे.

संजय पाटील व जिल्हा काँग्रेस अध्यक्ष मोहनराव कदम यांच्या नेतृत्वाखाली काढण्यात आलेल्या या मोर्च्याच्या अग्रभागी पोलिस उपअधीक्षक डॉ.प्रधान यांचा पुतळा ठेवण्यात आला होता. प्रधान यांच्यावर त्वरित गुन्हा दाखल करा अशी मागणी मोर्च्यातफेर् करण्यात आली.

 
</text>
</doc>
