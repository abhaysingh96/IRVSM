<doc>
<docno>1079321.cms.txt</docno>
<text>
 
बहुतांची अंतरे
उपेक्षित 'नटसम्राट'
[ Friday, April 15, 2005  08:51:22 pm]


मराठी रंगभूमीवरील सुप्रसिद्ध नट मधुसूदन कोल्हटकर यांचे नुकतेच वृद्धापकाळामुळे निधन झाले. कोल्हटकर यांनी स्वत:ची नोकरी-संसार सांभाळत अतिशय प्रामाणिकपणे रंगदेवतेची आराधना केली. ' जयमंगल ' या स्वत:च्या नाट्यकंपनीद्वारे अनेक ऐतिहासिक व पोषाखी नाटके सादर केली. बेबंदशाही व एकच प्याला या दोन नाटकांचे असंख्य प्रयोग केले, पण त्यांचे खरे प्रेम होते ते नटसम्राट या नाटकावरच. डॉ. श्रीराम लागू, नटवर्य दत्ता भट, चित्तरंजन कोल्हटकर अशा अनेक श्रेष्ठ अभिनेत्यांनी अक्षरश: गाजविलेली आप्पासाहेब बेलवलकराची भूमिका जेव्हा मधुसुदन कोल्हटकरांनी सादर करण्याचे ठरविले, तेव्हा अनेकांच्या भुवया ताठ झाल्या होत्या. काहीशा कुत्सितपणेच समीक्षकांनी व टीकाकारांनी कोल्हटकर यांचे हे ' नटसम्राट ' नाटक पाहिले. इतर मान्यवर रंगकमीर्सारखे कोल्हटकरांना प्रसिद्धीचे वलय नव्हते, तरीही त्यांनी साकारलेला ' नटसम्राट ' केवळ अप्रतिमच होता. एक उपेक्षित, पण प्रामाणिक रंगकमीर् म्हणून मधुसुदन कोल्हटकर हे आम्हा रसिकांच्या कायम स्मरणात राहतील.

शरद वर्तक, चेंबूर, मुंबई.

 
</text>
</doc>
