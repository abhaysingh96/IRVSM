<doc>
<docno>1079333.cms.txt</docno>
<text>
 
लेख: एअरमेल
पेनेलोपचा (अखेरचा) सहारा!
[ Friday, April 15, 2005  08:56:48 pm]


स्पॅनिश वळणाचं तिचं इंग्लिश/अमेरिकन हॉलीवूडमध्ये सेलेबल निश्चितच नव्हतं. पण मादिदमध्ये एका मध्यमवगीर्य कुटंुबात जन्मलेली पेनेलोप क्रूझ आज हॉलीवूडमध्ये नाव काढण्यास सज्ज झालीये ही बाब सामान्य नाही. कोलकात्यात ' मिशनरीज ऑफ चॅरिटी ' मध्ये केलेलं काम ती विसरलेली नाही. त्या अनुभवाने मला खूप बदलून टाकले, असं आवर्जून सांगते.

पेनेलोप क्रूझ अद्याप हॉलीवूड स्ट्रग्लर्सच्या यादीतून बाहेर आलेली नाही. तिच्या मायदेशात- स्पेनमध्ये ती स्टार आहे, इटलीत तिच्या सिनेमांना तुडुंब गदीर् होते. युरोपात तिला अनेक अवॉर्डही मिळाली आहेत. पण मायाबाजाराची मक्का असलेल्या हॉलीवूडमध्ये तिला जम बसवता आलेला नाही. असं का घडलं ते कुणाला सांगता येत नाही. दोन चांगले सिनेमे मिळाले होते. म्हणजे प्रदशिर्त होण्यापूवीर् त्यांची हवा भरपूर झाली होती. दोन्ही बेस्टसेलर्सवर आधारित होते. ' ऑल द प्रिटी हॉसेर्स ' आणि ' कॅप्टन कोरोलीज मेंडोलिन '. दुदैर्वानं मूळ पुस्तकांना लाभलेले यश त्या सिनेमांना मिळू शकले नाही. समीक्षक आणि तिकीटबारी अशा दोन्ही आघाड्यांवर फटका बसला. मेगास्टार टॉम क्रूझची काही वर्षांची प्रेयसी याच एका आयडेंटिटीसह पेनेलोप इतिहासजमा होणार, अशी स्पष्ट चिन्हे होती. पण... हिंदी फिल्म इंडस्ट्रीत जे घडतं, त्यापेक्षा फार वेगळं हॉलीवूडमध्ये घडत नाही. म्हणजे गाळातून बाहेर निघण्यासाठी एखादा हिट, एखादा भव्य सिनेमा पुरेसा असतो. पेनेलोप क्रूझला असा सिनेमा मिळालाय.. त्यातून आपली फिल्मी कारकीर्द आणि माकेर्टेबिलिटीही वाढेल, अशी तिची प्रामाणिक समजूत आहे.

पेनेलोपला कदाचित तारू शकेल असा हा सिनेमा आहे ' सहारा '. एका बेस्टसेलरवरच आधारित आहे. टिपिकल हॉलीवूड साहसपट. हरवलेल्या खजिन्याचा शोध असं ' इंडियाना जोन्स ' छापाचं कथासूत्र. मॅथ्यू मॅककॉनॉई हा हॉलीवूडमधला बऱ्यापैकी गुणी नट ' सहारा ' त साहसवीराच्या भूमिकेत आहे. उत्तर आफ्रिकेतील सहारा वाळवंटात खजिन्याच्या शोधात त्याच्या मित्राबरोबर निघालेला. क्रूझची भूमिका इंटरेस्टिंग आहे. ती बनलीये जागतिक आरोग्य संघटनेतली एक डॉक्टर - इव्हा रोजास. सहारा वाळवंटातील एका साथीच्या रोगावर संशोधन करताना तिलाही खजिन्याची माहिती मिळतेे. त्या खजिन्यातच साथीच्या रोगाचेही मूळ दडलेय, असा तिला विश्वास. मग साहस-वीराच्या सोबतीनं तिनं खजिन्यापर्यंत पोहोचणं अशी कथा.

तिसऱ्या जगातील जनतेत जाऊन काम करणं हा प्रकार पेनेलोपसाठी नवीन नाही. यापूवीर् तिनं दोन वेळा कोलकात्यात (!) काम केलंय. ' सहारा ' ची काही लोकेशन्स कोलकात्याचीच आठवण करून देणारी होती, असं ती म्हणते. त्यामुळे सिनेमापेक्षाही अनेक अद्भूत अनुभव प्रत्यक्ष आयुष्यात आलेले आहेत. इव्हा रोजासविषयी ती म्हणते : आरोग्य संघटनेतील महिला डॉक्टरांसारखीच ती आहे. लग्न- मुलांमध्ये तिला रस नाही. जगभर हुंदडणं आणि लोकांची सेवा करणं या दोन गोष्टींना तिच्या लेखी महत्त्व आहे.

माली आणि नायजेर यांच्या सीमेवरील अझेमू शहरात पेनेलोप ही मुलाखत देत असते. स्क्रीनवर दिसते तशीच नाजूक आणि चिमुकली प्रत्यक्षातही दिसते. स्पॅनिश वळणाचं पण घडाघडा इंग्लिश बोलते. खोचक आणि अवघड प्रश्नांना उत्तरं टाळण्याचं कौशल्य दाखवते. करियरला जरा वेगळी दिशा देण्यासाठीच ' सहारा ' स्वीकारला हे पटकन कबूल करत नाही. मला अॅक्शन-अॅडव्हेंचर सिनेमा करायचा होता. ऑफर्स अनेक आल्या, पण भूमिकांमध्ये दम नव्हता. ' सहारा ' तल्या इव्हा रोजासला मात्र पुरुष सहकलाकारांइतकाच वाव आहे.

मादिदमध्ये मध्यमवगीर्य कुटंुबात जन्मलेली पेनेलोप आज हॉलिुवडमध्ये नाव काढण्यास सज्ज झालीय. नृत्याची आवड म्हणून एका डान्सिंग क्लासमध्ये ती जाऊ लागली. ते थांबवून आणि 15 व्या वषीर् अभिनयाच्या क्षेत्रात शिरली. पण अथक नाचल्यामुळे येणारा चिवटपणा आणि इच्छाशक्ती यांचा पेनेलोपला तिच्या स्ट्रगलमध्ये फायदा होतोय.

फ्रेंच आणि इटालियन भाषाही तिला मुखोद्गत आहेत. पण स्पॅनिश वळणाचं तिचं इंग्लिश/अमेरिकन हॉलीवूडमध्ये सेलेबल निश्चितच नव्हतं. हा अडथळाच तिला तापदायक ठरतोय. मेक्सिकन, ग्रीक, ब्राझीलियन अशा ' एक्झॉटिक ' व्यक्तिरेखाच बहुतेकदा तिच्या वाट्याला आल्या आहेत. टॉम क्रूझबरोबर तिनं ' व्हॅनिला स्काय ' केला, तो चालला नाही. आता टॉम क्रूझला सोडून दिल्यावर तिचं नाव मॅथ्यू मॅककॉनॉईबरोबर जोडलं गेलंय. पण ती या गॉसिपमध्ये पडू इच्छित नाही.

युरोपातील सिनेमांमध्ये लोकमान्यता आणि खोऱ्यानं बक्षीसं मिळत असताना, अटलांटिक ओलांडून अमेरिकेत जाण्याची खोड कशासाठी, असा प्रश्न तिला नेहमी विचारतात. पण पेनेलोपला युरोप सोडायचा नाही, अडकूनही राहायचं नाही. अमेरिकेत काम करणं तिला अभिमानास्पद वाटतं, पण युरोपमध्ये तिला आत्मिक समाधान मिळतं.

पेदो आल्मोदोव्हार हा तिचा फेव्हरिट दिग्दर्शक. त्याच्या ' लाइव्ह फ्लेश ' मध्ये तिचा आजवरचा सवोर्त्तम अभिनय झाला. स्पेनबाहेर पेनेलोपला मोजक्याच व्यक्तींची सातत्याने आठवण येते. त्यातला एक म्हणजे दिग्दर्शक पेदो आल्मोदोव्हार आणि उरलेले तिचे कुटुंबीय. अमेरिकेत असल्यास पेनेलोप दररोज स्पेनमधल्या घरी फोन लावते आणि सर्वांची खुशाली विचारत राहते. स्पेनशी नाळ तिनं अजूनही तोडलेली नाही. तिच्या पावलावर पाऊल ठेवत तिची धाकटी बहीण मोनिका स्पेनमधली मोठी टीव्ही स्टार बनलीये. धाकटा भाऊ चांगला संगीतकार बनतोय. रेआल मादिद फुटबॉल टीमच्या मॅचेस ती सहसा चुकवत नाही. तिच्या आजवरच्या कमाईतून लॉस एंजेलिसमध्ये कायमस्वरूपी घर घेणं तिला सहज शक्य आहे. पण त्यामुळे स्पेनशी संबंध तुटण्याची भीती तिला वाटते. हॉलीवूडमध्ये जम बसवण्याचा प्रयत्न सुरू आहे, पण चार भाषांत सिनेमा केल्याचा अभिमानही आहे. हॉलीवूड हे तिचं उद्दिष्ट आहे, पण जीवनाची इतिश्री नाही.

कोलकात्यात मिशनरीज ऑफ चॅरिटीमध्ये केलेलं काम आणि तिथले अनुभव ती विसरलेली नाही. या चॅरिटीला ती मुक्तहस्ते मदत करते. त्या अनुभवाने मला खूप बदलून टाकले, असं आवर्जून सांगते. चॅरिटीची किंवा मदतकार्याची आवड तर तिला खूपच आहे. यासाठी स्वत:ची मदतसंस्थाही तिनं सुरू केली. ती आपली जबाबदारी असल्याची तिची (भाबडी ?) समजूत आहे.

' सहारा ' च्या तिकीटबारीवरील कलेक्शनवर पेनेलोप क्रूझची हॉलीवूडमधील अडखळती कारकीर्द अवलंबून आहे. इतरांना तिचा प्रवास खडतर वाटतो. पण पेनेलोप आशावादी आहे. एखादी गोष्ट घडणार असं डोक्यात साठवल्यासच ती प्रत्यक्षात घडू शकते, असं तिचं साधं तत्त्वज्ञान! त्यावर तिनं युरोप जिंकला आहेच. आता ' सहारा ' जिंकल्यास अमेरिकाही फार दूर नसेल!

सिद्धार्थ खांडेकर

( रूपांतर)

 
</text>
</doc>
