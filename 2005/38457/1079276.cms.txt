<doc>
<docno>1079276.cms.txt</docno>
<text>
 
देश-विदेश
मुशर्रफ यांच्या दौऱ्यानिमित्त दिल्लीत हवाईबंदी!
[ Friday, April 15, 2005  08:03:56 pm]


वृत्तसंस्था

नवी दिल्ली : पाकिस्तानचे अध्यक्ष परवेझ मुशर्रफ रविवारी फिरोजशहा कोटला मैदानावर भारत आणि पाकिस्तानातला एकदिवसीय क्रिकेट सामना पाहण्यासाठी उपस्थित राहाणार असल्याने त्या दिवशी कोटला स्टेडियमलगत विमानवाहतुकीसाठी हवाईबंदी राहाणार आहे.

मुशर्रफ यांच्यासह पंतप्रधान मनमोहन सिंग हेही या सामन्याला हजेरी लावणार आहेत. मुशर्रफ यांना स्टेडियममध्ये थेट येता यावे यासाठी स्टेडियमलगत हेलिपॅडही उभारले जात आहे. त्या दिवशी स्टेडियम व परिसरावरील आकाश हद्दीतून कोणतेही विमान वा हेलिकॉप्टर नेण्यास मनाई राहाणार आहे. मुशर्रफ ज्या ताज हॉटेलात उतरणार आहेत त्या हॉटेलच्या परिसरात आतापासूनच हवाईबंदी लागू राहाणार आहे.

तसेच आंबेडकर स्टेडियमजवळ भारतीय हवाईदलाचे हेलिकॉप्टरही तैनात राहाणार आहे. जर आणीबाणीचा कोणताही प्रसंग उद्भवलाच तर अतिमहत्वाच्या व्यक्तिंना सुरक्षितपणे नेण्यासाठी हे हेलिकॉप्टर सज्ज राहील.

व्हीव्हीआयपींना तीन कड्यांची सुरक्षा व्यवस्था पुरवली जाणार आहे. कोणत्याही थराच्या आत्मघातकी हल्ल्याचा मुकाबला करण्यासाठी संहारक पथकेही स्टेडियम परिसरात दक्ष राहातील. मुशर्रफ यांच्यासह त्यांचे स्वत:चे दहा सशस्त्र रक्षकही असतील.

मुशर्रफ यांच्या तीन दिवसांच्या दौऱ्याला अवघा एक दिवस उरला असताना बंदोबस्त कडेकोट करण्यात आला आहे. दौऱ्यादरम्यान मुशर्रफ आणि त्यांचे सहकारी ज्या ज्या ठिकाणी जाण्याची शक्यता आहे तिथे तिथे बंदोबस्तात वाढ झाली आहे.

ज्या ताज हॉटेलमध्ये मुशर्रफ आणि त्यांचे शिष्टमंडळ उतरणार आहे तिथेही बंदोबस्त ठेवला गेला असून, प्रसारमाध्यमांचे प्रतिनिधी तेथे धडकणार नाहीत याची खबरदारी घेतली जात आहे. या हॉटेलातील 90 खोल्या या पाहुण्यांसाठी राखीव आहेत. कमांडोंची पथके हॉटेलच्या गच्चीत तसेच हॉटेलकडे जाणाऱ्या रस्त्यांवर तैनात असतील तसेच हॉटेलकडे जाणाऱ्या रस्त्यांची नाकेबंदी केली जाईल.

मुशर्रफ यांच्या सरबराईसाठी हॉटेलचा मुदपाकखानाही सज्ज झाला आहे. मुशर्रफ यांच्या आवडीनिवडी लक्षात घेऊन तऱ्हतऱ्हेचे कबाब, कुर्मा आणि रोट्यांची चळत तीन दिवस लागणार आहे. काश्मिरी खाना आवडणाऱ्या मुशर्रफ यांच्यासाठी खास रोगनजोश, गुश्ताबा, रिस्ता आणि तबक माा आदी पदार्थही मेहमाननवााीत पुढाकार घेणार आहेत.

अजमेर शरीफमध्ये बंदोबस्त

पाकिस्तानी अध्यक्ष परवेझ मुशर्रफ हे पत्नी साहेबा यांच्यासह शनिवारी जगविख्यात ख्वााा मोइनुद्दिन चिश्ती यांच्या अजमेर शरीफ र्दग्याचे दर्शन घेणार आहेत. त्यांच्यासह 45 प्रतिनिधीही असतील. दुपारी चारला मुशर्रफ र्दग्यात येतील आणि अर्धा तास थांबतील. या र्दग्यावर चढविण्यासाठी मुशर्रफ यांनी पाकिस्तानातून 42 मीटर लांबीची मखमली चादरही आणली आहे.

 
</text>
</doc>
