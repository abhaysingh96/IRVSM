<doc>
<docno>1079338.cms.txt</docno>
<text>
 
लेख: आयफेल टॉवर
बॉम्बहल्ल्यांचे गूढ उकलले
[ Friday, April 15, 2005  09:00:13 pm]


जेफ सुलिवॅन हा सॉफ्टवेअर इंजिनीअर व त्याचा मित्र असलेल्या फ्रोड वैरुद यांनी नाझी सैन्याने दुसऱ्या महायुद्धाच्या काळात पाठवलेल्या गुप्त संदेशांची उकल करण्याचे काम हाती घेतले. असाच एक संदेश ' डीकोड ' केल्यानंतर अॅडॉल्फ हिटलरला ठार मारण्याचे अयशस्वी कारस्थान रचणाऱ्या जनरल फेडरिक वॉय रॅबेनाऊ याच्या ' मृत्यूला कारणीभूत ' ठरलेल्या ' अमेरिकेच्या हवाई हल्ल्या ' चे रहस्य उमगले.

नाझी सैन्यातील वरिष्ठ अधिकारी जनरल फेडरिक याने हिटलरला ठार मारण्यासाठी कट रचला. 20 जुलै 1944 रोजी नाझी मुख्यालयात बॉम्ब ठेवून हिटलरला संपवण्याचा त्याचा डाव होता. अर्थातच तो फसला व हिटलर बचावला. फेडरिकचे कारस्थान उघड झाल्यानंतर त्याला पकडण्यात आले. मात्र, त्याचे नंतर नेमके काय झाले हे गूढच राहिले होते. नाझींनी पाठवलेले गुप्त संदेश अशा तऱ्हेने लिहिण्यात आले होते की तो ' डीकोड ' झाला तरी तिऱ्हाईताला त्याचा खरा अर्थ उमजूच नये.

सुलिवन व वैरुद यांनी गुप्त संदेशाची उकल करताना ' हिल क्लाइंब ' तंत्राचा अवलंब केला व विविधप्रकारे तो ' डीकोड ' करण्याचा प्रयत्न केला. तब्बल 60 तासांच्या अथक प्रयत्नानंतर हेन्रिक मुलरने 15 एप्रिल 1945 रोजी पाठवलेला हा संदेश स्पष्ट झाला. अमेरिकेच्या विमानांनी केलेल्या हवाई हल्ल्यात वॉन रॅबेनाऊ ठार झाल्याचे त्यात म्हटले होते. मात्र, मृत्यूदंडाच्या शिक्षेची अमलबजावणी केल्यानंतर संबंधिताचा मृत्यू हवाई हल्ल्यात झाल्याचा संदेश पाठवण्याचा आदेश मुलर देत असे असा पुरावा एका माहितीपटात असल्याने या अमेरिकन विमानांच्या या हवाई हल्ल्याचे रहस्य ज्ञात झाले. वॉन रेबेनाऊ यांना मुलरच्या छावणीत ठार मारण्यात आल्याचे या ' डीकोडिंग ' नंतर अखेर स्पष्ट झाले. रॅबेनाऊ यांना गोळी मारून ठार करण्यात आल्याचा कयास आहे.

 
</text>
</doc>
