<doc>
<docno>1079262.cms.txt</docno>
<text>
 
लेख
व्हाइट हाऊसच्या अंतरंगावर प्रकाश
[ Friday, April 15, 2005  07:47:21 pm]


प्रत्येक सत्ताधीशाच्या भोवती मतलबी मंडळींचं कोंडाळं (कॉकस) असतं, तसं ते अमेरिकेचे अध्यक्ष जॉर्ज डब्ल्यू. बुश यांच्या भोवतीही आहे. ते दुसऱ्यांदा अध्यक्ष झाले असले तरी चेन्नी, रम्सफेड, राईस हे पूवीर्चं कांेडाळं कायम आहे. इराक युद्धाचं कारस्थान याच कोंडाळ्याचं आणि ढासळत्या अर्थव्यवस्थेचं आव्हान समर्थपणे पेलण्याची क्षमता असलेल्या पॉल ओनिल यांच्यासारख्या अनुभवी अर्थमंत्र्यावर दोन वर्षांतच राजीनामा देऊन मंत्रिमंडळातून बाहेर पडण्याची पाळी आणणारी चौकडीसुद्धा हीच. ' द प्राइस ऑफ लॉयल्टी ' या बेस्ट सेलर म्हणून गाजत असलेल्या पुस्तकात ओनिल यांनी कथन केलेले अनुभव या कोंडाळ्याच्या कारवायांवर झगझगीत प्रकाश टाकणारे आहेत.

ओनिल हे अल्कोवा या सर्वात मोठ्या अॅल्युमिनियम कंपनीचे 13 वषेर् प्रमुख ( सीईओ) होते. प्रसंगी कठोर निर्णय घेणारा अधिकारी म्हणून आथिर्क वर्तुळात त्यांची ख्याती होती. मंदीच्या लाटेत सापडून अनेक कंपन्या बंद पडत चालल्यानं बेकारांची संख्या वाढत होती. त्यातच एन्रॉनसारख्या कंपन्यांनी दिवाळं काढल्यानं भर पडत होती. अमेरिकन अर्थव्यवस्थेचा कणा समजल्या जाणाऱ्या सामाजिक सुरक्षा, मेडिकेअर आदी धोक्यात येण्याची चिन्हे दिसत होती. या परिस्थितीला यू-टर्न द्यायचा असेल तर निवडणूक प्रचारात मतांचा जोगवा मागताना मतदारांना दाखवलेली करकपातीसारखी गाजरं बाजूला ठेवावी लागतील, असं ओनिल यांचं मत होतं. फेडरल रिर्झव्हचे अध्यक्ष ग्रीनस्पॅन यांचंही तेच मत होतं. त्यांच्या नेमणुकीवर शिक्कामोर्तब होण्यापूवीर् सेनेटच्या समितीपुढील जबानीत क्लिंटन प्रशासनाच्या आथिर्क शिस्तीची प्रशंसा करून करपरताव्याऐवजी श्रीमंतांवर अधिक कर लादून पैसा उभा करावा असं मत त्यांनी व्यक्त केलं.

खरं तर येथूनच सुप्त संघर्षाला सुरुवात झाली होती. वॉशिंग्टनमधील सत्तेच्या सौदागरांपैकी एक, निवडणूक काळातील बुश यांचे आथिर्क सल्लागार आणि करकपातीचे जोरदार पुरस्कतेर् लारी लिंडसे यांच्या हाती आयतंच कोलित मिळालं. अर्थमंत्रीपदाचे तेही एक दावेदार होते. बड्या कंपन्यांचा त्यांना पाठिंबा होता ; कारण करकपातीचा खरा फायदा एक टक्का श्रीमंतवर्गाला होणार होता. म्हणून या कंपन्यांनी ओनिल यांच्याविरुद्ध मोचेर्बांधणी सुरू केली व त्याचा प्रत्यय अध्यक्ष बुश यांच्या बरोबरच्या पहिल्याच बैठकीत आला. तासाभराच्या भेटीत बुश यांनी फक्त ऐकण्याचं काम केलं. ना त्यांनी एकही प्रश्ान् विचारला, ना काही त्यांना सांगावंसं वाटलं. निक्सन, फोर्ड, थोरले बुश या भूतपूर्व अध्यक्षांशी ओनिल यांनी अनेकदा चर्चा केली होती ; पण हा अनुभव नवा, खटकणारा होता. कदाचित आपल्या मनाचा थांग समोरच्याला लागू न देण्याची स्टाईल असावी अशी आपल्या मनाची समजूत घालत ओनिल कामाला लागले. अधिकाऱ्यांच्या बैठका चालू होत्या. मंत्रिमंडळाच्या पहिल्याच बैठकीत सुरक्षा सल्लागार राईस यांनी इराकचा प्रश्ान् उपस्थित करून मध्यपूवेर्तील परिस्थिती इराक कशी अस्थिर करत आहे, याकडे अध्यक्षांचं लक्ष वेधलं. सीआयएचे प्रमुख टेनेट यांनी काही फोटो दाखवत महासंहारक ( केमिकल- बायॉलॉजिकल) शस्त्रे बनवण्याचे कारखाने इराकमध्ये कसे जोरात चालू आहेत त्याची कल्पना दिली. त्यांना थोपवत ओनिल यांनी विचारलं, हे शस्त्रनिमिर्तीचेच कारखाने आहेत कशावरून ? जगात मी असे अनेक कारखाने पाहिले आहेत. त्यावर टेनेट यांच्यापाशी उत्तर नव्हतं, तरी इराक युद्धाची तयारी प्रथमपासून कशी चालू होती हे दिसून येतं.

सद्दामची राजवट उलथल्यावर करावयाची इराकची पुनर्रचना, तेलविहिरींचे आराखडे, हे काम ज्या कंपन्यांना द्यायचं त्यांची यादी बनवणं ही कामं सुरू झाली होती. तिकडे चेन्नी यांच्या विविध ऊर्जा कंपन्यांच्या प्रमुखांशी गुप्त बैठका सुरू होत्या. या दोन्ही प्रश्ानंत ओनिल यांना कटाक्षानं दूर ठेवण्यात येत होतं ; कारण ते पर्यावरणवादी होते, तर चौकडीचा क्योटो करारास विरोध होता. ऊर्जामंत्री ख्रिस्ती व्हिटमन यांनाही तुच्छतेची वागणूक मिळत होती. बुश यांनी राष्ट्राला उद्देशून केलेल्या भाषणातील बरीचशी माहिती चुकीची होती. इतकंच नव्हे तर लवकरच सादर व्हावयाच्या अर्थसंकल्पातील माहिती पद्धतशीरपणे फोडून वृत्तपत्रांच्या हाती पडत होती. हे पाहून , ' काय चाललंय, कोणाचं काम हे ?' अशा शब्दांत ओनिल यांनी कर्मचाऱ्यांना चापलं. त्यातच लिंडसे यांनी बुश यांना लिहिलेल्या एका पत्राचा गौप्यस्फोट ' यूएसए टुडे ' दैनिकानं केला. त्यात निष्ठावानांना डावलण्यात येत असल्याचा ओनिलविरोधी सूर होता. त्यावर ' लारी, असले क्षुद उपद्व्याप करण्यापेक्षा काही चांगलं काम कर ', असं ओनिल यांनी लिहिलं. सुरुवातीपासूनच त्यांच्या पदाला सुरुंग लावण्याचं काम चालू होतं, हे यावरून स्पष्ट होतं.

मुक्त अर्थव्यवस्थेत कंपनीचा सीईओ सवेर्सर्वा असतो. संचालक, सामान्य भागधारक यांना अंधारात ठेवून आपल्या नावाचे शेअर्स विकून गडगंज पैसा कमावून कंपनी दिवाळखोरीत काढतो. एन्रॉनचे सीईओ किनले हे याचं ढळढळीत उदाहरण. सामान्य भागधारकांना वाचविण्यासाठी सीईओला जबाबदार धरलं पाहिजे, त्यांच्या अधिकारांवर निर्बंध आणले पाहिजेत, असं ओनिल यांचं मत असल्यानं तेल कंपन्या, वीज कंपन्या, औषधी कंपन्या, गन कंपन्या यांची लॉबी आक्रमक बनली होती व ओनिल यांचा काटा काढण्याची वाट पाहत होती. एखादा प्रचंड वृक्ष रोगानं आतून पोखरून निघावा, तशी अर्थव्यवस्था पोखरत चालली होती. त्यावर जे जे उपाय सुचविले गेले, अहवाल सादर करण्यात आले ते वाचण्याचीही तसदी बुश यांनी घेतली नाही. ' बहिऱ्यांच्या मेळाव्यात आंधळा असावा, त्यांच्यात कसलाही संबंध नसावा, तशी बुश यांची अवस्था होती ', असं वर्णन ओनिल करतात.

वॅको (टेक्सास) येथे निवडक 240 कंपन्यांचे सीईओ, अर्थतज्ज्ञ, मजूर नेते यांची एक बैठक बोलावण्यात आली होती. हे सर्व निवडणुकीसाठी मोठाल्या देणग्या देणारे बुश यांचे समर्थक होते. बैठकीची कल्पना लिंडसे यांची होती. ओनिल यांना मात्र निमंत्रण नव्हतं. त्यांचा राजीनामा घेण्याचा कट याच बैठकीत शिजला. त्याआधी ऊर्जा अभ्यास गटाच्या बैठकीत पर्यावरणाच्या प्रश्ानवर ऊर्जामंत्री व्हिटमन आणि लिंडसे यांच्यात चकमक झडली होती. ' लारी, तुम्हाला जे काही सांगायचंय ते माझ्या तोंडावर सांगा. कुणाच्या कानात कुजबुजण्याची गरज नाही ', अशा शब्दांत व्हिटमन यांनी सुनावलं होतं. दरम्यान ' न्यूयॉर्क टाइम्स ' मध्ये एक प्रदीर्घ लेख आला होता. त्यात म्हटलं होतं की, हा अंक वाचकांच्या हाती पडेपर्यंत अर्थमंत्री ओनिल यांचा राजीनामा घेण्यात आलेला असेल. त्यांचा राजीनामा घेण्याचं काम चेन्नी यांच्यावर सोपविण्यात आलं होतं.

ओनिल आफ्रिकेच्या दौऱ्यावरून परतताच चेन्नी यांचा फोन आला. अर्थमंत्रालयात बदल करण्याचा निर्णय अध्यक्षांनी घेतल्याचं चेन्नी यांनी त्यांच्या कानावर घातलं. लिंडसे यांनी अखेर डाव साधल्याचं ओनिल यांच्या लक्षात आलं. ते चेन्नीला म्हणाले , ' आपल्या अवतीभवती कोण माणसं असावीत, हा ज्याचा त्याचा प्रश्ान् आहे. मी उद्याच राजीनामा पाठवून देत आहे. ' त्याप्रमाणे कोणतंही कारण न देता एका ओळीचं राजीनामापत्र पाठवून ओनिल यांनी व्हाईट हाऊसला राम राम ठोकला. सज्जन, सक्षम मंत्री सुमार कुवतीच्या कारस्थानी राजकारण्यांचे असे नेहमीच बळी ठरले आहेत. राजकारणात निष्ठा कवडीमोल ठरते, हा धडा पुन्हा एकदा ओनिल प्रकरणानं मिळतो.

ओनिल यांचे अनुभव शब्दबद्ध केले आहेत, पुलित्झर विजेते ज्येष्ठ पत्रकार रॉन सस्कींड यांनी. ' द वॉल स्ट्रीट जर्नल ' चे वॉशिंग्टनमधील प्रतिनिधी म्हणून व्हाइट हाऊसच्या अंतरंगावर प्रकाशझोत टाकणारे अनेक खळबळजनक लेख त्यांनी लिहिले आहेत. चूक कबूल करणं, ती सुधारणं, निखळ सत्य जनतेपुढं ठेवणं ही लोकशाहीची खरी शक्ती. पण सत्याला न भिडता ते दडपू पाहणारा महासत्तेचा सामान्य नेता ही बुश यांची प्रतिमा वाचकांपुढे उभी राहते. अमेरिकन राजकारणाच्या साक्षेपी समीक्षकांना, खासकरून बुश प्रशासनाचं परखड मूल्यमापन करणाऱ्यांना या पुस्तकाचा उपयोग होईल.

पुरुषोत्तम महाले

द प्राईस ऑफ लॉयल्टी

रॉन सस्कींड

सिमॉन शूस्टर, न्यूयॉर्क

पाने : 348, किंमत : 26 डॉलर

 
</text>
</doc>
