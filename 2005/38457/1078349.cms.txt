<doc>
<docno>1078349.cms.txt</docno>
<text>
 
क्रीडा
पाकची जिगर मानली आपण!
[ Friday, April 15, 2005  01:26:47 am]


महेश मांजरेकर

परवाची मॅच बघून अक्षरश: लाज वाटली. आपल्या संघाने 48 षटकात 315 धावांचा टप्पा ओलांडूनही आपण सामना गमावला ? बरं, समोर ऑस्ट्रेलिया असती, तर समजू शकलो असतो. ' रिबिल्डिंग प्रोसेस ' मध्ये असलेल्या पाकिस्तानी संघावर क्रीडासमीक्षकांनी आणि चाहत्यांनीही विश्वास दाखवला नव्हता. ' इस टीम को अपनी रणजी टीम भी हरा सकती है ' असं अझीझ मिर्झा म्हणाले होते. पण सगळ्यांना चुकीचं ठरवायच्या ईष्येर्नेच पाकिस्तानी संघ जिगरबाज खेळ करणार, याची मला खात्री होती.

जमशेदपूरच्या सामन्यात भारताला धूळ चारून त्यांनी प्रचिती दिली. (विशाखापट्टणमच्या सामन्यातही त्यांनी भारतीयांच्या तोंडचं पाणी पळवलं होतं.) या पार्श्वभूमीवर अहमदाबादला आपला संघ सर्व बळ एकवटून उभा राहील, असं वाटत होतं. सुरुवातीला भारताच्या बॅटिंगचा नूर बघून खरोखरच धीर वाढला... ' टेनिस एल्बो ' मुळे सचिनला गमावावं लागतंय की काय, असं वाटत असताना सचिनने बहारदार फलंदाजी केली. सेहवाग रनआऊट झाला नसता तर 400 धावांचा टप्पा ओलांडला असता आपण!

विशफुल थिंकिंग... ढोणी बॉल शोधत होता विकेटवर. त्याच्या धावांमुळे भारतीय संघ सुस्थितीत आला. पण तो बाद झाल्यावर गांगुलीने मैदानात उतरण्याची काय गरज होती ? गेल्या काही सामन्यांमधील दविडचा फॉर्म त्याला लक्षात नाहीये का ? रडतखडत एका जीवदानाचा लाभ उठवत 33 चेंडूत 18 धावा काढून साहेब तंबूत परतले. पण पाकसंघााचं मनोबल उंचावलं आणि बोलर्सचा आत्मविश्वासही दुणावला त्याचं कायं ?

 
</text>
</doc>
