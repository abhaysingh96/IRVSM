<doc>
<docno>1078268.cms.txt</docno>
<text>
 
महामुंबई
चैत्यभूमीवर उसळला जनसागर!
[ Friday, April 15, 2005  12:34:48 am]


म. टा. प्रतिनिधी

मंुबई : शुभ्र कपडे, काहींच्या डोक्यावर निळा फेटा, तर काहींच्या टोपी...काही मंडळी गावाकडून आलेली...चेहरे उन्हाने कोमेजलेले, पण रणरणत्या उन्हाची पर्वा न करता रांगा शिस्तबद्धपणे पुढे सरकतात...कुणाच्या हातात फुले, तर कुणाच्या मेणबत्त्या असतात...शिका, संघटित व्हा आणि संघर्ष करा असा मंत्र देऊन कोटी-कोटी कुळांचा उद्धार करणाऱ्या महामानवाला अभिवादन करण्यासाठी आपोआप हात जुळतात.

भारतरत्न डॉ. बाबासाहेब आंबेडकर यांचा 114 वा जन्मदिन गुरुवारी सर्वत्र उत्सवी वातावरणात साजरा झाला. बाबासाहेबांना अभिवादन करण्याठी दरवषीर्प्रमाणे यंदाही चैत्यभूमीवर आंबेडकरी अनुयायांची गदीर् उसळली होती. बुधवारी रात्रीपासून चैत्यभूमीवर रांगा लागल्या होत्या. अनेक विभागांत रात्री बारा वाजताच ढोल-ताशांच्या गजरात मिरवणुका काढण्यात आल्या. बुद्धविहारांचा परिसरही गजबजून गेला होता. लाउडस्पिकरवरून आंबेडकरी गीते वाजवली जात होती. काही ठिकाणी शोभायात्राही काढण्यात आल्या.

चैत्यभूमीच्या प्रवेशद्वाराजवळच चैत्यभूमी सुशोभिकरण प्रकल्पाची प्रतिकृती मांडण्यात आली होती. ती पाहण्यासाठी लोकांमध्ये उत्सुकता दिसत होती. भविष्यात चैत्यभूमीचे स्वरूप कसे बदलेल, याचे चित्र रंगवले जात होते. आंबेडकरी गीतांच्या कॅसेट्स, बुद्ध आणि बाबासाहेबांच्या प्रतिमा, मूतीर्ही काहीजण खरेदी करत होते.

विविध मंडळे, संघटना आणि राजकीय पक्षांनीही कार्यक्रम आयोजित करून डॉ. आंबेडकर यांना आदरांजली वाहिली. विधानभवन परिसरात विधानसभेचे अध्यक्ष बाबासाहेब कुपेकर, विधान परिषदेचे सभापती शिवाजीराव देशमुख यांच्यासह अनेक मान्यवरांनी डॉ. आंबेडकर यांच्या पूर्णाकृती पुतळयास हार अर्पण केला.

प्रदेश काँग्रेसच्यावतीने टिळक भवनात प्रदेशाध्यक्ष प्रभा राव यांनी आदरांजली अर्पण केली. राष्ट्रीय मिल मजदूर संघाच्या ऑफिसात उपाध्यक्ष मनोहर नरे यांच्या उपस्थितीत मुख्य कार्यक्रम पार पडला. वीज मंडळाच्या प्रकाशगड येथील मुख्यालयातही बाबासाहेबांना अभिवादन करण्यात आले.

मंुबई राष्ट्रवादी काँग्रेसतफेर् कुलाबा ते चैत्यभूमीपर्यंत अभिवादन ज्योतीची मिरवणूक काढण्यात आली. रिपब्लिकन पाटीर् ऑफ इंडियातफेर् ( डेमोक्रॅटीक) पक्षाच्या नरिमन पॉइंट येथील ऑफिसात प्रदेशाध्यक्ष समाधान नावकर यांच्या उपस्थितीत ध्वजवंदन होऊन सामुदायिक बुद्धवंदना झाली. जनता दलातफेर्ही (सेक्युलर) अभिवादन सभा झाली.

रिपब्लिकन पक्षातफेर् (आठवले) आझाद मैदान येथील पक्षाच्या ऑफिसात दादासाहेब जाधव यांच्या हस्ते डॉ. आंबेडकर यांच्या प्रतिमेस हार अर्पण करण्यात आला. पक्षाध्यक्ष खासदार रामदास आठवले हे आंबेडकर जयंतीनिमित्त तामिळनाडूत आयोजित करण्यात आलेल्या मेळाव्यास गेल्याने यावेळी उपस्थित नव्हते.

डॉ. आंबेडकर यांचा जन्मदिन क्रांतीदिन म्हणून साजरा केला जाईल, असे त्यांनी संदेशात म्हटले आहे. फुले- शाहू- आंबेडकरवादी भटक्या व विमुक्त जाती संघाच्यावतीने मच्छिंद भोसले, तर भारतीय बौद्ध महासभेच्यावतीने रघुनाथ वाघमारे यांनी डॉ. आंबेडकर यांच्या प्रतिमेस हार अर्पण केला.

 
</text>
</doc>
