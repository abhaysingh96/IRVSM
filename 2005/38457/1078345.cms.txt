<doc>
<docno>1078345.cms.txt</docno>
<text>
 
देश-विदेश
वाजपेयी-अडवाणी भेटीत काय घडले?
[ Friday, April 15, 2005  01:23:37 am]


वृत्तसंस्था

नवी दिल्ली : सरसंघचालक के. एस. सुदर्शन तसेच विश्व हिंदू परिषदेच्या टीकेचे लक्ष्य झालेले माजी पंतप्रधान अटल बिहारी वाजपेयी आणि भारतीय जनता पक्षाचे अध्यक्ष लालकृष्ण अडवाणी यांनी गुरुवारी प्रथमच या परस्परांशी या विषयावर चर्चा केल्याचे समजते. चचेर्चा तपशील मात्र समजलेला नाही.

सुदर्शन यांनी केलेल्या प्रखर टीकेनंतर अडवाणी यांनी प्रथमच वाजपेयींच्या घरी जाऊन त्यांची भेट घेतली. भारतीय घटनेचे शिल्पकार डॉ. बाबासाहेब आंबेडकर यांच्या जयंतीनिमित्त संसदेत त्यांना पुष्पांजली वाहिल्यानंतर अडवाणी वाजपेयींच्या घरी गेले. जेमतेम 15 मिनिटे त्यांच्यात चर्चा झाली.

चचेर्चा तपशील समजू शकला नसला तरी सुदर्शन आणि विहिंपच्या टीकेला काय उत्तर द्यावे, याबाबत या दोघांमध्ये विचारविनिमय झाला असावा, असे समजते. या दोघांनी अजूनही सरसंघचालकांच्या टीकेवर प्रतिक्रिया दिलेली नाही. सोमवारी, रामनवमीच्या दिवशी वाजपेयींची पुण्याला जाहीर सभा असून त्यावेळी ते आपल्यावरील टीकेला उत्तर देतील, अशी चर्चा आहे.

 
</text>
</doc>
