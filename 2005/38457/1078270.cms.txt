<doc>
<docno>1078270.cms.txt</docno>
<text>
 
महामुंबई
राज्यातील छोटे बेकरी व्यवसाय धोक्यात
[ Friday, April 15, 2005  12:35:33 am]


म. टा. प्रतिनिधी

मुंबई : राज्यातील 30 लाखांहून अधिक वाषिर्क उलाढाल असलेल्या बेकरीच्या उत्पादनांना व्हॅट करप्रणालीतून पूर्णपणे सवलत देण्यात आली असली, तरी 30 लाखांच्या आत उत्पन्न असणाऱ्या बेकरी व्यावसायिकांना मात्र ' व्हॅट कम्पोझिट स्कीम ' च्या अखत्यारीत आणण्याचा अजब निर्णय सरकारने घेतला आहे. त्यामुळे मुंबईसह राज्यातील छोट्या बेकरी व्यवसायावर अवलंबून असलेल्यांचा रोजगार धोक्यात आला आहे.

स्वस्त अन्न समजले जाणारे ब्रेड, बटर, लादीपाव, वर्की, टोस्टेड, यीस्टपासून निर्माण होणाऱ्या बेकरी उत्पादनांवर यापूवीर् कधीच कर आकारण्यात आला नव्हता. केक, बिस्किट, पेस्ट्रिज या पदार्थांना कर लावण्यात येत असे. एक एप्रिलपासून ' व्हॅट ' लागू झाला असून, त्यातून बेड, स्लाइस, टोस्टेड या यीस्टपासून तयार होणाऱ्या उत्पादनांना वगळले आहे. मात्र, वाषिर्क उलाढाल 30 लाखांच्या आत असलेल्या तसेच दोन्ही प्रकारचे उत्पादन असलेल्यांच्या विक्रीवर चार टक्के कर आकारण्याचे ' कम्पोझिट व्हॅट स्कीम ' द्वारे ठरवले आहे. त्यामुळे छोट्या बेकरीवाल्यांचे पदार्थ महाग होऊन, त्यांचा धंदा व त्यावर अवलंबून असलेल्यांचा रोजगार नष्ट होईल. त्यामुळे ' कम्पोझिट स्कीम ' दुरुस्त करण्याची मागणी काँग्रेसचे आमदार हफीझ धत्तुरे यांनी केली आहे.

बड्यांसाठी एक, लहानांसाठी दुसरा न्याय असा दुहेरी निकष नको. बेकरी व्यवसाय धोक्यात येऊ नये, यासाठी संबंधित निर्णयात सुधारणा करावी, अशी विनंती इंडिया बेकर्स असोसिएशनचे अध्यक्ष के. पी. इराणी, बाँबे बेकर्स असोसिएशनचे अध्यक्ष महंमद याकुब आणि बेकरी विकास महासंघाचे अध्यक्ष महंमद रहेमान शेख यांनी केली आहे.

 
</text>
</doc>
