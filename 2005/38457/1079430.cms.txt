<doc>
<docno>1079430.cms.txt</docno>
<text>
 
अर्थव्यवहार
आकडेगिरी..
[ Friday, April 15, 2005  11:04:59 pm]


कोणे एके काळी शेती उत्तम मानली जायची. शेतकरी स्वत:चा राजा असतो. व्यापाऱ्याप्रमाणे ना त्याला गिऱ्हाईकाची हांजी हांजी करावी लागे, ना चाकरीतली मानहानी त्याच्या वाट्याला येई. शिवाय तो मनसोक्त आयकर-सुट्टी उपभोगू शकतो. परंतु आताशा पावसाच्या चक्रमपणामुळे या राजाचा पुरता बाजा वाजू लागला आहे. त्यामुळेच पाठ्यपुस्तकांतून यापुढे ' नांगरधारी ' ऐवजी फांदीला लटकलेला ' गळफासधारी ' शेतकरी दाखवला जाईल की काय, अशी भीती वाटू लागली आहे. अद्यापही इथली 80 टक्के जनता ग्रामीण भागांत राहते आणि ग्रामीण जनतेची स्थिती दिवसेंदिवस खालावतच चालली आहे, हे सर्वज्ञात आहेच. या ग्रामीण दारिद्यानेच आंध्र प्रदेशात चंदाबाबूंना घरी बसवलं. आत्महत्या, दारिद्य वगैरेचं दु:ख अनावर झालं की, आकडेवारी पाहावी. मनोधैर्य उंचावतं!

राष्ट्रीय नमुना सवेर्क्षणानुसार 1982 ते 1999 या काळात ग्रामीण जनतेच्या दरडाईर् उत्पन्नात 70 टक्क्यांनी वाढ झाली आहे. मग शेतकरी आत्महत्या का बरं करत आहेत ? त्याला तुम्हीआम्हीच जबाबदार आहोत. सर्व ग्रामीण जनता म्हणजे शेतकरी, या समजाला आपण जबाबदार आहोत. शिवाय आत्महत्यांचं मोठं प्रमाण महाराष्ट्रातलं आहे आणि आकडेवारी सबंध देशाची आहे.

गावाकडे लोकांना ' शेती ' हा एकच का उद्योग असतो ? तिथेदेखील शाळा, पोष्टं, बँका असतात व तिथेही लोक काम करत असतात. सर्वात महत्त्वाचं हे की, तिथं राजकारण नामक किफायतशीर उद्योगही चालतो.

सवेर्क्षणानुसार निम्मी ग्रामीण जनता या ' अन्य ' उद्योगात आहे आणि तिचं चांगलं चाललेलं आहे. तरीदेखील देशातील 66 टक्के जतना शेतीवर अवलंबून आहे, असं सरकारी माहिती सांगते. गावाचं तोंडदेखील न पाहिलेले अनेक शेतकरी या देशात राहतात. त्यांच्या नावे 7 x 12 चा उतारा असतो आणि त्यांचं शेतकी उत्पन्न करमुक्त असतं. या 66 टक्क्यांत अशा ' शहरी ' शेतकऱ्यांचं प्रमाण तर मोठं नसेल ना ?

सुधीर सुखठणकर

 
</text>
</doc>
