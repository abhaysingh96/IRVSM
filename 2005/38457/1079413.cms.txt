<doc>
<docno>1079413.cms.txt</docno>
<text>
 
क्रीडा
आफ्रिदीचा हल्लाबोल!
[ Friday, April 15, 2005  10:54:47 pm]


कानपूर : शाहिद आफ्रिदीच्या आक्रमक शतकामुळे पाकिस्तानने येथील पाचव्या झटपट क्रिकेट लढतीत भारतावर 5 गडी राखून सहज विजय संपादन केला आणि सहा सामन्यांच्या मालिकेत 3-2 अशी आघाडी घेतली. कसोटी मालिका बरोबरीत सुटल्यामुळे किमान झटपट मालिका जिंकण्याचे भारताचे स्वप्न कानपूरच्या पराभवामुळे हवेत विरून गेले असून आता बरोबरीसाठी यजमानांना निकराची लढत द्यावी लागेल. पण राष्ट्राध्यक्ष परवेझ मुशर्रफ यांच्या उपस्थितीत रविवारी दिल्लीत होणारा सामना इंझमाम व त्याचे सहकारी सहजासहजी हातून निसटू देणार नाही. त्यांचा निर्धार असेल तो दिल्लीसह मालिकेवर विजयाची मोहर उमठवण्याचा! पाचव्या सामन्यातील ' सवोर्त्तम खेळाडू ' ठरला तो निविर्वादपणे आफ्रिदीच...

डॅशिंग आफ्रिदीने आपल्या लौकिकास साजेशी अशी कामगिरी करताना भारतीय गोलंदाजी अक्षरक्ष: फोडून काढली. कानपूरच्या ग्रीन पार्कची खेळपट्टी उत्तरार्धात गोलंदाजांना साथ देईल, अशी शक्यता वाटत असताना आफ्रिदीच्या हल्ल्याने सर्व चित्रच बदलून टाकले. अवघ्या 46 चेंडूत 102 धावा फटकावणाऱ्या आफ्रिदीने 10 चौकार व 9 षटकारांची आतषबाजी केली. झटपट लढतींच्या इतिहासातील हे तिसरे वेगवान शतक ठरले. विशेष म्हणजे वेगवान शतकाचा विश्वविक्रमही आफ्रिदीनेच केलाय. नैरोबीत श्ाीलंकेविरुद्ध त्याने 37 चेंडूत 102 धावा केल्या होत्या.

भारताच्या अडीचशे धावांचा मुकाबला करणाऱ्या पाकिस्तानचा काम सोपे झाले ते छान सलामी मिळाल्यामुळे. आफ्रिदी व सलमान बट यांनी 131 धावांची सलामी दिली. डावखुरा सलामीवीर बट याने आपल्यावरील विश्वास सार्थ ठरवताना झटपट मालिकेत छान कामगिरी करत आहे. ग्रीन पार्कच्या खेळपट्टीचा पाक गोलंदाजांनी छान फायदा उचलला. मात्र तशी कामगिरी भारतीय गोलदाजांना करता आली नाही. चेंडू अचानक उसळत असताना तसेच खाली राहत असतानाही यजमान गोलंदाज त्यादृष्टीने मारा करण्यात अपयशी ठरले.

खरंतर शुक्रवारचा दिवस आपला नाही, अशीच भारतीय खेळाडूंची देहबोली सांगत होती. फलंदाजी तसेच गोलंदाजी या दोन्ही आघाड्यावर ते आपली चमक दाखवू शकले नाही. सचिन तेंडुलकर, वीरेंदर सेहवाग, महेंदसिंग ढोणी व युवराजसिंग हे अव्वल फलंदाज अवघ्या 59 धावांमध्ये गारद झाल्यामुळे भारतासमोर प्रश्ान्चिन्ह उभे राहिले असताना कर्णधार राहुल दविडने ' इंडियन वॉल ' ही उपाधी सार्थ ठरवताना महमद कैफ व दिनेश मोंगिया यांच्यासह भारताच्या डावाला आकार देण्यासाठी प्रयत्नांची पराकाष्टा केली. 86 धावांचे वैयक्तिक योगदान देणाऱ्या दविडने कैफसह पाचव्या विकेटसाठी 135 धावांची भागीदारी केली. तर मोंगियासह 54 धावा जोडल्या.

कोची व विशाखापट्टण येथील लढतींमध्ये मोठ्या पराभवाना सामोरे जावे लागलेल्या पाकिस्तानने पिछाडीवरून सरस खेळ करताना सलग तीन सामने जिंकण्याची करामत केली आहे. सकारात्मक दृष्टीकोन ठेवत प्रतिर्स्पध्यांचा मुकाबला करण्याचे त्यांचे डावपेच यशस्वी ठरले असून आता मालिका जिंकण्यासाठी ते सरसावले आहेत.

ग्रीन पार्कवर अडीचशे धावा प्रतिर्स्पध्यांसमोर आव्हान उभे करण्यासाठी पुरेशा आहेत, असे समालोचक सांगत असताना आफ्रिदीच्या हल्लाबोलने लढत एकतफीर् करून टाकली. बालाजीच्या तिसऱ्याच षटकात त्याने दोन षटकार व दोन चौकारांची लूट करत 23 धावा वसूल केल्या. बालाजीऐवजी भरवशाच्या कुंबळेकडे चेंडू दिल्यामुळे आफ्रिदीच्या आक्रमणावर काहीच फरक पडला नाही. उलट आणखी त्वेषाने तो भारतीय लेगस्पिनर तुटून पडला. तीन षटकार व एक चौकार अशी धुलाई झाल्यामुळे कुंबळेकडून एक षटकानंतर चेंडू काढून घेण्यात आला.

आफ्रिदीच्या बॅटमधून धावांचा वर्षाव सुरु झाल्यानंतर लाहोर व कराची येथून आलेल्या सुमारे 650 पाक पाठिराख्यांमध्ये एकच उत्साह संचारला आणि ग्रीन पार्कचे स्टेडियम त्यांनी दणाणून टाकले.

सलमान बटला पायचीत करून कुंबळेने सलामीची जोडी फोडल्यानंतर हरभजनने लगेचच आफ्रिदीला बाद केले आणि भारताने सुटकेचा निश्वास टाकला. तत्पूवीर् आफ्रिदीने हरभजनला लॉगऑनला चौकार मारत शतक झळकावले. भारताविरुद्धचे त्याचे हे दुसरे तर कारकीदीर्तील चौथे शतक ठरले.

सलामीची जोडी परतल्यानंतर शोएब मलिक, युसुफ योहाना, इंझमाम उल हक व युनुस खान या मधल्या फळीने शांत डोक्याने खेळ करत पाकिस्तानला विजयपथावर नेले. अहमदाबादप्रमाणे कानपूरलाही विजयी धाव घेतली ती कर्णधार इंझमामने.

धावफलक

भारत : वीरेंदर सेहवाग त्रि. गो. राणा 5, सचिन तेंडुलकर झे. अकमल गो. राणा 1, महेंदसिंग ढोणी झे. युनुस गो. राणा 11, राहुल दविड धावचीत 86, युवराजसिंग त्रि. गो. रझाक 18, महमद कैफ झे. बदली क्षेत्ररक्षक हफिझ गो. रझाक 78, दिनेश मोंगिया नाबाद 33, झहीर खान नाबाद 1, अवांतर 16 (10 लेगबाईज , 2 वाईड , 4 नोबॉल), एकूण 50 षटकांत 6 बाद 249.

बाद क्रम : 1-10, 2-11, 3-26, 4-59, 5-194, 6-248.

गोलंदाजी : राणा नावेद उल हसन 10-2-35-3, राव इफ्तिकार अंजुम 10-1-46-0, अब्दुल रझाक 10-1-51-2, अर्षद खान 9-1-41-0, शाहिद आफ्रिदी 6-0-32-0, शोएब मलिक 5-0-34-0.

पाकिस्तान : सलमान बट पायचीत गो. कुंबळे 21, शाहिद आफ्रिदी त्रि. गो. हरभजन 102, शोएब मलिक झे. झहीर गो. तेंडुुलकर 41, युसुफ योहाना झे. कैफ गो. कंुबळे 24, इंझमाम उल हक नाबाद 24, युनुस खान त्रि. गो. सेहवाग 24, अब्दुल रझाक नाबाद 0, अवांतर 16 (5 लेगबाईज , 5 नोबॉल , 6 वाईड), एकूण 42.1 षटकांत 5 बाद 252.

बाद क्रम : 1-131, 2-135, 3-193, 4- 216, 5-248.

गोलंदाजी : लक्ष्मीपती बालाजी 7-0-51-0, झहीर खान 7-1-35-0, अनिल कुंबळे 10-1- 54-2, दिनेश मोंगिया 4.1-0-40-0, हरभजनसिंग 10-0-43-1, सचिन तेंडुलकर 3-0-20-1, वीरेंदर सेहवाग 2- 0-4-1.

सामनावीर : शाहिद आफ्रिदी.

 
</text>
</doc>
