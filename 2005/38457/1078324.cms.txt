<doc>
<docno>1078324.cms.txt</docno>
<text>
 
महामुंबई
अंध्रश्रद्धा निर्मूलन कायदा निरर्थक
[ Friday, April 15, 2005  01:14:18 am]


म. टा. प्रतिनिधी

मुंबई : अंधश्रद्धा निर्मूलन कायद्याला विरोधच केला पाहिजे, अशा प्रकारच्या सुधारणेला काहीच अर्थ नाही, अशी टीका शिवसेनाप्रमुख बाळासाहेब ठाकरे यांनी शिवसेनेच्या प्रतिनिधी सभेत केली. पाठोपाठ, हा कायदा हिंदूंची घोडदौड रोखण्या-साठीच केला जात असल्याने शिवसेना त्याचा निषेध करीत आहे, असा ठराव बैठकीत करण्यात आला. तसेच दोनहून अधिक मुले असणाऱ्यांना काही सवलती नाकारणारा कायदा केवळ शेतकऱ्यांना न लावता मुस्लिम-ख्रिश्चन यांनाही लागू करावा, अशी मागणी करण्यात आली.

कार्यकारी अध्यक्ष उद्धव ठाकरे यांच्या अध्यक्षतेखाली वांदे येथील रंगशारदा येथे शिवसेनेची दोन दिवसांची प्रतिनिधीसभा पार पडली. या प्रतिनिधीसभेत कार्याध्यक्ष उद्धव ठाकरे आणि यापूवीर् नेमलेले 12 नेते आणि 11 उपनेते कायम ठेवण्यात आले असून राज्याच्या विविध भागांतील आणखी दहा उपनेते नेमण्यात आले आहेत.

बैठकीच्या समारोप प्रसंगी शिवसेनाप्रमुख बाळासाहेब ठाकरे यांनी माजी मुख्यमंत्री नारायण राणे यांना नाव न घेता तंबी दिली. ते म्हणाले, धोरणात्मक विषय असतील, तर परस्पर विधाने करायची नाहीत, आधी माझ्याशी चर्चा करा आणि मी सांगतो त्या प्रमाणेच भूमिका मांडा.

शरद पवार यांच्याबरोबर कार्यक्रम होणार आहे, पण आम्हीही चाणक्य आहोत, आम्हालाही राजकारण कळते, असे ठाकरे म्हणाले. उद्धव ठाकरे यांनी, दोन अपत्या-ंनंतर शेतकऱ्यांना पाणी न देण्याच्या विधेयकावर टीका केली आणि हा कायदा शेतकऱ्यांनाच न लावता मुसलमानांपासून सगळ्यांना लागू करा, अशी मागणी केली.

सेनेच्या प्रतिनिधी सभेने दोन राजकीय ठराव केले असून शेतकऱ्यांच्या पाणीवाटपाला लावलेली दोन मुलांची अट राजकीय, धामिर्क, सामाजिक या सगळ्या क्षेत्रांना लागू करा व त्याला समान नागरी कायद्याचे स्वरूप द्या. सर्व धर्मार्ंसाठी कुटुंबनियोजन हाच लोकसंख्येला आळा घालण्याचा एकमेव मार्ग असून ही प्रतिनिधीसभा शेतकऱ्यांना लागू केलेला कायदा स्वीकारत नसून कुटुंबनियोजनाची सक्ती सर्वधमिर्यांवर करा, असा ठराव करण्यात आला.

 
</text>
</doc>
