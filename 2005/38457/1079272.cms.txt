<doc>
<docno>1079272.cms.txt</docno>
<text>
 
देश-विदेश
'कॅग'च्या सूचनुसार दुसरे प्रतिज्ञापत्र
[ Friday, April 15, 2005  08:02:35 pm]


वृत्तसंस्था

चंदीगड : कारगिल शस्त्रखरेदीप्रकरणी पूरक पुरावे कोर्टासमोर आणण्यासाठी ' कॅग ' च्या सूचनेनुसारच दुसरे प्रतिज्ञापत्र सादर करण्यात आले आहे, असे स्पष्टीकरण संरक्षण मंत्री प्रणव मुखजीर् यांनी येथे केले. पहिल्या प्रतिज्ञापत्रात सर्व मुद्यांवर प्रकाश टाकण्यात आलेला नसल्याचे ' कॅग ' ने निदर्शनास आणून दिले होते.

केंदाने सादर केलेल्या पहिल्या प्रतिज्ञापत्रात तत्कालीन संरक्षणमंत्री जॉर्ज फर्नांडिस यांना ' क्लीन चिट ' देण्याचा चुकीचा निष्कर्ष स्वत: फर्नांडिस तसेच राष्ट्रीय लोकशाही आघाडीने काढला, असे स्पष्ट करताना मुखजीर् यांनी राजकीय कारणांमुळेच दुसरे प्रतिज्ञापत्र सादर करण्यात आल्याचा फर्नांडिस यांचा आरोपही फेटाळून लावला. कायदा खात्याने तयार केलेल्या पहिल्या प्रतिज्ञापत्रात संरक्षण खात्याने बदल केल्याचा कायदामंत्री एच. आर. भारद्वाज यांनी केलेल्या वक्तव्यावर काहीही प्रतिक्रिया व्यक्त करण्यास मुखजीर् यांनी नकार दिला.

भारत आणि पाकिस्तान यांच्यातील संबंधांमध्ये अलीकडे सुधारणा झाली असली, तरी दहशतवादाबाबत पाकचे दुटप्पी धोरण सुरूच आहे, अशी टीकाही प्रणव मुखजीर् यांनी येथे केली. ते म्हणाले, पाकिस्तानात अजूनही दहशतवाद्यांची यंत्रणा कार्यरत आहे. एकीकडे दहशतवाद उखडून लावण्याची भाषा करायची आणि दुसरीकडे जम्मू- काश्मीरमध्ये धर्माच्या नावाखाली दहशतवादाला बळ द्यायचे, असा पाकचा दुटप्पीपणा सुरू आहे. भारत-पाक संबंधांत सुधारणा झाल्यावरही या परिस्थितीत बदल झालेला नाही, असे मुखजीर् म्हणाले. अमेरिकेकडून एफ 16 विमाने घेण्याबाबत डाव्या पक्षांनी केलेल्या टीकेविषयी, प्रत्येक पक्षाला स्वत:ची मते व्यक्त करण्याचा अधिकार असल्याचे मत त्यांनी नोंदवले.

 
</text>
</doc>
