<doc>
<docno>1079424.cms.txt</docno>
<text>
 
अर्थव्यवहार
एम्फसिसच्या नफ्यात 23 टक्क्यांनी वाढ
[ Friday, April 15, 2005  11:02:34 pm]


म. टा. व्यापार प्रतिनिधी

मुंबई : सॉफ्टवेअर आणि आयटीची सेवा पुरविणाऱ्या एम्फसिस बीएफएल कंपनीने 31 मार्च रोजी संपलेला चौथा तिमाही अहवाल जाहीर केला आहे. कंपनीच्या निव्वळ नफ्यात 30 कोटी 96 लाख रुपयांचा लाभ झाला आहे. गेल्या वषीर्च्या तुलनेने 23 टक्क्यांनी वाढ झाली आहे.

संचालक मंडळाने बैठकीत 30 टक्के लाभांश जाहीर केला आहे. येत्या वर्षात म्हणजे 2006 मध्ये कंपनीच्या महसूलात व नफ्यात अनुक्रमे 25 व 30 टक्क्यांनी वाढ करण्याचे उद्दीष्ट ठेवले आहे.

2004-05 वर्षात कंपनीच्या निव्वळ नफ्यात 124 कोटी 62 लाख रुपयांचा लाभ झाला आहे. ही वाढ गेल्या वषीर्च्या तुलनेने 26 टक्क्यांनी अधिक आहे. तसेच कंपनीच्या महसूलात 32 टक्क्यांनी वाढ होऊन 580 कोटी 58 लाख रुपये झाला आहे.

सॉफ्टवेअरद्वारे बँकेतील खात्यातून पैसे फिरविण्यासारख्या गुन्ह्यांना आळा बसण्यासाठी एम्फासिसने पुण्यातील सायबर ब्रांच पोलिस आणि नॅसकॉम यांना सॉफ्टवेअरची मदत करण्याचे आश्वासन दिले आहे. या सॉफ्टवेअरद्वारे कंपनी बँकेतील खातेधारकांच्या गोपनीय माहितीला सुरक्षित ठेवेल. यामुळे बँकेतील गुन्ह्यांना आळा बसण्यासाठी मदत होईल.

 
</text>
</doc>
