<doc>
<docno>1079330.cms.txt</docno>
<text>
 
बहुतांची अंतरे
'सूर्यपुत्रा'ने दिलेला असांस्कृतिक धक्का
[ Friday, April 15, 2005  08:54:21 pm]


शुक्रवार 8 एप्रिलची संध्याकाळ. स्थळ-चव्हाण सेंटर. गानसूर्याचा 81 वा जन्मदिन साजरा करण्यासाठी ' सूर्यपुत्राची मैफल ' आयोजित केली होती. तमाम रसिक आणि ज्येष्ठ-श्रेष्ठ कलाकारांची उपस्थिती. पण ' हाय रे दैवा '! सूर्याचे पिल्लू लडखडणाऱ्या अवस्थेत. अडखळणाऱ्या स्वरात त्याने ' शुद्ध कल्याण ' सादर करतोय असे सांगितले. स्वत: अशुद्ध आणि बेशुद्ध व्हायच्या अवस्थेत.

सर्व सभ्य मुंबैकर रसिक शांतपणे हा तमाशा बघत होते. साठ टक्के रसिकांचे मत ' कलाकार ' असेच असतात असे. आयोजकांनीसुद्धा पिल्लू शुद्धीवर येण्याची वाट पाहिली. तोपर्यंत ज्येष्ठ गायक पंढरीनाथांनी बंदिशीची ठिगळे जोडण्याचा प्रयत्न केला, पण सगळ्यांचाच मूड गेला. शेवटी त्या महान सूर्याला विनम्र आणि मूक अभिवादन करून मैफल आटोपती घ्यावी लागली.

आपण रसिक कलाकारांवर प्रेम करतो, पण काही वेळा असे ' असांस्कृतिक ' धक्के कलाकार आपल्याला देतात.

सुभाष मो. घैसास, डोंबिवली.

 
</text>
</doc>
