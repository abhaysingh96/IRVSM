<doc>
<docno>1079458.cms.txt</docno>
<text>
 
महाराष्ट्र
पुणे : घरेही महागणार
[ Friday, April 15, 2005  11:42:22 pm]


म. टा. प्रतिनिधी

पुणे : महापालिका क्षेत्रातल्या नव्या मिळकतींना मोठ्या करवाढीचा सामना करावा लागणार असून, त्यामुळे घरेही महागणार असल्याचे स्पष्ट झाले आहे. भाड्याने देण्यात येणाऱ्या करामध्येही वाढ करण्यात आली असून, वाहनतळाचाही कर मिळकतदाराला भरावा लागणार आहे. ही करआकारणी करताना ती विभाग क्षेत्रानुसार न करता राज्य सरकारच्या मुदांक शुल्क निश्चित करण्यासाठी वापरण्यात येणारी ' रेडी रेकनर ' पद्धत वापरली जाणार आहे.

महापालिका आयुक्त डॉ. नितीन करीर यांनी चार एप्रिल रोजी प्रसिद्धीपत्रकाद्वारे या वषीर्च्या करवाढीचे दर जाहीर केले आहेत. दर ठरवण्याचा अधिकार मुख्यसभेला असला तरी, मिळकतीची करपात्र रक्कम ठरवण्याचा अधिकार कायद्यानुसार आयुक्तांना आहे. त्यामुळे करीर यांनी आपल्या अखत्यारित हा निर्णय घेतला आहे.

आरसीसी बांधकामाचेही नवे दर जाहीर करण्यात आले असून, ते एक रुपयांपासून ते दोन रुपये 60 पैसे केले आहेत. झोपडपट्ट्यांमधीलही आरसीसी बांधकामाला निवासी मिळकतीला एक आणि बिगर निवासीला प्रति चौरस फूट दोन रुपये आकारण्यात येणार आहेत.

नव्या आणि जुन्या दराच्या तुलनेत शहरात करण्यात येणाऱ्या बांधकामाला पूवीर् एक रुपया 30 पैसे प्रति चौरफूट हा दर होता नव्या दरानुसार तो दोन रुपये 60 पैसे या दरम्यान वाढणार आहे. करआकारणी रचनेत पाकिर्ंगचाही समावेश केला असून, त्याचा दर विभागवार ठरवण्यात येणार आहे. त्यासाठी सुमारे प्रतिचौरस फूट 10 ते 50 पैसे आकारण्याचा निर्णय घेण्यात आला आहे.

याचबरोबर भाड्याने देण्यात येणाऱ्या मिळकतींसाठीही नव्या दरवाढीनुसार प्रति चौरसफुटाला चार ते दहा रुपये दर आकारण्यात येणार आहे.

 
</text>
</doc>
