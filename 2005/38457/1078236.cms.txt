<doc>
<docno>1078236.cms.txt</docno>
<text>
 
महाराष्ट्र
'दारात एसटी'कडे नाशिककरांची पाठ
[ Friday, April 15, 2005  12:21:12 am]


म. टा. प्रतिनिधी

नाशिक : मुंबई-पुण्याला जाणाऱ्या नाशिककरांना ' पिकअप ' करण्यासाठी त्यांच्या दारात गेलेल्या ' एसटी ' ला दुसऱ्याच दिवशी रिकाम्या सीट घेऊन परतावे लागल्याने महामंडळाला हा प्रयोग गुंडाळावा लागण्याची श्घ्क्यता आहे.

खासगी वाहतूक कंपन्यांना तोंड देण्यासाठी एसटी महामंडळाची धडपड सुरू आहे. नाशिकहून मुंबई आणि पुण्याला जाणाऱ्या प्रवाशांची मोठी संख्या असून ' कूल कॅब ' प्रमाणेच खासगी बसनाही त्यांचा मोठा आश्रय मिळत असतो. खासगी वाहतूक कंपन्यांच्या बस शहरातील महत्त्वाच्या ठिकाणांहून प्रवाशांना पिकअप करतात. याच धतीर्वर मुंबई आणि पुण्याला जाण्याऱ्या एसटी बसही नाशिककरांच्या दारात नेण्याचा प्रयोग महामंडळाने दोन दिवसांपूवीर्च हाती घेतला.

या योजनेनुसार आडगाव नाका, निमाणी बसस्थानक, पंचवटी कारंजा, रविवार कारंजा, जुना गंगापूर नाका, एसटी कॉलनी, मॉडेल कॉलनी, महात्मानगर, त्र्यंबकनाका, शरणपूर रोड, नवीन सीबीएस, शालिमार, सारडा सर्कल, गडकरी चौक, मुंबई नाका, सिडको स्टेट बँक चौक या ठिकाणांहून सकाळी साडेसात आणि दुपारी एक वाजता प्रवाशांना घेऊन दादरला जात आहेे. तर आडगाव नाका, निमाणी बसस्थानक, पंचवटी कारंजा, रविवार कारंजा, जुना गंगापूर नाका, एसटी कॉलनी, मॉडेल कॉलनी, महात्मानगर, त्र्यंबकनाका, शरणपूर रोड, नवीन सीबीएस, शालिमार, द्वारका आणि नाशिकरोड या मार्गावरून पुण्याला जाणाऱ्यांसाठी सकाळी साडेसहा, दुपारी साडेअकरा आणि सायंकाळी साडेपाच वाजता बस सोडण्यात येत आहे. महामंडळाने हा उपक्रम प्रायोगिक तत्त्वावर हाती घेतला आहे. मात्र, पहिल्या दोन दिवसांत हा प्रयोग फारसा यशस्वी झाला नाही. किंबहुना गुरुवारी या ठिकाणी फेरी मारून आलेल्या बस रिकाम्याच परतल्याचे एसटीच्या सूत्रांनी सांगितले.

 
</text>
</doc>
