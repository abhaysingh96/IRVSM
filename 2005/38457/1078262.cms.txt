<doc>
<docno>1078262.cms.txt</docno>
<text>
 
महामुंबई
अंधश्रद्धाविरोधी विधेयकावर टोकाच्या प्रतिक्रिया
[ Friday, April 15, 2005  12:32:00 am]


म. टा. प्रतिनिधी

मुंबई : अंधश्रद्धाविरोधी विधेयक तूर्त बारगळले असले, तरी मुख्यमंत्री आणि त्यांचे सहकारी पुरोगामी विचारांचे असतील, तर त्यांनी सुधारित विधेयक पुढील अधिवेशनात मांडावे. अन्यथा छत्रपती शिवरायांचा महाराष्ट्र त्यांना कधीही क्षमा करणार नाही, अशी प्रतिक्रिया शिवराज्य पक्षाचे संस्थापक सरचिटणीस दिवाकर दळवी यांनी व्यक्त केली आहे.

पुढील अधिवेशनात सुधारित विधेयक यावे, यासाठी तरुणांनी प्रबोधनात्मक चळवळ सुरू करावी, असे आवाहन त्यांनी केले आहे.

विधेयक बारगळल्याबद्दल हिंदू जनजागृती समितीचे प्रवक्ते डॉ. उदय धुरी यांनी सत्ताधारी व विरोधी पक्षांचे अभिनंदन केले आहे. हा काळा कायदा रद्दच केला पाहिजे. अंधश्रद्धा निर्मूलन समितीचे डॉ. नरेंद दाभोलकर व त्यांच्या हिंदूविरोधी सहकाऱ्यांनी जनतेला नास्तिक बनवण्याचे षडयंत्र या कायद्याच्या माध्यमातून रचले आहे, असा आरोप त्यांनी केला.

 
</text>
</doc>
