<doc>
<docno>1078255.cms.txt</docno>
<text>
 
महाराष्ट्र
 बडव्यांची मक्तेदारी घटनाविरोधीच
[ Friday, April 15, 2005  12:27:50 am]


म. टा. वृत्तसेवा

पंढरपूर : कोणत्याही मंदिरामध्ये विशिष्ट गटाला विशेषाधिकार देता येत नसून सध्या या संदर्भात असलेल्या कायद्यातील त्रुटी दूर करून राज्य सरकारने घटनेच्या सुसंगत कायदा आणावा, अशी मागणी विदोही सांस्कृतिक चळवळीचे अध्यत्र पार्थ पोळके आणि सरचिटणीस डॉ. भारत पाटणकर यांनी केली.

बडवे उत्पात गट आणि विठ्ठल रखुमाई मुक्ती आंदोलन संदर्भात नवीन कायदा करण्याचे निवेदन अधिवेशनानंतर मुख्यमंत्री आणि उपमुख्यमंत्री यांना देणार असल्याचे पाटणकर यांनी सांगितले. सरकारनियुक्त मंदिर समिती रद्द करून त्याची जबाबदारी संबंधित जिल्ह्यातून निवडून आलेल्या वारकरी प्रतिनिधींवर सोपवावी. विठ्ठल रुक्मिणी मंदिरातील सर्व व्यवस्था आणि कार्यक्रम वारकरी प्रतिनिधींवर सोपवावी, अशा मागण्या या निवेदनात करण्यात येणार आहेत. राज्य सरकारने या मागण्या मान्य न केल्यास 27 तारखेला मंत्रालयासमोर धरणे आंदोलन केले जाईल. तसेच 18 जुलैला आषाढी यात्रेपूवीर् देहू-आळंदी ते पंढरपूर अशी जागृती मोहीम हाती घेतली जाईल, असे ते म्हणाले.

बडवे-उत्पातांनी आपली मक्तेदारी निर्माण केली असून त्यांनी स्वत:हून त्यातून बाहेर पडायला हवे. अन्यथा पंढरपूरच्या मंदिराबाहेर हजारोंच्या संख्येत आंदोलन करून वारकरी संप्रदायाची शक्ती दाखवावी लागणार आहे. सरकारनेच याबद्दल कायदा करावा त्यामुळे न्यायालयालाही आदेश देणे सोपे जाईल, अशी मागणी करण्यात आली आहे.

 
</text>
</doc>
