<doc>
<docno>1067165.cms.txt</docno>
<text>
 
क्रीडा
भारतापुढे फार मोठे आव्हान
[ Friday, April 01, 2005  10:46:31 pm]


जेफ बॉयकॉट

वनडे मालिका सुरू होत असताना भारतापुढे फार मोठे आव्हान उभे ठाकले आहे. बंगळूर कसोटीत मिळवलेल्या विजयामुळे पाकिस्तानचा आत्मविश्वास पराकोटीचा वाढला असणार. त्यामुळे पाकला हरवणे हे भारतापुढे फार मोठे आव्हान असेल.

मी मागेच भारताला इशारा दिला होता की पाकचे प्रशिक्षक बॉब वुल्मर यांच्यापासून सावध असायला हवे. ते अत्यंत चतुर आणि प्रशिक्षक आहेत आणि संघ घडवण्यासाठी प्रचंड कष्ट उपसायची तयारी असते त्यांची. फार तपशीलासकट ते योजना आखतात. या दौऱ्यात पाक संघाने त्यांच्या योजना राबवल्या हे संघाचे कौशल्य आहे. त्यामुळे भारतीय संघाला बचावात्मक पवित्रा धारण करावा लागला आहे. आता भारताचे आशा अवलंबून आहेत त्या, युवराजसिंग आणि महमद कैफ या युवकांवर.

हे दोघेही अत्यंत उत्साही आहेत आणि वीजेच्या वेगाने ते हालचाली करतात. मुख्य म्हणजे ते कसोटीच्या चमूत नव्हते. त्यामुळे कसोटी मालिका बरोबरीत सुटली आणि त्यानंतर भारतीय संघाला टीकेला तोंड द्यावे लागले याची खंत त्यांना वाटणार नाही. आता भारतीय संघाचे मनौधैय उंचावण्याची जबाबदारी त्यांच्यावर आहे.

कर्णधार सौरव गांगुलीने आता कसोटी मालिका विसरून फलंदाज आणि कप्तान म्हणून आपल्या कामगिरीकडे लक्ष द्यायला हवे. कसोटी मालिका आणि वनडे मालिका यांच्यात फारसा वेळ नसल्यामुळे त्याला सावरायला वेळ मिळालेला नसला तरी वनडेमधील आपण एक सवोर्त्तम फलंदाज आहोत याचा विसर त्याने पडू न देता त्याने फ लंदाजी करावी. या मालिकेत त्याच्या कर्णधारपदाबद्दल बरीच चर्चा सुरू आहे. इतके दडपण त्याच्यावर पहिल्यांदाच आले आहे. पण त्याच्या बॅटमधून धावांचा ओघ सुरू झाला की टीकाकारांची तोंडे बंद होतील यात शंका नाही. कारण तो अत्यंत चतुर कर्णधार आहे. आता त्याच्यावर जबाबदारी आहे ती संघाला जगज्जेता बनवण्याची.

सौरव, सेहवाग आणि सचिन हे तीन भारताचे फलंदाज अव्वल आहेत. त्यांच्यापैकी एकजण पूर्ण पन्नास षटके उभा राहिला तरी भारताची बाजू मजबूत होईल.

मला आशा आहे की वनडेसाठी खेळपट्टया फलंदाजीला पोषक बनवल्या असतील. षटकामागे सहा धावांचे आव्हानदेखील कमी पडू शके ल असे मला वाटते. गेल्या वषीर् पाकिमध्ये दोन्ही संघ एकमेकासमोर ताकदीने उभे ठाकले होते. अशा वेळी भारत, सेहवाग, युवराज, सचिन आणि गांगुली अशा बदली गोलंदाजांचा कसा उपयोग करून घेतो हे महत्त्वाचे ठरेल.

वनडेचे स्वरुप आता बरेच बदलले आहे. बंगळूर कसोटीत भारत आक्रमकतेत कमी पडला. त्यामुळे पाक संघ वरचढ ठरला. भारताने कोचीमध्येच याला आवर घातला नाही तर पाक संघाला थोपवण्यासाठी भारताला धावावे लागेल.

( कॅफे क्रि केट)

 
</text>
</doc>
