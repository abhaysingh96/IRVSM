<doc>
<docno>1067190.cms.txt</docno>
<text>
 
महामुंबई
दरवर्षी 2 हजार कोटी द्या, चेहरा बदलून दाखवू!
[ Friday, April 01, 2005  11:51:01 pm]


म. टा. विशेष प्रतिनिधी

मुंबई : मोडकळीला आलेल्या इमारती, धारावीचा विकास , 95 नंतरच्या झोपड्या, वरळी-वांदे, वरळी-नरीमन पॉइंट, शिवडी- न्हावाशेवा, मेट्रो रेल्वे या प्रकल्पांची मुख्यमंत्री विलासराव देशमुख यांनी विधानसभेत पुन्हा एकदा उजळणी केली आणि केंदाने दरवषीर् दोन हजार कोटी रु. द्यावेत, आम्ही पाच वर्षात मुंबईचा चेहरा बदलू, असे सांगितले.

मुंबईच्या विकासाच्या प्रश्ानवरील चचेर्ला उत्तर देताना एमयूआयपी, एमयूटीपीतील 36 हजार 663 कोटी रु.च्या कामाची मुख्यमंत्र्यांनी पुन्हा माहिती दिली.

आपल्या सरकारने प्रथमच मुंबईसाठी एक हजार कोटी रुपयांची तरतूद केली असून केंदाने दरवषीर् दोन हजार याप्रमाणे दहा हजार कोटी द्यावेत, अशी मागणी केली.

राजकारणाबाहेर येऊन आपण मुंबईच्या प्रश्ानकडे पाहिले पाहिजे. सरकारने पाच वर्षांत करायच्या कालबद्ध विकासाचा आराखडा तयार केला आहे. पण तो अंतिम आहे, असे नव्हे. अधिवेशनानंतर मुंबईच्या आमदारांची बैठक घेऊन त्यांच्या सूचनाही लक्षात घेऊन पुढची दिशा ठरवू, असे सांगून पाच वर्षांत मुंबईच्या चेहऱ्यात बदल होईल, असा दावा त्यांनी केला.

वाटाघाटींचाच मार्ग खरा!

कमाल नागरी जमीनधारणा कायदा रद्द करावा, असे केंदाचे म्हणणे असले तरी याबाबत राज्य सरकारने कोणतीही भूमिका घेतली नाही. यातील जमीन सरकारला मिळाली नाही, ही वस्तुस्थितीही नाकारता येत नाही.

गोदरेजच्या जमिनीचा वाद सुप्रीम कोर्टापर्यंत गेला आहे, त्यामुळे मिठागरांच्या जमिनीप्रमाणे यूएलसीच्या जमिनीचा वादही वाटाघाटीने सोडविला पाहिजे, असे मुख्यमंत्री विलासराव देशमुख यांनी सांगितले.

 
</text>
</doc>
