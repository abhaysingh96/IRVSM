<doc>
<docno>1067197.cms.txt</docno>
<text>
 
महामुंबई
'स्टुडंट्स व्हिसा'बद्दल निश्चिंत राहा!
[ Friday, April 01, 2005  11:57:47 pm]


म. टा. प्रतिनिधी

मुंबई : भारतातून अमेरिकेत जाऊ इच्छिणाऱ्यांच्या संख्येत गेल्या वर्षभरात 40 टक्क्यांनी वाढ झाल्याने ' व्हिसा ' मंजुरीच्या कामाला विलंब होत असल्याचे अमेरिकेचे कौन्सुल जनरल अँगस सिमॉन्स यांनी शुक्रवारी स्पष्ट केले. उच्चशिक्षणासाठी जाऊ इच्छिणाऱ्या विद्यार्थ्यांना फटका बसण्याची शक्यता त्यांनी फेटाळून लावली आणि अतिरिक्त मनुष्यबळ वापरून हा ' बॅकलॉग ' भरून काढू, असेही सांगितले.

व्हिसामंजुरीस वेळ लागत असल्याने प्रसारमाध्यमांत यासंबंधी उलटसुलट प्रतिक्रिया व्यक्त होत होत्या. मात्र, सुमारे 75 दिवसांच्या ' बॅकलॉग ' मुळे व्हिसामंजुरीस वेळ लागत असल्याचे सिमॉन्स यांनी सांगितले. सध्या उन्हाळी सुटीमुळे पर्यटक व्हिसासाठी अर्ज मोठ्या प्रमाणात आले आहेत. मुंबईतून व्हिसाची मागणी करणाऱ्यांच्या संख्येत गेल्या वषीर् 20 टक्क्यांनी वाढ झाली. याच वषीर् मुंबईतील सुमारे पाच हजार विद्यार्थ्यांना व्हिसा मंजूर करण्यात आला.

 
</text>
</doc>
