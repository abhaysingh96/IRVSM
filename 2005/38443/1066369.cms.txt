<doc>
<docno>1066369.cms.txt</docno>
<text>
 
महामुंबई
मुंबई डाईंग!
[ Friday, April 01, 2005  12:15:07 am]


सुहास फडके

मुंबई : ' मुंबई इज अ डाईंग सिटी ' असा इशारा र्वल्ड बँकेच्या ज्येष्ठ अधिकाऱ्यांनी महाराष्ट्र सरकारला दिला आहे. मुंबईचे रूप बदलायचे असेल तर तातडीने काही उपाय योजावे लागतील, असेही या अधिकाऱ्यांनी स्पष्ट केले आहे.

मुंबईच्या पायाभूत सोयींबाबत या अधिकाऱ्यांनी गेल्या आठवड्यात पाच दिवस मुख्यमंत्री विलासराव देशमुख यांच्यासह सरकारी अधिकारी, उद्योजक, बिगरसरकारी सेवा संघटनांशी विस्तृत चर्चा केली. शहराच्या अनेक भागांचा दौराही त्यांनी केला. मुंबईच्या प्रकल्पांबाबत निर्णय घेणे सोपे जावे म्हणून छोटा अमलबजावणी गट स्थापन करणे इष्ट ठरेल असेही मत या अधिकाऱ्यांनी व्यक्त केले.

मुंबईला नवे रूप देण्यासाठी र्वल्ड बँकेने आथिर्क सहाय्य देण्याची तयारी दर्शवली असली तरी, ते स्वीकारावे की नाही याबाबत सत्ताधारी विचार करत आहेत, असे संबंधितांनी सांगितले. मुंबई महापालिकेने डबल अकाउन्टिंग पद्धत स्वीकारावी, माहितीच्या अधिकाराची काटेकोर अमलबजावणी करावी, महापालिकेच्या कारभारात अधिक पारदर्शकता आणावी, घरबांधणीला उत्तेजन देण्यासाठी कायद्यात बदल करावेत, वाहतूक गतीमान करण्यासाठी पावले उचलावीत, असा सल्ला केंद सरकारने र्वल्ड बँकेच्या सूचनांच्या आधारे दिल्याचे समजते.

मुंबईबाबत चर्चा करण्यासाठी मुख्यमंत्र्यांनी गुरुवारी बोलावलेल्या बैठकीतही अनेक बाबींचा उहापोह झाला. शिवडी-हावाशेवा सागरी मार्ग, वांदे-वरळी सागरी मार्ग, धारावीची सुधारणा, मेट्रो रेल्वे आदी प्रकल्पांबाबत चर्चा झाली. खाजगी गुंतवणूक आणि राज्य सरकार यांनी एकत्र येऊन निधी उभारणे आणि कामे मागीर् लावण्याबाबतही विचार झाला असे समजते.

केंद सरकारने मुंबईसाठी देऊ केलेली मदत गृहीत धरू नका, असे केंदीय अधिकाऱ्यांनी स्पष्ट केल्याचे समजते. बजेटमध्ये अर्थमंत्री पी. चिदंबरम यांनी केलेली ' अर्बन रिन्युअल फंड ' निर्माण करण्याची घोषणा सर्वच शहरांसाठी असल्यामुळे महाराष्ट्र सरकारने तिचा फायदा घेण्यासाठी तातडीने पावले टाकण्याचा सल्लाही संबंधितांनी दिला आहे. त्यासाठी प्रकल्प अहवाल तयार करणे, टेंडर्स काढणे ही प्रक्रिया जलदगतीने व्हायला हवी, असे राज्य सरकारला सांगण्यात आले आहे. इतर शहरांनी महाराष्ट्र सरकारच्या आधी आकर्षक योजना सादर केल्या तर मुंबईला निधी मिळणे कठीण जाईल असे या अधिकाऱ्यांनी सांगितले आहे.

मुंबईत नियोजित मेट्रो रेल्वेसाठी ब्रॉडगेज पद्धत स्वीकारायची की गेज पद्धत याविषयी सुरू असलेल्या वादाबाबत केंद सरकार समिती नेमून लवकरच तोडगा काढणार असल्याचेही समजते.

मुंबईच्या योजनांसाठी मुंबई महापालिकेने बाँड्स काढण्याबाबतही यावेळी विचार झाला. अशी योजना काही वर्षांपूवीर् विचारार्थ होती
आणि निर्णय घेण्यासाठी ज्येष्ठ सचिवांची समिती स्थापन करण्यात आली होती.

 
</text>
</doc>
