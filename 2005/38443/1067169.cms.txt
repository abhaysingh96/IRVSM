<doc>
<docno>1067169.cms.txt</docno>
<text>
 
महामुंबई
उज्ज्वल भविष्यासासाठी प्रशिक्षित नटांची गरज
[ Friday, April 01, 2005  10:59:00 pm]


म. टा. सांस्कृतिक प्रतिनिधी

मुंबई : नाटकाचं प्रशिक्षण घेऊन तयार झालेला नट दिग्दर्शकाला मिळाला तर थिएटर हव्या त्या पद्धतीने वाकवता येईल आणि उद्याचं नाटक अधिक संपन्न होईल, असे उद्गार पुणे विद्यापीठाच्या ललित कला केंदाचे संचालक, नाटककार सतीश आळेकर यांनी मुंबई विद्यापीठाच्या डॉ. बाबासाहेब आंबेडकर भवनात दोन दिवस चाललेल्या चर्चासत्राचा समारोप करताना काढले.

मुंबई विद्यापीठाच्या अॅकॅडेमी ऑफ थिएटर आर्टस विभागाने जागतिक रंगभूमीदिनाचे औचित्य साधून ' बदलता काळ आणि समकालीन नाटक ' या विषयावर चर्चासत्र आयोजित केले होते. त्याचे उद्घाटन रविवारी सकाळी ज्येष्ठ अभिनेते डॉ. श्ाीराम लागू यांच्या हस्ते झाले. नाटककार गो.पु. देशपांडे यांनी चर्चासत्राचा बीज निबंध सादर केला.

सोमवारी सायंकाळी झालेल्या समारोपाच्या सत्रात ' उद्याचे नाटक ' या विषयावर बोलताना सतीश आळेकर यांनी उद्याची रंगभूमी ताब्यात घेणारा रंगकमीर् आज कुठल्या कुठल्या सामाजिक स्तरातून येतो आणि प्रशिक्षण घेऊन बाहेर पडल्यावर त्याच्यापुढे कोणती आव्हाने उभी ठाकतात याचे विवेचन केले. ते म्हणाले , ' आमच्या तरुणपणी आम्हाला जगण्याचे प्रश्ान् नसायचे. नऊ ते पाच नोकरी केल्यावर कलेत बंडखोरी करायला आम्ही मोकळे असायचो. त्या तुलनेत आजच्या तरुणाला घरातून-समाजातून नाटक करायला विरोध होत नाही, त्याचे नाटक स्वीकारण्याची लोकांची मानसिकता झाली आहे. परंतु त्याच्यापुढे आज जगण्याचे प्रश्ान् मोठे आहेत. त्याला अनेक तडजोडी करून मिळेल ते काम करत नाटक करावं लागतं. स्ट्रगल करताना त्याची मोठी ताकद खर्च होते, पण तरीही आज अशा परिस्थितीला तोंड देत तरुण मुलं दहा ते पंधरा नाटकं समांतर रंगभूमीवर सादर करत आहेत ही मराठी नाटकाच्यादृष्टीने भाग्याची गोष्ट आहे. '

आज नट नाटककाराच्या शब्दाच्या मागूनच जातो. कारण त्याची तयारी मर्यादित असते. परंतु उजेर्चा संपूर्ण उपयोग करणारा आणि नाट्यावकाशाशी खेळणारा उद्याचा प्रशिक्षित नट नाटककाराच्या शब्दाच्याहीपुढे जाईल आणि त्या शब्दाची अस्फुट ताकद वाढवेल, असे आळेकर म्हणाले. अर्थात नाटक करताना कोणत्याही परिस्थितीत आपले चैतन्य टिकवून ठेवायला हवे, असा सल्लाही त्यांनी नव्या रंगकमीर्ंना दिला.

समारोपास विद्यापीठाचे कुलसचिव डॉ. जयंत दिघे यांची विशेष उपस्थिती होती. अकॅडेमी ऑफ थिएटर आर्टसचे संचालक प्रा. वामन केंदे यांनी, केवळ नटच नव्हे तर रंगभूमीशी संबंधित असलेल्या प्रत्येक घटकाला आज प्रशिक्षणाची गरज आहे, असे सांगितले.

शनिवारी सायंकाळी विद्यापीठाच्या व्याख्यान सभागृहासमोरील ' मुक्त आकाश ' या खुल्या रंगमंचाचे उद्घाटन कुलगुरू डॉ. विजय खोले यांच्या हस्ते आणि प्र-कुलगुरू ए. डी. सावंत यांच्या प्रमुख उपस्थितीत झाले. या रंगमंचावर होणाऱ्या ' वसंतनाट्योत्सवा ' चे उद्घाटन ज्येष्ठ रंगकमीर् प्रभाकर पणशीकर यांच्या हस्ते झाले. यावेळी पणशीकरांनी रंगभूमीच्या संदर्भातील अनेक दुमिर्ळ वस्तूंचे जतनीकरण विद्यापीठाच्या नाट्यशाळा विभागाने करावे, असे सांगितले. प्रसिद्ध दिग्दर्शक विनय आपटे यांनी या सोहळ्याचे सूत्रसंचालन केले. त्यानंतर अकॅडेमी ऑफ थिएटर आर्टसच्या विद्यार्थ्यांनी विजय केंकरे दिग्दशिर्त ' जनशत्रू ' हे नाटक तेथे सादर केले. हा नाट्योत्सव 2 एप्रिलपर्यंत चालणार असून तो सर्वांना खुला आहे.

 
</text>
</doc>
