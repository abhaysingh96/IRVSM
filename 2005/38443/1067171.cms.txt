<doc>
<docno>1067171.cms.txt</docno>
<text>
 
महामुंबई
फॅशनप्रमाणे कपडे बदलले, शरीर मात्र तेच
[ Friday, April 01, 2005  11:13:41 pm]


म. टा. प्रतिनिधी

मुंबई : जनसंघ ते भाजप असा प्रवास करताना पक्षाने कालानुरुप फॅशनप्रमाणे कपडे बदलले, पण शरीर मात्र तेच आहे. भांडी जुनी झाली की, ती घासावीच लागतात...विश्व हिंदू परिषद नाराज असली, तरी संघ ही माता खुश आहे. ' सभी चेले गुरु की हिसाबसे थोडी ही होते है ', असा सवाल करत भावा-भावांत व्यवसायावरून भांडणेहोतातच, अशी टोलेबाजी भाजपचे केंदीय सरचिटणीस प्रमोद महाजन यांनी येथे केली.

भाजपच्या स्थापनेला सहा एप्रिल रोजी 25 वषेर् पूर्ण होत आहेत. या रौप्यमहोत्सवी वर्षात पक्षाने आखलेल्या कार्यक्रमांची माहिती देण्यासाठी महाजन यांनी मुंबईत वार्ताहर बैठक घेतली.

भाजपच्या 25 वर्षांच्या प्रवासाबाबत वार्ताहरांनी छेडताच त्यांनी मुक्त टोलेबाजी केली. संघाशी संबंध असावेत की नाही, या दुहेरी निष्ठेच्या प्रश्ानवरच मुळी भाजपचा जन्म झाला आहे. संघातील पदाधिकारी पक्षात आल्यास गर्व वाटणारा भाजप एकमेव पक्ष आहे, असे ते म्हणाले.

पक्षाने मध्यंतरीच्या काळात स्वीकारलेल्या गांधीवादी समाजवादाबाबत छेडले असता , ' भाजपच्या स्थापनेवेळी शरीर जनता पाटीर्चे असल्याने अंगावर जुने कपडे राहिले. अन्यथा पक्षाच्या नावात ' जनता पक्ष ' आले नसते. दुहेरी निष्ठेवर ज्यांंनी निंदा केली ते ' रालोआ ' चे घटक होतेच, असा टोला त्यांनी मारला. लोकसभेतील पराभवानंतर पक्षाने पुन्हा मूळ विचारधारेकडे वळण्याचा निर्णय घेतला, याकडे लक्ष वेधले असता , ' भांडी जुनी झाल्यावर ती घासावीच लागतात ', असे उत्तर त्यांनी दिले!

' रिलायन्स ' प्रकरणी आपल्यावर नक्की आरोप काय आहेत, हे तुम्हीच समजावून सांगा, असा ' रिव्हर्स स्विंग ' टाकत ' राजकारण्यांवर उद्योगपती गुंतवणूक करू शकतात. येथे मी शेअर विकत घेतल्याचा आरोप आहे. राजकारण्याने उद्योगात गुंतवणूक केल्याचा प्रकार आहे ', असे ते म्हणाले.

' आजवर माझ्यावर ' रिलायन्स ' च्या माध्यमातून राजकारण करत असल्याची टीका होत होती. आता नेमके उलटे आरोप होत आहेत. जगातील कोणत्याही कंपनीत मी वा माझी पत्नी यांच्या नावाने शेअर नाही ', असे त्यांनी स्पष्ट केले.

' गुंतवणूक करण्यासाठी मी कधीही शेअर बाजारात गेलो नाही ', असे महाजन यांनी सांगितल्यावर ' त्यासाठी तिथे जाण्याची गरज नसते ', असे वार्ताहरांनी लक्षात आणले. त्यावर ' मला तेवढेही माहीत नाही ', असे ते म्हणाले.

पक्ष्याची विमानाला धडक

शिवसेनचे माजी खासदार संजय निरुपम यांनी ' रिलायन्स ' प्रकरणी केलेल्या आरोपामुळे प्रतिमा मलीन झाली काय या प्रश्ानवर , ' एखाद्या पक्ष्याने विमानाला धडक दिल्यावर काय होते ? विमानाचा वेग प्रचंड असतो त्यामुळे ही टक्कर होते ', असे उत्तर त्यांनी दिले.

 
</text>
</doc>
