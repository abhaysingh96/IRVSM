<doc>
<docno>1067166.cms.txt</docno>
<text>
 
क्रीडा
चांगली सलामी करण्याचा निर्धार
[ Friday, April 01, 2005  10:47:42 pm]


वीरेंदर सेहवाग

माझ्या गेल्या लेखातील झालेली काही काटछाट व शीर्षक काही ठिकाणी चुकीचे आल्यामुळे माझ्या सहकाऱ्यांची भावना दुखावली असेल तर मी त्यांची क्षमा मागतो. शेवटच्या दिवशी षटकामागे 4 धावांची गती मी फलंदाजी करत होतो तोपर्यंत कायम होती. असे मी म्हटले ; पण त्यात माझ्या इतर सहकाऱ्यांना दुखवायची माझी इच्छा नव्हती.

माझ्यापेक्षा ज्येष्ठ असणाऱ्या अतिशय अनुभवी खेळाडूंनी यापूवीर् किती तरी सामने जिंकून दिले आहेत, हे आम्ही विसरून चालणार नाहीत. मला त्यावेळी फक्त एवढेच म्हणायचे होते की, आम्ही आक्रमक पवित्रा घेतला असता तर कदाचित सामन्याचा निकाल वेगळा लागू शकला असता. मी त्या सामन्यात पहिल्या डावात द्विशतक झळकावले होते. त्यामुळे दुसऱ्या डावातही चांगल्या धावसंख्येची अपेक्षा मी बाळगली होती. दुसऱ्या डावात मी मोठ्या जिगरीने उतरलो होतो ; परंतु दुदैर्वाने धावचीत झालो.

माझ्या सर्व सहकाऱ्यांविषयी माझ्या मनात आदराचीच भावना आहे. झटपट सामन्यांबाबत बोलायचे तर आता कोचित आम्ही विजय मिळविण्याचा प्रयत्न करू. युवराज सिंग आणि महमद कैफ याच्या समावेशामुळे आमची बाजू मजबूत झाली आहे. हे दोघेही खेळाडू अतिशय फिट आहेत, उत्साही आहेत. आणि विनोद करण्यात माहीर आहेत. कसोटी सामन्यांपेक्षा झटपट सामन्याचे वातावरण वेगळे असते. या मालिकेत फलंदाजांना अनुकूल अशा खेळपट्ट्या असतील, असे मला वाटते. येथील हवामान मात्र अतिशय गरम आहे. जवळपास 40 अंश सेल्शस तपमान आहे. त्यामुळे गोलंदाजांना खूपच त्रास होईल, असे वाटते.

झटपट सामन्यांसाठी पाकिस्तानचा संघ चांगलाच मजबूत वाटत आहे. त्यांच्या संघात शाहीद आफ्रिदी, अब्दुल रझाक यासारखे अतिशय गुणी अष्टपैलू खेळाडू आहेत. गेल्या काही दिवसात माझी आणि शाहीद आफ्रिदीची तुलना अनेकांनी केली आहे ; परंतु मला स्वत:ला आमच्या दोघात फारसे साम्य आढळत नाही. सध्याच्या क्रिकेटमध्ये आफ्रिदी हा एक अतिशय आक्रमक खेळाडू आहे. झटपट सामन्यात तर पारडे आपल्या संघाच्या बाजूने तो झुकवू शकतो. अर्थात मोठी खेळी करण्यापेक्षा जास्तीत जास्त चौकार मारण्यावर त्याचा जोर असतो, त्यामुळेच फार कमी वेळात तो 15 किंवा 20 षटकांपेक्षा जास्तवेळ खेळपट्टीवर दिसतो. मात्र तो एक चांगला फटकेबाज आहे, हे सर्वच जण मान्य करतात. प्रेक्षकांकडून तो नेहमीच टाळ्यांची पावती वसूल करत असतो.

झटपट सामन्यात मीही साधारण अशीच भूमिका बजावतो. चांगली सलामी करून द्यायचा माझा निर्धार असतो. उद्या मी पुन्हा एकदा चांगली सलामी करून देईन, याची मला खात्री वाटते. मी चांगली सलामी करून दिल्यामुळेच गेल्या वषीर् कराचित आम्ही सामना जिंकू शकलो होतो. चांगली सलामी झाल्यानंतर आमची कामगिरीही उंचावत गेली. शेवटी आम्ही ती मालिका जिंकलो. उद्याचा सामनाही अतिशय महत्त्वाचा आहे. आणि तो सामना जिंकण्यासाठी आम्ही उत्सुक आहोत. (गेमप्लॅन)

 
</text>
</doc>
