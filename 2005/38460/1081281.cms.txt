<doc>
<docno>1081281.cms.txt</docno>
<text>
 
देश-विदेश
फिर वोही दिल नही लाया हूं
[ Monday, April 18, 2005  09:00:38 pm]


वृत्तसंस्था

नवी दिल्ली : ' फिर वोही दिल नही लाया हूं... मै नया दिल लाया हू ' असे स्पष्टपणे सांगत आग्रा- स्टाइल आग्रहीपणा आपण सोडून दिला असून आपले हृदयपरिवर्तन झाले आहे, असे सुचवण्याचा प्रयत्न पाकिस्तानचे अध्यक्ष जनरल परवेझ मुशर्रफ यांनी सोमवारी, ज्येष्ठ पत्रकारांशी बातचीत करताना केला.

मुशर्रफ यांनी गेल्यावेळच्या आग्रा भेटीत अशाच एका ' एडिटर्स मीट ' मध्ये आपले ' तेवर ' दाखवले होते. ' चचेर्त काश्मीर नाही तर काहीच नको ', अशी टोकाची भूमिका त्यांनी प्रथम जाहीर केली, ती भारतीय पत्रकारांपुढेच! ताज्या भेटीत मात्र ते संदर्भ बाजूला ठेवण्याचा प्रयत्न त्यांनी केला. काश्मीरखेरीज बाकी मुद्देही आहेत, असे ते स्वत: म्हणाले आणि इराण- भारत गॅसवाहक पाइपलाइन पाकिस्तानातून जाण्यास आपली काहीच हरकत नाही, उलट या पाइपलाइनमधून लाखो डॉलरची ' ट्रान्झिट फी ' भारताकडून आपल्या देशाला मिळेल, त्यामुळे पाकिस्तानचा फायदाच आहे, असेही त्यांनी नमूद केले!

इराणहून भारतात येणाऱ्या 2600 किलोमीटरच्या पाइपलाइनचा 760 किलोमीटरचा भाग पाकिस्तानातून जावा लागेल. या पाइपलाइनला पाकने आजवर अनुकूलता दाखवली नव्हती ; पण मुशर्रफ यांच्या पत्रकारभेटीत नवी भूमिका जाहीर झाली. ' पुढील महिन्यातच इस्लामाबादेत होणाऱ्या, वाहतूकविषयक मुद्यांच्या चचेर्त हा विषयही उपस्थित होऊ शकतो ', अशी ग्वाही मुशर्रफ यांनी दिली! पण अमेरिकेचा तर या प्रकल्पाला विरोधच आहे ; हा मुद्दा मुशर्रफ यांनी , ' सर्वच देश इराणकडून नैसगिर्क वायू खरेदी करतात ', असे सांगत बाजूला ठेवला!

 
</text>
</doc>
