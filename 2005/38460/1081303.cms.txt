<doc>
<docno>1081303.cms.txt</docno>
<text>
 
क्रीडा
बंदीविरूध्द गांगुली पुन्हा अपील करणार ?
[ Monday, April 18, 2005  09:24:08 pm]


वृत्तसंस्था

कोलकाता : आयसीसी अपिल कमिशनर मायकेल बेलॉफ यांनी भारतीय कर्णधार सौरव गांगुलीचे अपिल फेटाळून लावले असले तरी गांगुली बंदीच्या निर्णयाविरुध्द पुन्हा दाद मागण्याची शक्यता आहे.

भारतीय क्रिकेट मंडळाचे माजी अध्यक्ष जगमोहन दालमिया यांनी पत्रकारांशी बातचीत करताना ही माहिती दिली. ते म्हणाले, आम्हाला इतर पर्यायांचीही चाचपणी करावी लागेल, सामना अजून संपलेला नाही.

जगमोहन दालमिया यांनी गांगुली तसेच नामवंत कायदेतज्ज्ञ सिध्दार्थ शंकर रे यांच्याशी जवळजवळ दीड तास चर्चा केली. आयसीसीने गांगुलीचे अपिल फेटाळल्याचा निर्णय दिल्यावर ही बैठक रे यांच्या निवासस्थानी झाली. बंगाल क्रिकेट असोसिएशनचे अध्यक्षपद भूषविणारे दालमिया म्हणाले, अपिल कमिशनर बेलॉफ यांचा निर्णय योग्य नाही, त्यांनी पाच महिन्यांपूवीर् गांगुलीवर घालण्यात आलेल्या दोन कसोटी सामन्यांच्या बंदीच्या निर्णयाकडे लक्ष वेधले. त्यावेळी बंदीचा निर्णय फिरविण्यात आला होता.

पाकिस्तानबरोबरच्या झटपट क्रिकेट मालिकेत षटकांची गती न राखू शकलेल्या कर्णधार गांगुलीला सामनाधिकारी क्रिस ब्रॉड यांनी सहा झटपट सामन्यांच्या बंदीची शिक्षा ठोठावली होती.बेलॉफ यांनी ब्रॉड यांच्याच निर्णयाशी सहमती दर्शवताना शिक्षा कायम ठेवली पण गेल्या खेपेस टिम कासल यांनी आधीचे सामनाधिकारी क्लाईव्ह लॉईड यांचा बंदीचा निर्णय फेटाळून लावला होता पण आता मात्र बेलॉफ यांनी निर्णयात बदल केलेला नाही याकडे दालमिया यांनी लक्ष वेधले. आता पुढे काय होणार असे विचारले असता दालमिया म्हणाले आता तुम्हाला प्रतीक्षा करावी लागेल.

आपल्या 23 पानी निकालपत्रात बेलॉफ यांनी सामनाधिकारी क्रिस ब्रॉड यांच्याशी सहमती दर्शविताना गांगुलीवरील सहा सामन्यांच्या बंदीची शिक्षा कायम ठेवली पण गांगुलीसाठी त्यातही समाधानाची बाब म्हणजे पाक विरुध्दचे शेवटच्या दोन सामन्यांचा त्यात समावेश करण्यात आला आहे. आता गांगुलीला ऑगस्टमध्ये श्ाीलंकेत होणाऱ्या तिरंगी स्पधेर्तील चार सामन्यांनाच मुकावे लागेल. पाकविरूध्दचे शेवटच्या दोन सामन्यात गांगुली खेळला नाही पण या सामन्यांचा भारत, श्ाीलंकेसह वेस्ट इंडीजचा संघही या स्पधेर्त सहभागी होणार आहे.

 
</text>
</doc>
