<doc>
<docno>1081158.cms.txt</docno>
<text>
 
महामुंबई
ठाण्यात प्रॉपर्टी शो
[ Monday, April 18, 2005  05:58:51 pm]


टाइम्स टीम

ठाणे : शहराला स्वच्छ शहराचा पुरस्कार यापूवीर्च मिळाला. आता ठाण्याला भारतातील सवोर्त्कृष्ट शहराचा पुरस्कार मिळावा, अशी आमची इच्छा आहे, असं प्रतिपादन महाराष्ट्र चेंबर ऑफ हाऊसिंग इण्डस्ट्रीचे ठाणे शाखेचे अध्यक्ष मुकेश सावला आणि सेक्रेटरी राजन बांदेलकर यांनी केलं.

हरिओमनगर इथे ' ठाणे प्रॉपर्टी 2005' प्रदर्शन 22 ते 25 एप्रिल या काळात आयोजित करण्यात आलं आहे. त्या संदर्भात झालेल्या पत्रकार परिषदेत ही माहिती दिली.या प्रदर्शनाचं उद्घाटन जिल्हाधिकारी नंदकुमार जंत्रे, आयुक्त संजय शेठी, पोलिस आयुक्त डी. शिवानंदन आणि आयसीआयसीआय बँकेचे महाव्यवस्थापक राजीव सबरवाल यांच्या उपस्थितीमध्ये 22 एप्रिल रोजी सकाळी साडे दहा वाजता होणार आहे.

या प्रदर्शनामध्ये 40 बांधकाम व्यावसायिकांचे शंभरावर मनपसंत गृहप्रकल्प ग्राहकांना पाहण्यासाठी आणि निवड करण्यासाठी उपलब्ध असतील. सुमारे 20 बँका आणि वित्तीय संस्था गृहकजेर् उपलब्ध करून देण्यासाठी या प्रदर्शनामध्ये सहभागी होणार आहेत. प्रदर्शनाचं हे पाचवं वर्ष आहे. प्रदर्शनामध्ये 180 स्टॉल्स ठेवण्यात येणार आहेत.

प्रशस्त आणि रुंद रस्ते, भव्य आणि आकर्षक चौक, सुशोभित आणि सुंदर तलाव अत्याधुनिक शोरूम्सनी सजलेल्या बाजारपेठा, भव्य आणि एसी थिएटर्स, मनोरंजन स्थळं, सुंदर बागबगीचे, मल्टिप्लेक्स, मॉल्स, नामवंत शिक्षणसंस्था, लहान-मोठ्या राष्ट्रीय आणि सहकारी बँका, मोठमोठी हॉटेल्स शहरात आहेत. महापालिकेने 51 टक्के अर्थसंकल्प हरित क्रांती आणि सुशोभिकरणासाठी यासाठी राखून ठेवला आहे. त्यामुळे अनेकांना आपले घर इथे असावे असं वाटतं.

यंदा प्रदर्शनाला प्रथमच 20 रु. प्रवेश फी ठेवण्यात आलं आहे. त्याचा मोबदला फुड स्टॉलवर मिळेल. खऱ्या ग्राहकांना शांतपणे घराची निवड करता यावी, हा त्यामागचा उद्देश असल्याचं राजन बांदेलकर यांनी सांगितलं.

 
</text>
</doc>
