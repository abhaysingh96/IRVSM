<doc>
<docno>1081394.cms.txt</docno>
<text>
 
महाराष्ट्र
स्त्रीवादाचे जनक महर्षी कर्वेच
[ Monday, April 18, 2005  10:56:42 pm]


म. टा. प्रतिनिधी

पुणे : महर्षी कर्वे यांनी स्त्रियांसाठी शिक्षणक्षेत्र खुले केल्यानेच महाराष्ट्रातील स्त्री आज स्वावलंबी, धाडसी जीवन जगत आहे, साहित्याच्या क्षेत्रात स्त्रीवाद मांडत आहे, अशी स्त्री देशातील इतर कोणत्याच प्रांतामध्ये दिसणार नाही, असे प्रतिपादन साहित्यिक डॉ. आनंद यादव यांनी केले.

भारतरत्न महर्षी अण्णासाहेब कर्वे यांच्या 147 व्या जयंतीनिमित्त त्यांच्या सानिध्याचा लाभ झालेल्या व्यक्तिंच्या आठवणींचे ' स्मृतींच्या पाऊलखुणा ' या पुस्तकाचे प्रकाशन त्यांच्या हस्ते झाले. यावेळी नृत्यतपस्विनी रोहिणी भाटे, संस्थेच्या कार्याध्यक्षा सरिता भट, महषीर् कवेर् यांची नात दुर्गाताई नेने आदि उपस्थित होते.

स्त्रियांचे लेखन हे पुरुषांच्या लेखनापेक्षा भिन्न असते. स्त्रिया अतिशय बारकाईने एखादा प्रसंग, आठवणी डोळ्यापुढे सहजपणे उभ्या करतात, याचा अनुभव महषीर् कवेर् यांच्या आठवणी सांगणारे हे पुस्तक देते, असे सांगून डॉ. यादव पुढे म्हणाले , ' स्मृतींच्या पाऊलखुणा ' या पुस्तकात कवेर्ंचे सार्वजनिक व्यक्तिमत्त्वापेक्षा पूर्णत: भिन्न एक सर्वसामान्य माणूस म्हणून त्यांनी जगलेले जीवन दिसते.

स्त्रियांच्या शिक्षणासाठी आपले सारे आयुष्य वाहून घेणारे महर्षी कर्वे हे खऱ्या अर्थाने कर्ते समाजसुधारक होते. त्यामुळे त्यांना पाहिलेल्या, अनुभवलेल्या स्त्रियांनी त्यंाच्या विषयी या पुस्तकात केलेले लेखन या सोनेरी पाऊलखुणा आहेत.

महर्षींच्या जन्मशताब्दीच्या वेळी मी माझ्या समूहासह त्या सोहळ्यात सहभागी झाले होते. त्यावेळी त्यांची उपस्थिती माझ्यासाठी खूप प्रेरणादायी ठरली होती, अस यावेळी महषीर्ंची आठवण सांगताना नृत्यतपस्विनी रोहिणी भाटे म्हणाल्या,

महर्षी कर्वे यांच्या सानिध्याचा लाभ झालेल्या व्यक्तींनी या पुस्तकात त्यांच्या आठवणींचे लेखन केलेले आहे. त्यात पंक्तींत वाढणारे महषीर्, मुलींना सायकल शिकवणारे महषीर् असे विविध अनुभव त्यांच्या विद्यार्थ्यांनी, मान्यवरांनी यात मांडले आहेत.

आज समाजात विविध क्षेत्रात असलेले प्रा. शिवाजी भोसले, डॉ. ह.वि. सरदेसाई, राम गबाले यांनी देखील या पुस्तकात लेखन केले आहे. या पुस्तकात कवेर्ंची दुमिर्ळ स्मृती चित्रे आहेत.

 
</text>
</doc>
