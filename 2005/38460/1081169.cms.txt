<doc>
<docno>1081169.cms.txt</docno>
<text>
 
सदर
चारित्र्य
[ Monday, April 18, 2005  06:21:42 pm]


मी गेला महिनाभर ' चारित्र्य ' या शब्दाची व्याख्या शोधत आहे. ती व्याख्या करण्याची आता वेळ आली आहे. कारण ' चारित्र्य ' ही अशी एक चीज आहे जी हरवली तर कधीच सापडत नाही. इतर कोणतीही गोष्ट हरवल्यावर सापडू शकते. पण ' चारित्र्य ' हे थर्मामीटरमधील पाऱ्याप्रमाणे दिसू शकतं, पण बोटाच्या चिमटीत पकडता येत नाही. या बोजड शब्दांची आठवण होण्याचं कारण म्हणजे महाराष्ट्र सरकारने नुकतीच जाहीर केेलेली मुजरा बार बंदी. बंदी जाहीर केली, पण ' मुजरा बार ' या शब्दाची कधी कोणी व्याख्या केली नसल्याने ती बंदी अद्यापि लागू झालेली नाही.

वर्तमानपत्रात आलेल्या बातमीप्रमाणे बंदीहुकूम ड्राफ्ट करण्यासाठी सॉलिसिटर्स आणि उच्च अधिकाऱ्यांची बैठक होणार असून त्यानंतर बंदीहुकूम जाहीर केला जाईल. त्यासाठी अंदाजे पंधरा दिवस लागतील. सरकारी निर्णयाचा हा एक अस्खलित नमुना आहे. प्रथम निर्णय जाहीर करायचा आणि नंतर त्याच्या अमलबजावणीच्या परिणामाचा विचार करायचा. म्हणजे प्रथम विवाह निश्चित करायचा आणि नंतर मुलीची पत्रिका पाहायची, असा हा प्रकार आहे. मला या प्रकाराचं बिलकुल आश्चर्य वाटत नाही. पण राज्य सरकारने निर्णय घेण्यापूवीर् मुजरा बारचा इतिहास जाणून घेणं आवश्यक होतं.

मुजरा बार संस्कृती नव्यानेच या शहरात उदयाला आली आहे, हा समज साफ चुकीचा आहे. संस्कृतीदेखील वाममार्गाने गेली तर तीदेखील विकृती होते, मुजरा संस्कृतीचं नेमकं हेच झालं आहे.

मुजरा नाच ही आजची नव्हे तर महाराष्ट्रातील एक प्राचीन संस्कृतीच असावी. शंृगारिक नृत्य करून पुरुषांच्या भावना उद्दीपित करण्याचा प्रकार हा साधुसंतांपासून ते राजदरबारांपर्यंत सर्वत्र अस्तित्वात होता. फक्त त्याला ' मुजरा ' हे नाव नव्हतं.

अगदी गेल्या शतकातदेखील श्रीमंत, प्रतिष्ठितांच्या घरातदेखील लग्नसमारंभात मुजरा नृत्यं होत असत. आज ती संस्कृती बारमध्ये शिरली असली, तरी दरम्यानच्या काळात तिच्यात खंड पडलेला नाही. नानारूपाने ही संस्कृती महाराष्ट्राच्या कानाकोपऱ्यात आजही अस्तित्वात आहे. बारबालांचा प्रश्न आज विशेष करून मंुबई आणि परिसरात उपस्थित झाल्याने त्या संस्कृतीचा इतिहास परिचित करून घेणं आवश्यक आहे.

डान्स बारमध्ये अपप्रकार चालत असून ते ' पिकअप ' जॉइण्ट बनले आहेत, असा हा एक महत्त्वाचा आक्षेप आहे. पण ' पिकअप जॉइण्ट ' ची संकल्पना ही गेली सत्तर वर्षं या शहरात अस्तित्वात आहे. त्यापैकी पहिला जॉइण्ट रिगल सिनेमाच्या पहिल्या मजल्यावर अस्तित्वात होता.

आता मनाईहुकूम काढणाऱ्या समितीने हा अभ्यास करणं आवश्यक आहे. 1972 साली मंुबईच्या दक्षिण टोकाला भराव टाकून तिथे पॉश इमारती बांधण्यात आल्या. त्यापैकी नरिमन भवन या इमारतीच्या पहिल्या मजल्यावर सोनिया महल नावाचा एक मुजरा बार मध्यरात्रीपर्यंत गदीर् खेचत होता. त्या बारला कायद्याचं छत्र होतं. योगायोग असा की त्याच इमारतीच्या दुसऱ्या मजल्यावर कायदेतज्ज्ञ राम जेठमलानींचं कार्यालय होतं. पहिल्या मजल्यावर काय चालतं हे कदाचित त्यांना माहीत नसावं.

या शहरात मुजरा बारची जोपासना करणारा सर्वात मोठा अड्डा काँग्रेस हाऊसच्या समोर आहे. तिथल्या कम्पाऊण्डमध्ये असलेल्या चार इमारतीत अद्यापि मध्यरात्रीपर्यंत मुजरा सुरू असतो. याशिवाय फोरासरोडच्या शरीरविक्रेत्याच्या वस्तीत नऊ इमारती अशा आहेत की तिथे शंृगारिक नृत्यं सुरू असून गिऱ्हाईकांची भरपूर गदीर् असते. त्यांच्या वाद्यवृंदांचा आवाज रस्त्यातून जाताना सर्वांच्या कानावर पडतो. आजही काही घरंदाज मंडळी करमणुकीसाठी आपल्या दिवाणखान्यात मुजरा नतिर्केला बोलावत असतात.

लावणी नृत्य ही एक आपली पारंपरिक कला असून शेकडो मुली त्यावर जगत असतात. त्यांच्यासाठी पुण्याच्या पलीकडे चौफुला नावाचं एक छोटंसं गावच निर्माण झालं आहे. तमाशातील या कलावंतांविषयी अनेक प्रवाद असले तर तो एक उपेक्षित वर्ग असून समाजाला त्याच्याविषयी नेहमी सहानुभूती वाटत असते.

असे हे वेगवेगळे प्रकार अस्तित्वात असल्याने बारमधील मुजरा नृत्य आणि इतर प्रकार यात फरक करणं सोपं नाही. म्हणूनच मी सुरुवातीला म्हटलं आहे, की संस्कृती वाममार्गाने गेली की तिची विकृती होते. पण त्या विकृतीच्या मैलाचा दगड कुठेच लावलेला नसल्याने मुजरा बारची स्पष्ट व्याख्या करणं अवघड आहे.

हा मुजरा बार गेल्या सात-आठ वर्षांत कमालीचा लोकप्रिय झाला असून तिथे चंगळवादी लोकांची पैसे उधळण्यासाठी गदीर्च असते. नॉव्हेल्टीजवळील टोपाज बारमध्ये तर पैसे उडवून नोटांची छत्री निर्माण केली जाते, त्या नोटा जमिनीवर पडल्यावर बारबाला त्या पायाखाली तुडवतात. केवळ मुजराच नव्हे तर पैसे उधळण्याचे असे चंगळवादी प्रकार निरनिराळ्या नावाखाली या शहरात सतत चाललेले असतात. त्यात समाजकंटकांप्रमाणे संभावितांचीही गदीर् असते. एका रात्रीत लाख-लाख रुपये उडवणारे लोक तिथे बसलेले असतात.

परवाच एका बारबालेकडे पासष्ट लाख रुपयांची मालमत्ता सापडली. डान्स स्कूल, मसाज पार्लर्स इत्यादी या मुलींची आश्रयस्थानं आहेत. या सर्व ठिकाणी एका रात्रीत एक कोटींची उलाढाल होते. तरीही आमच्या आयकर खात्याची तिथे नजर गेलेली नाही.

यापूर्वी मंुबई शहरात डिस्कोचा प्रकार फोफावला होता. बारमध्ये गिऱ्हाईकांना जागा सोडून नाचण्याची परवानगी नाही. पण उद्या ती परवानगी मिळाली, तर मुजरा बारचा ' डिस्को ' होईल आणि सर्व बार कायद्याच्या कचाट्यातून सुटतील. थोडक्यात म्हणजे कितीही प्रयत्न केले तरी या ना त्या स्वरूपात हे सगळे अड्डे सुरूच राहतील. याचं एकमेव कारण मंुबईत नाक्यानाक्यावर दोन ढिगारे साचलेले असतात. एक कचऱ्याचा आणि दुसरा पैशाचा. ते जोपर्यंत उपसले जात नाहीत, तोपर्यंत या शहराचं हरवलेलं चारित्र्य पुन्हा मिळणार नाही.

प्रमोद नवलकर

 
</text>
</doc>
