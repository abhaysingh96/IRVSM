<doc>
<docno>1081444.cms.txt</docno>
<text>
 
महामुंबई
'गीत रामायण नव्या उंचीला पोहोचले'
[ Monday, April 18, 2005  11:45:41 pm]


म. टा. प्रतिनिधी

मुंबई : ' गीत रामायण ' या अजरामर साहित्यकृती विषयी असलेल्या स्मृती आम्ही आयुष्यभर जपल्या. पण आता आयुष्याच्या सांयकाळी गीतरामायणाला तू एका नव्या उंचीला पोहचवून, तसेच आमच्या स्मृतींना उजळा देऊन आमच्या पिढीवर उपकार केले आहेस, अशी दिलखुलास दाद ज्येष्ठ अभिनेत्री सुलोचनादीदी यांनी गीत रामायणाचे आयोजक विनोद तावडे यांना दिली.

शिवाजी पार्कावर गेले दोन दिवस सुरू असलेला स्वरांचा उत्सव संपुष्टात आल्यावर तावडेंवर अभिनंदनाचा वर्षाव होत आहे. मराठीचा मानबिंदू असलेल्या गीत रामायणाच्या सुवर्णमहोत्सवी वर्षानिमित्त तावडे व त्यांचे सहकारी गेले तीन महिने या कार्यक्रमाची आखणी करीत होते. प्रथम षण्मुखानंद अथवा पालेर् टिळकच्या मैदानावर कार्यक्रम आयोजित करण्याचे ठरले. पण ' गीत रामायणा ' च्या प्रतिष्ठेला शिवाजी पार्क हेच साजेसे असल्याचे लक्षात आल्यावर नेपथ्यकार नितीन देसाई, यशवंत इंगळे, राहुल कांबळे, शिवाजी दहीगावकर व अन्य सहकाऱ्यांनी हे आव्हान पेलायचे ठरविले. यासाठी गेले तीन महिने पहाटे अडीच तीन पर्यंत मेहनत करून कार्यक्रमाची आखणी केली, असे तावडे यांनी सांगितले.

शिवाजी पार्कवरील कार्यक्रम यशस्वी करण्यासाठी गेले दोन दिवस अखिल भारतीय विद्याथीर् परिषद, भाजप, विवेकानंद व कोकण विकास प्रतिष्ठानचे सुमारे 750 कार्यकतेर् दिवसरात्र खपत होते. रविवारी रात्री दहा वाजता कार्यक्रम संपल्यावर तासाभरातच पुन्हा हे कार्यकतेर् एकत्र आले. निरोपाच्या वेळी सर्वांनाच गहीवरून आले होते. रात्री उशिरापर्यंत तावडे, कार्यक्रम यशस्वी केल्याबद्दल आभार मानताना डिसंेबर महिन्यात भरणाऱ्या भाजपच्या राष्ट्रीय अधिवेशनाचे आव्हान आता पुढे असल्याचे सांगत होते !

कार्यक्रमाचे सवोर्च्च आकर्षण ठरलेल्या ' लंका दहन ' व ' सेतू बांधारे सागरी ' या गाण्यांच्या वेळी नव्या तंत्रज्ञानाचा वापर करण्यात आला. यासाठी गेले तीन दिवस तयारी सुरू होती. क्विक फायर तंत्रज्ञानात कंट्रोल गॅसचा वापर करून व्यासपीठावर आगीचा देखावा तयार करण्यात आला. गायकांनाही आधी त्याची झलक दाखविण्यात आली होती. रावण दहनात प्लॅस्टर ऑफ पॅरीसचा रावण बनवून त्याच्या शरीरात कंट्रोल गॅसचा वापर करून त्याचे दहन करण्यात आले. या नव्या तंत्रज्ञानाचा वापर आकर्षक ठरला, असे तावडे यांनी सांगितले.

 
</text>
</doc>
