<doc>
<docno>1081163.cms.txt</docno>
<text>
 
महामुंबई
ठाण्याची माहिती अद्ययावत करणार
[ Monday, April 18, 2005  06:02:26 pm]


श्री. वा. नेलेर्कर

ठाणे : महापालिका क्षेत्रातील अनधिकृत बांधकामं, झोपडपट्ट्या अतिक्रमणं, इतर मालमत्ता तसंच रस्ते, उद्यानं, खाड्या, आदी अनेक गोष्टींची नोंद आता उपग्रहीय छायाचित्रांचा (सॅटेलाइट पिक्चर्स) वापर करून ठेवली जाणार आहे. एवढंच नव्हे तर ही माहिती दर सहा महिन्यांनी अद्ययावत केली जाणार आहे.

राज्य सरकारने या पद्धतीने म्हणजे सुदूर संवेदन तंत्रज्ञानाचा नागरी प्रशासनात वापर करण्याचे निदेर्श दिले आहे. त्यासाठी पहिल्या टप्प्यात राज्यातील आठ महापालिकांची निवड केली आहे. ठाणे महापालिकेचा त्यात समावेश आहे. नागरी क्षेत्रात नव्याने होणारी घरबांधणी तसंच त्या अनुषंगाने आवश्यक ठरणाऱ्या रस्ते वा इतर मुलभूत सुविधांच्या निमिर्तीमुळे उपलब्ध जागेच्या वापरात मोठ्या प्रमाणावर बदल होत असल्यामुळे सरकारने या तंत्रज्ञानाचा नागरी प्रशासनात वापर करण्याचे आदेश दिले आहेत. ठाणे महापालिकेचा गेल्या काही वर्षांत झालेला विकास आणि विस्तार आश्चर्यकारक असून महत्त्वाकांक्षेने झपाटलेलं शहर अशी त्याची कीतीर् दूरवर पसरत आहे. रस्तारुंदीकरण, काँक्रीटीकरण, दिवाबत्ती आणि इतर सोयीसुविधा यामुळे शहरात गृहबांधणी आणि बांधकाम व्यवसायाला विलक्षण गती आली आहे.

शहरात मोठ्या प्रमाणावर कॉम्प्लेक्स निर्माण होत आहेत. शहराची लोकसंख्या आजमितीस 17 लाखांवर गेली असून लोकसंख्यावाढीचा हा दर देशातील अन्य महानगरांच्या तुलनेत सवोर्च्च असल्याचं तज्ज्ञांचं मत आहे. 2031 मध्ये शहराची लोकसंख्या 40 लाख होईल, असा अंदाज आहे. त्यामुळे सरकारने या तंत्रज्ञानाच्या वापरासाठी पहिल्या टप्प्यात ठाणे महापालिकेची केलेली निवड योग्य असल्याची प्रतिक्रीया व्यक्त होत आहे.

महापालिकेला या तंत्रज्ञानाचा वापर करण्यासाठी सिव्हिक इन्फमेर्शन सिस्टीम तयार करावी लागणार आहे. नागपूर इथल्या महाराष्ट्र सुदूर संवेदन केंदाच्या सल्ल्याने नागरी क्षेत्राच्या वापराच्या संनियंत्रणास उपयुक्त ठरू शकेल. अशी यंत्रणा स्थापित करण्याचे निदेश राज्य सरकारने दिलं आहेत. या केंदाच्या प्रस्तावानुसार त्याचा खर्च 8 लाख 35 हजार रुपये इतका आहे.

हा प्रस्तावात सॅटेलाइट डाटा घेणं, डाटा प्रोसेसिंग, आऊटपुट जनरेशन, झोपडपट्टी क्षेत्र नकाशावर दाखवणं, जिओ रेफरेसिंग करणं, रस्ते, ड्रेनेज, उद्यानं, खाडी आदी गोष्टींची लेअरनुसार माहिती तयार करणं, सिव्हिक इन्फमेर्शन सिस्टीम तयार करून महापालिकेच्या कम्प्युटवर बसवून देणं आदी अनेक गोष्टी कराव्या लागणार आहेत. साधारणत: दर सहा महिन्यांनी प्राप्त उपग्रहीय छायाचित्रांच्या नकाशानुसार शहरात झालेल्या अनधिकृत बांधकामं व अतिक्रमणांची माहिती मिळवून त्यानुसार कार्यवाही करणं, उपग्रहीय छायाचित्रांच्या माध्यमातून तयार करण्यात आलेल्या नकाशांवर सिटी सव्हेर् नकाशांवरील माहिती साठवण्याची व्यवस्था करणं, मालमत्ता करासारख्या महत्त्वाच्या उत्पन्नासंबंधी आवश्यक माहिती गोळा करणं आदी प्रमुख गोष्टी केल्या जाणार आहेत.

महापालिकेची सर्वसाधारण सभा मंगळवार , 19 एप्रिल रोजी होत आहे. त्यामध्ये प्रशासनाने हा विषय मंजुरीसाठी ठेवला आहे. महापालिका क्षेत्रात परिवहन सेवेची आगारं, क्रीडांगण, शाळा, ट्रक टमिर्नस, डंम्पिंग ग्राउण्ड्स, वाहनतळ, उद्यानं आदी नागरी सुविधा निर्माण करण्यासाठी मुख्य अडचण जागेची भासत आहे. आरक्षित केलेल्या भूखंडांवर अतिक्रमणं आणि अनधिकृत बांधकामं झाल्याने मोठी समस्या निर्माण झाली आहे. आता आधुनिक तंत्रज्ञानाच्या साहाय्याने त्याची नोंद ठेवून ती माहिती दर सहा महिन्यांनी अद्ययावत होणार असल्यामुळे त्यावर नियंत्रण ठेवणं सोपं जाईल. सर्वच नागरी सोयीसुविधांबाबत दूरदृष्टीने आखणी करणं सुकर होईल, अशी अपेक्षा व्यक्त होत आहे.

 
</text>
</doc>
