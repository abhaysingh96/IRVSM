<doc>
<docno>1081300.cms.txt</docno>
<text>
 
क्रीडा
आयसीसी रँकिंगमध्ये भारताने तळ गाठला
[ Monday, April 18, 2005  09:23:32 pm]


लंडन : पाकिस्तानविरूध्द झटपट क्रिकेट मालिकेत मार खाणाऱ्या भारताची आयसीसी रँर्ंर्ंकिंगमध्ये घसरगुंडी उडाली आहे. आयसीसी रँकिंगच्या अडीच वर्षाच्या कालावधीत आतापर्यंत सर्वात कमी म्हणजे 97 गुण भारताच्या खात्यात जमा असून भारताच्या झिम्बाब्वे, केनया, बांगलादेश या लिंबूटिंबू संघांच्या वर आठव्या क्रमांकावर आहे.

पाकिस्तानने 4-2 अशी सरशी साधल्यामुळे भारताची ही अवस्था झाली आहे. पाकिस्तान मात्र या मालिका विजयामुळे 110 गुणांसह चौथ्या क्रमांकावर आहे.

या मालिकेत अवघे एक शतक फटकावणारा सचिन तेंडुलकर अव्वल दहा फलंदाजांत नाही तो आता तेराव्या क्रमांकावर घसरला आहे. राहुल दविड सहाव्या क्रमांकावर आहे.

सानिया 73 व्या स्थानावर

बंगलोर : सानिया मिर्झाने आता जागतिक महिला टेनिस क्रमवारीत 73 व्या स्थानावर उडी मारली आहे.

 
</text>
</doc>
