<doc>
<docno>1081235.cms.txt</docno>
<text>
 
अर्थव्यवहार
सेन्सेक्स कोलमडला
[ Monday, April 18, 2005  08:01:04 pm]


म. टा. बाजार प्रतिनिधी

मुंबई : मुंबई शेअर बाजारात सोमवारीही विक्रीखोरांचाच प्रभाव राहिला. त्यामुळे शुक्रवारी कोसळलेला सेन्सेक्स अजिबात सावरू शकला नाही. तो 91 अंशांची घट होऊन 6156.78 वर बंद झाला. जगभरातील शेअरबाजारांमध्ये मंदीचा प्रभाव अद्याप कायम असून, त्याचेही पडसाद मुंबई शेअर बाजारात उमटले.

शुक्रवारच्या ' कत्तली ' मुळे 50 हजार कोटींचा चुराडा झाला होता, त्यात सोमवारी आणखी 15 हजार 43 कोटी रुपयांची भर पडली. आठ मार्च रोजी सेन्सेक्सने 6915 अंशांचा उच्चांक गाठला होता. त्यानंतरच्या काळात सेन्सेक्स 700 अंशांनी घसरला आहे.

इन्फोसिस, रिलायन्स इंडस्ट्रीज, रिलायन्स एनजीर्, हिंदाल्को, डॉ. रेड्डीज, आयसीआयसीआय बँक, एचडीएफसी बँक या ब्लू चिप कंपन्यांना सर्वाधिक तडाखा बसला. बहुतेक सर्व आयटी कंपन्यांचे शेअर्स ' रेडझोन ' मध्ये होते.

 
</text>
</doc>
