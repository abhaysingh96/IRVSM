<doc>
<docno>1081397.cms.txt</docno>
<text>
 
महाराष्ट्र
मराठी टिकवण्यासाठी पत्रकार आणि सरकारचा पुढाकार आवश्यक
[ Monday, April 18, 2005  11:00:31 pm]


म. टा. प्रतिनिधी

पुणे : मराठी भाषा टिकवण्याची इच्छाशक्ती पत्रकार, विद्यापीठातील विद्वान आणि सरकार कोणाकडेच नाही. त्यामुळे भाषेचा ऱ्हास होत असून ती जोपासण्यासाठी सर्वांगीण पातळीवर प्रयत्न होण्याची गरज ज्येष्ठ पत्रकार अरुण साधू यांनी व्यक्त केले.

मराठी भाषा संवर्धन प्रतिष्ठानतफेर् देण्यात येणाऱ्या ' मराठी माध्यम-रत्न ' पुरस्कारांचे वितरण त्यांच्याहस्ते झाल्यावर ते बोलत होते. ज्येष्ठ पत्रकार गोपाळराव पटवर्धन, वा. दा. रानडे, अरविंद गोखले आणि नाट्यसमीक्षक डॉ. वि. भा. देशपांडे यांना ' माध्यम-रत्न ' पुरस्काराने सन्मानित करण्यात आले.

माध्यमांच्या बदलत्या स्वरुपामध्ये नीतीमत्तेला तिलांजली देण्यात आली असली, तरीही भाषेबद्दल प्रकर्षाने विचार करण्याची आवश्यकता आहे. मराठी वाचवायची कशी, याबाबत आघाडीच्या वृत्तपत्र संपादकांनी एकत्रित येऊन ठोस पावले उचलावीत. वृत्तपत्रांप्रमाणेच विद्यापीठातील विद्वान आणि सरकारनेही त्यासाठी उपाय योजले पाहिजेत, अशी अपेक्षा त्यांनी व्यक्त केली.

स्वत:च्या मातृभाषेत बोलण्याची लाज वाटणाऱ्यांना त्याबद्दल प्रेम आणि आपुलकी वाटणार नाहीच. त्यामुळे मराठीच्या संवर्धन आणि संरक्षणाकरता भाषेविषयी बांधिलकी निर्माण झाली पाहिजे, असेही त्यांनी सांगितले. लोकशाही, प्रशासन, कायदा आणि सुव्यवस्था याबद्दल समाजात दरी निर्माण होत असताना लोकहिताचे प्रश्ान् निभिर्डपणे मांडण्यासाठी सध्याच्या पत्रकारांंनी जागरूक राहण्याची गरज ज्येष्ठ पत्रकार गोपाळराव पटवर्धन यांनी व्यक्त केली.

 
</text>
</doc>
