<doc>
<docno>1081187.cms.txt</docno>
<text>
 
महाराष्ट्र
'अंडरपास'साठी 8 महिने
[ Monday, April 18, 2005  06:46:03 pm]


म. टा. प्रतिनिधी

नाशिक : शहरातील सर्वाधिक वर्दळीच्या रस्त्यांपैकी एक असलेल्या गंगापूर रोडवरील मराठा विद्या प्रसारक संकुलासमोर विद्यार्थ्यांच्या गदीर्मुळे नेहमी होणारी वाहतुकीची कोंडी टाळण्यासाठी सुरू असलेल्या अंडरपासचे काम आठ महिन्यांत पूर्ण करण्याचे लक्ष्य महानगरपालिकेने ठेवले आहे.

मराठा विद्या प्रसारक संकुलातील शाळा आणि कॉलेजांत काही हजार विद्याथीर् दररोज येतात. त्यामुळे या ठिकाणी रस्ता नेहमीच गदीर्ने भरलेला असतो. त्यातून वाट काढणे वाहनचालकांना जिकरीचे होते.

या रस्त्यावरील ठाकरे बंगल्यापासून तालुका पोलिस ठाण्यापर्यंतच्या 160 मीटर अंतरावर महानगरपालिका 70 लाख रुपये खर्च करून अंडरपास तयार करत आहे. त्यात पोलिस ठाण्यापासून रस्ता वर उचलला जाईल. तो ठाकरे बंगल्यासमोर खाली येईल. या अंतरावर दोन्ही बाजूला भिंती उभ्या करून त्यात भराव टाकून रस्ता उचलला जाईल.

गंगापूर रोडवरून जुनी पंडीत कॉलनी आणि केटीएचएम कॉलेजकडे येणाऱ्या आणि तिथून बाहेर जाणाऱ्यांसाठी या मुख्य रस्त्याच्या दोन्ही बाजूला सव्हिर्स रोडही ठेवण्यात येणार आहेत. या सव्हिर्स रोडवरून अवजड वाहने नेता येणार नाहीत.

केटीएचएम कॉलेजच्या प्रवेशद्वारासमोर मुख्य रस्त्याच्या खाली चार मीटर उंच , 16 मीटर लांब आणि 28 मीटर रुंद अंडरपास तयार करण्यात येत आहे. सध्या या अंडरपासच्या भिंती उभ्या करण्याचे काम सुरू आहे.

 
</text>
</doc>
