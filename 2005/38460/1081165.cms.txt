<doc>
<docno>1081165.cms.txt</docno>
<text>
 
महामुंबई: मुंबई टाइम्स
डान्स and जस्ट रिलॅक्स...
[ Monday, April 18, 2005  06:03:49 pm]


मुंबई टाइम्स टीम

परीक्षा संपल्या की, आपोआपच वर्षभर अभ्यास, ट्यूशनच्या तणावात राहिलेल्या सर्वच मुलांना मुक्त झाल्याचा आनंद होतो. आणि मग वर्षभर नाचावंसं वाटणाऱ्या मुलांना वर्षभर सुप्तावस्थेत असलेली ही इच्छा सुट्टीच्या दिवसांत पूर्ण करण्याचे वेध लागतात. अशा मुलांसाठी सुरू झालेल्या नृत्याच्या वर्गांना आता चांगला प्रतिसाद मिळतोय. शरीराला सुडौल बनवण्यासाठी एक उत्तम व्यायाम म्हणूनही नृत्यप्रकारांकडे बघितलं जातंय.

नृत्यांगना कविता कोळी यांच्यातफेर् ठाणे, मुलुंड इथे अशाच प्रकारच्या नृत्याचे छंदवर्ग आयोजित करण्यात येत आहेत. कविता डान्स अॅकॅडमीतफेर् उन्हाळ्याच्या सुट्टीतील खास वर्ग घंटाळी प्रबोधिनी संस्था ठाणे (पश्चिम), राऊत शाळा, ठाणे, पूर्व आणि कालिदास नाट्यमंदिर, मुलुंड , ( पश्चिम) या तिन्ही सेण्टर्समध्ये सुरू होत आहेत. या नृत्यवर्गात सहभागी होणाऱ्या मुलांच्या नृत्याचा एक कार्यक्रमही संस्था आयोजित करणार आहे. नृत्याबद्दल महिला वर्गातलं आकर्षण लक्षात घेऊन कविता कोळी यांनी महिलांसाठी एक बॅच ठाण्यात सुरू केली. त्या बॅचला उत्स्फूर्त प्रतिसाद मिळाल्यामुळे आता सर्वच सेण्टर्सना महिलांसाठी विशेष बॅच सुरू करण्यात येत आहेत. यात महिलांना नृत्यातून व्यायामप्रकार शिकवले जातील. ज्यामुळे त्यांना रुटीनमधून थोडंसं रिलॅक्स होता येईल आणि नृत्याचा आनंद मिळवता येईल, असा कोळी यांचा दावा आहे. म्हणूनच या नृत्यवर्गात वयाची कोणतीही अट नाही. अगदी 40 वर्षांपासून पुढे कितीही वयापर्यंत इथे कोणीही व्यक्ती नृत्याचे धडे घेऊ शकतात.

उत्तम दर्जाचं नृत्यशिक्षण हे केवळ श्रीमंतांसाठी आहे, हा गैरसमज अजूनही समाजात आहे. म्हणून समाजातील सर्व स्तरातल्या व्यक्तींना नृत्य शिकता यावं आणि सामान्यांपर्यंत ही कला पोहोचावी, म्हणून कविता डान्स अॅकॅडमी गेली दहा वर्षं कार्यरत आहे. दोन महिन्यांच्या या उन्हाळी प्रशिक्षण वर्गांचा जास्तीत जास्त लोकांना फायदा घेता यावा आणि या नृत्यवर्गांचा प्राथमिक अंदाज यावा म्हणून त्याचे सुरुवातीचे चार क्लास त्यांंनी विनामूल्य ठेवले आहेत. या प्रशिक्षण वर्गांची सुरुवात 20 एप्रिल राऊत शाळा ठाणे आणि 21 एप्रिल कालिदास नाट्यमंदिर, मुलुंड इथे होणार आहे. संपर्क - कविता कोळी - 9892374744, 25327659.

 
</text>
</doc>
