<doc>
<docno>1081283.cms.txt</docno>
<text>
 
देश-विदेश
मुशर्रफ गेले कुठे?
[ Monday, April 18, 2005  09:01:33 pm]


वृत्तसंस्था

श्रीनगर : ' कारगिलयुद्धाचा नायक म्हणून आम्हाला ज्यांच्याबद्दल आदर होता, त्या जनरल मुशर्रफ यांनी भारतापुढे गुडघे टेकले. एवढी नामुष्की पाकिस्तानच्या कोणत्याही नेत्याने पत्करली नव्हती ', असा निषेधाचा चढा सूर श्रीनगर- मुजफ्फराबाद बसवर हल्ला करणाऱ्या चार काश्मिरी दहशतवादी संघटनांनी लावला आहे ; तर ' आग्रा बैठकीत दिसलेले सडेतोड मुशर्रफ गेले कुठे ?', असा सवाल दुसऱ्या गटाच्या म्होरक्याने केला.

' व्यापार, पर्यटन आणि तथाकथित संस्कृतीसाठी मुशर्रफ यांनी काश्मीर विकून टाकले, अशी टीका अल- नसिरीन, अल- आरिफीन, सेव्ह काश्मीर मूव्हमेंट आणि फर्जंदान-इ - मिल्लत या चार संघटनांचे एकत्रित प्रवक्ते समीर अद्बुल्ला यांनी सोमवारी केली. याखेरीज , ' काश्मिरींना स्वयंनिर्णयाचा हक्क देण्यासाठी आग्रही असलेले मुशर्रफ यांचे रूप यंदा दिसलेच नाही ', अशी नापसंतीदर्शक टीका ' जमीयतुल मुजाहिदीन ' या संघटनेचे प्रमुख शेख अद्बुल बसित यांनी वेगळ्या पत्रकात केली आहे.

 
</text>
</doc>
