<doc>
<docno>1081190.cms.txt</docno>
<text>
 
महाराष्ट्र
शिर्डीत येणाऱ्या भाविकांना सावधगिरीचे आवाहन
[ Monday, April 18, 2005  06:47:32 pm]


म. टा. वृत्तसेवा

शिर्डी : रामनवमीच्या निमित्ताने येथील साईमंदिरात रविवारपासून तीन दिवसांचा उत्सव सुरू झाला आहे. त्यासाठी ठिकठिकाणहून भाविक येत असून पाठोपाठ गुन्हेगारांचाही शिरकाव झाला आहे. म्हणूनच येथे नवख्या आलेल्या लोकांना सावध राहण्याचा इशारा शहरातील लोक देत आहेत.

खिसेकापू, बॅगा चोर, मोबाइलचोरांपासून महिलांचे दागीने व पर्स चोरणाऱ्यांमुळे देवस्थान परिसरात गुन्हेगारीचा सुळसुळाट वाढल्याचे सांगण्यात आले. शिडीर्तील गुन्ह्यांच्या नोंदी पाहिल्या तर असे आढळते की, मुंबईसह विविध राज्यातून हद्दपार केलेले अनेक गुन्हेगार आजही राजरोसपणे येथे वावरतात.

पण तसे काही रेकॉर्ड नाही असे पोलीस सांगत असले तरी खाजगीत मात्र हेच पोलीस गुन्हेगार असल्याबद्दल कबुली देतात.

शिर्डीत असणाऱ्या हॉटेल व लॉजिंगवर ना प्रशासनाचे, ना पोलीसांचे नियंत्रण. पैसा फेकला की आपणाला हव्या त्या लॉजमध्ये उतरता येते. यामुळे गुन्हेगारांच्या निवाऱ्याची सोय होते. अशाच पध्दतीने साई संस्थानाच्या धर्मशाळेतही येणाऱ्याजाणाऱ्यावर कोणाचेही नियंत्रण नाही, हे लक्षात घेतले पाहिजे.

निरागस गदीर्चा फायदा घेऊन गुन्हे करणाऱ्यांचा फटका एका माजी मुख्यमंत्र्यांना तसेच एका उच्चपदस्थ पोलिस अधिकाऱ्यांना बसला होता, याची आठवण आजही शिडीर्कर आर्वजून सांगत असतात.

या गुन्हेगारांचे सेंटर शिडीर्पुरतेच मर्यादित आहे असे नाही, तर आजूबाजूच्या गावांत, शहरात गुन्हे करून ते पुन्हा शिडीर्च्या आश्रयाला जातात. त्यामुळे पोलिसांचा या गुन्हेगारांशी ' अर्थ ' पूर्ण सलोखा तर नाही ना, असा संशय आल्यावाचून राहत नाही.

या सगळ्या पार्श्वभूमीमुळे आधीच सावध राहून, शिडीर्त येणाऱ्यांनी आपणच स्वत:ची काळजी घेणे जास्त योग्य ठरेल, असे येथील रहिवासी म्हणत आहेत.

 
</text>
</doc>
