<doc>
<docno>1081257.cms.txt</docno>
<text>
 
लेख
सरकारी घिसाडघाईतले धोके
[ Monday, April 18, 2005  08:27:40 pm]


या सरकारने वीजक्षेत्रामध्ये निर्णय घेण्याचा धडाका लावला आहे. मात्र या धडाक्यामागे धिसाडघाई, गुप्तता, तज्ज्ञांच्या सल्ल्याकडे दुर्लक्ष, विश्लेषणाचा अभाव हे सारे जुनेच दोष आहेत. परिणामी, या निर्णयांचा फायदा काही हितसंबंधियांना होईल व त्याचा फार मोठा फटका मात्र मुख्यत: सामान्य वीजग्राहकांना व करदात्या नागरिकांना बसेल.

महाराष्ट्रातील वीज परिस्थिती गंभीर आहे याबाबत कोणताच वाद नाही. एन्रॉनची मगरमिठी, गंभीर वीजतुटवडा, डबघाईला आलेले वीजमंडळ या साऱ्या परिस्थितीमागे सरकारची अनास्था, निर्णय पुढे ढकलण्याची वृत्ती, अनेक चुकीचे निर्णय यांचा फार मोठा वाटा आहे. मात्र गेल्या काही काळात सरकारने अनेक महत्त्वाचे निर्णय घेतलेले दिसतात. आताची परिस्थिती पहाता सरकारने तातडीने निर्णय घेऊन परिस्थिती सुधारण्याची गरज आहे हे निश्चितच. पण आपण घिसाडघाईने निर्णय घेऊन भविष्यात नवीन गंभीर प्रश्ान् तर उभे करीत नाही ना ? आणि आगीतून निघून फुफाट्यात तर शिरत नाही ना ? याची खात्री सरकारने व जनतेनेही करून घेतली पाहिजे. सरकारच्या सध्याच्या निर्णयातून नेमकी हीच शक्यता बळावताना दिसते.

घिसाडघाईची परंपरा

सरकार जरी एन्रॉनला विसरू पाहात असले तरी त्या अतिमहागड्या चुकीपासून धडे घेणे गरजेचे आहे. एन्रॉनचे परिणाम थोडक्यात सांगायचे तर, भारतीयांची साडे सहा हजार कोटीची अडकून पडलेली गुंतवणूक, सव्वा वर्षाच्या कालावधीत वीजमंडळाने एन्रॉनला दिलेले तेहतीसशे कोटी रुपये, महाराष्ट्राच्या डोक्यावरची वीस हजार कोटींची नुकसानभरपाईची टांगती तलवार, गेल्या पाच-सहा वर्षातला भारनियमनाचा फटका ही सारी एन्रॉनची महाराष्ट्राला मिळालेली देणगी आहे. या देणगीचे खरेखुरे श्रेय कोणाला द्यायचे ? एन्रॉनशी एकापेक्षा वाईट दुसरा असे दोन करार करणाऱ्या महाराष्ट्रातील चार प्रमुख पक्षांतील राजकारण्यांना व त्यांना साथ देणाऱ्या नोकरशाहांना ते श्रेय द्यायला हवे. एकतर जनतेला विश्वासात न घेता, प्रसंगी खोटी, गुलाबी स्वप्ने दाखवून त्यांनी हे करार केले. दुसरे म्हणजे हे करार व त्याबाबतचे निर्णय एन्रॉनच्या सोयीने घ्ेातले होते. तिसरे म्हणजे त्या कराराच्या आधी वीजमागणीचे किंवा वीजपुरठ्याच्या पर्यायी मार्गाचे कोणतेही अभ्यास, विश्लेषण करून एन्रॉन प्रकल्पाची योग्यायोग्यता त्यांनी तपासली नव्हती. चौथे म्हणजे, एन्रॉनचा निर्णय घेताना वीज क्षेत्रातील सी.ई.ए. सकट सर्व तज्ज्ञ संस्था व व्यक्तींचा सल्ला धुडकावला गेला होता. अशा प्रकारे एन्रॉनच्या या अपूर्व देणगीचे मूळ राज्यर्कत्यांनी तज्ज्ञांना धुडकावून, कोणतेही अभ्यास न करता, व जनतेला विश्वासात न घेता घेतलेल्या घिसाडघाईच्या निर्णयांमध्ये आहे.

नवे वीजनिमिर्ती प्रकल्प

दुदैर्वाने महाराष्ट्रातील आजचे राज्यकतेर् वीजक्षेत्रातले महत्त्वाचे निर्णय अशाच पद्धतीने घेत आहेत व ही सर्वात चिंतेची बाब आहे. आठ खाजगी कंपन्यांबरोबरचे 12000 मेगावॅटचे सामंजस्य करार, वीजमंडळाच्या नवीन वीजनिमिर्ती केंदाबाबतचे निर्णय, एमआयडीसी वसाहती-ंमध्ये स्वामित्वाधीन ( कॅप्टिव्ह) प्रकल्प उभारण्याचा निर्णय हे सारे निर्णय एक प्रकारच्या टंचाईच्या भयगंडातून (शॉर्टेज सायकॉसिस) घेतले जात आहेत. हे सारे प्रकल्प जवळपास एकाच वेळी म्हणजे साधारण चार-पाच वर्षात कार्यान्वित होतील. तोपर्यंतच्या टप्प्यात महाराष्ट्रात काय घडणार ? हे सारे प्रकल्प एकाच वेळी कार्यान्वित झाले तर त्यावेळी काय होईल ? या घाईघाईने सुरू होणाऱ्या वीजप्रकल्पातून मिळणाऱ्या विजेची किंमत ग्राहकाला काय पडेल ? कर सवलती तसेच सरकारवर येणारे या प्रकल्पाचे इतर वित्तीय बोजे पाहता त्या प्रकल्पातून मिळणाऱ्या विजेची किती किंमत अप्रत्यक्षपणे करदात्या नागरिकांना द्यावी लागणार ? हे सर्व प्रकल्प खरेच अस्तित्वात आले आणि नव्या वीज कायद्याच्या परिणामांमुळे वीजमागणी तेवढ्या प्रमाणात वाढली नाही (मोेठे ग्राहक वीज कंपन्यांपासून दूर गेल्यामुळे) तर त्याची जबाबदारी कोण घेणार ? असे अनेक प्रश्ान् सध्यातरी अनुत्तरित राहात आहेत. या व अशाच इतर प्रश्ानंची उत्तरे तर्कपूर्ण असावीत यासाठी वीजमागणी, वीजपुरवठ्याचे उपलब्ध पर्याय, तसेच नव्या कायद्याचे वीजमागणी व पुरवठा या दोन्हीवर होणारे परिणाम या साऱ्यांचे तपशीलवार, व्यापक व पद्धतशीर विश्लेषण केले जाणे आवश्यक होते. ते न करताच या प्रकल्पाकडून 50 त्न वीज विकत घेण्याचा निर्णय सरकार कसा घेऊ शकते ? थोडक्यात, या घिसाडघाईच्या कार्यपद्धतीचा फटका जनतेला परत एकदा बसण्याचा धोका यातून स्पष्ट दिसतो.

सिंगल फेजबाबत अवाजवी उत्साह

परिणामांचा व्यापक अभ्यास न करता व तज्ज्ञांना धुडकावून निर्णय दामटण्याची सरकारची ही वृत्ती ग्रामीण भागात सिंगल फेज योजना राबवण्याच्या सरकारच्या ताज्या निर्णयाच्या बाबतीतही दिसून येते. या निर्णयाच्या संदर्भात तांत्रिक, आथिर्क, वित्तीय प्रश्ान् तर होतेच, पण योजनेमुळे खेड्यातील जनतेच्या सुरक्षिततेला धोका होऊ शकतो असेही सरकारच्या निदर्शनास आणून दिले गेले होते. सरकार व वीजमंडळ तर्कपूर्ण मांडणीला बधत नाही हे लक्षात येताच काही संस्थांनी नियामक आयोगाकडे दाद मागितली. नियामक आयोगाने सदर योजनेची जाहीर समीक्षा करून योजनेतील अनेक त्रुटींवर शिक्कामोर्तब केले व योजना अमलात आणण्यासाठी ग्राहकांचे पैसे वापरू नयेत निकाल दिला. नियामक आयोगाचा वरील निकाल आल्यावर आता सरकारने वीजमंडळाचे पैसे न घेता स्वत:चे ( म्हणजे करदात्यांचे) 500 कोटी रुपये या योजनेत घालण्याचा निर्णय घेतला आहे. म्हणजे सर्व तज्ज्ञांनी, अगदी नियामक आयोगाने दिलेला सल्ला धुडकावूनही राज्य सरकार या धोकादायक योजनेवर करदात्यांचे पैसे खर्च करीत आहे. कारण या निर्णयाबाबत त्यांना ताबडतोबीने रोखण्याची यंत्रणा जनतेकडे नाही व तेवढी धमक किंवा इच्छा इतर लोकप्रतिनिधींकडे नाही. या साऱ्या पार्श्वभूमीवर या 500 कोटीमुळे नक्की कोणाचे कसे हित होणार ? हा प्रश्ान् मनात उभा राहिल्याशिवाय राहात नाही.

विभाजनाभोवतालची गुप्तता

असाच प्रकार वीजमंडळाच्या विभाजनाबाबत. याबाबतीत याबाबतीत सरकारने एक समिती नेमली होती ; एका बड्या खाजगी सल्लागार कंपनीकडून अहवालही तयार करून घेतला होता, व त्याबाबत वीज नियामक आयोगाकडेही सल्ला मागितला होता ; काही वर्षांपूवीर् सरकारने श्वेतपत्रिका काढून त्यावर राज्यभर जाहीर सुनावण्याही केल्या होत्या. या प्रत्येक गोष्टीतून सरकारला नेमके काय धडे मिळाले ? त्यांचा सांगोपांग अभ्यास केला गेलाच नाही. हे सर्व बाजूला सारून सरकारने आता वीजमंडळाच्या विभाजनाचा, कंपनीकरणाचा व खाजगीकरणाचा देखील निर्णय घेतला आहे. नेमक्या किती कंपन्या होणार ? त्याचे आथिर्क परिणाम कोणत्या ग्राहकांवर व किती होणार ? याबाबत सरकारकडून संपूर्ण स्पष्टता जनतेसमोर केली गेली नाहीच. खाजगी सल्लागार संस्थेचा अहवाल किंवा अब्राहम समितीचा अहवाल जाहीर करायला सरकार तयार नाही. नियामक आयोगाने दिलेल्या सल्ल्याविरुद्ध आपण का भूमिका घेतली हे सरकार स्पष्ट करत नाही. या साऱ्या मागण्या टाळून आता शहरी कंपन्या वेगळ्या करण्यासारख्या ( नव्या) कायद्याने आवश्यक नसलेल्या गोष्टी मात्र सरकार घाईघाईने करू पाहात आहे. तसे झाल्यास ग्रामीण भागातील ग्राहकांचे कंबरडे मोडणार हे उघड आहे. तेव्हा विभाजन व खाजगीकरणासंबंधीची गुप्तता नेमकी कोणाच्या हितासाठी आहे ? असा प्रश्ान् पडतो.

सारांशाने सांगायचे तर, या सरकारने वीजक्षेत्रामध्ये निर्णय घेण्याचा धडाका लावला आहे. मात्र या धडाक्यामागे घिसाडघाई, गुप्तता, तज्ज्ञांच्या सल्ल्याकडे दुर्लक्ष, विश्लेषणाचा अभाव हे सारे जुनेच दोष आहेत. परिणामी, या निर्णयांचा फायदा काही हितसंबंधीयांना होईल व त्याचा फार मोठा फटका मात्र मुख्यत: सामान्य वीजग्राहकांना व करदात्या नागरिकांना बसेल अशीच शक्यता दिसते.

सुबोध वागळे,

प्रयास ऊर्जागट, पुणे.

 
</text>
</doc>
