<doc>
<docno>1081284.cms.txt</docno>
<text>
 
देश-विदेश
 वाजपेयींबद्दल आदर; पण...
[ Monday, April 18, 2005  09:02:09 pm]


वृत्तसंस्था

नवी दिल्ली : ' भारत-पाकचे संबंध आपल्या कारकीदीर्त नव्याने सुरू झाले ; त्यामुळे मला तुमच्याबद्दल नेहमी आदरच वाटतो ', ही माजी पंतप्रधान अटलबिहारी वाजपेयी यांच्याबद्दलची भावना पाकिस्तानचे अध्यक्ष परवेझ मुशर्रफ यांनी केवळ बोलून नव्हे, तर स्वत: वाजपेयींच्या घरी जाऊन व्यक्त केली. तर , ' जो नया अध्याय शुरू हुआ वह आगे भी जारी रहना चाहिये ', असे वाजपेयींनी बजावले!

मुशर्रफ यांच्या गाठीभेटींच्या कार्यक्रमातील अखेरचे नाव होते वाजपेयींचे. चार वर्षांपूवीर्ची आग्रा शिखरबैठक फिसकटल्यावर या दोघांच्या चेहऱ्यांवर सोमवारी सकाळी पुन्हा स्मितहास्य फुलले! वाजपेयींशी व्यक्तिगत मैत्री साधणाऱ्या मुशर्रफ यांनी , ' उभय देशांतील प्रत्येक वाद सोडवण्यासाठी वाजपेयींचे सहकार्य मिळावे अशी मला आशा आहे ', अशा शद्बांत काश्मीरचा सूचक उल्लेखही पत्रकारांपुढे केला! भारतीय मच्छिमार पाकच्या हद्दीत पकडले जातात तेव्हा त्यांच्या बोटी परत देण्यास विलंब लागतो, हा विषय वाजपेयींनी काढताच ; ' मला बोटी ठेवून काय करायचेय ', असे असंमजस उद्गार मुशर्रफ यांनी काढले. या भेटीच्या वेळी माजी परराष्ट्रमंत्री जसवंत सिंग आणि माजी राष्ट्रीय सुरक्षा सल्लागार ब्रजेश मिश्रा हेही उपस्थित होते.

 
</text>
</doc>
