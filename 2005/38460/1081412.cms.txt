<doc>
<docno>1081412.cms.txt</docno>
<text>
 
महामुंबई
झोपड्यांच्या प्रश्नाला बगल देण्यासाठीच बांगलादेशींचा मुद्दा पुढे
[ Monday, April 18, 2005  11:12:39 pm]


म. टा. प्रतिनिधी

मुंबई : मुंबईतील झोपडीवासियांच्या पुनर्वसनाच्या कामास बगल देण्यासाठी शिवसेनेच्या सुरात सूर मिसळून मुख्यमंत्री विलासराव देशमुख हे बांगलादेशी लोकांचा मुद्दा पुढे करीत आहेत, असा आरोप नर्मदा बचाव आंदोलनाच्या नेत्या मेधा पाटकर यांनी सोमवारी येथे केला. मुंबईत कोणत्या वस्तीत, कुठल्या बिल्डिंगमध्ये, किती वषेर् बांगलादेशी नागरिक राहतात, हे नाव व पुराव्यानिशी सरकारने जाहीर करावे. त्यात त्यांना सरकारने काय सुविधा दिल्या, त्यांच्या मतदानाचा कोणाला फायदा झाला, याचाही तपशील देण्याची मागणी त्यांनी केली.

झोपड्यांचा प्रश्न् व त्यांचे पुनर्वसन याविषयी मुख्यमंत्री देशमुख रोज भाषा बदलत असून त्यांची यासंदर्भातील विधाने हास्यास्पद आहेत. आता तर त्यांनी झोपड्यांच्या प्रश्ानत आपणास काँग्रेस अध्यक्ष सोनिया गांधी यांची सहमती असल्याचे विधान केले आहे. त्यामुळे सोनिया गांधी, मार्गारेट अल्वा व प्रभा राव या काँग्रेसमधील ' तीन देवीं ' नी आपली भूमिका स्पष्ट करावी. त्यानंतर झोपड्यांच्या प्रश्ानवरील आंदोलनाची पुढील दिशा ठरविण्यात येईल, असे त्यांनी जाहीर केले.

महिलांवर आपला अधिक विश्वास असल्याने झोपड्यांच्या प्रश्ानवर काँग्रेसच्या ' तीन देवीं ' नी आपल्याला दिलेले आश्वासन आणि मुख्यमंत्री देशमुख यांची कृती यात जमीनअस्मानाचा फरक आहे. त्यामुळे मुख्यमंत्री खरे बोलतात की या तीन देवींचे या प्रश्ानवरील उत्तर खोटे होते, हे कळायला मार्ग नाही. म्हणूनच त्यांच्याकडे आपण स्पष्टीकरणाची मागणी करीत आहोत, असे त्या म्हणाल्या. झोपड्यांच्या प्रश्ानवर आम्हाला अजूनही मुख्यमंत्री वेळ देत नसल्याचे त्या उद्वेगाने म्हणाल्या.

सरकारने निवारा हिरावून घेतलेल्या सुमारे लाखभर कुटुंबाच्या प्रश्ानकडे लक्ष वेधण्यासाठी आझाद मैदानासमोर ' रास्ता रोको ' करणाऱ्या झोपडीधारकांवर बेछूट लाठीमार करणाऱ्या तीन पोलिस अधिकाऱ्यांच्या विरोधात कोर्टात फौजदारी खटला दाखल करण्यात येईल. उपमुख्यमंत्री आर. आर. पाटील यांच्या आदेशावरून लाठीमाराची सुरू असलेली चौकशी पक्षपाती असल्याने त्या चौकशीवर बहिष्कार टाकण्याचा निर्णय घेण्यात आल्याचे त्यांनी सांगितले.

लाठीमारात जखमी झालेल्या अनेक महिलांवर अद्यापही उपचार चालू आहेत. दुदैर्वाची बाब म्हणजे जखमी झालेल्या शबाना सलीम या अंबुजवाडीतील दोन वर्षांच्या मुलीने त्याच रात्री प्राण सोडला. हे प्रकरण अंगलट येईल या भीतीपोटी वरिष्ठ पोलिस निरीक्षक कैसर अहमद साध्या वेषात मालवणी पोलिस ठाण्यात गेले. तेथे त्यांनी मयत मुलीच्या आईवडलांना मध्यरात्रीपर्यंत बसवून जबरदस्तीने त्यांच्याकडून सही घेतली. पोलिस अधिकाऱ्यामार्फत पुरावा नष्ट करण्याचाच हा प्रकार असल्याचा आरोप त्यांनी केला.

 
</text>
</doc>
