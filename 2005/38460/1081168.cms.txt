<doc>
<docno>1081168.cms.txt</docno>
<text>
 
महामुंबई: मुंबई टाइम्स
लुटारूंचे जीवघेणे खेळ
[ Monday, April 18, 2005  06:08:00 pm]


मुंबई टाइम्स टीम

सुट्ट्यांच्या मोसमात परगावी जाणाऱ्या प्रवाशांना लुटण्यासाठी आता लुटारूंनी जीवघेणे हल्ले करण्याचं नवं तंत्र सुरू केलंय. गेल्या काही दिवसांत एक्स्प्रेसमधून जाणाऱ्या प्रवाशांचे दागिने, मोबाइल अशा किमती वस्तू लुटण्याचे प्रकार वाढले आहेत. त्यामुळे रेल्वे पोलिसांनीही आता त्यांच्यावर पाळत ठेवायला सुरुवात केली आहे.

कोल्हापूरहून मंुबईकडे येणाऱ्या सह्यादी एक्स्प्रेसमध्ये रविवारी असाच प्रकार घडला. रात्री स्टेशनवर गाडी थांबली असताना उघड्या खिडकीतून हात घालून एका महिलेचं मंगळसूत्र खेचण्याचा प्रयत्न लुटारूंनी केला. त्या वेळी रात्री जाग्या असणाऱ्या एका व्यक्तीने त्या चोरापासून सुटका केली खरी, पण तोपर्यंत त्यांच्या पत्नीचं मंगळसूत्र लंपास करून पोबारा करण्यात चोरांना यश मिळालं. त्यानंतर आता सह्यादी एक्स्प्रेसमध्ये रात्री डब्यातून पोलिसांनी गस्त सुरू केली आहे. तसंच खिडक्या लावून झोपण्याचा सल्लाही पोलिस देत आहेत. पण त्यावरही चोरांनी मोर होण्याचा प्रयत्न सुरू केला आहे. खिडक्या लावण्याचा प्रयत्न केला, तर दगडांनी हल्ला करण्यापर्यंतही त्यांची मजल गेली आहे. स्टेशन येण्यापूवीर् हा दगडहल्ला होतो आणि त्यामुळे फुटलेल्या काचांमधून हात घालण्याचा चोरांचा मनसुबा पूर्ण होतो.

आता लोकल ट्रेन्समध्येही अशा भुरट्या चोरांचा सुळसुळाट झाला आहे. सीएसटी, दादर, वांदे, बोरिवली या स्टेशन्सवर प्रामुख्याने अशा प्रकारे काही टोळ्यांनी लूटमार सुरू केली आहे.

ज्या प्रवाशाला लुटायचं आहे, त्याच्या भोवतालच्या माणसांना गप्पा किंवा भांडणात गुंतवून ठेवून डाव साधायचा, असं या लुटारूंचं तंत्र आहे. लुटला जाणाऱ्याने विरोध केला, तर त्याच्यावर हल्ला करण्यापर्यंत धाडस हे लुटारू करू शकतात.

यासंदर्भात रेल्वे पोलिस आयुक्त सुरेश खोपडे म्हणाले की, अशा घटना घडतात, हे खरं आहे. खिडक्यांमधून हात घालून मौल्यवान वस्तू चोरण्याचे प्रयत्न होत असतात. जानेवारी महिन्यात दादरमध्ये एका घटनेतील संशयितावर पाळत ठेवून चोरलेले सोन्याचे दागिने कल्याणमधील एका लॉजच्या आवारात पुरून ठेवण्याचा प्रयत्न चोरांनी चालवला होता. या चोरांना मुद्देमालासकट पकडण्यात आलं. हैदराबादमधून ऑपरेट होणाऱ्या या गँगला मुळासकट उखडून टाकण्यात रेल्वे पोलिसांना यश आलं.

अशा प्रकारच्या टोळ्यांना जेरबंद करण्यासाठी आम्ही आता स्टेशनवरचे हमाल आणि बूटपॉलिशवाल्यांची मदत घेत आहोत. यासाठी खास रेल्वे मोहल्ला समिती स्थापन केली असून बोरिवली आणि वांदे इथल्या हमालांनी वेळोवेळी मदत करून आम्हाला असे प्रकार उघडकीस आणण्यात मदत केली आहे. असे उपदव टाळण्यासाठी प्रवाशांनी जागरूक राहणं आणि त्याबद्दल पोलिसांना माहिती देणं तितकंच गरजेचं आहे. प्रवासी इच्छित स्थळी जाण्याच्या गडबडीत असतात आणि त्यामुळे पोलिसांना अशा प्रकारची माहिती देण्याबाबत कुचराई करतात, असंही खोपडे म्हणाले.

 
</text>
</doc>
