<doc>
<docno>1081454.cms.txt</docno>
<text>
 
महामुंबई
शहर भाजपची फेररचना
[ Monday, April 18, 2005  11:49:58 pm]


म. टा. प्रतिनिधी

मुंबई : भाजपच्या मुंबई शाखेच्या सरचिटणीसपदाचा कारभार पहाण्यास फारसे इच्छुक नसलेले आमदार मधु चव्हाण यांच्या जागी आता सुनील राणे यांची नियुक्ती करण्यात आली आहे.

मधु चव्हाण यांच्याकडे राज्य शाखेच्या प्रवक्तेपदाचाही पदभार सोपविण्यात आला होता. तसेच, मुंबई शाखेत सरचिटणीसपदीही नियुक्ती करण्यात आली होती. पण मुंबईत सरचिटणीसपदी काम करण्यास मधु चव्हाण तयार नसल्याने आता या जागेवर सुनील राणे यांची नियुक्ती करण्यात आली आहे. पक्षाच्या मुंबई शाखेचे अध्यक्ष प्रकाश मेहता यांनी नव्या पदाधिकाऱ्यांच्या नियुक्या जाहीर केल्या.

मुंबई युवा मोर्चाच्या अध्यक्षपदी संजय उपाध्याय, महिला मोर्चाच्या अध्यक्षपदी प्रा. मनिषा कायंदे, कायदा विभागाच्या संयोजकपदी अॅड. संजीव कांचन, प्रसिद्धी सचिव म्हणून मिलिंद दोंदे व व्यवस्था प्रमुखपदी प्रसाद भिडे काम पहाणार आहेत.

 
</text>
</doc>
