<doc>
<docno>1081446.cms.txt</docno>
<text>
 
महामुंबई
पश्चिम रेल्वेवरून कोकण,पुण्यातील थेट गाड्या सोडणे शक्य
[ Monday, April 18, 2005  11:46:24 pm]


म. टा. प्रतिनिधी

मुंबई : कोकण रेल्वे सुरू होऊन आता जनशताब्दी, कोकणकन्या, मांडवी, रत्नागिरी पॅसेंजर या सगळ्या गाड्या खच्चून भरत असल्या, तरी पश्चिम उपनगरवासीयांना कोकणात जाण्यासाठी एकही थेट गाडी नाही. वसई-दिवा मार्गावर एक अत्यंत कमी अंतराचा जोडमार्ग नायगाव स्टेशनवरून टाकण्यात आला, तर मुंबई सेंट्रलहून अंधेरी, बोरिवली, भाईंदरमागेर् कोकणची थेट गाडी धावू शकेल, अशी सूचना काही कोकणवासीयांनी मांडली आहे.

गणपती उत्सवानिमित्त कोकण रेल्वेने यापूवीर् वांदे टमिर्नसहून वसई- दिवामागेर् कोकणातल्या रेल्वेगाड्या सोडल्या होत्या. ही गाडी वसईपर्यंत जायची आणि वसईहून पुन्हा मागे आणायाला लागायची. वसई-दिवा ही लाइन नायगाव-वसई या स्टेशनांच्या मधून वळण घेत असल्याने हा दाविडी प्राणायाम करावा लागत होता.

रेल्वेने नायगावहून वसई-दिवा रेल्वेमार्गाला जोडणारी नवी लाइन टाकल्यास हा सगळाच दाविडी प्राणायाम टळू शकेल, अशी सूचना कुर्ल्याचे रहिवासी जगदीश राणे यांनी केली आहे. आपल्या या अभ्यासाची माहिती देताना त्यांनी सांगितले की, वसई-दिवा लाइन सुरू करताना दिल्लीहून येणाऱ्या गाड्या कोकण रेल्वे मार्गावरून थेट केरळपर्यंत कशा जातील, याचा विचार करण्यात आला आहे. पण याच मार्गावरून मुंबईतील पश्चिम उपनगरांमधील वाहतूक कोकण रेल्वेमार्गाच्या दिशेने कशी होईल, त्याचा विचार झालेला नाही. नायगावहून वसई-दिवा मार्गाला रेल्वेमार्ग जोडायचा झाल्यास जागेची अडचण उद्भवणार नाही. हा मार्ग सुरू केल्यास मुंबई सेंट्रलपासून कोकणात थेट गाड्या जाऊ शकतात. कोकण रेल्वेप्रमाणेच याच मार्गावरून पुढे डोंबिवली, तळोजा, खारघर, पनवेल अशी वाहतूक सुरू करता येऊ शकेल. पनवेल- कर्जत मार्ग वाहतुकीसाठी खुला झाल्यावर पश्चिम रेल्वेवरून सुटणारी गाडी थेट पुण्यापर्यंत जाऊ शकेल. नायगाव-दिवा हा मार्ग जोडला गेल्यास दिवा-बोरिवली, ठाणे-बोरिवली, बोरिवली- पनवेल अशी शटल सेवाही सुरू होऊ शकते. अशा प्रकारे हे सगळे परिसर मुंबईच्या आणखी जवळ येतील, असे राणे यांचे म्हणणे आहे.

यासंदर्भात मुंबई रेल्वे विकास महामंडळाचे मॅनेजिंग डायरेक्टर अनिल कुमाल वर्मा यांच्याशी याबद्दल संपर्क साधला असता ते म्हणाले, की अशी योजना हाती घ्यायची झाल्यास त्यासाठी सविस्तर सवेर्क्षण करावे लागेल. नवी लाइन उभारण्यासाठी एका किलोमीटरला 12 कोटी रुपये खर्च येतो. त्यामुळे नवी लाइन टाकणे तितकेसे परवडणारे नसते.

 
</text>
</doc>
