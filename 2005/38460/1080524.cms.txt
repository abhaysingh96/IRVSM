<doc>
<docno>1080524.cms.txt</docno>
<text>
 
महामुंबई
संस्कृतीचा अनोखा सेतू
[ Monday, April 18, 2005  12:05:08 am]


म. टा. प्रतिनिधी

मुंबई : भारतीय जनता पक्षाचे नेते प्रमोद महाजन, शिवसेनेचे कार्याध्यक्ष उद्धव ठाकरे, उपमुख्यमंत्री आर. आर. पाटील, भाजपचे प्रदेशाध्यक्ष नितीन गडकरी यांसारख्या बड्या राजकारण्यांनी राजकीय मतभेद बाजूला ठेवून अथांग जनसागरांच्या साक्षीने रामनामाची शिळा समुदात सोडली अन् राजकारण व संस्कृती यांचा अनोखा सेतू बांधला गेला...

... गेली 50 वर्षे मराठी रसिकमनांवर अधिराज्य गाजविणाऱ्या ' गीतरामायणा ' च्या गोडव्यात रंगताना सर्व रंगले असताना अजित परब यांनी गायलेल्या ' सेतू बांधा रे सागरी ' या गीताच्या तालावर रंगलेला हा सोहळा सर्वांना भारावून गेला. ' सेतू बांधा रे सागरी, सेतु बांधा रे सागरी, सियावर रामचंद की जय ' या उद्घोषाच्या गजरात मंचावर सर्व वानरसेना उभी राहून श्ाीरामनामाची एकेक शिळा समुदात टाकू लागली. तेव्हा प्रभुरामचंदाच्या गजरात सेतू बांधण्याच्या कार्यक्रमात वंदना गुप्ते यांच्यासह सर्व कलावंत मंडळी सहभागी झाली होती.

गदिमा आणि बाबूजी यांनी दिलेल्या ' गीतरामायणा ' च्या सुवर्णमहोत्सवी ठेव्याचे जतन करण्यासाठी शिवाजी पार्कवर सलग दुसऱ्या दिवशी हजारोंच्या संख्येने लोक तितक्याच आपुलकीने उपस्थित राहिले होते. यात राजकारणासह समाजजीवनाच्या विविध क्षेत्रांतील मंडळी उपस्थित होती. प्रख्यात नेपथ्यकार नितीन देसाई यांच्या कल्पक नजरेतून साकारलेल्या भव्य रंगमंचावर साक्षात रामायणच जिवंत झाले आणि प्रत्येक गाण्याच्या पार्श्वभूमीवर एकेक प्रसंग उलगडत गेला तेव्हा प्रेक्षकांच्या अनेक पिढ्या हळव्या झाल्या.

' मज आणुनी द्या हो, हरीण अयोध्यानाथा ' या सीतेच्या हट्टाला स्वरात बांधलेल्या गीताने कार्यक्रमाची सुरुवात झाली. अनुराधा मराठे, अपर्णा संत, पदमजा फेणाणी जोगळेकर, रवींद साठे, रवींद बिजूर, श्ाीकांत पारगावकर आणि अजित परब आदी गायकांनी या गीतरामायणातील वेगवेगळे कंगोरे रसिकांसमोर उलगडून दाखवले.

विविध मान्यवरांच्या पडद्यावरील मुलाखतीने सादर झालेल्या त्यांच्या मनोगतामुळे गीतरामायणाची महती आणि त्यांचे जडलेले नाते उलगडत गेले. ' गीतरामायण सादर करताना अलोट गदीर् व्हायची. रेडिओलाही लोक पूजायचे, हार घालायचे. नशीब हे गीतरामायण रात्री लागत नव्हते, नाहीतर आमच्या नाटकांचे प्रयोगही ओस पडले असते ' अशा भावना चित्तरंजन कोल्हटकर यांनी मुलाखतीत व्यक्त केल्या.

 
</text>
</doc>
