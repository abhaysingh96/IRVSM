<doc>
<docno>1081249.cms.txt</docno>
<text>
 
बहुतांची अंतरे
म्हणे पुनर्वसन करा!
[ Monday, April 18, 2005  08:22:15 pm]


पोटासाठी म्हणून नाईलाजाने या मुली बारमध्ये नाचतात व राबतात. आता सरकारने ज्या अथीर् हे डान्सबार बंद केले आहेत, त्या अथीर् आता या बारबालांच्या पुनर्वसनाची जबाबदारी सरकारने घ्यावी. काय ही विचित्र मागणी! ही मागणीही अशा थाटात केली जात आहे की, जणू या बारबालांनी समाजोपयोगी सत्कार्य केले आहे! यांना असे वाटते की, सरकार यांच्या पुनर्वसनासाठी स्वत:च्या खिशातून पैसे देणार आहे. पण इथे पैसे जाणार आहेत ते जनतेच्या खिशातील. जनतेने का म्हणून यांच्या पुनर्वसनाची जबाबदारी घ्यावी ? जनतेने यांना म्हटले होते का की, बारमध्ये नाचा. अशा ठिकाणी स्वखुशीने जाणाऱ्यांनी, वर बार बंद होताच हाकाटी मात्र सरकारच्या नावाने करायची व म्हणायचे आमच्या पोटापाण्याची जबाबदारी आता तुम्ही घ्या! ही विचित्र मागणी म्हणावयास हवी.

आज या देशातील कैक स्त्रिया पोटासाठी म्हणून सूयोर्दयापासून सूर्यास्तापर्यंत राबत असतात. या स्त्रिया म्हणजे कचरा वेचणाऱ्या, शेतात मोलमजुरी करणाऱ्या, घरकाम करणाऱ्या, डोईवर भाजीपाला, मासे, दही-दूध इत्यादी विकणाऱ्या, पोळीभाजी केंद-खानावळ चालवणाऱ्या, अंगणवाडी व बालवाडी चालवणाऱ्या... अशा कितीतरी स्त्रिया आहेत की ज्या कष्ट करून मानाने जगत आहेत. पण बारमध्ये नाचणाऱ्या व राबणाऱ्या बारबालांना अशा तऱ्हेच्या कष्टाचे वावडे असावे. त्यामुळेच की काय, कमी श्रमात व वेळात अधिक पैसे कमविण्याच्या उद्देशाने त्या बारच्या पायऱ्या चढतात व आव मात्र असा आणतात की पोटापाण्याचे म्हणजे मिळकतीचे सारे मार्ग बंद झाल्याने नाईलाजाने त्या या व्यवसायात आल्या! तर अशांच्या पुनर्वसनाची जबाबदारी सरकारने घेतल्यास, उद्या अनैतिक व्यवसायातील प्रत्येकजण म्हणेल की, सरकारने त्यांच्याही पुनर्वसनाची जबाबदारी घ्यावी. थोडक्यात, सरकारसाठी नवी डोकेदुखी निर्माण होणार!

सायबा कांबळे, वडाळा, मुंबई.

 
</text>
</doc>
