<doc>
<docno>1081447.cms.txt</docno>
<text>
 
महामुंबई
रामरंगी रंगली अवघी मुंबापुरी!
[ Monday, April 18, 2005  11:47:30 pm]


म. टा. प्रतिनिधी

मुंबई : रामनवमीच्या निमित्ताने अवघी मुंबापुरी आज ' राम रंगी ' रंगली होती. शहरात विविध ठिकाणी सत्यनारायणाची महापूजा, अभिषेक, शोभायात्रा, भक्तीगीत आणि भजनांच्या कार्यक्रमांचे आयोजन करण्यात आले होते.

वडाळा आणि माहिमच्या प्रसिद्ध राम मंदिरात पहाटेपासूनच भाविकांनी दर्शनासाठी गदीर् केली. टाळ, मृदुंग, भजनाच्या सूरांमध्ये मिसळलेल्या रामनामाच्या जपाने वातावरण भारून टाकले होते. संपूर्ण मंदिर फुलांनी सजविण्यात आले होते. या मंदिरासमोर असलेल्या श्री हनुमानाच्या मंदिरातही दिवसभर धामिर्क कार्यक्रमांची रेलचेल होती. दुपारी साडेबाराच्या सुमारास राम जन्मानंतर फुलांनी सजविलेल्या पाळण्यात बाळ रामाची प्रतिमा ठेवण्यात आली. रामनवमीनिमित्त अनेक ठिकाणी महाप्रसादाचे आयोजन करण्यात आले होते.

करवीर पीठाचे जगद्गुरु शंकराचार्य आज या निमित्ताने शहरात आले होते. आज सकाळी त्यांनी माहिमच्या राम मंदिराला भेट दिली. शंकराचार्यांच्या पाद्यपूजा आणि प्रवचनासाठी भाविकांची गदीर् उसळली होती. उपनगरातही रामनवमीचा उत्साह अवर्णनीय होता. रावणवध, सीताहरण अशा रामायणातील कथासूत्रांवर आधारित देखावे, पालखी सोहळा मिरवणुका अशा अनेक कार्यक्रमांनी येथील वातावरण भारून गेले होते.

 
</text>
</doc>
