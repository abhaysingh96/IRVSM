<doc>
<docno>1080528.cms.txt</docno>
<text>
 
देश-विदेश
मालिका विजयाचा चेंडू सीमापार
[ Monday, April 18, 2005  12:07:11 am]


संजीव कपूर

दिल्लीच्या फिरोजशाह कोटला मैदाना-वरच्या अंतिम भारत-पाक लढतीतला थरार एका अजरामर खेळीला जन्म देणारा ठरेल, हा सर्वांचाच अंदाज चुकवून हा सामना एकतफीर्च झाला. उत्सुकता ताणली जाईल, असं वाटत असताना पाकने मॅच खिशात टाकली. शेवटची मॅच कमालीची उत्कंठावर्धक होईल, ही आशा पूर्णपणे ' अळणी ' ठरली. स्टेडियममधले उत्साही प्रेक्षक या पराभवाने नक्कीच भुकेले राहिले असणार.

कोटलाच्या मैदानात पाकची ' खिचडी ' जमली बुवा! कुठेही नावं काढायला जागा नव्हती. उलट, एखाद्या ' शिकाऊ ' शेफप्रमाणे भारतीय खेळाडू प्रत्येक ' रेसिपी ' त चुका करत होते. भारतीय टीममागे लागलेलं पराभवाचं शुक्लकाष्ठ आता केव्हा संपणार, याची चिंता वाटतेय. एखादी डिश दिसायला आकर्षक दिसावी ; पण प्रत्यक्षात ' टेस्टलेस ' असावी, असाच प्रकार या मॅचबाबत घडला.

काहीही असलं तरी, पाक टीमने बजावलेल्या अजोड कामगिरीचं कौतुक करायलाच हवं. सांघिक कामगिरी काय चमत्कार घडवते, याचाच प्रत्यय कोटला ग्राऊंडवर आला. पाकिस्तानने टॉस जिंकून फलंदाजी करण्याचा निर्णय घेतला. इंझमामची चाल किती अचूक होती, याचा अंदाज 303 धावसंख्येतून दिसून आला.

शुक्रवारच्या सामन्यात आफ्रिदीने दिलेल्या तडाख्यांचा ताण भारतीय खेळाडूंच्या चेहऱ्यावर स्पष्टपणे जाणवत होता. त्याचा दांडपट्टा या सामन्यातही चालला, विशेषत: आशिष नेहराला त्याचा सलग दुसऱ्यांदा फटका बसला. पण नेहराला नंतर लय गवसली आणि त्याने काही उपयुक्त विकेट घेतल्या. शोएब मलिक, योहाना, इंझमाम, युनुस खान यांनी उत्तम फलंदाजीचं दर्शन घडवत सहाचा रनरेट कायम राखला.

खराब पंचगिरीने काही प्रमाणात निराशा केली. योहाना, इंझमामला बाद देण्याचा निर्णय आश्चर्याचा धक्काच ठरला. तोच प्रकार एलबीडब्ल्यू निर्णयांचा. या सर्व गोष्टींची दखल मॅच रेफ्री घेतील, अशी आशा बाळगायला हरकत नाही.

चेंडू स्विंग होत असतानाही भारतीय गोलंदाजांना त्याचा फारसा फायदा उठवता आला नाही, असं खेदाने म्हणावंसं वाटतं. योग्य टप्पा धरून गोलंदाजी केली असती, तर गोलंदाजांना यश मिळालं असतं, पण तसं दुदैैर्वाने झालं नाही. गोलंदाज अयशस्वी होत असताना सेहवागची फिल्डिंग उत्तम होती. त्याने घेतलेले दोन कॅच रसिकांना खूश करणारे होते.

 
</text>
</doc>
