<doc>
<docno>1081452.cms.txt</docno>
<text>
 
महामुंबई
मतदार खेचण्यासाठी लाखोंची उधळपट्टी?
[ Monday, April 18, 2005  11:49:05 pm]


म. टा. प्रतिनिधी

मुंबई : मुंबै बँकेच्या मतदारांना भुलविण्यासाठी गुलाबराव शेळके व शिवाजीराव नलावडे यांच्या नेतृत्वाखालील पॅनेलतफेर् विविध प्रलोभने दाखवण्यासाठी लक्षावधी रुपयांचा खर्च होत असल्याचा आरोप करून, हे पैसे आले कुठून याचा जाब मतदारांनी विचारावा, असे आवाहन परिवर्तन पॅनेलचे प्रमुख अॅड. महादेव शेलार यांनी केले आहे. तर या आरोपात तथ्य नसल्याचे शेळके व नलावडे यांच्या समर्थकांचे म्हणणे आहे.

सुमारे 2,900 कोटी रुपयांची वाषिर्क उलाढाल असलेल्या आणि सहकार क्षेत्रातील महत्त्वाच्या मानल्या जाणाऱ्या या बँकेच्या निवडणुकीत उद्या, मंगळवारी मतदान होत आहे. प्रचार रविवारीच संपला असला तरी शेवटच्या क्षणांपर्यंत मतदारांना आपल्या बाजूने ठेवण्यासाठी तीनही पॅनेलच्या उमेदवारांनी दिवसभर मतदारांच्या भेटीवर भर दिला होता. अशातच वार्ताहरबैठक घेऊन, बँकेला भ्रष्टाचारी मंडळीच्या विळख्यातून सोडविण्यासाठी मतदारांनी पुढाकार घेण्याचे आवाहन शेलार यांनी केले.

पंचतारांकित हॉटेल व क्लबमध्ये बँकेच्या सभासदांना साग्रसंगीत मेजवान्या देऊन, महागडी डायरी व घड्याळे वाटण्याचा उद्योग विरोधी पॅनेलतफेर् सुरू झाल्याचा आरोप शेलार यांनी केला. आचारसंहितेचा भंग झाल्याची तक्रार निवडणूक अधिकाऱ्याकडे करण्यात आल्याचे शेलार व पॅनेलचे नेते जिजाबा पवार यांनी येथे दिली. कमिशन घेऊन बोगस गृहतारण कर्ज देणाऱ्या तीन कर्मचाऱ्यांना अटक झाली असून, ते कोणाच्या इशाऱ्यावरून हे काम करीत होते, याचे सत्य जनतेसमोर येईल, असे ते म्हणाले.

विद्यमान अध्यक्ष चंदकांत खोपडे यांनी आपल्यावर केलेले आरोप बिनबुडाचे आहेत. महाराष्ट्र सहकारी बँकेतील 30 हजार रुपये पगाराची नोकरी का सोडली, हे त्यांनी सांगावे, असा टोला शेलार यांनी लगावला. मध्य प्रदेश औद्योगिक विकास महामंडळात सुमारे सव्वाशे कोटी रुपयांच्या गुंतवणुकीस तत्कालीन संचालक या नात्याने सध्याच्या महिला राखीव मतदारसंघातून उभ्या असलेल्या उमेदवार श्ाीमती छाया आजगावकर नेरुरकर यांनी विरोध केला होता. मात्र, त्यांचे म्हणणे इतिवृत्तात नोंदवून घेण्यात आले नाही, असा दावाही शेलार यांनी केला.

' परिवर्तन पॅनेल ' निवडून आले तर कोणताही संचालक बँकेच्या वाहनांचा गैरवापर करणार नाही. संचालकांची संख्या दुपटीने वाढविण्यात येईल, असे ते म्हणाले. याप्रसंगी अर्जुन हिवाळे, प्रतापराव साळुंके, जयवंत विचारे, राजेंद पाटील, अरुण जाधव, छाया आजगावकर नेरुरकर आदी उमेदवार हजर होते.

मुंबै बँकेचे सुमारे साडेसात हजार मतदार उद्या नवीन संचालक निवडीचा मतदानातून कौल देतील. मतदारांना मतदानकेंदापर्यंत आणण्यासाठी काही पॅनेलतफेर् प्रत्येकी 200 ते 250 टॅक्सी तैनात ठेवण्यात आल्याची सहकारी कार्यर्कत्यांमध्ये चर्चा आहे.

 
</text>
</doc>
