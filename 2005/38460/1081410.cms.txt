<doc>
<docno>1081410.cms.txt</docno>
<text>
 
महामुंबई
मेडिकलच्या पदव्युत्तर विद्यार्थ्यांना सुप्रीम कोर्टाचा दिलासा
[ Monday, April 18, 2005  11:11:54 pm]


म. टा. प्रतिनिधी

मुंबई : मेडिकलचा ऑल इंडिया कोटा आणि मागासवगीर्यांसाठीचा राखीव कोटा या दोन्ही संदर्भात सुप्रीम कोर्टाने दिलेल्या दोन स्वतंत्र निर्णयांमुळे पदव्युत्तर शिक्षण घेऊ इच्छिणाऱ्या राज्यातील विद्यार्थ्यांना काहीसा दिलासा मिळाला आहे.

मेडिकलच्या ऑल इंडिया कोट्यातून प्रवेश घेणाऱ्या विद्यार्थ्यांनी संबंधित जागा सोडल्यानंतरही राज्याला ही जागा भरता येत नसे. या कोट्यातून प्रवेश घेतलेल्या विद्यार्थ्यांनी काही कारणास्तव जागा सोडल्यानंतरही संबंधित जागा रिक्त राहिल्याने वाया जात. आता या जागा रिक्त ठेवण्याऐवजी राज्यातील विद्यार्थ्यांना खुल्या करून द्याव्यात, असे आदेश सुप्रीम कोर्टाने दिल्याने राज्यातील विद्यार्थ्यांना दिलासा मिळाला आहे. या कोट्यातून प्रवेश घेतलेले विद्याथीर् 18 मेपर्यंत त्यांच्या कॉलेजमध्ये रुजू न झाल्यास या रिक्त जागांवर सरकारला राज्यातील विद्यार्थ्यांना प्रवेश देता येईल.

कोर्टाचा दुसरा निकाल राखीव कोट्यातून प्रवेश घेऊ इच्छिणाऱ्या मागासवगीर्य विद्यार्थ्यांच्या संदर्भात आहे. भारतीय राज्यघटनेतील राखीव जागांच्या संदर्भातील 227 कलमानुसार खुला वर्ग आणि आरक्षणातील 50:50 टक्के हे ' इयर माकिर्ंग ' चे सूत्र पाळणे गरजेचे आहे. उदाहरणार्थ, मागासवगीर्य गटातील एखादा विद्याथीर् त्याच्या मार्कांमुळे खुल्या गटासाठी पात्र ठरत असेल तर त्याला खुल्या गटातून प्रवेश घेता येतो. त्यावेळेस त्याची जागा पुन्हा राखीव गटासाठी रिक्त होते. राखीव आणि खुला गट यांच्या जागांचे प्रमाण 50 टक्के होईपर्यंत अशा पद्धतीने जागा भराव्या लागतात. मात्र , 2001 पासून हे नियम सर्रास धाब्यावर बसविले जात होते. म्हणजे, मागासवगीर्य विद्यार्थ्याने खुल्या गटातून प्रवेश घेतला तरी, त्याची राखीव कोट्यातील जागा रिक्त मानली जात नसे. यात मागासवगीर्य विद्यार्थ्यांना संधी नाकारण्याबरोबरच थेट घटनेचेच उल्लंघन होत होते.

डॉ. योगानंद पाटील यांनी या पद्धतीवर आक्षेप घेऊन सुप्रीम कोर्टाकडे दाद मागितली. या याचिकेवर निर्णय देताना कोर्टाने वैद्यकीय संचालनालयाला ' इयर माकिर्ंग ' च्या नियमांचे काटेकोर पालन करावे, असे आदेश बजावले आहेत. मात्र, यंदाच्या विद्यार्थ्यांकडून कॉलेजांसाठी पर्याय (प्रेफरन्स) मागविण्याच्या प्रवेश पद्धतीमुळे ' इयर माकिर्ंग ' शक्य होणार नाही. यात विद्यार्थ्यांना एकदा पर्याय भरून दिल्यानंतर त्यात बदल करता येणे शक्य नाही. शिवाय आपल्याला राखीव ऐवजी खुल्या जागेतून प्रवेश मिळतो आहे, हे त्याला कसे कळणार, अशी शंका व्यक्त केली जात आहे.

 
</text>
</doc>
