<doc>
<docno>1081304.cms.txt</docno>
<text>
 
क्रीडा
पुन्हा अशी वेळ आमच्यावर येऊ नये
[ Monday, April 18, 2005  09:24:52 pm]


वीरेंदर सेहवाग

माझ्या आंतरराष्ट्रीय क्रिकेट कारकिदीर्तील कालचा दिवस हा सर्वात वाईट दिवस होता आणि मला आशा आहे की परत असा दिवस आमच्या जीवनात येणार नाही. दोन सामने जिंकून आघाडी घेणाऱ्या आमच्या संघाला झटपट क्रिकेट मालिकेत पराभव पत्करावा लागला. संघाच्या अपयशासाठी सारा संघच कारणीभूत ठरला, त्यांना सातत्य राखता आले नाही. 0-2 अशा पिछाडीवरून मालिका जिंकणाऱ्या पाकिस्तानचे कौतुक करायला हवे.

लाजिरवाण्या पराभवानंतर कर्णधार तसेच एखाददुसऱ्या खेळाडूवर खापर फोडले जाते हा तर नित्याचा परिपाठ आहे. पण मी पुन्हा एकदा सांगतो की या पराभवासाठी सर्वांनाच दोषी धरावे लागेल, केवळ कर्णधार सौरभ गांगुली किंवा राहुल दविडला दोष देऊन चालणार नाही. खेळाडूंची कामगिरी सदोष असली तर कर्णधाराचे काही चालत नाही.

दिल्लीच्या सामन्यापुरतं सांगायचं तर नव्याने खेळपट्टी करण्यात आल्यामुळे दुसरा डाव खेळणाऱ्या संघाची कुचंबना होणार हे काही गुपित नव्हतं पण मी मात्र याचा आसरा घेणार नाही, आमच्या फलंदाजांनी नीट कामगिरी केली नाही हे मान्य करावेच लागेल. त्यातच भर पडली ती आमच्या खराब गोलंदाजीची आणि पहिल्या पंधरा षटकातच पाकिस्तानने सामन्यावर वर्चस्व मिळविलं. नंतर आमच्या गोलंदाजांनी त्यांना लगाम घातला खरा आणि 40 षटकांनंतर त्यांची धावसंख्या होती 217, पण नंतर आम्ही पुन्हा त्यांना संधी दिली आणि इंझमाम उल हक, युनुस खान यांनी हाणामारीच्या अखेरच्या षटकात छान फलंदाजी केली.

संपूर्ण मालिकेत आमची सलामी कमकुवत ठरली आणि ही तर महत्त्वाची बाब. माझ्यापुरतं सांगायचं तर पहिल्या सामन्यातच मला छान सूर गवसला होता पण अखेरच्या चार सामन्यात मात्र माझी कामगिरी ठीक झाली नाही, यात माझी सवोर्च्च धावसंख्या होती 28. खेळाडूने आपल्याला सूर गवसला असताना त्याचा फायदा उठवायला हवा आणि कुणी सांगावं चांगल्या सुरूवातीनंतर जर मी मोठी धावसंख्या उभारू शकलो असतो तर मालिकेचा निकाल कदाचित वेगळा लागला असता. आणखी एक महत्त्वाचा मुद्दा म्हणजे आमच्या गोलंदाजांनी सुरूवातीलाच प्रतिर्स्पध्यांच्या डावाला खिंडार पाडले असते तर चित्र पालटले असते. सुरूवातीला आमची गोलंदाजी अगदीच सुमार ठरली. पाकिस्तानकडे बिनीलाच आक्रमक खेळ करणारे खेळाडू आहेत, त्यामुळे ती जोडी लौकर फोडणे आवश्यक होते पण त्यात आम्ही अपेशी ठरलो.

आता पराभवानंतर देशभरात चिकित्सा करण्यात येईल पण आम्हाला आत्मचिंतन करावं लागेल. आमच्या डावपेचात, व्यूहरचनेत काही त्रुटी असतील त्यामुळेच आमच्या मनाप्रमाणे निकाल लागत नाहीत. आता तीन महिन्यांची विश्ाांती आहे त्यामुळे काय चुकलं याचा विचार करता येईल.

माझं काय चुकलं यासाठी मी सर्व सामन्यांच्या सीडी पाहणार आहे त्यामुळे नेमकं काय चुकलं ते समजेल. मला ठाऊक आहे कसोटी सामन्यांप्रमाणे झटपट क्रिकेट कसोटीत माझी कामगिरी होत नाहीयं पण आता यात सुधारणा करण्याचा माझा मानस आहे. येत्या तीन महिन्यात मी जी मेहनत करीन त्यामुळे माझ्या खेळात सातत्य येईल अशी अपेक्षा आहे. दोन आठवड्यांच्या विश्ाांतीनंतर मी फीटनेसवर लक्ष केंदीत करणार आहे.

सहा आठवड्यात बरेच चढउतार झाले. विंग कमांडर बलादित्य यांचा मी आभार आहे, संघव्यवस्थापकाची भूमिका त्यांनी चोख बजावली. अत्यंत दगदगीचा कार्यक्रम त्यांनी सुकर केला. आगामी मोसमात त्यांच्याकडेच ही जबाबदारी सोपवली जाईल अशी अपेक्षा आहे, भारतीय संघासाठी तसेच भारतीय क्रिकेट नियामक मंडळासाठी ते एक आधारस्तंभ आहेत. मी आमच्या पाठिराख्यांना एकच विनंती करेन की या कसोटीच्या प्रतिकूल काळात आमच्यावर भरवसा ठेवा. या कठीण समयीच आम्हाला तुमच्या पाठिंब्याची गरज भासते आणि मला आशा आहे की गेल्या दहा दिवसात जे काही घडलं त्यासाठी तुम्ही कुणी एक ा खेळाडूला दोष देणार नाही. प्रत्येक क्रीडापटूचा उत्कर्षाचा तसेच पडझडीचा काळ असतो अन या प्रतिकूल वेळी आम्हाला तुमच्या पाठिंब्याची गरज आहे.

( गेमप्लॅन )

 
</text>
</doc>
