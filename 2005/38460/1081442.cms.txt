<doc>
<docno>1081442.cms.txt</docno>
<text>
 
महामुंबई
कामगारांच्या देण्यांबाबतचा निर्णय हीच फलश्रुती
[ Monday, April 18, 2005  11:45:01 pm]


म. टा. वृत्तसेवा

ठाणे : कामगारांची कायदेशीर देणी दिल्याशिवाय राज्यातील एक इंचही जमीन विकू देणार नाही, अशी मुख्यमंत्र्यांनी दिलेली हमी ही आपल्या दृष्टीने विधिमंडळाच्या अर्थसंकल्पीय अधिवेशनाची फलश्रुती आहे, असे मत आमदार जितेंद आव्हाड यांनी सोमवारी व्यक्त केले.

' संघर्ष ' या सेवाभावी संस्थेतफेर् एक मे रोजी गडकरी रंगायतनमध्ये होणाऱ्या चर्चासत्राची माहिती देण्यासाठी घेतलेल्या वार्ताहर बैठकीत आव्हाड यांनी ही माहिती दिली.

ठाणे-मुंबई भागात मोठ्या प्रमाणावर उद्योग बंद पडल्याने कारखानदारांनी शेतकरी आणि भूमिपुत्रांकडून कवडीमोल किमतीने जमिनी खरेदी केल्या. बंद कारखान्यांच्या जमिनी बिल्डरांना विकून त्याजागी टोलेजंग इमारती उभ्या राहात आहेत. मात्र, आपण सातत्याने प्रयत्न केल्याने आता कामगारांची देणी दिल्याशिवाय बांधकामांना परवानगी न देण्याचे धोरण सरकारने पूर्ण राज्यासाठीच जाहीर केले आहे, असा दावा आव्हाड यांनी केला.

मुंबईतील गिरण्यांना लागू असलेला नियम इतर सर्व जमिनींना लागू व्हावा, यासाठी आपण प्रयत्नशील आहोत. ज्या शेतकऱ्यांकडून कारखानदारांनी कवडीमोल भावाने जमिनी खरेदी केल्या त्यांनाही मोबदला मिळावा, अशी आपली मागणी आहे. त्यासंबंधी चौकशी करण्याचे आश्वासन कामगारमंत्री गणेश नाईक यांनी दिले आहे, असेही त्यांनी सांगितले.

मुंबईच्या धतीर्वर झोपडपट्टी पुनर्वसनासाठीचा एसआरए कायदा ठाण्यातही लागू करावा, ही आमची मागणी सरकारला तत्त्वत: पटली असून, ती दोन महिन्यांत पूर्ण होईल, अशी आशाही त्यांनी व्यक्त केली.

गडकरी रंगायतनमधील चर्चासत्राचा विषय ' उद्याचा महाराष्ट्र ' असा असून त्यात ज्येष्ठ साहित्यिक भालचंद नेमाडे, रिर्झव्ह बँकेचे आथिर्क सल्लागार डॉ. नरेंद जाधव, उद्योजक अच्युत गोडबोले आणि ' महाराष्ट्र टाइम्स ' चे विशेष प्रतिनिधी प्रताप आसबे सहभागी होतील, असे आव्हाड यांनी सांगितले.

 
</text>
</doc>
