<doc>
<docno>1080531.cms.txt</docno>
<text>
 
देश-विदेश
सीमेत बदलास भारताचा नकार
[ Monday, April 18, 2005  12:09:21 am]


वृत्तसंस्था

नवी दिल्ली : उभय देशांतील नागरिकांना अधिकाधिक जवळ आणू या, पण सीमेच्या फेररचनेवर बोलणी शक्य नाहीत, असे पंतप्रधान मनमोहन सिंग यांनी रविवारी पाकिस्तानचे अध्यक्ष जनरल परवेझ मुशर्रफ यांच्याशी झालेल्या चचेर्त स्पष्टपणे सांगितले. मात्र, व्यापारात वाढ आणि राजस्थान- सिंध रेल्वेसह अनेक विषयांवरील चर्चा समाधानकारक झाली.

सियाचेन आणि सर क्रीक या तंट्यांची शांततामय सोडवणूक करण्याचेही चचेर्त ठरले. शिष्टमंडळांसह पाऊण तास, तर पुढला दीड तास फक्त उभय नेत्यांमध्येच झालेल्या चचेर्त बाग्लिहार धरणाचा वाद मात्र कायम राहिला. जम्मू-काश्मीरच्या हद्दीतील या धरणाबद्दल पाकिस्तानने घेतलेल्या आक्षेपांवर जागतिक बँकेच्याच मध्यस्थीचा हट्ट कायम ठेवून मुशर्रफ यांनी चचेर्स नकार दिला. कापड व्यापारात पाकला ' सर्वाधिक प्राधान्यदेशा ' चा (मोस्ट फेव्हर्ड नेशन) भारताने अद्याप न दिल्याची तक्रारही त्यांनी केली ; त्यावर विनाविलंब मार्ग काढण्याचे आश्वासन मनमोहन यांनी दिले.

मुशर्रफ यांनी आग्रहीपणा न करता, लोकांच्या वाढत्या संपर्कातून संबंध सुधारत असल्याचे मान्य केले. मुंबई-कराचीत उच्चायुक्तालये सुरू करावी, श्रीनगर- मुजफ्फराबाद बसच्या फेऱ्या वाढवाव्या, राजस्थान, सिंध यांच्यातील गंजत पडलेल्या रेल्वेमार्गाचे पुनरुज्जीवन करावे असे उपायही उभय नेत्यांनी शोधले. चचेर्अंती झाला, मुशर्रफ यांना त्यांचा व त्यांच्या बहिणीचा जन्मदाखला सुपूर्द करण्याचा सोहळा! दिल्लीतील मुशर्रफ कुटुंबाच्या ' नेहरावाली हवेली ' चे चित्रही सिंग यांनी त्यांना दिले.

काँग्रेसच्या अध्यक्ष सोनिया गांधी यांच्याशी अर्ध्या तासाच्या चचेर्अंती मुशर्रफ यांनी दिलेले पाक-भेटीचे निमंत्रण सोनियांनी स्वीकारले आहे. या चचेर्वेळी परराष्ट्रमंत्री के. नटवरसिंगही उपस्थित होते. भाजपचे अध्यक्ष लालकृष्ण अडवाणी यांच्याशीही मुशर्रफ यांची अर्धा तास चर्चा झाली, तेव्हा ' उभय देशांतील अविश्वास कमी करणे हाच मार्ग ', अशी भूमिका अडवाणींनी मांडली. अडवाणींना त्यांच्या शाळेतील फोटोपासून अखेरच्या पाकिस्तान- भेटीपर्यंतच्या फोटोंचा आल्बम मुशर्रफ यांनी दिला.

 
</text>
</doc>
