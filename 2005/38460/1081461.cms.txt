<doc>
<docno>1081461.cms.txt</docno>
<text>
 
क्रीडा
भारत गेला तळाला, तेंडुलकर 13 वा!
[ Monday, April 18, 2005  11:55:17 pm]


वृत्तसंस्था

लंडन : पाकिस्तानविरुद्ध झटपट क्रिकेट मालिकेत मार खाणाऱ्या भारताच्या जखमेवर आयसीसीच्या वन डे रँकिंगमधील गुणांच्या नीचांकाने मीठ चोळले गेले आहे. आयसीसी रँकिंगच्या अडीच वर्षांच्या कालावधीत आतापर्यंत सर्वात कमी, म्हणजे फक्त 97 गुण भारताच्या खात्यात जमा असून भारत अजूनही झिम्बाब्वे, केनया, बांगलादेश या लिंबूटिंबू संघांच्यावर आठव्या क्रमांकावर आहे.

पाकिस्तानने मात्र , 4-2 अशी सरशी साधून 110 गुण मिळवले आहेत आणि चौथा क्रमांक गाठला आहे. विश्वविजेत्या ऑस्ट्रेलियाने मात्र आपला अव्वल क्रमांक कायम राखला आहे.

मालिकेत अवघे एक शतक फटकावणारा मास्टर ब्लास्टर सचिन तेंडुलकर अव्वल दहा फलंदाजांतही नाही. तो आता तेराव्या क्रमांकावर घसरला आहे. मिस्टर डिपेंडेबल राहुल दविड सहाव्या क्रमांकावर आहे.

 
</text>
</doc>
