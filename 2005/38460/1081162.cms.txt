<doc>
<docno>1081162.cms.txt</docno>
<text>
 
महामुंबई
काँग्रेस समितीच्या नियुक्त्यांमध्ये गैरव्यवहार
[ Monday, April 18, 2005  06:01:28 pm]


मुंबई टाइम्स टीम

ठाणे : ठाणे शहर जिल्हा काँग्रेस समितीच्या निवडणुकीत गैरव्यवहार व घटनाबाह्य नियुक्त्या करण्यात आल्या आहे. शिवाय यात पाच लाख रुपयांचा गैरव्यवहार झाल्याचा आरोप शहर जिल्हा सरचिटणीस विक्रांत चव्हाण यांनी प्रदेश निवडणूक अधिकारी पी. कुरीयन यांच्याकडे केल्याने वादाला तोंड फुटलं आहे.

प्रदेश काँगेस अध्यक्षपदाची निवडणूक येत्या महिन्यात होत आहे. त्यापूवीर् जिल्हा समित्यांच्या निवडणुका राज्यभर सुरू आहेत. बोगस सदस्य नोंदवून यापूवीर्च ठाणे शहर काँग्रेस वादग्रस्त ठरलेली असताना जिल्हा निवडणूक अधिकारी यांच्यावर आथिर्क गैरव्यवहार केल्याचा गंभीर आरोप करण्यात आला आहे. जिल्ह्यातून चार सदस्य प्रदेश कार्यकारिणीवर पाठवण्यात आले आहेत. ही निवड पक्षघटनेची अवहेलना करून झाल्याचा आरोपही चव्हाण यांनी केला.

एप्रिल अखेरीस शहर काँग्रेस अध्यक्षपदाची निवडणूक होणार आहे. या निवडणुकीसाठी सुभाष कानडे आणि मनोज शिंदे या दोन गटांत प्रचंड चुरस आहे. ब्लॉक निवडणूक अधिकाऱ्यांमध्ये कानडे गटाचे तीन आणि शिंदे गटाचा एक प्रतिनिधी आहे.

जिल्ह्यातील पक्षाची खालावलेली अवस्था आणि या वादाच्या पार्श्वभूमीवर पक्षाचं अवमूल्यन होत असल्याची चिंता व्यक्त केली जात आहे. या पार्श्वभूमीवर शेवटच्या आठवड्यात होणाऱ्या अध्यक्षपदाच्या निवडणुकीकडे राजकीय निरीक्षकांचं लक्ष लागलं आहे.

 
</text>
</doc>
