<doc>
<docno>1080516.cms.txt</docno>
<text>
 
महाराष्ट्र
काँग्रेसच्या 'अचानक' निवडणुकीत गोंधळ!
[ Monday, April 18, 2005  12:00:15 am]


म. टा. प्रतिनिधी

पुणे : मोहन जोशी आणि सुरेश कलमाडी यांच्या गटांमधील वादाच्या पार्श्वभूमीवर शहरात अचानक झालेल्या ब्लॉक काँग्रेस कमिटीच्या निवडणुकांमध्ये रविवारी अभूतपूर्व गोंधळ झाला. मतदारयाद्यांची पळवापळवी, मतदार-याद्यांमध्ये ' आपल्या ' कार्यर्कत्यांची नावे नसल्याने उडालेल्या गोंधळामुळे तर काही ठिकाणी निवडणूक निरीक्षकांनाच काढता पाय घ्यावा लागला. अनेक ठिकाणी जोशी गटाच्या कार्यर्कत्यांनी ' कलमाडी मुर्दाबाद ' च्या घोषणा देऊन निवडणूक उधळून लावण्याचा प्रयत्न केला.

काँग्रेसच्या घटनेप्रमाणे या निवडणुका 10 दिवसआधी जाहीर कराव्या लागतात. त्यातही एका गटाशी हातमिळवणी करून निष्पक्षपाती निवडणुका घेण्यात मुगदिया अपयशी ठरले असून त्यांच्यावर कारवाई करावी, अशी मागणी मोहन जोशी यांनी केली. कलमाडी गटाचा पळपुट्या मार्गाने निवडणुका घेण्याचा प्रयत्न निष्ठावानांनी हाणून पाडल्याचा दावाही त्यांनी केला ; तर निवडणुका शांत व सनदशीर मार्गाने पार पडल्याचे काँग्रेसच्या शहराध्यक्ष संगीता देवकर यांनी सांगितले.

शहरातील काँग्रेसच्या 12 ब्लॉक कमिटीच्या निवडणुका रविवारी होणार असल्याचे शनिवारी रात्री दहानंतर जाहीर करण्यात आले. प्रदेश काँग्रेसतफेर् प्रकाश मुगदिया यांची निवडणूक निर्णय अधिकारी म्हणून निवड करण्यात आली होती. सकाळी 10 वाजता निवडणुकांच्या जागी दोन्ही गटांचे कार्यकतेर् जमू लागले. बूथच्या निवडणुका हात वर करून, तर ब्लॉक समितीच्या निवडणुका मतदानाने होणार होत्या.

 
</text>
</doc>
