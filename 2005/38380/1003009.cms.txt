<doc>
<docno>1003009.cms.txt</docno>
<text>
 
महाराष्ट्र
'हा तर अपघातच'
[ Friday, January 28, 2005  12:29:04 am]


नंदकुमार ढवळीकर

वाई : मांढरदेवी गडावर घडलेली घटना ही पूर्णपणे अपघात आहे. त्यासाठी सरकार किंवा प्रशासन जबाबदार नाही, असा दावा मांढरदेवी देवस्थान ट्रस्टचे अध्यक्ष व जिल्हा न्यायाधीश डब्ल्यू. व्ही. कणबरकर यांनी केला आहे.

न्या. कणबरकर बुधवारी ट्रस्टच्या ऑफिसात आल्यावर पत्रकारांनी त्यांच्यावर प्रश्नांचा भडिमार केला. आपण दुर्घटनेचा आढावा घेण्यासाठी आलो आहोत. त्यामुळे कुठलेही वक्तव्य करणार नाही, असे त्यांनी सुरुवातीलाच स्पष्ट केले.

झालेली घटना वाईट आहे. माध्यमांतून उलट-सुलट बातम्या येत आहेत. यात्रेच्या आठ-दहा दिवस आधी नियोजनाची बैठक झाली होती. तिला प्रांताधिकारी, तहसीलदार, पोलिस, एस. टी., सार्वजनिक बांधकाम, आरोग्य व वीज मंडळाचे अधिकारी उपस्थित होते. यात्रा किती भरेल, याचा अंदाज येत नाही. तरीही नेहमीप्रमाणे पोलिस मागवण्यात आले होते. जाळपोळीचे आरोप होत आहेत. सरकारने त्यासाठी स्वतंत्र यंत्रणा राबवायची आहे, असे त्यांनी स्पष्ट केले.

 
</text>
</doc>
