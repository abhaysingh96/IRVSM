<doc>
<docno>1002966.cms.txt</docno>
<text>
 
महामुंबई
तळेकर यांचे निलंबन अटळ?
[ Friday, January 28, 2005  12:10:31 am]


म. टा. प्रतिनिधी

मुंबई : गेली काही वषेर् महानंद दुग्धशाळेचे सवेर्सर्वा बनलेल्या शिवाजी तळेकर यांचे कार्यकारी संचालक पद रद्द करण्याबरोबरच त्यांच्यावर नियमानुसार निलंबनाची कारवाई करण्याच्या सूचना राज्य सरकारने संस्थेच्या संचालक मंडळाला दिल्या आहेत.

तळेकर यांच्यावर गेली काही वषेर् सातत्याने भ्रष्टाचाराचे आरोप होत राहिले आहेत.

मंत्रिमंडळाच्या बैठकीतही त्यांच्यावर कारवाई करण्याची मागणी अनेकवेळा झाली आहे. यावरून काँग्रेस व राष्ट्रवादी काँग्रेसच्या मंत्र्यांमध्ये वादावादी झाली होती. मात्र प्रत्येकवेळी कारवाईची कुऱ्हाड रोखण्यात यशस्वी होण्याबरोबरच तळेकर हे अधिकाधिक ' पॉवरफूल ' बनले होते.

मात्र, लाचलुचपत प्रतिबंधक विभागाने छापे घातल्यापासून तळेकर यांच्यावर कारवाई करण्यासाठी सरकारवर दबाव येत होता. या पार्श्वभूमीवर तळेकर यांचे कार्यकारी संचालक पदच रद्द करण्याचा निर्णय सरकारने घेतला आहे. त्याचबरोबर तळेकर यांची खातेनिहाय चौकशी करण्यात यावी व त्यांच्या निलंबनाबाबत महानंदच्या संचालक मंडळाने नियमानुसार कार्यवाही करावी, अशा सूचना स्वत: मुख्यमंत्री देशमुख यांनी केल्या असल्याचे सांगण्यात आले. महासंघाचे व्यवस्थापकीय संचालक आर. ए. राजीव यांनीही सरकारकडून अशा सूचना आल्या असल्याच्या वृत्ताला दुजोरा दिला.

दरम्यान, संस्थेच्या संचालक मंडळाची 29 जानेवारी रोजी बैठक होत असून त्यावेळी तळेकर यांना निलंबित करण्याबाबत विचार होण्याची शक्यता आहे.

महानंदवर सध्या सरकारनियुक्त संचालक मंडळ असून माजी दुग्ध व्यवसाय विकास मंत्री आनंदराव देवकाते हे अध्यक्ष तर विद्यमान राज्यमंत्री हसन मुश्रिफ हे उपाध्यक्ष आहेत.

याशिवाय व्यवस्थापकीय संचालक राजीव, वर्धा जिल्हा दुध संघाचे श्रीधर ठाकरे व स्वत: शिवाजी तळेकर हे तिघे सदस्य आहेत. मात्र तळेकर यांचे कार्यकारी संचालक पदच रद्द झाल्याने ते आता संचालक मंडळाचे सदस्य राहणार नाहीत. दुसरीकडे मुख्यमंत्र्यांनीच निलंबनाबाबत नियमानुसार कार्यवाही करण्याचे सुचविले असल्याने या बैठकीत या कारवाईवर शिक्कामोर्तब होईल, असे मानण्यात येत आहे.

 
</text>
</doc>
