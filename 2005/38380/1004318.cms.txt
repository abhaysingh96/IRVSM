<doc>
<docno>1004318.cms.txt</docno>
<text>
 
महामुंबई
कांचनजंगाचे पहिले स्वार येणार केंजळगडाच्या भेटीस
[ Friday, January 28, 2005  10:31:28 pm]


समीर कर्वे

मुंबई : हिमालयाच्या रांगांमध्ये भारत-नेपाळ सीमेवर उभ्या असलेल्या कांचनजंगा या जगातील तिसऱ्या क्रमांकाच्या उत्तुंग शिखराचे एव्हरेस्टपेक्षाही कठीण असे आव्हान पहिल्यांदा पेलणारे जॉर्ज बॅन्ड, नॉर्मन हाडीर् व जॉन जॅक्सन हे तिघे निष्णात गिर्यारोहक या आठवड्यात मुंबईत येत असून विमानतळावर उतरल्यावर लगेचच ते पाचगणीकडे प्रयाण करणार आहेत. थंड हवेसाठी नव्हे, तर सह्यादीच्या रांगांमधील केंजळगडाच्या भेटीसाठी. या तिघांनी अवघे पाऊणशे वयोमान पूर्ण केले असून 86 वर्षांचे जॅकसन हे तर दोन काठ्यांच्या आधारावर हा डोंगरातला प्रवास करतात.

रॉयल जिऑग्राफिक सोसायटीकडून गिर्यारोहण क्षेत्रातील कारकीदीर्बद्दल गौरविण्यात आलेले मुंबईवासी गिर्यारोहक हरीश कपाडिया आणि हिमालयन क्लबचे दिव्येश मुनी, राजेश गाडगीळ यांनी या ब्रिटिश गिर्यारोहकांसाठी महाबळेश्वराच्या रांगांमधील केंजळगडाची सैर ठरविली आहे. 5-6 फेब्रुवारी रोजी ' द हिमालयन क्लब ' ने आयोजित केलेल्या वाषिर्क सत्रामध्ये कांचनजंगावरील यशस्वी चढाईचा सुवर्णमहोत्सव साजरा केला जाणार आहे. या तिन्ही गिर्यारोहकांचा संवाद हे त्यातील आकर्षण राहणार आहे.

कांचनजंगा शिखर हे गिर्यारोहकांसाठी नेहमीच आव्हान राहिले आहे. 1955 साली चार्ल्स इव्हान्स यांच्या नेतृत्त्वाखाली गेलेल्या आठजणांच्या ब्रिटिश चमूने नेपाळमधून यालूंग ग्लेशियरमागेर् हे सिखर सर केले. 25 मे 1955 रोजी या चमूतील जॉर्ज बॅन्ड, जो ब्राऊन यांनी शिखरमाथा गाठला. त्यानंतर दुसऱ्याच दिवशी नॉर्मन हाडीर् व टोनी स्ट्रीदर शिखरमाथ्यावर पोहोचले. अर्थात कांचनजंगा हे पवित्र शिखर मानले जात असल्यामुळे प्रत्यक्ष माथ्यावर पाय न ठेवता स्थानिकांच्या भावनांचा आदर राखत सर्व गिर्यारोहकांनी अवघ्या काही फुटांवर झेंडा रोवला. त्यानंतर पुढची 22 वषेर् कांचजंगाचा शिखरमाथा कुणी गाठला नाही. 1977 साली कर्नल प्रेम चांद आणि एन. डी. शेर्पा यांनी भारतातून सिक्कीममधून नॉर्थईस्ट स्पर या अत्यंत कठीण टप्प्यावरून शिखरमाथा गाठला.

एव्हरेस्टवर आतापर्यंत अनेक मोहिमा झाल्या आणि होत असतात. पण 8586 मीटर्स उंचीच्या कांचनजंगा शिखरावर गेल्या 50 वर्षात केवळ 20 चढाया होऊ शकल्या, त्यात केवळ 40 जणांनीच शिखरमाथा गाठला आहे. आता या शिखराच्या पावित्र्यास धक्का पोहोचू नये, या कारणास्तव सिक्कीम सरकारने भारताकडील मार्गास बंदीच केली आहे. नेपाळकडून जायचे, तर 40 हजार डॉलर्सची फी द्यावी लागते.

महाराष्ट्रातून वसंत लिमये यांच्या नेतृत्वाखाली 1986 साली कांचनजंगावर चढाई करण्यात आली होती. मात्र, ती यशस्वी होऊ शकली नाही.

 
</text>
</doc>
