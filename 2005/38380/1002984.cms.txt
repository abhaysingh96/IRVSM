<doc>
<docno>1002984.cms.txt</docno>
<text>
 
महाराष्ट्र
शिशिराचा शिडकावा!
[ Friday, January 28, 2005  12:18:47 am]


म. टा. वृत्तसेवा

नाशिक : संमेलन एक दिवसावर आले असताना नाशकात गुरुवारी रात्री, सव्वादहाच्या सुमारास पाऊस सुरू झाला... पण मेघराजा कुणाच्याही उत्साहावर पाणी घालण्यासाठी बरसला नव्हता ; तर तो निव्वळ हिवाळी शिडकावा होता.

संमेलनाच्या मंडपावर ताडपत्री टाकलेली आहे ; त्यामुळे एवढ्याशा पावसाने काही होणार नाही, असा निर्वाळा संयोजकांपासून कार्यर्कत्यांपर्यंत सर्वजण देत होते आणि तो खराच होता. हिवाळी पाऊस नाशिकच्या हवेला नवा नाही ; पण यंदाच्या मोसमात असा शिशिराचा शिडकावा झाला नव्हता!

उत्सवी परिसर

कॉलेजच्या परिसरात करण्यात आलेल्या रोषणाईमुळे वातावरणाला उत्सवी स्वरूप लाभलं होतं. आवाराच्या स्वच्छतेची काटेकोर काळजी घेतली गेल्याचं जाणवत होतं. शहरातल्या मुख्य चौकांमध्ये स्तंभ आणि शिल्पांची उभारणी केल्याने तसंच संमेलननगरीकडे जाणाऱ्या गंगापूर रोडवर महापालिकेने सजावट केल्यामुळे नवी झळाळी प्राप्त झाली आहे.

 
</text>
</doc>
