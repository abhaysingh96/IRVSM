<doc>
<docno>1004394.cms.txt</docno>
<text>
 
महाराष्ट्र
'स्थित्यंतर'चे प्रकाशन
[ Friday, January 28, 2005  11:27:26 pm]


म. टा. प्रतिनिधी

कुसुमाग्रजनगरी : ' महाराष्ट्र टाइम्स ' मध्ये सलग दोन वर्षे दर शनिवारी प्रकाशित झालेल्या बदलत्या महाराष्ट्राची बखर ठरलेल्या ' स्थित्यंतर ' या बहुचचिर्त सदरातील 42 निवडक लेखांचे संकलन असलेल्या पुस्तकाचे प्रकाशन साहित्य संमेलनात शुक्रवारी करण्यात आले.

' झोत ', ' सारीपाट ', आणि ' महाराष्ट्रदर्शन ' या वाचकाश्रय लाभलेल्या साहित्यकृती प्रकाशित करणाऱ्या ' अनुभव अक्षरधन ' नेच ' स्थित्यंतर ' ला ग्रंथरुप दिले असून ' महाराष्ट्र टाइम्स ' चे संपादक भारतकुमार राऊत यांची त्यास प्रस्तावना आहे.

' अनुभव अक्षरधन ' ने संमेलनानिमित्त अभिनव योजन आखली असून त्यात पाचशे रुपयांची पुस्तके खरेदी करणाऱ्या वाचकाला साडेचारशे रुपये किंमतीचे घड्याळ भेट देण्यात येणार आहे. याबाबत अधिक माहिती देताना ' अनुभव अक्षरधन ' चे रामनाथ आंबेरकर यांनी सांगितले की, महाराष्ट्र दर्शन या पुस्तकासमवेत हृदयस्थ, आयदान, सारीपाट, नापास मुलांची गोष्ट किंवा स्थित्यंतर यापैकी कुठलेही एक पुस्तक खरेदी केल्यास त्यावर साडेचारशे रुपये किंमतीचे घड्याळ भेट दिले जाणार आहे.

संमेलनातील ग्रंथनगरीच्या स्टॉल क्रमांक 18 आणि ग्रंथालीच्या स्टॉल क्रमांक 249/250/251 येथे या योजनेचा फायदा वाचकांनी घेता येणार आहे. त्याशिवाय मुंबईतील प्रमुख पुस्तकविक्रेत्यांकडे ही योजना सुरू आहे. अधिक माहितीसाठी पत्ता : अनुभव-अक्षरधन , 108/01 राजलक्ष्मी, शिवाजी पार्क पोस्ट ऑफिसमागे, न. चिं. केळकर मार्ग, मुंबई 28. फोन : 24312645.

 
</text>
</doc>
