<doc>
<docno>1004270.cms.txt</docno>
<text>
 
महाराष्ट्र
बहुविध कार्यक्रमांनी रंगणार नाट्य संमेलन
[ Friday, January 28, 2005  09:27:00 pm]


डोंबिवली : मराठी नाट्य परिषदेच्या डोंबिवली शाखेच्या कार्यर्कत्यांनी मरगळ झटकली असून, शहराच्या विविध भागात स्थानिक कलावंतांचे कार्यक्रम धूमधडाक्यात सुरू आहेत. येथील टिळकनगर विद्यामंदिरात नाटककार व नाट्यकमीर्ंच्या स्वाक्षऱ्यांचे प्रदर्शन भरवण्यात आले आहे.

सह्याजीराव म्हणून ओळखले जाणारे सतीश चाफेकर यांनी विविध क्षेत्रातील देशविदेशातील नामवंत 1800 व्यक्तींच्या स्वाक्षऱ्या गोळा केल्या आहेत. ते 38 वषेर् हा छंद जोपासत आहेत. त्यांनी जमवलेल्या स्वाक्षऱ्यांपैकी 800 मान्यवरांच्या स्वाक्षऱ्या प्रदर्शनात मांडण्यात आल्या आहेत. त्यापैकी 200 स्वाक्षऱ्या मराठी रंगभूमीवरील नट, नट्या व नाटककारांच्या आहेत. त्यामध्ये नानासाहेब फाटक, पु. लं. देशपांडे, वसंतराव देशपांडे, वि. वा. शिरवाडकर, परशुराम सामंत, दत्ता भट, डॉ. श्ाीराम लागू, शांता जोग, राजा गोसावी, सीमा व रमेश देव, अरुण नलावडे व जयदेव व रोहिणी हट्टंगडी यांच्या स्वाक्षऱ्यांचा समावेश आहे. मास्टर ब्लास्टर सचिन तेंडुलकर यांनी तो वापरत असलेल्या एम. आर. एफ. बॅटवर त्याची स्वाक्षरी असलेली बॅट प्रदर्शनात ठेवण्यास दिलेली आहे.

' शतरंग ' ही स्मरणिका नाट्यसंमेलनात प्रकाशित करण्यात येणरा आहे. या स्मरणिकेत 150 नाट्यकमीर् व नाटककार व संगीत रंगभूमीवरील गायकांच्या स्वाक्षऱ्या छापण्यात आल्या असून, या सर्व स्वाक्षऱ्या ओळखणाऱ्या स्पर्धकास पारितोषिक देण्यात येणार आहे. या स्मरणिकेत कल्याण-डोंबिवलीतील हौशी, व्यावसायिक व महाविद्यालयीन रंगभूमीवर काम करणाऱ्या 400/450 नाट्यकमीर् यादी प्रसिद्ध करण्यात येणार आहे. तसेच रत्नाकर मतकरी, दाजी भाटवडेकर, प्रशांत दळवी, जयंत पवार, रवींद पाथरे, कमलाकर नाडकणीर् व भालचंद पेंढारकर आदी मान्यवरांचे रंगभूमीची 100 वर्षांची वाटचाल व नाट्यपरिषदेची वाटचाल या विषयावर लेख प्रसिद्ध होणार आहेत.

चित्रकार राम जोशी यांनी रेखाटलेल्या देखण्या मुखप्ष्ठावर कल्याणचा ऐतिहासिक दुर्गाडी किल्ला व कल्याण- डोंबिवली शहरांना जोडणाऱ्या पुलाचे चित्र आहे. या दोन पुलांपैकी एक पूल 100 वर्षांपूवीर्चा आहे तर दुसरा नवीन आहे. अशा प्रकारचे नव्या-जुन्यांचा मिलाफ साधला आहे. या स्मरणिकेचे संपादन पत्रकार सुधीर जोगळेकर यांनी केले आहे.

प्रवेशाचे देणगी मूल्य 500 रुपये ठेवण्याचा संयोजकांचा मानस होता. परंतु यास रसिकांनी तीव्र विरोध दर्शविल्यामुळे देणगीमूल्य 200 रुपये ठेवण्यात आले. सुपरस्टार अमिताभ बच्चनच्या ग्लॅमरमुळे प्रवेशिका हातोहात खपतील असा संयोजकांचा कयास हेता. परंतु तो फोल ठरला असून, फारशा प्रवेशिका विकल्या गेल्या नाहीत. काही अंशी याला येथील नाट्य परिषदेचा गलथान कारभारही कारणीभूत आहे. सुरुवातीला प्रवेशिका विक्री करणाऱ्या केंदांना कार्यक्रमाची संपूर्ण माहिती देणाऱ्या पत्रिका देण्यात आल्या नव्हत्या. त्यामध्ये त्रोटक माहिती होती.

दोन दिवसांपूवीर् कार्यक्रमाची माहिती देणाऱ्या पत्रिका देण्यात आल्या. त्यामध्येही त्रुटी आहेत. केंदचालकांना जुजबी माहिती देण्यात आली. त्यामुळे नाट्यरसिकांच्या सरबत्तीला तोंड देताना केंदचालकांच्या नाकीनऊ येतात. अशा परिस्थितीत रसिकाला नाट्य परिषदेच्या कार्यालयात पाठवण्यात येते.

तेथील भोंगळ कारभार पाहून रसिक चक्रावून जातो. कुणाचा पायपोस कुणाच्यात नसल्यामुळे तेथे माहिती मिळू शकत नाही. काही कार्यक्रम डोंबिवली व काही कार्यक्रम कल्याण येथे आहेत. दोन्ही ठिकाणच्या कार्यक्रमांना वेगळी प्रवेशिका आहे का याची माहिती मिळू न शकल्याने काहींनी प्रवेशिका खरेदी केल्या नाहीत. नाट्यपरिषदेचे अध्यक्ष भास्कर चौधरी कार्यालयात असतात, परंतु त्यांची अवस्था ' भोज्या ' सारखी आहे. त्यांच्या कार्यपद्धतीबद्दल नाराजी असल्यामुळे अनेक नाट्यकमीर् परिषदेच्या कार्यालयाकडे फिरकलेही नाहीत. संमेलन संपल्यावर अध्यक्षपदावरून त्यांची उचलबांगडी करावी अशी नाट्यकमीर्ची निकराची मागणी आहे.

कार्यर्कत्यांचीही कमतरता आहे. तरुण कार्यकतेर्ही अभावानेच दिसतात. सुरेंद वाजपेयी, मधुकर चक्रदेव, सुधीर जोगळेकर व सुहास नवरे आदी जिवापाड परिश्ाम करीत असल्यामुळे संमेलनाला काहीसा आकार प्राप्त झाला आहे. कामापेक्षा मानापमान नाट्यालाच ऊत आला आहे. शहराच्या नाटकचळवळीत अनेक वर्षांपासून काम करीत असलेल्या रंगकमीर् गणा प्रधान यांना सत्कारातून डावलण्यात आल्यामुळे ते नाराज आहेत.

संमेलनाचे प्रमुख आकर्षण असलेले उद्घाटक अमिताभ बच्चन, कार्यक्रमाची रेलचेल व चित्रपट कलादिग्दर्शक संजय धबडे यांची मन लुभावणारी सजावट या सर्वांची कसर भरून काढेल असा विश्वास व्यक्त केला जातो.

 
</text>
</doc>
