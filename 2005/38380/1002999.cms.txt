<doc>
<docno>1002999.cms.txt</docno>
<text>
 
क्रीडा
स्पोर्टिंग क्लबच्या खेळाडूंना अपघात; सामने रद्द
[ Friday, January 28, 2005  12:26:13 am]


नवी दिल्ली : कोलकात्यात बुधवारी गोव्याच्या स्पोर्टिंग क्लब संघाच्या काही खेळाडूंना आणि प्रशिक्षकांना झालेल्या अपघातामुळे या संघाचे राष्ट्रीय फुटबॉल साखळीतील सामने रद्द करण्यात आले आहेत.

राष्ट्रीय फुटबॉल साखळीतील चौथ्या, पाचव्या आणि सहाव्या फेरीचे स्पोटिर्ंग क्लब संघाचे सामने रद्द करण्यात आले आहेत अशी माहिती अ. भा. फुटबॉल फेडरेशनचे चिटणीस अल्बटोर् कोलाको यांनी सांगितले. या खेळाडूंचे वैद्यकीय अहवाल आल्यानंतरच त्यांच्या सामन्यांच्या तारखा निश्चित करण्यात येणार आहेत असेही ते म्हणाले.

विमानतळाकडे जाणारी बस उलटल्याने झालेल्या अपघातात स्पोटिर्ंग क्लबचे अकरा खेळाडू जखमी झाले आहेत. जोसेफ परेरा, पीटर परेरा, जॉन बॅरेटो आणि अजय दिवाडकर या चार खेळाडूंना इस्पितळात दाखल करण्यात आले आहे. प्रशिक्षक क्लिफर्ड चुकुवामा यांना खाजगी इस्पितळात प्रथमोपचार केल्यानंतर घरी पाठवण्यात आले. स्पोटिर्ंग क्लबचा चौथ्या फेरीतील सामना शनिवारी महिंदशी होणार होता.

 
</text>
</doc>
