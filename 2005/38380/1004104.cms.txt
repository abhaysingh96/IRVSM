<doc>
<docno>1004104.cms.txt</docno>
<text>
 
महाराष्ट्र
त्यांना नको आहेत मुखवटे...
[ Friday, January 28, 2005  07:53:02 pm]


म. टा. प्रतिनिधी

नाशिक : साहित्यातून उच्च मूल्ये, निष्ठा यांचा जोरदार पुरस्कार करणाऱ्या लेखक-कवी मंडळींनो, नाशकात तुमचे स्वागत आहे. अगदी मनापासून. पण जरा सावध राहा. तुमच्या साहित्यात जी मूल्ये आणि निष्ठा यांचे दर्शन असते, तीच मूल्ये एक माणूस म्हणून तुम्ही बघत आहात का, यावर काही मंडळींचे बारीक लक्ष आहे. तेव्हा जरा जपून...

साहित्य संमेलनाच्या निमित्ताने गोदातटीच्या या शहरात विविध मतमतांतरे व्यक्त होत असताना या साऱ्याकडे अतिशय जागरूकपणे पाहणाऱ्या काही मंडळींनी त्यांच्या भावना व्यक्त केल्या आहेत. ही मंडळी म्हणजे येथील एचपीटी कॉलेजात पत्रकारितेचे धडे गिरवणारे विद्याथीर्- विद्याथिर्नी.

या भावी पत्रकारांनी आपल्या भावना प्रकट करण्यासाठी माध्यम निवडले आहे ते अनावृत्त पत्राचे. हे पत्र त्यांनी कुणा एकाला उद्देशून लिहिलेले नाही. ते आहे तमाम मराठी सारस्वतांसाठी. त्या पत्रापाठी आहे ती माय मराठी विषयीची खरोखरची तळमळ.

हे विद्याथीर् इतर विद्यापीठांतून या कॉलेजात आलेले. वर्षारंभी त्यांना पुस्तकांची एक यादी देण्यात आली. त्यातील पुस्तके त्यांनी आवर्जून वाचली. काही लेखकांना आवर्जून अभिप्राय कळवला. त्याला लेखकांचा प्रतिसाद शून्य, असा अनुभव विद्याथीर् नोंदवतात. वर आमचं पत्र मराठीत मेल करून शुद्ध इंग्रजीत मराठी पुस्तकाचा अभिप्राय सांगायचा असतो, हे सूचलं नाही.. ' असा टोलाही लगावतात.

एका काव्य संमेलनात ' कवितेची उकल करून सांगा ' अशी विनंती हे विद्याथीर् करतात. त्यावर कवींचे प्रांजळ हसणे आणि ' हे गाणं गुणगुण्याचं असतं ' अशा शब्दांत त्यांची झालेली बोळवण.

नाशकातला माहोल तसा साहित्य-संस्कृतीचा वगैरे. लेखकांची भेट झाल्यावर या विद्यार्थ्यांचे काही प्रश्न ठरलेले. आपण काय वाचता आणि इतर कुठल्या मराठी साहित्यिकांचे काय वाचले आहे ? त्यावर उत्तर देताना अनेकांनी मराठी साहित्यिकांबद्दल नाक मुरडलेले! आणि पुढे ' सध्या माझेच लेखन चालले आहे... ' ही पुस्ती! मग त्यावर हे विद्याथीर् सवाल करतात. म्हणजे... फक्त समीक्षकानेच वाचायचे.

या साऱ्या लेखक मंडळींच्या साहित्यात मोठमोठ्या मूल्यांची भलामण केलेली. त्यामुळे या विद्यार्थ्यांमध्ये एका गोष्टीचे जबरदस्त कुतुहल. याच मूल्यांचं, निष्ठांचं दर्शन या लेखक मंडळींच्या वागण्यात, बोलण्यात, चालण्यात आहे का ? आणि याच अनुरोधाने ते अपेक्षावजा सवाल करतात...स्टॉलवर स्वत:च्या पैशांनी खूप सारी पुस्तकं विकत घेणारे, वाचकांमध्ये जाऊन त्यांच्याशी साहित्य कृतीबद्दल भरभरून बोलणारे, शुद्ध, स्वच्छ मराठीत मोकळेपणाने विचार मांडणारे आमच्या मनातले लेखक आम्हाला या संमेलनात

भेटतील ना ?

मराठी भाषेच्या समृद्धीसाठी, तरुण पिढीला वाचनाकडे वळवण्यासाठी हे उद्याचे पत्रकार अनेक सूचनाही करतात. आणि शेवटी आम्ही पुढच्या वषीर् कॉलेज सोडणार, पण निदान येणाऱ्या विद्यार्थ्यांना आपल्या भाषेबद्दल प्रेम वाटण्यासारखं सगळं काही मिळो, तुम्हा लेखक मान्यवरांकडून हेच मागणे...अशी गळही घालतात...

 
</text>
</doc>
