<doc>
<docno>1004274.cms.txt</docno>
<text>
 
लेख
फुलशेतीचा यशस्वी प्रयोग
[ Friday, January 28, 2005  09:38:21 pm]


आंबा, काजू, चिकू, नारळ, सुपारी यांच्या बरोबरीनेच कोकणात फुलझाडांच्या बागाही आता डोलू लागल्या आहेत. जागतिकीकरणामुळे फुलांसाठी आंतरराष्ट्रीय बाजारपेठ उपलब्ध झाली आहे. देशातही फुलांना मोठी मागणी आहे. आजवर या बाबीकडे कोकणातील शेतकऱ्याने फारसे लक्ष दिले नव्हते. मात्र गेल्या दोन-तीन वर्षांत तेथील तरुण व्यावसायिक फुलशेतीकडे वळू लागला आहे. ठाणे जिल्ह्यापासून ते सिंधुदुर्ग जिल्ह्यापर्यंत अनेकांनी कोकणातही फुलशेती बहरू शकते आणि ती व्यापारीदृष्ट्या यशस्वी होऊ शकते ; हे दाखवून दिले आहे.

रानवी ( ता. गुहागर, जि. रत्नागिरी) येथील ' मोदी एक्झॉटिका ' या ' अॅन्थुरियम ' लागवडीच्या प्रकल्पाचे परवाच उद्घाटन झाले. ' एन्रॉन ' बंद पडल्याने गुहागर परिसरातील अनेकांच्या रोजीरोटीचा प्रश्न निर्माण झाला. याच परिसरात यशवंत मोदी या मुंबईतील बांधकाम व्यावसायिकाने ' अॅन्थुरीयम ' ची लागवड करणारा ' मोदी एक्झॉटिका ' हा प्रकल्प उभारून या भागाच्या विकासासाठी एक नवा पर्याय खुला करून ठेवला आहे.

हॉलंडमधील ' अॅन्थुरा ' या कंपनीच्या तांत्रिक सहकार्याने मोदींनीे उभारलेल्या या आधुनिक फुलशेतीच्या प्रकल्पात तयार होणारी 18 प्रकारची ' अॅन्थुरियम ' ची फुले 25 ते 30 दिवस टवटवीत राहतात. घरी वा कार्यालयात ठेवता येतील अशा पद्धतीने तयार केलेल्या नऊ प्रकारच्या शोभिवंत रोपांच्या आधुनिक कुंड्या ( क्कश्ाद्यह्लद्गस्त्र क्कद्यड्डठ्ठह्लह्य) ही आपल्या देशातील नवी संकल्पना आहे. या कुंड्यांमध्ये नारळाच्या सोडणाचा ( आवरणाचा) वापर केला आहे. त्यामुळे या कुंड्या वजनाला हलक्या असतात. ही रोपे सुमारे 10 वषेर् टिकतात, असे मोदी म्हणतात. या प्रकल्पामुळे जवळपास 200 स्थानिकांना रोजगार मिळाला आहे.

' मोदी एक्झॉटिका ' या कंपनीने आपल्या प्रकल्पासोबतच दापोली कृषी महाविद्यालयातून अभ्यासक्रम पूर्ण केलेल्या 26 बेरोजगार तरुणांना आथिर्क व तांत्रिक सहकार्य केले आहे. त्यासाठी यशवंत मोदी स्वत: बँकेला ' जामीन ' राहिले आहेत. या तरुणांनी सात एकर क्षेत्रामध्ये सुमारे पावणे तीन कोटी रु.चा ' फ्लोरा प्रकल्प ' उभारून त्यात ' जरबेरा ' या फुलाचे उत्पादन घेण्यास सुरुवात केली आहे. सध्या एक दिवसाआड आठ हजार जरबेरा फुले चिपळूण व मुंबईस पाठविली जातात. कोकणातील आणखी तरुण पुढे आल्यास आपण त्यांनाही मदत करू असे मोदी सांगतात.

खेडचे आमदार रामदास कदम यांनी जामगे या स्वत:च्या गावी, फुलशेतीचा एक प्रकल्प सुरू केला आहे. आपल्या मतदारसंघातील तरुणांनी त्यापासून स्फूतीर् घेऊन तसे प्रकल्प सुरू करावेत यासाठी आपण प्रयत्नशील असल्याचे आमदारांचे म्हणणे आहे.

व्यापारी फुलशेतीचा आणखी एक यशस्वी प्रयोग सिंधुदुर्ग जिल्ह्या-तील झाराप येथे पहावयास मिळतो. शेखर सावंत या शेतकऱ्याने सुमारे दोन एकर क्षेत्रात हरीतगृह उभारून निर्यातक्षम फुलांचा हा प्रकल्प उभारला आहे. त्यात जरबेरा, कानेर्शन, ऑकिर्ड आदी फुलांचे उत्पादन केले जाते. व्यावसायिक तत्त्वावर या फुलांचे उत्पादन करण्यासाठी प्रति गुंठा एक ते दोन लाख रु. खर्च येत असला तरी त्यातून दुप्पट नफा मिळू शकतो असा सावंत यांचा अनुभव आहे. सध्या झाराप येथे तयार होणारी ही फुले सावंतवाडी, कणकवली, कुडाळ या परिसरातही विकली जातात.

ठाणे जिल्ह्यातील डहाणू, पालघर, वसई, शहापूर, मुरबाड या ठिकाणीही फुलशेती बहरू लागली आहे. भिवंडी येथे सहकारी तत्त्वावर फुलशेतीची लागवड करण्याचा प्रयोग हाती घेण्यात आला आहे. अलिबाग येथील ' रायगड बाजार ' या सहकारी संस्थेने झेंडूच्या फुलांच्या लागवडीसाठी मोठ्या प्रमाणात प्रयत्न सुरू केले आहेत. शेतकऱ्यांना बी- बियाणांपासून ते आथिर्क मदतीपर्यंत सर्व प्रकारचे सहकार्य देऊन त्यांनी उत्पादित केलेली झेंडूची फुले खरेदी करण्याची सोय ' रायगड बाजार ' ने केल्यामुळे अलिबाग परिसरातील शेतकरी झेंडूच्या शेतीकडे वळला आहे.

कुमार कदम

 
</text>
</doc>
