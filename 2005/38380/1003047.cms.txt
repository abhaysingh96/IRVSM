<doc>
<docno>1003047.cms.txt</docno>
<text>
 
महामुंबई
सलोनी अब सुनहरी हो गयी है...
[ Friday, January 28, 2005  01:02:55 am]


म. टा. प्रतिनिधी

मुंबई : अभिनयसम्राट दिलीपकुमार, गानसम्राज्ञी लता मंगेशकर, निर्माता-दिग्दर्शक यश चोप्रा, सुपरस्टार अमिताभ बच्चन आणि गीतकार जावेद अख्तर या पाच दिग्गजांची उपस्थिती म्हणजे गेल्या पाच दशकातील सिनेमाच्या चालत्या बोलत्या इतिहासाची, वर्तमानाची आणि भविष्याची उपस्थिती.... निमित्त पुन्हा एका ऐतिहासिक सोहळ्याचे... हिंदी सिनेमांतील अत्युत्तमाचा गेली पाच दशके सातत्याने गौरव करीत असलेल्या ' फिल्मफेअर ' पुरस्कारांच्या सुवर्णमहोत्सवी सोहळ्याच्या शुभारंभाचे!

नरीमन पॉइंटच्या आयनॉक्स या मल्टिप्लेक्समध्ये गुरुवारी सकाळी मोजक्या मान्यवरांच्या उपस्थितीत हा समारंभ काही क्षणांतच 50 वर्षांच्या सुवर्णक्षणांची यादगार सफर ठरला. गणेशस्तवन आणि दीपप्रज्वलनाने धीरगंभीर झालेल्या वातावरणातच फिल्मफेअरच्या सुप्रसिद्ध बाहुलीच्या 16 फुटी सोनेरी प्रतिकृतीचे अनावरण या पाच दिग्गजांच्या हस्ते करण्यात आले.

सवोर्त्कृष्ट अभिनेत्याच्या पहिल्या फिल्मफेअरचे मानकरी दिलीपकुमार म्हणाले, या यादगार सोहळ्यात बोलायचे म्हणून खूप सारी तयारी करून आलो. पण, भारावलोय इतका की तेवढे बोलता येणार नाही. काळाबरोबर प्रत्येक गोष्ट बदलते, फिल्मफेअरही बदलले. आता ही ' सुवर्ण ' मूतीर् मला मिळणार नाही, पण, ती मूतीर् निदान अमिताभ यांच्या तरी हातात सोपवली जावी.

गानसम्राज्ञी लता मंगेशकरांनी सांगितली छोट्याशा ' झगड्या ' ची गोष्ट. ' पहिली काही वषेर् फिल्मफेअरमध्ये गायक आणि कवी यांना पुरस्कार नव्हता. मी वाद घातला. आयोजकांना सांगितलं , ' फिल्मे चलती है म्युझिक पे ' त्यामुळे त्यांना पुरस्कार हवाच. तिसऱ्या वषीर् गायकाला पुरस्कार देण्याची प्रथा सुरू झाली आणि मला ' मधुमती ' साठी ' फिल्मफेअर ' मिळाले. '

पहिल्या फिल्मफेअर समारंभाला सहदिग्दर्शक म्हणून उपस्थित राहिलेले यश चोप्रा म्हणाले की, हिंदी सिनेमाचा इतिहास लिहायचा असेल तर गेल्या पन्नास वर्षांत फिल्मफेअरमध्ये नामांकनांची यादी समोर घेऊन बसावे ; तेवढ्या आधारावर इतिहास लिहिता येईल.

प्रत्येक कलाकाराला मान्यता मिळवायची असते. तो त्याचा जन्मसिद्ध अधिकारच असतो. ' टाइम्स ऑफ इंडिया ' आणि ' फिल्मफेअर ' ने अशी मान्यता कलाकाराला नेहमीच दिली, असे सांगून अमिताभ बच्चन म्हणाले, कोणाला आवडो न आवडो, पटो न पटो वर्षअखेरीस आपल्यालाही ' फिल्मफेअर ' मिळावे, अशी प्रत्येकाची मनोमन इच्छा असते. ' फिल्मफेअर ' ची ही सुवर्णमूतीर् मुकी आहे. ती बोलत नाही हे किती बरं. कारण आजवर तिनं हिंदी सिनेमातील स्वप्ने, त्यापाठचे राजकारण, मेहनत प्रत्यक्ष पाहिली आहे. ती आणखी शंभर वषेर् तरी बोलू नये, अशीच अपेक्षा आहे.

' मोहब्बत और गहरी हो गयी है, सलोनी अब सुनहरी गयी है ', अशा शब्दांत सर्वाधिक 13 फिल्मफेअर पुरस्कार मिळवलेले गीतकार जावेद अख्तर यांनी या मूतीर्चा गौरव केला. ' फिल्मफेअर ' हा केवळ पुरस्कार नाही, तो लहानपणीचा दोस्त आहे, आठवणींचा साथी आहे.

जावेदसाब म्हणाले, आजकाल मुंबईतील कोणताही दगड उचललात तर त्याखाली तुम्हाला एखादा पुरस्कार सापडले. पुरस्कारांसाठी मूतीर् खरेदी करणे, समारंभ करणे सोपे आहे, पण इतिहास कोठून आणणार ? तो तर फक्त ' फिल्मफेअर ' कडेच आहे.

' टाइम्स समूहा ' च्या चेअरपर्सन इंदू जैन यांनी ही ' सुवर्ण ' मूतीर् कलाकारांना नेहमीच स्वप्ने देत राहो, आनंदाचा प्रकाश देत राहो अशी प्रार्थना केली. तर ' टाइम्स इन्फोटेन्मेंट ' चे सीईओ ए. पी. परिगी यांनी सगळ्यांचे स्वागत केलेे.

 
</text>
</doc>
