<doc>
<docno>1004390.cms.txt</docno>
<text>
 
महाराष्ट्र
देऊन शिवसेना विजयी
[ Friday, January 28, 2005  11:25:51 pm]


म. टा. वृत्तसेवा

सोलापूर : दक्षिण सोलापूर विधानसभा मतदारसंघातील पोटनिवडणुकीत अटीतटीच्या लढतीत शिवसेनेचे रतिकांत पाटील 1,609 मतांनी विजयी झाले. त्यामुळे वर्षानुवर्षे येथे असलेली काँग्रेसची राजवट मोडीत निघाली.

राजशेखर शिवदारे यांना धूळ चारून पाटील यांनी काँग्रेसच्या या बालेकिल्ल्यावर भगवा फडकविला. त्यांना 5,0793 मते तर शिवदारे यांना 4,9184 मते मिळाली.

काँग्रेसचे माजी मंत्री आनंदराव देवकते यांनी सलग पाच वेळा तर माजी मुख्यमंत्री सुशीलकुमार शिंदे यांना दोन वेळा या मतदारसंघाने भरघोस मतांनी विजयी केले होते. शिंदे आंध्रप्रदेशचे राज्यपाल झाल्यामुळे येथे पोटनिवडणूक घ्यावी लागली. मतदारांनी सलग दोन वर्षांत पाचव्यांदा आपले कर्तव्य बजावले. मात्र विकासकामांशिवाय फक्त मते मागणाऱ्या पक्षाला कंटाळल्याने त्यांनी आपले माप यावेळी सेनेच्या पदरात टाकले.

रतिकांत पाटील यांच्या या विजयाने जिल्ह्यात पक्षाचे चार आमदार झाले आणि पक्षाची ताकद वाढली. शुक्रवारी मतमोजणीच्या वेळी दोलायमान अवस्था असणाऱ्या सेना कार्यर्कत्यांना पाटील यांच्या विजयाने आगळाच जोष चढला. शहर आणि जिल्ह्याच्या अन्य भागात संध्याकाळी जल्लोषाचे वातावरण होते.

नागपुरात पाडोळे विजयी

नागपूर : तुल्यबळ प्रतिस्पधीर् अशोक मानकर यांचा 2,227 मतांनी पराभव करून काँग्रेसचे उमेदवार दीनानाथ पाडोळे यांनी दक्षिण नागपूर विधानसभा मतदारसंघात पक्षाचे स्थान पक्के केले.

गोविंद वंजारी यांच्या निधनामुळे घ्याव्या लागलेल्या पोटनिवडणुकीत पाडोळे यांना 30,073 मते, मानकर यांना 27,846 मते, अपक्ष उमेदवार सुलेखा कुंभारे यांना 26,752 मते तर काँग्रेसमधून बंडखोरी करून बाहेर पडलेले अभिजित वंजारी यांना 19,156 मते पडली.

या विजयाने विधानसभेत काँग्रेसच्या 68 तर शिवसेनेच्या 63 जागा झाल्या आहेत.

 
</text>
</doc>
