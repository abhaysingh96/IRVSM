<doc>
<docno>1003040.cms.txt</docno>
<text>
 
महाराष्ट्र
अरुंद रस्त्याचेच बळी!
[ Friday, January 28, 2005  12:54:34 am]


किरण तारे

वाई : मांढरदेवीच्या गडावर झालेल्या चेंगराचेंगरीचे कारण काहीही सांगितले जात असले, तरी दोन रुंद रस्त्यांनी आत शिरणाऱ्या भाविकांच्या मोठ्या जमावाला बाहेर पडण्यासाठी मात्र एक अरुंद रस्ताच उपलब्ध असल्याने तेथे प्रचंड गदीर् झाली आणि त्यामुळेच चेंगराचंेगरीत जास्त बळी गेले, हे स्पष्ट झाले आहे.

मांढरदेवीच्या दर्शनासाठी सुमारे दोन लाख भाविक आले होते. मंदिरात प्रवेशासाठी असलेला पारंपरिक रस्ता या वषीर् रुंद करण्यात आला. त्यामुळे पूवीर् जेथून मोजकेच भाविक आत जाऊ शकत त्या ठिकाणी हजारोंचा जमाव जमला. त्यांना आत जाण्यासाठी दोन विस्तीर्ण मार्ग होते. बाहेर पडण्यासाठी मात्र एकच मार्ग होता. तोही उताराचा आणि चिंचोळा. याच रस्त्यावर प्रसादाची आणि पूजासाहित्याची दुकानेही होती. याच रस्त्यावर चेंगराचेंगरी झाली. रस्त्याच्या रुंदीकरणासाठी कंत्राट देण्यात आले होते. त्याचे दोनदा उद्घाटनही झाले. पण काम सुरूच झाले नाही, अशी माहिती देवस्थानाचे विश्वस्त पोफळे यांनी दिली.

 
</text>
</doc>
