<doc>
<docno>1002996.cms.txt</docno>
<text>
 
क्रीडा
पेट्रोलियम मंडळाला दुहेरी मुकूट
[ Friday, January 28, 2005  12:25:31 am]


लोधिवली : बलवान पेट्रोलियम क्रीडा मंडळाने अपेक्षेप्रमाणेच रिलायन्स पुरस्कृत राष्ट्रीय टेबलटेनिस स्पधेर्तील पुरुष आणि महिलांचे सांघिक अजिंक्यपद संपादन करून दुहेरी मुकुट पटकावला.

पेट्रोलियम क्रीडा मंडळाने बार्ना बेलॅक आणि जयलक्ष्मी चषक पटकावला. पेट्रोलियम क्रीडा मंडळाच्या पुरुष संघाने रेल्वेचा 3-1 असा पराभव केला तर नंतर त्यांच्या महिलांनी रेल्वेवर 3-0 असा सफाईदार विजय मिळवला.

पेट्रोलियम क्रीडा मंडळाच्या पुरुषांनी 11 वर्षांत दहाव्यांदा सांघिक जेतेपद मिळवले आहे. त्यांचे हे लागोपाठचे तिसरे विजेतेपद. माजी राष्ट्रीय विजेत्या आणि दुसऱ्या क्रमांकाच्या सौम्यदीप रॉयला बसलेला पराभवाचा फटका हा पेट्रोलियम क्रीडा मंडळाच्या पुरुष संघाला बसलेला एकमेव धक्का.

रेल्वेच्या डावखुऱ्या सौरव चक्रवतीर्ने नमवले. हा सामना अर्धा तास रंगला. शेवटी चक्रवतीर्ने ही लढत 13-5, 8-11, 11-9, 11-6, 11-5 अशी जिंकली. गतविजेत्या अव्वल क्रमांकाच्या शरद कमालने एकेरीचे आपले दोन्ही सामने जिंकले. त्याने आधी चक्रवतीर्वर 14 मिनिटातच 11-4, 11-8, 11-9 असा विजय साजरा केला, तर अनिर्बन नंदीचा त्याने 11-7, 6-11, 12-10, 11-9 असा पराभव केला.

शुभजित साहाने रेल्वेच्या पृथ्वीराज बोसविरुद्ध पहिला गेम गमावला खरा ; पण नंतर त्याने स्वत:ला सावरले आणि 22 मिनिटात ही लढत 8-11, 11-5, 11-7, 11-4 अशी जिंकली.

पेट्रोलियम क्रीडा मंडळाच्या महिला संघाने आपले वर्चस्व पुन्हा सिद्ध केले. त्यांनी निभेर्ळ यश मिळवताना रेल्वेवर मात केली आणि लागोपाठ आठव्यांदा सांघिक स्पधेर्चे महिला विभागातील विजेतेपद संपादन केले.

पौलोमी घटकने ममता प्रभूला एकतफीर् सामन्यात अवघ्या 12 मिनिटांत नमवले आणि पेट्रोलियम क्रीडा मंडळ संघाला विजयी सलामी करून दिली. मौमा दासने रेल्वेच्या आनंदिता चक्रवतीर्वर 11-9, 11-8, 5-11, 11-7 अशी 27 मिनिटांच्या लढतीनंतर मात करून आपल्या संघाला 2-0 अशी आघाडी मिळवून दिली.

माजी राष्ट्रीय विजेत्या एन. आर. इंदूने प्रसन्नादेवीची जोरदार लढत 25 मिनिटांत 11-8, 11-9, 8-11, 14-12 अशी मोडीत काढली आणि पेट्रोलियम क्रीडा मंडळाने आपला आनंद साजरा केला.

66 व्या राष्ट्रीय टेबल टेनिस स्पधेर्वर आपला ठसा पुन्हा एकदा उमटवणाऱ्या पेट्रोलियम क्रीडा मंडळाचा कर्णधार शरद कमाल म्हणाला की, आमचा विजय अपेक्षितच होता. परंतु सौरवविरुद्ध रॉयला पत्करावा लागलेला पराभव धक्कादायक म्हणावा लागेल. सांघिक स्पर्धा जिंकल्यानंतर आता एकेरी स्पधेर्कडे आम्ही सारे लक्ष देऊ.

मौमा दास म्हणाली की, विजयामुळे आनंद वाटणे स्वाभाविक आहे. उत्तर विभाग टे. टे. स्पधेर्त मला ममता प्रभूकडून पराभव पत्करावा लागला होता आणि म्हणूनच आमच्या व्यवस्थापनाने मला ममताविरुद्ध न खेळवला आनंदिताविरुद्ध खेळवले. मी सुरुवात बचावात्मक पद्धतीने केली होती. परंतु नंतर मात्र मी आक्रमक पवित्रा घेतला आणि विजयही साजरा केला.

 
</text>
</doc>
