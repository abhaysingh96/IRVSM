<doc>
<docno>1004315.cms.txt</docno>
<text>
 
महाराष्ट्र
...आता मराठीचे भवितव्य सुरक्षित!
[ Friday, January 28, 2005  10:28:27 pm]


नाशिकच्या ' कुसुमाग्रज नगरी ' त 78 व्या अखिल भारतीय मराठी साहित्य संमेलनाच्या अध्यक्षपदावरून नामवंत साहित्यिक प्रा. केशव मेश्राम यांनी केलेल्या भाषणाचा हा संपादित भाग...

मराठी भाषक व्यक्ती जगभर पसरली आहेत, ही आपली जमेची बाजू आहे. तेथेही त्यांची सांस्कृतिक मंडळे आहेत. महाराष्ट्र मंडळेही आहेत. ती फक्त विशिष्ट वर्णजातीच्या लोकांनाच महाराष्ट्रातले मानतात. परदेशात वावरूनही त्यांचे कर्मठपण शाबूत राखतात. संध्या-परवचा घरातला मुलांना शिकविणे म्हणजे संस्कृतिरक्षण अशी त्यांची धारणा आहे. आमच्या अनेक- बहुजनांच्या उच्चशिक्षित कर्तबगार माणसांकडेही, ते अंत्यज दृष्टीनेच बघतात आणि वागतातही. हे कडवट वाटेल, पण वास्तव आहे.

मराठी भाषा कधीही मरणारी नाही. वेगवेगळ्या क्षेत्रांतले आम्ही, तिच्या विकासात द्यावे तितके लक्ष घालत नाही, हे भाषेच्या सध्याच्या अवस्थेचे एक कारण आहे. स्पर्धा आणि स्पधेर्चे युग असल्यामुळे आपापली मुले नुसतीच इंग्रजी माध्यमात बालवर्गापासूनच घातली जात नाहीत, तर त्यांनी या भिक्कार देशात न राहता देशाबाहेर जावे, अशा स्वप्नांनी हे पालक भारावलेले आहेत. गेल्या दोन-अडीच दशकांपासून चाललेल्या या व्यवहाराचे हे फलित आहे. तालुका पातळीवर वावरणाऱ्या कार्यर्कत्यांची मुलेही मराठी शाळांत शिकत नाहीत. जिल्हा, नगरे, महानगरे यांच्याबद्दल तर बोलायलाच नको. त्यामुळे ज्यांना आपण मराठी भाषी म्हणतो, अशीच माणसे ज्ञानभाषा मराठीवर, व्यवहार्य कारणांसाठी आणि प्रगतिपथ गाठण्यासाठी अविश्वास दाखवतात. आता तर झपाट्याने धोरणे बदलताहेत. राजकारण, समाजकारण, अर्थकारण ही परस्परपूरक अंगे असल्याने आणि सगळे एकवटून शिक्षण, भाषा व वाङ्मयव्यवहार आकारत असल्याने ' भाषा ' आणि मातृभाषा, संपर्कभाषा, विश्वभाषा असे युक्तिवाद करीत प्रत्येकजण आपले कर्तव्य चुकवताना दिसतो.

सक्तीने व कायद्याने फार काही घडत नाही, ही वस्तुस्थिती आहे ; पण इच्छाशक्तीही प्रबळ दिसत नाही. मराठी भाषेच्या आदानप्रदानाचा व्यवहार करणारी ग्रंथालये, ग्रंथ देणारे सेवक, शाळा- कॉलेजांतून शिकविणारे शिक्षक- प्राध्यापक, कुणाकुणाचाच आब आणि धाक नव्या धोरणात नाही. रोजचे वर्तमानपत्र उघडले तरी खाजगी वर्गाच्या, उत्कृष्ट, आकृष्ट करणाऱ्या आणि ' पानभर जाहिरात, सूप भरून पैसा ' वाटणाऱ्या जाहिरातीतले सर्वगुणसंपन्न वर्ग, विद्यार्थ्यांच्या यशस्वी टक्केवारीच्या रांगांचे श्ाेयकतेर् यांचीच चलती दिसते.

ग्रंथालयाच्या लोकांच्या वाजवी मागण्या ऐकायला शिक्षणमंत्र्यांच्या दुय्यम सचिवालाही वेळ नसतो. खूप वेळा अमराठी भाषिकच शिक्षणमंत्रीही असतो. इतकेच नव्हे, तर खाजगी शिक्षण संस्थांतून अनेकानेक मार्गांनी, पैसा कमवणारे सत्तेच्या मोक्याच्या जागांवर बोक्यासारखे टपलेले दिसतात. मग भाषेचे, होय मराठी भाषेचेच काय होणार ?

मध्यमवर्ग, उच्चशिक्षित उच्चवर्ग, आताचे काही शिक्षक-प्राध्यापक यांच्या कारभारात, मराठीबाबत सततच ढिलाई असते. पण खूप मोठा बहुजनातला वर्ग आस्थेने, भाषेच्या प्रेमाने भाषेकडे वळतो आहे. मराठीत ग्रामीण व दलित साहित्याची, जनवादी तसेच प्रादेशिक अस्मितांची, लक्षवेधी वाङ्मयीन चळवळ असल्यामुळे काही आत्मकथने, काही कादंबऱ्या हमखास वाचल्या, ऐकल्या किंवा त्याबद्दल काही माहिती, या वर्गाने मिळविली तरी खूप मोठा समूह वेगळ्या अपभाषा, बोली बोलणारा खऱ्या अर्थाने आपापले अनुभव घेऊन, लिहिता लेखक झालेलाच नाही. तो आता होतो आहे. त्यांच्या खळखळत्या प्रवाही लेखनाची भर पडते आहे.

विशेषत: गोंड, गोवारी, कोलाम, कातकरी, वारली, महादेव कोळी, भिल्ल आणि आदिवासींत मोडणारे असंख्य, मराठी प्रेमाने शिकताहेत, लिहिताहेत. ग्रंथ व्यवहारात, नोंदी-माहिती तख्त्यांत यांची संख्या खूप कमी वाटते. प्रत्यक्षात ती खूप मोठी आहे. आपल्या पिढीजात हक्कांच्या वनजमिनींतून हाकलले गेलेले, उपरे- आक्रमक ठरवलेले, लोकशाहीतले खरेखुरे ' लोक ' अजून त्यांच्या गाण्यागीतांतून, म्हणी-वाक्प्रचारांतून, रीतीभाती बोली आणि प्रथांतून, परिपूर्ण फुलून येऊन आम्हाला ठाऊकही नसणाऱ्या, अनेक अपभाषा (स्द्यड्डठ्ठद्दह्य) आणि बोली ( ष्ठद्बड्डद्यद्गष्ह्लह्य) यांच्यातील शब्दधन घेऊन, एक-दोन दशकांत मराठी भाषेच्या प्रदेशपरिघात ग्रंथरूपात येण्याची शक्यता दिसते आहे. मराठी या सर्वांसहित, प्रांजलपणे ' माझी ' म्हणणाऱ्या माणसांची भाषा आहे. व्यवसाय म्हणून कसेबसे करणाऱ्या पोटाथीर्पुरतीच ती मर्यादित नाही किंवा परदेशात पुत्रपौत्रांना पाठवून उतारवयात सराव म्हणून भाषेची काळजी करणाऱ्या दिखाऊ मंडळींचीही ती नाही. अशी भाषा, विद्यमान जगातल्या चढउतारांचे धक्के खाताना गदगदा हालताना दिसली, तरी तिचे भवितव्य काळजी करण्यासारखे नाही. तिचे स्वत:चेच झरेझिरपे वाहते झाले आहेत. दुसऱ्या कुठल्याही भाषेचे गोडवे गाऊन किंवा द्वेष, राग करूनही या समस्या सुटणार नाहीत. भाषांतरित पुस्तकांचा मारा करूनही मूळ मराठी भाषेला काही लाभणार नाही.

भाषांतरप्रक्रिया आदानप्रदानाला गती देणारी असायला पाहिजे. एकतफीर् भाषांतरे मातृभाषेला अधिक गौणत्व प्रदान करतात. त्याचेही साधनरूप आमचीच माणसे असतात. मराठीतल्या सर्व थरातील महत्त्वाच्या लेखकांची, भाषांतरे करण्यासाठी शासनाने एक अकादमी स्थापन करायला हवी. उभय भाषा खोलातून जाणणारे अनुभवी, क्रियावान नि:पक्ष लेखक, संपादक मंडळावर असावेत. वर्ग, वर्ण, जात, स्थान, अधिकार, प्रदेश यांचा विचार पूर्णत: बाजूला ठेवणारे निमिर्तीक्षम लोक या भाषांतर अकादमीचे कतेर्धतेर् असावेत. ' भाषांतर अकादमी ' मराठीला व्यापक स्तरावर सुदूरपर्यंत नेईल.

बदलत्या व्यापार धोरणामुळेही भाषिक व्यवहार बदलतो आहे. शहरांमध्ये आणि महानगरांमध्ये देशभरातली माणसे एकवटणे अनैसगिर्क ठरत नाही. शहरातच रोजगाराच्या जगण्याच्या अनेक संधी उपलब्ध होऊ शकतात. आपल्या प्रांतात नको ते धंदे आणि उचापती करायला, परिचित आणि तिथल्याच लोकांचा धाक वाटतो, लाजही वाटते. गावापासून दूर लाज वाटण्याचा, धाकदराऱ्याचा प्रश्ान्च नसतो. त्याच्या कुटुंबाला नियमित पैसे मिळतात. याला सर्व गोष्टींची मुभा व मोकळीक मिळते. तो सैल आणि स्वैर पद्धतीने अर्थार्जनाच्या एकमेव उद्दिष्टाने झपाटल्यासारखा होतो. महानगरात हे खपून जाते ; पण महानगरे बाकीचीही आहेतच. दिल्ली, चेन्नई, कोलकाता तेथे तिथल्या मूळ मातृभाषी लोकांना मुंबईनगरीसारखे दुय्यमपण मुळीच नाही. इतका असह्य बकालपणाही तेथे नाही. इतक्या प्रमाणात अन्य भाषी सांडलेलेही नाहीत. त्यांची अरेरावी आणि महानगरच विकत घेतल्याची आगाऊगिरी मुळीच नाही. राज्य शासनात आणि स्थानिक यंत्रणांत इतक्या भिन्नभाषी लोकांना वाव आणि रिघाव मुळीच नाही. संघटित झुंडशाहीच्या लुटारू टोळ्या नाहीत. महानगरी मुंबईतच फक्त किंवा मुंबईनेच फक्त सगळ्या प्रांतांच्या लोकांसाठी मूळ मराठी भाषिकांचे अस्तित्व, टक्केवारी गमावण्याचे कायदेतज्ज्ञांना लिहून दिले आहे काय ? संपर्क आणि व्यवहारभाषा म्हणून मराठीची गळचेपी आणि हद्दपारी करण्याला काही राजकीय संघटना आणि गल्लामिळवू गणंगच कारणीभूत ठरले आहेत.

 
</text>
</doc>
