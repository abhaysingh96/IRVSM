<doc>
<docno>1003003.cms.txt</docno>
<text>
 
क्रीडा
सॅफिनने फेडररला नमवले; सेरेना-डेव्हनपोर्ट अंतिम झुंज
[ Friday, January 28, 2005  12:27:46 am]


मेलबर्न : जागतिक क्रमवारीत अव्वल क्रमांकावर असलेल्या रॉजर फेडररला ऑस्ट्रेलियन टेनिस स्पधेर्च्या उपांत्य फेरीत पराभवाचा हादरा बसला. रशियाच्या मॅरत सॅफिनने पाच सेटच्या रंगतदार लढतीत फेडररवर 5-7, 6-4, 5-7, 7-6, 9-7 असे हरवून एकच खळबळ उडवली. पहिला सेट गमावणाऱ्या सॅफिनने फेडररचा समर्थपणे मुकाबला केला. 2-2 अशा बरोबरीनंतर शेवटचा सेट अखंड रंगला. शेवटी 9-7 अशी सरशी मिळवून सॅफिनने 4 तास व 28 मिनिट रंगलेल्या या सामन्याचे पारडे आपल्याबाजूने झुकवले. अँडी रॉडिक वि. लेटन ह्युविट यांच्यामधील विजेत्याशी सॅफिनची रविवारी अंतिम लढतीत गाठ पडेल.

गतवर्षी याच स्पधेर्च्या अंतिम फेरीत सॅफिनला फेडररकडून तीन सेटच्या सरळ लढतीत पराभूत व्हावे लागले होते. या पराभवामुळे फेडररचे सलग तीन ग्रँडस्लॅम जिंकण्याचे स्वप्न अधुरे राहिले.

शारापोवा पराभूत

सेरेना विल्यम्स वि. लिंडसे डेव्हनपोर्ट अशी महिलांची अंतिम झुंज होईल. उपांत्य लढतींमध्ये सातव्या सीडेड सेरेनाने रशियाच्या विम्बल्डन विजेत्या मारिया शारपोवाची जोरदार लढत 2-6, 7-5, 8-6 अशी मोडून काढली. तर अव्वल सीडेड डेव्हनपोर्टने नॅथली डेचीचे आव्हान 2-6, 7-6, 6-4 असे परतवून लावले.

सेरेना वि. शारापोवा यांच्यामधील लढत 2 तास व 39 मिनिटे रंगली. गतवषीर् विम्बल्डनच्या अंतिम फेरीत सेरेनाला शारपोवाकडून पराभव सहन करावा लागला होता. या पराभवाचे उट्टे फेडताना सेरेनाने तीन मँच पाँईट वाचवत सरशी मिळवली. दोन वर्षांपूवीर् याच स्पधेर्त सेरेनाने उपांत्य फेरीत दोन मँच पाँईट वाचवत किम क्लायस्टर्सवर मात केली होती आणि त्यानंतर जेतेपदावरही आपले नाव कोरले होते. यंदाही याच कामगिरीची पुनरावृत्ती करण्याच्या दिशेने तिने पुढचे पाऊल टाकले आहे.

गेल्या दोन वर्षांमध्ये सेरेना व व्हीनस या भगिंनीसमोर क्लायस्टर्स, हाडिर्न-हेनिन व शारापोवा यांनी मोठे आव्हान उभे केले आहे. विशेषत: शारापोवाने ग्रँडस्लॅमसह बऱ्याच आंतरराष्ट्रीय स्पधेर्त सेरेनाला पराभवाची चव चाखायला लावली आहे.

सेरेना विजयानंतर म्हणाली , ' मला अजूनही विश्वास बसत नाही की माझे आव्हान कायम आहे. दोन वर्षांपूवीर् दोन मँच पाँईट वाचवत मी अंतिम फेरीत प्रवेश केला होता आणि शेवटी जेतेपदही मिळवले. मला वाटते माझे हे सुदैवी कोर्ट आहे '. तर शारापोवाने या सामन्याविषयी आपली प्रतिक्रिया व्यक्त करताना अनुभव सरस ठरल्याचे सांगितले. ती म्हणाली , ' मी सर्व प्रयत्न करून पाहिले. विजयाच्या संधी अनेक वेळा चालून आल्या होत्या, पण त्या हातून गेल्या '.

डेव्हनपोर्टने चार वर्षांपूवीर् अमेरिकन स्पधेर्च्या अंतिम फेरीत प्रवेश केला होता. त्यानंतर ही अनुभवी खेळाडू प्रथमच ग्रँडस्लॅमच्या अंतिम फेरीत प्रवेश करण्यात यशस्वी ठरली आहे. दुखापती आणि युवा खेळाडूंचे मोठे आव्हान यामुळे गेली चार वर्ष डेव्हनपोर्टला आपले आस्तिव टिकवण्यासाठी धडपडत आहे. यंदा दुखापतीमधून पूर्णपणे सावरत ती अंतिम फेरीत पोहचली आहे.

 
</text>
</doc>
