<doc>
<docno>1004260.cms.txt</docno>
<text>
 
लेख: नोंद
अनुताई लिमये
[ Friday, January 28, 2005  09:13:42 pm]


समाजकार्य हे पैसा वा प्रतिष्ठा किंवा सत्ता मिळवण्या-साठीच करिअर म्हणून करायचे असते असा विचार स्वप्नातही ज्यांना शिवू शकला नाही, अशा मोजक्या लोकांमध्ये निविर्वाद गणना करता येईल अशा अनुताई लिमये यांनी अलीकडेच जगाचा निरोप घेतला.

88 वर्षांचे परिपूर्ण आयुष्य त्या जगल्या. शिरूभाऊ लिमये आणि अनुताई लिमये हे जोडपे सर्वच अर्थांनी उत्कृष्ट सहजीवनाचा आदर्श होते, हे त्यांच्या संपर्कात आलेल्या कोणालाही जाणवावे असे वास्तव होते.

त्याहीपेक्षा, स्वतंत्रपणे आपापली कामे आणि कार्यकर्तृत्वाच्या सीमा वाढवत राहणारी प्रखर समाजवादी माणसे अशी त्यांची ओळख होती. राष्ट्र सेवा दलाच्या मुशीत घडलेल्या अनुताईंनी एका शैक्षणिक संस्थेतील लेक्चररशिप सोडून स्वातंत्र्यलढ्यात उडी घेतली.

1942 च्या ' छोडो भारत ' आंदोलनात कारावास भोगला. महाराष्ट्र प्रदेश राष्ट्र सेवा दलाच्या त्या 1944 पासून पुढील पंधरा-वीस वषेर् स्त्रीसंघटक होत्या. उत्कृष्ट संघटक अशी ख्याती असलेल्या अनुताईंनी सेवा दलातला महिलांचा सहभाग लक्षणीय प्रमाणात वाढवला.

त्यावेळच्या अनेक लढाऊ स्त्री कार्यर्कत्यांप्रमाणे त्यांनाही राजकारण र्वज्य नव्हते. पुणे महानगरपालिकेत 1962 मध्ये त्या निवडून गेल्या आणि 10 वषेर् शिक्षण समितीचे अध्यक्षपद त्यांनी भूषविले. राज्य पुरस्कारांत पुण्यातील शिक्षकांनाही संधी मिळण्यात अनुताईंचा पुढाकार मोठा होता.

पुण्यातील शाळांमध्ये पालक सभेची प्रथा, प्रौढ साक्षरता, गृहिणी शिक्षण योजना, महिला शिबिरे असे अनेकविध उपक्रम त्यांनी राबवले. समाजवाद्यांची प्रजा समाजवादी आणि संयुक्त समाजवादी अशा दोन पक्षांत विभागणी झाल्यानंतर अनुताईंनी 1959 साली महिलांमध्ये काम करण्याचे ठरवून समाजवादी महिला सभेची स्थापना केली.

पुणे परिसर, खानदेश, मुंबईसह कोकणात त्याच्या शाखा वाढवल्या. महिला आथिर्कदृष्ट्या सक्षम व्हाव्यात, यासाठी श्ामसहकार, स्नेहालय आणि सुनंदा औद्योगिक सहकारी संस्था सुरू केल्या. समाजवादी महिला सभा केवळ कल्याणकारी राहू नये या तळमळीतून परित्यक्ता, कौटुंबिक अन्याय असे प्रश्ान् हाताळले. महिलांविषयक प्रकाशनेही प्रसिद्ध केली.

या वेगळेपणातूनच 1978 मध्ये ठाणे जिल्ह्यातील मासवण या आदिवासी गावपरिसरात आदिवासी सहज शिक्षण परिवाराचे काम सुरू केले. मासवणचा हा प्रकल्प अनेक दृष्टींनी पथदर्शक ठरला आहे. शिक्षण, रोजगार, शेती, सामाजिक न्यायाचे लढे अशा अनेकविध आघाड्यांवर हे काम चालू असते.

अनुताईंच्या या कामाची दखल घेऊन सरकारने त्यांना राष्ट्रपतींचा, महिला बाल कल्याण पुरस्कार देऊन गौरविले. शिडशिडीत बांध्याच्या अनुताईंचा कामाचा उरक प्रचंड होता ; पण त्या तशा रागीटही होत्या. पटकन रागावणे आणि राग चुकीचा होता कळल्यावर ते दिलखुलास मान्य करणे हे त्यांचे वैशिष्ट्य. विशेषत: तरुण मुला-मुलींवर त्यांची विशेष माया असे.

मायेने पोटभर जेऊ-खाऊ घालणाऱ्या अनुताई म्हणूनच कधी चिडल्या, तरी ते कोणी फारसे मनावर घेत नसे. त्यांच्या जाण्याने प्रेमळ आजी, सच्ची कार्यकतीर् आणि एक नेक व्यक्ती आपण गमावली आहे.

 
</text>
</doc>
