<doc>
<docno>1004289.cms.txt</docno>
<text>
 
महामुंबई
मुसाफिरखान्यातील कारवाई पोलिस बंदोबस्ताअभावी रखडली
[ Friday, January 28, 2005  09:46:48 pm]


म. टा. प्रतिनिधी

मुंबई : परदेशी वस्तूंची सर्वात मोठी बाजारपेठ म्हणून ओळखल्या जाणाऱ्या मुंबईतील मुसाफिर खान्यातील अनधिकृत दुकानांवर वारंवार कारवाई करूनही पुन्हा बस्तान बसविले जात असल्याने महापालिका हतबल झाली आहे. संवेदनक्षम विभाग म्हणून ओळखल्या जाणाऱ्या या विभागात कारवाई करण्यासाठी पुरेसा बंदोबस्त मिळाला नाही तर बेकायदा बांधकामांवर कारवाई करणे मुश्कील होते. शुक्रवारी पुरेसा बंदोबस्त नसल्याने सुरू झालेली कारवाई थांबवावी लागली.

मुसाफिरखाना म्हणजे ' चायना आयटेम ' ची भारतातील सर्वात मोठी बाजारपेठ झाली आहे. मुंबईत दररोज किमान 25 कंटेनर भरून चायनीज माल येतो. कापड, परफ्यूम, सर्व प्रकारच्या इलेक्टॉनिक्स वस्तू, खेळणी आणि गिफ्ट आटिर्कलने ' एम. के. माकेर्ट खचून भरले आहे. मुसाफिरखाना, सारंग स्ट्रीट, अब्दुल रहेमान स्ट्रीट भागात परदेशी बनावटीच्या वस्तू कंटेनर भरून मुंबईत येतात. या भागातून संपूर्ण मुंबईत वितरण होते.

या माकेर्टमुळे जागांचे भावही प्रचंड वाढले. 80 स्क्वेअर फूट जागेसाठी 18 ते 20 हजार भाडे मोजावे लागते. 1 हजार स्क्वेअर फूट जागेचा दर किमान दोन कोटी रुपये आहे. या भागातल्या गल्ल्यांमध्ये लाकडाच्या खोक्यांमध्ये दुकाने थाटण्यात आली आहेत. दोन इमारतींमधील मोकळ्या जागेत असंख्य दुकाने थाटण्यात आली आहेत.

स्वस्तिक चेंबर व फातिमा मंझिल या दोन इमारतींच्या मध्ये बांधण्यात आलेली ' ए टू झेड ' आणि ' साबीर माकेर्ट ' ही दोन शॉपिंग सेंटर पाडण्यास पालिकेच्या ' ए ' विभाग कार्यालयाने गुरुवारी प्रारंभ केला. एका दिवसात 80 टक्के बांधकाम पाडण्यात आले. उर्वरित बांधकाम जमीनदोस्त करण्याचे काम शुक्रवारी सुरू होणार होते. पण पुरेसा पोलिस बंदोबस्त उपलब्ध नसल्याने कारवाईला विश्रांती देण्यात आली. या भागातील अनधिकृत दुकानांविरुद्ध कारवाई करणे मुश्कील होत आहे. काही वर्षांपूवीर् तत्कालीन उपायुक्त गो. रा. खैरनार यांनी कारवाई केली होती. त्यानंतर अनेक वषेर् मोठी कारवाई झाली नाही. मात्र, ए विभाग कार्यालयाने ऑक्टोबर महिन्यात कारवाई सुरू केली. वारंवार कारवाई करूनही दुकानदार पुन्हा बस्तान बसवतात असा अनुभव आहे. वास्तविक मुसाफिरखाना परिसर ' हॉकिंग झोन ' जाहीर करण्यात आला आहे. पण फूटपाथच नव्हे तर गल्लीत दोन रांगांमध्ये दुकाने थाटण्यात आली आहेत. काही दिवसांपूवीर् अब्दुल रहेमान स्ट्रीटवरील बांधकामांविरुद्ध जेसीबी मशिन लावून कारवाई करण्यात आली. मुसाफिरखान्यात असंख्य परदेशी मालाची विक्री करणारी असंख्य दुकाने आहेत. महापालिकेकडेही त्याची नोंद नाही.

या भागातील असंख्य दुकानदार विक्रीकरही भरत नाहीत. त्यांच्याकडे जाऊन विचारणा करण्याची हिंमत विक्री कर अधिकाऱ्यांनाही होत नाही. मुंबईत दररोज किमान 20 ते 25 कंटेनर भरून परदेशी वस्तू येतात. त्यामध्ये खास करून ' चायनीज आयटम ' असतात. या भागातील छोट्या टपऱ्यांमध्ये परदेशी बनावटीच्या वस्तूंचा विक्री होते. कारवाई करूनही पुन्हा बसविले जात आहे. त्यामुळे कारवाई यशस्वी होत नाही. महापालिकेच्या ए विभागाचे सहायक आयुक्त राजेंद वळे म्हणाले, या भागातील अनधिकृत बांधकामांविरुद्ध कारवाई करणे हा एकमेव उपाय आहे.

 
</text>
</doc>
