<doc>
<docno>1004411.cms.txt</docno>
<text>
 
महाराष्ट्र
मतदारसंघ पुनर्रचनेनंतर ठाणे जिल्हा विभाजनास प्राधान्य
[ Friday, January 28, 2005  11:35:28 pm]


म. टा. प्रतिनिधी

ठाणे : मतदारसंघांच्या पुनर्रचनेचे काम सुरू असल्यामुळे तालुका वा जिल्ह्यांच्या विभाजनावर बंदी आहे. हे काम वर्षभरात संपल्यानंतर याबाबत विचार केला जाईल आणि त्यात ठाणे जिल्ह्याला प्राधान्यक्रम असेल, अशी घोषणा मुख्यमंत्री विलासराव देशमुख यांनी शुक्रवारी येथे पत्रकार परिषदेत केली.

मुंबईप्रमाणे ठाणे, पुणे येथेही 1995 नंतरच्या झोपड्या पाडण्याचे काम सुरू केले जाईल, असे मुख्यमंत्री म्हणाले. मुंबईचा शांघायच्या धतीर्वर विकास करण्याची प्रेरणा ठाण्यानेच दिली. नंतर त्यात नागपूरही सहभागी झाले, असा गौरवपूर्ण उल्लेख मुख्यमंत्र्यांनी केला. कोकण किनारपट्टीवर ठिकठिकाणी होत असलेल्या ' सीआरझेड ' च्या उल्लंघनाबाबत ते म्हणाले : सरकारला अशी माहिती उपलब्ध झाल्यास तातडीने कारवाई केली जाईल.

प्रदेश काँग्रेसतफेर् सरकार जनतेपर्यंत पोहोचवण्याचा उपक्रम हाती घेण्यात आला असून त्या अंतर्गत कोकण विभाग आणि नाशिक जिल्ह्यातील कार्यर्कत्यांच्या जिल्हानिहाय बैठका शुक्रवारी दादोजी कोंडदेव क्रीडा प्रेक्षागृहात झाल्या. मुख्यमंत्री देशमुख आणि प्रदेशाध्यक्ष प्रभा राव यांनी या बैठका घेतल्या. नाशिक शहर व ग्रामीण, मालेगाव, भिवंडी, नवी मुंबई, रायगड, सिंधुदुर्ग, रत्नागिरी, उल्हासनगर, कल्याण, मिरा-भाईंदर, ठाणे शहर व ग्रामीण येथील पदाधिकारी व कार्यर्कत्यांनी मुख्यमंत्री व प्रदेशाध्यक्षांची भेट घेतली.

प्रभा राव म्हणाल्या की, कोकणातील कार्यर्कत्यांनी खार जमिनी, पाणी, प्रकल्पग्रस्त, आदिवासी, बरोजगारी आदी प्रश्न मांडले. उद्योग बंद पडल्यामुळे निर्माण झालेला रोजगाराचा प्रश्न बऱ्याच कार्यर्कत्यांनी मांडला.

मुख्यमंत्र्यांचा ताफा अडवला

भिवंडी महानगरपालिकेतून काढून टाकण्यात आलेल्या 289 अस्थायी कर्मचाऱ्यांपैकी सुमारे 80 कर्मचाऱ्यांनी मैदानापाशी मुख्यमंत्र्यांच्या गाड्यांचा ताफा अडवण्याचा प्रयत्न केला. या मागासवगीर्य कर्मचाऱ्यांना सेवेत पुन्हा घ्यावे, असा आदेश कामगार न्यायालय व मंत्रालयातून देण्यात आला असून पालिका प्रशासन त्यांना सेवेत दाखल करून घेत नसल्याचा त्यांचा आरोप होता. या कर्मचाऱ्यांपैकी 25 जणांना ठाणे नगर पोलिसांनी अटक करून कोर्टात नेण्यात आले. तेथे न्यायाधीशांनी दिलेला जामीन त्यांनी नाकारला. त्यामुळे त्यांना न्यायालयीन कोठडीत ठेवण्यात आले.

 
</text>
</doc>
