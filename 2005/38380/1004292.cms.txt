<doc>
<docno>1004292.cms.txt</docno>
<text>
 
महामुंबई
नवी मुंबई विमानतळाचे काम नागरी वाहतूक मंत्रालयाकडे सोपवण्याची सूचना
[ Friday, January 28, 2005  09:56:53 pm]


म. टा. प्रतिनिधी

मुंबई : सुमारे 3 हजार 230 कोटी रुपये खर्चून 950 हेक्टरमध्ये उभारण्यात येणाऱ्या नवी मुंबईतील विमानतळाचे काम जलद गतीने होण्यासाठी या विमानतळाचे काम नागरी विमान वाहतूक मंत्रालयाकडे सोपविण्यात यावे, अशी सूचना नागरी विमान वाहतूक राज्यमंत्री प्रफुल पटेल यांनी शुक्रवारी मुंबईत केली.

नवी मुंबई, चाकण आणि नागपूरच्या कागोर् हब विमानतळाच्या संदर्भात सह्यादी अतिथीगृहात बोलविलेल्या बैठकीत या विमानतळांच्या संदर्भात सविस्तर चर्चा करण्यात आली. बैठकीला मुख्यमंत्री विलासराव देेशमुख तसेच केंदीय कृषिमंत्री शरद पवार उपस्थित होते. मुंबईच्या आतंरराष्ट्रीय विमानतळाची क्षमता 2010 पर्यंत संपुष्टात येणार असल्याने नवी मुंबईत दुसरा विमानतळ उभारणे आवश्यक असून यासंदर्भातील प्रस्ताव सिडकोने गेल्या वषीर् 24 आगॅस्टला विमानतळ प्राधिकरणाकडे सादर केला आहे. विमानतळ उभारणीची प्रक्रिया तातडीने सुरू केल्यास पुढील सात-आठ वर्षांत नवे विमानतळ उभे राहू शकेल. तसेच, या विमानतळावर स्वतंत्रपणे कार्यरत राहू शकेल, अशा दोन समांतर धावपट्ट्या उभारल्या जातील, अशी माहिती बैठकीत देण्यात आली. विमानतळाच्या कामाला गती देण्यासाठी भूसंपादन व इतर प्रक्रिया तातडीने सुरू कराव्या, असे मतही पटेल यांनी व्यक्त केले. याशिवाय चाकण येथील विमानतळावर आंतरराष्ट्रीय मानकानुसार दोन धावपट्ट्या असाव्यात आणि त्यातील अंतर 1028 मीटर असावे, अशी सूचना करताना, या कामासाठी 500 हेक्टर जमिनीची आवश्यकता असून विमानतळ प्राधिकरण आणि एमआयडीसी यांच्या मार्फत अतिरिक्त जमिनीचे सव्हेर्क्षण केले जाईल आणि ते काम फेब्रुवारी अखेरीस पूर्ण होईल, अशी माहिती त्यांनी दिली.

नवी मंुबई व चाकण येथील विमानतळाबरोबरच नागपूरच्या कागोर् हबचा प्रश्ान्ही तितकाच महत्त्वाचा असून 2005-2006 सालात प्रकल्पाच्या उभारणीसाठी 500 कोटी रुपयांचा खर्च अपेक्षित आहे. यामध्ये भूसंपादनासाठी 250 कोटी, पुनर्वसन कामासाठी 150 कोटी रुपये तर मूलभूत संरचनेच्या 100 कोटी रुपयांची तरतूद करावी लागणार असून त्याचे काम तातडीने सुरू करण्यासाठी नागपूर विमानतळ महाराष्ट्र सरकारकडे सुपूर्द करणे आवश्यक आहे. त्यासाठी सामंजस्य करारावर लवकरात लवकर सह्या होणे गरजेचे असल्याचे राज्याचे मुख्य सचिव प्रमकुमार यांनी निदर्शनास आणून दिले. तसेच, कागोर् हबचे ' कागोर् हब ऑफ इंडिया ' असे नोटिफिकेशन तातडीने जारी करावे, अशी सूचनाही यावेळी करण्यात आली आणि त्याला पटेल यांनी मान्यता दिली. तसेच, या विमानतळावरून सध्याच्या हवाई सेवेशिवाय भोपाळ, रायपूर, औरंगाबाद, पुणे व जयपूर सेवेशिवाय कुरियर सेवाही सुरू करण्यात यावी, असेही राज्य सरकारतफेर् सुचविण्यात आले.

 
</text>
</doc>
