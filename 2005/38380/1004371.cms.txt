<doc>
<docno>1004371.cms.txt</docno>
<text>
 
क्रीडा
लाराचे 5 षटकार व 12 चौकार
[ Friday, January 28, 2005  11:08:29 pm]


अॅडलेड : कर्णधार ब्रायन लाराच्या झंझावाती फलंदाजीच्या जोरावर वेस्ट इंडीजने 50 षटकांतच 339 धावा फटकावल्या आणि मग पाकिस्तानला 9 बाद 281 धावसंख्येवर रोखून तिरंगी झटपट क्रिकेट साखळी स्पधेर्तील सामना जिंकला.

ब्रायन लाराने कमाल केली. त्याने 5 षटकार आणि 12 चौकार यांच्यासह 138 चेंडूतच 156 धावा टोलावल्या. 2 बाद 56 अशी संघाची धावसंख्या असताना ब्रायन फलंदाजीसाठी आला आणि त्याने शिवनारायण चंदरपॉलसह चौथ्या विकेटसाठी 197 धावांची तडाखेबंद भागीदारी केली. लाराने आपले झटपट क्रिकेट सामन्यातील 19 वे 117 चेंडूतच साजरे केले. त्याच्या शतकात 39 एकेरी धावा होत्या, तर 24 दुहेरी धावा होत्या. लाराचे मनगट दुखावले होते, पण त्याची पर्वा न करता त्याने आपल्या फटकेबाजीची झलक दाखवून दिली. त्याने अर्धशतक पूर्ण करण्यासाठी 81 चेंडू घेतले, तर नंतरच्या 100 धावा त्याने 51 चेंडूतच फटकावल्या. 100 पासून 150 पर्यंतची मजल त्याने अवघ्या 19 चेंडूतच मारली, हे विशेष म्हणावे लागेल.

धावफलक : वेस्ट इंडीज 50 षटकात 4 बाद 339 ( रिकाडोर् पॉवेल 23, ब्रायन लारा 156, शिवनारायण चंदरपॉल 85, वेव्हल हाईंडस् नाबाद 30) विजयी वि. पाकिस्तान 50 षटकात 9 बाद 281 ( महमद हाफीज 41, इंझमाम उल हक 30, युसूफ योहाना 45, अब्दुल रझाक 44, अझर महमूद नाबाद 40, रियॉन किंग 10-0-51-2, ब्रॅव्हो 10-0-40-2).

 
</text>
</doc>
