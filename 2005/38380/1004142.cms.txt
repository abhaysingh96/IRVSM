<doc>
<docno>1004142.cms.txt</docno>
<text>
 
देश-विदेश
त्सुनामीनंतरही गोव्यात परदेशी पर्यटकांची लाट!
[ Friday, January 28, 2005  08:06:24 pm]


अमित भंडारी

पणजी : फेसाळणाऱ्या लाटा, आल्हाददायक वातावरण आणि तुलनेने स्वस्तात उपब्लध असणाऱ्या वारुणीमुळे पर्यटकांसाठी गोवा नेहमीच आकर्षणाचे स्थान राहिले आहे. मात्र गेल्या वर्षाअखेरीस त्सुनामीच्या प्रपातामुळे हादरलेल्या परदेशी पर्यटकांनी यंदा गोव्याकडे पाठ फिरवल्याचे स्पष्ट झाले होते. मात्र आता पुन्हा विदेशी पर्यटकांचे पाय गोव्याकडे वळू लागले आहेत. विशेष म्हणजे, या पर्यटकांमध्ये टॅटू केलेले आणि फ्लुरोसण्ट गॉगल्स डोळ्यावर चढवलेल्या गोऱ्या साहेबाच्या ' जनरेशननेक्स्ट ' आवर्जून दिसते.

यंदा गोव्यात सुमारे साडे तीनशेहून अधिक खाजगी विमाने दाखल झाल्याची माहिती इथले टूरिस्ट गाइड देतात. त्यावरून त्सुनामी लाटांच्या भीतीचा भर ओसरल्याचे स्पष्ट होते. गोवा पर्यटन महामंडळाच्या अनुकूल धोरणांमुळे इथे दाखल होणाऱ्या पर्यटकांच्या संख्येत दिवसागणिक वाढ होत असते. यंदा रशियन पर्यटकांच्या संख्येत लक्षणीय वाढ झाली आहे. मॉस्कोहून आलेला मिखाईल डाटोव्हास्की आणि त्याची मैत्रीण अॅनी हे त्यांच्या 45 जणांच्या ग्रुपसोबत आले. त्यांनी इथल्या वातावरणाची माहिती दिल्यावर किमान तिथल्या युनिव्हसिर्टीतील सुमारे सव्वाशे जणांचा ग्रुप त्यानंतर दाखल झाला असल्याची माहिती त्यांनी दिली. सुमारे अडीच हजाराहून अधिक पर्यटकांची संख्या रशियन्सची असेल, असे मिखाईलचं म्हणणं होते. इथे येण्यापूवीर् माहिती जाणून घेतल्यामुळे रुबल्समध्ये ' टीप ' ठेवत नाही अथवा प्रवासातसुद्धा रिक्क्षा असो वा टॅक्सी अथवा इथल्या भाडेतत्त्वावर मिळणाऱ्या बाइक्ससाठी आम्ही गेल्या वेळी रुबल्स दिले होते, मात्र अनुभवातून शिकल्यामुळे आम्हाला बराच फरक पडला, असं तो आवर्जून नमूद करतो.

' यंग जनरेशन ' ला इथल्या सुशेगात असणाऱ्या गोव्याच्या सौंदर्याने भुरळ घातली नाही तरच नवल! हे सांगण्यासाठी मिखाइलचे इतर मित्र एव्हाना सरसावलेले असतात. समुदावर सनबाथ घेत वारुणीचा आनंद लुटताना परदेशी पर्यटक दिसतात, पण इतर पर्यटकांचा काही वेळा उपदव जाणवतो. अशावेळी स्थानिक आमच्या पाठीशी उभे राहतात आणि त्यानंतर तिथले गार्ड्स अथवा पोलिस आवर्जून मदतीसाठी येतात, असं त्यांनी सांगितलं. पण काही ठिकाणी प्रवासभाडे आणि खान-पान व्यवस्थेत मात्र वाजवीपेक्षा अधिक दर मोजावा लागत असल्याचे त्यांचे म्हणणे आहे. मार्च अखेरच्या आठवड्यात ही परदेशी पर्यटकांची गँग पुन्हा मायदेशी उडून जाईल.

गोवा दर्शनमध्ये मँगेनीज व लोखंडाच्या उद्योगांचा समावेेश करावा, अशी स्थानिकांची मागणी आहे.

 
</text>
</doc>
