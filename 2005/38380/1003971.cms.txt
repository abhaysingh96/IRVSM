<doc>
<docno>1003971.cms.txt</docno>
<text>
 
महामुंबई
बिहारींना सोडून कोळ्यांना सुळी
[ Friday, January 28, 2005  07:03:36 pm]


वैष्णवी कानविंदे

' आम्हाला खोटं सांगून फसवलं. आमची घरं उद्ध्वस्त केली ', जन्मापासून आम्ही इथेच लहानाचे मोठे झालो, आमच्याकडे पुरावे असूनही शेवटी आम्हा मराठी माणसाची झोपडीही या लोकांनी उद्ध्वस्त केली ' अशी खंत जुहूच्या मांगेलवाडी झोपडपट्टीतल्या सगळ्या कोळ्यांच्या बोलण्यातून उमटते.

समुदाच्या काठावरच वसलेल्या या झोपडपट्टीत शनिवारी ' सोमवार 17 जानेवारी ' रोजी इथल्या झोपड्या उठवल्या जातील, असं सांगणारी नोटीस हजर झाली. पण कोर्ट बंद असल्यामुळे लगेच हालचाल करणं कठीण होतं. कशीबशी ' स्टे ऑर्डर ' आणली.. पण तरीही कोणालाही न जुमानता या वाडीवरून बुलडोझर फिरला. काहीजणांकडे त्या जागेवरील मालकीचे पुरावे आहेत, काहीजणांकडे नाहीत. पण त्यादिवशीचा प्रसंग कथन करताना , ' आम्ही इथले जुने रहिवासी असून आम्ही इथेच रहाणार ' यावर मात्र ते सर्वचजण ठाम आहेत. आमची ' रोजी ' या समुदावर बेतली आहे. ती सोडून आम्ही कुठे जाणार, असे त्यांचे म्हणणे आहे.

बऱ्याच ठिकाणी अनधिकृतपणे बिहारी आणि युपीवाले जागा व्यापून बसले आहेत. कोळ्यांच्या झोपड्यांना हात लावायच्या आधी या बिहारींच्या झोपड्या उठवायला पाहिजेत, असे त्यांचे म्हणणे आहे. याशिवाय अनेक प्रश्ान् असून तिथल्या स्थानिक आमदाराविषयीही तक्रारीचा सूर आहेच.

' नोटिस आल्यावर लगेचच 1995 पासून रहिवासी असल्याचे सगळे पुरावे सादर केले ; पण ते अपूर्ण आहेत, असं सांगून आम्हाला परत पाठवले. म्हाडा ऑफिसवर मोर्चा घेऊन गेल्यावर, आमच्या झोपड्यांना धक्का लागणार नसून ज्या झोपड्या 2000 नंतरच्या आहेत त्यांच्याकरिता ही नोटिस असल्याचा खुलासा देण्यात आला. मात्र बुलडोझर सरसकट सगळ्याच झोपड्यांवरून फिरले.

आपल्या उद्ध्वस्त झालेल्या झोपडीकडे निदेर्श करून ते आपले जुने घर आठवतात. ' इथे आम्ही सुका बाजार वाळवणीला घालायचो... इथे आमची चूल होती... इथे बसायची खोली आणि झोपायची खोली आडोशाने उभारली होती... ' त्याच अंदाजाने ढिगाऱ्यांमध्ये जागा करून आजही तिथेच रहाणाऱ्या या कोळ्यांच्या मते तेच त्यांचे घर असले तरी बघणाऱ्याला मात्र त्या ठिकाणी फक्त मातीचे ढिगारे, जळलेले सामान आणि नाहीसे झालेले रस्तेच दिसतात. दहा वर्षांपूवीर् लावलेली नारळाची आणि बदामाची झाडंही त्या बुलडोझर खाली गेली. सरकारला झोपडपट्ट्या नको आहेत ; पण ' झाडे जगवा ' आणि ' हरीत मुंबई ' चे फलक सगळीकडे झळकत असताना इथली झाडं का तोडली, असा या वस्तीतल्या माधुरी मांगेलाचा सवाल आहे.

याबाबत त्या वॉर्डाचे अधिकारी काळे यांनी, सदर जमीन जिल्हाधिकाऱ्याच्या अंतर्गत येत असल्यामुळे त्या जमिनीची जबाबदारी जिल्हाधिकाऱ्यांची होती ; पण महापालिकेेने फक्त यंत्रणेचा पुरवठा केला, अशी माहिती दिली.

आमचं सेटिंग चाललंय!

जवळच्याच एका झोपडपट्टीतला एक बिहारी मुलगा उद्ध्वस्त झालेली मांगेलवाडी दाखवायला सोबत आला होता. तुमची झोपडपट्टी पाडण्याबाबत महापालिकेची नोटिस आली का, असे विचारता तो म्हणाला : नोटिस तो बहोत पहलेही आ चुकी है। लेकिन थोडी सेटिंग शुरू है।

 
</text>
</doc>
