<doc>
<docno>1004321.cms.txt</docno>
<text>
 
महामुंबई
भुदरगड पतसंस्था पुन्हा सुरू करण्यासाठी प्रयत्न करू
[ Friday, January 28, 2005  10:33:33 pm]


म. टा. प्रतिनिधी

मुंबई : भुदरगड नागरी सहकारी पतसंस्थेच्या कोट्यवधीच्या थकीत कर्जाची वसुली करून ही पतसंस्था पुन्हा सुरू करण्यासाठी प्रयत्न करू, असे आश्वासन सहकार मंत्री पतंगराव कदम यांनी या पतपेढीच्या बचाव समितीला दिले आहे.

या संदर्भात डोंबिवली येथे ठेवीदार बचाव समितीची बैठक नुकतीच पार पडली. त्यात समितीचे उपाध्यक्ष केशवराव परूळेकर यांनी विविध मुद्द्यांची माहिती उपस्थित सदस्यांना दिली. समितीच्या शिष्टमंडळाची सहकार मंत्र्यांबरोबर झालेल्या चचेर्चा तपशिलही परूळेकर यांनी ठेवीदारांपुढे कथन केला. या पतसंस्थेच्या शाखांच्या जागा विकण्यात येऊ नयेत, असा आग्रह ठेवीदारांनी धरला आहे.

कोल्हापूर आणि सिंधुदुर्ग जिल्ह्यातील सुमारे 115 मोठ्या थकबाकीदारांकडे पतसंस्थेच्या 120 कोटी रुपयांची कजेर् असून त्यात स्थानिक राजकीय पक्षाचे नेते, पतसंस्थेचे माजी संचालक व त्यांचे नातेवाईक यांचा समावेश आहे. उरलेले 100 कोटी रुपये सहा हजार कर्जदारांकडे आहेत. 115 कर्जदारांवर राजकीय दबाव आणून अथवा खाजगी कंपन्यांच्या कर्जवसुली अधिकाऱ्यांकडून 120 कोटी रुपये वसुली झाल्यास अन्य थकबाकीदारही आपली थकबाकी देतील. तसेच, सहकार खात्याच्या वसुली अधिकाऱ्यांची स्वतंत्र यंत्रणा स्थापन करून वसुली सुरु केल्यास ठेवीदारांना व्याजासह ठेवी परत मिळतील व पतसंस्था पुन्हा सुरू होऊ शकेल, असे शिष्टमंडळाने मंत्र्यांना सुचविले. सहकारमंत्र्यांनीसुद्धा हा मुद्दा उचलून धरून राज्यातील सहकार क्षेत्रातील प्रभावी व्यक्तीची एक समिती नेमण्याचा मनोदय व्यक्त केला.

या पतसंस्थेच्या थकबाकीदारांवर कारवाई करण्यासह विविध मुद्द्यांवर आधारित जनहित याचिका हायकोर्टात करण्यात आली आहे. सहकार आयुक्तांपुढे या पतसंस्थेच्या जागा विकण्याचा प्रस्ताव येण्याची शक्यता ठेवीदारांकडून व्यक्त करण्यात आली. त्यावर डोंबिवली शाखेसह कोणत्याही शाखेच्या जागा खाजगी संस्थेला अथवा व्यक्तींना विकू नयेत अथवा भाडेपट्ट्याने देऊ नयेत. जर विकण््याचा अथवा भाडेपट्ट्याने देण्याचा प्रयत्न झाला तर त्याला आमचा विरोध आहे, असे यावेळी ठेवीदारांनी स्पष्ट केले. याविषयीचा ठरावही सर्वसंमतीने मंजूर करण्यात आला. ठरावाच्या प्रती सहकार मंत्री व सहकार आयुक्तांना पाठविण्यात येणार आहे.

या पतसंस्थेच्या डोंबिवली शाखेत सुमारे 15 हजार ठेवीदार असून त्यांच्या एकूण 16 कोटी रुपयांच्या ठेवी आहेत. या ठेवीदारांपैकी 600 ते 700 ठेवीदारांची आथिर्क स्थिती अत्यंत वाईट आहे. बचाव समितीच्या बैठकीला सुमारे 500 ठेवीदारांनी हजेरी लावली होती.

 
</text>
</doc>
