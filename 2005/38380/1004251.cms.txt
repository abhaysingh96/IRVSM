<doc>
<docno>1004251.cms.txt</docno>
<text>
 
बहुतांची अंतरे
थोडे सांभाळून घ्या...!
[ Friday, January 28, 2005  09:08:10 pm]


' साहित्यिकांची मांदियाळी ' ही बातमी वाचली. अहो संमेलन निविर्घ्नपणे पार पडावे यासाठी कार्यर्कत्यांनी खंडोबाची पूजा केली, तर बिघडले कुठे हो ? आणि असे बघा, खंडोबाला नवस करायचा तर दोन-चार बोकड मारायला नकोत ? काय पण तुम्ही अंधश्रद्धा म्हणून आमची टिंगल करता राव! अहो ट्रेंड बदललाय आता. अध्यक्ष म्हणून बोलावले, तर ' स्टार ' हॉटेलात बुकिंग लागते. वर स्कॉच आणि कोंबडी. अहो ' रम ' असल्याखेरीज ' तळीरामा ' सारख्या चांगल्या साहित्याची निमिर्ती होणार कशी ? पुलंच्याही कथेत ' दारू म्हणजे काय रे भाऊ ?' आहे, हे विसरलात एव्हढ्यात ? जरा सांभाळून घ्या आम्हाला- तुम्ही तरी अंधश्रद्धावादी होऊ नका बुवा!

जयंत प्र. रानडे, पुणे.

 
</text>
</doc>
