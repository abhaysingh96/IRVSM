<doc>
<docno>1003037.cms.txt</docno>
<text>
 
महामुंबई
मुंबईसह ठाण्यात बिनमौसम बरसात!
[ Friday, January 28, 2005  12:52:09 am]


म. टा. प्रतिनिधी

मुंबई : गेल्या काही दिवसांपासून बोचऱ्या झालेल्या थंडीला गुरुवारी रात्री पावसाच्या हलक्या सरींनी साथ दिल्याने मुंबईकर आणखीनच गारठले. ठाण्यातही पावसाची सर हजेरी लावून गेली.

दक्षिण मुंबईसह, भायखळा, बोरिवली, माटुंगा आदी परिसरात रात्री पावणेदहाच्या सुमारास हलक्या सरी पडल्या. साधारणपणे चार ते पाच मिनिटे तुरळक सरी पडत होत्या. त्यामुळे रात्रीच्या जेवणानंतर स्वेटर, शाल, पांघरुन थंडीचा आनंद लुटत रस्त्यावर पाय मोकळे करण्यासाठी उतरलेल्यांची बऱ्यापैकी तारांबळ उडाली. उपनगराच्या काही भागात पाऊस नव्हता, पण वाऱ्याचा वेग मात्र जाणवत होता.

' वेस्टर्न डिस्टर्बन्सेस ' मुळे पावसाच्या तुरळक सरी कोसळल्याचे वेधशाळेने सांगितले. पश्चिमेकडून पूवेर्कडे वाहणाऱ्या वाऱ्याच्या दाबात फरक पडला की निसर्गात अशा स्वरूपाचा बदल (वेस्टन डिस्टर्बन्स) होतो. हिवाळा संपेपर्यंत असे बदल होत असतात, असेही वेधशाळेच्या अधिकाऱ्यांनी सांगितले.

 
</text>
</doc>
