<doc>
<docno>1004273.cms.txt</docno>
<text>
 
अर्थव्यवहार
वाचन-संस्कृती केंद : एक सांस्कृतिक चळवळ
[ Friday, January 28, 2005  09:37:27 pm]


मी 9 वर्षे मिलमध्ये , 4 वषेर् शिक्षक, सहा महिने सिनेमा आणि 32 वषेर् महाविद्यालयात प्राध्यापक म्हणून काम केल्यानंतर 1992 मध्ये निवृत्त झालो. आता दोन वर्षापासून औरंगाबाद मुक्कामी असतो.

1993 पासून 2000 पर्यंत आयुष्यात जे राहून गेेलेले ते चिंतन-लेखन केले. त्यात मला जो आनंद, जे समाधान मिळाले ते अनेकांना मिळावे या उद्देशाने ' वाचन- संस्कृती केंद, औरंगाबाद ' सुरू केले. या कालावधीमध्ये काही चांगल्या ग्रंथांचे संच तयार करून मी घरोघरी जाऊन दिले. कुटुंबांना भेटी दिल्या. भेटीत ग्रंथांची वैशिष्ट्ये सांगितली ; कारण प्रत्येक ग्रंथ वाचलेलाच असतो. त्यांची इच्छा असल्यास त्यांना ग्रंथ संच विकत देतो. अशा प्रकारे दीड वर्षांत 40 हजार रुपयांचे ग्रंथ मी दिलेले आहेत. जिज्ञासूंनी ते विकत घेतले. प्रतिसाद फार चांगला आहे. लोक वाचत नाही हे अर्धसत्य असून, चांगले ग्रंथ आणि वाचक यांची गाठ पडणे आवश्यक आहे, एवढेच. ' कुटुंब-ग्रंथालया ' ची योजना अंमलात येत आहे. माझ्या या ' वाचन संस्कृती ' च्या प्रचारामुळे. कुटुंबातील अनेक प्रसंगात लोक ग्रंथांचा उपयोग करतात. लग्नात भेट म्हणून, मौंजेत, रुखवत देताना, वाढदिवसाचे अभिनंदन करताना, शुभेच्छा देताना ग्रंथ देऊन करण्याची वृत्ती वाढत आहे.

' कुटुंब ग्रंथालयाची कल्पना वाचकांना फारच आवडली आहे. मराठवाड्यात जवळ जवळ 25 जणांनी आपल्या घरी कुटुंब- ग्रंथालय सुरू करण्याची तयारी केली आहे. त्या दृष्टीने ' वाचन संस्कृती केंदाने वाचकाच्या कलानुसार, आवडीनुसार अनेक विषयवार ग्रंथ-संच तयार केलेले असून, त्यात प्रामुख्याने ' कुटुंब ग्रंथ संच ' महत्त्वाचा आहे. त्यात 18 ग्रंथांचा समावेश असून, त्याशिवाय ' राजकारण- समाजकारण ग्रंथ संच ', ' स्त्री-स्त्रीशक्ती ग्रंथ संच ', ' धर्म आणि संस्कृती ग्रंथ संच ', ' बाल-कुमार संस्कार ग्रंथ संच ' इत्यादींचा समावेश आहे. प्रत्येक ग्रंथ संचात 12-15 ग्रंथ असून, त्याची किंमत साधारण 300- 325 रुपये असते.

ज्येष्ठ नागरिक व महिला हे विचार विकासाचे, विवेक जागृतीचे कार्य अधिक चांगल्या प्रमाणे करू शकतात, असा अनुभव आहे. संपूर्ण महाराष्ट्रात ' कुटुंब ग्रंथालय ' सुरू व्हावे व लक्ष्मीच्या पूजनाबरोबरच सरस्वतीचेही पूजन व्हावे असा प्रयत्न आहे.

प्रा. प्यारेलाल गोहेल

 
</text>
</doc>
