<doc>
<docno>1004256.cms.txt</docno>
<text>
 
बहुतांची अंतरे
मातृभाषेच्या परवडीची दखल घ्या
[ Friday, January 28, 2005  09:10:44 pm]


मराठी साहित्यप्रेमींना आनंदाची पर्वणी वाटणारे अखिल भारतीय मराठी साहित्य संमेलन सुरू झाले आहे. दरवषीर् वेगवेगळ्या गटांची साहित्य संमेलने भरत असतात. कोकण, दलित, विदोही, ग्रामीण, गिरीजन, संत साहित्य तसेच महिला, बालकुमार साहित्य संमेलने वगैरे. पुढील काळात आजी - आजोबा साहित्य संमेलन भरविण्याचा कोणी घाट घातल्यास नवल वाटणार नाही! अशा या उदंड झालेल्या साहित्य संमेलनामुळे मराठी भाषेची वा वाङ्मयाची किती सेवा होत असेल, हा संशोधनाचा विषय ठरावा.

आज मराठी भाषेच्या पीछेहाटीची अनेक उदाहरणे देता येतील. त्यातील एक महत्त्वाचे म्हणजे शालेय स्तरावर मराठी भाषेची होणारी फरफट. मराठी माध्यमाच्या शाळेपेक्षा पालक पाल्याला घेऊन इंग्रजी माध्यमाच्या शाळेच्या दिशेने पळत आहेत. त्यामुळे भावी पिढी मराठी भाषा व साहित्य यापासून दुरावत जाणार आहे.

तेव्हा अशा आपल्या मातृभाषेच्या चाललेल्या परवडीची साहित्य संमेलनाने गांभीर्याने दखल घ्यावयास हवी. कारण मराठी भाषा टिकली, तरच पुढील काळात साहित्य संमेलने होऊ शकतील. नाही तर इंग्रजाळलेली , ' आय हेट मराठी ', असे म्हणणारी पुढील पिढी विचारेल की , ' व्हॉट इज साहित्या, व्हॉट इज संमेलना! '

मल्हार वरळीकर, दादर, मुंबई.

 
</text>
</doc>
