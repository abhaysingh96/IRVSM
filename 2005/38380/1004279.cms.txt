<doc>
<docno>1004279.cms.txt</docno>
<text>
 
महाराष्ट्र
पाटबंधारे प्रकल्पांसाठी नियोजन आयोगाची मदत घेणार
[ Friday, January 28, 2005  09:41:18 pm]


म. टा. वृत्तसेवा

रत्नागिरी : जिल्ह्यातील 38 पाटबंधारे प्रकल्प निधीअभावी अडून राहिले असल्याची माहिती जिल्ह्याचे पालकमंत्री बबनराव पाचपुते यांनी जिल्हा नियोजन मंडळाच्या बैठकीनंतर पत्रकार परिषदेत दिली. केंद सरकारकडून अर्थसाह्य मिळवून पुढील मार्चपर्यंत हे प्रकल्प पूर्ण करण्याचा निर्णय घेण्यात आल्याचेही त्यांनी सांगितले.

रत्नागिरी जिल्ह्यातील बंद पडलेल्या नळपाणी योजना दुरुस्ती करून कार्यान्वित करण्यासाठीसुद्धा जिल्हा नियोजन मंडळाकडे पैसाच नसल्याने नियोजन आयोगाकडून अर्थसाह्य मिळवण्याचे प्रयत्न सुरू असल्याची माहितीही त्यांनी दिली. जिल्ह्यातील सुमारे 100 साकव दुरुस्त करण्याची गरज आहे. मात्र, त्यासाठीही स्वतंत्र निधी नसल्याने नियोजन आयोगाचीच दारे ठोठवावी लागणार आहेत, असे पाचपुते म्हणाले. किनारपट्टीतील बांधकामांना सीआरझेडची हद्द निश्चित होईपर्यंत स्थगिती देण्यात आल्याचेही त्यांनी सांगितले. वाळू उपसा नियमांचे उल्लंघन करणाऱ्यांवर कारवाई करण्याचे अधिकार आता थेट जिल्हाधिकाऱ्यांना देण्यात आल्याची माहिती त्यांनी दिली.

पावसाळ्यापूवीर् विजेचे खांब बदलण्याचे काम पूर्ण होणे आवश्यक असून 14 हजार खांब बसवून झालेच पाहिजेत, असे आदेश आपण अधिकाऱ्यांना दिले आहेत, असे ते म्हणाले. बंद झालेली यशवंत ग्रामसमृद्धी योजना सुरू करण्याचे सूतोवाचही त्यांनी केले. ठाणे, कोकणात पाझर तलावांसाठीचे मापदंड बदलण्याची आवश्यकता असून लवकरच ते बदलण्यात येतील, असेही त्यांनी सांगितले.

मिरकरवाडा येथील गाळ उपसण्याचा प्रश्न कायमस्वरूपी सुटण्याबरोबरच जिल्ह्यातील लहानमोठ्या सर्वच बंदरातील गाळ उपसण्यासाठी ड्रेझर घेण्याचा निर्णय नियोजन मंडळाच्या बैठकीत झाल्याची माहिती देऊन जिल्ह्यातील मच्छिमारांना दिलासा दिला आहे. रत्नागिरी तालुक्यात पाली, गणपतीपुळेजवळ चाके व संगमेश्वरजवळ अशा तीन ठिकाणी सुसज्ज ग्रामीण रुग्णालये सुरू करण्यात येणार असून त्यासाठी अनुशेषातून निधी उपलब्ध झाल्याची माहिती त्यांनी दिली.

जिल्ह्यातील 34 धनगरवाड्यांमध्ये विद्युतीकरण झालेले असून या वषीर् 22 धनगरवाड्यांमध्ये विजेचे खांब टाकण्याचे काम हाती घेण्याचे आदेश देण्यात आले आहेत.

 
</text>
</doc>
