<doc>
<docno>1004410.cms.txt</docno>
<text>
 
महाराष्ट्र
प्रदर्शनांनी खेचली गर्दी!
[ Friday, January 28, 2005  11:34:37 pm]


म. टा. वृत्तसेवा

नाशिक : येथे भरलेल्या 78 व्या अ. भा. मराठी साहित्य संमेलनात कुसुमाग्रजनगरीत ग्रंथप्रदर्शन व विविध साहित्यिकांच्या कार्यक्रमाबरोबरच विविध कलाकृतीचे प्रदर्शनही हौशी कलाकारांनी भरवले असून या प्रदर्शनाला प्रेक्षकांनी चांगलीची दाद दिली आहे.

ग्रंथनगरीच्या मागे असलेल्या केटीएचएम कॉलेजच्या वर्गात हे प्रदर्शन भरवण्यात आले आहे. पुणे येथील राजेंद टिपरे यांनी ' शिवजन्मस्थान ते समाधीस्थान ' हे छायाचित्रांचे प्रदर्शन भरवले असून शिवनेरी ते रायगड अशा ऐतिहासिकदृष्ट्या महत्त्वाच्या 11 किल्ल्यांची दुमिर्ळ छायाचित्रही यात आहेत. या प्रदर्शनानिमित्त किल्ल्याची माहिती व तेथे जाण्याचा मार्गही टिपरे आवडीने प्रदर्शन बघण्यासाठी येणाऱ्यांना सांगत असतात.

श्रीरामपूरच्या नारायण भिकोबा धुमाळ यांनी एकूण 78 साहित्यसंमेलनाची दुमिर्ळ छायाचित्रे व त्यांची माहिती संग्रहीत करुन आगळे प्रदर्शन भरवले असून यालाही भरघोस प्रतिसाद मिळत आहे. साहित्यसंमेलनाच्या अध्यक्षांच्या छायाचित्रांच्या या प्रदर्शनाबरोबरच कुसुमाग्रजंाच्या विविध भावमुदांचे ' प्रतिमांजली ' हे शशिकांत गोविंद पात्रुडकर यांचे प्रदर्शनही कुसमाग्रजांच्या आठवणींना उजळा देते. कुसुमाग्रजांना ज्ञानपीठ पुरस्कार मिळाल्यानंतर 1990 साली त्यांनी हे प्रदर्शन भरवले होते, त्यावेळेस कुसुमाग्रजंानीही त्यांना कौतुकाची पाठीवर थाप दिली होती. या प्रदर्शनाला कृषिमंत्री शरद पवार यांनी भेट दिली.

निलेश देशपांडे यांची, मराठीतील विविध 12 पुस्तकांच्या मुखपृष्ठाची रांगोळीही आकर्षक आहे. यात केशव मेश्राम यांचे कोळिष्टके, समग्र वि. स. खांडेकर, रणजित देसाईचे पावनखिंड, शांता शेळकेचे लेकुरवाळी, पु. भा. भावे यांची कोवळी मने, इंदिरा संत यांचे मालनगाथा, यांच्यासह नरहर कुरुंदकर, आचार्य अत्रे, वसंत कानेटकर, मंगेश पाडगावकर, ना. धो. महानोर यांच्या पुस्तकांच्या मुखपृष्ठाची रांगोळी बघायला मिळते.

मखमलाबादचे कलाशिक्षक सोमेश्वर मुळाणे यांनी साकरलेली 60 बाय 41 फूट आकाराची अजस्त्र रांगोळी बॅडमिंटन हॉलमध्ये आहे. इतकी मोठी रांगोळी एकहाती काढण्याचा विश्वविक्रमही यानिमित्त मुळाणे यांनी नोंदवला आहे. शिवराज्याभिषेकसोहळा व संमेलनाचे बोधचिन्ह असलेल्या या भव्य रांगोळीत ' सुस्वागतम ' व ' जाणता राजा ' हे शब्द असून रांगोळीच्या चारही बाजूने नक्षीकाम करण्यात आले आहे.

रंगोळी प्रदर्शबरोबरच संत गाडगेबाबांच्या दुमिर्ळ छायाचित्राचे प्रदर्शन, महानुभवपंथाच्या प्राचीन हस्तलिखित पोथ्या व वस्तूचे प्रदर्शन, जनता विद्यालय मातोरी या शाळेचे भारतीय कला, संस्कृतीचे छायचित्रप्रदर्शन, मीरादया एज्युकेशन संस्थेने पर्यावरण या विषयावर घेतलेल्या राज्यपातळीवरील चित्र स्पधेर्तील चित्राचे प्रदर्शन कुसुमाग्रजनगरीत रसिकांना बघायला मिळणार आहे.

 
</text>
</doc>
