<doc>
<docno>1002968.cms.txt</docno>
<text>
 
महामुंबई
जुन्या वाहनांना मुंबईत प्रवेशबंदी
[ Friday, January 28, 2005  12:12:19 am]


म. टा. प्रतिनिधी

मुंबई हायकोर्टाच्या आदेशाचा भंग करून आठ वर्षांपेक्षा जुनी असलेली जी अवजड वाहने मुंबईच्या हद्दीत प्रवेश करतात, त्यांच्यावर नियमानुसार जबर दंड आकारण्याचा आदेश मुंबई हायकोर्टाने दिला आहे.

मुंबईच्या हद्दीजवळील टोल व जकात नाक्यांवर जुन्या वाहनांच्या प्रवेशबंदीबाबतचे फलक लावण्यात यावेत तसेच अन्य राज्यांतील प्रादेशिक परिवहन कार्यालयांना याबाबतची माहिती देणारे परिपत्रक पाठवले जावे असेही आदेश मुख्य न्यायमूतीर् दलवीर भंडारी आणि न्या. शरद बोबडे यांच्या खंडपीठाने दिले आहेत.

अक्रम सिराजुद्दिन खान या राजस्थानच्या चालकाने आपला ट्रक दुरुस्तीसाठी म्हणून मुंबईत आणला असता तो आठ वर्षांपेक्षा जुना असल्याने त्यास 10 हजार रुपये दंड ठोठावण्यात आला. त्याविरोधात त्याने केलेली याचिका फेटाळताना कोर्टाने हा निर्णय दिला.

उल्लंघन करणाऱ्या प्रत्येक प्रकरणाच्या गांभिर्यानुसार दंड आकारण्यात यावा, पहिल्या खेपेपेक्षा दुसऱ्या व त्यापुढच्या खेपेस दंडाची रक्कम वाढवावी असे कोर्टाने स्पष्ट केले.

 
</text>
</doc>
