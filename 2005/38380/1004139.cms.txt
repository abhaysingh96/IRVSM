<doc>
<docno>1004139.cms.txt</docno>
<text>
 
देश-विदेश
तिघांनी नाकारले पद्म पुरस्कार
[ Friday, January 28, 2005  08:05:39 pm]


वृत्तसंस्था

नवी दिल्ली : देशातील तीन नामवंतांनी उल्लेखनीय कार्यासाठी देण्यात येणारा पद्मभूषण पुरस्कार नाकारल्याने पद्म पुरस्कारांबाबतच्या वादाला नव्याने तोंड फुटले आहे.

प्रसिद्ध गांधीवादी लेखक विष्णू प्रभाकर, इतिहासकार रोमिला थापर व आसामच्या कनकसेन डेका यांनी हा प्रतिष्ठित पुरस्कार नाकारला आहे.

विष्णू प्रभाकर (93) यांनी पुरस्कार प्रदान सोहळ्यात अपमानास्पद वागणूक मिळाल्याचा आरोप करत हा पुरस्कार परत करण्याचे जाहीर केले आहे. त्यासाठी त्यांनी राष्ट्रपतींची परवानगीही मागितली आहे. प्रभाकर यांना याआधी पद्मश्री पुरस्काराने सन्मानित करण्यात आले आहे.

रोमिला थापर यांनीही पद्मभूषण पुरस्कार स्वीकारण्यास पुन्हा एकदा नकार दिला आहे.

' सरकारी ' पुरस्कार न स्वीकारण्याचा निर्णय आपण यापूवीर्च घेतला आहे. मनुष्यबळ विकास खात्याने तीन महिन्यांपूवीर् या पुरस्कारासाठी निवड झाल्याचे कळवल्यानंतरही आपण त्यांना नकारच दिला होता. हा आपला वैयक्तिक निर्णय आहे. त्यामागे कुठलाही आकस नाही, असे थापर यांनी स्पष्ट केले आहे.

 
</text>
</doc>
