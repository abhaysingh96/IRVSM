<doc>
<docno>978413.cms.txt</docno>
<text>
 
अग्रलेख
नवी पहाट
[ Sunday, January 02, 2005  10:28:17 pm]


मावळत्या वर्षाने जाताजाता संकटांच्या गतेर्त लोटले असले, तरी नवे वर्ष देशासाठी आणि महाराष्ट्रासाठी आथिर्क प्रगतीच्या आशेचे किरण घेऊन आले आहेत, हे सुचिन्हच म्हणावे लागेल.

गेली काही वषेर् महाराष्ट्राने आथिर्क अडचणीत काढल्यानंतर आता ही अडचण दूर होण्याची लक्षणे दिसू लागली आहेत. देशाची आथिर्क प्रगती चालू वर्षाच्या उत्तरार्धात घटली असली, तरी सर्वसाधारण आथिर्क प्रगती राज्याच्या पथ्यावर पडली आहे.

शिवाय राज्यांना द्यावयाच्या कराच्या वाट्यात वित्त आयोगाने वाढ केल्यामुळे महाराष्ट्राच्या तिजोरीत सहा हजार कोटी रुपये आपसुकच पडणार आहेत. राज्य सरकारने काटकसरीचे काही उपायही योजले आहेत ; त्यामुळेही आथिर्क ताण कमी होणार आहे.

काटेकोर करआकारणी, सरकारी भ्रष्टाचाराला आळा, उद्योग आणि शेतीला प्रोत्साहन देण्याच्या धोरणाची राज्यर्कत्यांनी नेटाने अंमलबजावणी केल्यास राज्याच्या महसुलात यापेक्षाही अधिक वाढ होऊ शकते.

सध्यातरी या वषीर्च्या अर्थसंकल्पात दाखविण्यात आलेली 14 हजार कोटींची तूट घटून 10 हजार कोटींपर्यंत खाली येण्याची चिन्हे दिसू लागली आहेत. थोडी आथिर्क शिस्त लावून घेतली, तर ही तूट आणखीही खाली येऊ शकेल.

महाराष्ट्र हे औद्योगिकदृष्ट्या प्रगत राज्य असेल, तर तिजोरीत पडणारी भर ही औद्योगिक व कृषी उत्पन्नातून असावयास हवी. परंतु गेल्या काही वर्षांत सततच्या औद्योगिक अशांततेमुळे ठाणे-बेलापूर पट्ट्यातील बहुतेक कारखाने बंद पडले आहेत किंवा राज्याबाहेर गेले आहेत.

अलीकडेच या भागातला बंद पडलेला नोसिल कारखाना ज्या पद्धतीने पुन्हा सुरू झाला, त्याच पद्धतीने बाकीचे बंद पडलेले कारखाने सुरू करता येतील का, याची पाहणी करणे आवश्यक आहे. देशात नव्याने येणाऱ्या परदेशी कंपन्यांना महाराष्ट्रापेक्षा कर्नाटक, आंध्र व तामिळनाडूचे आकर्षण वाटते.

त्यामागची कारणे ओळखून महाराष्ट्राने आपल्या औद्योगिक धोरणात योग्य ते बदल करणे आवश्यक आहे. तसेच मुंबई-पुणे-नाशिक या पट्ट्याबाहेर उद्योगांसाठी सुविधा निर्माण करणे गरजेचे आहे. सध्या दोन काँग्रेसच्या युतीचे सरकार राज्यात आहे. त्यामुळे लोकानुनयी धोरणांचा मोह पडणे शक्य आहे.

पण तो टाळून राज्याच्या आथिर्क हिताचेच निर्णय घेऊन ते कठोरपणे अमलात आणावे लागतील. अकारण नोकरभरती, आथिर्क सवलतींची खैरात, मोफत विजेसारख्या सवलती यांचा मोह टाळला नाही, तर आथिर्क प्रगतीसाठी फक्त केंदाच्या करांतील वाट्यांवरच अवलंबून राहावे लागेल.

सुदैवाने सध्या चलनफुगवट्याचा दर घटला आहे व महागाई निदेर्शांकही साडेसहा टक्क्यांपर्यंत घसरला आहे. शेअर बाजारातील परदेशी संस्थांची गुंतवणूक वाढून सेन्सेक्स विक्रमी 6603 वर गेला आहे. अशा अवस्थेत देशातले एक प्रगत राज्य समजल्या जाणाऱ्या महाराष्ट्राच्या प्रगतीचा आलेख कितीतरी वर जाणे अपेक्षित आहे. पण सध्या तरी वित्तीय तूट दोन हजाराने घटते आहे, यावरच समाधान मानावे लागेल.

राज्याची आथिर्क अवस्था अशी असूनही आज अन्य राज्यांच्या तुलनेत महाराष्ट्र हे प्रगतिशील राज्य मानले जाते ; याचा अर्थ हाच की वेळ अजूनही गेलेली नाही. ढासळती परिस्थिती सावरता आली, तर हे राज्य पुन्हा उसळी मारून वर येऊ शकते. गेल्या दोन वर्षांत राज्यावर ओव्हर ड्राफ्ट घेण्याची नामुष्की आली नाही ; पण कृष्णा खोरे बाँडचे व्याज, कंत्राटदारांची थकलेली देणी, राज्यावरील कर्जांची परतफेड व त्यावरील व्याज, अधूनमधून येणारी नैसगिर्क संकटे या खचिर्क बाबी राज्याला कधीही अडचणीत आणू शकतात.

त्यावर उत्पादनवाढ, कठोर करवसुली, आथिर्क शिस्त, पायाभूत सोयींची उभारणी व संकटांचा सामना करण्याची तयारी हेच उत्तर आहे. राज्यापुढे सध्या विजेच्या टंचाईचे मोठे संकट आहे. हे संकट दूर केल्याशिवाय औद्योगिक व आथिर्क प्रगतीचा मार्ग निवेर्ध होणार नाही. त्यासाठी वीज-निमिर्ती क्षेत्रात खाजगी भांडवल येणे आवश्यक आहे. दाभोळ प्रकल्पाचा ज्या पद्धतीने बोजवारा उडविण्यात आला, तो पाहता आता वीज-निमिर्तीच्या क्षेत्रात खाजगी गुंतवणूकदारांना आणणे अवघड जाणार आहे.

खाजगी उद्योग म्हणजे फक्त नफेबाज आणि शोषकांचे कुरण हा समज काढून टाकणे आवश्यक आहे. पायाभूत आणि अन्य सुविधांच्या क्षेत्रात खाजगी भांडवलाला मोकळीक दिल्याशिवाय झपाट्याने आथिर्क प्रगती साधता येणार नाही. देश सध्या आथिर्क महासत्ता बनण्याचे स्वप्न पाहत आहे ; पण देशाचे हे स्वप्न साकार करण्याची जबाबदारी महाराष्ट्रावर आहे. मुंबईसारखी सोन्याचे अंडे देणारी कोंबडी आपल्या घरात आहे. तिची नीट काळजी घेतली, तर देशाच्या प्रगतीत महाराष्ट्राचा वाटा सर्वात मोठा असू शकतो, हे आपण लक्षात ठेवणे आवश्यक आहे.

 
</text>
</doc>
