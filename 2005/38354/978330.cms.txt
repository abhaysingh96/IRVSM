<doc>
<docno>978330.cms.txt</docno>
<text>
 
महाराष्ट्र
वाशीत युवती मेळावा
[ Sunday, January 02, 2005  08:04:17 pm]


मुंबई टाइम्स टीम

नवी मुंबई : वाशीतील मॉडर्न कॉलेज, विमेन फोरमच्या वतीने येत्या 3 जानेवारी रोजी युवती मेळाव्याचं आयोजन करण्यात आलं आहे. क्रांतीज्योती सावित्रीबाई फुले यांच्या जन्मदिनाचं औचित्य साधून होणाऱ्या या मेळाव्याचं उद्घाटन अन्नपूर्णा महिला मंडळाच्या अध्यक्षा पद्मश्री प्रेमाताई पुरव यांच्या हस्ते होणार आहे. अशी माहिती कॉलेजचे प्रिन्सिपल बी. ए. पाटील यांनी दिली.

कॉलेजमध्ये विद्यार्थ्यांपेक्षा विद्याथिर्नींची संख्या जास्त असून ती तीन हजारांच्या आसपास आहे. त्यामुळे स्त्री-जीवनाशी निगडीत विविध प्रश्न, समस्यांच्या पार्श्वभूमीवर, विचार मांडण्याचं सार्मथ्य दाखवण्यासाठी विद्याथिर्नींमध्येच परिसंवाद होऊन त्यांना मैत्रेय फाउण्डेशनच्या मुख्य अधिकारी लता मधुकर मार्गदर्शन करणार आहेत.

तसंच मुलींमध्ये वैचारिक जाणीव निर्माण करण्याच्या हेतूने नर्मदा बचाव आंदोलनाच्या नेत्या व जनआंदोलनाच्या राष्ट्रीय समन्वयाच्या संयोजक मेधाताई पाटकर यांचे ' नाते सावित्रीबाईंच्या संघर्षशीलतेशी... ' या विषयावर प्रमुख व्याख्यान होणार असल्याचं ते म्हणाले.

या मेळाव्याच्या निमित्ताने, नवी मुंबईतील विविध क्षेत्रात उल्लेखनीय कार्य करणाऱ्या दहा निवडक महिलांचा सत्कार मेधा पाटकरांच्या हस्ते होणार आहे.

 
</text>
</doc>
