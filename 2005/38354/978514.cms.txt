<doc>
<docno>978514.cms.txt</docno>
<text>
 
महाराष्ट्र
पराभूतांना हवे जिल्ह्याचे सत्ताकेंद
[ Sunday, January 02, 2005  11:46:06 pm]


म. टा. प्रतिनिधी

चार माजी आमदार जिल्हा बँकेच्या निवडणुकीत

नाशिक : नाशिक जिल्हा मध्यवतीर् सहकारी बँकेच्या अध्यक्ष व उपाध्यक्षपदाची निवडणूक येत्या शुक्रवारी , 7 रोजी होणार असून विधानसभा निवडणुकीत पराभूत झालेल्या उमेदवारांनी दंड थोपडले असून आपल्यालाच हे पद मिळावे यासाठी त्यांनी आघाडी उघडून व्यूहरचना आखली आहे!

या इच्छुकांमध्ये चार माजी आमदारांचा समावेश आहे. जिल्ह्याच्या सहकार क्षेत्रातील महत्त्वाचा केंदबिंदू ठरलेल्या या बँकेत आमदार, खासदारांसहित जिल्ह्यातील महत्वाची पदे सांभाळणारे व राजकीय वर्चस्व असलेले एकंदर 29 संचालक असून त्यात सत्ताधारी खासदार देविदास पिंगळे यांच्या गटाकडे 20; तर त्यांचे राजकीय विरोधक- माजी खासदार उत्तमराव ढिकले यांच्या गटाकडे अवघे नऊ संचालक आहेत.

सत्ताधारी गटाकडे हे पद जाणार असल्यामुळे या गटाकडे असलेले व विधानसभा निवडणुकीत पराभूत झाले तीन माजी आमदार व एका माजी मंत्र्याचा मुलांचा समावेश आहे.

माजी आमदारांत प्रशांत हिरे, अॅड. अनिल आहेर व शिरीष कोतवाल यांचा समावेश असून माजी मंत्री बळीराम हिरे यांचा मुलगा प्रसाद हिरेसुद्धा या शर्यतीत आहे.

हिरे, आहेर यांना संधी ?

विधानसभा निवडणुकीत झालेल्या पराभवामुळे जिल्ह्याच्या सहकार क्षेत्रातील सत्ताकेंद आपल्या हाती असावे, यासाठी सर्वांनीच दंड थोपटले असले तरी प्रशांत हिरे व अनिल आहेर यांना मोठ्या प्रमाणात संधी असल्याचे बोलले जात आहे.

निवडणूक निर्णय अधिकारी म्हणून दीपक चव्हाण हे काम बघणार असून 7 रोजी सकाळी 11 वाजता ही निवडणूक होईल.

 
</text>
</doc>
