<doc>
<docno>978519.cms.txt</docno>
<text>
 
महाराष्ट्र
चाहूल संगीत महोत्सवाची
[ Sunday, January 02, 2005  11:48:17 pm]


पश्चिम महाराष्ट्राच्या सांस्कृतिक क्षेत्रात सांगलीच्या ' अ ब क ड कल्चरल ग्रुप ' या संस्थेने एक आगळावेगळा ठसा उमटविला आहे. अर्थमंत्री जयंत पाटील यांच्या प्रेरणेतून ' अ ब क ड ' ची मुहूर्तमेढ रोवली गेली. 1990 साली लावलेलं हे इवलंसं रोपटं आज वटवृक्ष होऊ पाहतय. बारा वर्षांपूवीर् संस्थेच्या पहिल्यावहिल्या संगीत महोत्सवाचा शुभारंभ पं. भीमसेन जोशी यांच्या हस्ते झाला होता. यंदाही 17 ते 20 जानेवारी या कालावधीत, जानेवारीच्या गुलाबी थंडीत या संगीत महोत्सवाची ऊब रसिकांना मिळणार आहे.

संस्थेचे अध्यक्ष शरद मगदूम म्हणाले की, रसिक हा शब्द उच्चारत असतानाच त्यातच खरं म्हणजे संगीत, संगीतावरील रसिकांचे प्रेम, गायक-कलाकार-वादक या सगळ्यांबद्दलची ओढ स्पष्ट होते. आपल्या भारतीय संगीत जोपासनेच्या नि:सीम भक्तीपोटीच आम्ही दर वषीर् न चुकता नाट्य पंढरी असलेल्या, या सांगलीत संगीत महोत्सवाचे अयोजन करीत आलो आहोत. विशेष म्हणजे त्याला दरवषीर् चढत्या क्रमाने रसिकांची दाद मिळाल्याचे दिसून आले. सांगलीतील आम्हा काही मित्रमंडळींचा हा प्रयत्न इतका यशस्वी झाला आहे की, आजुबाजूच्या जिल्ह्यांतील रसिकही या महोत्सवाला आवर्जून हजेरी लावतात आणि त्याचा आम्हाला सार्थ अभिमान याटतो.

आतापर्यंत या संगीत महोत्सवात पं. भीमसेन जोशी, जसराज, उस्ताद अल्लारखाँ, उस्तात झाकीर हुसेन, बेगम परवीन सुलताना, शोभा गुर्टू, शिवकुमार शर्मा, हरिप्रसाद चौरसिया, उस्ताद अमजदअली खान, जितेंद अभिषेकी, डॉ. प्रभा अत्रे, सुरेश वाडकर, वसुंधरा पौडवाल, गझलसम्राट जगजितसिंह, पंकज उदास, हरिहरन, सरोदवादक अयान व अमान बंधू, प्रभाकर कारेकर, अजित कडकडे, रेणू मुजुमदार, कलापिनी कोमपली अशा अनेक दिग्गज कालाकरांनी हजेरी लावली आहे.

येत्या 17 ते 20 जानेवारी असे चार दिवस होणाऱ्या या संगीत महोत्सवात ज्येष्ठ संगीतकार श्रीनिवास खळे यांचा मानपत्र व स्मृतीचिन्ह देण्यात येऊन नागरी सत्कार करण्यात येणार आहे. प्रख्यात बासरीवादक स्वगीर्य पन्नालाल घोष यांचे शिष्य, सांगलीचे सुपुत्र हरिश्चंद कोकरे यांच्या संगीतसेवेचा गौरवही यावेळी केला जाणार आहे.

महोत्सवाची सुरुवात 17 जानेवारी रोजी श्रीनिवास खळे यांच्या मराठी गीतांच्या कार्यक्रमाने होणार आहे. या कार्यक्रमात सुवर्णा माटेगांवकर, हृषीकेश रानडे, मृदुला दाढे-जोशी हे कलाकार भाग घेणार आहेत या कार्यक्रमाचे सूत्रसंचालन राहूल सोलापूरकर करतील. 18 रोजी प्रसिद्ध संतूरवादक पं. शिवकुमार शर्मा यांचे सुपुत्र राहूल शर्मा यांचे संतूरवादन होणार असून त्यांच्याबरोबर जुगलबंदीला पखवाजवादक पं. भवानीशंकर असणार आहेत. त्यांना तबल्याची साथ कल्याणपूरकर करतील. दि. 19 रोजी पं. जसराज यांचे शिष्य संजीव अभ्यंकर यांच्या शास्त्रीय गायनाचा कार्यक्रम होईल. 20 रोजी सुदेश भोसले चित्रपटगीते सादर करतील. दर वषीर्प्रमाणेच यंदाही हा संगीत महोत्सव तरुण भारत स्टेडियमवर होईल.

' अ ब क ड ' नेच वाषिर्क कार्यक्रम सभासद योजना सांगलीत प्रथम सुरू केली. त्याला रसिकांनी उदंड प्रतिसाद दिला. आज या योजनेत हजाराहून अधिक सभासद समील झाले आहेत. स्थानिक रंगकमीर्ंना व्यासपीठ मिळवून देण्यासाठी संस्थेने हौशी कलाकरांना एकत्र आणून नाटके, एकांकिका, पथनाट्ये सादर केली. संस्थेच्या नाट्यप्रयोगांना राज्य व देश पातळीवर बक्षिसेही मिळाली. संस्थेतफेर् संगीत सौभद, सं. मानापमान, अस्त, बनगरवाडी आदी नाटके राज्य व देश पातळीवर सादर केली गेली. सामाजिक कार्यातही संस्था सतत आघाडीवर असते.

संस्थेने महाराष्ट्रात प्रथमच नॅशनल स्कूल ऑफ ड्रामा, नवी दिल्ली संचलित, पश्चिम विभाग सांस्कृतिक केंद, उदयपूर (राजस्थान) यांच्या सहकार्याने 40 दिवसांची नाट्य प्रशिक्षण कार्यशाळा आयोजित करून स्थानिक रंगकमीर्ंना व्यासपीठ उपलब्ध करून दिले. तसेच , ' एक कलाकार एक संध्याकाळ ' हा अभिनव कार्यक्रम सादर करून निरनिराळ्या मान्यवर रंगकमीर्ंच्या मुलाखती सादर केल्या.

संस्थेच्या या कार्याची दखल घेऊनच महाराष्ट्र सरकारने संस्थेला नाट्यसंकुल व नाट्यगृह उभारणीसाठी शहराच्या मध्यवतीर् ठिकाणी 4884.88 चौ. मीटर खुली जागा, अल्प मोबदल्यात, दिली आहे. या जागेवर भव्य नाट्यसंकुल उभाण्याचा संस्थेचा संकल्प आहे. तेथे 1200 आसनांचे सर्व सोयीनी युक्त असे वातानुकूलित नाट्यगृह असेल. तसेच नाट्य प्रशिक्षण केंदही सुरू केले जाईल. नॅशनल स्कूल ऑफ ड्रामा, नवी दिल्ली व सरकारमान्य नाट्य विषयक पदवी- पदविका अभ्यासक्रम सुरू करण्यासाठी स्वतंत्र इमारत उभारली जाणार आहे. अ. भा. गांंधर्व महाविद्यालयाचे नृत्य व संगीतविषयक शिक्षण देणारे अभ्यासक्रम या ठिकाणी राबविले जातील. ' आर्ट गॅलरी ', ग्रंथालय व अभ्यासिक उभारण्याचीही योजना आहे.

संस्थेचे अध्यक्ष मगदूम म्हणाले की, ही सारी महत्वाकांक्षी योजना सुमारे पाच- सहा कोटी रु. खर्चाची आहे. रसिकांच्या सहकार्याने तीही पूर्णत्वाला जाईल, असा आम्हाला विश्वास वाटतो. रसिकांनी त्याला सढळ हाताने मदत करावी अशी विनंती आहे.

रवींद दप्तरदार

 
</text>
</doc>
