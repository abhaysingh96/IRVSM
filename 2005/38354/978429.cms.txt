<doc>
<docno>978429.cms.txt</docno>
<text>
 
अर्थव्यवहार
बक् अप् विजयाताई !
[ Sunday, January 02, 2005  10:41:59 pm]


विजयाताई जोशी दादरच्या शारदाश्रम कन्या शाळेतील संगीत शिक्षिका. 19 वर्षांच्या सेवेनंतर 1985 साली निवृत्त झाल्या. सेवाकालातील जमा भविष्य निर्वाह निधी, मासिक निवृत्ती वेतन, उत्तम प्रकृती, त्याहून त्यांना अधिक महत्त्वाचे वाटणारे म्हणजे भरपूर वेळ आणि गाता गळा, जोडीला मुंबई महानगरपालिकेच्या मुख्य लिपिक पदावरून निवृत्त झालेले पतीराज कृष्णाजी यांची साथ होती.

1) एके दिवशी या जोडप्याच्या मनी आले, आपण आता आपल्या साधनसंपत्तीचे केवळ रखवालदार. ज्या समाजात आपण राहिलो, वाढलो त्या समाजाची बांधिलकी म्हणून त्या समाजासाठी कार्य करावे, काही खर्च करावा. मग मित्रमंडळींच्या सल्ला व सहकार्याने ' जोशी प्रतिष्ठान ' स्थापन केले. समाजसेवा, संगीत व कला क्षेत्रात प्रसिद्धीची हाव न ठेवता ज्यांनी उल्लेखनीय कार्य केले आहे, पण काही कारणांमुळे ते प्रसिद्धीपासून वंचित राहिले, समाजास ज्ञात नाहीत, उपेक्षित आहेत अशा व्य क्तींची निवड करून त्यांना दरवषीर् ठाण्यात निमंत्रित करून, जाहीर समारंभ आयोजित करून 3000 रु.चे समाजकार्य व संगीत साहित्य कार्य, असे दोन पुरस्कार व मानपत्रे द्यायचे ठरले.

दुदैर्वाने पहिला पुरस्कार समारंभ होण्याआधी काही दिवस त्यांचे पती कृष्णाजींचे निधन झाले. तरीही विजयाताई असामान्य धैर्याने उभ्या राहिल्या. ठरल्या दिवशीच पहिला पुरस्कार समारंभ साजरा झाला. हा उपक्रम तेव्हापासून चालू ठेवलाच आहे. असे एकूण 13 पुरस्कार समाजसेवक व कलाकाराना त्यांनी दिले आहेत.

2) ज्यांच्या प्रोत्साहनामुळे त्या गायिका म्हणून घडल्या ते सासरे कै. रामचंद विष्णू जोशींच्या पुण्यस्मरणार्थ त्या अजूनही दर जून महिन्यात नामवंत गायक, वादकाचा विनामूल्य सार्वजनिक कार्यक्रम करून हजारपाचशे श्रोत्यांना उत्तम संगीत ऐकवितात. असे राष्ट्रीय दर्जाचे 30 कलावंत त्यांनी निमंत्रित केले.

3) ठाण्याच्या हौशी संगीत कलाकारांत सभाधीटपणा यावा म्हणून त्यानी निवृत्तीनंतर ' रसिक संवाद ' नावाने स्वरमंच स्थापन केला. दर महिन्याच्या 29 तारखेस पती स्मरणार्थ ठाण्यातील कलावंतानी यावे, गावे असे निमंत्रण असते. संगीत श्रवण, चर्चा त्यातून नकळत प्रबोधन असा छान वेळ जातो.

4) जयपूर संगीत घराणे, चिजा आणि शिकण्यासारखे त्यांच्याकडे खूपच आहे. त्याचेही विनामूल्य अध्यापन त्या जो त्यांच्याकडे येईल, त्याला करीत असतातच.

5) डहाणू तालुक्यातील ऐने दाभोण ग्राममंगलच्या आदिवासी मुलांमधील संगीताचे नैसगिर्क आवाज व सुप्त गुण हेरून त्यांना गुरुकुल पद्धतीने शास्त्रीय संगीत त्या शिकवीत आहेत. ही मुले अखिल भारतीय गांधर्व महाविद्यालयाच्या पहिल्या दोनतीन परीक्षा उत्तम श्रेणीत उत्तीर्ण झाली.

आयुष्यभर ' साधी राहणी आणि उच्च विचार सरणी ' अशी जीवनशैली असलेल्या कृष्णाजी व विजयाताई या दोघांचे म्हणणे असे : माणसाने काळजी घ्यावी. काळजी करू नये.

घडायचे ते घडतच असते. स्वत:च्या मर्यादा ओळखून स्वत:ला सांभाळावे म्हणजे रागलोभाचे प्रश्ान्च उभे रहात नाहीत. व्यवहार रोख व चोख असावा म्हणजे नंतर कटकटी होत नाहीत. सुसंवादासाठी साऱ्यांचा योग्य मान ठेवावा.

पतीराजांचीच वरील विचारसरणी अंगिकारून विजयाताईनी आपल्या कर्तृत्वाला जाणीवपूर्वक सामाजिकतेचे परिमाण दिले आहे. परिणामी ठाण्याच्या नागरिकात आज त्यांना आदराचे स्थान आहे.

मनोहर तळेकर

 
</text>
</doc>
