<doc>
<docno>978431.cms.txt</docno>
<text>
 
अर्थव्यवहार
जाहिराती आणि रहस्यभेद
[ Sunday, January 02, 2005  10:42:55 pm]


' जाहिरातींमागील रहस्य ' (15 डिसेंबर) या सुधीर सुखटणकरांच्या लेखात टीव्हीवरील जाहिरातींच्या संदर्भात लिहिण्यात आले होते. या जाहिराती पाहण्याचे आपल्याकडून पैसे घेण्यात आले, तर आपण जाहिराती पाहू का ? अर्थातच नाही. परंतु, जाहिरातींमागील रहस्य हे आहे की, आपण सध्या ज्या जाहिराती पाहतो, त्या निर्माण करण्याचे व पाहण्याचेही पैसे आपणच भरतो. कसे ते पहा...

जेव्हा एखादा जाहिरातदार जाहिरात करतो, तेव्हा त्याचा निमिर्तीचा व प्रक्षेपणाचा खर्च त्या उत्पादनाच्या किंमतीत घालून आपल्याकडूनच वसूल करतो. बरे, या जाहिराती टेलिव्हिजनवरील मालिकांच्या दरम्यान दाखवण्यात येतात. अर्ध्या तासाच्या लोकप्रिय कार्यक्रमात दहा मिनिटे जाहिराती दाखवल्या जातात. बहुतेक घरांमध्ये कमीत कमी तीन तास टीव्ही पाहिला जातो. या हिशेबाने आपण एक तास जाहिराती पाहतो.

शेतकऱ्यांप्रमाणे आपल्याला सरकारने मोफत वीज दिली नसल्याने, त्या एका तासाचे विजेचे बिल आपल्याला भरावेच लागते! एका तासाला टीव्ही विजेचे 0.15 युनिट्स खाते. सगळे कर गृहित धरता, याचे 50 पैसे बिल होते. म्हणजे महिन्याला 15 रुपये आणि वर्षाला 180! अबबब! फक्त जाहिराती पाहण्याचे आपण वर्षाला कमीतकमी 180 रुपये भरतो. आता यापुढे पहाल का जाहिराती ?

संदीप गावडे, मुंबई

 
</text>
</doc>
