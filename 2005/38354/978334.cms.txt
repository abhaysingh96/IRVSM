<doc>
<docno>978334.cms.txt</docno>
<text>
 
महाराष्ट्र
मुंबईतील दारूकांडाने वसईतील पोलिस धास्तावले
[ Sunday, January 02, 2005  08:06:19 pm]


मुंबई टाइम्स टीम

वसई : मुंबईत झालेल्या विषारी दारूकांडानंतर गृहखात्याने पोलिस अधिकाऱ्यांच्या बदल्यांचं सत्र सुरू केलं आहे. त्याचा धसका वसईतल्या पोलिसांनी घेतला आहे. दारूकांडानंतर बळींची संख्या वाढताच वसईतल्या पोलिसांनी दारूच्या गुत्त्यांवर धाडी टाकून ते नष्ट करण्याचा सपाटा लावला. कारण वसई तालुक्यात दारू तयार करणाऱ्या हातभट्ट्यांचं प्रमाण अधिक असून त्यातील बहुतेक दारू मुंबई परिसरात विकली जाते.

मुंबईच्या वेशीवरच असलेल्या वसई तालुक्याचं झपाट्याने नागरीकरण झाल्याने इथे गैरधंदेही उफाळून आले आहेत. त्यात गावठी दारूच्या हातभट्टयांचं प्रमाण लक्षणीय आहे. वसईत सर्वाधिक हातभट्ट्या किनारपट्टींवरील गावांमध्ये आहेत. त्यात पाचूबंदर, कळंब, राजोडी, नवापूर, अर्नाळा, अर्नाळा किल्ला, नारंगी, डोंगरपाडा खाडीर्, वैतरणा या गावांचा समावेश आहे. यापैकी सर्वात जास्त हातभट्ट्या अर्नाळा किल्ला गावात आहेत. 2001 मध्ये याच गावातली गावठी दारू पिऊन विरारमध्ये काही जणांचे बळी गेले होते. ही दारू विरार शहरातील भरवस्तीत असलेल्या दोन मटका-जुगाराच्या अड्डयांवर विकली गेली होती. तेच अड्डे पुन्हा त्याच ठिकाणी तेच आरोपी चालवत आहेत. आताही तिथे गावठी दारू विकली जात असल्याचं रहिवाशांचं म्हणणं आहे. यानंतर मुंबई-अहमदाबाद महामार्गावरील ससूनवघर, मालजीपाडा, कामण आदी गावांमध्ये हातभट्ट्यांचं प्रमाण अधिक आहे. विरार, नालासोपारा आणि माणिकपूर या पोलिस ठाण्यांच्या हद्दीत हातभट्ट्यांचं प्रमाण सर्वाधिक आहे.

वसईत बनवलेली गावठी दारू वसई-विरार परिसरात मोठ्या प्रमाणावर असलेल्या दारूच्या गुत्त्यांवर वितरित केली जाते. वसईत सध्या सुरू असलेल्या असंख्य मटका-जुगारांच्या ठिकाणीही गावठी दारू विक्री केली जात असल्याचं माहितगारांचं म्हणणं आहे. त्याचबरोबर या दारूची मंुबईतही मोठी मागणी आहे. मुंबई-अहमदाबाद मार्गावरून दारू

मुंबईत पाठवली जाते. त्याचबरोबर नायगाव आणि नालासोपारा रेल्वे स्टेशनवरून लोकलमधून दारूची वाहतूक केली जाते. गावागावात एसटीतून दारूची वाहतूक होत असते. तर सुमदामागेर्ही इथली

दारू मुंबईत वितरित करण्यात येते. ही दारू वाहण्याचं काम महिलांकडून केलं जात असल्याचं माहितगारंाचं म्हणणं आहे. याची सर्व माहिती पोलिसांना असून त्याकडे दुर्लक्ष केलं जात असे.

पण मुंबईत दारूकांड झाल्यानंतर खडबडून जाग्या झालेल्या पोलिसांनी दारूंच्या गुत्त्यांवर धाडी टाकण्यास सुरुवात केली आहे. त्यामुळे गेल्या चार-पाच दिवसांत वसईतल्या सर्वच पोलिस ठाण्यात दारूविरोधातले असंख्य गुन्हे

दाखल झाल्याचं दिसून येत आहे. तर रेल्वे पोलिसांनी रेल्वेतून दारू वाहतूक होत असल्याची अप्रत्यक्ष कबुली देत कारवाईची मोहीम हाती घेतली आहे.

वसईतील चार पोलिस ठाण्यांच्या हद्दीत सध्या गावठी दारूचे गुत्ते बंद करण्याचीच धडक मोहीम पोलिस राबवत आहेत. पण हातभट्ट्या उद्ध्वस्त करत असताना त्याची

नोंद टाळण्यात येत आहे. वसईत बाहरूने दारू येत असल्याचं दाखवून संभाव्य कारवाई टाळण्याचा प्रयत्न असल्याचं सांगितलं जातं. त्याचबरोबर चार पोलिस ठाण्यांच्या हद्दींमधे इतर अवैध धंदेही जोरदार सुरूझाले आहेत. त्यात गल्लीबोळातील जुगारांचे अड्डे, भेसळयुक्त पेट्रोल विक्री, बेकायदा रिसॅार्टस, गांजा-चरस विक्री, जनावरांची बेकायदा कत्तल करणारे कत्तलखाने, लेडिज बार, शरीरविक्रय करणारे

कंुटणखाने आदी मुंबईत

चालणाऱ्या धंदात वसईही मागे नाही. यावर आळा घालणास अपयशी ठरलेलं पोलिस खातं दररोजचे दरोडे आणि घरफोड्या रोखण्यात असमर्थ ठरत आहे.

 
</text>
</doc>
