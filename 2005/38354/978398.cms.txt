<doc>
<docno>978398.cms.txt</docno>
<text>
 
बहुतांची अंतरे
सचिनने बीबीसीच्या लोगोखाली भारताच्या राष्ट्रध्वजाची प्रतिकृती लावली, म्हणजे त्याने राष्ट्रध्वजाचा अपमान केला, असे मानणाऱ्यांना मी सुचवू इच्छिते की, जी गोष्ट घडून गेली त्यावर फुकट चर्चा करण्यापेक्षा पुन्हा असे घडू नये, यासाठी प्रयत्न करणे, उपाय शोधणे गरजेचे आहे.
[ Sunday, January 02, 2005  10:19:52 pm]


' गोपालकाला ' हा अग्रलेख (म. टा. 22 डिसेंबर) वाचला. तेलगी प्रकरणात मुंबईच्या पोलिस आयुक्तांसह बडे बडे पोलिस अधिकारी गजाआड गेले व पोलिस दलावर कमालीची नामुष्की ओढवली. एकेकाळी मुंबई पोलिस दलाच्या कार्यक्षमतेची, कर्तव्यदक्षतेची तुलना जगातील सुप्रसिद्ध स्कॉटलंड यार्डशी व्हायची.

आपण आजवर जे कमावले ते धुळीस मिळता कामा नये, यासाठी मुंबई पोलिस दल तेलगी प्रकरण हा एक अपघात समजून जाणीवपूर्वक प्रयत्नशील राहील, या समजुतीला राहुल गोपाल प्रकरणामुळे जबर धक्का बसला. मुंबई पोलिस दलात चालले आहे काय आणि याला आवर कोण व कसा घालणार ?

पोलिस दलातील या बेशिस्तीमुळे कायदा व सुव्यवस्थेची होणारी वाताहत हा मुंबईतील सामान्य-जनांच्या चिंतेचा विषय आहे.

एस. के. शिंदे, ठाणे.

 
</text>
</doc>
