<doc>
<docno>978482.cms.txt</docno>
<text>
 
देश-विदेश
मध्य प्रदेश परिवहन महामंडळ मोडीत
[ Sunday, January 02, 2005  11:30:09 pm]


वृत्तसंस्था

ग्वाल्हेर : डबघाईला आलेले मध्य प्रदेश राज्य परिवहन महामंडळ बंद करण्याचा निर्णय मध्य प्रदेश सरकारने घेतला आहे. महामंडळाऐवजी छोटी कंपनी स्थापन करण्याचा निर्णयही घेण्यात आला.

येत्या दोन महिन्यांत परिवहन महामंडळ (एमपीएसआरटीसी) बंद करू, असे मुख्यमंत्री बाबूलाल गौर यांनी रविवारी येथे सांगितले. सर्व कर्मचाऱ्यांना स्वेच्छानिवृत्तीचा पर्याय देण्यात येईल.

महामंडळ गेली अनेक वषेर् डबघाईला गेले होते. कर्मचाऱ्यांना वेळेवर पगारही मिळत नव्हते. नवीन कंपनी स्थापन झाल्यावर तरुण आणि कुशल कर्मचाऱ्यांना तिच्यात सामावून घेतले जाईल, असे आश्वासन मुख्यमंत्र्यांनी दिले.

 
</text>
</doc>
