<doc>
<docno>978348.cms.txt</docno>
<text>
 
महामुंबई: मुंबई टाइम्स
निष्ठावान रंगकर्मींसाठीचा 'अरविंद देशपांडे महोत्सव'
[ Sunday, January 02, 2005  08:16:23 pm]


मुंबई टाइम्स टीम

नोव्हेंबरपासून मुंबईत वेगवेगळे नाट्यमहोत्सव भरायला सुरुवात होते. त्यांची सांगता होते ती जानेवारीत होणाऱ्या आविष्कारच्या अरविंद देशपांडे स्मृती नाट्य महोत्सवाने. आविष्कारचे संस्थापक सदस्य अरविंद देशपांडे म्हणजे प्रायोगिक रंगकमीर्ंचे पपा. त्यांच्या निधनानंतर त्यांच्या नावाने नाट्य महोत्सव भरवून आविष्कारने त्यांची स्मृती तेवत ठेवली आहे. यंदाही तीन ते 12 जानेवारी या कालावधीत माहीमच्या म्युनिसिपल शाळेच्या सभागृहात आणि दादर माटुंगा कल्चरल सेंटरच्या नवीन रंगगृहात हा अठरावा महोत्सव साजरा होणार आहे.

आविष्कारच्या या महोत्सवाचं वैशिष्ट्य म्हणजे यात जास्तीत जास्त तरुणांना सामावून घेतलं जातं. पैशाअभावी मोठी नाटकं करू न शकणारे ग्रुप्स आणि राष्ट्रीय महोत्सवात सहभागी होण्याइतकं ग्लॅमर आणि ऐपत नसलेले, तरीही निष्ठेने प्रायोगिक रंगभूमीवर कार्यरत राहणारे रंगकमीर् आपली नाटकं वा एकांकिका घेऊन या दिंडीत सहभागी होतअसतात. आविष्कारची मंडळी यासाठी वर्षभर महाराष्ट्रात कुठे काय चाललं आहे, यावर नजर ठेवून असतात. अशा या महोत्सवाचं उद्घाटन करणार आहेत, हिंदी-इंग्रजी रंगभूमीवरील नाणावलेले दिग्दर्शक फिरोज खान. तीन जानेवारी रोजी सायंकाळी 7.30 वाजता होईल. त्यानंतर भीमराव पांचाळे यांचा ' मराठी गाल ' हा कार्यक्रम होईल.

चार जानेवारी रोजी एस.ई.सी.डे. स्कूल, सांताक्रूझच्या अस्थिव्यंग मुलांचं ' शहीद सिपाही मंगल पांडे ' आणि आविष्कारचं महेश एलकुंचवार लिखित, चेतन दातार दिग्दशिर्त ' धर्मपुत्र ' ही लघुनाटकं होतील. पाच जानेवारी रोजी ' छोट्याशा सुटीत ' ( महाराष्ट्र कल्चरल सेंटर, पुणे), सहा जानेवारी रोजी ' सिगरेट्स ' ( ललित), सात जानेवारी रोजी '3 सकिना मंजिल ' ( इंग्रजी-वकिर्ंग टायटल), आठ जानेवारी रोजी ' जंगल मे मंगल ' ( आविष्कार) आणि 12 जानेवारी रोजी ' खेळ मांडियेला ' ( आविष्कार) ही नाटकं होतील. ही सर्व नाटकं रोज सायंकाळी 7.30 वा. माहीमच्या आविष्कार सांस्कृतिक केंदात होतील.

नऊ जानेवारी रोजी दादर माटुंगा कल्चरल सेंटरमध्ये सकाळी 11 वाजता ' काळोख ' आणि ' तीच ती दिवाळी ' या पारितोषिकप्राप्त एकांकिका डी.जी. रूपारेल महाविद्यालयातफेर् सादर होतील. 10 जानेवारीला याच ठिकाणी गो.पु. देशपांडे लिखित आणि विजय केंकरे दिग्दशिर्त आविष्कारचं ' म्युझिक सिस्टिम ' व 11 जानेवारीला पं. सत्यदेव दुबे दिग्दशिर्त आणि अभिनीत ' रेनकोट फॉर ऑल ऑकेजन ' ( थिएटर युनिट आणि आविष्कार निमिर्त) हे इंग्रजी नाटक होणार आहे. या दोन्ही नाटकांची वेळ सायंकाळी 7.30 आहे. बालरंगभूमीवर चमकदार कामगिरी बजावणाऱ्या बाल कलाकारास भक्ती बवेर्-इनामदार स्मृती पारितोषिक आविष्कारतफेर् दरवषीर् दिलं जातं. त्याची घोषणाही याच महोत्सवात केली जाणार आहे.

 
</text>
</doc>
