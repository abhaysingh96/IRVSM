<doc>
<docno>978337.cms.txt</docno>
<text>
 
महाराष्ट्र
साहित्यरंगी रंगणार ठाणेकर
[ Sunday, January 02, 2005  08:08:04 pm]


येत्या शुक्रवारपासून सुरू होणाऱ्या नवव्या कोकण मराठी साहित्य संमेलनाची तयारी आता अंतिम टप्प्यात आहे. सोमवारी सकाळी 7.30 वाजता गोव्याचे मुख्यमंत्री मनोहर परीर्कर यांच्या हस्ते आणि माजी केंदिय कायदामंत्री रमाकांत खलप यांच्या हस्ते पणजीत साहित्यज्योत या अभिनव उपक्रमास प्रारंभ होईल. त्याच दिवशी अकराच्या सुमारास पात्रादेवी (बांदा) इथे मनोहर परीर्कर ती ज्योत महाराष्ट्रााच्या प्रतिनिधींकडे सुपूर्द करतील आणि मग खऱ्या अर्थाने कोकणातून या साहित्यज्योतीचा प्रवास सुरू होईल. बांदा ते सावंतवाडी, सावंतवाडी ते कुडाळ, कुडाळ ते कणकवली आणि मालगुंड येथे मुक्काम असा या ज्योतीचा दिवसभराचा प्रवास आहे. दुसऱ्या दिवशी म्हणजे मंगळवारी ही ज्योत केशवसूत स्मारकापासून सुरुवात करेल.

तिथून ती चिपळूण, गुहागर, दाभोळ, दापोली, मंडणगड आणि महाड असा प्रवास करणार आहे. बुधवारी ही साहित्यज्योत महाड, रोहा, अलिबाग, पेण, पनवेल, वाशी, कल्याण असा प्रवास करेल आणि संमेलनाच्या आदल्या दिवशी म्हणजे

गुरुवारी कल्याण, भिवंडी, वाडा, मनोर, पालघर, केळवे, वसई असा प्रवास करून त्या रात्री घोडबंदर रोडवरील अतिथीगृहात मुक्काम करेल.

सहा तारखेला ठाणे शहरात संमेलनाच्या निमित्ताने आयोजित करण्यात आलेल्या विविध प्रदर्शनांचं उद्घाटन होणार आहे. त्यात टाऊन हॉलमधील दुमिर्ळ ग्रंथांच्या प्रदर्शनाचं उद्घाटन सकाळी दहा वाजता मधू मंगेश कणिर्क करतील. तर दुमिर्ळ नाण्यांचं प्रदर्शन नामदेववाडीत होणार असून त्याचं उद्घाटन सकाळी अकरा वाजता स्वागताध्यक्ष सतीश प्रधान यांच्या हस्ते होईल. त्यानंतर दुपारी बारा वाजता महापौर शारदा राऊत यांच्या हस्ते शुभंकरोती मंगल कार्यालयात रांगोळी प्रदर्शनाचं उद्घाटन होईल.

शुक्रवारपासून दादोजी कोंडदेव मैदानातील वाग्यज्ञ व्यासपीठावरील कार्यक्रमास सुरुवात होईल. सकाळी आठ वाजता साहित्यज्योतीचं आगमन झालं की मग ग्रंथदिंडी, शोभायात्रा निघणार आहे. पूर्वाध्यक्षांच्या हस्ते पुस्तक पंढरी, साहित्यिकांच्या अर्कचित्रांचं प्रदर्शन आणि कोकण निसर्ग छायाचित्र प्रदर्शनाचं उद्घाटन होईल. तसंच संमेलनाध्यक्ष माधव गडकरी यांच्या हस्ते कवी केशवसूत कविकट्ट्याचं उद्घाटन होणार आहे. दुपारी चार वाजता संमेलनाच्या उद्घाटन सोहळ्यास प्रारंभ होईल.

स्वागताध्यक्ष सतीश प्रधान, उपाध्यक्ष उदय निरगुडकर आणि कार्यवाह अशोक चिटणीस यांनी संमेलनाचे पूर्वाध्यक्ष गंगाधर गाडगीळ, श्री.पु. भागवत, विं.दा. करंदीकर, विजया राजाध्यक्ष, मंगेश पाडगावकर यांच्यासह नियोजित अध्यक्ष माधव गडकरी, मावळते अध्यक्ष वि.बा. प्रभूदेसाई, उद्घाटक निवृत्त न्यायमूतीर् राजाभाऊ गवांदे यांना आमंत्रणं दिली. ' साहित्य महषीर् ' पुरस्काराने गौरवण्यात येणारे ज्येष्ठ साहित्यिक

श्री.ना. पेंडसे यांनी संमेलनाच्या तयारीची आस्थेवाईकपणे चौकशी केली आणि एकदंर प्रगतीबद्दल कौतुक केलं. त्यांचं कौतुक आणि प्रशस्ती म्हणजे आयोजकांना ' आयएसओ ' प्रमाणपत्र मिळाल्यासारखंच वाटतं.

संमेलनाच्या निमित्ताने ' श्रीस्थानक ' ही स्मरणिका काढण्यात येत असून तिचं काम शुभा चिटणीस यांच्या नेतृत्वाखाली अनंत देशमुख, अनुपमा उजगरे, मेधा सोमण, परेश शिवराम जांभळे, नयना वैद्य आणि अशोक चिटणीस या संपादक मंडळाकडे आहे. स्मरणिकेत विजय जोशी, मिलिंद बल्लाळ, सुधीर कोऱ्हाळे, श्री.वा. नेलेर्कर, सोपान बोंगाणे या पत्रकारीतेतील मंडळींसह पुनम सिंगवी, हेमा गुप्ते, नरेंद बेडेकर, मकरंद जोशी, मोहन पाठक, पद्माकर शिरवाडकर, प्रमोद कुलकणीर्, दा.कृ. सोमण, प्रवीण दवणे, वेदव्यास कट्टी, वर्षा तळवेलकर, नयना वैद्य, हरिभाऊ शेजवळ, दाऊद दळवी, प्रकाश खांडगे, आशा मंडपे, संजय देशमुख, अनंत तरे यांचे लेख आहेत. तर सुनंदा पटवर्धन आणि माधव गडकरी यांच्या मुलाखती आहेत. ठाण्याचे अंतरंग उलगडण्यास या स्मरणिकेमुळे निश्चितच मदत होईल.

असंख्य वर्षं साहित्याची सेवा करणारे , ' कोमसाप ' च्या संमेलनाचं अध्यक्षपद भूषवणारे पूर्वाध्यक्ष, ज्यांच्या कवितांवर रसिकांचा लोभ आहे असे कवी या निमित्ताने ठाण्यात तीन दिवसांचा वाग्यज्ञ मांडणार आहेत. त्याला ठाणेकरांनी तितक्याच मोठ्या प्रमाणावर प्रतिसाद द्यावा, अशी आयोजकांची इच्छा आहे. त्यासाठी संमेलनाच्या आयोजन समिती असलेल्यांनी आणि नसलेल्यांनीही प्रचंड मेहनत घेतलेली असल्याने त्यांना अशी इच्छा बाळगण्याचा हक्कही निश्चितच आहे.

रवींद मांजरेकर

 
</text>
</doc>
