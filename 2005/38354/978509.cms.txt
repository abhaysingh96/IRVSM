<doc>
<docno>978509.cms.txt</docno>
<text>
 
महाराष्ट्र
सुनामीग्रस्तांना 'उमवि'ची मदत
[ Sunday, January 02, 2005  11:43:21 pm]


म.टा. वृत्तसेवा

जळगाव : उत्तर महाराष्ट्र विद्यापीठ सुनामी आपद्ग्रस्तांसाठी तातडीने निधी उभारून तो आपदग्रस्तांना पाठवणार आल्याची माहिती विद्यापीठाचे कुलसचिव डॉ. राजकिशोर गुप्ता यांनी दिली.

विद्यापीठाच्या सिनेट सदस्यांच्या नुकत्याच झालेल्या सभेत, मदत पाठवण्याचा निर्णय घेण्यात आला आहे. सुनामी लाटांच्या तडाख्यात सापडलेल्या दक्षिण भारतातील आपदग्रस्तांच्या मदतीसाठी विद्यापीठ क्षेत्रातील सर्व कॉलेजांच्या ' राष्ट्रीय सेवा योजने ' चे विद्याथीर् 12 जानेवारीला गावोगाव मदत फेऱ्या काढतील ; तर विद्यापीठ व संलग्न कॉलेजांतील प्राध्यापक, अधिकारी एक दिवसाचा पगार देणार आहेत. सिनेट सदस्यांनी आपला भत्ता, प्रवासखर्च तसेच वैयक्तिक रकम देऊन या बैठकीत मदत निधीचा शुभारंभ केला. हा निधी तातडीने गोळा करून आपद्ग्रस्तांसाठी धाडण्याचा निर्णय झाला. सभेच्या प्रारंभी सुनामी आपत्तीत मृत्युमुखी पडलेल्यांना श्रद्धांजली वाहण्यात आली.

' कॉलेजे व प्राध्यापकांना अधिकाधिक संशोधन अनुदान मिळावे ' यासाठी विद्यापीठातफेर् चर्चासत्रे, कार्यशाळांचे आयोजन करण्यात यावे असा निर्णयही प्राचार्य राव यांच्या प्रस्तावानुसार घेण्यात आला

उच्चशिक्षण मंत्री सुरेश जैन यांनी विद्यापीठास 21 लाख रुपयांची देणगी जाहीर केली, याबद्दल त्यांच्या अभिनंदनाचा ठरावही सिनेटने केला!

 
</text>
</doc>
