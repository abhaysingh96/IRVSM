<doc>
<docno>978406.cms.txt</docno>
<text>
 
लेख: जाता जाता
स्वप्नं
[ Sunday, January 02, 2005  10:25:35 pm]


नवं वर्ष लागल्यावर महाराष्ट्राच्या राजकारण्यांनीदेखील विविध निश्चय केले. काहींनी राजकीय, काहींनी वैयक्तिक. यामधून प्रत्येकाचे व्यक्तिमत्त्व जाणवते असा तज्ज्ञांचा दावा आहे. काहींची असहायता तर काहींची भव्य स्वप्नंही यामधून प्रतित होतात असे काही सायकॉलॉजिस्ट्स सांगतात.

विलासराव देशमुख : यंदा रितेशच्या रिलीज होणाऱ्या सिनेमाची सगळ्या मल्टीप्लेक्समध्ये मिळून सिल्वर ज्युबिली साजरी करणार.

प्रमोद महाजन : ट्रेड मिलवर नव्हे तर जय बजरंग व्यायामशाळेत व्यायाम करणार आणि सह्यादी वाहिनीवर ती लाईव्ह दाखवण्यासाठी जेट एअरवेजची स्पॉन्सरशिप मिळवणार.

गोपीनाथ मुंडे : आणखी एकतरी साखर कारखाना ताब्यात घेणार.

आर. आर. पाटील : किमान पाच हजार पोलिसांना सस्पेंड करणार, त्यापैकी हजार अधिकारी असतील अशी काळजी घेणार.

उद्धव ठाकरे : रोज किमान एका ' सैनिका ' ला भेटणार.

राज ठाकरे : आम्हा भावांमध्ये स्नेहसंबंध आहेत असं वारंवार सांगणार.

सुरेश कलमाडी : गणपती पावावा आणि मंत्रीपद मिळावं म्हणून फेस्टिवलऐवजी उत्सव करणार.

छगन भुजबळ : साहेबांपर्यंत सेतू बांधण्यासाठी डिपार्टमेंटच्या इंजिनीयर्सना कामाला लावणार.

विजयसिंह मोहिते पाटील : अकलुजच्या बाहेरचं जग बघणार.

मनोहर जोशी : डायरीचं एक तरी पान भरण्याचा प्रयत्न करणार.

नितीन गडकरी : राजकारणात पण हेवीवेट बनण्याची मोहीम हाती घेणार.

दिलीप वळसे पाटील : पणत्या, समया, कंदील अशा प्रकाश देणाऱ्या पारंपरिक साधनांच्या उत्पादनावर भर देऊन महाराष्ट्र उजळवून टाकणार.

अजित पवार : ' काका मला वाचवा ' अशी आर्त हाक मारण्याची वेळ येऊ देणार नाही.

शरद पवार : उक्ती आणि कृती यात ताळमेळ असेल याची काळजी घेणार.

जयंत पाटील : मोजून मोजून दम लागेल इतकी सरकारी तिजोरी भरणार.

नारायण राणे : दोन्ही भावांशी एकाचवेळी संबंध कसे नीट राखावेत, याबाबत मार्गदर्शक शोधणार.

अरुण गुजराथी : पक्ष कार्यर्कत्यांसमोर साध्या, सोप्या भाषेत भाषण करणार.

सुरेश जैन : अण्णा हजारेंवर उपोषणाची पाळी आणणार नाही.

किरीट सोमय्या : कॅपिटल माकेर्ट या विषयावरील पीएच. डी. थिसीसच्या कॉपीज गुंतवणूकदारांना वाटणार.

मोहन रावले : लोक सभेत अविश्वास ठराव येऊन, गैरहजर राहण्याची संधी मिळावी अशी प्रार्थना देवाला करणार.

राम नाईक : प्रेसवाल्यांवर मोबाईल मेसेजचा मारा करणार नाही.

चकोर

 
</text>
</doc>
