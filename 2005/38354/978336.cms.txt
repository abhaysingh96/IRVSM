<doc>
<docno>978336.cms.txt</docno>
<text>
 
महाराष्ट्र
जकातदर कमी करण्यासाठी आयुक्त खामतकर प्रयत्नशील
[ Sunday, January 02, 2005  08:07:29 pm]


मुंबई टाइम्स टीम

कल्याण : महापालिका क्षेत्रातील जादा जकातीमुळे अनेक उद्योग बाहेर जाऊन बेकारीचं मोठं संकट येणार आहे, अशी भीती आयुक्त धनराज खामतकर यांनी व्यक्त केली आहे.

जकात खाजगीकरणाचं प्रकरण गाजत असतानाच जकात दर कमी करण्याची भूमिका आयुक्तांनी घेतली आहे. जादा जकातीमुळे यापूवीर्ही अनेक उद्योग महापालिका क्षेत्राबाहेर गेले आहेत, असं आयुक्तांनी सांगितलं. महापालिका क्षेत्रात सुमारे पावणे दोनशे कोटी रुपयांच्या एका उद्योगानेही जकात दरात सवलतीची मागणी केली आहे, अशीही माहिती त्यांनी दिली.

आयुक्तपदाचा कारभार स्वीकारला तेव्हा जकात दर जास्त असल्याची जाणीव झाली होती. गेल्या दोन्ही वषीर् जमाखर्चाची तोंडमिळवणी कशीबशी करावी लागल्याने दर कमी करण्याबाबत विचार करू शकलो नाही. आता मात्र परिस्थिती वेगळी आहे. हीच वेळ जकात दर कमी करण्याची आहे. जकात दर कमी केले तरच महापालिका क्षेत्रातील कारखानदारी वाचेल. परिणामी मोठ्या प्रमाणावर होणारी बेकारी रोखता येईल, असं त्यांनी सांगितलं.

यापूर्वी आयुक्त टी. चंदशेखर यांनी कापडावर प्रक्रिया करणाऱ्या कारखान्यांची जकात वाढवली. त्याला कारखानदारांनी प्रखर विरोध केला. परंतु दरवाढ मागे न घेतल्याने कापडावर प्रक्रिया करणारे उद्योग महापालिका क्षेत्राबाहेर स्थलांतरित झाले. परिणामी महापालिका क्षेत्रात बेकारी तर वाढलीच शिवाय जकातही बंद झाली.

जकातीचं खाजगीकरण केल्याबद्दल सध्या मोठं वादंग सुरू आहे. जेव्हा खाजगीकरणाची प्रक्रिया सुरू होती, तेव्हाच विरोध होणं आवश्यक होतं. लोकप्रतिनिधींनी जोर लावला असता तर महापालिकेला 2 कोटी जादा मिळाले असते पण तसा प्रयत्न झाला नाही, असंही आयुक्तांनी सांगितलं.

 
</text>
</doc>
