<doc>
<docno>978324.cms.txt</docno>
<text>
 
महाराष्ट्र
उद्योजिका जोत्स्ना दप्तरदार यांना पुरस्कार
[ Sunday, January 02, 2005  08:00:48 pm]


मंुबई टाइम्स टीम

नवी मंुबई : पर्यावरणाशी समतोल राखणारी डास अळीनाशकं व जंतुनाशकं आणि डासनियंत्रणाचे तंत्रशुद्ध आराखडे बनवून राज्यातील पालिका क्षेत्रात त्यांचा वापर व्हावा, यासाठी प्रयत्नशील असलेल्या ज्योत्स्ना दप्तरदार आणि त्यांच्या मे. डॅपमन्स पेस्ट कंट्रोल अॅण्ड अलाइड सव्हिर्सेस या कंपनीचा भारत उद्योग रतन आणि राष्ट्रीय गौरव पुरस्कार देऊन सन्मान करण्यात आला.

दिल्लीत ' नॅशनल डेव्हलमेण्ट थ्रू इंडिव्हिज्युअल काँट्रिब्युशन ' या विषयावरील 32 वं अधिवेशन आणि र्वल्ड इकॉनॉमिक प्रोग्राम सोसायटीचे प्लॅन्स अॅण्ड पॉलिसिज ऑफ नॅशनल डेव्हलमेण्ट या विषयावरील राष्ट्रीय अधिवेशनात त्यांना हा पुरस्कार प्रदान करण्यात आला.

सन 1991 पासून पालिका क्षेत्रात डासनियंत्रणाचं शास्त्रशुद्ध प्रशिक्षण देणं तसंच या कामाचे तंत्रशुद्ध आराखडे बनवून हिवतापवाहक डासांचा प्रादुर्भाव रोखण्याचं काम ज्योत्स्ना दप्तरदार करत आहेत. याच उपक्रमाचा एक भाग म्हणून जंतूनाशक काबोर्फिनॉल पॉवर, वनस्पतीजन्य डास अळीनाशक व डास प्रतिबंधकांचे उत्पादनही त्यांच्या कंपनीतफेर् घेतलं जातं.

वनस्पतीजन्य कीटकनाशकं पर्यावरणाशी समतोल राखणारी आहे. मानवी जिविताच्या दृष्टीनेही सुरक्षित आहेत. त्यामुळे सध्या प्रचालित असलेल्या रासायनिक कीटकनाशकांऐवजी वनस्पतीच्या कीटकनाशकं बनवण्यासाठी पाश्चात्य देशही प्रयत्न करत असल्याचं ज्योत्स्ना दप्तरदार सांगतात. भारतात औषधी वनस्पती मुबलक असल्याने या वनस्पतींची लागवड आणि नियितीतून भारताला आथिर्कदृष्ट्या चांगला फायदा होऊ शकतो, असं त्यांचं मत आहे. या पुरस्कारांनी आत्मविश्वास वाढवला असून यापुढे अधिक चांगलं काम करण्यासाठी बांधील असल्याची प्रतिक्रिया त्यांनी व्यक्त केली.

दरम्यान त्यांना ऑल इंडिया अॅवॉर्ड तसंच ऑफ इंडिया बिझनेस अॅण्ड कम्युनिटी फाउण्डेशनच्या वतीने नॅशनल अचिव्हमेण्ट अॅवार्ड फॉर कापोर्रेट लिडरशीप पुरस्कार जाहीर झाला आहे. नवी दिल्ली इथे हा पुरस्कार त्यांना दिला जाणार आहे.

 
</text>
</doc>
