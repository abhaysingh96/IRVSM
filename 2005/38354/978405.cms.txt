<doc>
<docno>978405.cms.txt</docno>
<text>
 
लेख
शाप सायबर गुन्हेगारीचा
[ Sunday, January 02, 2005  10:24:14 pm]


ही सायबर गुन्हेगारी नेमकी आहे तरी काय ? आधुनिक जगात संगणकाच्या तंत्रज्ञानावर अधिकाधिक विसंबून राहण्याच्या प्रक्रियेमुळे ज्या मानसिक विकृतीचा जन्म झाला त्याचे दृश्य स्वरूप म्हणजे सायबर गुन्हेगारी. यामध्ये संगणकाचा वापर गुन्ह्याचे हत्यार म्हणून केला जातो.

नववर्षाच्या मध्यरात्रीचा हँगओव्हर तिसऱ्या दिवशी बऱ्यापैकी उतरला असला तरी गतवर्षाने जाताजाता डोक्यावर ठेवलेल्या चिंतांचे ओझे किंचितही कमी झालेले नाही. जागतिकीकरणाच्या लखलखत्या आकर्षणाने जग जवळ आले. नवे शतक उजाडण्यापूवीर्च, माहिती तंत्रज्ञानाने मानवी संस्कृतीला अनोखे वरदान दिले. प्रगतीची अजिंक्य शिखरे सर करण्याचा आत्मविश्वास नव्या पिढीच्या चेहऱ्यावर दिसायला लागला. भारतवर्षातल्या सामान्यजनांना त्याचे विलक्षण अप्रुप वाटत असतानाच, वरदानाचे रूपांतर अचानक शापात झाले. खाजगी आयुष्यावर या तंत्रज्ञानाने किती धोकादायक हल्ला चढवला, याचा भयकारी प्रत्यय गतवर्षाच्या शेवटच्या महिन्यात प्रकर्षाने जाणवला.

संसदेचे हिवाळी अधिवेशन संपण्याच्या एक दिवस आधी, सायबर गुन्हेगारी, चित्रपटांमध्ये वाढत चाललेली अश्लीलता आणि मोबाइल फोन्सच्या विकृत वापरामुळे उद्भवलेल्या ताज्या घटनांबद्दल, गंभीर चिंतेचा सर्वपक्षीय सूर राज्यसभेत एकमताने व्यक्त झाला. शेवटच्या दिवशी सीबीआय गैरवापराचे तांडव, तहलकाची धुमश्चक्री, नरसिंह रावांचे दु:खद निधन आणि वर्षअखेर समुदमागेर् आलेल्या प्रलयंकारी सुनामी लाटा, अशा सुन्न करणाऱ्या घटनांमुळे संसदेत हा चिंताजनक विषय काहीसा बाजूला पडला. सायबर गुन्हेगारी रोखण्यासाठी 2000 साली संसदेने माहिती तंत्रज्ञान कायदा मंजूर केला. या क्षेत्रातल्या गुन्हेगारीचे बदलते स्वरूप पाहता, हा कायदा निष्प्रभ ठरल्याचे जाणवते आहे.

रंगीत चित्रफीत पहाण्याची सोय असलेल्या एका मोबाइलवरून दुसऱ्या मोबाइलवर, मल्टीमीडिया मेसेज सव्हिर्स ( एमएमएस)च्या माध्यमातून, जवळपास महिनाभर, दोन मिनिटे आणि 37 सेकंदांची एक चित्रफीत, दिल्लीच्या शाळा-कॉलेजेसमधून फिरत होती. दिल्लीतल्या नामवंत शाळेतला अकरावीचा विद्याथीर् आणि एक विद्याथिर्नी यांचे अश्लील चित्रिकरण या चित्रफितीत होते. डिसेंबरच्या सुरुवातीला त्याचे सीडीवर (कॉम्पॅक्ट डिस्क) रूपांतर झाले आणि अवघ्या 125 रुपयांना ही चित्रफीत ' बाजी डॉट कॉमच्या ' वेबसाईटवर विकली गेली. या घटनेने केवळ देशाच्या राजधानीलाच हादरवून सोडले नाही, तर माहिती तंत्रज्ञानाच्या नैतिक वापराभोवतीही अनेक प्रश्ान्चिन्हे उभी राहिली. पालकवर्गाला जबरदस्त धक्का बसला. दिल्ली पोलिसांनाही या घटनेने चक्रावून टाकले. गुन्ह्याच्या तपासात आजपावेतो बाजी डॉट कॉमचा संचालक अवनीश बजाज, चित्रफीत विकणारा आयआयटी खरगपूरचा विद्याथीर् रविराज, मोबाइल फोनचा विकृत वापर करून चित्रफीत तयार करणारा शालेय विद्याथीर् आणि अन्य काहीजणांना पोलिसांनी अटक केली आहे. नव्या कायद्याची जटील कलमे आणि न्यायालयाच्या चाकोरीतून या प्रकरणाचा सध्या प्रवास सुरू आहे. मुंबईतल्या एका वृत्तपत्रात चित्रपट कलावंतांच्या चुंबनाचे वादग्रस्त छायाचित्र प्रसिद्ध झाल्यानंतर उठलेले वादळ, चेन्नई, इंदूर, भुवनेश्वर आदी ठिकाणी सायबर कॅफेवर टाकण्यात आलेल्या धाडींनंतर उजेडात आलेले धक्कादायक प्रकार, या साऱ्या घटना डिसेंबर महिन्यातल्या आहेत.

यानिमित्ताने सर्वात महत्त्वाचा प्रश्ान् उभा राहतो की माहिती तंत्रज्ञान देशातल्या तरुण पिढीला सध्या कोणत्या दिशेला घेऊन चालले आहे. माहितीचा महासागर प्रत्येक संगणकावर उपलब्ध करून देणाऱ्या इंटरनेटचेच उदाहरण पाहा. हे माध्यम एकविसाव्या शतकाचे वरदान वाटत होते ; आता समाजाला विकृतीच्या वळणावर नेणारे नवे शापही त्याने दिले आहेत. अद्यापपावेतो कोणतेही अधिकृत सवेर्क्षण प्रसिद्ध झाले नसले, तरीही इंटरनेटवर उपलब्ध असलेली 60 टक्क्यांहून अधिक माहिती पोनोर्ग्राफीशी संबंधित असल्याची चर्चा आहे. मग ती गद्य स्वरूपातली असो की नग्नचित्रे ; ध्वनी अथवा चित्रफितींच्या माध्यमातली. जागतिक स्तरावर ' ई कॉमर्स ' व्यवहारांची वृद्धी घडवण्यास, इंटरनेटवरची सेक्स बाजारपेठच सर्वाधिक कारणीभूत आहे, हेदेखील लपून राहिलेले नाही.

भारतासारख्या देशात इंटरनेटवर व्यापक प्रमाणात पसरलेल्या या लैंगिक अश्लीलतेवर, नियंत्रण घालण्याचा कोणताही उपाय सध्या उपलब्ध नसल्याचे जाणकार सांगतात. सेक्सशी संबंधित चर्चा शक्यतो दडपण्याची प्रवृत्ती याला अधिक जबाबदार आहे. केंदाचा माहिती तंत्रज्ञान कायदा 2000 साली अस्तित्वात आला. गुन्हेगारी रोखण्यास या कायद्यासह प्रचलित कायदे सक्षम असल्याचे मत या खात्याचे माजी मंत्री प्रमोद महाजन यांनी जाहीररीत्या व्यक्त केले. प्रत्यक्षात गेल्या चार वर्षांत लैंगिक गुन्हेगारीशी संबंधित अवघ्या 10 तक्रारींची नोंद या कायद्याखाली झाली आहे. इंटरनेटवर अशा वेबसाईट्सचीही कमतरता नाही की जिथे आधुनिक तंत्रज्ञानाचा सर्रास गैरवापर करून कोणाच्या तरी धडावर तिसऱ्याच कोणाचा चेहरा पेस्ट करून चित्रे अथवा चित्रफिती तयार केल्या जातात. लोकप्रियतेच्या शिखरावर असलेल्या अभिनेत्री, अन् कलावंतांच्या ग्राफिक्सचे फोटोशॉपसारख्या सॉफ्टवेअरच्या मदतीने, नग्न चित्रात अथवा चित्रिफितीतही रूपांतर करता येणे शक्य आहे. पाहणाऱ्याला मात्र वाटावे की हे चित्रिकरण जणू त्या कलावंताने स्वेच्छेनेच करू दिले असावे. इंटरनेटपुरते हे लोण मर्यादित राहिले नसून रंगबिरंगी मोबाइल फोन्सपर्यंत पोहोचले आहे. दिल्ली पब्लिक स्कूलच्या विद्यार्थ्याने तयार केलेली आणि सध्या वादग्रस्त ठरलेली चित्रफीत, दिल्लीत अनेकांनी पाहिली. त्याच्या चित्रिकरणाचा दर्जा पाहिल्यावर, शालेय आणि महाविद्यालयीन जीवनाचे किती नैतिक अध:पतन झाले, याची चर्चा राजधानीत सुरू आहे. माहिती तंत्रज्ञानाचा गैरवापर केवळ याच क्षेत्रापुरता मर्यादित नसून सायबर गुन्हेगारीचे साम्राज्य आथिर्क गैरव्यवहारांमध्ये तर मोठ्या प्रमाणावर पसरत चालले आहे.

ही सायबर गुन्हेगारी नेमकी आहे तरी काय ? आधुनिक जगात संगणकाच्या तंत्रज्ञानावर अधिकाधिक विसंबून राहण्याच्या प्रक्रियेमुळे ज्या मानसिक विकृतीचा जन्म झाला, त्याचे दृश्य स्वरूप म्हणजे सायबर गुन्हेगारी. यामध्ये संगणकाचा वापर गुन्ह्याचे हत्यार म्हणून केला जातो. सायबर गुन्हेगारीचे अनेक प्रकार आहेत. अनधिकृतरीत्या दुसऱ्याच्या संगणकीय नेटवर्कमध्ये शिरून हार्ड डिस्कवरील माहिती चोरणे, ऑपरेटिंग सिस्टिम करप्ट करणे अथवा अशा माहितीचा गैरवापर करणे याला हॅकिंग असे संबोधले जाते. एकाद्याच्या ई मेल पत्यावर प्रचंड संख्येने ई मेल पाठवून त्याचा अकाउंट अथवा र्सव्हर उद्ध्वस्त करणे, याला ई मेल बॉम्बिंग म्हणतात. एखादा डेटा प्रोसेस होण्यापूवीर्च बदलून गैरवापरानंतर पूर्ववत करण्याला ' डेटा डिडलिंग ' असा शब्दप्रयोग वापरण्यात येतो. र्सव्हरवर मागण्यांचा महापूर वाढवून त्याची क्षमता घालवणे हा प्रकार ' डिनायल ऑफ सव्हिर्स अॅटॅक ' मध्ये मोडतो ; तर सलामी हल्ला हा आथिर्क गुन्हेगारीशी संबंधित आहे. व्हायरस, वर्म हल्ला, संगणकावरील फाईलमध्ये शिरून संचित केलेली माहिती खराब अथवा डिलिट करतो. मेमरीतील स्पेस खाऊन टाकतो. दुसऱ्याचा ई मेल पत्ता वापरून त्याला हरप्रकारे संकटात टाकणारा ट्रोजन हॉर्स असे सायबर गुन्हेगारीचे विविध प्रकार, बहुसंख्य सामान्यजनांच्या कल्पनाशक्तीबाहेरचे आहेत. ' नो लॉ नो क्राईम ' अशा अर्थाची एक इंग्रजी म्हण आहे. मात्र कायदा अस्तित्वात असूनही राजरोस गुन्हे घडणे आणि गुन्हेगार बाहेर राहणे, असे काहीसे सायबर गुन्हेगारीचे सध्याचे स्वरूप आहे. माहिती तंत्रज्ञानाचा विकास इतक्या वेगाने होतो आहे की चार वर्षांपूवीर्चा केंदाचा कायदा निष्प्रभ ठरला आहे.

राज्यसभेत काँग्रेसचे एम. एम. अग्रवाल, समाजवादी पक्षाचे अबू आझमी, जया बच्चन, भाजपचे कृपाल परमार आदींनी कायद्यात अनुरूप बदल करण्याच्या मागणीसाठी विशेष उल्लेखाद्वारे आवाज उठवला ; मात्र त्याने प्रश्ान् अद्याप सुटलेला नाही. माहिती तंत्रज्ञानाचे सर्वाधिक आक्रमण खाजगी आयुष्याच्या गोपनीयतेवर झाले आहे. आपल्या प्रत्येक हालचालीवर कोणाची तरी नजर आहे, अशी भावना कोणाच्याही मनात येणे, हे काही सुदृढ समाजस्वास्थ्याचे लक्षण नाही. किमानपक्षी सामान्यजनांचे खाजगी आयुष्य सुरक्षित राहावे, इतपत बदल कायद्यात नक्कीच व्हायला हवेत, त्यासाठी सरकारच्या पुढाकाराची अन् प्रतिसादाची प्रतीक्षा आहे.

सुरेश भटेवरा

 
</text>
</doc>
