<doc>
<docno>978342.cms.txt</docno>
<text>
 
महामुंबई: मुंबई टाइम्स
एक दिवस येईलच... : शरद पोंक्षे
[ Sunday, January 02, 2005  08:11:05 pm]


अभिनयाच्या क्षेत्रात शरद पोंक्षेने स्वतंत्र ओळख निर्माण केली. ' मी नथुराम गोडसे बोलतोय ' या नाटकामुळे त्याचे असंख्य चाहते तयार झाले. ' वादळवाट ' मधल्या निगेटिव व्यक्तिरेखेतही तो वेगळी छाप पाडतो. कलाकार म्हणून त्याच्या आयुष्यात अशा आव्हानात्मक संधी अनेक आल्या. खाजगी जीवनातही काही अविस्मरणीय क्षण येऊन गेले. आता वाट बघायची आहे, ती मोठ्या संधीची. सर्वच बाबतीत स्थैर्य मिळवून देणारा एक दिवस नक्की येईल, असा त्याला विश्वास वाटतो.

कलाकाराच्या आयुष्यातील प्रमुख टर्निंग पॉइण्ट म्हणजे त्याला मिळणाऱ्या भूमिका. हे समीकरण जुळल्याशिवाय त्याच्या कारकीदीर्ला वळण मिळत नाही. शरद पोंक्षे आपल्या व्यावसायिक आयुष्यातील टनिर्ंग पॉइण्ट्सविषयी बोलतो, तेव्हा असंच वाटतं. विविध चॅनल्सवरच्या सीरिअल्स आणि त्यातील कलाकार हे अल्पावधीतच घरातील सभासद होऊन जातात. त्यांचे प्रश्न नकळत आपले होऊन जातात. त्यांचे विचार कुठेतरी आपल्या स्वभावाशी मिळतेजुळते वाटायला लागतात. त्या कलाकाराला त्याच्या स्वत:च्या नावापेक्षा पात्राच्याच नावाने ओळखलं जातं. कलाकार स्वत:देखील महत्त्वाच्या भूमिकेच्या प्रतीक्षेत असतो. प्रत्येक कलाकाराच्या आयुष्यात ही संधी येते. शरदच्या व्यावसायिक आयुष्यातही ही संधी आली.

' माझ्या कारकीदीर्ला जबरदस्त वळण देणारी भूमिका म्हणजे नथुराम गोडसे. तो माझ्या आयुष्यातला पहिला टर्निंग पॉइण्ट होता. नथुरामच्या भूमिकेने मला प्रेक्षकांच्या हृदयात स्थान मिळालं. ' मी नथुराम गोडसे बोलतोय ' हे नाटक रंगमंचावर आलं. पहिल्या प्रयोगापासूनच नाटकाला हाऊसफुल्लचा बोर्ड झळकला. पण अवघ्या सात प्रयोगातच नाटकावर बंदी आली. तब्बल चार वर्षं नाटक बंद होतं. नाटक पुन्हा रंगमंचावर येईल, ही आशाच सोडून दिली होती. अवघ्या सात प्रयोगात मला आलेला अनुभव विलक्षण होता. शिवाय नथुरामची जबरदस्त भूमिका अनुभवायच्या आधीच नाटक बंद झालं, याची खंत मनाच्या कोपऱ्यात होती. नथुरामच्या सात प्रयोगानंतर माझ्याकडे खूप चांगल्या भूमिका आल्या आणि मी त्या केल्याही पण...!

चार वर्षांनी चमत्कार झाला. नाटक कोर्टाच्या तावडीतून सुटलं आणि पुन्हा नव्या ताकदीने रंगमंचावर उभं राहिलं. त्या दिवसापासूनच आजपर्यंत नाटकाचे प्रयोग होत आहेत. नथुराम पुन्हा रंगमंचावर उभं राहणं, हा माझ्या आयुष्यातला दुसरा टनिर्ंग पॉइण्ट होता. ' तो सांगतो.

शरदच्या मते, कलाकाराच्या आयुष्यात व्यावसायिक-खाजगी असा टर्निंग पॉइण्ट येतच नाही. कारण व्यवसायात स्थिरस्थावर झाल्याशिवाय खाजगी आयुष्याची घडी बसत नाही. आपल्या खाजगी आयुष्यातील टनिर्ंग पॉइण्टविषयी बोलताना शरद म्हणाला , ' पहिल्यापासून माझं आयुष्य खडतर गेलं. कुठलीही गोष्ट मला सहज कधीच मिळाली नाही. मला चांगलं आठवतंय, आयटीआयचा अंतिम निकाल लागणार होता. त्या वेळी माझ्या एका मित्राने इन्स्टिट्यूटमध्ये जाऊन अगोदर निकाल काढला आणि मी नापास आहे, असं सांगितलं. मी खूप अस्वस्थ झालो. आपण केेलेल्या मेहेनतीला साधं फळही मिळू नये, असा विचार करत निराश मन:स्थितीतच निकाल आणायला गेलो. निकाल हातात आल्यावर क्षणभर माझा डोळ्यावर विश्वास बसेना. मी पास झालो होतो.

याशिवाय माझ्या वैयक्तिक आयुष्यातला टर्निंग पॉइण्ट सांगायचा झालाच, तर ते म्हणजे माझं लग्न. लग्नामुळे माझ्या आयुष्याला वेगळ्या पद्धतीचं वळण मिळालं. आयुष्याचा खरा अर्थ मला उमगला. आज दुसऱ्या टनिर्ंग पॉइण्टची वाट पाहत आहे. मला हिंदीत चांगला ब्रेक मिळून आयुष्यात आथिर्क स्थैर्य मिळवायचं आहे. व्यावसायिक चढउतारांचा परिणाम खाजगी आयुष्यावर कसा होतो, हे मी जवळून अनुभवल्यामुळेच माझ्या दृष्टीने आथिर्क स्थैर्य महत्त्वाचं आहे. सगळ्या गोष्टी अखेरीस पैशापाशी येऊन थांबतात. त्यामुळे आयुष्य स्थिरस्थावर करेल, असा मुख्य टनिर्ंग पॉइण्ट कधी येतो, याची मी वाट बघतोय...

कुमुद सरमोकदम

 
</text>
</doc>
