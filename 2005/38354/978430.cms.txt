<doc>
<docno>978430.cms.txt</docno>
<text>
 
अर्थव्यवहार
'सप्रेमभेटोद्योग'
[ Sunday, January 02, 2005  10:42:26 pm]


पोष्टाने आलेलं भेटकार्ड आपणास अधिक आवडतं की ई -मेलने आलेला अभिनंदन, शुभेच्छा संदेश अधिक भावतो ? कागदी भेटकार्डाचे फायदे अनेक. क्लिकबिक न करता ते चार लोकांना दाखवता येतं. घरात दर्शनी ठेवता येतं. तसं संगणकातही ते जतन करून ठेवता येतं, पण पोष्टाने आलेल्या कार्डाचा आनंद काही वेगळाच असतो.

' आचिर्ज ' ने 1980 मध्ये या धंद्यात उडी घेतली. सुरुवातीला एका खोऱ्यात मावतील इतक्याच विविध कार्डांनी हा प्रयोग सुरू झाला. पण हां हां म्हणता ग्राहकांचा प्रतिसाद वाढत गेला. विविध सणांची, दिनांची कार्डं आली. ' आई ' झाल्याबद्दल , ' बाप ' झाल्याबद्दल, आजी, आजोबा, काका, मामा, पदवीधर, तिसरी पास, चाळीशीचे, पन्नाशीचे, साठीचे, काय वाट्टेल ते झाल्याबद्दल अभिनंदन करणारी विविध कंपन्यांची कार्ड बाजारात आली. 2000 पर्यंत फक्त ' आचिर्ज ' चीच उलाढाल 80 कोटींपर्यंत गेली. एकविसावं शतक सुरू झालं आणि विद्युतकार्डं ' बाजारात ' आली. ' आचिर्ज ' चा धंदा गेल्या वषीर्पर्यंत 67 कोटींपर्यंत घसरला. त्यांनी ' नेट ' शी दोन हात करण्यासाठी नेट लावला.

पोष्टानं कार्ड आलेलं आवडतं हे खरच ; पण त्यासाठी ते पोष्टाने पाठवावं लागतं ना ? नव्या पिढीला तर म्हणजे पोष्टाचाच ' पत्ता ' नसतो. साहजिकच आहे. पोष्टात बर्गर, आईस्क्रीम कुठे मिळतं ? मग ' आचिर्ज ' ने कार्डांसोबत पोष्टाची तिकिट ठेवून पाहिलं ; पण सरकारी नियम आड आले.

कुरिअर सेवा सुरू करून पाहिलं. उपयोग शून्य! सद्भावना पोहोचवण्याचा उद्योग चालू राहावा म्हणून ' आचिर्ज ' ने गोजिरवाणी खेळणी बाजारात आणली. त्यांनाही स्पधेर्पासून धोका आहेच. नवनवीन कल्पना घेऊन येणाऱ्या ' आचिर्ज ' लाच नवीन वर्षाच्या शुभेच्छा अर्थातच कार्डरूपी - पाठविण्याची कल्पना कशी वाटते ?

सुधीर सुखठणकर

 
</text>
</doc>
