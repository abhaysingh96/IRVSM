<doc>
<docno>978394.cms.txt</docno>
<text>
 
बहुतांची अंतरे
मासुंदा तलावालगतच्या फुटपाथवरून फिरावे कसे?
[ Sunday, January 02, 2005  10:18:33 pm]


ठाण्यातील सुप्रसिद्ध मासुंदा तलावाच्या बाजूच्या परिसराचे सुशोभीकरण करण्याचे आम्ही ठाणेकर अनेक दिवस वाचतो, पण आज अनेक दिवस आम्ही वयस्कर (ज्येष्ठ नागरिक) सकाळी लवकर उठून रोज फिरायला जातो, तेव्हा तळ्याच्या बाजूच्या फूटपाथची काय अवस्था झाली आहे, ते पाहतो.

अनेक लाद्या गायब झाल्या आहेत. रोज लाखो लोक या फूटपाथवरून खड्डे चुकवून चालतात. सकाळी चालणे फार मुश्किल ; कारण या मेन रोडवरचे लाईट आठवड्यातून तीन दिवस बंदच असतात. अशा परिस्थितीत खड्डे चुकवून चालणे वृद्धांना काय, पण सर्व नागरिकांना फार जिकिरीचे झाले आहे. या परिसरातून निवडून आलेल्या नगरसेवकांचे या गोष्टीकडे लक्ष नाही. मला आमदार महोदयांना विनंती करावीशी वाटते की, आपण तलावाभोवती एकदा फेरफटका मारावा. तसेच जांभळी नाक्यावरील टॉवरवर जे घड्याळ आहे, ते अनेक महिने बंद आहे, त्याला चावी द्यावी.

विजय श्री. आंबेकर, ठाणे.

 
</text>
</doc>
