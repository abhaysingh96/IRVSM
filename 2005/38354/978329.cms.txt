<doc>
<docno>978329.cms.txt</docno>
<text>
 
महाराष्ट्र
भाईंदरसाठी जागतिक बँकेचं अर्थसाहाय्य मिळणार
[ Sunday, January 02, 2005  08:03:35 pm]


मंुबई टाइम्स टीम

भाईंदर : राज्यांमधल्या शहरामधील पाणीपुरवठा आणि मलनिस्सारणासाठी जागतिक बँकेकडून नऊ हजार कोटींचे अर्थसाहाय्य घेण्यास राज्य मंत्रिमंडळाने मंजुरी दिली आहे. वाढत्या शहरीकरणामुळे होणारी मलनिस्सारणाची समस्या सुटण्यास सहकार्य होईल, असं प्रतिपादन पालकमंत्री गणेश नाईक यांनी केलं आहे.

मीरा-भाईंदरला पूर्व- पश्चिम जोडणाऱ्या रेल्वे उड्डाणपुलाच्या नामकरण प्रसंगी प्रमुख पाहुणे म्हणून ते बोलत होते. खा. प्रकाश परांजपे, आ. मुजफ्फर हुसेन हे या वेळी विशेष अतिथी म्हणून उपस्थित होते. कार्यक्रमाच्या अध्यक्षस्थानी महापौर मायरा मेण्डोन्सा या होत्या. जिल्ह्यातल्या सहाही महापालिकातील प्रमुख पदाधिकाऱ्यांची बैठक घेऊन शहरातल्या सांडपाण्याचा प्रश्न मागीर् लावण्यासाठी योजना तयार करण्याच्या सूचना पर्यावरण मंत्री आणि पालकमंत्री म्हणून दिल्या असल्याचंही नाईक यांनी या वेळी सांगितलं.

जिल्ह्यात या पूवीर् झालेली अनधिकृत बांधकामं सरसकट तोडून टाकवीत अन्यथा त्याला दंड आकारून ती नियमित करावीत या भूमिकेचा त्यांनी पुनरुच्चार केला. आपल्या कारकिदीर्च्या आधी झालेल्या अनधिकृत बांधकामांची जबाबदारी अधिकारी अथवा पदाधिकारी घेतच नाहीत. त्यामुळे हा प्रश्न कायम टांगता राहतो. त्याला मागीर् लावण्यासाठी ही भूमिका घेतल्याचं नाईक म्हणाले, यामागे काही हितसंबंधी भावना नसून कोणत्याही बिल्डरलॉबीशी माझं काही देणं-घेणं नाही, असं स्पष्ट करून यापुढे मात्र अनधिकृत बांधकामं झाल्यास संबंधित प्रभाग अधिकारी पोलिस अधिकारी आणि प्रसंगी आयुक्त यांच्यावर कारवाई करण्यात येईल, असा इशाराही पालकमंत्र्यांनी दिला.

पालिकेच्या उड्डाणपूलाचं नामकरण स्व. इंदिरा गांधी उड्डाणपूल असं करण्यात आलं असून या नामफलकाचे नियोजित उद्घाटक विधान परिषदेचे उपसभापती वसंत डावखरे कार्यक्रमाला आलेच नाहीत, मात्र त्याचा कोणताही उल्लेख कोणीही केला नाही. शिवसेनेने आंदोलनाचा इशारा दिल्यामुळेच खा. परांजपे यांना कार्यक्रमाला बोलावलं गेलं आणि नामफलकावर त्यांचं नाव होतं. तर भाजपने कार्यक्रमावर बहिष्कार घातला होता. सुमारे दोनशे कोटी रुपयांचं अंदाजपत्रक असणाऱ्या पालिकेने जेमतेम 150 खुर्च्या मावतील असा मंडप बांधला होता. पण या पुलासाठी तत्कालिन आयुक्त शिवमूतीर् नाईक, माजी नगराध्यक्ष प्रफुल पाटील यांनी दिलेल्या योगदानाचा उल्लेख झाला नाही. याची चर्चा कार्यक्रमस्थळी सुरू होती.

 
</text>
</doc>
