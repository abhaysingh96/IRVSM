<doc>
<docno>978452.cms.txt</docno>
<text>
 
देश-विदेश
उत्तरांचलमधील प्राचीन सरोवरात मिळाले 600 सांगाडे
[ Sunday, January 02, 2005  10:55:36 pm]


वृत्तसंस्था

डेहराडून : उत्तरांचलमधील प्राचीन रूपकुंड सरोवराच्या आटणाऱ्या पाण्यात सहाशे सांगाडे आढळल्यामुळे खळबळ उडाली आहे. प्राचीन धर्मग्रंथांतही उल्लेख असलेले हे सरोवर नामशेष होण्याच्या मार्गावर आहे.

चमोली जिल्ह्यात पाच हजार मीटरवर असलेल्या या सरोवरात इतक्या मोठ्या संख्येने मृतदेह कुठून व कशा प्रकारे आले याचा काहीच अंदाज येऊ शकलेला नाही. रूपकुंड खूप उंचीवर वसले असून तेथे जाणेही गैरसोयीचे आहे, असे असूनही तेथे इतक्या मोठ्या संख्येने लोक कुठून आले. सर्व सहाशे जण एकाच वेळी मरण पावले की गटागटाने मरण पावले, हे अद्याप गूढच आहे.

अनेक इतिहासकारांच्या मते, हे मृतदेह जोराहावर सिंग हा शीख सरदार आणि त्याच्या सैनिकांचे असावेत. तिबेटमधील मोहीम फसल्यावर हे सगळे लोक उत्तरांचलमागेर् पंजाबमध्ये परतत होते. मात्र वाट चुकल्याने भरकटले आणि बेपत्ता झाले. काहींच्या मते, मुक्ती मिळवण्यासाठी काही भाविकांनीच या सरोवरात जलसमाधी घेतली असावी.

 
</text>
</doc>
