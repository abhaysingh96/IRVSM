<doc>
<docno>978454.cms.txt</docno>
<text>
 
देश-विदेश
महिलांना पुरेसे कर्जवाटप करण्यात बँका अयशस्वी ठरल्याचा ठपका
[ Sunday, January 02, 2005  10:56:57 pm]


वृत्तसंस्था

नवी दिल्ली : महिला सक्षमीकरण योजनेअंतर्गत संसदीय समितीने सादर केलेल्या अहवालानुसार, यावषीर् स्टेट बँकेसहीत आठ राष्ट्रीयीकृत बँका महिलांना मिळणाऱ्या पाच टक्के कर्जाची मर्यादा राखण्यात अयशस्वी ठरल्या आहेत.

संसदेच्या हिवाळी अधिवेशनात सादर झालेल्या अहवालात म्हटले आहे की, रिझर्व बँक ऑफ इंडियाने 26 जून 2001 मध्ये दिलेल्या सूचनेनुसार , 27 पैकी आठ बँका महिलांना आणि स्वयंरोजगार संस्था पाच टक्के दराची कर्ज मर्यादा गाठूशकल्या नाहीत.

यामध्ये स्टेट बँक ऑफ इंडिया (3.19 टक्के), एसबी सौराष्ट्र ( 1.32 टक्के), यूको बँक ( 3.4 टक्के), ओरिएंट बँक ऑफ कॉमर्स ( 3.58 टक्के), देना बँक (3.38 टक्के), कॉपोर्रेशन बँक (3.64 टक्के), सेंट्रल बँक ऑफ इंडिया (4.63 टक्के), आणि बँक ऑफ इंडिया (4.31 टक्के) यांचा समावेश आहे. रिझर्व बँकेने दिलेल्या सूचनेचा गांभीर्याने विचार न केल्याचा हा परिणाम असल्याचा शेराही समितीचे प्रमुख आणि खासदार कृष्णा तिरथ यांनी मारला.

महिलांना स्वावलंबी बनवण्यासाठी आणि मुख्य प्रवाहात सामील करून घेण्यासाठी रिझर्व बँकेने पाच टक्के कर्ज महिलांसाठी राखून ठेवण्याच्या सूचना सर्व बँकाना दिल्या होत्या. त्यासाठी तीन वर्षाची मर्यादाही घालण्यात आली, पण बँकांनी मात्र त्याची अमलबजावणी केली नाही.

समितीने केलेल्या पाहणीनुसार, मार्च 2003 मध्ये सरासरी 3.90 टक्केच लक्ष बँकांनी गाठले होते. मार्च 2004 ची मर्यादा लक्षात घेऊन बँका पाच टक्क्याचे लक्ष गाठू शकणार नाहीत, असा इशाराही समितीने दिला होता. त्यामुळे ही मुदत वाढवून पुढे 31 डिसेंबर 2004 करण्यात आली. या वाढवून दिलेल्या मुदतीमागे फक्त पाच टक्के कर्जपुरवठा अपेक्षित नसून यापेक्षा अधिक कर्जपुरवठा अपेक्षित होता. काही बँकांना त्यात यशही आले.

समितीच्या प्रामुख्याने लक्षात आलेली बाब म्हणजे, बँका स्वयंरोजगार संस्थांना फक्त 3.5 टक्के व्याज देतात. पण कर्जावर मात्र 12 टक्के व्याजदर लावतात. खरंतर स्वयंरोजगार संस्थांना दिलेल्या कर्जाची पूर्ण परतफेड होत असतानाही, बँका कर्जावरील व्याजदर कमी करण्यास तयार नाहीत.

सोप्या टप्प्यात महिलांना जोपर्यंत कर्ज उपलब्ध होत नाही तोपर्यंत स्वयंरोजगार संस्थाही योग्यतऱ्हेने विकसीत होणार नाहीत. त्यामुळे बँकाना महिलांच्या आथिर्क सक्षमीकरणाच्या दृष्टीने पाऊले उचलावी लागतील, असे समितीने अहवालात म्हटले आहे.

 
</text>
</doc>
