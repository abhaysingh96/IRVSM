<doc>
<docno>978420.cms.txt</docno>
<text>
 
क्रीडा
पेस इनामाची रक्कम सुनामीग्रस्तांना देणार
[ Sunday, January 02, 2005  10:34:32 pm]


चेन्नई : भारताचा अव्वल टेनिसपटू लिअँडर पेसने सुनामीग्रस्तांना मदतीचा हात देण्याचे ठरवले आहे. चेन्नई आंतरराष्ट्रीय टेनिस स्पधेर्मधून मिळणारी इनामाची रक्कम तो सुनामीग्रस्तांना देईल. या स्पधेर्च्या तयारीसाठी तो येथे आला असताना त्याने ही घोषणा केली.

या स्पधेर्त उतरणाऱ्या महेश भूपती, योनास योर्कमन व रेनर स्कटलर यांनी सुनामीग्रस्तांना मदत देण्याचा निर्णय याआधीच घेतला आहे.

एक आठवड्यापूर्वी सुनामी लाटांनी दिलेल्या तडाख्यामुळे तामिळनाडूची किनारपट्टी उद्धवस्त झाली असून येथे झालेल्या विध्वंसाचे सावट या स्पधेर्वर आहे. पेसही या घटनेमुळे भावनाविश झाला असून तो म्हणाला , ' मी नेहमीच लहान मुलांना मदत करत आलो आहे. ही घटना तर हादरवून टाकणारी आहे. लोकांना आसराच उरलेला नाही आणि म्हणूनच मिळणारी सारी रक्कम मी या लोकांसाठी देईन '.

चेन्नई आंतरराष्ट्रीय स्पधेर्ला सोमवारपासून सुरूवात होत असून रविवारी पेसने जोरदार सराव केला. पेस सांगतो , ' चेन्नई मला घरासारखे आहे. येथे मी महत्त्वाची पाच वर्ष काढली आहेत. ब्रिटानिया अमृतराज अकादमीमध्ये शिकत असताना चेन्नईने मला खूप काही दिले. येथील मरिना बिच मला ओळखीचा असून महाकाय लाटांनी या बिचचा चेहराच बदलून गेला आहे '.

आपल्या भविष्याबाबतही यावेळी पेस मोकळपणाने बोलला. ' टेनिस माझे जीवन आहे. गेल्यावषीर् मोठ्या आजारातून उठून पुन्हा खेळायला सुरूवात करता आल्यामुळे मी खूप आनंदीत झालो. आता मला कसलाच त्रास नसून यंदा वर्षभर मी व्यस्त आहे. जवळपास 30 आठवडे मी विविध स्पर्धांमध्ये खेळेन. नेनाद झिमोजिक या नव्या जोडीदारासह मी प्रतिर्स्पध्यांशी मुकाबला करेन '.

पेस पुढे सांगतो , ' दुहेरीसह मिश्ामध्येही मी खेळणार असून यामध्ये माझी साथीदार असेल ती टेनिस सम्राज्ञी माटिर्ना नवरातिलोवा. माटिर्नासारख्या खेळाडूच्या साथीने कोर्टवर खेळतानाचा आनंद शब्दात सांगता येणार नाही.

पेस गेल्यावषीर् चेन्नई स्पधेर्त खेळला नव्हता. यावेळी मात्र दुहेरीबरोबर एकेरीतही खेळणार आहे. एकेरीत पेसला वाईल्ड कार्ड मिळाले असून त्याचा सलामीला मुकाबला होईल तो तैपईच्या येन सून लू याच्याशी. तर दुहेरीत पेस व झिमोजिक जिन फ्रँकोईस व ग्रेगरी कॅरेझ या फ्रान्स जोडीशी मुकाबला करतील.

पेसने भूपतीच्या साथीने या स्पधेर्त चारवेळा दुहेरीचे जेतेपद मिळवले होते. तर सातवेळा एकेरीत खेळणाऱ्या पेसची सवोर्त्तम कामगिरी होती ती 1998 ची. उपांत्य फेरीत त्याला अव्वल सीडेड पॅट्रिक राफटरकडून पराभव पत्करावा लागला होता. राफटर त्यावषीर् विजेताही ठरला.

 
</text>
</doc>
