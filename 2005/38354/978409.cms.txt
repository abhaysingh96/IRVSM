<doc>
<docno>978409.cms.txt</docno>
<text>
 
अग्रलेख
तरी बिकट वाट!
[ Sunday, January 02, 2005  10:26:41 pm]


मुंबईतील रस्त्यांची अवस्था हा गेली काही वषेर् चिंतेचा आणि टीकेचा विषय बनला आहे. काही वर्षांपूवीर्पर्यंत मुंबई महानगरपालिका आणि राज्य सरकार यांचा संबंध या रस्त्यांशी असे. आता एमएमआरडीएने रस्त्यांची कामे मोठ्या प्रमाणात हाती घेतल्यामुळे कोणता रस्ता नक्की कोणाच्या अखत्यारीत येतो, याविषयी संभ्रम निर्माण होतो.

गेल्या पावसाळ्यात तर रस्त्यांची स्थिती युद्धसदृश होती. त्यावेळी सामान्य माणसाने व्यक्त केलेला संताप आणि वृत्तपत्रांनी केलेली टीका याची दखल घेऊन मुंबई महापालिका आयुक्त जॉनी जोसेफ यांनी तात्काळ, फक्त तज्ज्ञांची समिती नेमली. सार्वजनिक बांधकाम खात्याचे माजी सचिव एन. व्ही. मेराणी आणि इतर सदस्य यांनी वेगाने काम करून आपला अहवाल सादर केला आहे.

या समितीचा प्रत्येक सदस्य रस्ते या विषयात गेली तीन-चार दशके काम करत असल्यामुळे समितीच्या अहवालाला वजन प्राप्त झाले आहे. समितीची एकही शिफारस ही अमलात आणण्यास कठीण वाटणारी नाही. महापालिकेच्या नेहमीच्या कार्यपद्धतीत थोडासा बदल केला की महापालिकेचे रस्ते नीट होतील. रस्ते दुरुस्तीची किंवा नवीन कामाची विभागणी छोट्या छोट्या तुकड्यांत करून आपापल्या ठेकेदारांना द्यायची पद्धत बंद करावी, अशी एक महत्त्वाची शिफारस समितीने केली आहे. कारण या पद्धतीत नगरसेवक मजीर्तील ठेकेदारांना कामे देतात.

ही कामे नीट होत नाहीत. याऐवजी मोठ्या, विश्वासार्ह कंपन्यांनी ही कामे घेतली की रस्त्यांचा दर्जा सुधारेल. हे करणे सोपे नाही ; कारण लोकप्रतिनिधींचे हितसंबंध दुखावण्याची जोखीम सर्वच सनदी अधिकारी आणि इंजिनीयर्स यांना घेता येईलच असे नाही. टेलिफोन, वीज, गॅस अशा सोयी पुरवणाऱ्या कंपन्या सतत रस्ते खणत असतात. ते नीट करण्याचे सध्याचे तंत्रज्ञान न वापरता अधिक चांगले तंत्रज्ञान वापरण्याची गरजही समितीने व्यक्त केली आहे. या शिफारशी पाहिल्या, तर जाणवणारी बाब म्हणजे दीर्घकाळ महापालिकेने आवश्यक ती काळजी घेतलेली नसल्यामुळे रस्त्यांची दुरवस्था झाली आहे.

डांबरीकरण 10 मेपर्यंत संपवणे, रस्तेदुरुस्ती करतानाच पदपथ, रस्तेदुभाजक इत्यादींची दुरुस्ती करणे, डांबर आणि बिटुमेनचा दर्जा सुधारणे, वाहतूक व्यवस्थापन केल्याशिवाय रस्त्याच्या कामाला प्रारंभ न करणे अशी काळजी महापालिकेने घेणे अपेक्षित आहे. हे होत नव्हते ; याचाच अर्थ महापालिकेच्या कारभारात दीर्घकाळ ढिलाई आली आहे. हा अहवाल अमलात आणण्याचे वचन आयुक्तांनी ताबडतोब दिले, ही मुंबईकरांना दिलासा देणारी गोष्ट आहे. मुंबईच्या रस्त्यांच्या कामांना मिळणारे प्राधान्य राज्यातील इतर रस्त्यांनाही मिळावे, अशी प्रार्थना अनेकजण करत असतील.

कसारा घाटातील बसच्या अपघाताच्या निमित्ताने मंंुबई-नाशिक या महत्त्वाच्या रस्त्याकडे होणारे दुर्लक्ष पुन्हा एकदा स्पष्ट झाले आहे. मुंबई-पुणे वाहतुकीची काळजी घेणारे सरकार नाशिककरांना सापत्नभावाची वागणूक देते असे वाटते. वास्तविक पाहता या रस्त्यावरही प्रचंड वाहतूक असते. शिडीर् देवस्थानामुळे मोठ्या प्रमाणावर भाविक या रस्त्याचा वापर करतात. हा रस्ता नीट व्हावा यासाठी लोक रस्त्यावर येत नाहीत, याचा अर्थ त्यांची तक्रार नाही असा नव्हे. अरुंद रस्त्यामुळे या पट्ट्यात होणाऱ्या अपघातांची संख्या वाढली आहे.

सार्वजनिक बांधकाम खाते सांभाळणारे छगन भुजबळ यांचे नाशिकशी जिव्हाळ्याचे नाते असूनही मुंबई-नाशिक रस्ता असाच राहावा, ही आश्चर्याची बाब आहे. महाराष्ट्रात इतर अनेक जिल्ह्यांतही रस्ते दुरुस्त होण्याची आवश्यकता आहे, याची दखल राज्यर्कत्यांनी घ्यायला हवी. खराब रस्त्यामुळे होणारा आथिर्क तोटा, मानसिक ताण, वाहनांचे नुकसान या बाबींचे गणित लक्षात घेऊन सरकारने या समस्येकडे अधिक गांभीर्याने बघायला हवे.

 
</text>
</doc>
