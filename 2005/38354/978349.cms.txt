<doc>
<docno>978349.cms.txt</docno>
<text>
 
महामुंबई: मुंबई टाइम्स
नववर्षाचा संकल्प, की फॅड 'फिटनेस'चं?
[ Sunday, January 02, 2005  08:17:33 pm]


प्रवीण मुळ्ये

फिटनेस उपकरणांच्या विक्रीत वाढ

गेल्या काही दिवसांपासून मुंबईच्या रस्त्यावर मॉर्निंग वॉकर्सची वाढती गर्दी पाहायला मिळतेय. यामागे गुलाबी थंडीचा काही प्रमाणात हात असला तरी, भल्या पहाटे गार्डन्स आणि मोकळ्या रस्त्यांवर जॉगिंग शूज आणि ट्रॅकसूटमधील अचानक वाढत्या गदीर्मागे ' फिटनेस मंत्र... 2005' हे खरं कारण आहे. मुंबईकरांच्या नवीन वर्षातील फिटनेस संकल्पाची झलक फिटनेस उपकरणांची वाढती विक्री आणि जीममधल्या गदीर्वरून पाहायला मिळतंय.

थर्टी र्फस्ट नाइटला मुंबईत रंगलेल्या एका प्रचंड मोठ्या पाटीर्त व्हीजेनं जेव्हा जमलेल्यांची ' न्यू इयर रिझोल्यूशन्स ' विचारली, तेव्हा ' फिटनेस ' हा 2005 चा संकल्प असल्याचं उत्तर 80 टक्के लोकांकडून मिळालं. ही केवळ बोलाची कढी नव्हती, तर नववर्षाच्या भल्या पहाटे याचा साक्षात्कार मुंबईत अनेक ठिकाणी ' याची देही... ' पाहायला मिळाला. शशिकांत कुलकणीर् आणि त्यांच्या दोन्ही कॉलेजियन मुलांनी नव्या वर्षापासून फिटनेसवर विशेष लक्ष देण्याचा संकल्प केलाय. प्रत्येकाच्या कामाचा स्ट्रेस जरी वेगवेगळा असला तरी, त्यावर व्यायाम हा एकमात्र उतारा आहे. आमच्या सोसायटीतल्या सर्वांच्याच हे लक्षात आल्यानं आम्ही नवीन वर्षात ' फिटनेस ' चा मंत्र स्वीकारल्याचं कुलकणीर् यांनी सांगितलं.

एमएसईबीचे चीफ पीआरओ असलेल्या राम दोतोंडे यांनी तर ' अॅब किंग प्रो ' हे स्ट्रेचिंग मशीनच घरी आणलंय. सतत एकाच जागी बसून काम, जेवणाच्या अनियमित वेळा, वाढती धावपळ यामुळे फिटनेस राखण्याला महत्त्व वाढतंय. त्यामुळे मुंबईकरांच्या फिटनेस संकल्पाचं आपल्याला फारसं नवल वाटत नाही, असं दोतोंडे यांनी सांगितलं.

रोज सकाळी उठून वॉकसाठी बाहेर जाणं शक्य नसलं तरी, अॅब स्ट्रेचिंगचं उपकरण, ट्रेड मिल, अशी इलेक्ट्रॉनिक फिटनेस उपकरणं प्रत्येक घरातील आवश्यक बाब बनत आहे. डिसेंबरच्या शेवटच्या आठवड्यात अशा उपकरणांच्या विक्रीत झालेली मोठी वाढ ही स्पोर्ट्स स्टोअर्सवाल्यांसाठीही आश्चर्याचा धक्का होता. न्यू इयर गिफ्ट म्हणून आमच्या दुकानातून व्यायामाची अनेक उपकरणं विकली गेली असून यात ' ट्रेडमिल ' ला मुंबईतून सर्वाधिक पसंती मिळत असल्याचं मेट्रो भागातल्या स्पोर्ट्स स्टोअर्सनी लक्ष वेधलं आहे. स्पीड, डिस्टन्स, हार्ट व पल्स रेट्सबरोबरच बर्न होणाऱ्या कॅलरीजची अचूक माहिती देणारं ट्रेडमिल हे मशीन अनेक घरांची शोभा वाढवतंय. वाढत्या गदीर्बरोबच मुंबईतल्या नोकरदार वर्गाचा वाढता स्ट्रेस, हायपर टेन्शन, बीपी, डायबीटिस, ओबेसिटी आणि अन्य आजारांशी मुकाबला करण्यासाठी नवीन वर्षात जिम्नेशियमचा रस्ता धरणाऱ्या मुंबईकरांची संख्याही अचानक वाढत आहे. नववर्षात अनेक जिम्नेशियम्समध्ये नवी रजिस्ट्रेशन्स झाली आहेत. नवीन वर्षात तरुण वर्ग फिटनेस, वेलनेस, योगा अशा शब्दांविषयी जागरुक होतोय ही चांगली गोष्ट असल्याचं परुळेकर जिम्नेशियमच्या शैलेश परुळेकर यांनी व्यक्त केली.

फिटनेसच्या नव्या संकल्पासह मुंबईकरांनी 2005 चं स्वागत केलं आहे. पहाटेच्या मोकळ्या हवेत या संकल्पाचा शुभारंभही मुंबईकरांनी केलाय, पण नवा संकल्प मुंबईकर कायम ठेवतात की, नेहमीच्या चार रिझोल्यूशन्सप्रमाणे हा संकल्पही हवेत विरतो, याचं उत्तर उलटत जाणाऱ्या कॅलेण्डरच्या पानाबरोबर मिळेलच!

 
</text>
</doc>
