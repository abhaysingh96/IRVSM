<doc>
<docno>978516.cms.txt</docno>
<text>
 
महाराष्ट्र
कसारा घाट अपघातग्रस्तांना भुजबळ भेटले
[ Sunday, January 02, 2005  11:47:06 pm]


म. टा. प्रतिनिधी

नाशिक : कसारा घाटात खाजगी बस कोसळून झालेल्या अपघातातील मृत व्यक्तीचे नातेवाईक व जखमींची राज्याचे सार्वजनिक बांधकाम मंत्री तथा नाशिक जिल्ह्याचे पालकमंत्री छगन भुजबळ यांनी विचारपूस केली.

जिल्हा रुग्णालय, लाइफ लाइन रुग्णालयात जखमींची विचारपूस भुजबळ यांनी केली, तर मृतांच्या नातेवाइकांच्या घरी जाऊन त्यांनी सांत्वन केले.

या अपघातात आठजणांनी जीव गमावला, तर 38 प्रवासी जखमी झाले आहेत. . अपघातातील मृतांच्या कुटुंबियांना व जखमींना स्वयंसेवी संस्था व पक्ष पातळीवर आथिर्क मदत देण्याच्या दृष्टीने प्रयत्न करण्यात येणार असल्याचे भुजबळ यांनी यावेळी सांगितले.

 
</text>
</doc>
