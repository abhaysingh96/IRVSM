<doc>
<docno>978050.cms.txt</docno>
<text>
 
देश-विदेश
अंदमान परिसरात पुन्हा धक्के
[ Sunday, January 02, 2005  12:05:30 am]


वृत्तसंस्था

नवी दिल्ली : सुनामी लाटांच्या तडाख्यातून अद्यापही न सावरलेल्या अंदमान निकोबार बेटातील कार निकोबार परिसर शनिवारी दुपारी 11 वाजून 56 मिनिटांनी 6.3 रिश्टरच्या भूकंपाने हादरून गेला.

गेल्या चोवीस तासांत अंदमान निकोबार बेटांपासून सुमात्रापर्यंतच्या परिसरात ठिकठिकाणी पाच ते 6.3 रिश्टर तीव्रतेचे धक्के बसले. यामुळे गेल्या रविवारी बसलेल्या भूकंपानंतरच्या धक्क्यांची संख्या 80 वर पोहोचली आहे. ग्रेट निकोबारच्या पश्चिमेला शनिवारी दुपारी हा 6.3 रिश्टरचा धक्का बसला. त्याचा केंदबिंदू 5.6 अंश उ. रेखांश ते 9.7 अंश पू. अक्षांशावर होता, असे हवामान खात्याने म्हटले आहे.

सुमात्रा बेटांनजीकही 11 वाजून 52 मिनिटांनी 6.5 रिश्टरचा भूकंप झाल्याचे हाँगकाँगमधील प्रयोगशाळेने म्हटले आहे. इंडोनेशियातील बांदा आचे या भूकंपाचा तडाखा बसलेल्या शहरात शनिवारी झालेल्या मुसळधार पावसाने कॉलरा व तत्सम रोगराई फैलावण्याची भीती आहे. शुक्रवारी मध्यरात्रीपासून कार निकोबार व आसपासच्या परिसराला पाच ते सहा रिश्टरचे अनेक धक्के बसले. मात्र, या भूकंपांमुळे कसल्याही प्रकारची जीवितहानी झाल्याचे वृत्त नाही. सुनामी लाटांनी केलेल्या विध्वंसातील मृतांची संख्या दीड लाखांपर्यंत गेल्याचा युनोने म्हटले आहे. भारतातील मृतांची संख्या 11 हजारांवर, तर बेपत्ता झालेल्यांची संख्या तीन हजारांवर गेली आहे. मात्र केंद सरकारचे अधिकृत आकडेवारीनुसार 8955 जण मृत तर 3872 बेपत्ता आहेत.

बुश यांचे आवाहन

सुनामी लाटांमुळे उद्ध्वस्त झालेल्यांच्या मदत व पुनवर्सन कार्यासाठी आथिर्क मदत देण्याचे आवाहन अमेरिकेचे अध्यक्ष जॉर्ज बुश यांनी रेडिओवरील साप्ताहिक भाषणात देशवासियांना केले आहे. तर श्रीमंत राष्ट्रे कंजूष असल्याच्या टीकेला घाबरून अमेरिकेने सुनामीग्रस्तांसाठीचा मदतनिधी वाढवल्याचा आरोप अमेरिकेचे परराष्ट्रमंत्री कॉलिन पॉवेल यांनी फेटाळून लावला आहे.

तसेच अमेरिकेने घोषित केलेली 35 कोटी डॉलरची मदत आणखी वाढू शकते, असेही ते म्हणाले. अमेरिकेने आपले योगदान वाढवल्याने आंतरराष्ट्रीय समुदायाने सुनामीग्रस्तांसाठी गोळा केलेला मदतनिधी एक अब्ज वीस कोटी

डॉलरपर्यंत पोहोचल्याचे संयुक्त राष्ट्र संघाने म्हटले.

आसामला भूकंपाची भीती ?

गेल्या आठवड्यात सुमात्रानजीकच्या समुदात झालेल्या भूकंपाचा केंदबिंदू 90 अंशांनी उत्तरेकडे सरकत असून, त्यातून आसामला भूकंपाचा जोरदार धक्का बसण्याची भीती असल्याचा इशारा अमेरिकेतील व्हजिर्निया येथील जॉर्ज मेसन विद्यापीठातील शास्त्रज्ञांच्या पथकाने दिला आहे. हे शास्त्रज्ञ 26 डिसेंबरला भूकंपाचा धक्का बसल्यापासून भूगभीर्य हालचालींची नोंद घेत आहेत.

 
</text>
</doc>
