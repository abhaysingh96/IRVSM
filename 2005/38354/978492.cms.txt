<doc>
<docno>978492.cms.txt</docno>
<text>
 
महाराष्ट्र
लातूर :रेल्वेचे रुंदीकरण शक्य
[ Sunday, January 02, 2005  11:35:30 pm]


म. टा. वृत्तसेवा

लातूर : लातूर कुर्डुवाडी या ब्रॉडगेज रेल्वेमार्गाच्या रुंदीकरणाच्या कामास निधी उपलब्ध झाल्याने रखडलेले विकासकाम होण्याची शक्यता निर्माण झाली आहे. असे असले तरी यासाठी किमान चार वर्षांचा कालावधी लागेल, अशी माहिती रेल्वेचे महाव्यवस्थापक एस. बी. घोषदस्तीदार यांनी दिली आहे.

लातूर रोड ते मिरज या नॅरोगेज रेल्वेमार्गाचे रुंदीकरण करण्याचे काम एकूण चार टप्प्यांत सुरू आहे. त्यातील लातूर रोड ते लातूर आणि कुर्डुवाडी ते पंढरपूर या टप्प्यांचे काम पूर्ण झाले आहे. आता उपलब्ध असलेल्या निधीवर दीड ते दोन वर्षांत लातूर ते उस्मानाबाद मार्गाचे काम पूर्ण होईल, असेही सांगण्यात आले.

 
</text>
</doc>
