<doc>
<docno>978500.cms.txt</docno>
<text>
 
महाराष्ट्र
मॉरिशसच्या आयुवेर्द प्रदर्शनाचे भारतीय समन्वयक नाशकात
[ Sunday, January 02, 2005  11:38:41 pm]


म. टा. प्रतिनिधी

नाशिक: मॉरिशसच्या ' ग्लोबल कम्युनिटी हेल्थ मूव्हमेंट ' तफेर् आयुवेर्द, भारतीय औषधी वनस्पती आणि आहारपद्धतीच्या प्रचारासाठी एप्रिल 2005 मध्ये मॉरिशसमध्ये एक आंतरराष्ट्रीय प्रदर्शन भरवण्यात येणार असून त्यासाठी नाशिकच्या ' मीडिया एग्झिबिटर्स ' या संस्थेला निमंत्रण देण्यात आल्याची माहिती मॉरिशचे माजी आरोग्यमंत्री व या संस्थेचे संयोजक जगदीश गोवर्धन यांनी नुकतीच नाशकात दिली.

प्रदर्शनास जगभरातील भारतीय वंशाच्या लोकांचा (पीपल्स ऑफ इंडियन ओरिजिन) प्रतिसाद मिळेल, अशी आशा हॉटेल एमराल्ड पार्क येथे शुक्रवारी झालेल्या वार्ताहर बैठकीत गोवर्धन यांनी व्यक्त केली. भारताच्या केंद व राज्य सरकारांचेही सहकार्य मिळवण्यासाठी प्रयत्न असून आदर्श जीवनपद्धती आणि आरोग्यासाठी होणारा हा प्रयत्न यशस्वी होईल असा विश्वास गोवर्धन यांनी व्यक्त केला. या प्रदर्शनातील भारतीय सहभाग वाढावा, यासाठी मीडिया एग्झिबिटर्स आणि आमच्या संस्थेचे भारतातील प्रतिनिधी समन्वय करीत असल्याचे ते म्हणाले. याप्रसंगी गोवर्धन यांचा नाशिकचे महापौर दशरथ पाटील यांनी सत्कार केला .माजी खासदार मुरलीधर माने यावेळी उपस्थित होते.

 
</text>
</doc>
