<doc>
<docno>978432.cms.txt</docno>
<text>
 
अर्थव्यवहार
यशस्वी गुंतवणुकीसाठी 'सिस्टिमॅटिक इन्व्हेस्टमेंट प्लॅन'
[ Sunday, January 02, 2005  10:43:23 pm]


आज तुम्ही गुंतवणूक केलीत आणि लगेच उद्याच शेअर्सच्या भावाविषयी काळजी करू लागलात तर ही गुंतवणूक तुम्हाला समाधान देणार नाही. दुसरी महत्त्वाची गोष्ट अशी की तुमच्याकडे चिकाटी आणि स्वयंशिस्तही असली पाहिजे.

शेअर बाजारात नेमका केव्हा प्रवेश करावा म्हणजेच शेअर्स नेमके केव्हा खरेदी करावेत आणि ते विकून केव्हा बाहेर पडावे याबाबत अगदी अचूक तर नाहीच, पण ढोबळ अंदाज बांधणेही कसे कठीण जाते हे आपण यापूवीर्च्या एका लेखात पाहिले होते. गेल्या 25 वर्षांत 143 वेळा मुंबई शेअर बाजार उंचावला होता. ज्या धोरणानुसार तुम्ही अचूक वेळेला बाजारात प्रवेश करू शकाल आणि योग्य वेळेला त्यातून बाहेरही पडू शकाल असे कोणतेही सूत्र किंवा ' टायमिंग स्ट्रॅटेजी ' सापडत नाही, कारण बाजारभावांची पातळी आधी म्हटल्याप्रमाणे कोणताही एक कल दर्शवत नाही, हेही आपण पाहिले आहे.

समभागांच्या किमतींचा तक्ता करून समभाग कधी खरेदी करावेत आणि कधी विकावेत याचा एखादा आराखडा तयार करता येईलही, पण या मागेर्ही तोंडघशी पडण्याचा धोका आहेच. तुम्हाला हव्या असणाऱ्या किमतीसाठी तुम्ही वाट पाहत बसलात, तर जी किंमत तुमच्या पदरात पडते ती तुम्हाला हवी असणारी नसते. ती अपेक्षित किमतीपेक्षा बदललेली असते, म्हणजे एकतर ती पुन्हा वाढीव तरी असते नाहीतर घसरलेली तरी असते. भाव अगदी कमी असताना खरेदी करणे आणि भाव वाढले की विकणे ही अतिशय तारेवरची कसरत म्हणायला हवी. लंबकाप्रमाणेच हे खालीवर होणे असते. सगळ्यात वरचे आणि खालचे टोक येऊन गेल्यानंतरच समजते केव्हा खरेदी (भाव खालच्या टोकावर असताना) करायला हवी होती आणि केव्हा विक्री (भाव तत्कालीन उच्चांकावर असताना) करायला हवी होती. नंतर जो काही फायदा-तोटा होईल त्याचे अनुमान या किमतींच्या पातळीवरून करता येणे कठीण आहे, कारण ही आदर्श पातळी गाठणे कधी शक्य होत नाही.

नियम क्र. 2: फायद्यातोट्याच्या संदर्भातली ही बाजाराची वृत्ती बघता खरेदीविक्रीबाबत अचूकता गाठणे निव्वळ अशक्य आहे.

या सगळ्यातून अपेक्षित मिळकत कशी साधायची ? जर गुंतवणूकदाराने बाजाराच्या या चढउतारावर विसंबून राहायचे टाळले आणि दीर्घकाळाचा विचार करून बाजाराकडे वळायचे ठरवले, दर महिन्याला निश्चित अशी रक्कम गुंतवायची ठरवली तर हे शक्य आहे. दुसऱ्या शब्दात सांगायचे तर त्याने ' सिस्टिमेटिक इनव्हेस्टमेंट प्लॅन ' अंतर्गत गुंतवणूक करायची ठरवली तर बाजाराच्या या नित्य चढउताराची काळजी करण्याची त्याला गरज नाही. गुंतवणूकदाराने फक्त दर महिन्याला ठराविक तारखेला निश्चित रक्कम गुंतवीत जायची.

असे गृहित धरू की ' सेन्सेक्स ' वर आधारित अशी एक योजनाबद्ध गुंतवणूक योजना म्हणजेच ' सिस्टिमॅटिक इन्व्हेस्टमेंट प्लॅन ' (' एसआयपी ') आहे आणि त्यात गुंतवणूकदाराने जर 1000 रु. गुंतवले तर दर महिन्याला 1000 प्रमाणे 302 महिन्यांमध्ये त्याची गुंतवणूक झाली असती 3,02,000 रुपये. 1 जुलै 2004 पर्यंत या गुंतवणुकीची किंमत झाली असती 27,71,243 रुपये!

' एसआयपी ' वरचा एकत्रित वाषिर्क परतावा झाला 14.8 टक्के सरासरी होऊन एकूणात समतोल साधला जाण्याच्या या सिस्टिमॅटिक इन्व्हेस्टमेंट प्लॅनमधल्या मुद्द्यांचा गुंतवणूकदाराला फायदा झाला असता, कारण किंमत वाढलेली असताना त्याने कमी युनिट्स खरेदी केली असती आणि किंमत उतरलेली असताना त्याने जास्त युनिट्स खरेदी केले असते.

सिस्टिमॅटिक इन्व्हेस्टमेंटमधील निदेर्शांक आधी नोंदविल्याप्रमाणे बाजारातील गुंतवणुकीइतका 20 टक्के परतावा देऊ शकली नसती. कारण इथे खरेदीविक्रीची प्रक्रिया अगदी तांत्रिक अशा प्रकारचीच आहे. बाजारात जरी चढउतार झाले तरी त्यांची सरासरी गाठली जात असल्याने तुम्ही व्यवहारातून बाहेर पडत नाही. अगदी खालची पातळी बाजाराने गाठली तरी सरासरीची पातळी कायम राखली जाते. म्हणजे बाजारात कितीही उलथापालथी झाल्या तरी एका निश्चित प्रमाणात परतावा ही योजना तुम्हाला देत राहील. या योजनेचे हे सर्वात महत्त्वाचे शक्तिस्थान आहे.

नियम क्र. 3: ' सिस्टिमॅटिक इन्व्हेस्टमेंट प्लॅन ' मधील गुंतवणूक कमीत कमी प्रयत्नात बाजाराचा जास्तीत जास्त फायदा करून देईल.

समभाग बाजारातून जास्तीत जास्त फायदा कमवायचा असेल तर दोन गोष्टींचे भान ठेवणे गरजेचे आहे. प्रथम उद्योग चांगल्या प्रकारे टिकेल, उद्योगसमूह हे उत्तरोत्तर चांगले उत्पन्न कमावतील यावर आपली दृढ श्रद्धा हवी.

उद्योगक्षेत्र दीर्घकाळात चांगली कामगिरी करील यावर विश्वास हवा. याशिवाय आणि एकूणच आशावादी असल्याशिवाय समभाग गुंतवणूकदार होण्यात अर्थ नाही. जर आज तुम्ही गुंतवणूक केलीत आणि लगेच उद्याच शेअर्सच्या भावाविषयी काळजी करू लागलात तर ही गुंतवणूक तुम्हाला समाधान देणार नाही. दुसरी महत्त्वाची गोष्ट अशी की तुमच्याकडे चिकाटी आणि स्वयंशिस्तही असली पाहिजे.

वर वर्णन केलेली ' जादुई ' परिणाम देणारी तंत्रे समभाग गुंतवणुकीत चालत नाहीत हे पक्के ध्यानात घ्यायला हवे. खरे तर योग्य वेळ आणि योग्य खेळीच्या भुलविणाऱ्या चक्रात फसण्यापेक्षा पद्धतशीर आणि नियमित गुंतवणूकच तारून नेऊ शकते.कोणताही ताण न घेता निवांतपणे समभाग गुंतवणूक करायची असेल तर ' सिस्टिमॅटिक इन्व्हेस्टमेंट प्लॅन ' चाच विचार करणे हिताचे आहे.

उमा शशिकांत

( लेखिका प्रुडेंशियल आयसीआयसीआय एएमसी लि.मध्ये व्हाइस प्रेसिडेंट आहेत.)

 
</text>
</doc>
