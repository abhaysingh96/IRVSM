<doc>
<docno>978528.cms.txt</docno>
<text>
 
हेल्थ
कुष्ठरोग (भाग 7)
[ Sunday, January 02, 2005  11:53:56 pm]


सकाळी उठल्यावर आपल्या हातांचे दर्शन घ्यावे, असा श्लोक कराग्रे वसते लक्ष्मी करमध्ये सरस्वती इ. आपण लहानपणी म्हणायचो तसं कुष्ठरोग्यांच्या बाबतीत पायाचे तळवे रात्री झोपण्यापूवीर् नजरेने बघणं जरूर आहे. ते बधिरतेमुळे तसेच इतर अवयवांच्या बाबतीतही फार काळजी घेणे महत्त्वाचं आहे. नाकाच्या मऊ भागात जीवाणू सुखाने रहात असताना हळूहळू कुचेर्ची झीज करत असतात. त्यामुळे नाकाचा शेंडा थोडा खाली बसल्यासारखा दिसू लागतो. त्या भागात सुरुवात होताना फक्त रक्तमिश्रित शेंबडासारखा दाव बाहेर पडतो किंवा त्याची खपली धरते.

नाक थोडंसं चोंदल्यासारखं होतं, श्वास घेताना त्रास होतो, म्हणून रुग्ण तोंडावाटे श्वास घेतो किंवा बोटाने खपली काढू पहातो. ज्यामुळे रक्तसाव नाकातून जास्त प्रमाणात होऊन मोठी खपली धरते. त्या सर्व प्रकारांमध्येसुद्धा नाकाच्या शेंड्याला उभारी देणाऱ्या कुचेर्ची झीज होते, नाक चपटं दिसायला लागतं. हे टाळण्यासाठी खपली काढण्यापेक्षा मोठ्या वाटीमध्ये कोमट पाणी घेऊन त्यात चिमुटभर मीठ आणि तेवढाच खाण्याचा सोडा घालून सिरीजने नाकात पिचकारी मारावी. त्यामुळे खपलीचा कोरडेपणा जाऊन या पाण्याने ती सैल आणि मऊ होऊन अलगद बाहेर पडेल आणि जास्त रक्तसाव, मोठी खपली धरण्याचं टळेल.

वासाची जाणीव देणाऱ्या नसा पूर्णपणे नष्ट होणार नाहीत. सुवास घेण्याची क्षमता कायम ठेवता येईल. नाकाप्रमाणे डोळ्याचा भागसुद्धा यामध्ये त्रासदायक अवस्थेत जाऊ शकतो. चेहऱ्याच्या नसेचा एक भाग (मॉक्झिलरी) जिवाणुंनी कुरतडला तर त्याबाजूच्या डोळ्याची पापणी बंद होणार नाही. त्यात वर संवेदना कमी झाल्याने उघड्या डोळ्यात किडा कचरा गेलेला कळत नाही आणि डोळा चोळला गेल्यास (कॉनिर्याला) काचपटलावर जखम होऊ शकते.

मग त्यात जिवाणूची वाढ होऊन पू तयार होतो, काचपटलाची पारदर्शकता निघून जाऊ शकते. दृष्टी कमी होते. पू आतपर्यंत पसरला तर डोळा पूर्णपणे कामातून जाऊ शकतो. म्हणून वेळ न घालवता डॉक्टरना ताबडतोब भेटणं जरुरीचे असतं.

डॉ. रघुनंदन तोरसेकर

 
</text>
</doc>
