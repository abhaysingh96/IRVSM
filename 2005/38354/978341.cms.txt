<doc>
<docno>978341.cms.txt</docno>
<text>
 
महामुंबई: मुंबई टाइम्स
'स्वरांजली'त पं. हरीप्रसाद चौरसिया, परवीन सुलताना यांचा सहभाग
[ Sunday, January 02, 2005  08:10:19 pm]


मंुबई टाइम्स टीम

भारतीय शास्त्रीय संगीतातील श्ाेष्ठ कलावंत पं. सुरेश हळदणकर, पं. जीतेंद अभिषेकी आणि पं.सी.आर. व्यास यांच्या स्मृतींना आदरांजली अर्पण करण्यासाठी 6 ते 8 जानेवारी या काळात आयोजित करण्यात आलेल्या मैफलीत दिग्गज कलावंत एकत्र येणार आहेत. या मैफलीत 6 जानेवारी रोजी ख्यातनाम गायिका शुभा मुद्गल आणि स्वरांजलीचे संस्थापक व प्रसिद्ध गायक पं. प्रभाकर कारेकर यांच्या सूरांचे रंग भरले जातील. दुसऱ्या दिवशी 7 जानेवारीची सायंकाळ पं. हरीप्रसाद चौरसिया यांच्या बासरीच्या धुंद स्वरांनी न्हाऊन निघेल. तसंच ठुमरी गायकी सम्राज्ञी म्हणून ओळखल्या जाणाऱ्या गिरिजा देवी यांच्या सुरांचा आनंद रसिकांना घेता येईल. तिसऱ्या दिवशी , 8 जानेवारीस पं. उल्हास कशाळकर यांच्या गायकीबरोबर ज्येष्ठ गायिका परवीन सुलताना यांचे सूरही गानरसिकांना तृप्त करतील.

हिंदुस्थानी शास्त्रीय संगीतक्षेत्रातील परंपरांचं जतन करण्यासाठी अथक परिश्रम करणाऱ्या आणि असंख्य शास्त्रीय गायकांना दीपस्तंभासारखे मार्गदर्शक ठरलेल्या या तीन श्ाेष्ठ गायकांना श्रद्धांजली अर्पण करण्यासाठी स्वरांजलीचं आयोजन करण्यात येतं, असं संस्थेचे प्रमुख पं. प्रभाकर कारेकर यांनी सांगितलं. डेव्हलपमेण्ट क्रेडिट बँकेने ही मैफल प्रायोजित केली आहे. इच्छुकांनी 22842835 या क्रमांकावर संपर्क साधावा.

 
</text>
</doc>
