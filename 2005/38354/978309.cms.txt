<doc>
<docno>978309.cms.txt</docno>
<text>
 
प्रगती फास्ट
विद्यार्थीदशेत प्राध्यापक
[ Sunday, January 02, 2005  07:37:47 pm]


मिटकॉन आणि डिपार्टमेण्ट ऑफ सायन्स अॅण्ड टेक्नॉलॉजीच्या साह्याने ' फॅकल्टी डेव्हलपमेण्ट प्रोग्राम इन एण्टरप्रेन्युअरशिप ' या कोर्सचं आयोजन करण्यात आलं होतं. विद्यार्थ्यांमध्ये उद्योजकतेसाठी आवश्यक असणारी मानसिकता रुजवायची असेल, तर प्राध्यापकांची विचारसरणी बदलायला हवी, हा या कोर्सचा मूळ उद्देश होता.

सुरक्षित भवितव्यासाठी एखाद्या नोकरीवर समाधान मानण्याची मर्यादित विचारसरणी तरुणांनी बदलायला हवी. असं वाटण्याची गरज निर्माण केली आहे वाढत्या स्पधेर्ने, नोकऱ्यांच्या अस्थिर वातावरणाने आणि प्रत्येक क्षेत्रात होणाऱ्या बदलांनी. पण नोकरीच्या पर्यायाचा विचार टाळायचा असेल तर विद्यार्थ्यांनी नक्की करावं तरी काय, हा प्रश्न अनुत्तरीत राहतो. याचं उत्तर प्रत्येक पातळीवर शोधण्याचा प्रयत्न मिटकॉन, भारत सरकारचं डिपार्टमेण्ट ऑफ सायन्स अॅण्ड टेक्नॉलॉजीने एकत्रित येऊन केला.

त्यांना विद्यार्थ्यांना बिझनेससाठी प्रोत्साहन दिलं पाहिजे, हे लक्षात आलं. प्रत्येक विद्यार्थ्यांचं व्यक्तिमत्त्व, मानसिकता आणि विचारसरणी घर, शाळा, कॉलेज, प्रोफेशनल इन्स्टिट्यूटमधून टप्प्याटप्प्याने घडत असतं. पालकांना एकत्रित आणणं काहीसं कठीण आहे. विद्याथीर्दशेत त्यांच्यावर वेगळे संस्कार करण्याचे प्रयत्न केले तर त्याचा फायदा होईल. त्यांच्यावर प्रत्यक्ष आणि अप्रत्यक्षपणे शिक्षकांचा खूप मोठा प्रभाव असतो. या गोष्टी लक्षात घेऊन मिटकॉनतफेर् फॅकल्टी डेव्हलपमेण्ट प्रोग्राम इन एण्टरप्रेन्युअरशिप या कोर्सचं आयोजन करण्यात आलं होतं. विद्यार्थ्यांची मानसिकता बदलण्यापूवीर् प्राध्यापकांची मानसिकता बदलली पाहिजे, हा यामागचा मूळ उद्देश आहे. या दोन आठवड्याच्या कोर्समध्ये कॉलेजच्या प्राध्यापकांनी भाग घेतला होता. त्यांना एण्टरप्रेन्युअरशिपच्या विविध संकल्पना एचआरडी ट्रेनर बिपीन मयेकर, विनोद शास्त्री, मनोहर नाडकणीर्, चंदशेखर भोसले तसंच मिटकॉनचे डायरेक्टर राजकुमार पटाते यांनी समजावून सांगितल्या.

बिझनेस सुरू करायचा असेल तर वेळ, पैसा, सविर्स आदी गोष्टींचं नियोजन करावं लागतं. शिवाय कर्ज कसं आणि कुठून घ्यायचं, बजेटिंग, अॅक्शन प्लान, प्रोजेक्ट रिपोर्ट, माकेर्ट सव्हेर्, पब्लिक रिलेशन, अॅडव्हर्टायझिंग, टेक्नॉलॉजी, सरकारी योजना, कच्चा माल, स्टाफ, मॅन्युफॅक्चरिंग स्टाफसाठी जागा आदी गोष्टी कशा हाताळाव्यात, यावर मार्गदर्शन करण्यात आलं.

या वर्कशॉपमध्ये सहभागी झालेल्या चेंबूरच्या आचार्य मराठे कॉलेजच्या प्राध्यापिका अनिता कुमार आणि गव्हन्मेर्ण्ट पॉलिटेक्निक कॉलेज, औरंगाबादचे मकरंद भावसार यांच्या मते , ' काळ बदलला तशी आपली मानसिकता बदलली पाहिजे. त्यासाठी बिझेनस ओरिएण्टेड शिक्षण विद्यार्थ्यांना देणं आवश्यक आहे. ' भवन्स कॉलेजच्या प्राध्यापिका विजयालक्ष्मी भट्ट यांनी सांगितलं, की आज नोकरी मिळणं कठीण आहे. ही परिस्थिती लक्षात घेऊन विद्यार्थ्यांनी स्वयंरोजगाराचा पर्याय स्वीकारणं अधिक हितकारक होईल.

विद्याथीर्दशेत त्यांची मानसिकता बदलणं, इण्डस्ट्रीमध्ये विद्याथीर् प्रतिनिधींचा सहभाग, विद्यार्थ्यांना प्रोजेक्टच्या माध्यमातून वेगवेगळ्या इण्डस्ट्रीमध्ये काम करायला लावणं, असे अनेक पर्याय इथे उपस्थित असलेल्या प्राध्यापकांनी सुचवले. शिवाय आम्ही स्वत: बिझनेस करू इच्छिणाऱ्या विद्यार्थ्यांना प्रोत्साहन देऊ, असं त्यांना आवर्जून सांगितलं.

बिझनेस सुरू करणं म्हणजे कटकट असा प्रचलित समज सर्वप्रथम दूर केला पाहिजे. सकारात्मक मानसिकता रूजवली तर जास्त विद्याथीर् बिझनेसकडे वळतील. जागतिकीकरणाच्या स्पधेर्त टिकायचं असेल, तर उद्योजक मानसिकतेच्या व्यक्तींची गरज भासणार आहे. त्याचा फायदा एका विद्यार्थ्याच्या करिअरपुरता मर्यादित नसेल, तर इतरांना नोकरी, देशाची आथिर्क उन्नती, सामाजिक प्रगतीही साधता येईल, असा विश्वास कोर्समध्ये मार्गदर्शन करणाऱ्या तज्ज्ञांनी व्यक्त केला.

मिताली तवसाळकर

 
</text>
</doc>
