<doc>
<docno>978041.cms.txt</docno>
<text>
 
महामुंबई
भाजी आणायला, कुत्रे फिरवायलाही पोलिस!
[ Sunday, January 02, 2005  12:01:00 am]


म. टा. प्रतिनिधी

मुंबई : गृहखात्याने खर्च कमी करण्यासाठी मंत्र्यांकडे असलेले 127 पोलिस टेलिफोन ऑपरेटर काढण्याचा निर्णय घेतला असला, तरी प्रत्येक पोलिस महासंचालक, अतिरिक्त महासंचालक, आयजी, डीआयजी, सीपी, डीसीपी अशा प्रत्येक आयपीएस अधिकाऱ्यांकडे किमान दोन ऑर्डली घरी आणि तितकेच ऑफिसमध्ये काम करीत असून याशिवाय दोन ड्रायव्हर, चारचार अंगरक्षक तैनात करण्यात आले आहेत. केवळ पोलिस अधिकारीच नव्हेत, तर जिल्ह्या-जिल्ह्यांतील कलेक्टर, कमिशनर, काही ठिकाणी न्यायाधीश यांच्याकडेही पोलिस खात्यातील कर्मचारी काम करीत असल्याने किमान हजार दीड हजार ऑर्डलीर्, सातआठशे ड्रायव्हर, पाचएकशे टेलिफोन ऑपरेटर आणि असंख्य अंगरक्षक हे अनुत्पादक कामांत गुंतले असल्याचे समजते.

राज्यात पोलिस महासंचालकांपासून पोलिस अधीक्षकांपर्यंत आणि पोलिस आयुक्तांपासून पोलिस उपायुक्तांपर्यंत अडीचशेच्या आसपास आयपीएस अधिकारी असून या प्रत्येकाकडे घरी आणि ऑफिसमध्ये किमान दोनदोन ऑर्डलीर् वर्षानुवषेर् पडेल ती कामे करीत आहेत. भाजी आणणे, मुलांना शाळेत नेणेआणणे, कुत्र्यांना फिरवणे , ' बाईसाहेबां ' ना शॉपिंगला नेणे, पाहुण्यांची सरबराई ही कामे ऑर्डलीर्तफेर् बेकायदा करून घेतली जातात. काही ठिकाणी स्वयंपाकही यांच्याकडून करवून घेतला जातो. आयपीएस अधिकारी जितका मोठा, तितके ऑर्डलीर् असतात. शिवाय, साहेबांच्या गाडीचा आणि घरच्या खासगी गाडीचा ड्रायव्हरही पोलिसांतीलच असतो. घरी येणारे फोन घेण्यासाठी टेलिफोन ऑपरेटर असतात. शिवाय, ज्यांनी संरक्षण करायचे त्या बड्या पोलिस अधिकाऱ्यांनाच संरक्षणाची गरज असल्याने चारचार अंगरक्षक, एकदोन जिप्सी गाड्या, तिच्यावरचे ड्रायव्हर असा ताफाच्या ताफा भोवती असतो.

 
</text>
</doc>
