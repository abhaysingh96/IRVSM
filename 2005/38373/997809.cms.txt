<doc>
<docno>997809.cms.txt</docno>
<text>
 
महाराष्ट्र
अंधार युग
[ Friday, January 21, 2005  07:09:12 pm]


शिलाहारांची सत्ता दुर्बल होत असताना गुजरात व कोकणच्या आजूबाजूच्या अनेक छोट्यामोठ्या राज्यांनी डोकं वर काढण्यास सुरवात केली. गुजरातमध्ये अहिनलवाडापुर पाटण हे बहुधा छोटेसं संस्थान दहाव्या शतकाच्या शेवटी उदयास आलं. तिथला राजा गोवर्धन याचा भाऊ प्रतापबिंब याने ठाणे-कोकणावर स्वारी करण्याचं ठरवलं. ( इसवी सन सुमारे 1134) या स्वारीचं नेमकं कारण आज ज्ञात नाही. प्रतापबिंबाने सैन्याच्या मदतीने ठाणे- माहिमचा भाग काबीज केला. वाटेत आड येणाऱ्या छोट्या राजांना पराजित केलं. त्यांचा मुलुख घेतला. मुंबई व ठाणे त्या काळात अनेक बेटांत विभागलेली होती व माहीम हे त्यातील महत्त्वाचे बेट होते. इथलं सृष्टीसौंदर्य व समुदकिनारा प्रतापबिंबास आवडला. ठाण्याऐवजी माहिमलाच त्याने स्थायिक व्हायंच ठरवलं. माहिमला गगनमहाल आदी बारा महाल त्याने बांधले व परिवारासह तो राहू लागला. या काळात चंपावतीच्या (चौल-रेवदंडा) भोज राजाने, धारच्या राजा भोजाने व देवगिरीच्या आनंददेवाने ठाणे- कोकणावर हल्ले चढवले. सध्याचं मरोळ, कळवा, अंधेरी, माहुली आदी ठिकाणी जोरदार युद्ध होऊन शत्रूंचा नि:पात झाला.

प्रतापबिंबाने ठाणे-कोकण घेतल्यावर माहिमला राजधानी केली. या सर्व प्रदेशाचं निरीक्षण केल्यानंतर इथल्या स्थानिक लोकांचं निकृष्ट राहणीमान पाहिलं. सर्वसाधारण जनतेचं अज्ञान व दारिद्य पाहिल्यावर या भूमीचं पुनरुज्जीवन करावं, असं त्यांच्या मनात आलं. सततच्या युद्धामुळे व अस्थिर राजकीय परिस्थितीमुळे हा प्रदेश वैराण झालेला होता. त्याचं पुर्नवसन करण्यासाठी विविध उद्योगधंद्याचे, व्यवसायांचे व धामिर्क प्रवृत्तीचे लोक हवे होते. अशा प्रकारचे लोक त्या काळात गुजरात, पैठण, देवगिरी इत्यादी प्रगत भागातच मिळणे शक्य होते. म्हणून प्रतापबिंबाने अहिनळवाडा पाटण व पैठण येथे मित्र राजांना विनंतीवजा पत्रे पाठवली. ज्या ज्या समुदायाचे व व्यवसायांचे लोक उपलब्ध होते अशांना जमिनीचे वाटप, कर व जकातीत सूट व इतर प्रलोभने देऊन बोलवण्यात आले. ब्राह्माण कुटूंबाना खास पाचारण करण्यात आले. त्यानुसार अहिनलवाडहून प्रतापदेवाचा पुत्र बिंबदेव ठाणे-कोकणात स्थायिक होण्यासाठी एकूण 66 कुळे घेऊन आला. त्यात ब्राह्माण, क्षत्रिय, गुर्जर इत्यादी सर्व थरातील लोक होते. यांना सरकारात वतने देण्यात आली व महसुलाचे अधिकार देण्यात आले. व्यापारी-दुकानदारांना तीन वषेर् कर व जकात माफ करण्यात आली. गावोगाव वतने देण्यात येऊन सरदार व अधिकारी यांना महसूल गोळा करण्याचे हक्क देण्यात आले. त्यातील बरिचशी गावे अजूनही अस्तित्वात असून आपल्या परिचयाची आहेत. ही बहुतेक गावे हल्लीच्या मध्य व पश्चिम रेल्वेच्या बाजूला व ठाणे जिल्ह्याच्या पश्चिम भागात आहेत हे महत्त्वाचे. प्रतापबिंबाचे राज्य विविध प्रभागात विभागलेले होते. उदाहरणार्थ मरोळ प्रभागात एकूण 22 गावे होती त्यातील कोंदिवटे, मुळगाव आरे ही ज्ञात आहेत. मालाड किंवा म्हाळजापूर भागात चिंचघर, दिंडोशी, कांदिवली, कान्हेरी, एकसार, मागाठाण ही मालाड ते अंधेरी भागातील गाले दिसून येतात. राजपुत्र बिंबदेव याने माहिम ऐवजी ठाण्यास मुक्काम केला व अनेक गावे वसवून त्यांचे उत्पन्न व सरकारी जमाबंदी बांधून दिली. ठाण्यातील पाचपाखाडी, चेंदणी, महागिरी, टेंभी, उतळेश्वर, कोलबाड हे भाग सुमारे 800 वषेर् पुरातन आहेत. हे सिद्ध होते. नाऊर, मुलुंड, भांडूप, विखरवली ( विक्रोळी), कानझुरे (कांझुर), कोपरे ( घाटकोपर) किऱ्होळ तुभेर् या गावांचा सतत उल्लेख येतो.

घोडबंदर त्या काळात खाडीमार्गामुळे अतिशय महत्त्वाचे बंदर व लष्करी ठाणे बनले होते. घोडबंदरच्या कक्षेत हल्लीची सेकनाड, चेने, वडवोली (वडवली), कावेसर, वोवळे (ओवळे), बाळखुंभ ( बाळकुम), माझिवडे, कासिमिरे, भाईंदर, नवघर व कोलसेद (कोलशेत) ही गावे होती. यातील काही गावांचा उल्लेख शिलाहारांच्या ताम्रपटातून मिळतो. यावरून ही गावे किमान आठशे ते नऊशे वषेर् पुरातन आहेत हे स्पष्ट होते. भातशेती, कडधान्ये, बागाईत ही उत्पन्नाची मुख्य साधने होती. शासन रोख रकमेबरोबर भाताच्या रूपाने कर वसूल करीत असे. हा कर सरकार खर्च, राजाचा व्यक्तिगत खर्च व धामिर्क बाबींसाठी लागणारा खर्च यासाठी बसवला जात असे. भात मुड्याच्या स्वरूपात वसूल करण्यात येई. चार खंडी भाताचा एक मुडा होत असे. समुद व खाडी काठावर खाऱ्यापाण्याच्या शेत जमिनी असत. त्यांच्या बांधबंदस्तीवर ( सीलोतर) विशिष्ट कर घेण्यात असे. अशा जमिनींच्या मालकांना शिलोत्री म्हणत असत. ' सजगणी ' हे तांब्याचे प्रचलित होते. ठाण्यातील हल्लीचे

टेंभी, चरई, पाचपाखाडी, चेंदणी, महागिरी इत्यादी भाग स्वतंत्र छोटी-छोटी गावे होती. ती आपल्या उत्पन्नाचा भाग कर रुपाने देत असत. उदाहरणार्थ चरई क्षेत्रातून दरवषीर् 138 मुडे भात सरकारसाठी 103 मुडे भात राजाचा भाग, धामिर्क विधींसाठी 11 मुडे भात, शिलोतर 42 मुडे व रोख रक्कम 900 सजगणी असा कर भरण्यात येत असे. चेंदणीमधून सरकार भात 122 मुडे राजाचा भाग 103 मुडे धामिर्क विधींसाटी 7 मुडे व 3000 सजगणी रोख रक्कम इतका कर वसुल करण्यात येई.

बिंब व नागरशहा वंशानंतर ठाण्यावर काही काळ मुस्लिम नवायत किंवा नायते राजांनी राज्य केले. त्यांचे काही शिलालेख मिळाले आहेत 1966 साली डोंबिवली येथे अली नाखवा या राजाचा लेख सापडला. हा शिलालेख शके 1318 म्हणजेच इसवी सन 1396 चा असून संस्कृतात आहे. या बरोबर 799 हा हिजरी सन दिलेला आहे. या लेखात ठाण्याला राज्य करणारा महाराजाधिराज श्ाी आलुनाकु राणा असा मजकूर आला आहे. 1969 मध्ये अंधेरी ( गुंडवली) येथे शिलालेख मिळाला. या आलेखात शक 1299 ( इसवी सन 1377) चा निदेर्श असून तो अशुद्ध संस्कृतात खोदलेला आहे. या लेखात ठाणे कोकणावर नासिरराय याचे राज्य होते असे म्हटले आहे. शक 1289 मध्ये हंबीरराव हा ठाणे कोकणावर राज्य करीत होता. असे नागाव येथे सापडलेल्या शिलालेखात कोरण्यात आले आहे. याचाच अर्थ चौदाव्या शतकापर्यंत ठाणे कोकणावर लहान मोठ्या स्थानिक राजांची सत्ता होती. या काळातील सामाजिक, सांस्कृतिक व आथिर्क जीवनावरील माहिती उपलब्ध नाही. तसेच प्रमुख वास्तू, इमारती, कला, शिल्प यांचाही तपशील मिळत नाही. ठाणे त्यानंतर काही काळ दिल्ली व गुजराथच्या अंमलाखाली आले. याच सुमारास आणखी एक शत्रू चोरपावलाने पुढे सरकत होता. तो म्हणजे भारतावर आक्रमण करणारी पहिली युरोपियन सत्ता- पोर्तुगीज हे होत. पोर्तुगीजांनी ठाणे-वसई व चौल कसे घेतले हा इतिहास आपल्या नाकतेर्पणाचा दुदैर्वी पुरावा आहे.

 
</text>
</doc>
