<doc>
<docno>997998.cms.txt</docno>
<text>
 
महाराष्ट्र
'आयुवेर्द' विज्ञानाच्या पातळीवर समजावून सांगण्याची गरज
[ Friday, January 21, 2005  11:06:54 pm]


म. टा. प्रतिनिधी

पुणे : आयुवेर्द हे शास्त्र असून ते विज्ञानाच्या पातळीवर समजावून सांगण्याची गरज निर्माण झाली असल्याचे प्रतिपादन ज्येष्ठ संगणक तज्ज्ञ डॉ विजय भटकर यांनी केले.

उन्मेष प्रकाशनने प्रकाशित केलेल्या वैद्य मयुरेश आगटे यांच्या ' आयुवेर्द! निरोगी एकविसाव्या शतकासाठी ' या पुस्तकाचे प्रकाशन गुरुवारी त्यांच्या हस्ते झाले. वैद्य आगटे यांनी ' पुणे टाइम्स ' मध्ये ' आयुवेर्द ' या सदराखाली लिहिलेल्या लेखांचे संकलन या पुस्तकात आहे.

रोगाचे कारण बहुतांशी चुकीची जीवनपद्धती हे असते. आयुवेर्द आदर्श जीवनपद्धती समजावून सांगतो. त्यामुळेच आयुवेर्दाचा सध्या जगभर प्रसार होत आहे. आयुवेर्द शिकविणाऱ्या अनेक संस्था परदेशातही स्थापन होत आहेत. त्यामुळेच त्याकडे अधिक डोळसपणे बघण्याची आवश्यकता आहे. जागतिकीकरणाच्या युगात आयुवेर्दाचे ' पेटंट ' परकीय देशांकडे जाऊ नये, यासाठी ' डाटाबेस ' तयार केला जात आहे.

आयुवेर्दाच्या प्रसारासाठी समाजापुढे उत्तमोत्तम पुस्तके असायली हवीत. वैद्य आगटे यांचे हे पुस्तक आयुवेर्दाबद्दल सुंदर सुसंवाद साधणारे असल्याने त्याचे महत्त्व आणखी वाढते, असे ते म्हणाले.

सध्याच्या धकाधकीच्या आयुष्यातील जीवनपद्धती सुखकर कशी होईल, हा उद्देश डोळ्यासमोर ठेऊन लिखाण केल्याचे लेखक वैद्य मयुरेश आगटे यांनी सांगितले. ' उन्मेष ' च्या मेधा राजहंस यांनी सहजसुलभ जीवनपद्धती कशी अनुसरावी याचे मागदर्शन या पुस्तकातून होत असल्याने ते वाचकांच्या पसंतीस नक्की उतरेल, असा विश्वास व्यक्त केला.

 
</text>
</doc>
