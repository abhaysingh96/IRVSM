<doc>
<docno>997810.cms.txt</docno>
<text>
 
महाराष्ट्र
प्रजासत्ताक दिन असाही आणि तसाही
[ Friday, January 21, 2005  07:10:34 pm]


प्रजासत्ताक दिनानिमित्त सर्व विद्यार्थ्यांनी एकत्र येणं हे बहुधा त्या वर्षातील शेवटचं ' गेट टुगेदर ' असतं. कारण त्यानंतर वाषिर्क परीक्षेच्या तयारीला लागायचं असतं...त्यामुळे शाळांमधल्या प्रजासत्ताक दिनाचं उत्साहाने भारलेलं चित्र आजही कायम असल्याचं दिसतं. शाळेच्या किंवा कॉलेजच्या बँडपथकाने ताल धरायला सुुरूवात केला की समजायचं प्रमुख पाहुण्यांचं आगमन झालं. माइकवरून पीटीच्या सरांचा आवाज घुमला की मैदानात ओळीने बसलेले विद्याथीर् कपड्याला लागलेली माती झटकत खाडकन उभे राहतात. सगळेचजण माती झटकू लागल्याने प्रचंड धूळ उडली, की विद्यार्थ्यांच्या रांगेत उभे असलेले शिक्षक चार शब्द सुनावतात.

प्रमुख पाहुण्यांना दोन रांगांच्या मध्ये सलामी घेत मंचापर्यंत जायचं असतं. पीटीच्या सरांनी माइकवरून पुन्हा सूचना केली की बँडपथकाचा ताल बदलतो. पाहुण्यांचं स्वागत कसं करायचं हे आधीच सांगितलं असल्याने मुलं विशिष्ट लयीत टाळ्या वाजवतात. हे टाळ्या वाजवणं पाहुणा स्टेजवर गेल्यावरच थांबतं. प्रजासत्ताक दिनासाठी सकाळच्या थंडीत विद्याथीर् कुडकुडत आलेले असतात. त्यामुळे झेंडावंदन हा त्यांच्या दृष्टीने महत्त्वाचा कार्यक्रम! झेंडावंदन झालं की नंतरचा किमान तासभर मुलं शरीरानं मैदानात, पण मनानं मैदानाबाहेर जातात. कारण त्यांच्यासाठी कार्यक्रमातील सर्वात रटाळ भाग सुरू होणार असतो-भाषणांचा!

कशीबशी सगळ्या महनीय वक्त्यांची भाषणं ' सहन ' केली, म्हणजे भाषणं संपली की मुलांच्या जीवात जीव येतो. त्यानंतर मग त्यांचे आवडीचे सांस्कृतिक कार्यक्रम, बक्षिस समारंभ या भागाला सुरुवात होणार असते. पण आजही प्रमुख पाहुण्याचं भाषण म्टहलं की पोरं पेंगू लागतात. कारण बहुतेक ' पाहुण्यां ' ची भाषणं एवढी बोजड असतात की अनेकदा शिक्षकांनाही कळत नाही. तिथं मुलांची काय कथा! आपलं भाषणं एकणारा वयोगट काय आहे, त्यांच्या बुद्धीला काय झेपेल, कुठल्या मुद्यावर बोलल्यावर मुलांना भाषण ऐकण्यात रस वाटेल, याचा विचार प्रमुख पाहुण्यांनी केला तर, मुलं पेंगायची तरी कमी होतील आणि मुलांनाही पाहुण्यांना भेटण्यात रस वाटेल.

शाळेतला प्रजासत्ताक दिन म्हटलं की, आरएसपी आणि स्काउट-गाइडच्या मुला-मुलींना किमान आठवडाभर तालीम करावी लागते. या दिवशी त्यांना एकप्रकारे ' पोलिसा ' ची भूमिका वठवावी लागते. तेवढाच भाव खायला मिळतो. अनेक मुलांना सकाळी उठून यायचा कंटाळा असतो, पण आदल्या दिवशी शिक्षकांची तंबी मिळालेली असते-उद्या कोण आलं नाही तर बघतो एकेकाला! अशी तंबी मिळाल्यावर झाडून सगळी मुलं मैदानावर असतात.

कॉलेजची मुलं काय असल्या तंबीला घाबरतात, मग प्रजासत्ताक दिनाला शाळेत दिसणारा उत्साह आणि गदीर्चं चित्र कॉलेजात मात्र अभावानं नजरेस पडतं. जी मुलं हजर राहतात, त्यांना ' हौशी खेळाडू ' असं बिरुद चिटकवण्याचं काम दांड्या मारणारी मुलं नित्यनेमानं करीत असतात. कॉलजमधले वेगवेगळे ' डे ', आणि ' फेस्टिवल ' ला ओसंडून वाहणारी गदीर् स्वातंत्र्यदिन आणि प्रजासत्ताक दिनाला मात्र दिसत नाही. त्यांच्यादृष्टीनं बहुधा यात ' सेलिब्रिशन ' चा अंश नसावा. कॉलेज स्तरावर या दोन्ही राष्ट्रीय दिनांना प्रचंड उत्साहानं सामिल होणारा एकच घटक म्हणजे ' एनसीसी ' चे कॅडेट्स! प्रजासत्ताक दिन संचलनाची पूर्वतयारी म्हणून किमान महिनाभर आधी घोटून परेड होते... वर्षानुवर्ष शाळा आणि कॉलेजातल्या प्रजासत्ताक दिनाचं हे चित्र आहे.

मुंबई टाइम्स टीम

 
</text>
</doc>
