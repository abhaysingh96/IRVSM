<doc>
<docno>997887.cms.txt</docno>
<text>
 
देश-विदेश
साखरेसंबंधी उद्धव ठाकरे पंतप्रधानांना भेटणार
[ Friday, January 21, 2005  08:34:14 pm]


म. टा. विशेष प्रतिनिधी

नवी दिल्ली : साखरेच्या दीर्घकालिन धोरणाविषयी ठोस उपाययोजना सुचवण्यासाठी शिवसेना नेते उद्धव ठाकरे पक्षाच्या खासदारांसह पंतप्रधान मनमोहनसिंगांची फेब्रुवारीच्या पहिल्या आठवड्यात भेट घेणार आहेत, अशी माहिती सेनेचे आमदार कन्हैयालाल गिडवानी यांनी शुक्रवारी पत्रकार परिषदेत दिली.

उसाचे आणि साखरेचे उत्पादन वाढावे, ऊसउत्पादक शेतकऱ्यांचे नुकसान न होता, खुल्या बाजारात साखरेचे भाव स्थिर रहावेत, यासाठी काही महत्त्वाच्या धोरणात्मक सूचना शिवसेना सरकारला करू इच्छिते. पंतप्रधानांबरोबर होणाऱ्या भेटीपूवीर्, या संदर्भातल्या चचेर्च्या मसुद्याची निवेदने, गिडवानी यांनी पंतप्रधान कार्यालयाचे राज्यमंत्री पृथ्वीराज चव्हाण यांच्या स्वाधीन केली.

गिडवानी म्हणाले, देशात साखरेचा जुना साठा 85 लाख टनांचा आहे, ही सरकारी माहिती चुकीची आहे. हा साठा अवघा 60 लाख टन आहे. पंजाब, हरयाणा, उत्तरप्रदेश, कर्नाटक आणि तामिळनाडू या साखर उत्पादक राज्यांनी साठ्याविषयी केंद सरकारला पुरवलेली माहिती खोटी आहे.

दोन वर्षांत या साठ्यापैकी सुमारे 25 लाख टन साखरेची विक्री झाली असल्याने यंदाच्या पुरवठ्याचे सारे गणित कोलमडणार आहे अन् त्याचा अपरिहार्य परिणाम साखरेच्या भाववाढीत होणार आहे. केंदीय अबकारी विभागामार्फत खऱ्या साठ्याची चौकशी सरकारने करावी.

3 वर्षात साखरेचे भाव स्थिर रहाण्यासाठी सरकारला किमान 50 लक्ष टन साखर आयात करावीच लागेल, अन्यथा गंभीर संकट ओढवेल, याचे स्पष्टीकरण करताना गिडवानी म्हणाले, नियमाप्रमाणे किमान तीन महिने पुरेल इतका म्हणजे 45 लाख टनांचा साठा सरकारला ठेवावाच लागतो. सध्याचा 60 लक्ष टनांचा जुना साठा आणि यंदाचे सुमारे 120 लाख टनांचे नवे उत्पादन अशी 180 लाख टन साखर ही देशाची वर्षभराची गरज आहे. वर्षअखेरीला सरकारकडे साठा शिल्लकच रहाणार नाही, अशी सध्याची स्थिती आहे.

आयात-निर्यात धोरणानुसार जी खांडसरी देशात आयात होते, प्रक्रियेनंतर त्याच्या पुननिर्र्यातीची अट असल्यामुळे सरकार त्यावर कर लावत नाही. ' अॅडव्हान्स लायसेन्स ' स्कीमनुसार जी साखर आयात होते, त्याला मात्र 60 टक्के ड्युटी भरावी लागते. साखरेची टंचाई लक्षात घेता आयातीवरवरील ही ड्युटी सरकारने काढून टाकली पाहिजे अन्यथा बाजारपेठेतील भावाचे संतुलन टिकणे अशक्य आहे. याखेरीज साखर विक्रीसाठी परवाने देण्याची पद्धतही पुन्हा सुरू करणे गरजेचे आहे, अन्यथा साठेबाजीवरही नियंत्रण रहाणार नाही.

नॅशनल कमॉडिटी अँण्ड डेरिव्हेटिव्ह एक्सचेंज (एनसीडेक्स)च्या यादीतून साखरेला वगळण्याचा तसेच विक्रेत्यांच्या साठ्यावर मर्यादा घालण्याच्या मागणीचाही गिडवानी यांनी याप्रसंगी पुनरूच्चार केला. सरकारच्या नियंत्रणामुळे सध्या नियंत्रणात आलेले भाव, फार काळ स्थिर रहाणे शक्य नसून काही महिन्यात साखर 25 ते 30 रूपये किलोवर पोहोचेल, अशी भितीही गिडवानींनी बोलून दाखवली.

 
</text>
</doc>
