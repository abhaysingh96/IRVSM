<doc>
<docno>997069.cms.txt</docno>
<text>
 
महामुंबई
मेडिकल फीवाढीविरोधात 'शिक्षण व्यापारीकरण विरोधी मंचा'चे बिगुल
[ Friday, January 21, 2005  12:25:03 am]


म. टा. प्रतिनिधी

मंुबई : तीन मेडिकल कॉलेजांना मिळालेल्या फीवाढीचे तीव्र पडसाद विद्याथीर् आणि पालकांच्यात उमटू लागले असून हे सर्वजण संस्थाचालकांच्या विरोधातील आणखी एका लढ्यासाठी सज्ज होऊ लागले आहेत. फी वाढीतून शिक्षण शुल्क समितीची संस्थाचालक धाजिर्णी भूमिका दिसून येते, अशी टीका ' शिक्षण व्यापारीकरण विरोधी मंचा ' ने केली आहे. न्या. जहागिरदार समितीची फी कायम ठेवावी, अशी मागणीही मंचाने केली आहे.

समितीने कॉलेजांच्या फीत वाढ केल्याने, न्या. जहागिरदार समितीने निश्चित केलेली फी योग्य नव्हती का, त्यांचे निकष चुकीचे होते का, याचा खुलासा न्या. पंडित यांनी करावा आणि फीवाढीची कारणेही द्यावीत, अशी मागणी मंचाने केली आहे.

तीन मेडिकल कॉलेजांसाठी वापरण्यात आलेला फॉर्म्युलानुसार इतर कॉलेजांना फी आकारण्यात येईल, असे समितीने अहवालात नमूद केल्याने, फी वाढीसाठी या तीन कॉलेजांनी वापरलेल्या युक्त्या आता इतरही कॉलेजे वापरतील आणि फीवाढ पदरात पाडून घेतील, अशी भीती व्यक्त करतानाच याचाच अर्थ समिती आणि शिक्षण सम्राट यांच्यात साटेलोटे आहे, असा आरोप मंचाने केला आहे.

पंडित समितीने रुग्णालयाच्या एकूण खर्चाच्या 75 टक्के भार विद्यार्थ्यांवर टाकला आहे. मात्र, हा खर्च कॉलेजच्या एकूण खर्चाच्या 50 टक्के रकमेपेक्षा जास्त असेल तर 50 टक्केच खर्च विद्यार्थ्यांकडून घ्यावा, अशी ' दयाळू ' शिफारस करून हा अहवाल म्हणतो, कॉलेजांकडे असलेली रुग्णालये केवळ विद्यार्थ्यांसाठीच नाहीत, तर ती एक धर्मादाय योजना आहे. ही रुग्णालये विश्वस्तांना मिळत असलेल्या देणग्यांमधून उभारली जातात, त्यामुळे त्याचा संपूर्ण भार विद्यार्थ्यांवर पडणे योग्य नाही, असे म्हणणारी समिती 75 टक्के खर्च विद्यार्थ्यांवर का व कशासाठी टाकते, असा सवालही मंचाने केला आहे.

फी प्रचंड वाढल्याने पालकांवर एकूण अडीच ते पाच लाखांचा जादा बोजा पडणार आहे. बहुसंख्य मध्यमवगीर्यांना हा बोजा सहन होणार नाही. त्यांना घरदार विकूनच पैसे उभारावे लागतील आणि ज्यांना ते शक्य नसेल त्यांच्या मुलांना शिक्षणाची दारे बंद होतील, अशी भावना मंचाने व्यक्त केली आहे. फी वाढ रद्द न झाल्यास आंदोलनाचा इशारा मंचाचे अध्यक्ष डॉ. विवेक कोरडे यांनी दिला आहे.

दरम्यान, शिक्षणाचे व्यापारीकरण तसेच खाजगी व परदेशी विद्यापीठांना सरकार देत असलेल्या खुल्या परवानगीवर चर्चा करण्याकरिता मंचाने रविवार , 23 जानेवारी रोजी सायंकाळी चार वाजता ताडदेव, नाना चौकातील मंुबई सवोर्दय मंडळाच्या कार्यालयात बैठक आयोजित केली आहे. यासंदर्भातील अधिक माहितीसाठी 24141678 किंवा 28844108 या दूरध्वनी क्रमांकावर संपर्क साधावा, असे आवाहन करण्यात आले आहे.

 
</text>
</doc>
