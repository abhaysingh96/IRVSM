<doc>
<docno>997051.cms.txt</docno>
<text>
 
महामुंबई
त्सुनामीच्या तडाख्यात 'सखाराम बाइंडर'?
[ Friday, January 21, 2005  12:14:28 am]


म. टा. सांस्कृतिक प्रतिनिधी

मुंबई : त्सुनामीच्या तडाख्यात काय काय वाहून गेले याचे हिशेब करायला पुढचे कित्येक दिवस पुरायचे नाहीत, पण त्यात ' सखाराम बाइंडर ' नावाची एक बोट वाहून गेली, अशी खात्रीलायक बातमी आहे.

डिसेंबर महिन्याच्या 25 तारखेला मुंबईत राहणारे श्ाीकांत लागू यांच्या घरी फोन खणखणला. निकोबार बेटावर राहणारे कुणी जयंत पटवर्धन नामक गृहस्थ सारंग यांचा पत्ता मिळेल का, असे विचारीत होते. त्यांना हवे होते कमलाकर सारंग. विजय तेंडुलकर यांच्या ' सखाराम बाइंडर ' या नाटकाचे दिग्दर्शक आणि निर्माते. सारंग यांनी लिहिलेले ' बाइंडरचे दिवस ' हे पुस्तक वाचल्यापासून जयंत पटवर्धन झपाटून गेले होते. त्यांना सारंग यांना भेटायचे होते. (सारंग आता हयात नाहीत आणि ' बाइंडरचे दिवस ' हे पुस्तकही बाजारात मिळत नाही.) त्यांनी एक बोटही खरेदी केली होती आणि तिला नाव दिले होते , ' सखाराम बाइंडर '. पटवर्धन विचारणा करीत होते. लागूंनाही काही बोलण्याची इच्छा होती. पण...पुढचे काहीच ऐकू येईना. फोन कट झाला असावा. त्याचवेळी सुनामी लाटा निकोबारच्या साधनसंपत्तीचा आणि माणसांचा घास घेण्यासाठी सरसावत होत्या...

सर्व वाहून गेले, पण संदर्भ उरले...निकोबारच्या बेटावर ' सखाराम बाइंडर ' नावाची बोट उभी होती!

 
</text>
</doc>
