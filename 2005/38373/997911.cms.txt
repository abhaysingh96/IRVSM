<doc>
<docno>997911.cms.txt</docno>
<text>
 
हेल्थ
निरोगी त्वचा आणि आहार
[ Friday, January 21, 2005  08:57:11 pm]


गर्भारपणात स्त्रियांनी त्यांच्या नेहमीच्या आहारात बदल करायला हवा. सतेज कांतीच्या बाळासाठी कोणता आहार घ्यावा, असा प्रश्ान् तर वारंवार विचारला जातो. रोजच्या दुधात साजूक तूप घालून प्यावे. ज्यांना शक्य असेल त्यांनी शहाळ्याचं पाणी, शहाळ्याची मलई + साखर, दूध केशर, दूध भात घ्यावा. टॉमेटोचा रस + खडिसाखर, संत्र्याचा रस घ्यावा. साळीच्या लाह्या भिजत ठेऊन त्याचे पाणी प्यावे. सोन्याचा कोणताही दागिना पाण्यात भिजत ठेऊन त्याचे पाणी प्यावे.

कोणत्याही ऋतूमध्ये आपल्या त्वचेच्या कांतीला आरोग्यपूर्ण राखण्यासाठी तेल लावणे खूप गरजेचे असते. आंघोळीपूवीर् साधारण 20 ते 25 मिनिटे तेलाने मसाज करावा. त्यानंतर गरम, कोमट पाण्याने आंघोळ करावी. यामुळे त्वचा मऊ राहून त्याला सुरकुत्या पडत नाहीत. त्वचा निरोगी ठेवण्यासाठी आहार असा महत्त्वाचा आहे, त्याचप्रमाणे पाणी, बाह्योपचारसुद्धा तेवढेच महत्त्वाचे आहे.

आपल्या शरीराला अन्नापेक्षा जास्त गरज असणारे पाणी हा त्वचेला स्निग्धता देत असते. पाण्यात क्षारांचे प्रमाण जास्त असेल तर ते त्वचेला हानीकारकच असते. बोअरिंगचे पाण्यामुळे त्वचेला कोरडेपणा, काळपटपणा येतो असे पाणी वापरायचे असल्यास ते उकळून वापरावे.

सामन्यत: बाह्योपचारासाठी रोज बाजारात येणारी फेअरनेस क्रीम्स आणि त्यांच्या आकर्षक जाहिराती यामुळे ते क्रीम वापरण्याचा मोठा हा साहजिकच असतो. सध्या भरपूर क्रीम्स हर्बल आहेत असा कितीही दावा करीत असले तरी त्यात काही प्रमाणात केमिकल्स असतातच. त्यामुळे सतत, नवीन क्रीम्स वा ब्युटी प्रॉडक्टस् बदलत राहिल्याने त्वचेवर वाईट परिणाम होतात.

एखादे क्रीम जर आपल्या त्वचेला सूट झाले तर त्यात सातत्य ठेवावे. त्वचेवर काही बाह्योपचार करण्यापूवीर् त्वचा कोरडी, तेलकट कशा प्रकारची आहे हे जाणूनच करावे. त्यासाठी वैद्यकीय सल्ला महत्वाचा आहे. तरी पण सर्वसाधारणत: ज्यांची त्वचा कोरडी असते त्यांना सुरकुत्या लवकर येणे, त्वचा काळसर दिसणे, भेगा पडणे अशा तक्रारी आढळतात.तेलकट त्वचेत पुरळ येणे, ब्लॅकहेडस्चे प्रमाण जास्त असते. कोरडी त्वचा असणाऱ्यांनी नेहमी आंघोळीपूवीर् साधारणत: 20 ते 30 मिनिटे आधी तेलाने मसाज करावा. त्याने त्वचेतील रुक्षपणा खूप कमी होतो. यासाठी तीळ तेल, अभ्यंग तेल, लाक्षादी तेल वापरावीत. हे तेल गरम पाण्यात कोमट करून वापरावीत.

डॉ. स्वाती जावळीकर

 
</text>
</doc>
