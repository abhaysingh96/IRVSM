<doc>
<docno>997937.cms.txt</docno>
<text>
 
अग्रलेख
असुरक्षित मुंबई!
[ Friday, January 21, 2005  10:10:51 pm]


मुंबईकडे केवळ महाराष्ट्राची राजधानी म्हणून पाहिले जात नाही, तर भारताची आथिर्क राजधानी, आशियातील महत्त्वाचे व्यापारी केंद अशी या नगरीची ओळख जगभर आहे. गेल्या दोन दशकांत येथील कापड गिरण्या, फार्मास्युटिकल आणि इंजिनीयरिंग कारखान्यांच्या जागी मॉल आणि टॉवर आले. कॉल सेंटर्स आणि बँकिंगसारख्या सेवा उद्योगांमुळे येथे रात्रीचा दिवस होऊ लागला.

अनेक तरुणांना पाच आकडी पगार मिळू लागला. जागतिक नकाशावर मुंबईचे स्थान अधिकाधिक बळकट होत असताना, या शहराच्या सुरक्षिततेविषयी शंका वाटावी, अशी घटना म. टा.च्या प्रतिनिधीने टिपली आहे. मुंबईच्या विमानतळावर, तिकीट नसताना ज्या सहजतेने हा प्रतिनिधी शिरला आणि वावरला, सिक्युरिटी स्कॅनिंग मशीनपर्यंत पोहोचला, त्यावरून विमानतळावरील सुरक्षा व्यवस्थेत ढिलाई आली हे स्पष्ट दिसते.

दीड वर्षांपूवीर् मुंबईत झालेल्या बॉम्बस्फोटांनंतर शहरातील विमानतळासह सगळ्याच महत्त्वाच्या ठिकाणी सुरक्षिततेतवाढ करण्यात आली. पण यापैकी बहुतेक ठिकाणी सुरुवातीच्या दिवसांत दाखवण्यात आलेली कर्तव्यकठोरता आता पाळली जात नाही हे उघड आहे. व्ही. आय. पी., ओळखीपाळखीचे अशा वेगवेगळ्या लोकांबाबत सुरक्षितता नियम शिथील केले जातात, असे आढळून आले आहे. अनेक बड्या मंडळींबरोबर कोण प्रवेश करतात, याची तपासणी केली जात नाही.

त्यांच्याकडे असलेल्या बॅगा, मोबाईल यांच्याकडे दुर्लक्ष केले जाते. मुंबईला असलेल्या धोक्याच्या पार्श्वभूमीवर, सुरक्षिततेकडे पाहिजे तितके लक्ष दिले जात नाही. सुरक्षा रक्षकांना दिले जाणारे प्रशिक्षण अपुरे आहे ही बाबही संबंधितांनी लक्षात घ्यायला हवी. अनेक ठिकाणी, खाजगी रक्षकांची नेमणूक केली जाते. अंगावर खाकी गणवेश चढवला म्हणजे सुरक्षा रक्षक बनत नाही. समोरच्या माणसाकडे बघितल्यावर त्याचा अंदाज घेणे, त्याच्या हालचालींवरून संशयास्पद काही आहे का याचा विचार करणे, वेळप्रसंगी चपळाईने हालचाली करणे अशा अनेक बाबी रक्षकांना शिकवायला लागतात.

याचवेळी आलेल्या पाहुण्यांशी बोलावे कसे, त्याला मार्गदर्शन कसे करावे याचे कौशल्य रक्षकांनी आत्मसात करणे अपेक्षित आहे. अनेक ठिकाणी अनुभव येतो तो याच्या बरोबर उलटा. एकीकडे महत्त्वाच्या ठिकाणी सुरक्षिततेचा विचार होत असताना, मुंबईमध्ये गोंधळ उडवून देण्यासाठी देशविरोधी, अतिरेकी शक्तींना इतरही अनेक जागा आहेत हे लक्षात घ्यायला हवे. बारा वर्षांपूवीर् मुंबईत उडालेल्या बॉम्बस्फोटांच्या धमाक्याने आणि त्यानंतर घडलेल्या अनेक स्फोटांपासून आपण हे शिकायला हवे की, गदीर्ची ठिकाणे ही अशा मंडळींना योग्य वाटतात. मुंबईत स्फोट घडवून आणला की बातम्या आणि अफवा यांची सरमिसळ होऊन अनेक तास भीतीचे वातावरण शहरभर पसरते.

जगभर त्याची नोंद घेतली जाते. घटनेनंतर अनेक दिवस तिची छाया शहरावर पसरलेली असते. अतिरेक्यांना, आपल्या कारवाया करण्यासाठी पाय रोवावे लागतात. त्यासाठी आता शहरभर अनेक वस्त्या निर्माण झाल्या आहेत. थोडे अधिक भाडे मिळते म्हणून अनेकजण आपले फ्लॅट्स, विचारपूस न करता कोणालाही बिनदिक्कत देतात. अनेक झोपडपट्ट्यांत तर इतकी वर्दळ असते की कोण आला आणि गेला याची दखल घेण्याइतका वेळ नसतो. मुंबई आणि आजूबाजूच्या परिसरात गेल्या काही वर्षांत अतिरेक्यांना आश्रय घेणे यामुळे सोपे झाले आहे. यात भर पडली आहे ती अपुऱ्या आणि प्रशिक्षणाचा अभाव असलेल्या पोलिस दलाची. मोचेर्, सभासंमेलने, उत्सव, बंदोबस्त आणि नेहमी घडणारे गुन्हे यामध्ये अडकलेल्या पोलिसांना इतर बाबींकडे लक्ष द्यायला वेळ नाही आणि पोलिसांच्या अडचणी, प्रशिक्षण अशा तातडीच्या बाबींकडे लक्ष द्यायला राज्यर्कत्यांना सवड नाही.

मुंबईतील सर्वात धोकादायक असलेल्या चेंबूर, मानखुर्द भागापासून ते समुदाच्या किनाऱ्यालगत आर. सी. एफ, बी. ए. आर. सी., टाटा पॉवर, भारत पेटाेलियम आणि हिंदुस्थान पेट्रोलियम यांचे तेलशु्द्धीकरण कारखाने, नौदलाचा तळ उभारले गेले आहेत. नेमकी तेथेच परिस्थिती चिंताजनक आहे. सीमेपलीकडून येणारे अनेक याच भागात वास्तव्य करत आहेत, हा योगायोग मानून सोडून देऊ नये अशी सूचना अनेक ज्येष्ठ पोलिस अधिकाऱ्यांनी वेळोवेळी मंत्रालयातील बॉसेसना केली आहे. पण शिवसेना आणि भाजपा युतीच्या सरकारने या सूचनेकडे कानाडोळा केला. मुंबई बंदराच्या परिसरात अनधिकृतपणे वास्तव्याला असलेल्यांना हुसकावले तर आपल्या निधमीर्पणावर डाग पडेल असे सध्याच्या आघाडीच्या सरकारला वाटते आहे. अंतर्गत सुरक्षितता हा विषय सोपा, सरळ नाही याचे आकलन राज्यर्कत्यार्ंना मुंबईबाबत तरी झाले आहे, असे या विमानतळाबाबतच्या घटनेमुळे वाटत नाही ही चिंतेची बाब आहे.

 
</text>
</doc>
