<doc>
<docno>997157.cms.txt</docno>
<text>
 
महामुंबई
आबा-दादांनी घेतल्या मैत्रीच्या आणाभाका
[ Friday, January 21, 2005  01:28:42 am]


म. टा. प्रतिनिधी

मुंबई : ' सभेत विनोद केले जातात... हलकेफुलके बोलले जाते... त्याच्या चौकटी होतात पण, माध्यमांनी चौकटींची हेडलाइन केली.. अजित-दादांचे माझे संबंध मैत्रीचेच नव्हेत, तर बंधुत्वाचे आहेत आणि यापुढेही ते तसेच राहतील, असा निर्वाळा आर. आर. पाटील उर्फ आबांनी (चक्क) वेलदोडे चघळत चघळत दिला. तर , ' आर. आर. पाटील हे आपले नेते असून त्यांचा अनादर करण्याचा दूरान्वयेही हेतू नव्हता, असे अजित पवार यांनी स्पष्ट केले आणि संदर्भ सोडून प्रसिद्ध झालेल्या आपल्या वक्तव्याने जे गैरसमज झाले ते पाहून आपल्यामागे काही साडेसाती लागली की काय, अशी शंकाही त्यांनी व्यक्त केली.

आपल्या तंबाखूसेवनावर अजित यांनी केलेल्या शेरेबाजीमुळे चांगलाच ठसका लागलेल्या आबांनी आता वेलदोडे चघळायला सुरुवात केली. तर आबांची तंबाखू काढल्यावर भलतेच रामायण घडून जळजळीने हैराण होण्याची पाळी मात्र अजित यांच्यावर आली. आर. आर. यांच्या तंबाखूविषयी आपण बोललो पण यातून त्यांचा अनादर व्हावा, असा हेतू नव्हता. ते ज्या गमतीच्या सुरात बोलले त्याच सुरात आपण बोललो. त्यांच्याविषयी काळजी वाटते म्हणूनच बोललो होतो, असे अजित यांनी सांगितले. सांगलीचे कार्यकतेर् हे कुटुंबातील घटक असल्यामुळे त्यांच्यापुढे मोकळेपणाने बोललो, पण वर्तमानपत्रांनी पूर्ण शहानिशा न करताच ते छापले, अशी खंत त्यांनी व्यक्त केली.

त्या दिवशी सकाळीच एका कार्यक्रमात, आर. आर. हे दूरदशीर् दृष्टीचे खंबीरपणे निर्णय घेणारे लोकप्रिय नेते आहेत, अशी स्तुती अजितदादा यांनी केली होती. आपल्या गैरहजेरीत त्यांनी आपली जेवढी स्तुती केली आहे तेवढी इतर कोणीही केलेली नाही, पण याची दखल दुमिर्ळपणेच घेतली गेली, असे सांगून आर आर म्हणाले , ' अजितदादा आणि मी राष्ट्रवादी काँग्रेसचे आणि महाराष्ट्राचे अहित होईल, अशी कोणतीही गोष्ट कधीच करणार नाही. विषय संपला चर्चाही संपली, असे सांगत आबांनी पत्रकारांना वेलदोडे घ्या असा आग्रह सुरू केला.

 
</text>
</doc>
