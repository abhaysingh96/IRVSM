<doc>
<docno>997078.cms.txt</docno>
<text>
 
क्रीडा
वय चोरल्यामुळे बंगालच्या टेटेपटूंची पदके काढून घेतली
[ Friday, January 21, 2005  12:27:36 am]


चेन्नई : राष्ट्रीय सब ज्युनियर टेबल टेनिस स्पधेर्त बंगाल तसेच सेंटर ऑफ एक्सलन्स (सीओई), कोलकाता या संघांच्या टेबलटेनिसपटूंनी वय चोरल्याचे आढळून आल्यामुळे त्यांच्या संघांची पदके काढून घेण्यात आली आहेत. सर्वच खेळांच्या सब ज्युनियर व ज्युनियर स्पधेर्त वय चोरण्याचे प्रकार सर्रास होताना टेबल टेनिस संघटनेने अशा प्रकारांना आळा घालण्यासाठी पुढाकार घेतला आहे.

राष्ट्रीय सब ज्युनियर स्पधेर्त तीन सांघिक जेतेपद मिळवल्यामुळे सीओईचे सर्वत्र कौतुक होत असताना हा प्रकार उघडकीस आला आहे. सीओईने कॅडेट मुले व मुली तसेच सब ज्युनियर मुली अशा तीन गटात जेतेपदाचा मान मिळवला होता. तर सब ज्युनियर मुलांमध्ये विजेते ठरले होते ते बंगाल.

सांघिक लढतींमध्ये उतरलेल्या मुलामुलींपैकी 19 खेळाडू दोषी असल्याचे आढळून आले असून या वर चोरलेल्या खेळाडूंकडून करंडक, पदके तसेच प्रमाणपत्रके काढून घेण्यात आली आहेत, अशी माहिती भारतीय टेबल टेनिस फेडरेशनचे उपाध्यक्ष डी.व्ही.संुदर यांनी दिली.

सीओईच्या सुशेावन दास (सब ज्युनि. मुले), प्रणोय मोईत्रा (कॅडेट मुले) यांच्यासह बंगालच्या प्रीतम बोस, राज मोंडल, कौशिक दास (सब ज्युनि. मुले), अनिर्बन सिन्हा रॉय, प्रियाब्रता दास, विश्वदीप भट्टाचार्य (कॅडेट) या खेळाडूंची पदक काढून घेण्यात आली आहेत.

तर सीओईच्या अंकिता दास, शर्मांना दत्ता (कॅडेट मुली) तसेच बंगालच्या मेधा मैत्रा, समायता मोंडल ( कॅडेट मुली) या पदक विजेत्या खेळाडूंना आता पदकावर पाणी सोडावे लागेल.

अचुक वय शोधून काढण्यासाठी तज्ज्ञांकडून वैद्यकिय चाचणी घेण्यात आली आणि यामध्ये तब्बल 19 खेळाडू दोषी आढळल्यामुळे एकच खळबळ उडाली.

नियमानुसार आता दोषी आढळलेेले खेळाडू येथे आता सुरू असलेल्या वैयक्तिक लढतीतही खेळू शकत नाही. सब ज्युनियर विजेता सुशोवन दास व कॅडेट विजेती अंकिता दास या खेळाडूंना आता आपले जेतेपद राखता येणार नाही.

वय चोरणारे खेळाडू : सब ज्युनियर मुले : अप्रतिम गोगोई, सैदुल अलाम अहमद (आसाम), प्रीतम बोस, राज मोंडल, कौशिक दास ( बंगाल), सुशोवन दास (सीओई), अमरजीतसिंग व नोंग शाबासिंग ( मणिपूर).

कॅडेट मुले : अनिर्बनसिंग रॉय, प्रियब्रता दास, विश्वदीप भट्टाचार्य (बंगाल) व प्रणोय मोईत्रा (सीओई).

सब ज्युनियर मुली : कस्तुरी सरमा (आसाम), प्रियांका मडवाल (उत्तरांचल).

कॅडेट मुली : समायता मोंडल (बंगाल), अंकिता दास, शर्मांना दत्त, मेधा मैत्रा व चिंगखिनगांबी (मणिपूर).

 
</text>
</doc>
