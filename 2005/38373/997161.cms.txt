<doc>
<docno>997161.cms.txt</docno>
<text>
 
महामुंबई
येवा, विमानतळ आपलाच आसा!
[ Friday, January 21, 2005  01:31:59 am]


निनाद सिद्धये

मुंबई : स्वस्त झालेल्या विमानप्रवासामुळे सगळ्याच विमान कंपन्यांचे खिसे तुडुंब भरून वाहत असताना विमानतळावरील सुरक्षाव्यवस्था मात्र काहीशी ढिली पडली आहे. अमेरिकेत र्वल्ड ट्रेड सेंटर आणि पेंटॅगॉनवर झालेल्या हल्ल्यानंतर देशभरातल्या विमानतळांवरील सुरक्षेची जबाबदारी केंदीय औद्योगिक सुरक्षा दलाकडे (सीआयएसएफ) सोपवण्यात आली होती. या घटनेला आता बराच काळ लोटल्यानंतर सुरक्षाव्यवस्थेत पुन्हा ढिलाई असल्याचा प्रत्यक्षानुभव गुरुवारी आला.

सांताक्रूझ विमानतळावर साधारण सकाळी आणि संध्याकाळी मोठ्या प्रमाणात प्रवाशांची गदीर् असते. अशातच विमानतळाच्या दुरुस्तीमुळे मुंबईबाहेर जाणाऱ्या विमानांसाठी जुन्या विमानतळ परिसरात सामानाच्या सिक्युरिटी स्कॅनिंगची व्यवस्था आता विमानतळाबाहेर आली आहे. या भागात प्रवेश करणेही आता भलतेच ' सोप्पे ' झाले आहे.

गुरुवारी सकाळी आठच्या विमानाने हैदराबादला जाणाऱ्या नातलगांना पोहोचवण्यासाठी गेलेला हा प्रतिनिधी बिनदिक्कत विमानतळाच्या सिक्युरिटी स्कॅनिंगपर्यंत जाऊ शकला. तीन प्रौढ व्यक्ती आणि एक लहान मूल यांची तिकिटे असताना त्यांच्यासह या वाढीव व्यक्तीला कोणतीही चौकशी न करताच स्कॅनिंग एरियापर्यंत जाण्याची ' संधी ' मिळाली. स्कॅनिंग प्रक्रियेदरम्यानही कोणत्याही सुरक्षारक्षकांनी या प्रतिनिधीला अडवले नाही. उलट त्याला सामान ट्रॉलीवर ठेवण्यासाठी तेथील कर्मचाऱ्यांनी मदत केली!

 
</text>
</doc>
