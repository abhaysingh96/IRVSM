<doc>
<docno>997789.cms.txt</docno>
<text>
 
महाराष्ट्र
एका प्राचीन विद्यानगरीत...
[ Friday, January 21, 2005  06:59:15 pm]


बोरीवली स्टेशनपासून दहा किमी अंतरावर मुंबईच्या सांस्कृतिक वैभवाच्या साक्ष देणाऱ्या कान्हेरी गुंफा आहेत. नॅशनल पार्कच्या थोडंस आत गेलं की निसर्गातील नीरव शांततेची अनुभूती सहजपणे जाणवायला सुरुवात होते. ही सहजता आजूबाजूच्या हिरव्या-कबऱ्या रानातून सगळ्या आसमंतात पसरलेली जाणवते. कान्हेरी गुंफांच्या काळ्याकभिन्न बुलंद पाषाणातून तर ती उत्कटपणे प्रकटते. नॅशनल पार्कह्ून कान्हेरीला जाणारा आतला रस्ता दुतर्फा कीर्र रान असलेला...काहीसा गूढरम्य!

असं म्हणतात की कान्हेरी गुंफांची निमिर्ती सातवाहनांच्या काळात ख्रिस्तपूर्व पहिल्या शतकापासून सुरू झाली. दख्खनच्या पठारावरील या अतीप्राचीन गुंफा आहेत. इथे मुख्यत्वे ' हियान ' प्रकारच्या लेण्या असून तुरळक प्रमाणात ' महायान ' प्रकारच्या लेण्याही आहेत. हे पूर्व-पश्चिम पसरलेलं 109 लेण्यांचं हे एक प्राचीन संकुल आहे. यातल्या बहुतेेक गुंफा पश्चिमाभिमुख आहेत. ' जेम्स बर्ड ' या संशोधकाने हे ठिकाण शोधलं, असं म्हणतात.

त्याकाळी नालासोपारा, ठाणे, कल्याण, चौल, दाभोळ या बंदरातून रोम, अरबस्तान, इराण अशा अनेक देशांशी व्यापार होत असे. इथे उतरलेला माल देशावरच्या बाजारपेठांत घाटरस्त्याने पोचवला जात असे. त्यावेळी नालासोपारा-पैठण हा खुष्कीचा असाच एक प्रमुख घाटमार्ग कार्यरत होता. पैठण त्यावेळी सातवाहनांंच्या राजधानीचे ठिकाण होते. या मार्गावर कान्हेरीची प्राचीन नगरी वसलेली होती. सोपारा-ठाणे-कल्याणच्या गब्बर व्यापाऱ्यांनी या लेण्यांच्या निमिर्तीसाठी सढळ हस्ताने मदत केल्याच्या नावानुसार नोंदी इथल्या शिलालेखांवर आहेत. इथले शिलालेख ब्राम्ही, प्राकृत आणि संस्कृत लिपीतले असून काही चिनी भाषेतले सुद्धा आहेत. इथली तीन नंबरची गुंफा हे एक भव्य चैत्य आहे. या सभागृहाच्या बाहेर प्रशस्त व्हरांडा असून बुद्धाच्या पंचवीस फूट उंचीच्या दोन मूतीर् अतिशय सुबक आहेत. इथले कठडे सुरेख कोरीवकाम केलेले आहेत. या चैत्याची महती सांगणारे दहा शिलालेख इथे आहेत. हे सभागृह उभारायला गजसेन आणि गजबीर या दोन व्यापारीबंधूनी मदत केल्याच्या नोंदी या शिलालेखांवर आहेत. ही गुंफा बुद्धधर्माची शिकवण देणाऱ्या ' भदायणी ' शाळेला अर्पण केलेली होती. त्यावेळी कान्हेरी ही भारतातली एक प्रतिष्ठित विद्यानगरी होती.

इथल्या लेण्या चंदकोरीच्या आकारात विखुरलेल्या आह्ेत. यातल्या खूपशा गुहा या अध्ययन करणाऱ्या भिक्षूंच्या निवासासाठीच्या खोल्या आहेत. या कक्षांमध्ये साधारण उंचीचा एक चौथरा आढळतो. जवळजवळ सगळ्या खोल्यांबाहेर बसण्यासाठी केलेले दगडी कट्टे दिसतात. या संकुलातल्या जवळपास सगळ्या गुंफांच्या बाजूला खडकात खोदलेली पाण्याच्या टाक्या आहेत. पाषाणांच्या गर्भगोलात लपलेल्या या टाक्या बहुधा आतून एकमेकांना जोडलेल्या आहेत. इथल्या एकेचाळीसाव्या लेण्यातलं अकरामुखी ' अवलोकितेश्वरा ' चं अशा प्रकारचं भारतातलं एकमेव शिल्प आहे. असं म्हणतात की त्यावेळी इथे तांत्रिक शक्तीची उपासना मोठ्या प्रमाणावर चालत असे. 89 व्या गुंफेतली स्त्रियांच्या विविध प्रकारच्या केशरचना दर्शवणारी शिल्प आजच्या प्रगत काळातल्या स्टाईलशी साम्य दर्शवणारी आहेत.

कान्हेरीचे अजून एक वेगळे वैशिष्ट्य म्हणजे हे भारतातले एकमेव असे घडीव बौद्ध स्मशान आहे. संकुलाच्या प्रवेशद्वाराच्या बरोबर विरुद्ध दिशेला दक्षिणेचा सगळा डोंगर या विहारांनी व्यापलेला आहे. दीडएक हजार वर्षांपूवीर् हे स्मशान राबते होते, असे म्हणतात.

' पिकतं तिथं विकत नाही ' या म्हणीचा प्रत्यय देणारी ही जागा आज आडवळणी आणि दुलक्षिर्त आहे. या प्राचीन नगरीची माहिती द्यायला पुरातन खात्याचा एकही गाईड नाही. लेण्यांच्या आतलं शिल्पकाम बघायला उजेडाची सोय नाही. बोरीवली स्टेशनपासून बसची सोय फक्त सुट्टीच्या दिवशीच असते.

ज्या कोणी मूळ पुरुषाने हा प्रदेश या निमिर्तीसाठी निवडला, तो मोठा निसर्गप्रेमी असला पाहिजे. इथला सगळा भवताल गच्च रानाचा आहे. कान्हेरीच्या डोंगरामागे तुळशी तलावाचं विहंगम दृश्य तर दूरवर समोर गोराई... वसईच्या समुदाची निळाई... नारळीची लांबवर पसरलेली हिरवीकंच बनं... अशी ही विलोभनीय जागा आहे. आपल्या मुलुखाची उज्ज्वल कहाणी सांगणारी. मनाला एक वेगळा उजाळा देणारी...एवढे नक्की!

प्रकाश पिटकर

 
</text>
</doc>
