<doc>
<docno>997061.cms.txt</docno>
<text>
 
महामुंबई
प्रवेशाची चित्रर्कत्यांना खात्री
[ Friday, January 21, 2005  12:17:56 am]


म. टा. प्रतिनिधी

मुंबई : ऑस्करच्या स्पधेर्त इटालियन, स्पेन बल्गेरिया चीन अशा देशाचे चित्रपट असले तरी महाराष्ट्राच्या मातीत तयार झालेला श्वास चित्रपट नामांकनाच्या पहिल्या ' पंचकात ' स्थान मिळवेल, असा विश्वास या चित्रपटाचे दिग्दर्शक संदीप सावंत यांनी व्यक्त केला.

अमेरिकेत श्वासचे प्रमोेशन पूर्ण करून मुंबईत परतल्यावर श्वासच्या टीमला दोन महिन्यांत आलेल्या अनुभवांचे संदीप सावंत यांनी गुरुवारी एका पत्रकार परिषदेत कथन केले. प्रमोशनसाठी सर्वथरातून झालेल्या मदतीचा प्रारंभीच उल्लेख केला. अमेरिकेतल्या महाराष्ट्र मंडळासाठी श्वासचे 25 ते 30 शो दाखविण्यात आले. या खेळांसाठी अमेरिकन प्रेक्षकांनाही आमंत्रित करण्यात आले होते. महाराष्ट्राच्या मातीत तयार झालेला चित्रपट अमेरिकेतील प्रेक्षकांना किती भावेल, याची प्रारंभी भीती होती. पण अतिशय चांगल्या पद्धतीने हा चित्रपट अमेरिकेन चित्रपट रसिकांपर्यंत पोहोचला. या चित्रपटाचे ' सब टायटल्स ' तयार करण्यासाठी खूप मेहनत घेण्यात आली. तीन ते चार प्रयत्नानंतर सब- टायटल्स तयार केले. अमेरिकन प्रेक्षक वेगळ्या संस्कृतीत राहिल्याने मराठी मातीतील हा चित्रपट पाहातना त्यांच्या मनात अनेक प्रश्न निर्माण झाले. चित्रपटातील आजोबांच्या हातात छत्री का, असा प्रश्न अमेरिकन माणसांनी विचारला. प्रेक्षकांच्या या प्रश्नाला उत्तर देताना चित्रपटाच्या प्रदेशातील तापमान, त्या भागातील वातावरण याची माहिती दिली. भारतातील डॉक्टर या मुलाचा आजार दहा मिनिटात कसा काय सांगतात, असा प्रश्न अमेरिकेतल्या माणसाने विचारला. कारण अमेरिकेत एखाद्या आजाराची माहिती देताना खूप समजावून सांगतात. त्यामुळे त्यांनी, भारतात असे पटकन कसे सांगतात, असा प्रश्न केला. भारतातील लोकसंख्या आणि सार्वजनिक रुग्णालयातील रुग्णांची प्रचंड संख्या, यामुळे रुग्णांना समजावून सांगण्यास वेळही नसतो. त्यामुळे कमी वेळेत रुग्णांना माहिती देणे हे भारतीय डॉक्टरांचे कौशल्य असल्याचे श्वाच्या टीमने अमेरिकन प्रेक्षकांना सांगितले, असे सावंत म्हणाले. ऑस्करच्या नामांकनाच्या अंतिम यादीसाठी 49 विदेशी चित्रपटांशी श्वासची स्पर्धा आहे. पण हा चित्रपट नामांकनाच्या पहिल्या पाच चित्रपटांच्या यादीत स्थान मिळवेल, असा विश्वास सावंत यांनी श्वासच्या टीमच्या वतीने व्यक्त केला.

श्वासचे स्पर्धक...

फिलिपाइन्स क्राईंग लेडीज

जर्मनी - डाऊन फॉल

कॅनडा - फार साइड ऑफ मून

डेन्मार्क - द फाईव्ह ऑब्सस्ट्रक्शन्स

चीन - हाऊस ऑफ फ्लाइंग ड्रॅगर्स

इटली - द कीज टू द हाऊस

जपान - नोबडी नोज

स्पेन - द सी इन साइड

दक्षिण अफ्रिका - यस्टर्डे

बल्गेरिया - मिला फ्रॉम मार्स

 
</text>
</doc>
