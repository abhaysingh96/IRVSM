<doc>
<docno>998000.cms.txt</docno>
<text>
 
महाराष्ट्र
नाटकांनी कालानुरूप बदलले पाहिजे : प्रभाकर पणशीकर
[ Friday, January 21, 2005  11:07:55 pm]


म. टा. प्रतिनिधी

पुणे : संगीत नाटकांमुळे मराठी माणूस समृद्ध झालेला आहे. परंतु काळाप्रमाणे नाटकांमध्ये बदल झाला पाहिजे. मनाला पटेल, रुचेल अशीच संगीत नाटके रसिंकाची दाद मिळवू शकतात, असे मत नाट्यश्रेष्ठ प्रभाकर पणशीकर यांनी व्यक्त केले. संवाद पुणे आणि आपला परिसर यांच्या संयोगाने भरवण्यात आलेल्या कोथरूड उपनगरीय नाट्यसंमेलनाच्या उद्घाटन कार्यक्रमात ते बोलत होते.

यावेळी ज्येष्ठ समीक्षक डॉ. वि. भा. देशपांडे, संगीत नाट्य अभिनेत्री जयमाला शिलेदार, कीतीर् शिलेदार, नगरसेवक उज्ज्वल केसकर, आपला परिसरचे अध्यक्ष सुभाष खाडीलकर, दिग्दर्शक अतुल पेठे उपस्थित होते.

माणूस नाटक बघायला येतो म्हणजे आपले रूप पाहायला येत असतो. त्यामुळे नाटकांचे, विशेषत: संगीत नाटकांचे विषय पौराणिक धामिर्क एवढ्यापुरतेच मर्यादित न राहता, सामाजिक भान ठेवणारे असले पाहिजेत, असे पणशीकर म्हणाले.

' समीक्षकांनीच संगीत नाटकांची समीक्षा कडक केल्यामुळे गद्य नाटकांनाच अधिक चालना मिळाली आहे, त्यामुळे संगीत नाटक आणि गद्य नाटकांत तुलना होऊन संगीत नाटक मागे पडले आहे, असे मत कीतीर् शिलेदार यांनी आपल्या भाषणात व्यक्त केले. यावेळी ' शारदा ते सखी मीरा ' या नाटकांतील पदे कीतीर् शिलेदारांनी गायली.

 
</text>
</doc>
