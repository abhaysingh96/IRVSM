<doc>
<docno>997133.cms.txt</docno>
<text>
 
देश-विदेश
कांचीपुरम हादरले
[ Friday, January 21, 2005  01:11:54 am]


वृत्तसंस्था

कांचीपुरम : शंकररामन हत्याप्रकरणी शंकराचार्य जयेंद सरस्वती यांच्यावर आरोपपत्र दाखल होण्याच्या एक दिवस आधी वैष्णव उत्तरादी मठाचे मॅनेजर श्रीनिवासचर यांची हत्या झाल्याने कांचीपुरम पुन्हा एकदा हादरले आहे.

मठाचे कर्मचारी रामायणजी आणि दूधवाल्याला श्रीनिवासचर ( 40) गुरुवारी सकाळी रक्ताच्या थारोळ्यात मृतावस्थेत आढळले. त्यांच्या शरीरावर अनेक जखमा होत्या. पोलिसांच्या श्वानपथकातील कुत्र्याने शंकररामन यांच्या वरदराजनस्वामी मंदिराच्या गोपुरापर्यंतचा मार्ग दाखवला. नंतर एक किलोमीटरवर जाऊन तो थांबला.

शंकररामन आणि श्रीनिवासचर यांच्या हत्यांचा परस्परांशी संबंध नाही, असे चेंगलपट्टूचे पोलिस उपमहासंचालक एस. जी. राजेंदन यांनी घटनास्थळाची पाहणी केल्यानंतर स्पष्ट केले. श्रीनिवासचर यांचे स्थानिकांशी असलेले संबंध आणि मठाच्या संपत्तीबाबत चौकशी करणार असल्याचे त्यांनी सांगितले.

मूळ बिहारचे रहिवासी असलेले श्रीनिवासचर 100 वषेर् पुरातन असलेल्या या मठाचे 15 वर्षांपासून मॅनेजर होते. आईच्या अंत्यसंस्कारासाठी ते पाटण्याला जाणार होते. या काळात मठाची व्यवस्था पाहण्याची जबाबदारी त्यांनी रामायणजी यांच्याकडे सोपवली होती. या मठात बिहार आणि उत्तर प्रदेशातून येणाऱ्या यात्रेकरूंची व्यवस्था होते. मठाच्या इमारतीसमोर त्याच्या मालकीची दोन घरे आणि शेजारील तेहनामबक्कम गावात जमीनही आहे.

 
</text>
</doc>
