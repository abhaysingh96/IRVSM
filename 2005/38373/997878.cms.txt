<doc>
<docno>997878.cms.txt</docno>
<text>
 
महाराष्ट्र
वसईतील शेतजमीनप्रश्न आंदोलन मागे
[ Friday, January 21, 2005  08:29:49 pm]


म. टा. वृत्तसेवा

वसई : वसईचे तहसीलदार आणि इतर सरकारी अधिकाऱ्यांनी शेतजमीन विकण्यास मदत केल्याप्रकरणी चौकशी करून संबंधितांवर कारवाई करू असे आश्वासन मिळ्ाल्यानंतर आदिवासी सेवा समाज संघाने सुरू केलेले उपोषण मागे घेण्यात आले.

गोखीवरे येथील सवेर् क्र. 182 हिस्सा क्र. 1 व 2 वरील शेतजमीन गेल्या पन्नास वर्षांपासून आपण कसत होतो ती मालकाने बळजबरीने विकल्याची तक्रार आदिवासी सेवा समाज संघाचे संस्थापक रघुनाथ वनगे यांनी महसूल खात्याकडे केली होती.

मात्र, या तक्रारीवरुन मालकावर कारवाई करण्याऐवजी त्याला सातबारा उतारा आणि पिक पाहणी उतारा बदलण्यास तहसिलदार सानप आणि इतर सरकारी अधिकाऱ्यांनी मदत केली, असा आरोप करुन वनगे यांनी कोर्टात दाद मागितली होती.

त्यानुसार माणिकपूर पोलिस ठाण्यात जमीनमालक, खरेदीदार, तहसिलदार, मंडळ अधिकारी, तलाठी आदी नऊ जणांविरोधात भा.द.वि. 465, 466, 34 आणि अनुसूचित जाती-जमाती प्रतिबंधक कलम 3(8)(2)(7) अन्वये गुन्हा दाखल करण्यात आला आहे.

गुन्हा दाखल होऊन तीन महिने उलटले तरी उपअधीक्षक किरण गोसावी आणि पोलिस निरीक्षक रामकिशन रेनगुंटवार यांनी संंबंधितांवर कोणतीच कारवाई न केल्यामुळे आदिवासी संघाचे सुमारे शंभर कार्यकतेर् उपोषणाला बसले होते.

तेव्हा उपअधीक्षकांनी कारवाई करण्यास लेखी मान्यता दिली. येत्या 24 तारखेला गोसावी आपला अहवाल कोर्टाला सादर करणार आहेत. दिलेल्या मुदतीत गोसावी यांनी आपला अहवाल दिला नाही तर 25 तारखेपासून पुन्हा उपोषण केले जाईल, असा इशारा आदिवासी सेवा समाज संघातफेर् देण्यात आला आहे.

 
</text>
</doc>
