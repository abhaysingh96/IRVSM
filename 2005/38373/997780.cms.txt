<doc>
<docno>997780.cms.txt</docno>
<text>
 
महाराष्ट्र
वंडर बॉय
[ Friday, January 21, 2005  06:55:43 pm]


' किस्ना ' हा त्याचा आतापर्यंतच्या भूमिकेतील सर्वश्रेष्ठ चित्रपट असून त्यामध्ये ओंकार पुरोहितचा लिडिंग रोल आहे. त्यात तो ' अली ' ही व्यक्तिरेखा साकारत आहे. ओमपुरी यांचा खबऱ्या अर्थात सहाय्यक अभिनेता म्हणून तो चित्रपटात दिसणार आहे.

वयाच्या पाचव्या, सहाव्या महिन्यापासून थ्रेप्टिन बिस्किटाच्या डब्यावर प्रथम चमकलेला ' लिटल वडंर बॉय ' ओंकार पुरोहित आता जाहिरातीचं क्षेत्र ओलांडून चित्रपटाच्या झगमगत्या रुपेरी पडद्यावर चमकू लागला आहे. मागील वषीर् तुफान गाजलेल्या राकेश रोशन यांच्या ' कोई मिल गया ' चित्रपटात हृतिकबरोबर दिसणारा हा छोटा कलाकार आता लवकरच चित्रपट क्षेत्रही काबीज करेल अशी खात्री त्याच्या जवळच्यांना वाटतेय. त्यादृष्टीने त्याचे प्रयत्नही सुरू झाले असून आगामी काळात झळकणाऱ्या तब्बल अर्धा डझन चित्रपटांमध्ये तो आपल्याला पाहायला मिळणार आहे.

' किस्ना ' हा त्याचा आतापर्यंतच्या भूमिकेतील सर्वश्रेष्ठ चित्रपट असून त्यामध्ये ओंकारचा लिडिंग रोल आहे. त्यात तो ' अली ' ही व्यक्तिरेखा साकारत आहे. ओमपुरी यांचा खबऱ्या अर्थात सहाय्यक अभिनेता म्हणून तो चित्रपटात दिसणार आहे. त्याबरोबरच पुढील काळात प्रदशिर्त होणाऱ्या ' क्या कूल हैं हम ' मध्ये फूलवाल्याची आणि सोहिल खानच्या ' फाईट क्लब ' मध्ये एका चिमुकल्याची भूमिका साकारतोय. एवढेच नव्हे तर ' जयमहाराष्ट्र ' या मराठी चित्रपटात सयाजी शिंदे यांच्यासह लहानग्या सैनिकाची (अतिरेक्यांच्या विरुद्ध मोहिम हाती घेणाऱ्या) तसेच ' शौर्य ' चित्रपटात बालमजुराची व्यक्तिरेखा साकारतोय.

चित्रपटसृष्टीतील अनुभवांची शिदोरी ओंकारकडे त्याच्या वयाच्या मानाने मोठी आहे. त्याला कारणही स्पष्ट आहे. आज त्याचे वय 13 वषेर् आहे. मात्र, इतक्या लहान वयात त्याने शंभर जाहिरातींमधून काम करून शतक ठोकलय. सुकन्या कुलकणीर्बरोबरची मेडिमिक्स साबणाची त्याची गाजलेली जाहिरात. त्याबरोबरच दामिनी, बंदिनी, गावकुशबाहेरचं गाव आणि सध्या सुरू असलेल्या कर्मा या मालिकांमधूनही त्याने अभिनय केला आहे. एवढे असूनही शाळेत आठवी इयत्तेत शिकणारा ओेंकार माझे पाय जमिनीवर असल्याचे सांगतो. चित्रपटसृष्टी म्हणजे ' आळवावरचं पाणी ' असं समजणारा ओंकार मोठेपणी शास्त्रज्ञ होण्याचे स्वप्न बाळगतो. माझ्या नशीबाने हुलकावणी दिली तरंच अभिनयात करियर करणार असे सांगणाऱ्या ओंकारला मला हृतिक किंवा शहरूख व्हायचे नाही तर, उदय सबनीस व्हायचं आहे. हृतिकसारखा मी नाचतो आणि शाहरूखसारखा मी दिसतो, असे चपखल उत्तर तो देतो. खरंच आहे म्हणा, कारण हृतिकसारखाच डान्स करणारा ओंकार सध्या हृतिकबरोबरच ' डान्स शो ' करत आहे. तर बोलके डोळे, निरागस चेहरा, वयाला न शोभणारी समज, बोलताना होणाऱ्या हालचाली यातून त्याच्यातील शाहरूख डोकावतो.

इतक्या लहान वयात ओंकारने मिळवलेल्या यशात त्याच्या वडिलांचा सिंहाचा वाटा आहे. खरंतर कोणताही मुलगा पुढे वडिलांचेच क्षेत्र निवडतो. पण, मुलाप्रमाणे स्वत:चे करियर घडवणारा पिता विरळच! ओंकारचे वडील म्हणजेच नवीन पुरोहित हे त्यातीलच एक. त्यांनी मुलाच्या आवडीप्रमाणे क्षेत्र निवडले आहे. ओंकारच्या या क्षेत्रातील पदार्पणाविषयी ते म्हणतात, ओंकार सहा महिन्याचा असताना सहज म्हणून शुटिंगस्थळी त्याला घेऊन गेलो. तेथे त्यांना गुटगुटीत ओंकार फारच आवडला आणि जाहिरात दिग्दर्शकांनी त्याची निवड थ्रेप्टीनच्या जाहिरातीसाठी केली. मात्र, त्यानंतर ठाण्याचे रहिवासी म्हणून अनेक जाहिराती हातातून गेल्या. मोस्टली शुटिंग मध्यवतीर् मुंबईत होत असल्याने एवढ्या लांबून कसे येणार या सबबीवर सर्व ऑडिशन्स ओके असताना नकार मिळायचा. तेव्हा जिद्दीने मुलाला शंभर जाहिरातीपर्यंत नेण्याचा चंग बांधला. ओंकारमध्ये उपजतच असलेल्या अभिनयामुळे ते सहज शक्यही झाले. अनेकदा ओंकारला पहाटे साडेतीन वाजता उठवून जाहिरातीसाठी मंुबईला नेले आहे, अशा आठवणीही ते सांगतात.

असे काहीही असले तरी या शुटिंगच्या डेटस् पाळण्यासाठी ते ओंकारच्या शालेय जीवनावर कोणतीही गदा येऊ देत नाहीत. त्यामुळे रुपेरी पटावर गुणी ठरलेल्या ओंकारचे निकालपटावरील गुणही 90 च्या आसपासच असतात. त्यात त्याच्या आईचा सहभाग मोठा असतो. बाबा शुटिंगच्या तारखा आणि वेळा पाळत असतील तर आई अभ्यासाच्या आणि परीक्षेच्या तारखा-वेळा तेवढ्याच काटेकोरपणे पाळते, असेही तो सांगतो. त्यामुळेच ओंकारने एक मराठी मध्यमवगीर्य मुलगा म्हणून केलेली चौफेर व नेत्रदीपक प्रगती महत्त्वाची वाटते!

वैशाली भुते

 
</text>
</doc>
