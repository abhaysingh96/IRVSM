<doc>
<docno>997073.cms.txt</docno>
<text>
 
महामुंबई
एका शब्दाचा बदल करायला 18 वर्षे!
[ Friday, January 21, 2005  12:26:17 am]


म. टा. प्रतिनिधी

मुंबई : रायगड जिल्ह्यातील हजारो एकसालीधारक शेतकरी सरकारी नोंदीत एका शब्दाचा बदल होण्याची गेली 18 वषेर् वाट पाहत आहेत. कागदावरच्या या एका छोट्याशा बदलामुळे ते या जमिनींचे केवळ मालकच होतील असे नव्हे, तर त्यांच्या आयुष्यात इतरही बरेच बदल घडून येणार आहेत. पण सरकार आणि त्याचे प्रशासन इतके कामात बुडाले आहे की, शब्दबदल करण्यासाठी अद्याप त्यांना वेळच सापडत नाही, आणि आता हे शेतकरी नाइलाजाने हायकोर्टात आले आहेत.

मुख्यत्वे आदिवासी असलेले हे शेतकरी सुमारे 1953 पासून वनजमिनीच्या सीमेवरील किंवा काहीशा आतल्या माळरानावर शेती करत आहेत. 22 मार्च 1969 रोजी महाराष्ट्र सरकारने जमिनींचे लागवडीखाली असलेले हे छोटे प्लॉट्स दरवषीर् नूतनीकरण करण्याच्या तत्वावर एकसाली पध्दतीत बसवले व ते कसण्यास मान्यता दिली. वर्षानुवषेर् वहिवाटीने आदिवासी कसत असलेल्या या जमिनींची हक्कनोंद आपल्या नावे व्हावी, यासाठी या शेतकऱ्यांनी सतत प्रयत्न केल्यानंतर 13 फेब्रुवारी 1987 रोजी मुंबई हायकोर्टाने या जमिनी कसणाऱ्याच्या नावे दाखवून वनजमिनी म्हणून न दाखवता महसुली जमिनी म्हणून त्यांची नोंद केली जावी असा आदेश दिला. दरम्यानच्या काळात ठाणे जिल्ह््यातील शेतकऱ्यांनीही हायकोर्टात अर्ज केला होता. हायकोर्टाने 19 नोव्हेंबर 1998 रोजी आधीच्याप्रमाणेच नोंदी बदलण्याचे व जमिनी नावावर करून देण्याचे आदेश दिले. सरकारने याप्रकरणी त्वरित कारवाई करावी असेही हायकोर्टाने सांगितले.

या जमिनींची वनजमीन अशी असलेली नोंद खोडून त्याजागी महसुली जमीन असा बदल केला जावा यासाठी आजपर्यंत सर्व प्रकारे प्रयत्न केले गेले. जमिनी नावावर नसल्याने सरकारच्या आदिवासींसाठीच्या योजनांचा लाभ त्यांना घेता आलेला नाही. परंतु सरकार पुढाकार घेत नाही आणि प्रशासन ढिम्म हलत नाही, अशा अनुभवामुळे आता मारुती शिवराम वाघरे हे एकसाली शेतकरी पुन्हा एकदा हायकोर्टात आले आहेत. आपणच घेतलेला निर्णय अमलात आणण्याविषयी आणि एकसाली शेतकऱ्यांना कायमचे जमीनधारक दाखवून जमिनीची नोंद महसुली अशी करण्याविषयी सरकारला आदेश द्या अशी विनंती त्यांनी कोर्टाला केली आहे. सातबाराच्या उताऱ्यातही योग्य बदल केले जावेत असे वाघरे यांचे म्हणणे आहे.

 
</text>
</doc>
