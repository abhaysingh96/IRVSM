<doc>
<docno>997925.cms.txt</docno>
<text>
 
लेख: नोंद
प्रदीप दळवी
[ Friday, January 21, 2005  09:31:37 pm]


या गुणी लेखकाच्या नावावर अनेक विक्रम असूनही त्याच्या स्वभावामुळे काहीशी उपेक्षा त्याच्या वाट्याला आली. तरुण वयातच, स्वत:च्याच ' प्रशस्ती ' साप्ताहिकात ' या आमदारांना जिवंत जाळा! ' असा अग्रलेख लिहिल्यावर महाराष्ट्र विधानसभेने, माफी न मागितल्याबद्दल, एक महिना तुरुंगवासाची शिक्षा ठोठावलेला हा पहिला पत्रकार.

त्यावेळी पत्रकार आणि पत्रकारांच्या संघटनांनी फारशी मदत केली नाही, याची खंत ते कायम बोलून दाखवायचे. रुइया कॉलेजात शिकत असताना, याला एम. ए.ला प्रवेश दिला नाही म्हणून याने आणि याच्या मित्रांनी आंदोलन केले. जॉर्ज फर्नांडिस यांनी मध्यस्थी करूनही तेव्हाच्या प्राचार्यांनी आपला हट्ट न सोडल्यामुळे आपण लॉ कॉलेजला अॅडमिशन घेतली, असे ते सांगत.

तेव्हाच ' वासूची सासू ' हा धमाल फार्स लिहून नाट्यक्षितीजावर नव्या ताऱ्याचा उदय झाल्याची दवंडी पिटली. पण विद्याथीर् नेता, शिवसैनिक या भूमिकाही त्याचवेळी गाजवायची ऊमीर् असल्यामुळे लेखनासाठी आवश्यक असलेली शिस्त ते स्वत:ला लावून घेऊ शकले नाहीत. तरीही पंधरा कादंबऱ्या लिहून त्यांनी हातावेगळ्या केल्या. नाटके लिहिली. अस्सल शिवसैनिक असल्यामुळे बाळासाहेबांवर नाटक लिहिले,

पण आपल्या नेत्याचे दर्शन जरा जास्तच प्रामाणिकपणे करण्याचा प्रयत्न त्यांच्या अंगाशी आला आणि नाटक प्रेक्षकांसमोर यायच्या आतच बासनात गुंडाळायची वेळ आली. त्यांचे नाव घरोघरी गेले ते ' मी नथुराम गोडसे बोलतोय! ' या नाटकामुळे. नाटकाला परवानगी मिळावी म्हणून तब्बल अठरा वषेर् ते सेन्सॉर बोर्डाशी झगडत होते. नाटक रंगभूमीवर आल्यानंतर मुलाखत देऊन त्यांनी आगीत तेल ओतले आणि नाटकाच्या बंदीविरु द्ध नंतर न्यायालयीन लढाई खेळले.

गप्पा मारायचा शौक आणि जीवनातील अनेक अनुभव, मोठ्या माणसांशी आलेला संबंध यामुळे कहाण्यांचा त्यांच्याकडे खजिना. यामुळे श्रोता मिळाला की तासदोन तास ते सहज समोरच्याला गुंगवायचे. सगळ्याच बाबतीत अनियमितपणाचा त्रास होऊन बायपासला तोंड देण्याची वेळ त्यांच्यावर आली. त्यातून बाहेर पडल्यावर त्यांचा झपाटा सुरू होईल अशी अपेक्षा होती. अनेक कल्पना त्यांनी बोलून दाखवल्या होत्या. आपण कसे फटकळ आहोत याचाही त्यांना अतिअभिमान असे. त्यामुळे अनेक मित्र दुखावले, शत्रू वाढले.

पण त्यांच्या स्वभावात असलेला गोडवा लक्षात घेऊन, अनेकजण पुन्हा त्यांच्याशी जुळवून घ्यायचे. बुद्धिमान, भरपूर वाचन, शब्दाचे वजन जाणण्याची कुवत यामुळे त्यांचे लेखन गाजले. दुदैर्व हे की, याहून अधिक साहित्य त्यांच्या लेखणीतून वाचकांना, प्रेक्षकांना मिळाले नाही.

 
</text>
</doc>
