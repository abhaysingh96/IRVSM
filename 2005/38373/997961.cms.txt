<doc>
<docno>997961.cms.txt</docno>
<text>
 
अर्थव्यवहार
सेवाकर विरोधात मालवाहतूकदार
[ Friday, January 21, 2005  10:48:02 pm]


म. टा. व्यापार प्रतिनिधी

मुंबई : मालवाहतूकदारांकडून वसूल करण्यात येत असलेल्या ' सेवाकर ' विरोेधात महाराष्ट्र व्यापार उद्योग परिषदेने दंड थोपटले आहेत. शुक्रवारी झालेल्या मालवाहतूक सेवाकरावर व्यापार उद्योग परिषदेत या विरोधात ठराव मंजूर करण्यात आला आहे.

माल वाहतुकीवर सेवाकर हा सेवा देणाऱ्या वाहतूकदारांकडून वसूल केला जातो. प्रत्यक्षात तो सेवा देणाऱ्या माल वाहतूकदारांनी सेवा घेणाऱ्यांकडून वसुल करून भरला पाहिजे, अशा अर्थाच्या हा ठराव आहे. यात मुलभूत तत्त्वाविरुद्ध सरकारने ही जबाबदारी व्यापारी उद्योजकांवर लादली आहे. त्याकरता परिषदेने केंद सरकारचा तीव्र निषेध केला आहे. त्याचबरोबर सरकारने हा कर त्वरित मागे घ्यावा, असे आवाहन केले आहे.

 
</text>
</doc>
