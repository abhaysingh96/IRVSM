<doc>
<docno>997980.cms.txt</docno>
<text>
 
लेख
चित्रपट संस्कृती जोपासणारे वाषिर्क : इफा सिनेमा
[ Friday, January 21, 2005  10:54:42 pm]


भारतीय चित्रपट उद्योग हा सर्व जगातील चित्रपटसृष्टीत मोठा उद्योग ठरतो. दरवषीर् इथे सरासरी आठशे चित्रपट अनेक भाषांतून बनतात. या चित्रपटांचे सखोल मूल्यमापन करणारे अनेक दजेर्दार समीक्षकही आपल्याकडे आहेत. तरीही शास्त्रशुद्ध कला म्हणून चित्रपटकलेकडे गांभिर्याने बघणारे रसिक आपल्याकडे अभावानेच आढळतात.

जागतिक सिनेमाचा गेली दोन-तीन दशके अभ्यास करणारे, जगभरातील अनेक चित्रपट महोत्सवांना परीक्षक म्हणून उपस्थित राहिलेले ख्यातनाम समीक्षक अशोक राणे यांनी चित्रपट माध्यमाचा गांभिर्याने विचार-अभ्यास व्हावा, यासाठी ' इफा ' ( इंडियन फिल्म अॅकॅडमी)ची स्थापना केलीच, पण त्यापुढे जाऊन त्यांनी आणखी एक स्तुत्य उपक्रम नुकताच केला. या वर्षारंभी मुंबईत झालेल्या सातव्या ' मामि ' ( मुंबई अॅकॅडमी ऑफ मुव्हिंग इमेजेस) या आंतरराष्ट्रीय चित्रपट महोत्सवाचा योग साधून त्यांनी ' इफा सिनेमा ' या सिनेमाला वाहिलेल्या अभ्यासपूर्ण इंग्रजी वाषिर्काचा पहिला अंकही प्रकाशित केला.

या पहिल्या अंकासाठी राणे यांनी ' उत्कृष्ट भारतीय चित्रपट ' हे सूत्र स्वीकारले आणि नामवंत चित्रपट समीक्षकांकडून, त्यांना व्यक्तिश: जो भारतीय चित्रपट कालातीत माहात्म्याचा वाटतो, त्यावर लेख मागवले. प्रभात फिल्म कंपनीच्या दामले व फत्तेलाल यांनी 1936 साली बनवलेला ' संत तुकाराम ' हा चित्रपट गायत्री चटजीर् यांना आजही अत्याधुनिक वाटतो आहे. 2004-05 हे वर्ष प्रभातचे हीरक महोत्सवी वर्ष असल्याने, दामले- फत्तेलाल यांच्या कर्तृत्वाला मानवंदना देणारा आणखी एक लेख या वाषिर्कात आहे. पहिल्या ' संत तुकाराम ' नंतर दोन वर्षांनी या दिग्दर्शकद्वयीने दिग्दशिर्लेल्या ' गोपालकृष्ण ' या चित्रपटानेही कसा इतिहास घडवला, हे हिमान्ती बॅनजीर् यांनी सांगितले आहे.

हिंदी चित्रपट सृष्टीतील पहिला ' बिगेस्ट शोमन ' राज कपूर याचे दोस्त व जनसंपर्क अधिकारी आणि बुजुर्ग समीक्षक बनी रुबेन यांनी ' राज कपूरच्या चित्रपटांचे सामाजिक महत्त्व ' या विषयावर आपुलकीने लिहिले आहे. मीनाक्षी शेड्डेने ' मुघल-ए-आझम ' हा जगातला एक सवोर्त्कृष्ट चित्रपट आपल्याला का वाटतो, हे सांगितले आहे. अरुण नलावडे-संदीप सावंत यांच्या ' श्वास ' ने भारतीय चित्रपटसृष्टीत नवचैतन्याची एक झुळुक कशी फुंकली आहे, याचा परामर्श शांता गोखले यांनी घेतला आहे.

नॅशनल फिल्म अर्काइव्हचे माजी संचालक पी. के. नायर यांनी, ऐन तारुण्यात वारलेल्या जॉन अब्राहम या मल्याळी दिग्दर्शकाच्या ' अम्मा अरियन ' या विलक्षण चित्रपटाचा परिचय करून दिला आहे ; तर श्याम बेनेगलांसारख्या समर्थ दिग्दर्शकाने 60 च्या दशकानंतर , 80 आणि 90 च्या दशकांत आपण काही लक्षणीय चित्रपट बनवलेत का, असे प्रश्ान्चिन्हच उभे केले आहे. अनिल झणकर, मैथिली राव, अमृत गंगर, एम. के. राघवेंद यांचे लेख व सत्यजित राय यांच्यावरील टिपणेही वाचनीय आहेत. अंकाच्या शेवटी भारतभरच्या सर्व भाषांतील महत्त्वाचे टप्पे ठरलेल्या चित्रपटांची यादी देण्याची कल्पनाही स्तुत्य वाटली.

एकूणच अशोक राणे यांनी माधव जोशी, अभिजित देशपांडे, संजय घोगे, सुबोध पाध्ये यांच्यासह संपादिलेला हा पहिला अंक पुढील अंकाची रसिकांना उत्कंठेने प्रतिक्षा करायला लावणारा आहे. 50 रु. किमतीचा हा वाषिर्कांक इंडियन फिल्म अॅकॅडमी (ए- 101, सहनिवास, चिंतामणराव देशमुख उद्यानाजवळ, मुलुंड ( पूर्व), मुंबई 400 081) येथे मिळू शकेल.

नीला उपाध्ये

 
</text>
</doc>
