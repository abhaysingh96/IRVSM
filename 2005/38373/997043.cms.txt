<doc>
<docno>997043.cms.txt</docno>
<text>
 
महाराष्ट्र
चार फेब्रुवारीपर्यंत न्यायालयीन कोठडी
[ Friday, January 21, 2005  12:09:19 am]


म. टा. प्रतिनिधी

पुणे : वेबकॅमेऱ्याद्वारे वसतिगृहातील कॉलेज तरुणींचे चित्रिकरण करणाऱ्या वसतिगृहचालक मोहन कुलकणीर् आणि मोलकरीण मंजुश्री कोटकर या दोघांना चार फेब्रुवारीपर्यंत न्यायालयीन कोठडीत ठेवण्याचा आदेश प्रथमवर्ग न्यायदंडाधिकारी ए. ए. ए. शेख यांनी गुरुवारी दिला.

कुलकणीर्ला 11 जानेवारीला अटक करण्यात आली. त्याच्याकडून तीन वेबकॅमेरे, पाच लाख 92 हजार रुपये रोख आणि चार कॅसेट्स जप्त करण्यात आल्या आहेत. या प्रकरणात आणखी काहींचा सहभाग आहे का, याचा तपास करायचा आहे. तसेच, त्याच्याकडे आणखी कॅसेट मिळण्याची शक्यता असल्याने त्याला पोलिस कोठडी देण्याची मागणी सरकारी वकिलांनी कोर्टात केली. कुलकणीर्चा बिबवेवाडीतील महेश सोसायटीत फ्लॅट असून त्याची झडती घ्यायची आहे. त्याच्या बँक खात्यांबाबत चौकशी करायची आहे. त्याला वेबकॅमेरे बसवण्यासाठी मदत करणारा वायरमन विकास ढमाले याचा शोध घ्यायचा असल्याचेही सरकारी वकिलांनी कोर्टात सांगितले.

कुलकणीर्कडून रोकड, कॅमेरे आणि कॅसेट जप्त झाली असल्याने पोलिस कोठडी न देण्याचा दावा कुलकणीर्च्या वकिलांनी केला. दोन्ही बाजू ऐकल्यानंतर कोर्टाने कुलकणीर् आणि कोटकर यांना चार फेबुवारीपर्यंत न्यायालयीन कोठडीत ठेवण्याचा आदेश दिला.

कुलकणीर्च्या वसतिगृहात यापूवीर् राहिलेल्या तरुणींकडे चौकशी केली जाणार असून त्यासाठी त्यांना पत्रे पाठवण्यात आली आहेत. कुलकणीर्चा मोबाइल फोन जप्त करण्यात आला आहे. त्या मोबाइलवरील डाटा मिळण्यासाठी बीएसएनएलकडे मागणी केली असल्याचे पोलिसांनी सांगितले.

 
</text>
</doc>
