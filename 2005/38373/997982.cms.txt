<doc>
<docno>997982.cms.txt</docno>
<text>
 
लेख
एअरबसची गरुडझेप
[ Friday, January 21, 2005  10:55:11 pm]


एअरबस कंपनीने आतापर्यंतचे सर्वात मोठे ए 380 जातीचे विमान बाजारात आणण्याची घोषणा केल्यावर जगभरात विविध प्रतिक्रिया उमटणे स्वाभाविकच होते. हे विमान या आठवड्यात सर्वांच्या नजरेस आणण्यात आले, तेव्हा या डबलडेकर विमानाने सगळ्यांनाच मोहीत करून टाकले. या विमानाच्या भव्यतेविषयी बरेच काही लिहून आले आहे. परंतु, यानिमित्ताने एअरबसचा कट्टर प्रतिस्पधीर् बोईंग आता काय करणार, असा प्रश्न उपस्थित झाला आहे. फ्रान्स आणि अमेरिका यांच्यातला हा वेगळा संघर्ष आहे. ' एअरबसच्या नव्या आक्रमणामुळे आम्ही घाबरून गेलेलो नाही. उलट आणखी मोठे विमान आणून आम्ही त्यांना शह देऊ ', असे बोईंगकडून सांगण्यात येत आहे.

खरे पाहता एअरबसने गेल्या दोन वर्षांत बोईंगवर निर्णायक आघाडी घेतली आहे. सात वर्षांत बोईंगच्या कर्मचाऱ्यांची सिएटलमधील संख्याही जवळपास निम्म्याने कमी करण्यात आली आहे. म्हणजेच बोईंगपुढे खरेखुरे आव्हान निर्माण करण्याची ताकद या विमानात आहे. आताच एअरबसला अशा जवळपास 250 विमानांची ऑर्डर मिळाली आहे, असे सांगण्यात येत आहे. बोईंगचे सध्याचे सर्वात मोठे विमान 747 जंबो जेट आहे. त्याच्यात जास्तीतजास्त 416 प्रवासी जाऊ शकतात व कमाल वेग 7260 नॉटिकल मैल असू शकतो. याउलट एअरबसमध्ये ए 380 जास्तीतजास्त 800 प्रवासी जाऊ शकतात. त्यांचा टप्पाही कमाल आठ हजार नॉटिकल मैल राहू शकतो. प्रत्येक प्रवाशामागे पंधरा टक्के खर्च वाचेल. हे पाहता एअरबसची तांत्रिक प्रगती आपल्या लक्षात येते.

असे असले तरी एअरबसच्या या महाविमानाबाबत वेगवेगळे सूर लावण्यात येत आहेत. यात अर्थात बोईंगच्या राजकारणाचाही भाग आहे. उपलब्ध बाजार लक्षात घेता या विमानाची काहीही गरज नाही, ही 1250 विमाने विकली जातील असे एअरबसचे म्हणणे असले तरी फारतर 400 विकली जातील, असा प्रचार बोईंगच्या गोटातून करण्यात येत आहे. ए 380 च्या 149 विमानांच्या विक्रीचे व्यवहार 14 कंपन्यांबरोबर आधीच झालेले आहेत. आणखी शंभर विमानांसाठी ते लवकरच होतील, अशी अपेक्षा आहे.

दोन्ही कंपन्यांचा मूळ दृष्टिकोन मुळातच वेगळा आहे. लंडन ते शिकागो किंवा मायामी ते बँकॉक अशा मार्गावर आपल्या सुपरजंबोला पसंती दिली जाईल, असे एअरबसचे म्हणणे आहे. याउलट बोईंगने यंदाच्या एप्रिलमध्ये 7 इ 7 प्रकाराच्या ज्या विमानांची घोषणा केली, त्यात 217 ते 289 प्रवासी मावू शकतात व त्यांचा टप्पा ए 380 पेक्षा जास्त, म्हणजे 8500 नॉटिकल मैल, असेल. अशी छोटी विमाने अधिक जागी नेल्यास प्रवाशांच्या दृष्टीने ते फायदेशीर ठरेल, असे बोईंगचे म्हणणे आहे. हा दृष्टिकोनातला मूलभूत फरक आहे. दुसरा भाग असा की एअरबसला युरोपीय देशांच्या सरकारांचा भक्कम आथिर्क पाठिंबा आहे. तसा बोईंगला नाही. बोईंगने कर्मचारी निम्म्याने कमी करूनही त्या कंपनीला स्पधेर्त टिकण्यासाठी धडपड करावी लागत आहे. अर्थात एअरबसच्या ए 380 वरही काही कंपन्या नाराज आहेत. एमिरेटस किंवा व्हजिर्न अॅटलांटिक यांचे असे म्हणणे आहे की एअरबसने या विमानाची क्षमता आणखी तीनशेने वाढवावी. म्हणजे कमी अंतरावर पण जास्त प्रवाशांना घेऊन जाता येईल.

मार्च महिन्यात या विमानाचे प्रायोगिक उड्डाण सुरू होईल. सर्व चाचण्या यशस्वी झाल्यावर पुढील वर्षाच्या जूनमध्ये पहिले विमान प्रवाशांच्या सेवेत रुजू होईल. सिंगापूर एअरलाइन्स ते विकत घेईल आणि लंडन ते सिडनी मार्गावर वापरेल.

अशा मोठ्या विमानांची गरज आहे का, असा प्रश्न कोणीही उपस्थित करील. परंतु प्रवाशांची वाढती संख्या पाहता ती विमाने समर्थनीय ठरू शकतात. ब्रिटनचेच उदाहरण घ्यायचे तर दर 21.6 सेकंदांनी तेथील विमानतळावर एक विमान उतरत असते किंवा आकाशात भरारी तरी घेते. जानेवारीत 91,911 आंतरराष्ट्रीय उड्डाणे तेथून होतील. शिवाय देशांतर्गत आणखी 32524 होतील. गेल्या वषीर्पेक्षा ही संख्या चार टक्क्यांनी जास्त आहे. तरी सर्वात वेगाने वाढणारे क्षेत्र मध्यपूवेर्चे समजले जाते. तेथे यंदा गेल्या वषीर्च्या तुलनेत 15 टक्के वाढ झाली आहे. दुसऱ्या क्रमांकावर चीन येतो. तेथे तेरा टक्के वाढ आहे. बोईंगचे लक्ष चीनकडे जास्त आहे. पुढील वीस वर्षांत चीन 102 अब्ज पौंड खर्च करून आणखी 2400 विमाने विकत घेईल आणि अमेरिकेनंतरचे सर्वात मोठे माकेर्ट बनेल, असे बोइंगला वाटते. यामुळे बोईंग वि. एअरबस ही स्पर्धा यापुढेही चालू राहण्याची चिन्हे आहेत.

या संघर्षाला आणखी एक वेगळा पैलू आहे. ब्रिटन, फ्रान्स, स्पेन आणि जर्मनी या चारही देशांनी एअरबसला मदतीचा हात दिला आहे व बोईंगला आव्हान दिले आहे. या देशांनी जवळपास चार अब्ज डॉलरचे अर्थसाह्य ए 380 प्रकल्पासाठी केलेले आहे. तसा करार या देशांनी 1992 मध्येच केला आहे. नेमका हाच मुद्दा अमेरिका आणि युरोपीय समुदायात वादाचा बनला आहे. याउलट, अमेरिकाही अप्रत्यक्ष अनुदानाच्या नावाखाली बोईंग कंपनीला कोट्यवधी डॉलर देते, करसवलत देते, असा युरोपीय देशांचा आरोप आहे. हा सरकारी अनुदानाचा वाद जागतिक व्यापार संघटनेच्या माध्यमातून चचिर्ला जाणार होणार होता. तो सध्या तरी लांबणीवर पडला आहे. गेल्या मंगळवारच्या कार्यक्रमात या वादाचे पडसाद उमटलेच. युरोपीय समुदायाने याबाबतीत आमच्या पाठीशी उभे राहिलेच पाहिजे अशी मागणी करायला जर्मन चॅन्सलर श्ाूडर विसरले नाहीत.

सुमारे 35 वर्षांपूवीर् बोईंगने 747 जंबोजेट आणली, तेव्हा ती क्रांती समजली गेली. त्या विमानाबरोबर बोईंग कंपनीनेही या व्यवसायात भरारी घेतली. आता चक्रे उलटी फिरली आहेत. 1999 मध्ये बोईंगने 620 विमाने विकली ; तर एअरबसने 294. पण 2004 मध्ये बोईंग 285 विमाने ग्राहकांच्या हवाली करत असताना एअरबसने 320 विमाने दिली. आता ही गॅप आणखी वाढेल. याबाबत बोईंगचे म्हणणे असे की, अमेरिकेवर लादेनने केलेल्या हल्ल्यानंतर हवाई प्रवासाबद्दल एक भीती निर्माण झाली. त्यामुळे आम्ही आमचे उत्पादन निम्म्याने कमी केले. त्यामुळेच एअरबस पुढे जाऊ शकली. हे कारण सर्वांना पटेल असे नाही. वस्तुस्थिती अशी आहे की एअरबसने बोईंगला मागे टाकले आहे आणि पुढे जाण्यासाठी बोईंगकडे सध्यातरी कोणता मार्ग दिसत नाही.

अशोक पानवलकर

 
</text>
</doc>
