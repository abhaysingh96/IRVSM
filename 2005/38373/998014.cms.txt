<doc>
<docno>998014.cms.txt</docno>
<text>
 
महाराष्ट्र
आंबेडकर वसतिगृहात पसरलंय घाणीचं साम्राज्य
[ Friday, January 21, 2005  11:13:44 pm]


म. टा. प्रतिनिधी

कारण आमचं वसतिगृह म्हणजे महापौर बंगला नव्हे ...

पुणे : महापौरांसाठी 50 लाख रुपये खर्चून बांधलेल्या निवासस्थानात सामान्य नागरिकांना कायम खुले राहील, अशी घोषणा निवासस्थानाच्या उद्घाटन प्रसंगी खासदार सुरेश कलमाडी यांनी शुक्रवारी केली. मात्र ही घोषणा काही क्षणार्धातच फोल ठरली. निवासस्थानाच्या समोरच असलेल्या महापालिकेच्या डॉ. बाबासाहेब आंबेडकर वसतिगृहातील 20 मुलांना तेथील रखवालदारांनी बाहेर हाकलले.

त्यांची चूक केवळ ही होती की, त्यांच्या वसतिगृहात असलेले प्रश्ान्, त्यांच्या व्यथा त्यांना महापौरांपुढे आणि पालिकेतल्या वरिष्ठ अधिकाऱ्यांपुढे मांडायच्या होत्या.

महापौर निवासाच्या समोरच महापालिकेचे हे वसतिगृह आहे. आथिर्क मागास तसेच मागासवगीर्य विद्यार्थ्यांसाठी हे वसतिगृह आहे. पुण्यामध्ये शिक्षणाथीर् म्हणून आलेले सुमारे सुमारे दीडशे विद्याथीर् याठिकाणी राहतात. वसतिगृहाच्या अनेक भीषण समस्यांना त्यांना तोंड द्यावे लागते. त्यामुळे त्यांची व्यथा मांडण्यासाठी ते त्या कार्यक्रमात आले होते. पालिकेतल्या एका वरिष्ठ अधिकाऱ्याला त्यांनी वसतिगृहात दहा मिनिटे चलण्याची विनंती केली. मात्र तीन तास कार्यक्रमाला उपस्थिती लावलेल्या त्या अधिकाऱ्याने ' मिटींगला जायचे आहे ' असे सांगून त्या मुलांची विनंती धुडकावून लावली.

कार्यक्रमासाठी आलेल्या काही पत्रकार मंडळींना त्यांनी तेथे येण्याची विनंती केली. तेथे जाऊन पाहिले असता, मुलभूत सुविधांचा उडालेला बोजवारा, वसतिगृहाच्या अधिक्षकांचा पत्ताच नाही, पाण्याची सोय, शेजारीच असलेल्या कचरा वाहून नेणाऱ्या ट्रकची घरघर, डोक्यात जाणारा वास अशी विदारक स्थिती तेथे पाहायला मिळाली.

त्या विद्यार्थ्यांनी दिलेल्या माहितीनुसार, याठिकाणी सुमारे 75 खोल्या आहेत. त्यांमध्ये इंजिनीयरिंगपासून विविध प्रकारचे शिक्षण घेणारे विद्याथीर् राहतात. पण त्यांच्यासाठी कोणतीच सोय येथे करण्यात येत नाही. सांडपाण्याच्या तसेच संडासाच्या पाइपलाइन या ठिकाणी फुटल्यामुळे दुर्गंधी पसरलेली होती. हे कमी म्हणून की काय, शेजारीच असलेल्या क्षेत्रीय कार्यालयाच्या जागेत, कचऱ्याच्या गाड्यांचे ट्रक त्यांचे आवाज आणि त्यातल्या कचऱ्याचा असह्य होणारा वास, या सर्व हालाखीच्या परिस्थितीत ही मुले या ठिकाणी राहतात.

या ठिकाणी सहा पाण्याच्या टाक्या आहेत. मात्र त्यातील दोनच टाक्यांमध्ये पाणी भरले जाते. तेही मुलांना अपुरे पडते. काही ठिकाणी पाणीही चढत नसल्याची तक्रार या मुलांनी केली. इमारतीच्या गच्चीवर सिमेण्टचे रिकामे हौद आहेत. त्यामध्ये पाणी साचल्यानंतर डास होतात.

त्यामुळे अनेक विद्यार्थ्यांना रोगाची बाधा होते, अशीही तक्रार या विद्यार्थ्यांनी केली. अनेकदा पालिका अधिकाऱ्यांकडे तक्रार करूनही काहीच उपयोग झाला नाही, असे त्या विद्यार्थ्यांनी सांगितले. शेवटी काय, त्यांची व्यथा कोण ऐकणार! ते वसतिगृह आहे महापौरांचा बंगला नव्हे( ? )

 
</text>
</doc>
