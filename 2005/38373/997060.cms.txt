<doc>
<docno>997060.cms.txt</docno>
<text>
 
महामुंबई
'मुकेश म्हणजे सहजसुंदर, भावार्त गायकीचा आदर्शच!'
[ Friday, January 21, 2005  12:17:00 am]


म. टा. विशेष प्रतिनिधी

मुंबई : ' गायक मुकेश म्हणजे सहजसुंदर, भावार्त गायकीचा आदर्शच! महापालिकेत उप अभियंता म्हणून अनधिकृत बांधकामांची तोडफोड करण्याचे रुक्ष काम करणारे कलाकार विश्वास काळे यांनी मुकेशविषयीच्या भक्तिभावापोटी त्यांची गायकी ज्या रसिकतेने सही सही जोपासली आहे, ते कौतुकास्पद आहे ' अशी प्रशंसा महापालिकेतील माजी विरोधी पक्षनेते दिगंबर कांडरकर यांनी शनिवारी केली.

पं. वसंतराव कुलकर्णींकडे पाचच वषेर् संगीताचे प्राथमिक शिक्षण घेतलेले विश्वास काळे मुकेशवरील श्ाद्धेपोटी दरवषीर् त्यांच्या स्मृतिदिनाला- 27 ऑगस्टला, त्यांची गाणी गाण्याचा जाहीर कार्यक्रम गेली दहा वषेर् नियमितपणे नि:शुल्क सादर करीत असतात.

मित्रमंडळींच्या आग्रहास्तव शनिवारी हा मुकेश वंदनेचा खास कार्यक्रम त्यांनी पार्ल्याच्या दीनानाथ नाट्यमंदिरात आयोजित केला होता. स्वत:ही एक हौशी वादक कलाकार असलेले कांडरकर पालिकेच्या या कलाकाराला दाद द्यायला आवर्जून आले ; इतकेच नव्हे तर, प्रोत्साहनार्थ त्यांनी 5001 रुपयांची देणगी उत्स्फूर्तपणे विश्वास काळे यांना दिली आणि त्यांचे वरीलप्रमाणे कौतुक केले.

संदीप पंचवाटकरांच्या ओघवत्या निवेदनासह यावेळी काळे यांनी तीन तास मुकेशची ' भुली हुई यादों, मुझे इतना न सताओ ', ' तेरी याद दिलसे भुलाने चला हूँ ',' कहीं करती होगी वो मेरा इन्तजार ' आदि 26 गाणी एकट्याने सादर करून बहुसंख्येने आलेल्या मुकेशप्रेमींना रिझवले.

मुकेशला साथ दिलेल्या लतादीदींच्या काही गाण्यांसाठी त्यांना विशाखा बॅनजीर् व अलका सावंत यांनी गायनसाथ दिली. जितेंद ठाकूर यांच्या व्हायोलिनवादकांच्या ताफ्याने कार्यक्रमाची रंगत अधिकच वाढवली.

 
</text>
</doc>
