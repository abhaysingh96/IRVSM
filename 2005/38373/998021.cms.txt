<doc>
<docno>998021.cms.txt</docno>
<text>
 
महाराष्ट्र
हेल्मेटसक्तीविषयीचे मतभेद पक्षातीत
[ Friday, January 21, 2005  11:18:19 pm]


म. टा. प्रतिनिधी

पुणे : हेल्मेटसक्तीच्या निर्णयाला नगरसेवक आणि राजकीय कार्यकतेर् यांनी विरोध केला असला तरी विविध राजकीय पक्षांचे काही ज्येष्ठ नेते मात्र हेल्मेटसक्ती कशी आवश्यक आहे, याबद्दल बोलत आहेत. खासदार सुरेश कलमाडी यांनी शुक्रवारी पुण्यात हेल्मेटसक्तीला त्यांचा पाठिंबा असल्याचे जाहीर केले.

अलीकडेच शहरात येऊन गेलेले भारतीय जनता पक्षाचे ज्येष्ठ नेते प्रमोद महाजन यांनीही आपल्या पक्षाच्या कार्यर्कत्यांशी बोलताना हेल्मेटसक्तीमध्ये काही चूक नाही, असे मत व्यक्त केल्याचे समजते.

यामुळे स्थानिक पक्ष कार्यर्कत्यांचा आणि नेत्यांचा हेल्मेटसक्तीला विरोध आणि राष्ट्रीय पातळीवरच्या पक्षनेत्यांचा मात्र हेल्मेटसक्तीला पाठिंबा असे चित्र आहे.

काँग्रेसचे शहराध्यक्ष मोहन जोशी यांनी हेल्मेट सक्तीला जोरदार विरोध करून त्याविरुद्ध मुख्यमंत्र्यांना निवेदन दिले असताना काँग्रेसचेच विद्यमान खासदार सुरेश कलमाडी यांनी हेल्मेट सक्तीला पाठिंबा दर्शवला आहे. या सक्तीला आपला वैयक्तिक पाठिंबा असून हेल्मेट खरेदीसाठी अवधी मिळावा म्हणून हेल्मेटसक्तीची अंमलबजावणी तीन महिन्यांनी पुढे ढकलावी, अशी विनंती मुख्यमंत्र्यांकडे करणार असल्याचे कलमाडी यांनी शुक्रवारी सांगितले. महापौरांच्या नव्या निवासस्थानाच्या उद्घाटनानंतर झालेल्या वार्ताहर बैठकीत त्यांनी ही माहिती दिली.

हेल्मेटसक्ती होण्याआधी त्याच्या खरेदीसाठी अवधी दिला जावा. त्यासाठी मुख्यमंत्र्यांकडे मुदत वाढवून मिळण्यासाठी प्रयत्न करेन, असे आश्वासनही कलमाडी यांनी दिले.

भाजपाचे ज्येष्ठ नेते प्रमोद महाजन काही दिवसांपूवीर्च पुण्यात आले असताना त्यांच्या कार्यर्कत्यांशी चर्चा करत होते त्यावेळी शहरात काय विशेष आहे अशी चौकशी त्यांनी केली. कार्यर्कत्यांनी त्यांना हेल्मेटसक्ती आणि त्याविरोधात होणारे आंदोलन याची माहिती दिली. त्यावेळी कार्यर्कत्यांशी बोलताना महाजन यांनी हेल्मेटसक्तीचा निर्णय योग्य असल्याचे मत व्यक्त केल्याचे एका कार्यर्कत्याने सांगितले. हेल्मेटसक्तीला पाठिंबा किंवा विरोध यावर काँग्रेस आणि भाजप यांच्यात मतभेद नाहीत, पण जनतेशी थेट संबंध असलेल्या तळाच्या कार्यर्कत्यांचा या सक्तीला विरोध आहे तर वरिष्ठ नेत्यांचा मात्र त्याला पाठिंबा आहे.

 
</text>
</doc>
