<doc>
<docno>997169.cms.txt</docno>
<text>
 
महाराष्ट्र
नाशिककरांना उद्यापासून फ्रेंच चित्रपटांची मेजवानी
[ Friday, January 21, 2005  01:37:19 am]


म. टा. प्रतिनिधी

नाशिक : भारत-फ्रान्स सांस्कृतिक मंडळ आणि शिवालय नृत्यकलामंदिर या दोन्ही संस्थांच्या तपपूतीर्निमित्त साजऱ्या होत असलेल्या तपोत्सवांतर्गत 22 ते 24 जानेवारीदरम्यान फाळके फिल्म सोसायटीच्या सहकार्याने आयोजित ' फ्रेंच चित्रपट महोत्सवा ' त पाच चित्रपट आणि 25 लघुपटांचा आस्वाद घेण्याची संधी नाशिककरांना लाभणार आहे.

नुकतेच गोवा, मुंबई आणि पुणे येथे झालेल्या आंतरराष्ट्रीय चित्रपट महोत्सवांमध्ये दाखविण्यात आलेले फ्रेंच चित्रपटच या तीन दिवसांत प्रदशिर्त केले जाणार आहेत. त्यासाठी भारत-फ्रान्स सांस्कृतिक मंडळाला पॅरिसच्या अलियान्स फ्रॉन्से आणि दिल्लीतील फ्रेंच दूतावासाचे प्रायोजकत्व लाभले आहे. त्याचप्रमाणे या महोत्सवाला फेडरेशन ऑफ फिल्म सोसायटीज ऑफ इंडियाचे सहकार्य मिळत आहे. सर्कल सिनेमा येथे आयोजित या महोत्सवाचे उद्घाटन राजकमल स्टुडिओजचे संचालक तसेच फेडरेशन ऑफ फिल्म सोसायटीजचे उपाध्यक्ष किरण शांताराम यांच्या हस्ते 23 जानेवारीला सकाळी साडेनऊ वाजता होईल. त्यानंतर साडेदहा वाजता ' अं पार्त दु सिएल ' ( आकाशाचा एक भाग) हा चित्रपट दाखविण्यात येईल. त्याआधी 22 जानेवारीला सकाळी 9 वाजता ' आह! ज्ये जेते रिश ' ( आह! मी श्रीमंत असतो तर) आणि पावणेअकरा वाजता ' बोर्द द मेर ' ( समुद किनारा) हे चित्रपट दाखविण्यात येतील. महोत्सवाच्या तिसऱ्या दिवशी अर्थात 24 जानेवारीला सकाळी पावणेनऊ वाजता ' मोन इदोल ' ( माझा पुतळा) आणि पावणेअकरा वाजता ' स सुवेनीर दे बेल शोज ' ( सुंदर गोष्टींच्या स्मृति) हे चित्रपट दाखविण्यात येतील.

हे सर्व फ्रेच चित्रपट 35 मी. मी. चे असून त्यांना इंग्रजी सबटायटल्स आहेत. महोत्सव विनामूल्य आहे.

 
</text>
</doc>
