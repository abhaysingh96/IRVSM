<doc>
<docno>997924.cms.txt</docno>
<text>
 
लेख: नोंद
कॅ. सुरेश वंजारी
[ Friday, January 21, 2005  09:30:32 pm]


एकेकाळी लष्करात मराठी माणसे खूपच कमी असायची, पण गेल्या काही वर्षांत लष्करातल्या अनेक अधिकाऱ्यांची नावे मराठी असल्याचे दिसून येऊ लागले आहे. यासाठी लष्करातून सेवानिवृत्त झालेल्या काही अधिकाऱ्यांनीच पुढाकार घेतला आहे.

त्यातलेच एक आहेत कॅप्टन सुरेश वंजारी. यासाठी कॅ. वंजारी यांनी त्यांच्या चेंबूर येथल्या राहत्या जागेतच ' कॅप्टन वंजारी अॅकॅडमी ' ही संस्था स्थापन केली आहे. तेथे फक्त लष्करातील अधिकारीपदाच्या परीक्षेसाठीच नाही तर अन्य स्पर्धात्मक परीक्षांसाठीही प्रशिक्षण दिले जाते.

यावषीर्च या अॅकॅडमीतून लष्करातील विविध विभागांत 56 विद्याथीर् निवडले गेले आहेत. अॅकॅडमीच्या गेल्या 13 वर्षांच्या कारकीदीर्त अनेक मुले-मुली लष्करी सेवेसाठी निवडली गेली आहेत. लष्करात कर्तृत्व गाजवण्याचे स्वप्न पाहणे सोपे असते. पण ही गोष्ट प्रत्यक्षात आणणे तेवढे सहजसाध्य नसते.

केवळ लष्करात अधिकारी बनायचे, ही खूणगाठ बांधून चालत नाही. त्यासाठी दुर्दम्य इच्छाशक्ती, मेहनत, महत्त्वाकांक्षा आणि देशाबद्दल जाज्ज्वल्य अभिमान असे गुण लागतातच. मात्र योग्य मार्गदर्शनाशिवाय यश पदरात पडणे शक्य नसते. नेमक्या याच गोष्टीच्या अभावामुळे काही वर्षांपर्यंत मराठी मुले लष्करात कमी संख्येने दिसायची.

एकात्मिक लष्करी सेवा ' सीडीएस ', एनडीए इथे प्रवेश मिळण्यासाठी काय करावे लागते याचीच माहिती अनेकांना नसते. सुदैवाने आता चित्र बदलत चालले आहे. मराठी मुले एनडीएसारख्या सवोर्च्च संस्थेत प्रवेश घेताना अपयशी ठरतात, ही रुखरुख कॅ. वंजारींना सतत वाटत होती. 1963 ते 1968 या पाच वर्षांत लष्कराची सेवा केल्यानंतर माझगाव डॉकमध्ये 18 ते 20 वर्षं विविध पदे भूषवली.

त्यानंतर केवळ मुलांचे भवितव्य घडवण्याच्या हेतूने 1993 पासून कॅ. वंजारी लष्करी प्रशिक्षणाचे काम करीत आहेत. आज एवढ्या वर्षानंतर हजारो तरुण लष्करात यशस्वी कारकीर्द घडवत आहेत. इच्छुक विद्यार्थ्याची कसून परीक्षा घेतल्यावरच कॅ. वंजारी त्यास अॅकॅडमीत प्रवेश देतात. त्यानंतर 27 महिन्यांच्या प्रशिक्षण सत्रात आवश्यक ते प्रशिक्षण दिले जाते. सकाळी आठ ते रात्री नऊ वाजेपर्यंत हा अखंड ज्ञानयज्ञ सुरू असतो.

केवळ शारीरिक क्षमता असून उपयोग नसतो, तर अभ्यासू वृत्ती, बुद्धिमत्ता यांनाही तेवढेच महत्त्व असते. ही गोष्ट नेमकी जाणून घेऊन कॅ. वंजारी आपल्या मुलांना यशस्वी करण्यासाठी सातत्याने प्रयत्न करताना दिसतात. या स्पर्धात्मक परीक्षा कशा असतात, त्यासाठी कोणती तयारी हवी, आपले कच्चे दुवे कोणते, त्यावर मात कशी करायची आदी गोष्टींचा विचार करून इथे प्रशिक्षण दिले जाते. त्याशिवाय विद्यार्थ्यांच्या मनात राष्ट्रप्रेमाची ज्योत धगधगत ठेवणे,

त्यांच्यातील महत्त्वाकांक्षांना प्रोत्साहन देणे, आत्मविश्वास वृद्धिंगत करणे अशा जबाबदाऱ्या ते यशस्वीपणे पार पाडतात.

 
</text>
</doc>
