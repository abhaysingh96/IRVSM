<doc>
<docno>997033.cms.txt</docno>
<text>
 
महाराष्ट्र
दौंडजवळ रिलायन्स पेट्रोलपंपावर स्फोट; एक ठार
[ Friday, January 21, 2005  12:05:56 am]


म. टा. प्रतिनिधी

पुणे : दौंडजवळ बांधण्यात येत असलेल्या ' रिलायन्स ' च्या पेट्रोलपंपावरील टाकीचा स्फोट होऊन एक कामगार ठार, तर चारजण जखमी झाल्याची दुर्घटना गुरुवारी सायंकाळी घडली.

दौंडपासून दोन किलोमीटर अंतरावर हा पेट्रोलपंप बांधला जात आहे. पेट्रोलच्या टाक्यांची तपासणी करून त्या जमिनीत टाकण्याचे काम सुरू होते. सायंकाळी सहा वाजता हवेच्या दाबाने त्यातील एका टाकीचा स्फोट झाला. त्यानंतर आणखी एक टाकी फुटल्याने त्यात तिवारी नावाचा कामगार मरण पावला. जखमींपैकी दोघांना दौंडमधील रुग्णालयात, तर अन्य दोघांना पुण्यात उपचारासाठी दाखल केल्याचे दौंड पोलिस ठाण्याचे निरीक्षक गौड यांनी सांगितले.

 
</text>
</doc>
