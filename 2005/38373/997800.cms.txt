<doc>
<docno>997800.cms.txt</docno>
<text>
 
महाराष्ट्र
बोलणारा एक विषय अनेक
[ Friday, January 21, 2005  07:03:41 pm]


देशाच्या विविध राज्यात हिंदी व मराठीतून व्याख्यान व प्रवचनकार सच्चिदानंद शेवडे यांनी अनेक वृत्तपत्रातून लेखन केलं आहे. तर त्यांची काश्मीरनामा, रक्तलांच्छन ही पुस्तकंही प्रकाशित झाली आहेत. साहित्य, धामिर्क-एैतिहासिक क्रांतिवीरांची शौर्यगाथा, भारतीय क्रांतिवीर, नरेंद ते विवेकानंद, आद्य शंकराचार्य अशा वेगवेळ्या विषयांवर व्याख्यान व प्रवचनं दिली. या कार्यक्रमाचे 1500 वा प्रयोग गिरगावात नेताजी सुभाषचंद यांच्या जयंतीनिमित्त 23 जानेवारी रोजी होत आहे. त्या निमित्ताने केलेली बातचीत...

आतापर्यंत किती ठिकाणी व्याख्यानं झाली आणि कशा प्रकारचा अनुभव आला ?

जवळजवळ भारतभर हिमालयापासून कन्याकुमारीपर्यंत व्याख्याने व प्रवचन दिली. यामध्ये अंदमान येथे बोटीवर पाच व्याख्याने देण्याची अनोखी संधी मिळाली. त्याचबरोबर ' काश्मीरनामा ' च्या लेखनासाठी वीस दिवस जम्मू- काश्मीरमध्ये एक लेखक म्हणूनही चांगला प्रतिसाद मिळाला. असं कधीही झालं नाही की, व्याख्यान किंवा प्रवचन ऐकण्यासाठी श्रोते आले नाहीत. प्रत्येक राज्यात लोकांकडून चांगला प्रतिसाद मिळाला.

व्याख्यानाच्या निमित्तानं भारतभर फिरणं झालं. विविधतेत एकता आपल्याला जाणवली का ?

आपल्या देशात अजिबात एकता राहीलेली नाही. कारण देशात बहुसंख्य हिंदू लोक राहतात आणि जात म्हणून जातीच्या उरावर बसतात. माणसानं आपल्या धर्मावर श्ाद्घा ठेवावी पण काही मर्यादेपर्यंत. केवळ जातिधर्माच्या नावाखाली आवाज उठवायचा याला काहीही अर्थ नाही. ग्रंथ जाळून किंवा संताना दोष देऊन चांगले विचार मरत नाही तर त्यासाठी विषयांची माहिती असायला हवी. जातीवादाचं बीज हे महाराष्ट्रात मोठ्या प्रमाणात असल्याने ते उखडून टाक लं पाहिजे आणि ही नैसिर्गक प्रक्रिया असल्यानं ती मुळातचं यावी लागेल.

आजवरच्या लेखनप्रवासाविषयी सांगा ?

लेखनात जास्तीत जास्त धामिर्क, एैतिहासिक, क्रांतिकारक, शिवाजी चरित्र, भगवान श्ाीकृष्ण, संत चरित्र, सामाजिक परिवर्तन होणाऱ्या विषयांकडे भर असतो. यामध्ये लोकांना उत्तम वाचनानंद देण्याचा प्रयत्न केला. आजपर्यंत अनेक वृत्तपत्रातून लिखाण केलं. ' काश्मीरनामा ' सारखा मराठीतील पहिलाच ग्रंथ लोकांसमोर ठेवला. काश्मीरच्या इतिहासातील ' महाभारत ते स्वातंत्र्य ' या काळाचा वेध घेणारा हा ग्रंथ आहे. फाळणीच्या पार्श्वभूमीवर रक्तलांच्छन, आद्य शंकराचार्यांवर चरित्रात्मक पुनरूत्थान, अघोरवाडा ही भय कादंबरी अलिकडेच प्रकाशित झाली असून भारतीय क्रांतिवीरावर पाच कादंबरी लिहिल्या आहेत.

आजच्या तरुणपिढीवर प्रवचनाचा परिणाम होतो का ?

आजची तरुण पिढी ही शार्प, परंतु भटकलेली असल्यानं त्यांच्याजवळ आदर्श राहिलेला नाही. तरुणांसमोर ध्येय असलं पाहिजे ती गोंधळल्यामुळे त्यांना योग्य मार्गदर्शन करण्यासाठी कॉलेजमध्ये जाऊन दिशादर्शन केलं जातं. चांगल्या विचारांचं बळ या तरुणांमध्ये येण्याइतकं त्यांनी सक्षम व्हावं यासाठी शाळा कॉलेजमध्ये उपक्रम राबविले जातात.

आजपर्यंत विविध राज्यात विविध विषयावर व्याख्याने व प्रवचने दिली. परंतु स्त्री स्वातंत्र्य या विषयावर व्याख्यान प्रवचन देण्याचे राहिले असल्याची खंत वाटते.

रेखा गायकवाड

 
</text>
</doc>
