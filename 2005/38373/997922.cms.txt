<doc>
<docno>997922.cms.txt</docno>
<text>
 
बहुतांची अंतरे
हा कृतघ्नपणा नव्हे का?
[ Friday, January 21, 2005  09:29:20 pm]


राधा या हत्तीणीच्या दुदैर्वी मृत्यूवर तळमळून लिहिलेला अग्रलेख ' केवढे हे क्रौर्य ' ( म. टा. 15 जानेवारी) वाचला. आजवर जिजामाता उद्यानातील अनेक पशु-पक्षी याच तऱ्हेने मृत्यू पावले आहेत. यावर माजी आयुक्त तिनईकर यांनी पर्यावरणतज्ज्ञ नंदकुमार मोघेंना यात लक्ष घालून उद्यानातील पशु- पक्ष्यांना जास्तीत जास्त नैसगिर्क वातावरण निर्माण करून निरोगी कसे ठेवता येईल, याबद्दल अहवाल सादर करण्यास सांगितले होते. परंतु मोघेंमुळे आपल्या पोटावर पाय येईल की काय, या शंकेमुळे संबंधितांनी खूप गदारोळ केला. शेवटी मोघे निघून गेले. आता लक्ष्मीच्या बाबतीत मृत्यूचा अहवाल आल्यावर उपाययोजना करू, असे डॉ. वाणी म्हणतात. याचा अर्थ प्रत्येक वेळी कोणीतरी मृत्यू पावल्याशिवाय इतर प्राण्यांवर उपचार होणार नाहीत, असा आहे. अनधिकृत झोपड्या ' डिमॉलिश ' करता येतात. परंतु ज्यांच्या बेजबाबदारपणामुळे आजतागायत शेकडो पशु-पक्षी मरण पावले आहेत, त्यांना ' डिमोट ' ही केले जात नाही हे दुदैर्व.

ज्यांच्या पालन पोषणासाठी लठ्ठ पगार देऊन अधिकारी नेमले आहेत, त्यांच्याच बेजबाबदारपणाने पशु-पक्षी मृत्यू पावतात. हा कृतघ्नपणाच नव्हे काय ?

प्रभाकर पानट, मुलुंड, मुंबइ

 
</text>
</doc>
