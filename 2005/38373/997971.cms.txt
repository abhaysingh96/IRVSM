<doc>
<docno>997971.cms.txt</docno>
<text>
 
क्रीडा
भाग्यराज, गिरीश पवार अंतिम फेरीत
[ Friday, January 21, 2005  10:50:57 pm]


मुंबई : अध्यक्षीय संघाचा भाग्यराज, रेल्वेचा गिरीश पवार आणि दक्षिण विभाग ' अ ' चा आफ्रिकन वंशाचा बेंजामिन सिद्दी या खेळाडूंनी सुपर चषक आंतर विभागीय राष्ट्रीय बॉक्सिंग स्पधेर्मध्ये अंतिम फेरीत धडक मारली. अंधेरीच्या शहाजीराजे भोसले क्रीडा संकुलामध्ये मुंबई शहर संघटनेच्या यजमानपदाखालील या स्पधेर्त भाग्यराजने महाराष्ट्राच्या प्रदीप मैलागिरला दुसऱ्या फेरीत नॉक-आऊट करून एक कुशल आणि दजेर्दार बॉक्सर हा लौकिक कायम राखला. भाग्यराजप्रमाणे रेल्वेच्या गिरीश पवारने मुंबईकरांना आनंदोत्सव साजरा करण्याची संधी देताना सेनादलाच्या दिलीप पौरीचे आव्हान 48-20 असे सहजपणे परतविले. भाग्यराजची आणि गिरीशची विजेतेपदाच्या लढतीत गाठ पडणार आहे ती अनुक्रमे डी. मणीकंडन ( रेल्वे) आणि विश्व कॅडेट रौप्यपदक विजेता एम. सुरनजय (अध्यक्षीय संघ) यांच्याशी.

आफ्रिकन वंशाच्या बेंजामिन सिद्दीकडे तंत्र आणि कौशल्याचे प्रमाण तसे कमीच आहे ; पण या त्रुटींवर तो मात करताना आपली ताकद, आपला वेग आणि धैर्य या गुणांचा पुरेपूर उपयोग करून घेतो. त्याच्यात आणि संघाचा नरजीतसिंग यांच्यातील लढत अटीतटीची व्हावी. शुक्रवारचा दिवस महाराष्ट्राला म्हणावा तसा चांगला गेला नाही. नरजीतकडून महादेव घोडेराव पराभूत झाला व प्रदीप मैलागिर चक्क नॉक आऊट झाला. तर हेवीवेट गटात लीलारामला शशी थापाकडून 19-31 असा पराभव स्वीकारावा लागला. या स्पधेर्त नामवंत खेळाडूंपैकी अध्यक्षीय संघाच्या केटीटीसिंग (फेदरवेट) याला उत्तर पूवेर्च्या मोहनसिंगने कडवी झुंज दिली.

आज जी लढत रंगली ती पवन मान (उत्तर-अ) आणि कुलवंतसिंग ( पश्चिम ' ब ') यांच्यातली लाईट वेल्टरवेट गटातली. पवनने ती 36-32 अशी जिंकली. आंतरराष्ट्रीय खिमानंदला लाईट फ्लायवेट गटात उत्तर पूर्व ' अ ' च्या एस. बी. थापाने आणि रवी गिलला लाईट हेवीमध्ये सुरेंद सिंग (पश्चिम ' अ ') याने पुढे चाल दिली.

निकाल, उपांत्य फेरी : लाईट फ्लाय : खिमानंद ( अध्यक्षीय) पुढे चाल वि. एस. बी. थापा (उ. पू. ' अ '). जोगू संदीप (रेल्वे) विजयी विश्वजीत मंडळ (उ. पू. ' ब ') 36-24.

फ्लायवेट : गिरिश पवार (रेल्वे) वि. दिलीप पौरी (सेनादल) 48-20. एम. सुरनजॉय (अध्यक्षीय) वि. बी. सिंघमार (पूर्व ' ब ') 35-19.

बँटमवेट : पी. नरजीतसिंग ( अध्यक्षीय) वि. महादेव घोडेराव ( महाराष्ट्र) 24-9. बेंजामिन सिद्दी (दक्षिण ' अ ') वि. मुकेश (पश्चिम ' अ ') 25-13.

फेदरवेट : के. टी. टी. सिंग ( अध्यक्षीय) वि. मोहन सिंग (उ. पू. ' अ ') 34-19. ललित चहाल (पश्चिम ' ब ') बिपिन पिंगरोप (पश्चिम ' अ ')32-27.

लाईटवेट : डी. मणीकंडन ( रेल्वे) वि. दिनेश साहा (उ. पू. ' ब ') 21-11. भाग्यराज (अध्यक्षीय) वि. प्रदीप मैलागिर (महाराष्ट्र) नॉक-आऊट.लाईट वेल्टर : चैन्नंद कुत्ताप्पा (सेनादल) वि. राजेशकुमार (पंजाब) 45-31. पवन मान ( उत्तर ' अ ') वि. कुलवंतसिंग (पश्चिम ' ब ') 36-32.

वेल्टरवेट : व्ही. हरीकृष्णन (अध्यक्षीय) वि. कुमार ( दक्षिण ' अ ') 21-12. वीरेंद (हरयाणा) वि. व्ही. लवी (सेनादल) 31-21. पूर्व ' अ ') 22-11. परविंदर सिंग (अध्यक्षीय) वि. विजयसिंग (हरयाणा) 19-13.

 
</text>
</doc>
