<doc>
<docno>998016.cms.txt</docno>
<text>
 
महाराष्ट्र
मणक्याचा विकार असणाऱ्यांना हेल्मेटसक्तीतून वगळणार?
[ Friday, January 21, 2005  11:14:53 pm]


म. टा. प्रतिनिधी

पुणे : मणक्यांचा विकार असल्याने हेल्मेट घालणे अपायकारक असल्याबाबत डॉक्टरांनी प्रमाणपत्र दिल्यास संबंधित वाहनचालकांना हेल्मेटसक्तीतून वगळले जाणार आहे.

अनेकांना मणक्यांचे विकार असल्याने पट्टा लावावा लागतो. त्यांनी हेल्मेट घातल्यास त्यापासून आणखी त्रास होण्याचा संभव असतो. त्यामुळे अशा वाहनचालकांना हेल्मेटसक्तीतून वगळले जाणार आहे. मात्र, त्यासाठी अस्थितज्ज्ञांचे प्रमाणपत्र अत्यावश्यक आहे. वाहतूक शाखेचे पोलिस उपायुक्त ए. डी. शिंदे यांनीही त्यास दुजोरा दिला आहे. मात्र, सरकारच्या आदेशाची प्रत हाती आल्यावर ही बाब स्पष्ट होईल, असे सांगितले.

पोलिस कारवाईच्या भीतीपोटी हेल्मेटची खरेदी करण्यासाठी लोकांची गदीर् होऊ लागली आहे. मात्र, लहान मुलांना हेल्मेटची सक्ती आहे की नाही, याबाबत स्पष्ट आदेश नसल्याने पोलिस आणि लोक संभ्रमात पडले आहेत.

शहरात 11 लाख दुचाकी वाहने आहेत. त्या तुलनेत हेल्मेटचा साठा कमी असल्याने हेल्मेटच्या किंमती वाढल्या आहेत. सध्या उपलब्ध असलेला साठा दोन दिवसांत संपण्याची शक्यता वर्तवली जात आहे.

 
</text>
</doc>
