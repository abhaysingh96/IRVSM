<doc>
<docno>997915.cms.txt</docno>
<text>
 
महाराष्ट्र
'शारीरिक क्षमता असेपर्यंत भूमिका साकारणार'
[ Friday, January 21, 2005  09:00:05 pm]


कणकवली : शारीरिक क्षमता असेपर्यंत रंगभूमीवर मिळेल ती भूमिका आपण साकारू, असे प्रतिपादन नटवर्य प्रभाकर पणशीकर यांनी नुकतेच येथे केले.

सावंतवाडीत एका नाटकाच्या प्रयोगानिमित्त पणशीकर आले होते. ती संधी साधून सिंधुदुर्ग जिल्हा कऱ्हाडे ब्राह्माण संघाने त्यांचा नाट्यक्षेत्रातील प्रदीर्घ कारकिदीर्बाबत सत्कार केला. तसेच जिल्हा परिषद उपाध्यक्षा स्मिता आठलेकर यांचाही सत्कार पणशीकर यांच्याहस्ते करण्यात आला.

यावेळी पणशीकर म्हणाले की , 50 वर्षांहून अधिक काळ मी रंगभूमीवर उभा आहे. न मागता चांगल्या भूमिका मिळत गेल्या. चाहत्यांचे प्रेमही मिळाले. आज नाटकांकडे निव्वळ करमणूक म्हणून पाहिले जात असल्याची खंतही त्यांनी व्यक्त केली.

गेल्या 20 वर्षांत पाश्चात्य संस्कृतीने आपल्यावर आक्रमण केले आहे. त्यामुळे चांगला माणूस दिवसेंदिवस दुमिर्ळ होत आहे. चांगला समाज बांधायचे काम आता ब्राह्माण समाजाने केले पाहिजे, असे आवाहनही त्यांनी केले. एका नटश्रेष्ठाच्या हातून सत्कार झाल्याने आपण भारावलो आहोत, असे आठलेकर यांनी नमूद केले.

यावेळी वंदना करंबेळकर यांनी प्रास्ताविक तर सुरेश कऱ्हाडे यांनी आभारप्रदर्शन केले.

 
</text>
</doc>
