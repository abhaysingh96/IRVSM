<doc>
<docno>997965.cms.txt</docno>
<text>
 
अर्थव्यवहार
निर्यातदारांकडून केंदाचा निषेध
[ Friday, January 21, 2005  10:48:41 pm]


म. टा. व्यापार प्रतिनिधी

मुंबई : प्राप्तिकर कायद्यातील कलम '80 एचएचसी ' याचा चुकीचा अर्थ लावण्यात येत असल्याचा आरोप करून, त्याआधारे प्राप्तिकर खात्यातफेर् होत असलेल्या वसुलीचा ऑल इंडिया एक्सपोर्टस ग्रिव्हन्सेस फोरमने निषेध केला आहे.

या संदर्भात एफआयईओ, केमेक्सिल, डीएमएआय, एसआरटीईपीसी, सीआएई. एफएआयटीएमए, ईईपीसी, एईपीसी या निर्यात कौन्सिल व फेडरेशनच्या सुमारे एक हजार निर्यातदारांनी निषेध सभेत भाग घेतला होता. तब्बल 12 हजार निर्यातदार दिवाळखोरीत निघणार असून परिणामी सरकारला 30 हजार कोटी रुपयांचे परकीय चलन गमवावे लागणार आहे. तसेच मुंबईतील लाखो लोकांचा रोजगार धोक्यात आला आहे, असा इशारा यावेळी फोरमचे अध्यक्ष शरद सराफ यांनी दिला.

आमचा केंदाच्या आयात निर्यात धोरणावरील विश्वास उडाला असून सरकार आमच्या महत्वाच्या समस्यांकडे लक्षच देत नसल्याचा आरोप यावेळी निर्यातदारांनी केला. पूर्वलक्षी पद्धतीने बँक खाते तपासू नये, खाते गोठवू नये आणि निर्यातदारांचा छळ थांबविण्यासाठी पंतप्रधानांनी तातडीने अधिसूचना जारी करावी, या मागण्यांकडे निर्यातदारांनी लक्ष वेधले आहे.

परकीय गंगाजळी अवघी तीन दिवसांची शिल्लक असताना त्या काळात आम्हाला हिरोसारखी वागणूक मिळत होती. मात्र आता आम्हाला प्राप्तिकर खात्याकडून आथिर्क गुन्हेगार म्हणून वागणूक दिली जात आहे, अशी तक्रार यावेळी फोरमचे उपाध्यक्ष गणेेश गुप्ता यांनी केली. आम्ही अद्याप जागतिक बाजारपेठेपैकी एक टक्काही बाजारपेठ काबीज केलेली नाही. त्याऐवजी आपण विविध कायदे, जकातकर व नोकरशाहीत अडकलो आहोत, अशी टीका फोरमचे निमंत्रक विशाल जाजोदिया यांनी केली. केंदाचे धोरण सतत बदलत असल्याने आम्हाला आमचा व्यवसायच भारतातून अन्य देशात हलवावा लागेल, असे मत एका निर्यातदाराने व्यक्त केले.

 
</text>
</doc>
