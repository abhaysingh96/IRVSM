<doc>
<docno>997021.cms.txt</docno>
<text>
 
महाराष्ट्र
आदिवासींच्या दुर्लक्षित समस्यांवर प्रकाश टाकण्यासाठी सर्वंकष पाहणी
[ Friday, January 21, 2005  12:02:39 am]


प्रसाद पोतदार

पुणे : सरकार राबवत असलेल्या योजनांमुळे राज्यातील आदिवासींचा सामाजिक आणि आथिर्क विकास किती झाला, याचा शोध घेण्यासाठी येथील आदिवासी संशोधन व प्रशिक्षण संस्थेतफेर् पाहणी अहवाल तयार करण्यात येणार आहे. रोजगार, पिण्याचे पाणी, आरोग्याच्या सुविधा आणि रस्त्यांची परिस्थिती या प्रमुख मूलभूत बाबींवर या अहवालात जोर देण्यात येणार असून मार्चपर्यंत तो सरकारला सादर केला जाणार आहे.

आदिवासींच्या विकासासाठी सरकारतफेर् दरवषीर् विविध योजना राबवल्या जातात. मात्र, त्यामुळे आदिवासींची केवळ तत्कालिक सोय होते की शाश्वत विकासाची बिजेही रोवली जातात, या प्रश्नाचे उत्तर या अहवालामुळे मिळण्यास मदत होणार आहे. ठाणे, नंदुरबार, अमरावती, गडचिरोली आदी प्रमुख आदिवासी भागातील सुमारे एक हजार आदिवासी कुटुंबांकडून पाहणी अर्जाचे (प्रश्नावली) नमुने भरून घेण्यात येणार आहेत. पाहणीस एक फेब्रुवारीपासून सुरुवात होत आहे.

राज्यात आदिवासींच्या 45 जमाती असून त्यातील केवळ नऊ जमातींवरच अशाप्रकारचे संशोधन झाले आहे. आदिवासी भागातील जंगल कमी होत असल्याने त्यांना भेडसावत असलेले प्रश्न, रोजगार किती निर्माण झाला, पाळीव जनावरांबाबतची स्थिती, यांबरोबरच आरोग्याच्या प्रश्नांवर अहवालात भर देण्यात येणार आहे, असे आदिवासी संशोधन व प्रशिक्षण संस्थेचे आयुक्त वाय. पी. एस. तोमर यांनी ' महाराष्ट्र टाइम्स ' शी बोलताना सांगितले. आरोग्यामध्ये पिण्याचे पाणी हा मुख्य घटक ठरतो. आजही बहुतांश आदिवासी पाड्यांवर पिण्याच्या पाण्याची सोय नसल्याने अशुद्ध पाणी वापरले जाते आणि सर्वांच्याच अनारोग्यास कारणीभूत ठरते. त्यामुळे पिण्याच्या पाण्यावर प्रश्नावलीमध्ये भर देण्यात आला आहे.

मुलींमधील शिक्षणाची प्रगती, स्थानिक पातळीवरील रोजगाराच्या संधी आणि शबरी महामंडळामार्फत राबवलेल्या विविध योजनांमुळे झालेले बदल यावरही या पाहणीद्वारे प्रकाश टाकण्यात येणार आहे. राज्यातील सर्व आदिवासी भागांमधून प्रश्नावली भरून घेण्यात येणार आहे. इतर विभागातील कर्मचाऱ्यांचीही यासाठी मदत घेण्यात येणार असल्याचे तोमर यांनी सांगितले.

 
</text>
</doc>
