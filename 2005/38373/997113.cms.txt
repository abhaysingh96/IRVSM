<doc>
<docno>997113.cms.txt</docno>
<text>
 
महाराष्ट्र
सर्व जिल्हा मुख्यालये हिरवीगार करणार
[ Friday, January 21, 2005  12:46:24 am]


म. टा. वृत्तसेवा

ठाणे : राज्यातील सर्व जिल्ह्यांची मुख्यालये ' हिरवीगार ' करण्याचा निर्णय वन खात्याने घेतला असल्याची माहिती वनमंत्री बबनराव पाचपुते यांनी गुरुवारी वार्ताहर बैठकीत दिली.

ठाण्याच्या मावळी मंडळाच्या सभागृहात वन अधिकारी व कर्मचाऱ्यांसाठी ' वन संरक्षण व वन संवर्धन ' या विषयावर कार्यशाळा झाली. तिला पाचपुते उपस्थित होते.

शरद पवार यांनी मुख्यमंत्री असताना मुंबई, पुणे, औरंगाबाद, नागपूर व कोल्हापूर ही शहरे हरीत करण्याची योजना राबवली होती. त्याच धतीर्वर आता जिल्ह्यांची मुख्यालये हरीत करण्यात येणार आहेत. स्थानिक स्वराज्य संस्था व स्वयंसेवी संस्थांच्या एकत्रित सहभागातून हा उपक्रम राबवण्यात येईल, असे त्यांनी सांगितले.

खासगी तसेच सरकारी आणि वन खात्याच्या जमिनींवर जागतिक बँकेच्या आथिर्क सहकार्यातून मोठ्या प्रमाणावर वृक्ष लागवड करण्याचा संकल्पही त्यांनी जाहीर केला.

वनांचे आदिवासी आणि आयुवेर्दाशी असलेले संबंध लक्षात घेऊन राज्यातील निवडक 100 ठिकाणी वनसंजीवनी वस्तूंची विक्री करण्यात येणार आहे. ही ठिकाणे निवडण्यासाठी पाहणी सुरू आहे.

विक्रीच्या स्टॉलवर आदिवासींनी निर्माण केलेल्या वस्तू, वनौषधी, डिंक, नाचणीचे पापड, आवळ्याचा चहा, आयुवेर्दिक उत्पादने, आदिवासी कलाकुसर व खेळणी, कडधान्य, मध यांचा समावेश असेल. हे स्टॉल स्वयंसेवी संस्थांना नाममात्र भाड्याने उपलब्ध करून दिले जातील, अशी योजना त्यांनी मांडली.

आदिवासी भागांतील कुपोषणाचा प्रश्न सोडवण्यासाठी वन खात्याने जलसंवर्धन व भूसंधारणाची कामे हाती घेण्याचे ठरवले आहे. राज्यात 70 ते 80 ठिकाणी पर्यावरणाभिमुख पर्यटनस्थळे विकसित करण्यात येणार आहेत. त्यातील 56 विदर्भात असतील. ही सर्व स्थळे धबधबे, झाडे आणि फुलांनी बहरलेला निसर्ग तसेच पशु-पक्ष्यांच्या सहचर्याने युक्त असतील.

या सर्व ठिकाणांची माहिती बेवसाइटवर उपलब्ध करून देणार असून, त्यांचे बुकिंग सहज मिळेल, अशी व्यवस्था करण्यात येणार आहे. वन खात्याच्या रेस्ट हाऊसमध्ये यापुढे फक्त शाकाहारी भोजनच मिळेल, असेही त्यांनी जाहीर केले.

 
</text>
</doc>
