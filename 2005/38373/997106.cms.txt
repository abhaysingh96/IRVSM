<doc>
<docno>997106.cms.txt</docno>
<text>
 
महाराष्ट्र
भिवंडी, उल्हासनगर कोर्टाचे काम थांबले
[ Friday, January 21, 2005  12:43:45 am]


म. टा. वृत्तसेवा

कल्याण : भिवंडी न्यायालयात सेशन कोर्ट चालू करण्याच्या मागणीसाठी भिवंडीतील 200 वकिलांनी गेले तीन दिवस न्यायालयीन कामकाजावर बहिष्कार पुकारला आहे. भिवंडी न्यायालयाचे कामकाज तीन दिवसांपासून बंद असून, पक्षकारांची मात्र गैरसोय झाली आहे.

भिवंडी शहर आणि तालुक्याची लोकसंख्या 16 लाख असून भिवंडी न्यायालयात न्यायमूतीर्ंची अपुरी संख्या असल्याने 10 हजारांहून अधिक न्यायालयीन निवाडे प्रलंबित आहेत. त्यातच एक लाखावरील दिवाणी खटल्यांचे कामकाज भिवंडीऐवजी ठाणे न्यायालयात चालत असल्याने आणि भिवंडीत सेशन कोर्ट नसल्याने पक्षकार, वकील आणि नागरिकांना 20 किलोमीटर पायपीट करीत ठाणे न्यायालयात हेलपाटे घालावे लागतात.

भिवंडी न्यायालयात एकूण पाच कोर्ट असून, त्यापैकी पाच कोर्टांना गेल्या वर्षभरापासून न्यायमूतीर्च नाही. त्यातच जी दोन कोर्ट चालू आहेत त्यातील एक न्यायमूतीर् अहिर यांना बढती मिळाल्यामुळे त्यांची बदली झाली आहे.

भिवंडी बार असोसिएशनचे अध्यक्ष सुभाष कानिटकर आणि ज्येष्ठ वकील समशाद मोमीन यांनी सांगितले : भिवंडीतील वकिलांनी 1988 पासून अतिरिक्त कोर्टाची आणि दिवाणी कोर्टाची मागणी केली होती. न्यायमूतीर्ंच्या अत्यल्प संख्येमुळे एकाच न्यायमूतीर्ंवर कामाचा प्रचंड ताण पडतो.

उल्हासनगर : उल्हासनगर न्यायालयातील सर्वच न्यायाधीश रजेवर गेल्याने उल्हासनगर येथेही न्यायालयात काहीच काम झालेले नाही. यामुळे वकील आणि पक्षकार वर्गात मोठी नाराजी निर्माण झाली आहे. यापूवीर् उल्हासनगर न्यायालयाचे काम आठ न्यायाधीश पहात असत.

आता मात्र दोनच न्यायाधीश असल्याने उरलेल्यांवर अतिरिक्त भार पडतो. त्यात गेल्या तीन दिवसांत हे दोन्ही न्यायाधीशही रजेवर आहेत. न्यायालय बंद राहिल्यामुळे नागरिकांची मात्र मोठी गैरसोय होत आहे.

 
</text>
</doc>
