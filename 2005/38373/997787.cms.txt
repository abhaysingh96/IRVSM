<doc>
<docno>997787.cms.txt</docno>
<text>
 
महाराष्ट्र
फुलपाखरू छान किती दिसतं कॅलेंडरवरी
[ Friday, January 21, 2005  06:58:15 pm]


कॅलेंडर म्हणजे केवळ तारीख, सणवार, तिथी, मुहूर्त, सुट्ट्या आणि चंदोदय पहाण्यासाठी पानं उलटण्याचं साधन ही कल्पना केव्हाच इतिहासजमा झाली आहे. सध्याच्या वेगवान आणि धावपळीच्या जीवनात लोकांना पंचांगापेक्षाही अधिक उपयुक्त ठरणारा तो आता एक माहितीचा खजिना झाला आहे. कॅलेंडरच्या इतिहासात मागच्या पानाने अक्षरश: क्रांती घडवली आहे. तर पुढची पानंही छायाचित्रांमध्ये आकर्षक ठरत आहेत. ठाण्याच्या हरियाली संस्थेचं कॅलेंडर म्हणजे संशोधनात्मक माहितीचा दस्तावेज म्हणावा लागेल. प्रत्येक वषीर् वेगळ्या पण पर्यावरण आणि निसर्गाला पोषक अशा विषयावर कॅलेंडर काढणं हे या संस्थेचं वैशिष्ट्य आहे. सातव्या वषीर्च यावेळेचं कॅलेंडर ' फुलपाखरू ' या विषयाला वाहिलेलं आहे. खरे तर फुलपाखरू म्हणो लाखो जातींच्या कीटकांपैकी एक कीटकच. कीटक म्हटलं तर मनात घृणा किंवा किळस निर्माण होते. पण ' कीटक ' असूनही फुलपाखराबद्दल मात्र माणसाच्या मनात घृणा निर्माण होत नाही. उलट फुलपाखरू मनाला मोहवून टाकतं. त्यांचे चिमकुरे पंख, डोळ्यांना सुखावणारे निळे-जांभळे रंग, त्यांचं एका झाडावरून दुसऱ्या झाडावर उडणं-बागणं, त्यांचे लुकलुकणारे बारीक डोळे सारं काही माणसाला हवंहवसं वाटतं. लहानांपासून मोठ्यांपर्यंत सर्वांना मोहवून टाकणारं फुलपाखरू हरियाली संस्थेनं या वषीर् कॅलेंडरचा विषय केला आहे.

फुलपाखरांचं जग किती विविधतेने नटलेलं आहे याची संपूर्ण ओळख या कॅलेंडरने करून दिली आहे. चिमुकल्या फुलपाखरांच्या लाखो जाती आहेत. भारतामध्ये 1500 प्रजातीची फुलपाखरं आढळतात. त्यापैकी ठाणे परिसरात 120 जातीची फुलपाखरं पाहायला मिळतात. ही माहिती सर्वसामान्यांच्या दृष्टीने उपयुक्त अशी आहे. ठाण्याजवळचा येऊरचा डोंगर गदीर् हिरवाईने नटलेला आहे. फुलझाडं आणि फळझाडांच्या विपुलतेमुळे तिथेही मोठ्या प्रमाणावर फुलपाखरांचं उडणं-बागडणं सुरू असतं. फुलपाखरू हे निमिर्तीचं प्रतीक कसं आहे याचं ज्ञान या दिनदशिर्केतून होतं. चिमुकल्या फुलपाखराचं जीवनचक्रही चिमुकलंच आहे. केवळ काही दिवसांपासून ते काही महिन्यांपर्यंत छोटं आयुष्य असणाऱ्या फुलपाखरांनी माणसाला फुलायचा संदेश कसा दिला आहे, याची माहिती या कॅलेंडरमधून मिळते. कवी, लेखक, साहित्यिक यांना त्यापासून स्फूतीर् मिळाली आहे. सर्वसामान्य माणसांना त्यापासून निखळ आनंद मिळाला आहे. तर रसिक, कलाकार, आदींना निरनिराळ्या कल्पना सुचून त्या कल्पना प्रत्यक्ष व्यवहारामध्ये आज उतरलेल्या दिसत आहेत. कपड्यांचे मोहक रंग, त्यावरील आकर्षक डिझाइन्स, माणसांनी फुलपाखरांपासून उचलला आहेत. फुलपाखरांचं आयुष्यचक्र अंडं, सुरवंट, कोश आणि फुलपाखरू अशा चार प्रकारातून कसं आकाराला येतं याची जशी या कॅलेंडरमधून माहिती मिळते. त्याचप्रमाणे या अल्प आयुष्यात ते किती दूरवर भरारी मारत आणि पर्यावरण रक्षणाचं बहुमोल काम कसं करत यावरही प्रकाश टाकला आहे. फुलपाखरं छोट्या आयुष्यात हजारो किलोमीटर संचार आणि स्थलांतर करतात. बदलणारे हवामान आणि खाद्याचा शोध यासाठी त्यांना हे स्थलांतर करावं लागतं. त्यांचं परागीकरण आणि एका झाडावरून दुसऱ्या झाडावर जाण्यामुळे फुलांचे आणि फळांचं उत्पादन वाढतं हे संशोधनाअंती आता सिद्ध झालं आहे. फुलपाखरांमध्येही शाकाहारी आणि मांसाहारी असे प्रकार असल्याचं आढळून आलं आहे. साप, सरडे आणि काही मोठे पक्षी यांचं फुलपाखरू हे खाद्य आहे. त्यांच्यापासून त्यांना धोका पोहचत असला तरी काही फुलपाखरांना संरक्षणासाठी निसर्गानेच कवच उपलब्ध करून दिलेलं आहे. काही फुलपाखरांच्या पंखांमध्ये एक विषारी दव असतो. त्यांच्या वाट्याला मोठे पक्षी जात नाहीत हे सिद्ध झालेलं आहे. पंखांमधील विषारी दव हा त्यांच्यासाठी संरक्षक कवच आहे. प्रत्येक फुलपाखराचं खाद्य वेगळं असतं आणि झाडाझुडपांतून त्यांना हे खाद्य मिळते. अशा झाडाझुडपांजवळ फुलपाखरं जास्त संख्येने आढळून येतात. तर काही फुलपाखरांंचा विहार पाणवठ्याच्या जागी असतो. काही फुलपाखरांना रंग बदलण्याची किमया अवगत असते. समूहाने ती राहतात. फुलपाखरांची मादी हजारो अंडी देते आणि अंडी दिल्यावर तिचं आयुष्य संपतं. सर्वसाधारणपणे ऑक्टोबर ते डिसेंबर हा हिवाळ्यातील कालावधी फुलपाखरांचं निरीक्षण करण्याचा कालावधी मानला जातो.

निरीक्षण आणि अभ्यासातून गोळा झालेली फुलपाखरांबद्दलची भरपूर माहिती या कॅलेंडरमधून देण्यात आलेली आहे. या शास्त्रोक्त आणि सांख्यिकी माहितीला केवळ कॅलेंडर कसं चालेल, तो तर संशोधनात्मक माहितीचा दस्तावेज आहे.

हरियाली संस्थेचे अध्यक्ष पूनम सिंगवी यांची संकल्पना, डॉ. माधुरी पेजावर, हेमकांत गुप्ते, डॉ. पूनम कुवेर्, श्रीहर्ष त्रित्सुरे, संपदा ताडफळे यांच्या माहितीचा खजिना केदार भट, अमोल पटवर्धन, प्रद्युम्न रजपूत आणि प्रकाश दुधाळकर यांची आकर्षक आणि देखणी छायाचित्रं तसंच राजमुदा प्रकाशनाची सुरेख छपाई यामुळे हा दस्तावेज संग्राह्य झाला आहे. ग. ह. पाटील यांच्या फुलपाखरू कवितेत '' छान किती दिसते फुलपाखरू '' अशा ओळींनी लहानपणीचा आनंद दिल्याचे अनेकांना आठवत असेल. हरियाली संस्थेच्या फुलपाखरू कॅलेंडरने त्या ओळींचा पुनर्पत्यय आणून दिला असं म्हणावं लागेल.

श्री. वा. नेलेर्कर

 
</text>
</doc>
