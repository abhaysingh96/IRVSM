<doc>
<docno>997871.cms.txt</docno>
<text>
 
महाराष्ट्र
'समाज गौरव पुरस्कार' वितरण
[ Friday, January 21, 2005  08:25:59 pm]


म. टा. वृत्तसेवा

वसई : राजकारण्यांपेक्षा समाजधुरिणांचे काम चांगले असल्याने लोकांचा त्यांच्याकडे बघण्याचा दृष्टीकोन वेगळा असतो, त्यांच्या कामावर विश्वास असतो. सध्या तेच राजकारणातले मुख्य अंग बनले आहे. त्यांच्याच माध्यमातून सरकारच्या लोकोपयोगी योजना तळागाळात पोचतात, असे प्रतिपादन आमदार हितंेद ठाकूर यांनी केले.

कै. यशवंतराव नाटेकर जन्मशताब्दी वर्षानिमित्त विरार इथे झालेल्या ' समाज गौरव पुरस्कार ' वितरण सोहळ्याचे स्वागताध्यक्ष म्हणून ते बोलत होते. ठाकूर म्हणाले की, समाजात चांगले कार्य करणाऱ्या गुणीजनांचा सत्कार करुन त्यांच्याबद्दल कृतज्ञता व्यक्त करणे आवश्यक असते.

स्वत: ठाकूर, अभिनेते सुधीर दळवी, समाजमित्र वामनराव सामंत, पोलिस उपअधीक्षक किरण गोसावी, माजी नगराध्यक्ष नाना पाटील, रोहिदास समाजाचे अध्यक्ष कदम यांचा ' समाज गौरव पुरस्कार ' देऊन सत्कार करण्यात आला. नाटेकर यांचे पुत्र जादूगार इंदजाल यांचा 10 हजार प्रयोग केल्याबद्दल यावेळी सत्कार करण्यात आला.

 
</text>
</doc>
