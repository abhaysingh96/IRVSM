<doc>
<docno>997801.cms.txt</docno>
<text>
 
महाराष्ट्र
डोंबिवलीकरांची संगीतसेवा
[ Friday, January 21, 2005  07:04:52 pm]


श्रीकांत टोळ

जवळजवळ 50 ते 60 वर्षं संगीत नाटकांनी रसिकांच्या हृदयसिंहासनावर अधिराज्य गाजवलं. कालांतराने संगीत नाटकांना उतरली कळा लागली. एखाद्या भरजरी वस्त्राची जर निघून जावी व ते विटलेलं व्हावं अशी संगीत नाटकांची अवस्था झाली आहे. मात्र या काळातही संगीत नाटकांविषयी काही प्रमाणात पुन्हा जिव्हाळा निर्माण होत असल्याचं चित्र दिसत आहे. या संगीत नाटकातील पदांची गोडी अवीट आहे. त्याची प्रचिती आकाशवाणीवरून सादर करण्यात येणाऱ्या नाट्यगीत ऐकणाऱ्या मोठ्या संख्येच्या श्रोत्यांवरून येईल. ही परंपरा जतन करण्यासाठी काही गायक प्रयत्न करत आहेत. त्यामध्ये डोंबिवलीकर रंगकमीर्ही आहेत.

वयाच्या दहाव्या वषीर् गौरी कवीने एका छोट्याशा नाट्यप्रवेशात काम केलं होतं. गौरीच्या उत्स्फुर्ततेचं कौतुक काही रसिकांनी ही जन्मत:च कलाकार आहे या शब्दात केलं. तेव्हाच गौरीच्या संगीत नाटकातील कामगिरीची बीजं रोवली होती, असं तिला वाटतं. पुढे कॉलेजमध्ये इंग्लिश लिटरेचरच्या निमित्ताने वरचेवर संस्कृतमधलं भरतमुनीचं नाट्यशास्त्र, शेक्सपिअरची नाटकं तसंच ग्रीक नाटकं आदीशी खूप जवळून ओळख होत गेली. याच कुतूहल आणि आवडीपोटी तिने कॉलेजमध्ये एक एकांकिका केली. त्या वेळच्या कारगील युद्धावर आधारित या एकांकिकेतील तिची भूमिका अक्षरश: रसिकांनी उचलून धरली. मात्र यामुळे गौरीचा आत्मविश्वास दुणावला.

पुढे ' कट्यार काळजात घुसली ' च्या निमित्ताने नटवर्य प्रभाकर पणशीकर यांच्याशी ओळख झाली तेव्हा त्यांनी गौरीला नाट्यसंहितेतले बारकावे शिकवले. त्यांनी गौरीचं नाव कल्याण गायन समाजाच्या सदस्या नेत्रा जोशी यांना सुचवलं. पण त्याच वषीर् ती तीन महिने गाण्याच्या कार्यक्रमाच्या निमित्ताने अमेरिकेला गेली. मग नाटकच बारगळलं. परंतु पुढील वषीर् परत जेव्हा तिच्याकडे विचारणा केली तेव्हा तिने त्यांना हो म्हटलं आणि तिची संगीत ' होनाजी बाळा ' या नाटकातील गुणवतीची भूमिका साकारली. अर्थात तिचं नाटकाचं प्रशिक्षण न झाल्यामुळे तिच्या नाटकाचे दिग्दर्शक हेमंत कणिर्क यांनी तिच्या भूमिकेवर बरीच मेहनत घेतली. गौरीने त्याचं चीज केलं. 2001 वषीर्चं महाराष्ट्र राज्य संगीत नाट्यस्पधेर्चं अभिनयाचं पारितोषिक तिला मिळालं. तसंच याच भूमिकेसाठी 2003 वर्षाचं अखिल भारतीय बृहन् महाराष्ट्रीय संगीत नाट्यस्पधेर्चं उत्कृष्ट अभिनयाचं परीक्षकांचं विशेष पारितोषिक तिला मिळालं.

2002 मध्ये ' संगीत ययाती आणि देवयानी ' या नाटकासाठी तिला शमिर्ष्ठाच्या भूमिकेसाठी विचारलं आणि नवीन आव्हान उभं राहिलं, असं तिनं सांगितलं. तिच्या मते शिरवाडकरांचं नाटक म्हणजे संगीत नाटकांच्या इतिहासातील एक अनमोल ठेवा आहे. त्यातली पात्रं समजून घेऊन त्यांच्या विविध छटा सादर करणं अतिशय जबाबदारीचं काम होतं. सहा महिने अथक परिश्रम करून तिच्या चमूने हे नाटक अखिल भारतीय बृहन महाराष्ट्रीय संगीत नाट्यस्पधेर्त सादर केलं. या नाटकाला तब्बल 11 पारितोषिकं मिळाली. त्यामध्ये गौरीला ' सवोर्त्कृष्ट गायिका अभिनेत्री ' आणि ' सवोर्त्कृष्ट ' गीत सादरीकरण अशी पारितोषिकं मिळाली. हे नाटक डोंबिवलीत होणाऱ्या नाट्यसंमेलनात सादर होणार आहे. संगीत रंगभूमीवर तिला घवघवीत यश मिळत असलं तरी, गायन हेच तिचं मुख्य ध्येय आहे. त्यामुळे नाट्यक्षेत्रात बऱ्याच संधी उपलब्ध असूनही मी व्यावसायिक रंगभूमीवर पदार्पण न करण्याचं ठरवलं आहे, असं गौरीने सांगितलं.

प्रल्हाद अडफडकर यांनी संगीताचं प्राथमिक शिक्षण वडील बाबय अडफडकर यांच्याकडे झालं. मंुबईत आल्यावर पं. प्रभाकर कारेकर यांच्याकडे काही काळ व त्यानंतर डॉ. राजा काळे यांच्याकडे संगीत शिकले. आकाशवाणी व दूरदर्शनवर सतत कार्यक्रम, भारतभर शास्त्रीय व नाट्यसंगीताचे कार्यक्रम सादर करणाऱ्या प्रल्हादने 1998 मध्ये अमेरिकेचा दौरा केला.

सर्व संगीत नाटकातून प्रमुख भूमिका त्यांनी केला. सं. मानापमानमध्ये धैर्यधर, सं. सौभदमध्ये अर्जुन, सं. मत्स्यगंधामध्ये पराशर, संशयकल्लोळमध्ये अश्विन शेट, सं. विद्याहरणमध्ये कच, होनाजी बाळामध्ये होनाजी, मूकनायकमध्ये विक्रांत, पंडितराज जगन्नाथमध्ये जमनलाल, ययाती आणि देवयानीमध्ये कच अशा संगीत नाटकांमध्ये भूमिका केल्या.

अडफडकर यांना अनेक पुरस्कारही मिळाले आहेत. मंुबई साहित्य संघातफेर् दिला जाणारा ' जीवन गौरव ' अ.भा. मराठी परिषदेतफेर् दिला जाणारा ' प. राम मराठे ' पुरस्कार व भातखंडे पुरस्कार. गोव्याच्या गोमंतक मराठी अकादमीतफेर् दिला जाणारा ' मा. दीनानाथ पुरस्कार ' अशा पुरस्कारांचे ते मानकरी ठरले आहेत.

भानुदास देशपांडे यांना 1999 साली सरकारच्या सांस्कृतिक संचालनालयातफेर् आयोजित करण्यात आलेल्या संगीत नाटक स्पधेर्त स्वरराज छोटा गंधर्व गुणगौरव पारितोषिक देऊन आ.भा. नाट्यपरिषदेनं मत्स्यगंधा नाटकातील परागच्या भूमिकेसाटी गौरवलं.

2001 मध्ये संगीत संशयकल्लोळ नाटकासाठी उत्कृष्ट अभिनयाचे पारितोषिक देऊन सरकारतफेर् गौरव 2003 मध्ये सरकारच्या संगीत नाट्यस्पधेर्त ' स. दाक्षायणी ' साठी उत्कृष्ट गायन आणि अभिनयासाठी रौप्यपदक देऊन गौरव करण्यात आला.

विवेक बबन जोशी यांनी राज्य नाट्यमहोत्सवात रौप्यपदकं पटकावली. संगीत ययाती आणि देवयानीमध्ये ययातीच्या भूमिकेबद्दल रौप्यपदक, सं. ' मत्स्यगंधा ' मधील भीष्माच्या भूमिकेबद्दल रौप्यपदक, सं. एकच प्यालामध्ये सुधाकरच्या भूमिकेबद्दल अभिनयाचं प्रमाणपत्र मिळवलं. ' स्वर्गहरण ', ' बेबंदशाही ', ' संत नामदेव ', ' करीन ती पूर्व ' या व्यावसायिक रंगभूमीवरील नाटकातून जोशी यांनी भूमिका केल्या आहेत.

तरुणांमध्ये संगीत नाटकाबद्दल आवड, प्रीती निर्माण करण्याचं कार्य डोंबिवली भारतीय संगीत विद्यालयांचे संचालक किरण फाटक विद्यालयाच्या माध्यमातून नेटाने करत आहेत. किरण फाटक हे उत्तम गायक नट आहेत. त्यांचा शास्त्रीय गायन व नाट्यक्षेत्राचा दोन दशकांचा व्यासंग आहे. त्यांनी सं. ' मानापमान ', ' संशयकल्लोळ ', ' सौभद ' अशा अशा विविध नाटकातून भूमिका साकारल्या आहेत. आजच्या तरुण पिढीवर संगीत नाटकाचे संस्कार व्हावेत म्हणून ते सतत धडपडत असतात. संगीत नाटक हा महाराष्ट्राचा थोर सांस्कृतिक वारसा, ठेवा असून तो जपणं आपलं कर्तव्य आहे, अशी त्यांची ठाम भूमिका आहे.

दिवगंत पं. एस.के. अभ्यंकर यांनी पाच तपे रंगभूमीची सेवा केली. त्यांनी सं. संशयकल्लोळ, स. सौभद, स. स्वयंवर सं. विद्याहरण सं. एकच प्याला, सं. मानापमान व सं. शारदा या नाटकांमध्ये बुजुर्ग व नामवंत सहकालांबरोबर भूमिका केल्या होत्या. डोंबिवलीतील तरुण हामोर्नियम व ऑर्गन वादक मकरंद कुंडले यांनी पंडितराज जगन्नाथ, बावनखणी, कट्यार काळजात घुसली इत्यादी संगीत नाटकांना उत्कृष्ट ऑर्गन साथ करून आजवर अनेक गायकांच्या मैफिली व गाणे रंगवण्यात त्यांचा मोलाचा सहभाग आहे.

 
</text>
</doc>
