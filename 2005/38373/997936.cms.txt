<doc>
<docno>997936.cms.txt</docno>
<text>
 
अग्रलेख
शाब्बास सानिया
[ Friday, January 21, 2005  10:09:25 pm]


अलीकडच्या काळात क्रिकेटशिवाय दुसरा कोणताही खेळ माहीत नसलेल्या भारतीयांचे लक्ष शुक्रवारी सानिया मिर्झाकडे होते, ही आनंदाचीच बातमी म्हणायला हवी. ग्रँडस्लॅम स्पधेर्पैकी एक असलेल्या ऑस्ट्रेलियन स्पधेर्त महिलांच्या तिसऱ्या फेरीत पोचून सानियाने जो पराक्रम केला, त्यामुळे सर्व भारतीयांना आनंद वाटेल.

दोनच महिन्यांपूवीर् अठरावे वर्ष लागलेल्या सानियाची प्रगती लक्षणीय आहे. जागतिक क्रमवारीत ती दोन वर्षांपूवीर् 506 व्या स्थानावर तर सहा महिन्यांपूवीर् 450 व्या स्थानावर होती. आता थेट पहिल्या 130 मध्ये आली आहे. महेश भूपतीच्या मते ती याच वर्षांच्या अखेरीस पहिल्या पन्नासात येईल. ऑस्ट्रेलियन खुल्या टेनिस स्पधेर्त तिला वाइल्ड कार्ड मिळाले होते.

हा तिच्या नशिबाचा भाग म्हणता येईल. पण तिथपर्यंत ती पोचली हे तिचेच कर्तृत्व! तिसऱ्या फेरीत सेरेना विल्यम्ससारख्या भारदस्त प्रतिर्स्पध्यासमोर ती उभी राहिली असली तरी दुसऱ्या सेटमध्ये तिने सेरेनाची दमछाक केली, हे लक्षावधी भारतीयांनी पाहिले. आशियाई पातळीवर सानियाची कामगिरी लक्षवेधी होतीच. तरीही भविष्याच्या दृष्टीने तिने 2001 मध्ये भूपती नायके अकादमीत प्रवेश घेतला, तेव्हापासून तिचा खेळ पालटला.

नंतर ज्युनियर विम्बल्डनसह काही स्पर्धांची एकेरी व दुहेरीची विजेतेपदे तिने मिळवली. अमेरिकन ज्युनियर खुल्या स्पधेर्त उपांत्यपूर्व फेरीपर्यंत मारलेली धडक तिचा भविष्यकाल उज्ज्वल असल्याचेच निदर्शक होती. केवळ अभ्यासात लक्ष घाला असा मुलांना सल्ला देणाऱ्या आजच्या पालकांना सानियाची कथा बरेच काही सांगून जाईल. सानियाच्या बहिणीलाही टेनिसचे वेड आहे. तीही सानियाइतकीच अव्वल खेळाडू होऊ शकेल.

आथिर्क अडचणींमुळे तिला आम्ही टेनिसपासून दूर नेत आहोत, असे तिचे पालक सांगतात. अन्यथा विल्यम्स भगिनींसारखीच मिर्झा भगिनींची जोडी आपल्याला बघायला मिळाली असती. तिच्या आई-वडिलांच्या म्हणण्यात तथ्य आहे. जागतिक स्पर्धांमध्ये खेळायचे तर सर्व व्यवस्थेसाठी किमान 35 लाख रुपये लागतात. सुदैवाने सानियाला आतापर्यंत प्रायोजक मिळू शकले व ती येथवर येऊन पोचली. अन्यथा तीही ' ऑल्सो रॅन ' पैकी झाली असती

क्रमवारीत पहिल्या पन्नासात यायचे तर 2005 हेच वर्ष योग्य आहे, पुढे ते अधिकाधिक कठीण आहे, असे तिने 2003 सालीच म्हटले होते. असे निश्चित ध्येय समोर ठेवून आणि त्यासाठी अपार कष्ट घेतल्यामुळे तिचे स्वप्न पुरे होत आहे. हा तिचा आत्मविश्वासच तिला पुढे नेणार आहे. ऑस्ट्रेलियन स्पधेर्तही पहिल्या फेरीत आपण जिंकू अशी तिला केवळ आशा नव्हती, तर खात्री होती. दुसऱ्या फेरीत पेत्रा मंडुलासारखी पहिल्या तिसात असणारी अधिक अनुभवी प्रतिस्पधीर् असतानाही ती डगमगली नाही.

पेत्राच्या खेळाचा अभ्यास करून मगच ती कोर्टवर उतरली. त्याचे फळ तिला मिळाले. तिचे यश तिच्या पालकांना पाहता आले नाही. कारण ते हज यात्रेनिमित्ताने मक्केत आहेत. पण त्यांच्या शुभेच्छा माझ्यापाशी होत्याच, असे सानिया म्हणते. आपल्याकडे नावाजलेले पुरुष टेनिस खेळाडू आहेतच. विजय अमृतराज, लिएँडर पेस आणि महेश भूपती हे तिघे त्यातील प्रमुख. परंतु जागतिक पातळीवर चमकतील असे नाव महिलांमध्ये कोणतेच नव्हते. सानियाने आपले नाव ठळकपणे नोंदले आहे. आज टेनिसचा खेळ अधिक वेगवान आणि अधिक ' शक्तिशाली ' झाला आहे.

माटिर्ना नवरातिलोवा, ख्रिस एव्हर्ट, स्टेफी ग्राफ व विल्यम्स भगिनी यांचा काळ आता राहिलेला नाही. यातील विल्यम्स भगिनी अजून खेळत असल्या तरी त्यांना निर्माण झालेली स्पर्धा मोठी आहे. मारिया शारापोवा ही त्यातलीच एक. अॅना कुनिर्कोवासारख्या अनेकजणी आल्या आणि गेल्या. सानियाने आदर्श ठेवलाय तो माटिर्ना आणि स्टेफीचा. प्रश्ान् आहे तो तिला व तिच्यासारख्यांना प्रोत्साहन देण्याचा. ती जबाबदारी मात्र आपली आहे.

 
</text>
</doc>
