<doc>
<docno>977848.cms.txt</docno>
<text>
 
संवाद
मुंबईत राहणाऱ्यांकडेच शहरविकासाची सूत्रं द्या!
[ Saturday, January 01, 2005  06:02:57 pm]


मराठी माणसाच्या थडग्यावर मुंबईचं नवं रूप नको... मुंबईच्या समस्या काय आहेत,

हे या शहरात राहणाऱ्याला कळू शकतं. महाराष्ट्रातल्या अन्य भागांत आपापल्या उद्योगांसाठी भरपूर अनुदानं मिळवणारे नेते मुंबईसाठी काय करतात ? काय करतील ? मुंबईचं सिंगापूर-शांघाय करण्याच्या भाषेमागे ' हिडन अजेंडा ' तर नाही ? मुंबई केंदशासित झाल्यास महाराष्ट्राची अवस्था काय होईल ?

हे रोखण्यासाठी मराठी माणसानं, मराठी तरुणानंही बदलायला हवं...

मुंबईचा मी विचार करतो तेव्हा मला नेहमी जाणवते, ती या शहरामध्ये असलेली प्रचंड क्षमता. या पोटेन्शियलबद्दल काही वाद असेल असं मला वाटत नाही. हे शहर छान, सुटसुटीत व्हावं हे मलाच काय, प्रत्येकाला वाटत असणार यातही शंका नाही. पण मुंबईला शांघाय, सिंगापूर किंवा इतर कोणतंही शहर बनवण्याची भाषा सोडून द्यायला हवी! मुंबईचं मुंबईपण जपणं महत्त्वाचं आहे असं मी मानतो. मुंबईच्या प्रगतीबाबत बोललं जात असताना, योजना आखल्या जात असताना, मुंबई केंदशासित करण्याचा ' हिडन अजेंडा ' आहे की काय असा मला संशय येतो. हे विधान करण्यामागे तसंच कारण आहे. गेली काही वर्षं असा काही कट चालू असावा असा मला संशय आहे. नाहीतर, उत्तरेकडील राज्यांतून आलेल्यांच्या, बांगलादेशींच्या झोपड्यांना हात लावू देणार नाही, ही भाषा काही सरळ हेतूने बोलली जाते आहे काय ? मराठी माणसाच्या थडग्यावर मुंबईचं नवं रूप नको ही भूमिका सर्वांनी घ्यायला हवी.

किंबहुना, असा अजेंडा वर्षांनुवर्षं आखला जातो आहे, पालिकेत मराठी टक्का कमी करायचा हे काही विनाउद्देश राबवलं जात नाहिये! अशावेळी मराठी माणूस बंड करून उठणारच. मराठी माणूस वाघ आहे- आणि मांजरदेखील पळायला जागा नसली की नखं काढतेच ना! संयुक्त महाराष्ट्र होऊ न देणाऱ्या पंडित नेहरूंनाही बंद गाडीतून फिरण्याची पाळी आणणारा हा मराठी माणूस आहे. भारतातल्या कोणालाही कोणत्याही राज्यात जाण्याचं स्वातंत्र्य आहे, असं नेहमी बजावलं जातं ; पण तसं कायद्याच्या चौकटीत करता येतं, बेकायदा कोठेही पथारी पसरता येत नाही हे लक्षात घ्यायला हवं.

मुंबईचं भविष्य काय असेल असा मी विचार करतो तेव्हा मला प्रकर्षानं खटकते ती बाब म्हणजे मुंबईचा उल्लेख महाराष्ट्राची राजधानी असा आपण सातत्याने करत नाही तर देशाची आथिर्क राजधानी असं मात्र अभिमानाने करतो. महाराष्ट्रातील राज्यर्कत्यांच्या हे लक्षात येत नाही की मुंबईचा विचार इतरप्रांतीय करतात, तसा आपण करण्याची गरज नाही. त्यांना हेही जाणवत नाही की मंुबई केंदशासित केली तर महाराष्ट्राची अवस्था, मुंबईविना, देशातल्या अन्य कोणत्याही राज्यांपेक्षा वेगळी असणार नाही.

मला हेही स्पष्ट केलं पाहिजे की, इथं मराठी माणसाचीच भाषा आणि हुकमत चालली पाहिजे. मुंबईमध्ये सर्व भाषिकांचं योगदान आहे यात दुमत नाही ; पण मुंबईत येणाऱ्यांवर, शांघायप्रमाणे प्रवेश परवाने घेण्याची सक्ती करावी... कारण एरवी शांघायचं उदाहरण देता ना! चीनच्या विकासाचा संदर्भ दिला जातो ; पण तिथं लोकशाही नाही हे सोयिस्करपणे विसरलं जातं.

मुंबईचा विकास करायची भाषा बोलली जाते, पण या प्रक्रियेत पहिला बळी मराठी माणसाचा जाणार असेल तर आम्ही सध्याच्या मुंबईत, ज्या परिस्थितीत आहोत त्यात समाधानी आहोत. मुंबईची थोडी व्यवस्थित साफसफाई केली की हे शहर सुधारेल.

या निमित्ताने प्रगती म्हणजे काय याचाही विचार व्हायला हवा. त्यासाठी तीस हजार कोटी नाहीतर आणखी किती तरी कोटी लागतील. पैसे उभे करणं हा काही मोठा प्रश्ान् नाही. प्रगतीचा आराखडा आखताना इतर राज्यांची ओझी इथे वर्षांनुवर्षं राहणाऱ्यांनी वाहायची, असा होतो का ?

मी तर म्हणेन की, अनधिकृत इमारती, झोपड्या उडवा, रस्ते साफ करा, मैदानाची, बागांची आरक्षणं काढू नका, अनधिकृत फेरीवाल्यांना बाजूला सरकवून, रस्ते मोकळे करा... कारण वाहतूकव्यवस्था या शहराच्या धमन्या असतात, त्या सध्या चोक झाल्या आहेत. त्या जर सुधारल्या तर मुंबईत सुखाने मोकळा श्वास घेता येऊ शकेल. मुंबईची ट्रॅफिक सिस्टिम ही अख्ख्या देशातील अप्रतिम सिस्टिम आहे. जी इथल्या मुंबईकरांच्या अंगात भिनली आहे. रात्री बारा वाजता एखादा सिग्नल चालू असेल तर गाड्या आपसूक थांबतात. ही शिस्त बाहेरून येणारे, खासकरून परप्रांतीय रिक्षा आणि टॅक्सीवाले मोडू पाहत आहेत. त्यांनाही इतरांप्रमाणे शिस्त पाळली, तरी अनेक गोष्टी सुटसुटीत होतील.

या शहराच्या गरजा भरपूर आहेत, त्यांची आवश्यकता आहे याबाबतही दुमत नाही, पण त्यामागील राजकारण ओळखून पुढची पावलं टाकावी लागतील.

महाराष्ट्राच्या राज्यर्कत्यांनीदेखील काही पथ्यं पाळायला हवीत. मुंबईकडे कायम सोन्याची अंडी देणारी कोंबडी इतक्याच मर्यादित फायद्याचा विचार करून बघितलं जातंय. महाराष्ट्रातल्याच अनेक नेत्यांना, आपल्या गावात अभाव असणाऱ्या वीज-पाणी-रस्ते अशा अनेक बाबी मुंबईत आहेत, मग मुंबईसाठी काही करण्याची गरज नाही वाटतं! मुंबईच्या समस्या काय आहेत हे या शहरात राहणाऱ्याला कळू शकतं. आपापल्या सूतगिरण्या, साखर कारखान्यांना भरमसाट अनुदानं देणारे हे राज्यकतेर् मुंबईसाठी काय करतात आणि काय करतील, असा सवाल आहे.

माझा योजना आखण्यास विरोध नाही. आम्हीही विकासाचा आराखडा तयार केला, त्यानुसार काम चालू होतं ; पण मतदारांनी आम्हाला पुन्हा संधी दिली नाही, दुसऱ्या आघाडीला सत्ता दिली, त्यामुळे विकासाला बाधा झाली. आमच्या योजना अर्धवट राहिल्या आणि या आघाडीनेही काही केले नाही.

सध्या ग्लोबलायझेशनमुळे मराठी माणूस हजारो कोटी रुपयांची भाषा बोलू लागला आहे. महाराष्ट्राला व्यापाराची पार्श्वभूमी नसेल ; पण याचा अर्थ इतरांनी येथे येऊ न व्यापारउदीमाच्या नावाने कब्जा करावा असे नाही. त्यांना तसे न करू देण्याइतकी आपली जागरुकता असली पाहिजे.

मराठी माणूस दुसरा मराठी माणूस भेटला की हळूच ' आपण कोण ?' असा विचारतो. त्यामागे उद्देश असतो त्याची जातपात जाणून घेण्याचा. ही विचारणा कशासाठी ? समोरचा मराठी असल्याशी कारण!

सध्या मराठी तरुण स्वप्नं मोठी बघायला शिकला आहे. फार चांगली बाब आहे. फक्त हे करताना त्याने सर्वप्रथम महाराष्ट्राचा विचार करावा, इतकंच माझं सांगणं आहे!

राज ठाकरे

( शिवसेनेचे नेते )

 
</text>
</doc>
