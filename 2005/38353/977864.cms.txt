<doc>
<docno>977864.cms.txt</docno>
<text>
 
भविष्य
राशिभविष्य
[ Saturday, January 01, 2005  06:41:26 pm]


सन 2005 मध्ये 27 सप्टेंबरपर्यंत गुरू ग्रह कन्या राशीत रहाणार आहे. तसेच 26 मे 2005 पर्यंत शनी ग्रह मिथुन राशीत रहाणार आहे. कन्येचा गुरू आणि मिथुनेचा शनी भारताच्या मकर राशीसाठी अनुकूल आहेत. अनेक क्षेत्रात भारताची छान प्रगती होणार आहे. संशोधन क्षेत्रात भारतीय शास्त्रज्ञ मोलाची कामगिरी बजावणार आहेत. माहिती तंत्रज्ञान क्षेत्रात छान प्रगती होईल. संगणक सॉफ्टवेअरमधील निर्यातीत वाढ होईल. भारताला त्यामुळे बरेच परकीय चलन मिळेल. त्याप्रमाणेच परदेशी लोक भारतात अधिक गुंतवणूक करतील. सप्टेंबरअखेरपर्यंतचा काळ अधिक चांगला जाईल. सन 2005 मध्येही चांगली पर्जन्यवृष्टी होईल. त्यामुळे धान्योत्पादनात वाढ होईल. बॉयोटेक्नॉलॉजी क्षेत्रात भारतीय संशोधक महत्त्वाची भूमिका बजावतील. साऱ्या जगाचे लक्ष वेधून घेतले जाईल. अंतराळ क्षेत्रात भारत प्रगत देशांच्या बरोबरीने कार्य करील. सन 2005 मध्ये नैसगिर्क उत्पात घडविणारे कुयोग नाहीत. मात्र सीमा रेषेवर अशांतताच राहील. त्यासाठी संरक्षण खात्याला नेहमी सज्ज रहावे लागेल. धामिर्क तेढ वाढविणाऱ्या घटनांची योग्य दखल घेतली जाईल. शांतता राखण्याच्या सरकारच्या प्रयत्नाना यश मिळेल. वर्षाच्या उत्तरार्धात काही मोठे आथिर्क घोटाळे उघडकीस येण्याची शक्यता आहे. शेअरबाजारावर त्याचा परिणाम होण्याचीही शक्यता आहे. योग्य ते कठोर उपाय योजले जातील. परिस्थितीवर नियंत्रण मिळविण्यात सरकारला यश मिळेल. कुटुंब कल्याण कार्यक्रमाकडे मात्र हवे तेवढे लक्ष दिले जाणार नाही. तेलाच्या वाढत्या किंमती आणि त्यावरील नियंत्रण हे मात्र थोडे त्रासदायक ठरण्याची शक्यता आहे. गरीबांच्या कल्याणासाठी काही विशेष योजना सरकारतफेर् राबवल्या जातील. क्रीडाक्षेत्रातील प्रश्ान् सोडवावे लागतील.

महाराष्ट्राच्या दृष्टीने 2005 हे वर्ष तितके चांगले जाणार नाही. आथिर्कदृष्ट्या सरकारला तारेवरची कसरत करावी लागणार आहे. इंधनसमस्येला तोंड देणे काहीसे कठीण होईल. वीजनिमिर्ती वाढविण्याच्या दृष्टीने काही ठोस पावले उचलावी लागतील. भ्रष्टाचाराची काही प्रकरणे उघडकीस येतील. सरकारला कठोर कारवाई करावी लागेल. कामगार कल्याण योजना राबवाव्या लागतील. अपारंपरिक ऊर्जा निमिर्ती साधनांकडे लक्ष द्यावे लागेल. शेती उत्पादनात वाढ होईल. नैसगिर्क उत्पात घडणार नाही. हे वर्ष निसर्गाची मजीर् राहणारे ठरेल. पावसाचे प्रमाण महाराष्ट्रात सरासरी एवढे राहील. कलाक्रीडाक्षेत्रात महाराष्ट्राची कामगिरी समाधानकारक राहील. महाराष्ट्रातील व्यक्तीला साहित्यक्षेत्रातील मोठा राष्ट्रीय पुरस्कार मिळण्याची शक्यता आहे. विज्ञान तंत्रज्ञान क्षेत्रातही महाराष्ट्र अग्रेसर राहील. रोजगार उपलब्ध करून देण्यासाठी सरकारला खास प्रयत्न करावे लागतील. महिलांच्या प्रश्ानकडेही अग्रक्रमाने पहावे लागेल. लक्ष द्यावे लागेल.

मुंबईची राशी वृश्चिक मानली जाते. कन्येचा गुरू 27 सप्टेंबरपर्यंत अनुकूल राहील. त्यानंतर मात्र तो मदत करू शकणार नाही. मिथुनेप्रमाणेच ककेर्चा शनीही वृश्चिक राशीसाठी अनुकूल नाही. मुंबईसाठी हे वर्ष विशेष अनुकूल नाही. जाणीवपूर्वक प्रगतीसाठी प्रयत्न केले गेले तरच प्रगतीची आशा आहे. वाहतूक व्यवस्थेकडे विशेष लक्ष द्यावे लागेल. मुंबईत येणारे लोंढे आणि बिल्डर्स लोकांची आक्रमणे थोपवणे कठीण होईल. अपघातांचे प्रमाण वाढण्याची शक्यता आहेत. भ्रष्टाचार, चोऱ्या, दरोडे रोखण्यासाठी सरकारला जाणीवपूर्वक पावले उचलावी लागतील. आथिर्कदृष्ट्या मुंबईची प्रगती होईल. मुंबईच्या विकासाकडे पहाण्यासाठी काही घोषणाही होतील ; परंतु कृती होणे कठीण जाईल. कदाचित त्यासाठी खूप विलंब लागेल. आरोग्यासाठी, सार्वजनिक स्वच्छतेसाठी प्रयत्न केले जातील.

एकंदरीत हे वर्ष संमिश्र फल देणारे आहे. विशेषत: महाराष्ट्र व मुंबईच्या विकासासाठी जाणीवपूर्वक सकारात्मक दृष्टिकोनातूनच प्रयत्न करावे लागतील. ग्रहमानाची विशेष मदत न मिळणार असल्याने प्रयत्नात सातत्य ठेवावे लागेल.

मिहीर आचार्य

 
</text>
</doc>
