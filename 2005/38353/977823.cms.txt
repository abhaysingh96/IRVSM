<doc>
<docno>977823.cms.txt</docno>
<text>
 
संवाद
पुण्याला निकड नियोजनाची
[ Saturday, January 01, 2005  05:19:33 pm]


पुणे म्हणजे उत्तम हवामान, पुणे म्हणजे उत्तम पाणी, पुणे म्हणजे छान- छोटे शहर आणि हे सगळे गृहित धरून चालण्याची पुणेकरांना आणि पुण्यात अधूनमधून येणाऱ्यांना सवय झाली होती. पण आता ते बदलतेय. त्यातल्या त्यात समाधान याचेच की, पुण्याचे एकंदर चित्र काही पूर्ण निराशाच करणारे आहे असे नाही...

नव्या वर्षात प्रवेश करताना जे वेगवेगळे विचार मनात असतात, त्यात उद्याचे पुणे कसे असणार आहे ? उद्यानंतरचे काय ? असा विचार आता पुढे येतो आहे. गेल्या वीस वर्षांत जे घडले नाही, ते पुण्यात गेल्या वर्ष दोन वर्षात घडायला लागले आहे. या शहराच्या पर्यावरणाचे भविष्य काय आणि कसे असणार ? पुढच्या काळात वाहतूक व्यवस्था कशी असणार ? पाण्याचे काय ? वाहनांच्या प्रदूषणाचा प्रश्ान् वाढेल का ? इत्यादी विषयांवर आता चर्चा होताना दिसायला लागली आहे. ही किंवा अशा प्रकारची चर्चा पुण्यातल्या निदान सेमिनारमध्ये करावीशी वाटते आहे, हाच मोठा बदल म्हणायला हवा. कारण 2000 सालाच्या आधीच्या वीस वर्षांत पुण्यात या विषयांवर कधी विचार झाला नाही. कोणत्याही प्रकारचे नियोजन करावे असे कोणालाही वाटत नव्हते. पुणे म्हणजे उत्तम हवामान, पुणे म्हणजे उत्तम पाणी, पुणे म्हणजे छान-छोटे शहर आणि हे सगळे गृहित धरून चालण्याची पुणेकरांना आणि पुण्यात अधूनमधून येणाऱ्यांना सवय झाली होती. पण आता ते बदलतेय.

एकेकाळी पुण्यातल्या ज्या गोष्टींबद्दल आकर्षण वाटत असे, त्या सगळ्या गोष्टी आता दुमिर्ळ बनत चालल्या आहेत. पुण्याच्या काही भागात पाण्याची टंचाई आहे, काही भागांमध्ये हवेचे प्रदूषण भीषण प्रमाणात वाढलेले आहे. या सगळ्यावरून भविष्यातले पुणे कसे असेल याची कल्पना येऊ शकते. आजच पुण्यात दररोज तीन तास वीजपुरवठा नसतो. एकविसाव्या शतकात पुढच्या पंधरा वर्षांत महासत्ता बनण्याची स्वप्ने रंगवणाऱ्या देशासाठी ही लज्जास्पद स्थिती आहे.

एका बाजूला पुण्याला मेट्रोपॉलिटन शहराचा रंग येत चालला असताना दुसरीकडे काही मूलभूत यंत्रणांची अवस्था मात्र दयनीय आहे. गेल्या कित्येक वर्षात कोणत्याही प्रकारचे शहरनियोजन नसल्याचा हा परिणाम असल्याचे उघड आहे. पुण्यात मास ट्रान्झिट सिस्टिम म्हणजे सार्वजनिक वाहतूक व्यवस्था विकसित करण्यासाठी कोणाकडूनही काहीच करण्यात आलेले नाही. पुण्यापासून अवघ्या दोनशे किलोमीटरवर असलेल्या मुंबईत ज्या दर्जाच्या सार्वजनिक वाहतुकीच्या व्यवस्था आहेत, त्याच्या एक शतांशही पुण्यात नाही. पाणीपुरवठा, वाहतूक, वीज, टेलिकॉम, आरोग्यसेवा आणि कायदा सुव्यवस्था या सहा सुविधा शहराच्या विकासासाठी अगदी मूलभूत असतात. पण पुण्यात यापैकी वीज आणि वाहतूक या दोन महत्वाच्या विषयांमध्ये दारुण परिस्थिती आहे. या दोन्ही क्षेत्रात नजिकच्या भविष्यात फारशी सुधारणा होण्याची लक्षणेही दिसत नाहीत.

अर्थात पुण्याचे एकंदर चित्र काही पूर्ण निराशाच करणारे आहे असे नाही. उद्या आणि उद्यापलिकडे पाहिल्यावर या शहरात काही अतिशय पॉझिटिव्ह गोष्टीही दिसतात. त्यातला महत्वाचा भाग म्हणजे शहराची अर्थव्यवस्था केवळ एकाच क्षेत्रावर अवलंबून नाही, तर वेगवेगळ्या इंडस्ट्रींवर आधारित आहे. आयटी म्हणजे माहिती तंत्रज्ञान उद्योगाचा पुणे हा मोठा बेस आहे, पण तेवढेच नाही, तर वाहन निमिर्ती उद्योग आणि सव्हिर्स इंडस्ट्रीही या शहरात तेजीत आहे, त्याशिवाय शहरापासून जवळच कृषीआधारित उद्योगांची संख्या मोठी आहे. त्यामुळे पुण्याचा आथिर्क विकास जवळपास एन्शुअर्ड आहे. शहरात मुंबईसारखी जागेवरची मर्यादा नाही. जमीन उपलब्ध आहे, कुशल मनुष्यबळही आहे. या स्थितीत पुण्याला चांगल्या आथिर्क विकासाची अपेक्षा ठेवायला हरकत नाही.

खाजगी उद्योगांच्या ताब्यात ज्या गोष्टी आहेत, त्यांचा वेगाने विकास होणे आणि सरकारी क्षेत्रात म्हणजे महापालिका किंवा राज्य सरकार यांच्या ताब्यात ज्या गोष्टी आहेत, त्यांची मात्र दयनीय अवस्था असणे असे पुण्यात आणि शहराच्या आजूबाजूला दिसणारे चित्र आहे. आयटी उद्योगाचा विकास, हॉटेल इंडस्ट्रीचा विकास, बांधकाम उद्योगाचा विकास, वाहन उद्योग तेजीत अशी स्थिती एकाबाजूला आणि दुसरीकडे राज्य सरकारच्या ताब्यात असलेल्या वीजपुरवठ्यात प्रचंड गोंधळ, भारनियमन, वीजचोरी, महापालिकेच्या ताब्यात असलेल्या रस्त्यांची अवस्था भीषण, पीएमटी बससेवेची अवस्था बिकट, पाण्याची उपलब्धताही कमी अशी पुण्याची कहाणी आहे. ही स्थिती सरकारी यंत्रणांना काही केल्या काम झेपत नाही हेच दाखवते.

अवघ्या तीन चार वर्षांपर्यंत शहरात टेलिकॉमची अवस्था वाईट होती. केवळ भारत संचार निगमच्या टेलिफोनवर सगळे काही अवलंबून होते. मग खाजगी क्षेत्राला हा व्यवसाय खुला केला गेल्यावर ते चित्र एक दम बदलले. आता सरकारी टेलिफोन कोणी घेऊ इच्छित नाही. हेच वीजपुरवठ्याच्या बाबतीत भविष्यात होऊ शकेल. सध्याची दयनीय अवस्था पाहता, आज ना उद्या सरकारला वीज निमिर्ती आणि वितरणाचे खाजगीकरण करावे लागेलच.

भविष्याकडे पाहताना केंद सरकार, राज्य सरकार आणि महापालिका यांना पुण्यासारख्या शहरांसाठी मोठ्या योजना गांभीर्याने राबवाव्या लागतील. सार्वजनिक वाहतूक यंत्रणा विकसित करावी लागेल. शहराचा विस्तार करताना टाऊन प्लॅनिंग करावे लागेल. हे सगळे करण्याची क्षमता जर सरकारी क्षेत्राकडे नसेल, तर त्याचे खाजगीकरण करण्याचा मार्गही स्वीकारावा लागेल. या मार्गावर चालले नाही, तर मात्र पुण्याचे काही खरे नाही.

रोहित चंदावरकर

 
</text>
</doc>
