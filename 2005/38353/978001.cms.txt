<doc>
<docno>978001.cms.txt</docno>
<text>
 
महाराष्ट्र
'आंबेडकरी' पक्षांची राष्ट्रीय दलित आघाडी स्थापन करणार
[ Saturday, January 01, 2005  10:37:30 pm]


म. टा. प्रतिनिधी

पुणे : बहुजन समाज पक्षासह (बसप) देशातील आंबेडकरी विचारांच्या पक्षांची ' राष्ट्रीय दलित आघाडी ' स्थापन केली जाणार असल्याचे भारतीय रिपब्लिकन पक्षाचे खासदार रामदास आठवले यांनी शनिवारी जाहीर केले.

बसप, तामिळनाडूतील दलित पँथर ऑफ इंडिया हे पक्ष आघाडीत असतील. धर्मनिरपेक्ष पक्षांची ही आघाडी असणार आहे. 14 एप्रिलपूवीर् आघाडी बनवून बैठक घेतली जाणार आहे. त्यात खाजगी क्षेत्रातील आरक्षणाबाबत चर्चा होणार असल्याचे आठवले यांनी पत्रकार परिषदेत सांगितले. मायावतींच्या बसपने भाजपसारख्या पक्षांशी हातमिळवणी करता कामा नये, अशी सूचनाही त्यांनी केली.

मुंबईतील 2000 पर्यंतच्या झोपडपट्ट्यांना संरक्षण देण्याची मागणी आठवले यांनी केली असून झोपड्यांवरील कारवाई न थांबवल्यास आंदोलन करण्याचा इशारा दिला आहे. निवडणुकीपूवीर् काँगेस- राष्ट्रवादी काँगेस आघाडीने 2000 पर्यंतच्या झोपडपट्ट्यांना संरक्षण देण्याचे आश्वासन दिले होते, असेही त्यांनी नमूद केले. झोपड्या तोडण्यापूवीर् सवेर्क्षण केले पाहिजे, असे आठवले म्हणाले.

केंदात मंत्रीपद डावलल्याबद्दल विचारणा करण्यात आली असता आठवले यांनी बिहारमधील निवडणुकीनंतर होणाऱ्या मंत्रीमंडळाच्या विस्तारात स्थान मिळेल, असा अंदाज वर्तवला.

गवईंकडून स्वागत

राष्ट्रीय स्तरावर दलित पक्षांची आघाडी स्थापन करण्याच्या रामदास आठवले यांच्या विचारांचे भारतीय रिपब्लिकन पक्षाचे ज्येष्ठ नेते रा. सु. गवई यांनी स्वागत केले आहे. परिवर्तन घडवण्यासाठी मायावती, रामविलास पासवान यांच्यासह अनेकजण एकत्र येणार असतील, तर ते चांगलेच असल्याचे गवई म्हणाले. भारतीय रिपब्लिकन पक्षाच्या गटांमधील ऐक्याबाबत आशावादी असल्याचे त्यांनी सांगितले.

 
</text>
</doc>
