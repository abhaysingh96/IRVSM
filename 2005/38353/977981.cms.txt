<doc>
<docno>977981.cms.txt</docno>
<text>
 
क्रीडा
फिलिशा, साक्षी यांना जेतेपद
[ Saturday, January 01, 2005  10:19:15 pm]


मुंबई : फिलिशा शहा व साक्षी गर्ग यांनी व्हिनस अकादमी व मुंबई बुद्धिबळ संघटना यांनी संयुक्तपणे आयोजित केलेल्या शालेय बुद्धिबळ स्पधेर्त जेतेपद पटकावले.

मुलींच्या 10 वर्षांखालील गटात आर्य विद्या मंदिरच्या ( जुहू) फिलिशा शाहने सातापैकी सात डाव जिंकून सात गुणांसह अपराजित राहून विजेतेपद पटकावले. शेवटच्या सातव्या फेरीत फिलिशाने रसिका चिपळूणकरचा पांढऱ्या मोहऱ्या घेऊन पराभव केला. हॅटट्रीकचा पराक्रम करणाऱ्या सुप्रिया शाहला मात्र 6 गुणांवर उपविजेतेपदावर समाधान मानावे लागले. शेवटच्या फेरीत तिने शिबानी शुक्लाचा पराभव केला.

मुलींच्या 7 वर्षाखालील गटामध्ये हिरानंदानी फाऊंडेशन, ठाण्याच्या साक्षी गर्गने जेतेपद मिळवले. शेवटच्या फेरीत ऋचा रांगणेकरचा पराभव करून रूचाने साक्षीला 5-5 गुणांवर गाठले. परंतु साक्षीच्या 24.5 अंकगणितीच गुणांपुढे ऋचाचे फक्त 20 च गुण झाल्यामुळे विजेतेपदाची माळ साक्षीच्या गळ्यात पडली. कनोसा कन्व्हेंटची जान्हवी सोनेजी 5 गुणांसह ( 21 अंकगणितीच गुण) तिसरा तर गुरूनानक, भांडुपच्या सिद्दी सावंत 5 गुणांसह ( 19 अंकगणितीच गुण) चौथी आली.

प्रणव शेट्टी (मॉडेल स्कूल, डोंबिवली) याने मुलांच्या 10 वर्षांखालील गटामध्ये नवव्या फेरीअखेर सर्वच्या सर्व डाव जिंकून नऊ गुणांवर एकट्याने आघाडी घेण्याचा पराक्रम केला आहे. शेवटच्या दहाव्या डावात पराभूत होऊन सुद्धा प्रणवलाच विजेतेपद मिळणार आहे. तनय भागवतला हरवणाऱ्या क्षितीज जोशीचे 8 गुण झाले आहेत.

मुलांच्या 7 वर्षांखालील गटामध्ये अग्रमानांकित आणि 8 वर्षांखालील गटाचे विजेतेपद पटकाविणाऱ्या ओम सबनीस (विवेकानंद विद्यालय, गोरेगाव) याने सातव्या फेरीअंती सातही डाव जिंकण्याची किमया केली आहे. त्याने सातव्या डावांत श्ाेयस कामतला हरविले. महानगर टेलिफोन निगम व अॅड फॅक्टर्स यांनी पुरस्कृत केलेल्या या स्पधेर्त मुलांच्या खुल्या गटात अग्रमानांकित सागर शाहने ( फातिमा हायस्कूल, विद्याविहार) सात गुणांसह आघाडी घेतली आहे. सागरने दुसऱ्या सीडेड नदीम अब्दुल्लाचा पराभव केला.

पांढऱ्या मोहऱ्या घेऊन खेळणाऱ्या सागरने वजीर, दोन हत्ती व उंट यांच्यासह नदीमवर आक्रमण केले. शेवटी 38 व्या चालीत त्याला पराभव मान्य करावा लागला. सातव्या फेरीअखेर नदीमचे साडेपाच गुण झाले असून तो तिसऱ्या स्थानावर आहे. विरार येथील उत्कर्ष विद्यालयाच्या अभिजीत हटकरने अभिषेक केंकरेला हरवून संयुक्त दुसरे स्थान मिळवले. जागतिक ज्युनियर विजेत्या पंड्याला हरिकृष्ण याच्या हस्ते विजेत्यांना बक्षिसे देण्यात येतील. रविवारी संध्याकाळी पाच वाजता चेतना कॉलेजच्या सभागृहात हा कार्यक्रम होईल.

 
</text>
</doc>
