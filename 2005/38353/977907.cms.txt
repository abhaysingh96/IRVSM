<doc>
<docno>977907.cms.txt</docno>
<text>
 
खास बात
तोंडदेखली आपत्ती व्यवस्थापन योजना?
[ Saturday, January 01, 2005  08:04:56 pm]


कोणताही ' डिझास्टर मॅनेजमेंट प्लान ' ( ष्ठरूक्क) बनविताना दुर्घटनेचे दुष्परिणाम विचारात घेणे आवश्यक असते. येथे केवळ सुनामी लाटा वा भूकंप यामुळे मुंबईत ओढवू शकणाऱ्या अरिष्टाचा विचार केला आहे आणि ते ओढवल्यास डीएमपी परिणामकारक ठरायचा असेल, तर त्यात किमान कोणत्या बाबी आवश्यक आहेत, याचा धावता आढावा घेतला आहे.

सुनामी लाटा व भूकंप त्या दोन्ही आपत्तींचे मूळ एकच असले तरी दोन्हीमध्ये बरेच फरकही आहेत. धोक्याची सूचना देणारी सुसज्ज यंत्रणा व योजना कार्यान्वित असल्यास, सुनामीपासून होणारी जीवितहानी टाळता येऊ शकते ; कारण साधारणपणे एक ते दोन तासांचा अवधी स्थलांतराकरिता मिळू शकतो. भूकंपामध्ये असा अवधी मिळत नाही. इमारती कोसळण्यापूवीर् सुरक्षित ठिकाणी पळून जाण्यासाठी काही सेकंदांचा वेळ मिळतो. सुनामी लाटांचा धोका केवळ किनारपट्टीला असतो तर भूकंपाचा धोका सर्वत्रच असतो. भूकंपातील सर्वाधिक जीवितहानी इमारती कोसळण्याने होते म्हणून तात्त्विकदृष्ट्या ह्नह्वड्डद्मद्गश्चह्मश्ाश्ाद्घ इमारती बांधणे हा एक उपाय ठरू शकतो. सुनामीला असे काही उत्तर नाही. सुनामीच्या तडाख्यात सापडलेला वाचण्याची शक्यता फारच कमी असते. ढिगाऱ्याखालचा माणूस काही काळ तरी तग धरू शकतो. पाण्याच्या प्रचंड डोंगराखालचा झंझावाती वेगाने भिरकावलेला काय वाचणार ? रस्त्यावर अथवा मोकळ्या जागी असलेली वाहने अथवा माणसे यांना भूकंपाचा धोका नसतो ; पण सुनामीसाठी नेमके हेच भक्ष्य असते. भूकंपामध्ये इमारती जागच्या जागी कोसळतात ; पण सुनामी लाट अनेक मोठमोठ्या वस्तू, माणसे, वाहने, झाडे कस्पटाप्रमाणे भिरकावून एकमेकांवर आपटते. याचे परिणाम मुंबईसारख्या परिसरात प्रथमदर्शनी वाटते त्यापेक्षा गंभीर आहे. उदाहरणार्थ, घातक रसायने, एलपीजी अथवा पेट्रोलियम भरलेला ट्रक जर सुनामीने भिरकावला तर त्यातून अतिरिक्त अनर्थाची शक्यता निर्माण होते. मुंबईच्या किनारपट्टीवरील समुदाचे पाणी पूर्णपणे प्रदूषित असल्याने सर्वत्र हे पाणी घुसल्यावर निर्माण होणारे घाणीचे व रोगांचे साम्राज्य हा मुंबईसाठी आवर्जून विचारात घेण्याचा आणखी एक धोका.

जीवितहानी टाळताना, आपत्तीमुळे तात्काळ होणारी जीवितहानी व कालांतराने होणारी जीवितहानी अशा दोन वेगळ्या धोक्यांचा विचार करावा लागतो. सुनामी लाटांच्या आपत्तीसंदर्भात, तात्काळ होणारी जीवितहानी टाळणे तात्त्विकदृष्ट्या शक्य आहे. त्यासाठी आपत्ती निवारण योजनेमध्ये खालील ढोबळ घटक मोडतात.

1. धोक्याच्या सूचनेचे प्रसारण , 2. माणसांचे स्थलांतर , 3. मदतकार्यासंबंधी माहितीचे प्रसारण व मदतकार्य. यातील पहिल्या दोन घटकांचा विचार येथे केला आहे.

धोक्याच्या सूचनेचे प्रसारण करताना धोक्याची नेमकी शास्त्रशुद्ध माहिती लवकरात लवकर धोक्यात असलेल्या सर्वांना स्पष्टपणे व शक्यतो त्यांना समजणाऱ्या भाषेत सातत्याने दिली पाहिजे. त्यामधून घबराट निर्माण झाल्यास योजना पूर्णपणे कोलमडते, हे महत्त्वाचे आहे. त्यासाठी स्थानिक नागरिकांना ष्ठरूक्क मधील संबंधित माहिती ठराविक काळाने वारंवार देणे आवश्यक आहे. तसेच त्या विभागातील पोलिस, अग्निशमन दल, संदेश यंत्रणा विभाग, इस्पितळे (सार्वजनिक), वाहतूक नियंत्रण दल, यातील सर्व व्यक्तींना ष्ठरूक्क ची ' पूर्ण ढोबळ ' माहिती व स्वत:वरील जबाबदारीची ' पूर्ण बारकाव्यांसहित ' माहिती असणे आणि तीही तोंडपाठ असणे आवश्यक आहे.

आज ष्ठरूक्क अस्तित्वात आहे, असा दावा केला जात आहे. पण चौपाटीवर नुसती लाठी घेऊन फिरणारा पोलिस, हाजी अली सर्कलचा ट्रॅफिक हवालदार, राज्याचे मुख्य सचिव, महानगर टेलिफोन निगमचे संचालक, अथवा रेल्वे अधिकारी यापैकी कुणाही एकाकडे या क्षणी धोक्याच्या सूचना पोचल्या, तर आवश्यक त्या पुढील चार नेमक्या कार्यवाह्या यापैकी कोणी सांगू शकेल काय ?

(1) ष्ठरूक्क आज कुणाकडे उपलब्ध आहे, त्यात तुमच्या जबाबदाऱ्या काय अथवा तुमचा सहभाग काय, हे तुम्हाला तरी ठाऊक आहे काय ? (2) धोक्याच्या सूचनेची माहिती मुंबईच्या समुद किनाऱ्यावर फिरणाऱ्या व आसपासच्या परिसरातील व्यक्तींना देण्याची कोणती यंत्रणा आज कार्यान्वित आहे ? (3) असल्यास त्या यंत्रणेची चाचणी घेतली गेली आहे काय ? (4) चाचणीच्या अनुभवातून त्याच्या उपयुक्ततेबद्दल काही नोंदी केल्या आहेत काय ? यातील कोणत्याही प्रश्ानचे उत्तर ' नाही ' असे असेल, तर प्रभावी ष्ठरूक्क अस्तित्वात नाही, असे ठामपणे म्हणता येईल.

धोक्याची सूचना प्रथम कोणालाही मिळाली तर ती ठराविक मुख्य अधिकाऱ्याकडे केंदीभूत करून त्याचे सुसूत्रितपणे प्रसारण करणे आवश्यक असतेे. क्चह्मद्गड्डद्मद्बठ्ठद्द हृद्ग 2 ह्य सारख्या माध्यमातून टीव्ही चॅनेलस्कडून आधी माहिती मिळण्याने घबराट निर्माण होण्याची शक्यता दाट असते. मिळालेली शास्त्रशुद्ध माहिती कोणताही भडकपणा न करता पुढे प्रसारित करण्याची जबाबदारी प्रत्येक नागरिकावर आहे. नित्यनेमाने ।।ड्डद्वद्वद्बठ्ठद्द करणाऱ्यांना ष्ठरूक्क मध्ये चांगले योगदान देता येईल.

माहिती जमविण्याची व पद्धतशीरपणे प्रसारित करण्याची संपूर्ण जबाबदारी एकाच अधिकाऱ्यावर नावानिशीच टाकणे गरजेचे असते. यालाच ष्श्ाद्वश्चद्यद्गह्लद्ग श्ा 2 ठ्ठद्गह्मह्यद्धद्बश्च म्हणतात. त्यात कोणतीही सबब सांगता येत नाही. अर्थात त्याने नेमून दिलेल्या दुय्यम अधिकाऱ्यांवरही टाकलेली जबाबदारी पूर्णपणे पार पाडण्याचे बंधन असतेच. मुख्य अधिकाऱ्याने रजेवर जाताना बदली अधिकारी देताना, आजारपणात, निवृत्त होताना अथवा त्याची बदली झाल्यास आपली पूर्ण श्ा 2 ठ्ठद्गह्मह्यद्धद्बश्च पुढील मुख्य अधिकाऱ्यावर टाकल्याची वैध नोंदणी झाल्यावरच त्याची स्वत:ची सुटका होतेे. कार्यवाहीत निष्काळजीपणा सिद्ध झाल्यास मुख्य अधिकाऱ्यावर दखलपत्र गुन्हा नोंदविण्याच्या तरतुदीची गरज आहे. जबाबदारी पार पाडण्यासाठी मुख्य अधिकाऱ्याला त्यातील निरंकुश सत्ता व आवश्यक ती साधन सामग्री तसेच मनुष्यबळ देणे अत्यावश्यक असते.

माणसांचे स्थलांतर : केवळ सुनामीचा विचार केल्यास स्थलांतराचा मुद्दा फारच महत्त्वाचा आहे ; कारण धोक्याची सूचना काही मिनिटे आधी मिळाली तर अनेक जीव वाचू शकतात. स्थलांतराच्या प्रक्रियेबद्दल फारच साकल्याने अनेक बाबींचा विचार करावा लागतो. स्थानिक समाजाचे वारंवार प्रबोधन (जे आजवर होताना दिसलेले नाही) हेच त्यातील यशाचे गमक आहे. केवळ कागदोपत्रीचा उत्कृष्ट ष्ठरूक्क पूर्ण निरुपयोगीच आहे.

आपत्तीनुसार सुरक्षित विभागीय जागा ठरवाव्या लागतात. वेगवेगळ्या आपत्तींमध्ये त्या पूर्णपणे वेगळ्या असण्याचीच शक्यता असल्याने ' सब घोडे बारा टक्के ' वाला ष्ठरूक्क चालणार नाही. सुरक्षित ठिकाणांची तसेच त्या ठिकाणाकडे पोचण्याच्या मार्गांची व स्थलांतराच्या अग्रक्रमांची संपूर्ण माहिती स्थानिक घटकांना, सामान्यांना, सुरक्षायंत्रणांना, वाहतूक पोलिसांना आणि पर्यटकांनासुद्धा मिळणे वा उपलब्ध असणे आवश्यक आहे.

वाहतुकीची प्रचंड कोंडी हा स्थलांतरामधील हमखास उपटणारा धोका आताच आगाऊ लक्षात घेणे आवश्यक आहे. संबंधित किनारपट्टीकडे येणारी वाहनांची तसेच माणसांची वाहतूक वेळीच बाहेरच अडवून नीट परतवणे हा त्यातील एक उपाय. वाहतुकीचे (केवळ रहदारीचे नव्हे!) नियम काटेकोरपणे पाळण्याबाबत सतत प्रबोधन करणे व भले हप्ता खाऊनदेखील नियम पाळण्याची दंडेली करणे या दोन मार्गानेच काही वर्षांनंतर भारतीयांना शिस्त लागेल, अशी आशा करता येते!

स्थलांतराची संपूर्ण जबाबदारी देखील आधी उल्लेखिल्याप्रमाणे नावानिशी एकाच अधिकाऱ्यावर टाकावी लागेल, तसेच त्यांनी केलेल्या उपाययोजनांचा त्रैमासिक लेखी आढावा प्रसिद्ध करावा लागेल. तत्कालीन उपाययोजना ठळकपणे प्रसिद्ध करण्याची जबाबदारी सरकारची आहे. खाजगी टीव्ही वाहिन्यांवरून सतत वटवट करणाऱ्या रेडिओ जॉकींमार्फत ही माहिती ' ट्रॅफिक अपडेट ' बरोबर वारंवार सर्वसामान्यांना पोचविता येईल. धोक्याची सूचना मिळाल्यानंतर सूचनेप्रमाणे आपले वाहन निदिर्ष्ट जागी नीट उभे करण्याची सवय सर्व चालकांना लावावीच लागेल, अन्यथा जबरी दंडाची सोय करावी हे बरे. सारासार विचार न करता केलेले खोदकाम व उद्दामपणे उभारलेले रस्ता अडवणारे मंडप, अनधिकृत विक्रेते यासारख्या बाबींवर उपाय म्हणून संपूर्ण श्ा 2 ठ्ठद्गह्मह्यद्धद्बश्च आणि कर्तव्यातील कसुरीबद्दल दखलपात्र गुन्हा, हा एकच उपाय आहे. पूर्ण अभ्यासानंतर योग्य वेळी धोका टळल्याची सरकारी सूचना प्रसारित होईपर्यंत सर्वांनी सुरक्षित ठिकाणी राहणे आवश्यक असते.

दुर्घटनेनंतर मोबाईल फोन्स अथवा बॅटरीवर चालणारे स्नरू व ।।ड्डद्व ह्मड्डस्त्रद्बश्ा खेरीज सर्व माहिती प्रसारण यंत्रणा कोलमडणे अपेक्षितच आहे. अर्थात याकरितादेखील त्यांच्या प्रसारण केंदाकडे पर्यायी वीजव्यवस्था उपलब्ध ठेवणे गरजेचे आहे.

डॉ. माधव रेगे

 
</text>
</doc>
