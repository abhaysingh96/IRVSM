<doc>
<docno>977979.cms.txt</docno>
<text>
 
क्रीडा
चीमा, रमेश यांना सुवर्ण
[ Saturday, January 01, 2005  10:17:48 pm]


वृत्तसंस्था

जिंद : राष्ट्रकूल सुवर्णपदक विजेत्या पंजाबच्या पलविंदर चिमाने रेल्वेच्या राजीव टोमरला चुरशीच्या लढतीत पराभूत केले आणि राष्ट्रीय सिनीयर कुस्ती स्पधेर्च्या फ्रीस्टाईलमध्ये 120 गटाचे सुवर्णपदक पटकावले. तर रेल्वेचा ऑलिंपियन मल्ल 74 किलो गटात जेतेपदाचा मानकरी ठरला.

निदानी येथे सुरू असलेल्या या स्पधेर्त देशातील नामवंत मल्ल सहभागी झाले असून उत्तर भारतातील कुस्तीप्रेमींची लढती पाहण्यासाठी एकच गदीर् केली आहे. 120 गटाची हेविवेट गटातील कुस्ती कोण जिंकणार याकडे सर्वांचे लक्ष लागले होते.

पलविंदर चिमा या गटातील सवोर्त्तम कुस्तीगीर समजला जातो. तो सुवर्णपदक सहज जिंकणार असे वाटत असताना अनपेक्षितपणे राजीव टोमरने त्याच्यापुढे मोठे आव्हान उभे केले. शेवटपर्यंत पारडे दोलायमान वाटत असताना चिमाने आपला सारा अनुभव पणाशी लावून सुवर्णपदकावर आपले नाव कोरले.

रमेेशने फ्री-स्टाईलच्या 74 किलोमध्ये हरयाणाच्या सोमबीरला हरवले. रमेशप्रमाणे वीरेंदर व गौतम हे रेल्वेचे मल्लही सुवर्णपदकाचे मानकरी ठरले आहेत.

ग्रीको रोमनच्या 120 किलो गटात वीरेंदरची गाठ होती ती वेद पालशी. हा सामना शेवटी वीरेंदरने जिंकला. महाराष्ट्राचा योगेश व गोव्याचा देवेंदर यांनी ब्राँझ पदके कमावली.

या स्पधेर्त अव्वल ठरलेले मल्ल विविध आंतरराष्ट्रीय स्पर्धांमध्ये भारताचे प्रतिनिधित्व करणार आहेत.

 
</text>
</doc>
