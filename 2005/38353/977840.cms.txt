<doc>
<docno>977840.cms.txt</docno>
<text>
 
संवाद
संकल्प आंतरराष्ट्रीय दर्जाचे शहर बनवण्याचा!
[ Saturday, January 01, 2005  05:36:49 pm]


वाहतूक व्यवस्था सुकर करण्यासाठी दोन लाख झोपड्यांचे पुनर्वसन होत आहे... डिसेंबर 2005 अखेर उपनगरांचे चित्र बदलावे आणि मुंबईकरांना पाच वर्षांत उच्च दर्जाच्या नागरीसुविधा मिळाव्यात, असा राज्य सरकारचा प्रयत्न आहे. कायापालटाच्या या स्वप्नासाठी पंतप्रधानांनी पुढाकार घेतला, आता ते साकार करण्यासाठी राजकारणाच्या बाहेर जाऊन प्रसंगी दोषही पत्करण्याची मुख्यमंत्र्यांची तयारी आहे.

पंतप्रधान मनमोहनसिंह यांच्या सहकार्याने येत्या पाच वर्षांत महानगरी मुंबईचा चेहरामोहरा बदलण्याचा संकल्प राज्यातील आघाडी सरकारने सोडला असला ; तरी त्याआधी विविध प्रकारच्या प्रदूषणाने घुसमटलेल्या मुंबईकरांना मोकळा श्वास घेता यावा, यासाठी एअर, रेल आणि रोडलिंकलगतच्या अंदाजे दोन लाख झोपड्यांचे पुनर्वसन करण्याच्या कामाला राज्य सरकारचे सवोर्च्च प्राधान्य आहे. आघाडी सरकार दुसऱ्यांदा सत्तेवर आल्यानंतर नववर्षाला सामोरे जाताना मुंबईला आंतरराष्ट्रीय दर्जाचे शहर बनविण्याचा संकल्प मुख्यमंत्री या नात्याने मी सोडतो आहे.

हवाई धावपट्टी, पश्चिम, सेंट्रल व हार्बर उपनगरीय रेल्वे तसेच रस्त्यालगतच्या झोपडपट्ट्यांमुळे शहरातील वाहतूक सेवा दिवसेंदिवस कोलमडत चालली असून त्याचा आताच विचार झाला नाही तर बकाल होत चाललेल्या या महानगरात अराजकाची परिस्थिती उद्भवल्याशिवाय राहणार नाही. त्यामुळे या ठिकाणच्या झोपडपट्ट्यांचे तातडीने पुनर्वसन करुन वाहतूक व्यवस्था सुरळित करण्याच्या अनेक योजना तयार असून त्याला वर्षाच्या सुरुवातीला गती देण्याचे आम्ही ठरवले आहे. नियोजित वेळापत्रकानुसार हे काम सुरू झाले तर डिसेंबर 2005 नंतर त्याचे दृश्य स्वरूप उपनगरांत पहायला मिळेल. देशाची आथिर्क व सांस्कृतिक राजधानी असलेल्या मुंबई महानगराला जागतिक पातळीवर महत्त्वाचे स्थान असल्याने ' मुंबईचे शांघाय ' करण्याचे स्वप्नच पंतप्रधानांनी लोकांना दाखविले ; ही टीका योग्य नव्हे. त्यांनी यासाठी स्वत: पुढाकार घेतला असून महाराष्ट्रातील सरकारला सर्वतोपरी सहकार्य करण्याचे आश्वासन दिले आहे. मुंबईच्या नवनिमिर्तीसाठी नियोजन आयोगासह राज्य सरकारच्या बैठका झाल्या असून त्यांचेही सहकार्य मिळणार असल्याने आखीव-रेखीव आणि सुंदर मुंबई अस्तित्वात येण्याला आता फार काळ लागणार नाही.

देशाच्या महसुलात मुंबईचा वाटा 40 हजार कोटी रुपयांचा असून राज्याच्या विकासातही या शहराचे महत्वाचे स्थान आहे. पण कोणत्या ना कोणत्या कारणामुळे राजर्कत्यांचे महानगराकडे दुर्लक्ष झाले. त्यातच रोज 350 कुटुंबे या हिशेबाने वर्षाला 4 लाख मुलेमाणसे येथे बिऱ्हाडाला येतात. म्हणजे वर्षाला एक महानगरपालिका येथे अस्तित्वात येते! आता हा भार पेलणे अशक्य असल्याने वेळीच उपाययोजना हाती घेतल्याशिवाय गत्यंतर नाही. शहराच्या विकासाची, स्थानिक लोकांना नागरी सुखसुविधा उपलब्ध करून देण्याची जबाबदारी महानगरपालिकेची असली तरी सध्याचे अक्राळविक्राळ स्वरूप पाहता त्यांच्या मदतीला जाण्याशिवाय गत्यंतर नाही हे ओळखून आघाडी सरकारने मुंबईच्या समस्या सोडविण्यासाठी स्वत:हून पुढाकार घेतला आहे. विविध सामाजिक, राजकीय आणि सांस्कृतिक संघटनांना मुंबईची काळजी असल्याने शहराच्या विकासाठी त्यांनाही या कामात सहभागी करुन घेण्यात आले आहे... त्यांच्या सूचना आणि उपलब्ध साधनसामग्रीच्या जोरावर महानगराचा कायापालट करण्यावर सरकारचा अग्रक्रम आहे.

मुंबई क्षेत्रविकास प्राधिकरण, रस्ते विकास महामंडळ आणि मुंबई महानगर नागरी प्रकल्प या संस्थांनी मुंबई विकासाचा आराखडा तयार केला असून त्यासाठी 32 हजार कोटी रुपयांचा निधी लागणार आहे. देशाच्या आथिर्क विकासात भरीव कामगिरी करणाऱ्या मुंबईसाठी केंद सरकारची मदत अत्यावश्यक असून पुढील पाच वर्षांत त्यांनी दरवषीर् 1900 कोटी रुपये या प्रमाणे सरासरी दहा हजार कोटी रुपयांचे अर्थसाह्य करावी व उर्वरित रक्कम राज्य सरकार उपलब्ध करून देईल, अशी योजना असून वर्षाच्या सुरुवातीला या कामाचा शुभारंभ करण्याचा विचार आहे.

मजबूत व प्रशस्त रस्ते, भुयारी मार्ग, उड्डाण पूल याबरोबरच मुंबईवासियांना उच्च दर्जाच्या नागरी सुविधा देण्यावर आमचा भर राहील. टप्याटप्याने पाच वर्षांत ही कामे हातावेगळी व्हावीत, असा राज्य सरकारचा प्रयत्न आहे. वाढत्या झोपडपट्ट्या ही मुंबईची सर्वाधिक भीषण समस्या असून तिचा निपटारा केल्याशिवाय शहराला आकार येणार नाही. त्यामुळे या झोपडपट्ट्यांचे पुनर्वसन केले पाहिजे. अनधिकृत झोपडपट्ट्यांत नागरी सुविधा दिल्या जातात आणि त्याचा आथिर्क बोजा महापालिकेवर पडतो. त्यामुळे या झोपडपट्ट्यांचे पुनर्वसन करून त्यांना अधिकृतपणे नागरी सुविधा दिल्या तर शहराच्या महसुलात भर पडू शकेल. या वाढीव महसुलाचा विनियोग अधिकाधिक सोयी देण्यासाठी होऊ शकतोे. या योजनेचा भाग म्हणून मानखुर्द येथे 20 हजार झोपडपट्यांचे पुनर्वसन प्रकल्प हाती घेण्यात आला असून त्यातील 10 हजार घरांचे बंाधकाम पूर्ण झाले आहे. लवकरच त्याचे समारंभपूर्वक लोकार्पण केले जाईल.

काँग्रेस आणि राष्ट्रवादी काँग्रेसच्या संयुक्त जाहीरनाम्यात मात्र 2000 पर्यंतच्या झोपड्यांना संरक्षण देण्याचे आश्वासन आहे ; पण आजघडीला 1995 पर्यंतच्या झोपड्यांना संरक्षण देण्याचा कायदा सरकारने केला असल्याने आमचे हात बांधले आहेत. कायदा बदलायचा म्हणजे विरोधी पक्षांचे सहकार्य घ्यायला हवे आणि शिवसेना- भाजप युतीचा त्याला विरोध असल्याने हे सहजासहजी शक्य नाही. याउपर मतांच्या व निवडणुकांच्या राजकारणापलीकडे जाऊन मुंबईचा विचार केला पाहिजे, असे माझे मत असून सोनियाजी व पंतप्रधानांचे मुंबईचे स्वप्न साकार करायचे असेल, तर कोणाला तरी दोष स्वीकारावा लागेल... आणि हा दोष पत्करण्याची माझी तयारी आहे.

विलासराव देशमुख

( महाराष्ट्राचे मुख्यमंत्री)

( शब्दांकन : धनंजय गोडबोले)

 
</text>
</doc>
