<doc>
<docno>977828.cms.txt</docno>
<text>
 
संवाद
समाधाने राहण्याचे शहर!
[ Saturday, January 01, 2005  05:23:57 pm]


नागरी सुविधांचा विचार करतो तेव्हा झपाट्याने वाढ होणाऱ्या शहरासाठी प्राधान्यक्रमाने काही गोष्टी ठरवाव्या लागतात. ठाणे महानगरपालिकेने त्याप्रमाणे प्राधान्यक्रम ठरवला आहे. दरवषीर् एक लाख लोकांची भर या शहरात पडते. ठाणेकरांसह या नव्याने येणाऱ्यांनाही पुरेशी पडू शकेल अशा दृष्टीने आता नागरी सुविधांची आखणी करावी लागते आहे. त्यापैकी काही प्रोजेक्ट हे येत्या वर्षात सुरू होणार आहेत. तर काही वर्षभराच्या कालावधीत पूर्ण होणारे आहेत.

ठाण्याच्या आयुक्तपदाचा कार्यभार स्वीकारल्यानंतर सुरुवातीचा काही काळ हा या शहराचे प्रश्न आणि समस्या जाणून घेण्यातच गेला. शहराची अधिक चांगली ओळख व्हावी म्हणून मग मी प्रभागवार जाऊन लोकांशी बोलण्यास सुरुवात केली. कोणत्याही शहराचे स्वत:चे काही प्रश्न असतात आणि ते सोडवण्यासाठी त्या त्या शहराचे स्वतंत्र आणि वैशिष्ट्यपूर्ण व्यवस्थापन असावे लागते. ठाण्यासारख्या दररोज विस्तारणाऱ्या शहराला तर विशेष व्यवस्थापनाची आवश्यकता आहे.

नागरी सुविधांचा विचार करतो तेव्हा झपाट्याने वाढ होणाऱ्या शहरासाठी प्राधान्यक्रमाने काही गोष्टी ठरवाव्या लागतात. ठाणे महानगरपालिकेने त्याप्रमाणे प्राधान्यक्रम ठरवला आहे. दरवषीर् एक लाख लोकांची भर या शहरात पडते. ठाणेकरांसह या नव्याने येणाऱ्यांनाही पुरेशी पडू शकेल अशा दृष्टीने आता नागरी सुविधांची आखणी करावी लागते आहे. त्यापैकी काही प्रोजेक्ट हे येत्या वर्षात सुरू होणार आहेत. तर काही वर्षभराच्या कालावधीत पूर्ण होणारे आहेत.

ठाणेकरांच्या दृष्टीने सगळ्यात महत्त्वाचा विषय ठरणार आहे तो रस्त्यांचा. जुने ठाणे म्हणून ज्या भागाचा उल्लेख करता येईल असा भाग म्हणजेच स्टेशनचा भाग, गोखले रोड, जिल्हाधिकारी कार्यालयाचा परिसर, मासुंदा तलाव या भागात सर्वाधिक वर्दळ असते. त्यामुळे तेथे प्राधान्याने लक्ष देण्याची आवश्यकता आहे.

सर्वप्रथम महापालिकेने ' स्टेशन एरिया ट्रॅफिक इम्प्रुव्हमेंट स्कीम ' हाती घेतली आहे. वर्षभरात ही योजना वास्तवात यावी यासाठी माझे प्रयत्न सुरू आहेत. ठाणे स्टेशनात उतरणारे प्रवासी वेगवेगळ्या पातळ्यांवरून बाहेर पडल्यावर त्यांना हव्या त्या साधनाने बाहेर जाण्याचा पर्याय उपलब्ध करून दिला जाणार आहे. पहिल्या मजल्यावर बसेस, तळमजल्यावर रिक्षा, पादचाऱ्यांसाठी स्वतंत्र व्यवस्था अशीही बहुपर्यायी व्यवस्था असणार आहे. रेल्वे स्थानकाच्या विकासाचाही कार्यक्रम रेल्वेच्या विचाराधीन असल्याचे मला समजले. म्हणून मग मी त्यांना महापालिकेच्या याच योजनेबरोबर तोही कार्यक्रम हाती घ्यावा म्हणजे एकाचवेळी ते काम होईल, अशी सूचना केली आहे. महापालिका ' एमएसआरडीसी ' च्या माध्यमातून स्टेशन परिसराचा विकास करणारच आहे.

स्टेशन आणि मासुंदा तलाव हे दोन भाग केंदस्थानी ठेवून रस्त्यांच्या काँक्रिटीकरणाचा कार्यक्रम पुढच्या टप्प्यात हाती घेतला जात आहे. एमएमआरडीएकडून मंजूर झालेल्या कर्जाचा त्यासाठी वापर केला जाणार आहे. मासुंदा तलावाकडे आणि स्टेशनकडे येणारे रस्ते प्राधान्याने केले जातील. रस्ते चांगले आणि टिकाऊ असावेत असाच सगळ्यांचा आग्रह असतो आणि त्यात वावगे काहीच नाही. काँक्रिटीकरण झालेले रस्ते पंचवीस वषेर् टिकतील असे जरी गृहीत धरले तरी त्यातून बराच खर्च वाचतो. बांधताना बराच खर्च झाला तरी त्याच्या मेंटेनन्सवर पैसे खर्च करावे लागत नाहीत.

ज्या भागाची आता सगळ्यात मोठ्या प्रमाणावर वाढ होते आहे त्या घोडबंदर रोडचे पूर्ण काँक्रिटीकरण करण्याचा निर्णय एमएसआरडीसीने घेतला आहे. त्यामुळे वर्षभरात ते काम मागीर् लागेल. त्याचबरोबर साकेत, मुंब्ाा, कळवा याही आजवर दुर्लक्षिल्या गेलेल्या भागातील रस्त्यांचे काँक्रिटीकरण सुरू होणार आहे. वर्षभराच्या काळात सगळ्याच रस्त्यांचे काम पूर्ण होणार नाही. पण बहुतांश काम सुरू होईल.

दुसरी महत्त्वाची घडामोड असेल ती वाहतुकीच्या बाबतीतील. शहरातील बहुतांश नागरिक टीएमटीने प्रवास करतात. तरीही या परिवहन सेवेची अवस्था फारशी चांगली नाही. नवीन बस नाहीत, ही त्यासंदर्भातील मोठी तक्रार होती. ती दूर होण्याच्या दृष्टीने प्रयत्न सुरू आहेत. नवीन बसेस आल्या तरी त्या ठेवायला आगार नव्हते. आता तो प्रश्न काही अंशी सुटला आहे. कोलशेतला आगाराची व्यवस्था होत आहे.

50 बसगाड्या नवीन घेतल्या तर 50 खाजगी बसगाड्या भाडेतत्त्वावर घ्यायच्या. कोल्हापुरात हा प्रयोग गेले वर्षभर चांगल्या पद्धतीने सुरू आहे. अर्थात हा झाला सध्या काय करायचे त्यावरचा पर्याय. पण शहराची एकूण वाढ लक्षात घेता ' मास रॅपिड ट्रान्सपोर्ट सिस्टिम ' ( एमआरटीएस) या यंत्रणेची आवश्यकता भासणार आहेच. गेल्या एकदोन वर्षांत हा प्रोजेक्ट काहीसा रेंगाळला. पण या वर्षात याही प्रोजेक्टला गती मिळणार आहे. लाइट रेल, रिंग रेल्वे हीच भविष्यातील प्रवासाची साधने असणार आहेत, हे नाकारण्याचे कारण नाही. त्या संदर्भातील आता हिअरिंग्ज सुरू आहेत. कोणाचा काही विरोध असला तर तो ऐकून, समजून घेतला जात आहे. मला कोणत्याही कल्पनेचे वावडे नाही. कोणी काही सांगायला आले तर मी ते ऐकून घ्यायलाही तयार आहे. परंतु भूमिका समजून न घेता कोणी विरोध करीत असेल तर ते मात्र मला पटत नाही.

मलनि:सारण प्रकल्प हेही खूप मोठे आव्हान ठाणे शहरापुढे आहे. त्याचा विचार पालिकेने केला आहे. आता असलेली मलनि:सारणची जी व्यवस्था आहे ती अवघ्या 12 ते 13 टक्के एरिया कव्हर करणारी आणि जुनी आहे. या जुन्या व्यवस्थेची डागडुजी आणि नवीन व्यवस्थेची उभारणी करण्यासाठी आता डिझायनिंगचे काम सुरू आहे. ते जसे टप्प्याटप्प्याने होईल त्याप्रमाणे हाही प्रकल्प कार्यान्वित होईल. एकाचवेळी सगळ्या शहरात तो सुरू करणे व्यवहार्य आणि शक्यही नाही. तीन ते चार महिन्यात ही योजना सुरू करून वर्षभरात शहराच्या मोठ्या भागात भूमिगत मलनि:सारणाची व्यवस्था केली जाईल. एमएमआरडीएने जे कर्ज मंजूर केले आहे त्यापैकी काही भाग याही कामासाठी वापरला जाणार आहे. एका वेळी एकच काम घ्या आणि ते तडीला गेले की मग दुसरे काम, अशी भूमिका शहरविकासाच्यावेळी राबवता येत नाही. एकावेळी दोन ते तीन गोष्टी एकत्र सुरू करुन त्या समन्यवयाने पूर्ण कराव्या लागतात.

आणखी एक महत्त्वाकांक्षी प्रकल्प आहे तो तलावांच्या रक्षणांचा आणि सुशोभिकरणाचा. एकेकाळी हे शहर तलावांचे शहर म्हणून ओळखले जात होते. आता मी माहिती मागवली तर जेवढे तलाव अस्तित्वात आहेत त्यांचा आकार किती, जलस्त्रोत कोणते याची अद्यावत माहिती महापालिकेकडे नाही. रहेजा स्कूल ऑफ आकिर्टेक्चरला आम्ही ते काम दिले आहे. तलावांचा कॅचमेंट एरिया, इनलेट्स यांची शास्त्रशुद्ध माहिती लवकरच आपल्या हाती येईल. त्यानुसार त्या तलावांची निगा राखणे आणि सुशोभिकरण करणे सोयीचे होणार आहे. सुशोभिकरण हा संरक्षणाचा एक भाग असल्याचे विसरता कामा नये. म्हणूनच मासुंदा, उपवन या तलावांच्या व त्याभोवतीच्या भागाचे सुशोभिकरणाचे काम हाती घेत आहोत. प्रत्येक शहराला स्वत:चा एक मध्यबिंदू असायला हवा. मासुंदा तलाव हा असाच आहे आणि म्हणूनच इतस्तत: विखरत चाललेल्या ठाणे शहराला पुन्हा एकत्र सांधण्याच्यादृष्टीने मासुंदा तलावाचा विचार होतो आहे. गणपती विसर्जनच्या पर्यायी व्यवस्थेला ठाणेकरांनी चांगला प्रतिसाद दिल्यामुळे या व्यवस्थेला नव्या वर्षात अधिक जागरुकता आणि अधिक व्यापकता दिली जाईल. घनकचरा व्यवस्थापन हा आणखी एक विषय नेहमी चचेर्त असतो. घंटागाड्याचा प्रायोगिक तत्वावर वापर होतो आहे. तो शहरभर करण्यासाठीचा प्रस्ताव महासभेपुढे ठेवला आहे. पूर्ण शहरात तीन ते चार प्रकारच्या घंटागाड्यांच्या माध्यमातून घरोघरी जाऊन कचरा गोळा केला जाईल. ही योजनासुद्धा नवीन आथिर्क वर्षात मागीर् लागेल. डायघरच्या डम्पिंग ग्राऊंडबाबत महापालिकेकडून सर्वप्रकारची तयारी झालेली आहे. त्या भागातील नागरिकांचा त्याला विरोध आहेे. त्यांच्याशी बोलून सामंजस्याने या वादातून मार्ग काढला जाईल, असा मला विश्वास वाटतो आहे.

याशिवाय, कचऱ्यातून ऊर्जा तयार करण्याचा कळव्याचा प्रकल्प आता अंतिम टप्प्यात आहे. एकतृतियांश पथदिवे क्रमाक्रमाने बंद करण्याची अभिनव योजना महापालिका राबवत असून त्यातून गेल्या दोन वर्षात सुमारे चार कोटी रुपयांची बचत झाली आहे. तसेच आणखी उपाय करून ऊजेर्ची, इंधनाची आणि पैशाची बचत केली जाणार आहे.

' लोकाभिमुख प्रशासन ' हे केवळ कागदावरच न राहता प्रत्यक्षात उतरवण्यासाठी महापालिकेच्या माध्यमातून प्रयत्न सुरू आहेत. ठाणेकरांच्या अपेक्षा, त्यांना शहराविषयी असलेली आस्था मलाही कळते आणि म्हणूनच समाधानाने राहता येईल अशा चांगल्या शहरात ठाण्याचे रुपांतर करण्यासाठी प्रयत्न करतो आहे.

( शब्दांकन : रवींद मांजरेकर)

 
</text>
</doc>
