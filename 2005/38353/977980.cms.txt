<doc>
<docno>977980.cms.txt</docno>
<text>
 
क्रीडा
दिल्ली वि. रेल्वे जेतेपदाची लढत
[ Saturday, January 01, 2005  10:18:41 pm]


लुधियाना : दिल्ली वि. रेल्वे अशी राष्ट्रीय बास्केटबॉल स्पधेर्त महिलांची अंतिम झंुज होईल. येथील गुरू नानक स्टेडियमवर सुरू असलेल्या या स्पधेर्तील चुरशीच्या लढतींनी क्रीडाप्रेमींना खूष करून टाकले आहे.

उपांत्य लढतीत दिल्लीने छत्तीसगडचे आव्हान 84-68 असे परतवून लावले. मध्यंतराला 44-32 अशी आघाडी घेणाऱ्या दिल्लीने सुरूवातीपासून या सामन्यावर वर्चस्व मिळवले होते.

पहिल्या तीन सत्रांमध्ये 19-14, 25-18, 22-12 अशी आघाडी घेणाऱ्या दिल्लीला चौथ्या सत्रात छत्तीसगडने जोरदार लढत दिली खरी, पण तोपर्यंत उशीर झाला होता. दिव्यासिंग ( 35 गुण), शिबा मॅगन ( 21) व सविता ( 14) यांनी अचूक नेमबाजी करत दिल्लीच्या विजयात मोठा वाटा उचलला. छत्तीसगडकडून कंवलजीत ( 18), भारती नेताम ( 17), पुष्पा ( 10) यांनी चांगली लढत देण्याचा प्रयत्न केला.

बलाढ्य रेल्वेसमोर तामिळनाडूची डाळ शिजू शकली नाही. पूर्वार्धात 44-15 अशी आघाडी घेणाऱ्या रेल्वेने शेवटी 113-31 असे गुणांचे शतक साजरे करत विजय संपादन केला. 22-8, 22-7, 33-12, 36-4 अशी चार सत्रांमध्ये रेल्वेचीच सरशी होती.

सीमा सिंग (21), रेनजिनी पीटर ( 16), अंजू लाक्रा (10) व सोफी सॅम ( 17) या रेल्वेच्या मोठ्या विजयाच्या शिल्पकार ठरल्या. तामिळनाडूकडून दीपा ( 8), लक्ष्मीदेवी (5), श्यामला ( 5) या थोड्याफार प्रतिकार करू शकल्या.

 
</text>
</doc>
