<doc>
<docno>978002.cms.txt</docno>
<text>
 
महाराष्ट्र
शौचालय देखभाल प्रकरणी खाजगी संस्थेवर पालिकेचा दावा
[ Saturday, January 01, 2005  10:39:06 pm]


म. टा. प्रतिनिधी

पुणे : महापालिकेच्या सार्वजनिक शौचालयांच्या देखभालीसाठी दिलेल्या कंत्राटीच्या अटीशतीर्ंचा भंग केल्याप्रकरणी एका खाजगी संस्थेवर दावा दाखल करून 60 लाख रुपये वसूल करण्याची परवानगी मागणारा प्रस्ताव प्रशासनाने स्थायी समितीपुढे ठेवला आहे. येत्या मंगळवारी होणाऱ्या स्थायी समितीच्या बैठकीत त्यावर निर्णय होईल.

शौचालयांच्या देखभाल करणारे कंत्राटदार पळून जातात, अशी तक्रार अनेक नगरसेवक वारंवार करत असतात. सर्वसाधारण सभेतही या विषयावर चर्चा झाली आहे. ' ग्रामीण बहुउद्देशीय शिक्षण संस्था ' या संस्थेला जानेवारी 2000 मध्ये सुमारे सव्वाशे सार्वजनिक शौचालयांच्या देखभाल, दुरुस्तीचे कंत्राट दिले होते. मात्र संस्थेने प्रशासनाच्या अटी-शतीर्ंचा भंग केला असल्याचे निष्पन्न झाले आहे. त्यामुळे सव्वाशेपैकी 52 शौचालयांची कंपनीला देण्यात आलेली 60 लाख रुपये ही रक्कम वसूल करण्यासाठी कंत्राटदारावर न्यायालयात दावा दाखल करण्याचा निर्णय प्रशासनाने घेतला आहे. त्यासाठी मंजुरी मागणारा प्रस्ताव प्रशासनाने स्थायी समितीपुढे ठेवला आहे.

 
</text>
</doc>
