<doc>
<docno>978010.cms.txt</docno>
<text>
 
महामुंबई
आशा 'माकेर्टशरण' नसलेल्यांवरच!
[ Saturday, January 01, 2005  11:06:08 pm]


म. टा. सांस्कृतिक प्रतिनिधी

मुंबई : ' आम्हा घरी धन शब्दांचीच रत्ने शब्दांचीच शस्त्रे यत्ने करू ' असे म्हणणाऱ्या तुकोबांचे माकेर्टशरण न होणारे साहित्यिक वारसच आजच्या मुक्त बाजारपेठीय संस्कृतीत जगण्याच्या मूलभूत प्रश्नांचे भान वाचकांना आणून देतील, असा आशावाद विख्यात चित्रपट दिग्दर्शक गोविंद निहलानी यांनी महाराष्ट्र फाउंडेशनच्या साहित्य व समाजकार्य गौरव पुरस्कार वितरण सोहळ्यात मुखर केला.

पु. ल. देशपांडे अकादमीच्या रवींद नाट्य मंदिरात शनिवारी सायंकाळी ज्येष्ठ पत्रकार- संपादक कुमार केतकर यांच्या अध्यक्षतेखाली आणि गोविंद निहलानी यांच्या प्रमुख उपस्थितीत हे पुरस्कार देण्यात आले. ज्येष्ठ साहित्यिक दिलीप चित्रे यांना 2 लाख रु. व मानचिन्ह अशा स्वरूपाचा जीवन गौरव पुरस्कार निहलानींच्या हस्ते देण्यात आला. एक लाख रुपयांचा समाजकार्य गौरव पुरस्कार ' समाज किसान अकादमी ', पुणे व ' मासूम ', पुणे या संस्थांना देण्यात आला. तीस्ता सेटलवाड, विलास भोगाडे, पोपटराव पवार, डॉ. मोहन देशपांडे, रमेश हरळकर या सामाजिक कार्यर्कत्यांना 25 हजार रुपये व मानचिन्ह देऊन गौरविण्यात आले. साहित्य पुरस्कारांत हाच मान श्याम मनोहर, सतीश आळेकर, उमिर्ला पवार, श्रीकांत देशमुख व हेमंत कणिर्क यांना मिळाला. बुलडाण्याच्या ' शब्दवेध ' या नियतकालिकासाठी जीवन गौरव पुरस्कार देण्यात आला. धुळे जिल्हा टँकरमुक्त करणारे सरकारी अधिकारी दिलीप बंड, व विकास ठाकूर यांना तसेच मधू पवार यांचा विशेष सत्कार करण्यात आला.

दिलीप चित्रे यांनी आपला दिवंगत मुलगा आशय आणि वडील बाबुराव चित्रे यांचे स्मरण केले. आपले समकालीन भाऊ पाध्ये, बाबूराव बागुल आणि नामदेव ढसाळ यांच्या कर्तृत्वाबद्दल बोलताना, अरुण कोलटकरांना त्यांच्या हयातीत दाद न देण्याइतके आपण करंटे होतो, असे ते म्हणाले. पुनरुत्थानावर, निमिर्ती क्षमतेवर, विश्वात्मकतेवर आपला विश्वास असल्याचे त्यांनी सांगितले.

' समाज किसान अकादमी ' चे रा. प. नेने. व मासूमच्या मनिषा गुप्ते यांनी आपल्या संस्थेची माहिती सांगून मनोगत व्यक्त केले. महाराष्ट्र फाउंडेशनचे सुनील देशमुख यांनी मराठीच्या भवितव्याची चिंता करणाऱ्यांवर टीका करत मध्यमवगीर्य चौकटीतून मुक्त झालेले गेल्या दहा वर्षांतील मराठी साहित्य या भाषेची ध्वजा जगात फडकवील, असे भाकीत केले. नव्या ' फ्रेंडली फॅसिझम ' चा धोका ओळखून अधिक सजग होण्याची गरजही त्यांनी व्यक्त केली. सुनामी संकटग्रस्तांच्या साह्यासाठी फाउंडेशन आणि अमेरिकेतल्या मित्रांनी 50 लाख रुपये उभे करण्याचा संकल्प सोडला आहे, असे ते म्हणाले. व्यासपीठावर ज्येष्ठ समाजवादी कार्यर्कत्या मृणाल गोरे होत्या.

केशव गोरे स्मारक ट्रस्टने हा कार्यक्रम आयोजित केला होता.

 
</text>
</doc>
