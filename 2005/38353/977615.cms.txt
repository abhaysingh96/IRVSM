<doc>
<docno>977615.cms.txt</docno>
<text>
 
महामुंबई
...नववर्षस्वागत उत्साहात!
[ Saturday, January 01, 2005  12:18:30 am]


म. टा. प्रतिनिधी

मुंबई : हरतऱ्हेच्या आपत्तीला धीराने सामोरे जाऊन आपल्या जिगीविषेने, जीवनाविषयीच्या लसलसत्या उत्साहाने तिच्यावर मात करणाऱ्या मुंबईकरांनी , ' सुनामी वर्ष ' ठरलेल्या 2004 लाही खास मुंबईकर शैलीत उत्साहात निरोप दिला आणि 2005 चेही आनंदात स्वागत केले... पण, ते आपल्याच देशात, खंडात कुठेतरी सुनामी लाटांच्या प्रलयाने लाखभर माणसांना पाहता पाहता गिळंकृत केले आहे, याची टोचरी जाणीव मनात ठेवून... त्यांच्या स्मृतींचे पावित्र्य राखून... नेहमीपेक्षा संयत अशा पद्धतीने.

एरवी, सरत्या वर्षाचा सूर्य अस्ताला जाताच मुंबईकरांना ' थटीर् फस्ट नाइट ' चे वेध लागतात. रस्त्यांवर दिव्यांचा लखलखाट होतो. हॉटेले, पब, डिस्कोथेक, इमारतींच्या गच्ची ही पाटीर्स्थळे गदीर्ने फुलून जातात. पाटीर्वेअरमधली उत्साही तरुण मंडळी जथ्याजथ्याने हसतखिदळत रस्त्यारस्त्यावर धमाल करतात. सांताक्रॉजच्या लालचुटुक टोप्या आणि पिपाण्यांच्या निनादांत तरुणाईचा जोश नवीन वर्षाचे स्वागत करायला निघतो... लोकलगाड्या रात्री उशिराही भरभरून वाहतात आणि रस्तोरस्ती ट्रॅफिक जॅम होते...

... हेच सारे शुक्रवारी रात्रीही घडले, पण माफक प्रमाणात. मित्रमंडळींसोबतच्या जंगी पाटर््या ऐनवेळी रद्द करून अनेकांनी घरीच छोटी पाटीर् करण्याचा निर्णय घेतला. दिवसभरात एकमेकांना भेटणारांमध्ये रात्रीच्या पाटीर्पेक्षा सुनामीच्या कहराचीच चर्चा अधिक होती. घरच्या घरी टीव्हीवरचे ' रंगारंग ' कार्यक्रम पाहणाऱ्यांनाही अधूनमधून बातम्या पाहण्याचे भान होते. उंच इमारतींमधला सधनवर्ग आणि चाळी, झोपडवस्त्यांमध्ये नववर्षस्वागताचा दणदणाट होता, तर मध्यमवगीर्य वस्त्यांमध्ये जोशावरचा अदृश्य लगाम जाणवत होता.

नव्या वर्षाच्या स्वागताचा जोश आणि मद्याचा अंमल यामुळे घडणाऱ्या घटनांना आळा घालण्यासाठी जागोजागी ' अल्कोहोल मीटर ' सुसज्ज पोलिस तैनात होते. मुंबईत गावठी दारूच्या बळींमुळे हादरलेल्या पोलिसांनी तर सायंकाळपासून वायरलेस व्हॅनवरील लाउडस्पीकरवरून ' गावठी दारू पिऊ नका ' अशा सूचना देण्यास प्रारंभ केला होता. दादर भागात पोलिसांच्या वायरलेस व्हॅन फिरत होत्या. पण तरीही वाइन शॉपबाहेर गदीर् झाली होती. दादर, माहीम, परळ, लालबागसारख्या भागांत अनेक इमारतींच्या गच्चींवर पाटर्या आयोजित केल्या होत्या.

गेटवे ऑफ इंडिया आणि मरीन ड्राइव्ह या ' न्यू इयर स्पेशल ' गदीर्च्या स्थळांवर या वषीर् खूपच कमी गदीर् होती, असे पोलिस उपायुक्त नवल बजाज यांनी सांगितले. मरीन ड्राइव्ह तर बऱ्यापैकी ओसच पडले होते, असे ते म्हणाले. या परिसरात गदीर्वर नियंत्रण राखण्यासाठी वारंवार सूचना देण्याबरोबरच पहिल्यांदाच व्हिडिओ चित्रिकरणही करण्यात येत आहे.

दरवर्षी होणाऱ्या एसएमएस शुभेच्छा संदेशांच्या ' ट्रॅफिक जॅम ' वर मात करण्यासाठी मोबाइलधारकांनी 31 तारखेच्या सकाळपासूनच ' अॅडव्हान्स ' शुभेच्छा पाठवायला सुरुवात केली होती. ' बिफोर द सन सेट्स ऑन धिस इयर, बिफोर द मेमरीज फेड अँड बिफोर द नेटवर्क गेट्स जॅम विश यू हॅपी न्यू इयर 2005...' असे एसएमएस सायंकाळ पासूनच ' फॉरवर्ड ' होण्यास प्रारंभ झाला. त्याच जोडीने जल्लोषात साजरा करू नका असे संदेशही पाठविण्यात येत होते. मात्र सायंकाळपासूनच मोबाइल नेटवर्क जॅम झाले होते. परस्परांना पाठवलेले मेजेस बऱ्याच वेळाने रिसीव्ह होत होते. मध्यरात्री तर मोबाइल नेटवर्कच जॅम झाले होते. रात्री दादरपासून शीवपर्यंत ट्रॅफिक जॅम झाला होता. मावेर् रोडलाही वाहतुकीची कोंडी झाली होती.

 
</text>
</doc>
