<doc>
<docno>977832.cms.txt</docno>
<text>
 
संवाद
राजकारणापेक्षा हवी आथिर्क कृती!
[ Saturday, January 01, 2005  05:25:24 pm]


अर्थतज्ज्ञ आणि राजकारणी यांच्यातली ' तू तू मै मै ' थांबणार, असे चित्र सध्या अर्थतज्ज्ञच राजकीय उच्चपदस्थ झाल्यामुळे दिसते आहे. निर्यातवाढीला वाव देणारे आणि सबसिडी कमी करून ज्याचे माप त्याच्या पदरात घालणारे आथिर्क धोरण आखताना आजवर राजकारण बरेच झाले. आता ते थांबूही शकेल... आपण आपल्या अपयशातून आणि यशातूनही काय शिकणार, हे पाहायचे!

अर्थशास्त्र आणि राजकारण यांचे नाते ' तुझं माझं जमेना, तुझ्यावाचून करमेना ' असं राहिलं आहे. अर्थतज्ज्ञांनी मांडलेल्या योजना राजकीय नेतृत्वाला अमलात आणण्यास कठीण आणि वास्तवापासून दूर असलेल्या वाटतात ; तर अर्थतज्ज्ञांना, राजकीय निर्णय हे असंबद्ध आणि फार दूरचा विचार नसलेले वाटतात... नवराबायकोत जसे ' तू तू मै मै ' असते तसे!

या दोन्ही भूमिकांमध्ये काही तथ्यांश आढळतो. पण चांगले आथिर्क धोरण हे केवळ कागदावर योग्य वाटून थांबत नाही ; तर ते राजकीयदृष्टया अमलात आणणे सोपे असावे लागते. याच न्यायाने, चांगला राजकीय निर्णय हा निव्वळ क्षणिक लाभाचा विचार करत नाही ; तर दीर्घकालीन फायद्याचा किंवा व्यापक राजकीय लाभाचा ठरतो. सध्याच्या केंद सरकारमध्ये पंतप्रधानपदावर आणि महत्त्वाच्या पदांवर या विषयाची जाण असलेले अर्थतज्ज्ञ असल्यामुळे, निर्णयप्रक्रियेत, राजकारणापेक्षा आथिर्क कृतीला प्राधान्य मिळेल अशीच अपेक्षा आहे.

सरकारचा अग्रक्रम देशाला प्रगतीच्या मार्गाने नेणे, हा आहे. जगात सर्वाधिक वेगाने वाढणारी अर्थव्यवस्था भारताची आहे. गेली 20 वषेर् आथिर्क वृद्धीचा वेग सरासरी सहा टक्के राहिला आहे. या काळात सात लोकसभा, दहा पंतप्रधान आणि बारा अर्थमंत्री आपण पाहिले. अर्थात एवढ्यावरून , ' सरकारी धोरणाशी संबंध न राखताच आथिर्क वाढ होते ' असा निष्कर्ष काढणे चूक ठरेल...

सध्याच्या अशा आथिर्क धोरणामध्ये पाच महत्त्वाचे घटक असणे आवश्यक आहे. एक म्हणजे यामध्ये निर्यातवाढीला वाव दिला पाहिजे. गेल्या तीन वर्षार्त, रुपयाचे मूल्य वाढले ; जागतिक अस्थिरतेच्या जोडीला अंतर्गत अडथळेही आले, तरीदेखील भारताची निर्यात वीस टक्क्यांनी वाढली. याचबरोबर वित्तीय स्थिती सुधारणे आवश्यक असते. यामध्ये व्हॅट, सेवाकराचे जाळे व्यापक करणे, खाजगीकरण, सुविधांचा वापर करणाऱ्यांकडून अधिक करआकारणी यांचा हातभार लागेल. सबसिडींबाबत काढलेल्या श्वेत पत्रिकेमध्ये ज्यांना सबसिडी देऊ नये अशा अनेक बाबींचा उल्लेख आहे, तो लक्षात घेऊन कृती करायला हवी.

अशा कृती करणे आथिर्कदृष्ट्या योग्य, समर्थनीय ठरेल. पण याला राजकीय इच्छाशक्तीची गरज आहे. तिसरी बाब म्हणजे वीज, पाणी, रस्ते, बंदरे, रेल्वे यासारख्या पायाभूत सोयी भक्कम होण्यासाठी खाजगी आणि सार्वाजनिक क्षेत्रांनी एकत्र येण्यास उत्तेजन द्यायला हवे. चौथी बाब म्हणजे केवळ परकीच नव्हे ; तर मोठ्या प्रमाणात देशांतर्गत गुंतवणूकही यायला हवी. गुंतवणुकीला आकषिर्त करण्यासाठी योग्य वातावरण असण्यासाठी ' लायसन्स राज ' ची जागा घेतलेले ' इन्स्पेक्टर राज ' संपवणे, देशभर समान आथिर्क बाजारपेठ, परदेशी गुंतवणुकीच्या मर्यादेबाबत सुसूत्रता, सार्वजनिक वितरण व्यवस्थेची छोटी छोटी केंदे, अशा अनेक बाबींचा विचार व्हायला हवा.

यापैकी प्रत्येक घटकामुळे राजकारण आणि अर्थकारण यांच्यात संघर्ष होऊ शकतो. उदाहरणार्थ, निर्यात वाढीसाठी निर्यातदारांवरील देशांतर्गत करांचे ओझे कमी व्हायला हवे. किंवा उदार कायद्यान्वये निर्यातक्षेत्रे उभारायला हवीत. पण राजकीय नेतृत्वाला आपल्या हातातील महसूल किंवा बंधने सोडून देणे रुचत नाही! तसेच वित्तीय शिस्तीसाठी सबसिडी कमी कराव्यात असे अर्थतज्ज्ञांना वाटते, पण याला राजकारणी कदाचित विरोध करतील. रोजगार निमिर्तीसाठी लवचिकतेचा अभाव असलेले कामगार कायदे बदलावे लागतील, पण राजकीय नेतृत्व रोजगार हमीचा कायदा करतील. असा कायदा करण्यासही अर्थतज्ज्ञ मान्य करतील, पण त्याचा वित्तीय भार मर्यादित ठेवला गेला तर. केंद सरकारचे सध्याचे रोजगारसंबंधी कार्यक्रम एकाच रोजगार हमी योजनेत आणणे हा सवोर्त्तम उपाय ठरेल. पण कोणतीही चालू योजना बंद करणे राजकारण्यांना कठीण जाते. भारतात विकासासाठी अधिक भांडवली खर्च करावा लागेल असे म्हटले जाते, पण यामध्ये राजकीय भांडवली खर्च अपेक्षित आहे. कठोर राजकीय निर्णय हे गुंतवणुकीसारखे असतात, त्यांचे दीर्घकालीन फायदे असतात.

गेल्या काही वर्षांत राजकीय नेतृत्वाने अनेक लक्षणीय कायदे केले. यामध्ये निवडणुकीत उमेदवाराने सर्व माहिती देणे, माहितीचा हक्क, वीजक्षेत्रात सुधारणा, कर चुकवणाऱ्यांविरुद्ध बँकांना अधिक अधिकार, निवृत्तीवेतनात सुधारणा आणि आता रोजगार हमी. या कायद्यांमुळे निदान कागदावर तरी नवीन धोरणाची चाहूल लागते. आता त्यांची अमलबजावणी कशी होते हे बघायचे.

' चांगले धोरण हे अनुभवातून येते आणि चांगला अनुभव हा वाईट धोरणातून येतो ', असे उद्गार नोबेल पुरस्कारप्राप्त अर्थतज्ज्ञाने नुकतेच काढले होते. अर्थात, आपण चुकांमधून काही शिकत नाही, तर त्यांची पुनरावृत्ती करण्याचा आपणासा शाप आहे. पण आपण आपल्या यशातूनही काही शिकायला हवे. सध्याच्या सरकारमधील अर्थतज्ज्ञ/राजकारणी दहा वर्षांपूवीर्च्या यशातून काही धडा घेतील, अशी आशा आपण करूया!

अजित रानडे

आदित्य बिर्ला उद्योगसमूहाचे प्रमुख अर्थतज्ज्ञ

 
</text>
</doc>
