<doc>
<docno>977992.cms.txt</docno>
<text>
 
महामुंबई
सिनेमा पास; ट्रेलर नापास!
[ Saturday, January 01, 2005  10:25:23 pm]


जयंत पवार

मुंबई : ' शोभायात्रा ' या गाजलेल्या मराठी नाटकावरील विजय घाटगे दिग्दशिर्त हिंदी चित्रपटाला पाच कट्सनंतर सेन्सॉरने प्रमाणपत्र दिले तरी त्याच सेन्सॉरसंमत चित्रपटातील काही दृश्ये घेऊन बनवलेल्या ट्रेलरला मात्र तीव्र आक्षेप घेत परवानगी नाकारली आहे. सेन्सॉरच्या या अजब भूमिकेमुळे पुढच्याच महिन्यात प्रदशिर्त होणाऱ्या ' शोभायात्रा ' च्या प्रसिद्धीची तयारी चालवणारा निर्माता मात्र तोंडघशी पडला आहे.

अमेरिकन बाबीर् महात्मा गांधींचे चुंबन घेते आहे, पंडित जवाहरलाल नेहरू बाबीर्च्या मागे फिरताहेत अशी दृश्ये असलेल्या चित्रपटाच्या एक मिनिटाच्या ट्रेलरला सर्व सेन्सॉर सदस्यांनी एकमुखाने परवानगी नाकारली आहे. गमतीची गोष्ट अशी ही की ही दृश्ये चित्रपटातसुद्धा मौजूद आहेत आणि याच सेन्सॉरबोर्डला ती उपदवकारक, हीन अभिरुचीची वा राष्ट्रपुरुषांची निंदा करणारी वाटलेली नाहीत. शफाअत खान यांच्या ' शोभायात्रा ' नाटकातही ही दृश्ये आणि आनुषंगिक संवाद होते व त्यासही रंगभूमी प्रयोग परिनिरीक्षण मंडळाने हरकत घेतलेली नव्हती. विजय घाटगे यांनी ही गोष्ट सेन्सॉर बोर्डच्या नजरेस आणून दिल्यानंतरही सेन्सॉर बोर्ड आपल्या भूमिकेवर ठाम राहिले आहे.

मुळात ' शोभायात्रा ' मध्ये गांधी, नेहरू, टिळक, सुभाषचंद बोस या व्यक्तिरेखाच नाहीत. आहेत ती या राष्ट्रपुरुषांच्या वेशभूषेत चित्ररथावर उभी राहायला सज्ज झालेली वर्तमान काळातली भ्रष्ट माणसे. दिसणे इतिहासातले पण वागणे वर्तमानातले, अशा अवस्थेतले हे प्रातिनिधिक नमुने देशाच्या स्वातंत्र्योत्तर राजकीय-सामाजिक अवनतीचे बोचरे दर्शन घडवतात. हे विडंबन नाटकात व चित्रपटात पाहताना सेन्सॉर सदस्यांनाच नव्हे तर प्रेक्षकांनाही खटकलेले नाही. ' शोभायात्रा ' चा एक शो एशियन फिल्म फेस्टिवलमध्ये झाला. दिल्लीच्या इंडिया हॅबिटाट सेंटरमध्येही तो दाखवला गेला व आतापर्यत त्याचे काही ट्रायल शोही झाले आहेत. मामि फिल्म फेस्टिवलमध्ये तो 10 जानेवारीस दाखवला जाईल.

घाटगे यांनी कर्ज काढून स्वत:च या चित्रपटाची निमिर्ती केली. वितरक म्हणून ' शृंगार फिल्म्स ' सारखी आघाडीची संस्था मिळाली ; पण त्यांनी, प्रदर्शनपूर्व प्रसिध्दी म्हणून चित्रपटाचा ट्रेलर बनवावा, असे घाटगे यांना सुचवले. त्यानुसार एक मिनिटाचा ट्रेलर बनला. पण तो पाहताच सेन्सॉरने गहजब केला. घाटगे यांनी मग त्यातले बाबीर्ने घेतलेले चुंबन तसेच बाबीर्-नेहरू ही दृश्ये कापून दुसरा ट्रेलर सेन्सॉरपुढे ठेवला. पण त्यालाही सेन्सॉरने हरकत घेऊन संमती नाकारली.

चित्रपट निमिर्तीत सर्व पैसा ओतल्यानंतर दोनदा ट्रेलर बनवून आपण पूर्ण खंक झालो आहोत. आता नवा ट्रेलर बनवण्याचे बळ आपल्यात नाही. शिवाय कशाही प्रकारे ट्रेलर बनवला तरी तो सेन्सॉरला आक्षेपार्हच वाटणार ; आणि प्रमोशनच झाले नाही तर चित्रपटाकडे प्रेक्षक कसा वळणार ? ... विजय घाटगे आपली कोंडी बोलून दाखवतात. यावर, ते अॅपिलेट ट्रायब्युनलचे दरवाजे ठोठावणार आहेत!

पण दरम्यान प्रदर्शनाला होणारी दिरंगाई त्यांचे नुकसान करणारच आहे आणि सेन्सॉरला त्यांचे दु:ख कळले तरी ते वळेल काय, हा प्रश्ान् उरणारच आहे.

' मामि ' महोत्सवाचे उद्घाटन मुख्यमंत्र्यांच्या हस्ते

' मुंबई अकॅडमी ऑफ मूव्हिंग इमेज ' तफेर् भरविण्यात येणाऱ्या सातव्या आंतरराष्ट्रीय चित्रपट महोत्सवाचे उद्घाटन मुख्यमंत्री विलासराव देशमुख यांच्या हस्ते 6 जानेवारीला सायंकाळी 6 वाजता रविंद नाट्य मंदिर येथे होणार आहे. महोत्सवात 40 देशांचे 125 चित्रपट दाखविण्यात येणार असून अंधेरीच्या फन रिपब्लिकमध्ये आम प्रेक्षकांना तिकिटे काढून चित्रपट पहाता येतील.

 
</text>
</doc>
