<doc>
<docno>977838.cms.txt</docno>
<text>
 
संवाद
आम्ही जिवंत राहू
[ Saturday, January 01, 2005  05:33:53 pm]


' वो सुबह कभी तो आयेगी... ' च्या ओळी गुणगुणतच नव्या वर्षाचे स्वागत करायला हवे. नव्या वर्षाच्या बंद मुठीत काय असेल, याचा विचार करण्याआधी या मुठीत आपल्याला काय हवे आहे, ते ठरवायला हवे. कारण भविष्याची झाकलेली मूठ आपलीच आहे. ती कधी उघडायची आणि त्यातून काय बाहेर काढायचे, तेही आपणच ठरवायचे.

एक लाखाहून अधिक लोकांच्या प्रेतांच्या पायघड्यांवरून नवे वर्ष आले असले, तरी त्याचे मन:पूर्वक स्वागत. जे गेले त्यांचे दु:ख आहेच, पण म्हणून जगाचा कारभार थांबत नसतो. ' कायदा पाळा गतीचा, काळ मागे लागला, थांबला तो संपला ', असे वचन आहे. त्याप्रमाणे चालायचे, तर काळाच्या गतीने पुढे चालतच राहायला हवे. थांबलो, तर तिथेच थिजू आणि संपूनही जाऊ. म्हणून ' चलवैति चलवैति।

पण पुढे काय ? जे वर्ष सरले, त्याने बरेच काही शिकवले. त्याआधी जे वर्ष संपले, त्याने गेल्या वर्षाची दिशा दाखवली. सरलेल्या वर्षाने आलेल्या वर्षाचा मार्ग आखून दिला आहे. त्यावरून चालत राहणे इष्ट. काय आहे या नव्या वर्षाच्या झाकलेल्या मुठीत ? ते हुडकायचे, तर त्यासाठी बंद मूठ उघडण्याची जिद्द हवीच. शिवाय ती मूठ उघडेल, ही आशाही उराशी बाळगायला हवी. ' वो सुबह कभी तो आयेगी... ' च्या ओळी गुणगुणतच नव्या वर्षाचे स्वागत करायला हवे. कारण ती सकाळ येण्याचीच तर आपण सारे वाट पाहात आहोत. नव्या वर्षाच्या बंद मुठीत काय असेल, याचा विचार करण्याआधी या मुठीत आपल्याला काय हवे आहे, ते ठरवायला हवे. कारण भविष्याची झाकलेली मूठ आपलीच आहे. ती कधी उघडायची आणि त्यातून काय बाहेर काढायचे, तेही आपणच ठरवायचे. असो.

गेल्या वर्षात देशात आणि महाराष्ट्रात निवडणुका झाल्या आणि नवी सरकारे स्थानापन्न झाली. नव्याची नवलाईसुद्धा सरू लागली. आता या सरकारांकडून वचनांची पूतर्ता हवी. देशाच्या पातळीवर अनेक संकटे आ वासून उभी आहेत. त्यातली सर्वात मोठी समस्या बेकारीची. शेअर बाजाराच्या चढत्या कमानीवर देशाच्या आथिर्क प्रगतीची कोष्टके मांडणाऱ्या सूटबूटवाल्या अर्थतज्ज्ञांची नजर शहराच्या नाक्यानाक्यावर आणि गावाच्या प्रत्येक पारावर दिवसाचे तास आणि तासाची मिनिटे मोजत बसलेल्या रिकाम्या हातांच्या हताश तरुणांच्या भकास चेहऱ्यांवर कशी पडत नाही ? ते चेहरे त्यांना दिसतच नाहीत की, त्यांनी आपले डोळेच बंद करून घेतले आहेत ? देशाचा विकास मुंबईतल्या फ्लायओव्हर्सच्या संख्येवर नव्हे, तर त्याखाली हाताची मुटकुळी करून पडलेल्या गरीबांच्या संख्येवर मोजायला हवा. पण तसे करणे कुणाच्याच हिताचे नाही आणि तसे करण्यात कुणाला स्वारस्यही नाही, कारण फ्लायओव्हरखाली थंडीत कुडकुडणाऱ्याच्या मतावर सरकार निवडून आलेले असले, तरी राज्यकतेर् त्याच्या मतावर जगत नसतात. पण हा देश जगवायचा, तर रिकाम्या हातांना काम मिळायला हवे.

दरवषीर् एक कोटी लोकांना नव्याने रोजगार उपलब्ध करून देण्याची घोषण मागच्या सरकारने केली होती. ही घोषणा आकर्षक खरीच, पण तिची अंमलबजावणी करायची, तर तितके नवे रोजगार निर्माण व्हायला हवेत. तसे करण्यासाठी दीर्घपल्ल्याची योजना आणि तिच्या पूर्ततेसाठी स्वत:चे पाय जमिनीत गाडून काम करण्याची क्षमता हवी. त्या दोन्हीची मागच्या सरकारात वानवा असल्याने रोजगार निमिर्तीचे स्वप्न हवेतच विरले आणि सरकारमधील मंडळींचा रोजगार मात्र बुडाला. नव्या सरकारातल्यांवर पाच वर्षांनी ही वेळ यायची नसेल, तर नवे रोजगार तयार करण्यास आताच सुरूवात व्हायला हवी. तशी घाई कुणाला दिसत नाही.

मुंबईचे शांघाय करण्याची सर्वांनाच घाई, कारण त्यामुळे अनेकांच्या इमल्यांची कौले सोन्याने मढणार. पण शांघाय करायचे, तर शांघायची उत्पादनक्षमता मुंबईत यायला हवी. झाले आहे असे की, मुंबईतले कारखाने बंद पडत आहेत आणि शांघायचा माल मुंबईत विकला जात आहे. यामुळे शांघाय मुंबईत आले, हे खरे. पण मुंबईचे शांघाय न होता, ती अधिकच बकाल होत चालली आहे. हे थांबवायचे, तर मुंबईवर पोट भरणाऱ्यांची नव्हे, तर मुंबईवर प्रेम करणाऱ्या राज्यर्कत्यांची आवश्यकता आहे. असे राज्यकतेर् मिळवणे ही शहरवासीयांचीच जबाबदारी. दुदैर्वाने ' एक दिवसाची घटना ' म्हणून मतदानाकडे पाहणाऱ्या सुशिक्षित मतदारांनी सगळा घोटाळा केला. मतदान ही ' घटना ' नसून ' प्रक्रिया ' आहे, हे ज्यांना समजले नाही, त्यांनी असे प्रतिनिधी निवडून दिले, ज्यांनी राजकारणाकडे ' समाजसेवा ' नव्हे, तर ' चरितार्थाचे साधन ' म्हणून पाहिले. अशांच्याकडून अपेक्षा तरी काय ठेवायची ? ही स्थिती बदलायची, तर राज्यकतेर् बदलावे लागतील. निवडणुका पाच वर्षांनी यायच्या आहेत, म्हणून आज काहीच केले नाही, तर उद्यासुद्धा तसाच निघून जाईल आणि पुढच्या निवडणुकांमध्ये तीच माणसे पुन्हा आपापल्या निशाण्या घेऊन उभी ठाकलेली दिसतील. ती वेळ येऊ न देण्याची दक्षता या वषीर्च घ्यावी लागेल.

शिक्षण हा आशेचा किरण असायला हवा. प्रत्यक्षात ती एक समस्या बनून राहिली आहे. पैसे मिळवायचे, तर शिक्षण हवे आणि शिक्षण घेण्यासाठी खिशात खुळखुळणारा पैसा हवा. या चक्रव्यूहातून बाहेर कसे पडायचे, ही समस्या मध्यमवगीर्य पालकांसमोर आहेच. शिवाय परीक्षा, अभ्यास आणि सरकारी गोंधळ यांच्या वादळाच्या केंदबिंदूजवळच अडकलेले विद्याथीर्सुद्धा ज्ञानार्जनाऐवजी या समस्यांमधून मार्ग काढण्यातच गुंतलेले आहेत. दरवषीर् मेडिकल आणि इंजिनियरिंगच्या प्रवेशांच्या समस्या आणि कोर्टबाजी या नित्याच्या बाबी होऊन बसल्या. टर्म जून, जुलैमध्ये सुरू होण्याऐवजी ऑक्टोबरपर्यंत लांबते. यामुळे अभ्यासाचा किती वेळ बुडाला, याकडे कुणाचे लक्ष नाही. उलट आपल्या मुलाला प्रवेश मिळाला, या आनंदातच पालक मश्गुल आणि ड्रॉवरमध्ये किती गठ्ठे जमले, याची गणती करण्यात ' शिक्षण सम्राट ' गुंतलेले. शिक्षणाची चिंता करणार कोण ? पन्नास वर्षांपूवीर् शिक्षणाच्या सरकारीकरणाचे धोरण अंमलात आले, तेव्हा शिक्षण लाल फितीत बंद झाले. त्याची गुणवत्ता घसरली. आता शिक्षणाचे खाजगीकरण होऊ लागले, तर नवा मनुवाद सुरू झाला. शिक्षणाचे सार्वत्रिकरण होण्याऐवजी ते एका विशिष्ट समाजापुरतेच मर्यादित झाले. एकेकाळी विशिष्ट जातींना शिक्षणाचा अधिकार होता, आज विशिष्ट आथिर्क गटातील श्रीमंतांची सरस्वती दासी बनली. शिक्षण सर्वांपर्यंत पोहोचले, तरच समाजोद्धार शक्य आहे. पण ते करणार कोण ? मेरिटऐवजी पैसे मोजून शिक्षण व शिक्षकांची खरेदी करण्याचा मोह मध्यमवगीर्य सुशिक्षित पालक टाळतील काय ? आपला पाल्य ' परीक्षाथीर् ' नव्हे , ' विद्याथीर् ' असावा, असे त्यांना वाटेल का ? शिक्षण हे आपले उपजीविकेचे नव्हे, तर राष्ट्र व समाजउभारणीचे साधन आहे, याची जाणीव राज्यर्कत्यांना होईल का ?

हे आणि असे अनेक विषय. जितके विषय, तितक्या समस्या. पण त्यामुळे हातपाय गाळून काय उपयोग ? जर समस्या असतील, तर त्यावर उपायही असणारच. पण हे उपाय शोधावे लागतील. त्यासाठी हातपाय हालवून प्रयत्न करावे लागतील. सुरेश भटांनी लिहिले , ' आम्ही उद्याचे चंद सूर्य वाहू, आम्ही जिवंत राहू '. नव्या वर्षात स्वच्छ प्रकाश आणि शीतल चांदणे अनुभवायचे असेल, तर उद्याचे चंद, सूर्य आपल्यालाच वाहायचे आहेत. त्यासाठी आपण जिवंतही राहायला हवे. ती हिंमत आणि आशा सर्वांना असू दे, हीच नव्या वर्षाची शुभेच्छा.

भारतकुमार राऊत

 
</text>
</doc>
