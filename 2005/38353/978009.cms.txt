<doc>
<docno>978009.cms.txt</docno>
<text>
 
महाराष्ट्र
मुख्यमंत्र्यांच्या भेटीने टिटवाळ्याचे भाग्य उजळेल?
[ Saturday, January 01, 2005  11:05:17 pm]


सुनील जावडेकर

कल्याण : नवीन वर्षाच्या पहिल्याच दिवशी महाराष्ट्राच्या भरभराटीसाठी मुख्यमंत्री विलासराव देशमुख श्ाी महागणपती क्षेत्र टिटवाळा येथे विघ्नर्हत्याला साकडे घालण्यासाठी येऊन गेले. त्यांनी पूजा केली आणि आले तसे गेलेही. मुख्यमंत्री येणार म्हणून कल्याण-डोंबिवली महापालिकेने मोठ्या प्रमाणावर तयारी केली नसली तरी ठाण्याच्या सार्वजनिक बांधकाम खात्याने मात्र कल्याण-मुरबाड मार्गावरील टिटवाळापर्यंतचा रस्ता चांगला डागडुजी करून ठेवला होता.

वास्तविक कल्याण-डोंबिवली महापालिकेच्या कार्यक्षेत्राची सुरुवातच मांडा टिटवाळा विभागापासून होते. आयुक्त टी. चंदशेखर, पृथ्वीराज बायस आणि त्यानंतरच्या श्ाीकांत सिंह या तीनही आयुक्तांनी कल्याण डोंबिवली या शहरांपासून आपले वेगळे अस्तित्व दाखविणाऱ्या टिटवाळा परिसराच्या विकासासाठी व या भागात पायाभूत सोयीसुविधा उपलब्ध होण्यासाठी कसोशीने प्रयत्न केले.

तरीही महापालिकेत असूनही पायाभूत सुविधांपासून मांडा टिटवाळा परिसर वंचित राहिला. आयुक्त धनराज खामतकर आणि एक्झिक्युटिव्ह इंजिनियर सुनील जोशी यांनी लक्ष घातल्यामुळे टिटवाळा गणपती मंदिर तलाव सुशोभिकरण, काळू नदीवरील चार कोटींची पाणीपुरवठा योजना हे महत्त्वाकांक्षी प्रकल्प मागीर् लागू शकले. 1983 सालापासून म्हणजे जवळजवळ 21 वर्षांपासून महापालिकेत असणाऱ्या टिटवाळा परिसरासाठी व महागणपतीचे तीर्थक्षेत्र असूनही महापालिकेने आणि राज्य शासनाने उल्लेखनीय असे काहीही केलेले नाही.

टिटवाळ्याला पर्यटन स्थळाचा दर्जा मिळावा अशी फार पूवीर्पासूनची जुनी मागणी आहे. महागणपतीचे क्षेत्र आणि मध्य रेल्वेच्या टिटवाळ्याहून थेट मुंबई सीएसटीकरता सुटणाऱ्या उपनगरीय गाड्या या दोन प्रमुख गोष्टींचा अपवाद वगळता गेल्या वीस वर्षात मांडा टिटवाळा भागाचा काडीमात्रही विकास झालेला नाही. मात्र त्याचवेळी कल्याणनंतर येणारी अंबरनाथ, बदलापूर, वांगणी, शहाड, आंबिवली यांसारख्या गावांचा मात्र नागरी सुविधांच्या दृष्टिकोनातून जलद विकास झाला.

गेल्या 15-20 वर्षांपासून सातत्याने टिटवाळा ही दुसरी डोंबिवली होणार असे सांगितले जात आहे. मात्र अपुरे, अर्धवट चिंचोळे रस्ते, रस्त्यांच्या दुतर्फा सांडपाणी वाहून नेण्यासाठी गटारांची व्यवस्था नसल्यामुळे रस्त्यांनाच प्राप्त झालेले गटारांचे स्वरूप, मनोरंजनासाठी बगीचा, उद्यान यांची अनुपलब्धता अगदी मोजक्याच आणि तुरळक बसगाड्या, अद्ययावत हॉस्पिटलसारख्या मूलभूत आरोग्य सुविधेचाही अभाव आणि त्यात भरीस भर म्हणून बैठ्या चाळींनी गावाचे केलेले विदुपीकरण यांमुळे महापालिकेत असूनही टिटवाळा परिसराचा विकास कासवाच्या संथ गतीने होत राहिला.

कल्याण तालुका ग्रामीण पोलिस ठाणे टिटवाळ्याला आहे. मात्र या पोलिसांवर कल्याण, मुरबाड आणि शहापूर तालुक्यांतील 70 गावांची जबाबदारी आहे. हा भाग ठाणे पोलिस आयुक्तालयात समाविष्ट करून मोहने अथवा टिटवाळा येथे स्वतंत्र पोलिस ठाणे व्हावे अशीही मागणी पूवीर्पासून केली जात आहे. रेेशनिंगमध्येही हा परिसर ग्रामीण भागात जातो त्यामुळे मुंबई रेशनिंगपासून टिटवाळ्याला वंचित राहावे लागते.

टिटवाळा रेल्वे स्टेशन ते गणपती मंदिर हा प्रमुख रस्ता सोडल्यास मोठा रस्ताच नाही. त्यातही मांडा टिटवाळ्यातील काही अंतर्गत रस्त्यांचा प्रश्ान् काही प्रमाणात तरी मागीर् लागला. त्याचे श्ाेय आमदार आणि खासदार निधीच्या माध्यमातून कामे खेचून आणणाऱ्या किशोर शुक्ला या सामान्य कार्यर्कत्याकडे जाते. अंबरनाथ-बदलापूर शहरात बस डेपो आहे.

टिटवाळ्याला मात्र केडीएमटी आणि एसटी अशा दोन्ही बससेवा अत्यंत तुरळक प्रमाणात असून रिक्षा चालकांची मनमानी गणेश दर्शनासाठी येणाऱ्या हजारो भाविकांना सहन करावी लागते. बस डेपो व्हावा आणि बस फेऱ्यांची संख्याही वाढवण्याची गरज आहे. मात्र जिथे आभाळच फाटले आहे तेथे ठिगळ तरी कोठे लावणार अशी स्थिती आहे.

महापालिका, महाराष्ट्र सरकार आणि टिटवाळा गणपती मंदिर ट्रस्ट या तिघांनी मनावर घेतल्यास टिटवाळा परिसर निश्चितच ठाणे जिल्ह्यातले एक उत्कृष्ट पर्यटन स्थळ म्हणून विकसित होऊ शकतो.

टिटवाळ्याच्या गणपतीला साकडे घालण्यासाठी हजारो भाविक रोजच येत असतात. सिने नटनट्या, मंत्री अशी व्हीआयपी मंडळीदेखील गणपतीला न चुकता येऊन जातात. मात्र टिटवाळ्याच्या समस्यांकडे मात्र गांभीर्याने पाहिले जात नाही.

1996 साली तत्कालिन मुख्यमंत्री मनोहर जोशीही गणपती दर्शनासाठी टिटवाळ्याला आले होते आणि आता नववर्षाच्या प्रारंभीच मुख्यमंत्री विलासराव देशमुख राज्यावरील संकटांचे निवारण होण्यासाठी टिटवाळ्याच्या गणपतीला साकडे घालून गेले. मात्र गणपतीचे निवासस्थान असणाऱ्या टिटवाळ्याचे मुख्यमंत्र्यांच्या भेटीने भाग्य फळफळणार का ? येथील वर्षानुवर्षाच्या समस्या सुटणार का ? हा खरा प्रश्ान् आहे.

 
</text>
</doc>
