<doc>
<docno>977994.cms.txt</docno>
<text>
 
महाराष्ट्र
वेल्तूरमध्ये लाठीमारात 50 शेतकरी जखमी
[ Saturday, January 01, 2005  10:27:20 pm]


वृत्तसंस्था

नागपूर : राज्याच्या उपराजधानीजवळच्या वेल्तूर या गावात भारनियमनाच्या विरोधात आणि कापसासाठी जादा भाव मागणाऱ्या संतप्त शेतकऱ्यांवर पोलिसांनी केलेल्या लाठीमारात शुक्रवारी 50 जण जखमी झाले.

तणावावर नियंत्रण आणण्यासाठी राज्य राखीव पोलिस दलाच्या दोन तुकड्या गावात तैनात झाल्या आहेत. वेल्तूर आणि परिसरातील शेतकऱ्यांनी सरकारच्या विरोधात बैलगाडी मोर्चा काढला होता. मुख्य बस स्टँडजवळ जमाव हिंसक बनला. त्यांनी दगडफेकीला सुरुवात केल्यावर पोलिसांनी अश्रुधूर सोडला. परिस्थिती आटोक्यात न आल्याने त्यांना लाठीमार करावा लागला.

 
</text>
</doc>
