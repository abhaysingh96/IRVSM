<doc>
<docno>1101561.cms.txt</docno>
<text>
 
लेख: नोंद
शोषना पाध्ये
[ Friday, May 06, 2005  09:22:00 pm]


एक काळ असा होता की, संयुक्त महाराष्ट्राच्या आंदोलनापासून, महागाई प्रतिकार संयुक्त महिला समितीच्या लाटणी मोर्च्यापर्यंत आणि म्युनिसिपल मजदूर युनियनच्या कामगार आंदोलनापासून, भ्रष्टाचार-विरोधी चळवळीपर्यंत सर्व ठिकाणी एक बुटकी, बॉबकट केलेली महिला दिसायची.

सर्व बड्या नेत्यांशी जवळीक असतानाही मोर्चे आणि आंदोलनांत सामान्यांबरोबर ती जोरजोरात घोषणा द्यायची. नेते भाषण करीत असताना मेगाफोनचा ध्वनिक्षेपक त्यांच्या तोंडाशी धरून ती उभी असायची. कधीच तिचा फोटो वर्तमानपत्रांमध्ये छापून यायचा नाही.

हल्लीच्या नेत्यांच्या आगेमागे करून फोटोंमध्ये ' चमको ' कार्यर्कत्यांप्रमाणे तिचा स्वभाव नव्हता. आपला नव्हे, तर मोर्च्यामध्ये सहभागी झालेल्या इतरांचा फोटो छापून यावा, असेच तिला वाटे. ती कधी प्रजा समाजवादी पक्षाचे नेते पीटर आणि लीला अल्वारिस, बबन आणि रतन डिसोझा यांच्यासमवेत दिसे, तर कधी संयुक्त समाजवादी पक्षाच्या मधू लिमये वा जॉर्ज फर्नांडिस यांच्याबरोबर. मृणाल गोरे, अहिल्या रांगणेकर, प्रमिला दंडवते, तारा रेड्डी, मंजू गांधी या तर मैत्रिणीच. त्याही आपुलकीनं काय शोषन्ना, कशी आहेस ? अशी विचारणा हमखास करीत. पण मोर्चा सुरू झाला, की शोषन्ना पाध्ये सामान्य मोचेर्कऱ्यांबरोबर दिसायची. ती सर्वांना ' अरे-तुरे ' ने हाक मारे आणि तिलाही कोणी ' अहो ' शोषन्ना म्हणत नसे.

नवरा भाऊ पाध्ये. प्रख्यात लेखक. नावावर अनेक कादंबऱ्या. समाजात मोठी वट. फिल्मी वर्तुळातही मोठं नाव. पण त्याचा स्वभावच भटक्याचा. घरची स्थितीही यथातथाच. पण शोषन्नाने कधी त्याबद्दल कोणाकडे तक्रार केल्याचे आठवत नाही. कधी मोर्च्यांमध्ये तिची मुले- अभय आणि आरती हीही असत. कधी त्यांना घेऊन, तर कधी त्यांना घरी ठेवून, तिची धावपळ चालूच असायची. शोषन्ना कधीही, कोणाही कार्यर्कत्याच्या, नेत्याच्या घरात शिरायची. भूक लागली आहे, असे सांगून जेवायला मागायची. पण कोणाला त्यात गैर वाटायचे नाही. ती आपल्या घरातील एक सदस्य आहे, असेच सर्वांना वाटायचे.

अगदी गेल्या वषीर्पर्यंत म्हणजे 79 व्या वर्षापर्यंत तिचे फिरणे चालू असायचे. तिच्या गप्पाही जोरजोरात असत. मूळची ती ज्यू. पूर्वाश्ामीची शोषन्ना माजगावकर. सवोर्दयी कार्यकतेर् डॅनियल माजगावकर यांची बहीण. अंगावर पांढरी कॉटनची साडी ठरलेली. विचारांशी तडजोड अजिबातच मान्य नाही. ती करणाऱ्यांशी शोषन्नाचे पटतच नसे. तिला वयोमानानुसारच मृत्यू आला. तरीही तिच्याबरोबर चळवळीत असलेल्यांनाच नव्हे, तर तिचा चळवळीतील सहभाग दुरून पाहिलेल्यांनाही त्यामुळे धक्काच बसला आहे.

 
</text>
</doc>
