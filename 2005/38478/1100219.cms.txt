<doc>
<docno>1100219.cms.txt</docno>
<text>
 
देश-विदेश
चला, आता समुद 'नांगरू' या...
[ Friday, May 06, 2005  12:00:02 am]


म. टा. विशेष प्रतिनिधी

नवी दिल्ली : समुदकिनाऱ्यांवरील जलशेतीला प्राधान्य तसेच मत्स्योद्योग आणि सागरी जीवांच्या निर्यातीला विशेष प्रोत्साहन देण्यासाठी नव्या प्राधिकरणाच्या स्थापनेची घोषणा करून तटवर्ती जलकृषी प्राधिकरण विधेयक लोकसभेत गुरुवारी मांडण्यात आले. राज्यसभेत हे विधेयक यापूवीर्च मंजूर झाले आहे.

देशात सागरी तीरावरील जलशेतीसाठी 12 लाख हेक्टर क्षेत्र उपलब्ध आहे. मात्र त्यापैकी केवळ 12 टक्केच क्षेत्र कोळंबी, मासे आदींच्या उत्पादनासाठी वापरले जाते. मासे आणि अन्य सागरी जिवांची सहा हजार कोटी रुपयांपेक्षा अधिक निर्यात दर वषीर् होत असताना सागरी शेती करणाऱ्या शेतकऱ्यांच्या विकासाला प्रचंड वाव असल्याचे कृषी राज्यमंत्री कांतीलाल भुरिया यांनी लोकसभेत सांगितले.

विधेयकाचे तपशील स्पष्ट करताना भुरिया म्हणाले, सागरी तटवतीर् क्षेत्रात जलकृषी उत्पादनांचे क्षेत्र किमान 30 ते 40 टक्के वाढवण्याची सरकारची इच्छा आहे, त्यासाठी मच्छिमारांच्या उपजीविकेबरोबरच पर्यावरणाच्या संतुलनाचेही पुरेसे भान सरकारने ठेवले आहे. कोळंबी-मासे उत्पादनासाठी पूर्व भारताच्या सागरी तटावर अनेक फार्म्स उभारण्यात आले, मात्र गेल्या आठ वर्षांपासून हे प्रकरण न्यायालयात प्रलंबित आहे. किमान दोन हेक्टर क्षेत्र जलकृषीभूमी असणाऱ्या शेतकऱ्यांना विशेष प्रोत्साहन देण्यासाठी नव्या कायद्यात अनेक तरतुदींचे सुलभीकरण करण्यात आले आहे. कोळंबी-मासे उत्पादनाला उद्योगाच्या श्ाेणीत ठेवू नये, असेही सरकारचे मत असल्याचे त्यांनी यावेळी सांगितले.

समाजवादी पक्षाचे शैलेंदकुमार म्हणाले की, दर वर्षी दोन कोटी टन सागरी जीव जाळयात पकडले जातात. समुदाचे पर्यावरणीय संतुलन त्यामुळे बिघडणार नाही, याचीही काळजी घेणे आवश्यक आहे. काँग्रेसच्या के.एस.राव यांनी तटवतीर् क्षेत्रातील शेतकऱ्यांना लाभप्रद ठरणाऱ्या या विधेयकाचे स्वागत केले.

 
</text>
</doc>
