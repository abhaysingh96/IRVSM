<doc>
<docno>1101656.cms.txt</docno>
<text>
 
महामुंबई
'आयएनएस हिमगिरी'ला भावपूर्ण निरोप
[ Friday, May 06, 2005  11:33:54 pm]


म. टा. प्रतिनिधी

मंबई : गेली 30 वर्षे भारताच्या सागरी सीमांचे संरक्षण करतानाच श्रीलंकेतील लष्करी मोहिम आणि गुजरात भूकंपानंतर मदतीच्या कार्यात मोलाचा वाटा उचललेल्या भारतीय नौदलाच्या ' आयएनएस हिमगिरी ' या युध्दनौकेला शुक्रवारी सेवेतून सन्मानपूर्वक निरोप देण्यात आला.

संपूर्ण भारतीय बनावटीच्या लिअँडर वर्गातील पाणबुडीविरोधी फ्रिगेट आयएनएन हिमगिरी 23 नोव्हेंबर 1974 रोजी नौदलाच्या सेवेत दाखल झाली होती. आता भारतीय नौदलात अद्ययावत तलवार वर्गातील युध्दनौका दाखल झाल्या असल्या तरी , 30 वर्षांपूवीर् या युध्दनौकेवर पाणबुडीविरोधी सोनार यंत्रणा प्रथमच बसविण्यात आली होती. आयएनएस हिमगिरीने नौदलाच्या सेवेत असताना अनेक महत्त्वाच्या जबाबदाऱ्या पार पाडल्या होत्या. आता या युध्दनौकेचे आधुनिकीकरण आथिर्कदृष्ट्या परवडणार नसल्याने हिमगिरीला सेवेतून निवृत्त करण्याचा निर्णय घेण्यात आला.

नौदलाच्या गोदीत शुक्रवारी सायंकाळी आयोजित सोहळ्यात हिमगिरीला समारंभपूर्वक निरोप देण्यात आला. हिमगिरीचे पहिले कमांडिंग ऑफिसर कॅप्टन के. एन. झाडू (निवृत्त) या प्रसंगी प्रमुख पाहुणे म्हणून उपस्थित होते. या वेळी नौदलाच्या पश्चिम विभागाचे ध्वजाधिकारी रिअर अॅडमिरल पी. एस. बायस व हिमगिरीचे कमोडोर रवनीत सिंग उपस्थित होते. सूर्य अस्ताला जाताच युध्दनौकेवर बिगूल बाजू लागला. त्यानंतर नौकेवरील राष्ट्रध्वज आणि नौदलाचा ध्वज सन्मानाने उतरविण्यात आला. सोहळ्याला नौदलातील आजी-माजी अधिकारी उपस्थित होते.

 
</text>
</doc>
