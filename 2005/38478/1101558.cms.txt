<doc>
<docno>1101558.cms.txt</docno>
<text>
 
बहुतांची अंतरे
ना खेद, ना खंत !
[ Friday, May 06, 2005  09:18:51 pm]


एनएसडीएल म्हणजे ' नॅशनल सिक्युरिटीज डिपॉझिटरी लिमिटेड ' या संस्थेतफेर् डीमॅट विषयावरील गुंतवणूकदारांसाठीचा कार्यक्रम ऐकण्याचा योग आला. तथाकथित मराठी भाषेतून सादर करण्यात आलेल्या कार्यक्रमात बोलणाऱ्या एनएसडीएलच्या मराठी अधिकाऱ्यांची इंग्रजाळलेली मराठी ऐकून तिळपापड झाला. यावर कडी म्हणजे व्यासपीठावर लावलेला कंपनीचा नामफलक! या कापडी नामफलकावर कंपनीचा पत्ता ' सेनापती बापई रोड ' असा लिहिला होता. प्रत्यक्षात ते ' सेनापती बापट रोड ' असे पाहिजे होते. मात्र एनएसडीएलमध्ये नोकरी करीत असलेल्या एकाही महाभागाला ते खटकले नाही व सुधारावेसेही वाटले नाही. कार्यक्रम सादर करणारे मराठी अधिकारी भूषण मायदेव यांना मी याबाबत खडसावून जाब विचारला व सेनापती बापटांच्या नावाची अशी विटंबना करताना तुम्हाला शरम कशी वाटत नाही असे विचारले. त्यावर त्यांनी मख्खपणे जणू काही झालेच नाही, असा चेहरा केला. हा नामफलक इतका जुना दिसत होता की, तो किमान 50 कार्यक्रमांत तरी वापरला गेला असावा. इतक्या दिवसांत त्यातील सेनापती बापटांचे नाव विदूपपणे लिहिले गेले तरी त्याची खंत न वाटण्याइतके एनएसडीएलचे अधिकारी मातले आहेत. पूज्य सेनापती बापटांना मराठी मनात काय स्थान आहे, हे यांना कोण सांगणार ? शेवटी ही कॉन्व्हेंटची बालके! अधिक दुदैर्वाची गोष्ट म्हणजे एनएसडीएलचे सवोर्च्च अधिकारीदेखील एक मराठी माणूसच आहेत... श्ाीयुत सी. बी. भावे!

अशोक जगदाळे, वांदे, मुंबई.

 
</text>
</doc>
