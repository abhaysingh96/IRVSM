<doc>
<docno>1101311.cms.txt</docno>
<text>
 
महामुंबई
आम्रपर्यटन महोत्सव
[ Friday, May 06, 2005  06:10:27 pm]


म. टा. प्रतिनिधी

मुंबई : पावसाळ्यातील जोरदार पाऊस, त्यातून निर्माण होणारे असंख्य धबधबे, श्रावण महिन्यातील हिरव्या सौंदर्याने नटलेली कोकणभूमी, थंडीत धुक्यात हरवलेले आल्हाददायक वातावरण, तर उन्हाळ्यात आंबा, काजू, करवंदे, फणस यांची लयलूट... असा हा निसर्गसंपन्न कोकण पर्यटकांच्या आकर्षणाचे केंद बनत आहे. आंबा, काजूचे हिरवे डोंगर, गदीर् नसलेले स्वच्छ सुंदर बॅकवॉटर्स, कोकणातील समृद्ध संस्कृती, निसर्गाशी एकरूप झालेले येथील ग्रामीण जीवन या सर्वाचा अनुभव देण्यासाठी अनेक पर्यटन संस्था पर्यटकांना कोकणात घेऊन येत आहे. त्याच पार्श्वभूमीवर, गेल्या वषीर्च्या यशस्वी आयोजनानंतर या वषीर्ही कोकण पर्यटन विकास संस्था ' आम्रपर्यटन महोत्सव ' आयोजित करीत आहे.

कोकणातील हापूस आंबा जगभर प्रसिद्ध आहेच ; एप्रिल आणि मे महिन्यांत कोकणात, विशेषत: दापोली, रत्नागिरी, देवगड, मालवण या भागांत मोठ्या प्रमाणात हापूस आंब्याचा बहर आलेला असतो. पर्यटकांनी प्रत्यक्ष हापूस आंब्याच्या बागेत जाऊन हा अनुभव घ्यावा, आंब्याच्या बागेविषयी माहिती घ्यावी, स्वत:च्या हाताने आंबे तोडावेत, भरपूर आंब्यांचा आस्वाद घ्यावा, असे या महोत्सवाचे स्वरूप आहे.

आंब्याबरोबरच काजू, करवंदे, फणस ही फळेही मोठ्या प्रमाणात यावेळी बहरतात. त्यांचाही आस्वाद या महोत्सवात घेता येईल. यासाठी मुंबई-पुणे आणि कोल्हापूरसारख्या शहरांतून खास सहलींचे आयोजन केले आहे. काजू, करवंदांच्या अनुभवासाठी जंगलभ्रमणाचा कार्यक्रम यात आयोजित केला आहे. हापूस आंब्याबरोबरच कोकणातील सांस्कृतिक जीवन या महोत्सवात अनुभवता येईल. दशावतार, गोफ नृत्य, झाकडी नृत्य, कोळी नृत्य, नकटा, शंकासूर, बैठक नृत्य असे सांस्कृतिक कार्यक्रम यावेळी आयोजित केले आहेत. कोकणात समुदकिनारी नारळी-पोफळीच्या बागेत हरवलेली घरे, येथे राहणाऱ्या शेतकऱ्यांचे जीवन, नारळी-पोफळीबरोबरच येथील अन्य पिकांची व शेतीची माहिती हे सर्व पर्यटकांना या महोत्सवात अनुभवता येईल.

कोकणात दापोली तालुक्यात कोळथरे हे गाव सांस्कृतिक पर्यटनाचे केंद म्हणून विकसित केले आहे. कोळथरे गावात मदिरा आणि मांसाहार मिळणार नाही, असा धाडद्वी निर्णय गावकऱ्यांनी घेतला. तरीही मोठ्या संख्येने पर्यटक या गावात येतात. नारळी-पोफळीने नटलेल्या या गावात शेतकऱ्यांच्या घरात समुदकिनारी पर्यटकांना राहता येईल, समुदाची गाज, गायीचे धारोष्ण दूध, बैलगाडीतून गावात फिरण्याची सोय अशा स्वरूपाचे असंख्य अनुभव शहरवासियांना येथे मिळू शकतील. अशा स्वरूपाची व्यवस्था कोकणात विविध गावांमध्ये पर्यटन संस्थेने केली आहे. त्यातून कृषी पर्यटनाचा आनंद मिळू शकेल.

देवगड येथे स्थानिक आमदार अजित गोगटे यांच्या सहकार्याने आम्र महोत्सव आयोजित करण्यात आला आहे. मुंबईकरांना देवगडच्या शेतकऱ्यांच्या बागेतील हापूसच्या आंब्याचा स्वाद चाखता येईल. तसेच, येथे कोकम, फणसाचे व आंब्याचे साट, मालवणी मसाला, काजूगर, कोकणी पेये, केरसुणी तसेच इतर कोकणी मेव्याचे स्टॉल्स ठेवण्यात आले आहेत.

मुंबईतून 15 ते 16 सहलींचे आयोजन देवगडच्या आम्र महोत्सवासाठी करण्यात आले आहे. अथांग सागराच्या कडेवर असलेले कुणकेश्वर मंदिर, दाभोळचा गणपती व शिवलिंग, बारमाही नापणे धबधबा अनुभवता येईल. विजयदुर्गचा ऐतिहासिक किल्ला पाहता येईल आणि विजयदुर्गच्या खाडीत बॅकवॉटरचा अनुभव घेता येईल. तसेच, देवगड येथे शेतकऱ्यांच्या सारवलेल्या घरांत, आमराईमध्ये, सागरकिनारी राहण्याची सोय करण्यात आली आहे. पर्यटकांना स्वतंत्रपणे निघण्यासाठी कोकण पर्यटन संस्थेने मुंबईतून सोय केली आहे.

14 एप्रिल ते 31 मे 2005 या कालावधीत कोस्टल रायगड, कोस्टल रत्नागिरी व कोस्टल सिंधुदुर्ग या सहलींचे आयोजन केले आहे. यावेळी दिघी व राई भातगाव, दाभोळ व मालवण येथे तारकलीर् या ठिकाणी बॅकवॉटर्समध्ये नौकाविहाराची सोय केली आहे. तारकलीर्च्या खाडीतील एका सुंदर बेटाला भेट देता येईल. या बेटावर नीरा, नारळ पाण्याचा (शहाळीचा) आस्वाद घेता येईल. सीगल पक्ष्यांचे थवे, मनसोक्त डुंबणे, अनेक प्रकारचे खेळ खेळणे, सूर्यास्त पाहणे इत्यादी गोष्टींचा मनसोक्त अनुभव घेता येईल. जंगल सफारीही यावेळी आयोजित केली आहे.

अधिक माहितीसाठी संपर्क : कोकण पर्यटन विकास संस्था, मोती भुवन, दवे अॅकेडमीसमोर, डॉ. डिसिल्व्हा रोड, दादर रेल्वे स्टेशनसमोर, दादर (प.), मुंबई - 400028. फोन : 56234595, 24331473.

 
</text>
</doc>
