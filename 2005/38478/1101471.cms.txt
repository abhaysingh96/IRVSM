<doc>
<docno>1101471.cms.txt</docno>
<text>
 
अर्थव्यवहार
मारुती उद्योग लिमिटेडला घसघशीत नफा
[ Friday, May 06, 2005  08:07:04 pm]


वृत्तसंस्था

नवी दिल्ली : भारतातली सर्वांत मोठी मोटार उत्पादक कंपनी मारुती उद्योग लिमिटेडच्या निव्वळ नफ्यात 2004-05 च्या चौथ्या तिमाहीत 65 टक्क्यांनी वाढ झाली. कंपनीने प्रतिशेअर दोन रुपये लाभांशाचीही घोषणा केली.

चौथ्या तिमाहीत कंपनीचा निव्वळ नफा 259.45 कोटी रुपयांवर पोहोचला. या काळात मारुती उद्योग लिमिटेडच्या एकूण उत्पन्नात 9.3 टक्क्यांची वाढ होऊन ते 3 हजार 142 कोटी 10 लाख रुपयांवर पोहोचले.

2004-05 या आथिर्क वर्षात कंपनीचा निव्वळ नफा 57.44 टक्क्यांनी वाढून 853.63 कोटींवर पोहोचला. तर एकूण उत्पन्नात 19.68 टक्क्यांनी वाढ होऊन ते 11 हजार 353 कोटी 87 लाखांवर पोहोचले.

या आकर्षक निकालाची पावती म्हणून मारुतीचे मॅनेजिंग डायरेक्टर जगदीश खट्टर यांना सरकारने मुदतवाढ दिली आहे.

 
</text>
</doc>
