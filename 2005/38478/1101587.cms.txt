<doc>
<docno>1101587.cms.txt</docno>
<text>
 
अग्रलेख
जिंकले एकदाचे!
[ Friday, May 06, 2005  09:36:43 pm]


ब्रिटिश जनतेने पंतप्रधान टोनी ब्लेअर यांना त्यांच्या वाढदिवसाची सर्वात अमूल्य व संस्मरणीय भेट म्हणून लागोपाठ तिसऱ्यांदा सत्तेच्या आसनावर आरुढ केले असले, तरी त्यांच्या या विजयाला चिंतेची काळीभोर झालरही आहे.

ब्लेअर यांच्या मजूर पक्षाने पार्लमेंटची निवडणूक जिंकली खरी ; पण पक्षाची सदस्यसंख्या कमालीची घसरली. ब्लेअर यांच्या राजकीय भवितव्याच्या दृष्टीने हे शुभचिन्ह नव्हे. सहा महिन्यांपूवीर्च अमेरिकन जनतेने जॉर्ज डब्ल्यू. बुश यांना पुन्हा निवडून दिले होते. त्यानंतर आता ब्लेअर पुन्हा सत्तेवर आले.

दोन वर्षांपूवीर्च्या इराक युद्धास हेच दोन नेते जबाबदार होते. तरीही त्यांची पुर्नस्थापना झाली. यावरून, जगात या युद्धाविरुद्ध कमालीचा रोष असला, तरी त्या त्या देशांतील जनतेला युद्ध हा विशेष महत्त्वाचा मुद्दा वाटत नाही, असे दिसते.

अमेरिकेत निवडणुकीपूर्वी युद्धविरोधकांची जोरदार निदर्शने होत असत आणि त्यांना मतदारांकडून पाठिंबा मिळे. प्रत्यक्ष निवडणुकीत बुश यांची मते गेल्या वेळेपेक्षा वाढली. ब्रिटनमध्येही गेली दोन वर्षे ब्लेअरविरोधी वातावरण तयार झाले असल्याच्या बातम्या प्रसारित होत होत्या. बिटिश जनतेचा युद्धाला असलेला विरोध इतका प्रखर होता की, इराक युद्धात ठार झालेल्या सैनिकाचे वडील ब्लेअर यांच्याविरूद्धच लढायला उभे ठाकले ; तर तरुणांच्या झुंडीच्या झुंडी ब्लेअर यांच्या मतदारसंघात जाऊन विरोधी प्रचार करत होत्या. तरीही ब्लेअर स्वत: निवडून आलेच, शिवाय मजूर पक्षाला पूर्ण बहुमत मिळून लागोपाठ तीन निवडणुका जिंकण्याचा इतिहास रचला गेला.

ब्लेअर यांना गेल्या वेळेपेक्षा कमी जागा मिळाल्याने त्यांची लोकप्रियता घटली आणि हे युद्धामुळे घडले, असा दावा करण्यात येत आहे. काही अंशी तो खराही आहे, पण ते पूर्ण सत्य नव्हे ; कारण जागा ज्या प्रमाणात घटल्या, तितकी मजूर पक्षाला मिळालेली मते कमी झालेली नाहीत. अमेरिकेत व ब्रिटनमध्ये निवडणुकांपूवीर् युद्धविरोधी भावनिक आवाहनाला प्रतिसाद मिळाला, तरी प्रत्यक्ष मतदानाचा कौल वेगळा ठरला ; याचे कारण नवा सत्ताधीश निवडताना दोन्ही देशांतील जनतेने भावनेपेक्षा आथिर्क स्थैर्याला अधिक महत्त्व दिले.

युद्धानंतर आथिर्क घडी बिघडण्याची भीती निर्माण झालेली असतानाच सत्तापालट केला, तर परिस्थिती अधिक खालावेल, असे मतदारांना वाटले असणार. मजूर पक्षाच्या या विजयात ब्लेअर यांच्या बरोबरीने ब्रिटनचे अर्थमंत्री गॉर्डन ब्राऊन यांचा मोठा वाटा असल्याचे मानले जात आहे.

ब्लेअर जनतेच्या आणि विरोधी हुजूर पक्षाच्या टीकेचे लक्ष्य होत असताना ब्राऊन यांनी शिताफीने आपली आथिर्क क्षेत्रातील कामगिरी आणि पुढील आथिर्क कार्यक्रम जनतेसमोर मांडला. त्यामुळेच निवडणुकीवरील युद्धाच्या गडद सावल्या विरळ झाल्या. आता ब्लेअर पुन्हा पंतप्रधान होतील हे खरे असले, तरी मजूर पक्षाचे नवनिर्वाचित खासदार आणि विशेषत: ब्राऊन त्यांना पाच वर्षांची टर्म पूर्ण करू देण्याची चिन्हे नाहीत.

दोन दशकांपूर्वी ब्रिटनची ' आयर्न लेडी ' मानल्या जाणाऱ्या मार्गारेट थॅचर यांना मुदत संपण्यापूवीर्च आपले सहकारी जॉन मेजर यांच्या हातात सत्तेचे बॅटन देणे भाग पडले होते. तीच वेळ ब्लेअर यांच्यावरही येणार, हे स्पष्ट आहे. अर्थात यासाठी ब्लेअर यांना आरोपाचे बोट स्वत:वरच रोखावे लागेल. आधी 1997 आणि नंतर 2001 मध्ये ब्लेअर यांच्या नेतृत्वाखाली मजूर पक्षाने तुफानी विजय संपादन केले. या वेळी हे मतदान घसरले.

1983 नंतर मजूर पक्षाला इतके कमी मतदान झाले नव्हते, असे आकडेवारीवरून दिसते. सतत तीन निवडणुकांत मजूर पक्षाने ब्लेअर यांनाच पंतप्रधानपदासाठी जनतेसमोर ठेवल्याने मतदान घटणारच. शिवाय नऊ वर्षांपूवीर् '43 वर्षांचा पंतप्रधान ' हे ग्लॅमर जनतेला भुरळ घालणारे होते. 52 व्या वषीर् ते तसेच टिकणे शक्य नाही. त्यातून अमेरिकेवरील अल्-कायदाचा हल्ला आणि त्यानंतर झालेली अफगाणिस्तान व इराकमधील युद्धे यामध्ये बुश यांची हुजरेगिरी करणारा नेता, अशी ब्लेअर यांची प्रतिमा झाली. या साऱ्याचा परिणाम म्हणून मते कमी झाली. पण संसदीय लोकशाहीत मते कमी झाली, यापेक्षा सत्ता पुन्हा मिळाली, हे महत्त्वाचे. ते कर्तृत्व ब्लेअर यांनी करून दाखवले आहे. ब्लेअर यांना पुन्हा सत्ता मिळण्यात विरोधी हुजूर पक्ष आणि त्याचे नेते मायकेल हॉवर्ड यांचाही हिस्सा आहेच. सत्तेपासून सतत दूर राहिल्याने गलितगात्र झालेल्या हुजूर पक्षाची मदार युद्धविरोधी जनतेच्या रेट्यावरच राहिली. आपला स्वत:चा ठोस कार्यक्रम देण्यात हुजूर पक्षाचे नेते हॉवर्ड अपयशी ठरले व तेच त्यांना भोवले. असो. ब्लेअर यांची ही बहुदा शेवटचीच टर्म. या काळात ते ब्रिटिश जनतेचा गमावलेला स्वाभिमान पुन्हा मिळवून देऊ शकले, तर मतदार पुढील दोन-तीन वर्षांत त्यांना आनंदाने ' गुड बाय ' म्हणतील.

 
</text>
</doc>
