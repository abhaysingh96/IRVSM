<doc>
<docno>1101639.cms.txt</docno>
<text>
 
क्रीडा
शंभर नंबरी चीन!
[ Friday, May 06, 2005  11:25:27 pm]


शांघाय : चीनने आपल्या लौकिकास साजेशी कामगिरी करताना जागतिक टेबल टेनिस स्पधेर्त शंभर टक्के यश मिळवले. पाचपैकी तीन जेतेपदे गुरुवारी निश्चित करणाऱ्या चीनने शुक्रवारी उरलेली दोन जेतेपदेही आपल्याकडेच ठेवली. महिला एकेरी, महिला दुहेरी व मिश्ा अशी तीन जेतेपदे याआधीच पटकावणाऱ्या चीनच्या खेळाडूंनी पुरुष एकेरी तसेच दुहेरीच्या अंतिम फेरीत प्रवेश केला होता. एकेरीच्या अंतिम फेरीत वँग लिक्युईनने मा लिन 11-9, 3-11, 8-11, 11-9, 11-9, 11-7 असा पराभव केला. तर दुहेरीच्या अंतिम लढतीत वँग नॅन व झँग यिनिंग यांनी युओ युई व नियू जियानगेंग 11- 4, 11-5, 10-12, 11-9, 11-5 असा पराभव केला. गतवषीर् पॅरिसमधील जागतिक स्पधेर्त तसेच अथेन्स ऑलिम्पिकमध्ये चिनी पुरुषांना पराभवाचा धक्का बसल्यामुळे चीनच्या रेड आमीर्ची पीछेहाट झाली होती. यावेळी मात्र चीनने आपली पक्कड घट्ट करताना एकही जेतेपद निसटू दिले नाही. उपांत्य फेरीत जागतिक रँकिंगमध्ये अव्वल स्थानावर असलेल्या वँग लिक्युईनने दक्षिण कोरियाच्या ओह सँग यूनवर 11-7, 12-11, 11-2, 9-11, 11-6 अशी मात केली. दुसऱ्या उपांत्य लढतीत मा लिनने डेन्मार्कच्या मायकल मॅझची लढत सरळ सेटमध्ये मोडून काढली.

 
</text>
</doc>
