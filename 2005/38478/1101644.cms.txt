<doc>
<docno>1101644.cms.txt</docno>
<text>
 
क्रीडा
क्रिकेटपटूंच्या जाहिरातीच्या चित्रणावर बंदी घाला
[ Friday, May 06, 2005  11:27:29 pm]


धनबाद : कसोटी मालिकेदरम्यान क्रिकेटपटूंच्या जाहिरातीच्या चित्रणावर बंदी घालण्यात यावी. कारण त्याचा कामगिरीवर परिणाम होतो, असे मत भारताचा माजी कसोटीपटू राजेश चौहान याने मांडले आहे. एक झटपट क्रिकेट सामना खेळल्यावर सध्याचे क्रिकेटपटू प्रॉडक्टच्या शूटिंगमध्ये सहा दिवस व्यस्त असतात मग त्यांच्याकडून चांगल्या कामगिरीची अपेक्षा कशी करावी असा सवाल करून तो म्हणाला, मालिकेदरम्यान तरी या शूटिंगवर बंदी घालण्यात यावी. परदेशी नव्हे तर भारतीयच प्रशिक्षक भारतीय संघासाठी असावा असे सांगून चौहान म्हणाला, जॉन राईट हा यशस्वी ठरला कारण भारतीय संघात काही असामान्य खेळाडू होते. गांगुलीलाच कर्णधारपदी कायम ठेवावे कारण त्याच्या कारकिदीर्त सर्वात चांंगले निकाल भारताच्या बाजूने लागले आहेत. सध्या जरी तो फॉर्मात नसला तरी कर्णधार म्हणून त्याची कामगिरी सरसच असल्याचा निर्वाळा राजेश चौहानने दिला.

 
</text>
</doc>
