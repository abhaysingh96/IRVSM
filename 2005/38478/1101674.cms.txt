<doc>
<docno>1101674.cms.txt</docno>
<text>
 
महामुंबई
गाळ्यांचा गुणाकार झाला कसा?
[ Friday, May 06, 2005  11:44:35 pm]


म. टा. प्रतिनिधी

मुंबई : दक्षिण मुंबईतल्या मोडकळीला आलेल्या इमारतींच्या पुनर्बार्ंधणीसाठी विकासकांनी दिलेल्या प्रस्तावांत संबंधित इमारतींतील मूळ गाळ्यांचे गुणाकार झाले कसे, त्याची काही शहानिशा केली होती किंवा नाही, केली असेल तर कोणत्या निकषांवर, याचे स्पष्टीकरण म्हाडाला येत्या सोमवारी मुंबई हायकोर्टाला द्यावे लागणार आहे. त्याचवेळी ज्या विकासकांना 2.5 पर्यंतचा एफएसआय मंजूर झाला आहे, त्यांना विकासकामे सुरू करण्याची परवानगी देणारी प्रक्रिया थांबवण्याची गरज नसल्याच्या कानपिचक्याही हायकोर्टाने मुंबई महानगरपालिकेस दिल्या.

पुनर्बांधणीच्या नावाखाली सादर केलेल्या प्रस्तावात इमारतीतील मूळ गाळ्यांपेक्षा अधिक गाळे दाखवले जातात व त्याआधारे वाढीव एफएसआय मिळवला जातो आणि शहर विकास आराखड्याचा कोणताही विचार न करता बहुमजली इमारती उठवल्या जातात. या सर्व व्यवहारांत विकासक, म्हाडा आणि महापालिका यांच्याकडून पारदर्शकता नसते, असे अर्जदार जे. बी. डिसूझा यांचे म्हणणे आहे. अॅड. अॅस्पी चिनॉय यांनी मुख्य न्यायमूतीर् दलवीर भंडारी आणि न्या. धनंजय चंदचूड यांच्या खंडपीठास असे घोटाळे असलेल्या दहा प्रस्तावांची माहिती दिली. या प्रस्तावांना मंजुरी मिळून नाना चौकातील श्ाीपती आकेर्डसारख्या गगनचुंबी इमारती उभ्या राहिल्या असल्याचे सांगून यापैकी पाच प्रकरणांत सरळ सरळ मूळ गाळ्यांची संख्या फुगवली गेली असल्याचे निदर्शनास आणून दिले.

या पाच प्रकरणांबाबत म्हाडाने मंजुरी कोणत्या निकषांवर दिली याबाबत आता येत्या सोमवारी म्हाडास खुलासा द्यावा लागणार आहे. तसेच एखाद्या प्रस्तावातील गाळ्यांची संख्या निश्चित करण्यासाठी पाच अनिवार्य कागदपत्रांची यादी सादर करण्यासही सांगण्यात आले आहे. हा खटला प्रलंबित असल्याचे कारण देत मुंबई महानगरपालिकेने सरसकट विकासकांना आयओडी आणि सीसी देण्याचे थांबवले असल्याचे यावेळी प्रॉपटीर् ओनर्स असोसिएशनच्या वतीने कोर्टाच्या निदर्शनास आणून देण्यात आले. त्यावर अशी स्थगिती फक्त 2.5 पेक्षा जास्त एफएसआय लाभलेल्या प्रस्तावांपुरतीच असल्याचे स्पष्ट करत खंडपीठाने महानगरपालिकेस त्यानुसार प्रक्रिया सुरू ठेवण्यास सांगितले.

 
</text>
</doc>
