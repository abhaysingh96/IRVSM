<doc>
<docno>1101652.cms.txt</docno>
<text>
 
महामुंबई
भांडुप, ठाणे, नवी मुंबईत विजेचा दुप्पट वापर
[ Friday, May 06, 2005  11:31:36 pm]


म. टा. प्रतिनिधी

मुंबई : राज्यातील अन्य शहरांच्या तुलनेत भांडुप, ठाणे आणि नवी मुंबई या शहरामंध्ये वीजवापर जवळपास दुप्पट आहे. त्यामुळे या ठिकाणी लोडशेडिंग केले, तर विजेची मोठी बचत होऊ शकेल आणि बचतीतून इतर शहरांना अतिरिक्त वीज देता येेईल, असे वीज मंडळाच्या अधिकाऱ्यांनी मुंबई हायकोर्टाच्या नागपूर खंडपीठाला सांगितले.

बदलेल्या हवामानामुळे विजेची मागणी कमी झाली असून गेल्या पाच दिवसांत लोडशेडिंगचे प्रमाण 3800 वरून सरासरीने दोन हजाराच्या आसपास आले आहे. त्याचबरोबर राज्याला 1100 मेगावॉट अतिरिक्त वीज उपलब्ध झाली असल्याने लोडशेडिंगचे तास कमी करून जनतेला दिलासा देण्याचा मंडळाचा प्रयत्न आहे.

मात्र ही अतिरिक्त वीज 15 मेपर्यंत मिळणार आहे तसेच पुन्हा उन्हाचा कडाका सुरू झाला तर लोडशेडिंग वाढवावे लागेल, मात्र ते पूवीर् इतके असणार नाही, असे मंडळाच्या अधिकाऱ्यांचे म्हणणे आहे.

सध्या शहरांमध्ये सायंकाळच्या वेळी लोडशेडिंग केले जात नाही. समसमान लोडशेडिंगच्या निर्णयामुळे ते करावे लागले असते आणि त्यामुळे कायदा आणि सुव्यवस्थेचा प्रश्ान् उपस्थित झाला असता, असे वीज मंडळाच्या अधिकाऱ्यांचे म्हणणे होते. त्यामुळे खंडपीठाने बुधवारच्या निर्णयाचा फेरविचार करावा, असा विनंतीअर्ज मंडळाने शुक्रवारी केला.

त्यानंतर खंडपीठाने फेरआदेश देऊन लोडशेडिंगमध्ये सर्व शहरांचा समावेश करण्याची सूचना केली.

 
</text>
</doc>
