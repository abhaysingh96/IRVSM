<doc>
<docno>1101534.cms.txt</docno>
<text>
 
देश-विदेश
दाभोळ वीज केंदासाठी कतारहून एलएनजी
[ Friday, May 06, 2005  09:05:09 pm]


वृत्तसंस्था

नवी दिल्ली : दाभोळ प्रकल्प पुन्हा सुरू करण्याचे प्रयत्न जोर धरू लागलेले असतानाच वीजनिमिर्तीसाठी आवश्यक असलेले दवरुप इंधन मिळण्यातील अडचण दूर झाली आहे. गेल या सरकारी कंपनीने इंडोनेशिया आणि कतारहून लिक्विफाईड नॅचरल गॅस (एलएनजी) हे इंधन मिळण्याची व्यवस्था केली आहे.

2184 मेगावॉट क्षमतेचा आणि 290 कोटींचा दाभोळ वीजनिमिर्ती प्रकल्प पुन्हा सुरू करण्याच्या केंद सरकारच्या प्रयत्नांचा हा भाग आहे. केंदाने इंधन मिळवण्याची जबाबदारी गेलवर तर प्रत्यक्ष वीजनिमिर्तीची जबाबदारी एनटीपीसीवर सोपवली आहे. हे प्रयत्न यशस्वी झाले तर 740 मेगावॉटचा पहिला टप्पा पुढच्या वषीर् आणि पूर्ण प्रकल्प 2007 पर्यंत सुरू होईल, असा अंदाज आहे. तेव्हा दरवषीर् 21 लाख टन इंधनाची गरज असणार आहे.

एन्रॉनने दवीभूत इंधनासाठी अबूधाबी आणि ओमानशी करार केला होता. पण आता एन्रॉन बुडाल्यामुळे या कराराला फारसा अर्थ उरलेला नाही. पण तरीही गेलने दोन्ही देशांकडून इंधनाच्या पुरवठ्यासाठी तात्त्विक मान्यता मिळवली आहे. शिवाय गेलच्या अधिकाऱ्यांनी इंडोनेशियाचा दौऱ्यात तेथील सरकारी कंपनी बीपी मिगास कंपनीशी प्राथमिक बोलणी केली आहेत. कतारनेही दरवषीर् दहा लाख टन इंधनाचा पुरवठा करण्याची तयारी दर्शवली आहे.

 
</text>
</doc>
