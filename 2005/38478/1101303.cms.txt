<doc>
<docno>1101303.cms.txt</docno>
<text>
 
महाराष्ट्र
सोलापूर शहर कात टाकतंय!
[ Friday, May 06, 2005  06:04:17 pm]


शिवाजी सुरवसे

सोलापूर : चौपदरी रस्ते, दुभाजक, मध्यभागी पथदिवे, रस्त्याच्या दोन्ही बाजूला वृक्षारोपण असणारी , 91.50 कोटी रुपयांची शहर रस्ते विकास योजना महाराष्ट्र राज्य रस्ते विकास महामंडळातफेर् (एमएसआरडीसी) ' बांधा, वापरा व हस्तांतरित करा ' या तत्त्वावर शहरात राबवण्यात येत आहे. योजनेच्या पहिल्या टप्प्यातील बहुतांशी रस्ते पूर्ण झाले असून आकर्षक रस्त्यांमुळे सोलापूरच्या वैभवात भर पडत आहे.

सोलापूर महापालिका ही सर्वात जुन्या महापालिकांपैकी एक. पंढरपूर, अक्कलकोट, गाणगापूर, तुळजापूर आदी तीर्थक्षेत्रांना जाण्यासाठी सोलापूर हे मध्यवतीर् ठिकाण आहे. दक्षिण भारताकडे जाणारे रेल्वेमार्ग तसेच राष्ट्रीय महामार्ग क्र. 9 व 13 सोलापुरातूनच जातात. मराठवाड्यातील उस्मानाबाद, बीड, लातूर आणि कर्नाटक राज्यातील विजापूर, गुलबर्गा या जिल्ह्यातील अनेक व्यापार व उद्योगधंदे या शहराशी निगडीत आहेत. या सर्व बाबींमुळे शहराला प्राप्त झालेले महत्त्व, वाढती गदीर्, वाहनांची वाढती संख्या, अरुंद रस्ते यांमुळे होणारी वाहतुकीची कोंडी आणि महापालिकेला सदोदित जाणवणारी आथिर्क चणचण यामुळे भविष्यातील गरज लक्षात घेऊन एमएसआरडीसीने शहरात रस्ते विकास योजना सुरू केली आहे.

सरकारने या योजनेला 15 एप्रिल 2002 रोजी मंजुरी दिली. या प्रकल्पात दोन रेल्वे ओलांडणी पूल, एका रेल्वे ओलांडणी पुलाचे रुंदीकरण, महापालिकेचे 11 रस्ते व 21 चौक सुधारणे, तसेच सार्वजनिक बांधकाम विभागाकडील चार राज्य महामार्ग सुधारणे आदी कामांचा समावेश आहे. पहिला टप्पा 50 कोटी रुपयांचा असून यातील बहुतांश कामे पूर्णत्वास आली आहेत.

दरवषीर् आमदार निधी व खासदार निधीतील रक्कम या प्रकल्पासाठी दिली जाईल, असे प्रस्ताव तयार करताना ठरले होते. परंतु, शहरातील एकाही लोकप्रतिनिधीने या प्रकल्पासाठी अद्याप एक छदामही दिलेला नाही. त्यामुळे प्रकल्पाच्या दुसऱ्या टप्प्यावर याचा विपरित परिणाम होईल, असे दिसते.

उड्डाणपुलांचाही समावेश

शहरातील वाहनांची वाढती संख्या व अपुरी जागा याचा विचार करून पांजरापौळ चौक (एस. टी. स्टँड), सात रस्ता, महावीर चौक व बोरामणी नाका येथे उड्डाणपूल उभारावेत, असा प्रस्ताव पुढे आला आहे. मूळ योजनेत उड्डाणपुलांचा समावेश नव्हता. परंतु, गेल्या महिन्यात सोलापूरचे पालकमंत्री विजयसिंह मोहिते-पाटील यांच्या अध्यक्षतेखाली झालेल्या बैठकीत उड्डाणपुलांना तत्त्वत: मंजुरी देण्यात आली. यासाठी सुमारे 40 कोटी रुपये लागणार असून एमएसआरडीसीने यासाठी सल्लागाराची नेमणूक करून प्रस्ताव तयार करावा, असे सुचवले आहे. मात्र, अद्याप यास मंजुरी मिळालेली नाही.

जूनपासून टोलवसुली

जून महिन्यापासून होटगी रोड, बाशीर् रोड व देगांव रोडवर टोल आकारणी सुरू करण्यात येईल. तसेच, पेट्रोल व डिझेलच्या शहरातील विक्रीवर अनुक्रमे एक व तीन टक्के अधिभार लावण्यात येणार असल्याचे एमएसआरडीसीचे कार्यकारी इंजिनिअर व्ही. पी. जतकर यांनी ' मटा ' ला सांगितले. एकूण प्रकल्पाच्या 25 टक्के रक्कम खर्च झाल्यानंतर टोलवसुलीचा प्रस्ताव होता. त्यानुसार, प्रकल्पावर आतापर्यंत 22 कोटींपेक्षा अधिक निधी खर्च झाल्याने जूनपासून टोलवसुली होणार आहे.

वाहतूक बेशिस्तच!

शहरात मोठे रस्ते झाले म्हणून रिक्षावाले, दुचाकी वाहनधारकांना शिस्त लागेल, अशी अपेक्षा होती. परंतु , ' वसुली ' कडे व दिलेले ' टागेर्ट ' पूर्ण करण्याकडेच शहर वाहतूक शाखेच्या पोलिसांचे लक्ष असल्याने वाहनचालक वाहतुकीचे सर्व नियम धाब्यावर बसवून वाहने चालवत असतात. शहर वाहतूक शाखेत पोलिस निरीक्षक म्हणून आता खुशालचंद बाहेती यांची वणीर् लागली असून त्यांनी तरी वाहतुकीला शिस्त लावावी, अशी अपेक्षा व्यक्त होत आहे.

 
</text>
</doc>
