<doc>
<docno>1101576.cms.txt</docno>
<text>
 
लेख: आयफेल टॉवर
विचार करा 'झोपून'
[ Friday, May 06, 2005  09:28:47 pm]


माणूस सर्वाधिक क्षमतेने कोणत्या अवस्थेत विचार करू शकतो, याविषयी ' आरामदायक ' शोध लागला आहे. सोफ्यावर किंवा गादीवर आडवे पडलेल्या अवस्थेत माणसाची विचारशक्ती निवेर्धपणे काम करते, असे त्यांना आढळले आहे. उभे राहणे किंवा बसणे या शारीरिक अवस्थांच्या तुलनेत झोपण्याची अवस्था विचारांचा गुंता सोडवू शकते, असे निरीक्षण त्यांनी मांडले आहे.

शास्त्रीय भाषेत त्याचे विश्ोषण असे की, तणावामुळे मानवी मेंदूतून ' नोराड्रेनालिन ' हे नैसगिर्क हामोर्न स्त्रवते. उभ्या किंवा बसलेल्या अवस्थेत त्याचे प्रमाण अधिक असून ते तपशीलाचे विश्लेेषण करणे, कारणमीमांसा करणे अशा क्रियांत अडथळा निर्माण करते. पण झोपलेल्या अवस्थेत मात्र या हामोर्नचे प्रमाण कमी असते. त्यामुळे मेंदूचे काम विनासायास होते.

यासंदर्भात कॅनबेरा येथील ऑस्ट्रेलियन नॅशनल युनिव्हसिर्टीच्या प्रा. डॉन बायरन यांनी प्रयोगशाळेतील चाचण्यांदरम्यान विविध वयोगटांतील स्त्री-पुरुषांना शाब्दिक कोडी सोडविण्यास दिली. त्यांना मोकळेपणाने वावरू देऊन त्यांच्या नकळत त्यांचे निरीक्षण करण्यात आले. बहुतेकांनी ही कोडी झोपलेल्या अवस्थेत वेगाने सोडविली.

शरीराच्या अन्य अवस्थांमध्ये झालेल्या विचारप्रक्रियेच्या तुलनेत हा वेग 10 टक्क्यांनी जास्त होता. हे केवळ चाचण्यांपुरते मर्यादित नसून गेल्या शंभर वर्षांतील प्रज्ञावंतांचा इतिहासही हेच सांगतो. मानवी हालचालींविषयीचे अभ्यासक आणि ' हाऊ टू बी आयडल ' या पुस्तकाचे लेखक टॉम हॉजकिन्सन यांनी या निरीक्षणाला दुजोरा दिला. झोपल्या अवस्थेत मौलिक विचार मांडलेल्यांची मोठी परंपराच आहे, असे त्यांनी सांगितले. या अवस्थेत नित्य कामांचा गोंधळ डोकावत नाही. त्यामुळे एका दिशेने विचार करणे सोपे जाते, असे त्यांचे मत आहे.

 
</text>
</doc>
