<doc>
<docno>1101531.cms.txt</docno>
<text>
 
देश-विदेश
फुकन अहवाल संसदेत सादर न केल्यास कोर्टात जाईन
[ Friday, May 06, 2005  09:01:47 pm]


म. टा. विशेष प्रतिनिधी

नवी दिल्ली : तहलका आरोपांची चौकशी करणाऱ्या फुकन आयोगाचा अहवाल तीन दिवसांत सरकारने संसदेत सादर केला नाही तर नाईलाजाने आपणास कोर्टाचे दार ठोठवावे लागेल, असा इशारा माजी संरक्षणमंत्री जॉर्ज फर्नांडिस यांनी दिला आहे.

ते म्हणाले की, संरक्षणखरेदीतील कथित घोटाळ्यांच्या चौकशीसाठी नेमलेल्या फुकन आयोगाचा अहवाल वर्षभर सरकारकडे पडून आहे. कोणताही चौकशी अहवाल सहा महिन्यांच्या आत संसदेत सादर करावा लागतो. फुकन आयोगाचा अहवाल 20 दिवसांत संसदेत सादर करण्याचे आश्वासन सरकारन दिले होते.

फुकन यांना हवाईदलाचे विमान खासगी सहलीसाठी उपलब्ध करून दिल्याच्या आरोपाचे स्पष्टीकरण त्यांनी केले. संरक्षण खात्याने फुकन यांना विमान पुरवण्यात उत्साह दाखवला नव्हता. आयोगाच्या मागणीनुसारच हे विमान पुरवले होते. ते दिले नसते तर चौकशीत ढवळाढवळ करत असल्याचा आरोप माझ्यावर झाला असता. फुकन यांना पुरवलेले विमान, अतिमहत्त्वाच्या व्यक्तिंसाठी असलेले नव्हते तर साधे अॅव्हरो विमान होते. विमानाच्या मागणीसाठी फाईल माझ्या टेबलवर आली तेव्हा संरक्षणमंत्री या नात्याने मला असलेल्या अधिकाराचा वापर करून ते उपलब्ध करून देण्याची केवळ औपचारिकता मी पूर्ण केली. हे वास्तव असताना फुकन आयोगाच्या चौकशीवर प्रभाव टाकण्यासाठीच मी विमान पुरवले, असा दुष्प्रचार प्रणव मुखजीर् यांच्या संसदेतील निवेदनाचा आधार घेऊन होत आहे, असा आरोप त्यांनी केला.

 
</text>
</doc>
