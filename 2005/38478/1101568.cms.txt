<doc>
<docno>1101568.cms.txt</docno>
<text>
 
लेख: एअरमेल
व्हेअर ईगल्स डेअर!
[ Friday, May 06, 2005  09:26:18 pm]


दोन वेळचं अन्न मिळवण्यासाठी या गरूडांवर अवलंबून असलेल्या या प्रशिक्षकांचं आयुष्य खडतर आहे. गरुडाची ओळख करून घेण्यात, त्याला आपली ओळख होऊ देण्यास, त्याला माणसाळवण्यास कित्येक दिवस आणि कित्येक रात्री खर्च कराव्या लागतात. तेव्हा कुठे परस्परविश्वासाची भावना निर्माण होते. तरुण गरूडाच्या बाबतीत ही प्रक्रिया लवकर घडून येते. कारण मुळातच त्याला स्वातंत्र्याचा फारसा अनुभव नसतो. पण तरीही प्रौढ गरूडालाच अधिक पसंती मिळते. कारण शिकारीचे कौशल्य त्यांना फारसे शिकवावे लागत नाही. अनेक पावसाळे त्यांनी पाहिलेले असल्यामुळे प्रशिक्षणाच्या अखेरीस ते जातिवंत शिकारी बनतात. गरूड व त्याचा मालक यांच्यात विश्वासाचे नाते निर्माण झाले की, मालक आपल्या गरूडाला घेऊन बाजारासारख्या अधिक गदीर्च्या ठिकाणी घेऊन जातो. पण, एखाद्या निर्मनुष्य जागीच गरूडाला शिकारीचे शिक्षण देण्यास सुरुवात होते.

नुरा हे गाव जगाच्या नकाशात कुठे आहे, हे एरवी माहिती असण्याची फारशी आवश्यकता नाही. हे गाव म्हणजे कमशिर्यल सेंटर नाही, की टुरिस्ट डेस्टिनेशन नाही. पण जगाच्या पाठीवर कोठेही आढळणार नाही, असं आगळंवेगळं वैशिष्ट्यं या गावाने कित्येक शतकं जपलंय. कझकस्तानातल्या या गावात जंगली, हिंस्त्र गरूडांचे प्रशिक्षण केंद आणि म्युझियम आहे.

आकाशातून झेपावत येऊन नायकाच्या हातावर बसणारा गरुड किंवा बहिरी ससाणा मनमोहन देसाई ' मर्द ' किंवा ' धरमवीर ' यांसारख्या सिनेमांमध्ये दाखवायचे त्यावेळी , ' अर्तक्य फँटसी ' म्हणून आपण हसायचो. कझकस्तानातल्या पहाडी भागात असली दृश्यं नेहमीच दिसतात. कारण गरुड पाळणं आणि त्यांना प्रशिक्षण देणं ही तिथं पोट भरण्याची मजबुरी आहे. दोन वेळच्या जेवणाची सोय व्हावी, म्हणून कझकस्तानातल्या पहाडी भागातील लोक जंगली, हिंस्त्र गरुड पाळतात आणि तेच त्यांना प्रशिक्षणही देतात. आपल्याकडे, कुत्र्यांना प्रशिक्षण दिलं जाईल, असे बोर्ड बऱ्याच ठिकाणी दिसतात. सोबत जीभ बाहेर काढलेल्या रांगड्या अल्सेशियन कुत्र्याचा फोटोही असतो. श्रीमंतांच्या मडमा वेळ घालवण्यासाठी, छंद म्हणून किंवा आपण कित्ती ' अॅनिमल लव्हर ' आहोत, हे दाखवण्यासाठी एखादा पांढरा गुबगुबीत पॉमेरियन किंवा आडदांड अल्सेशियन पाळतात. पण कझकस्तानात निव्वळ पोटाच्या मजबुरीतून गरुडासारखा रानटी, हिंस्त्र पक्षीराज पाळण्याची पद्धत शतकानुशतकं रूढ आहे. या गरुडांचा हा हिंस्त्रपणाच त्यांच्या ' मालकांना ' खाद्य मिळवून देण्याच्या कामी येतो. बेबंद वातावरणात, खुल्या आभाळाखाली, पहाडाच्या माथ्यावर, वेगाने घोंघावणाऱ्या वाऱ्याच्या साक्षीने जंगली गरुडाला प्रशिक्षित करण्यामागचा थरार प्रत्यक्ष अनुभवणं वर्णनातीत आहे. थरार, वेग, भय, आव्हान या शब्दांचे अर्थ माहिती असणं वेगळं आणि दररोजच्या आयुष्यात या अर्थांना संपूर्ण शक्तीनिशी भिडणं वेगळं. कझकस्तानातल्या पहाडी भागातील लोकांसाठी त्यांचं आयुष्य दररोज या शब्दार्थांच्या विविध शक्यता शोधत, रोज नवं आव्हान उभं करत असतं.

बेकमुहान हा असाच गरुडांचा प्रशिक्षक... चॉकलेटी रंगाचा फरचा कोट, त्याच रंगाची फरची टोपी आणि कमरेला गरुडाचे चित्र असलेला दणकट पट्टा हा त्याचा वेष. ' माझ्या गरुडाला याच वेषाची सवय आहे, त्यामुळे प्रशिक्षण देताना तो बिथरत नाही ,' असं स्पष्टीकरण तो देतो. त्याचे दोन्ही हातही कापडाने संपूर्णत: झाकलेले असतात. त्यामुळे दूर आकाशातून झेपावत त्याच्या हातावर येऊन बसणाऱ्या गरुडाची तीव्र नखे हातात रुतत नाहीत. गरुडाच्या कुठल्याच जाती येथे र्वज्य नाहीत. पण सोनेरी गरुड सवोर्त्कृष्ट समजला जातो.

दोन वेळचं अन्न मिळवण्यासाठी या गरुडांवर अवलंबून असलेल्या या प्रशिक्षकांचं आयुष्य खडतर आहे. गरुडाची ओळख करून घेण्यात, त्याला आपली ओळख होऊ देण्यास, त्याला माणसाळवण्यास कित्येक दिवस आणि कित्येक रात्री खर्च कराव्या लागतात. तेव्हा कुठे परस्परविश्वासाची भावना निर्माण होते. तरुण गरुडाच्या बाबतीत ही प्रक्रिया लवकर घडून येते. कारण मुळातच त्याला स्वातंत्र्याचा फारसा अनुभव नसतो. पण तरीही प्रौढ गरुडालाच अधिक पसंती मिळते. कारण शिकारीचे कौशल्य त्यांना फारसे शिकवावे लागत नाही. अनेक पावसाळे त्यांनी पाहिलेले असल्यामुळे प्रशिक्षणाच्या अखेरीस ते जातिवंत शिकारी बनतात. गरुड व त्याचा मालक यांच्यात विश्वासाचे नाते निर्माण झाले की, मालक आपल्या गरुडाला घेऊन बाजारासारख्या अधिक गदीर्च्या ठिकाणी घेऊन जातो. पण, एखाद्या निर्मनुष्य जागीच गरुडाला शिकारीचे शिक्षण देण्यास सुरुवात होते. भुसा भरलेल्या कोल्ह्यापासून शिकारीचा प्रारंभ होतो.

गरुडांना प्रशिक्षण देण्याचा इथे फार प्राचीन इतिहास आहे. कदाचित 2000 वषेर् जुना. अलीकडेच कझकस्तानाच्या पूवेर्ला एका थडग्याचे उत्खनन केले असता चार गरुड एका प्रेताच्या चारही दिशांना बसून त्याचे रक्षण करतानाचे अवशेष आढळून आले. हे थडगे किमान 2000 वषेर् जुने असल्याचे अनुमान आहे.

नुरा गावात गरुडांचे प्रशिक्षण केंद आणि म्युझियम छोटेसेच आहे, पण येथे भरपूर अद्भुुत चिजा बघायला मिळतात. चामडी शिरस्त्राण, चामडी मुखवटे, मांस ठेवण्यासाठी वापरण्यात येणाऱ्या, एम्ब्रॉयडरी असलेल्या भल्या मोठ्या बॅगा. या बॅगांमध्ये मुख्यत: सशाचे मांस ठेवले जाते. प्रशिक्षणाच्या वेळी आकाशात भराऱ्या घेणाऱ्या गरुडाला पुन्हा आपल्याकडे खेचण्यासाठी प्रशिक्षक आपल्या हातात सशाच्या मांसाचे तुकडे ठेवतो. या मांसाच्या रोखाने, प्रशिक्षकाच्या हाताच्या दिशेने झेपावणारा गरुड हे दृश्य आपल्या पोटात मात्र गोळा आणतं.

म्युझियमच्या भिंतींवर मोठमोठ्या आकाराचे ' ब्लॅक अॅण्ड व्हाइट ' फोटो टांगलेले आहेत. त्यात महाकाय आकाराचे गरुड आणि त्यांच्या मालकांचेही फोटो आहेत. या फोटोत अनेक कहाण्या दडल्या आहेत. या गरुडकथेची सुरुवातच या कहाण्यांमधून होते. 103 वषेर् जगलेल्या एका प्रशिक्षकाची कथा येथे आवर्जून सांगतात. हा प्रशिक्षक मेल्यानंतर त्याचा गरुड दोन दिवस त्याच्या थडग्याच्या जागेवरून आकाशात घिरट्या घालत होता ; अखेर दोन दिवसानंतर त्या गरुडाने त्याच जागी प्राण सोडला, अशी ही कथा आहे.

हे म्युझियम बघता बघता तुम्ही मागच्या अंगणात जाऊन पोहोचता. तिथे एक गरुड भलतीकडेच बघत बसलेला असतो. तुमची चाहूल लागताच बसल्या जागेवरून शरीर जराही न हलवता मान 180 अंशातून वळवून तो तुमच्याकडे पाहतो. त्याची धारदार नजर तुमच्या नजरेला भिडते आणि क्षणभर तुमच्या हृदयाचा ठोका चुकतो.

पण हे तेवढ्यापुरतंच. एकदा का हा गरुड तुमच्या ओळखीचा झाला की, त्याच्यासारख्या राकट, हिंस्त्र पक्ष्यातली नजाकत अनुभवणं अवर्णनीय आहे. ' पोएट्री इन मोशन ' चा अर्थ समजावून सांगणं कठीण आहे. गरुडाचं ' लँडिंग ' हे ' पोएट्री इन मोशन ' चा जिताजागता अनुभव आहे. आकाशात उंच भराऱ्या घेणारा पक्षीराज तुमच्या हातातलं सशाचं मांस बघून त्याच डौलात खाली झेपावतो आणि तुमच्या हातावर येऊन बसतो, त्या वेळी तो जराशीही चाहूल लागू देत नाही. तुमचे डोळे बंद असतील तर, त्याचे वजन जाणवल्याशिवाय गरुड हातावर बसलेला कळणार देखील नाही, एवढ्या नजाकतभऱ्या शैलीने तो ' लँड ' करतो. ' पोएट्री इन मोशन ' या शब्दप्रयोगाला इथेच खऱ्या अर्थाने अर्थ प्राप्त होतो.

चिंतामणी भिडे

( रूपांतर)

 
</text>
</doc>
