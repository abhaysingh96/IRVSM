<doc>
<docno>1101578.cms.txt</docno>
<text>
 
लेख: आयफेल टॉवर
पुस्तकप्रेमाचा प्रसारक
[ Friday, May 06, 2005  09:29:41 pm]


उद्योगक्षेत्राचा विस्तार वाढवत विक्रीचे विक्रम करणाऱ्यांमध्ये कल्पक लोक आघाडीवर असतात. उत्पादन कोणतेही असले तरी त्याकडे लोकांचे लक्ष वेधणेे महत्त्वाचे असल्याने त्यांच्या कल्पकतेला मोठेच मोल असते. डेव्हिड फ्रीमन या विक्रेत्याने मात्र आपली सगळी क्षमता आणि कल्पकता कारणी लावली ती पुस्तकविक्री वाढविण्यासाठी. स्वत: पुस्तकप्रेमी असल्याने त्याने रसिक वाचकांची नस ओळखली. सध्या हा उद्योग ' द्वद्गद्गह्लह्लद्धद्गड्डह्वह्लद्धश्ाह्म.ष्श्ाद्व ' या वेबसाइटच्या रूपानं यशस्वी होतोय.

वाचनप्रेमींना लेखकाच्या भेटीची किती ओढ असते, हे फ्रीमनला स्वानुभवाने ठाऊक होते. एखाद्या पुस्तकाबद्दल स्वत: लेखकाला बोलायला लावले, तर त्या पुस्तकाबद्दल वाचकांना विशेष आस्था निर्माण होते, हे त्याने जाणले होते. ' अ ख्रिसमस कॅरोल ' च्या निमिर्तीविषयी चार्ल्स डिकन्सच्या तोंडून ऐकायला मिळाले असते, तर काय बहार आली असती... ' फ्रीमन आपले मनोगत बोलून दाखवतो. या कल्पनेतूनच त्याने टीव्ही चॅनलवर लेखकभेटीचा एक कार्यक्रमही सुरू केला होता. या कार्यक्रमादरम्यानच एकदा त्याला ' द्वद्गद्गह्लह्लद्धद्गड्डह्वह्लद्धश्ाह्म.ष्श्ाद्व '' ची कल्पना सुचली.

या वेबसाइटमध्ये जुन्या-नव्या लेखकांनी स्वत:च्या आवडत्या कलाकृतींविषयी सांगितले आहे. या व्हीडिओ क्लिपिंग असून ठराविक फी आकारून वाचकांना पाहायला मिळतात. डब्ल्यूएच स्मिथसारख्या ब्रिटनमधल्या नामांकित ग्रंथविक्रेत्यांकडेही पडद्यावर ही क्लिपिंग पाहायला मिळतात. पुस्तकाबद्दल कुतूहल वाटल्यास बारकोडचा उपयोग केला की लगेच त्याविषयीचे लेखकाचे बोलणे पडद्यावर पाहायला मिळते. ग्राहकांना ही सेवा मात्र मोफत आहे. या उपक्रमामुळे पुस्तकांची विक्री लक्षणीय प्रमाणात वाढत असल्याचा अनुभव ग्रंथविकेत्यांना आला आहे. ' गल्फ एअर ' सारख्या काही विमानवाहतूक सेवांमध्येही पडद्यावर लेखकभेट घडविली जाते. अशा प्रकारे ' मीट द ऑथर ' कंपनीचा आवाका वाढत चालला आहे.

प्रकाशकांनीही ही योजना उचलून धरली आहे. टिम वॉर्नरकडून त्याला मोठे कंत्राट मिळाल्यानंतर फ्रीमनची घोडदौडच सुरू झाली. गेल्या 16 महिन्यांत त्याच्या कल्पकतेला घवघवीत यश मिळाले. सुरुवातीला त्याची उपेक्षा झाली असली तरी अनेक वर्षांच्या चिकाटीनंतर त्याला युरोप अमेरिकेतील रसिकांकडून दाद मिळत आहे. ' द्वद्गद्गह्लह्लद्धद्गड्डह्वह्लद्धश्ाह्म.ष्श्ाद्व ' आता अमेरिकेतही पाय रोवत असून तेथे हा प्रकल्प अधिक ग्राहकाभिमुख आहे. थ्रीजी मोबाइलवर त्यांना ही सेवा मिळू शकेल. केवळ एक बटन दाबून मोबाइलच्या पडद्यावर लेखकाला पुस्तकाविषयी बोलताना पाहायचे. दुसरे बटन दाबून पुस्तक ऑर्डर करायचे. पुस्तक घरपोच आणि या सर्व सेवेची किंमत आकारली जाईल ती फोनच्या बिलात.

 
</text>
</doc>
