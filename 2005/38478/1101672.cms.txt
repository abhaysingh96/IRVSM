<doc>
<docno>1101672.cms.txt</docno>
<text>
 
महामुंबई
नाल्यांमध्ये गाळाऐवजी प्लास्टिक,थर्माकोल
[ Friday, May 06, 2005  11:43:44 pm]


म. टा. प्रतिनिधी

मंुबई : कचरा, प्लास्टिकच्या पिशव्या, थर्माकोल आणि काहीवेळेस जुने झालेले फनिर्चर...गाळापेक्षा या कचऱ्यानेच मंुबईतील बहुतेक नाले भरून गेले आहेत. पावसाळ्यापूवीर् नालेसफाईंच्या कामांना सुरूवात झाली असून नालेसफाईच्या कामाच्यावेळेस हेच चित्र प्रकर्षाने दिसू लागले आहे. नाल्यात नैसगिर्करित्या निर्माण होणारा गाळ आणि नाल्याच्या काठावर राहणाऱ्यांनी वर्षभरात नाल्यांची बनविलेली कचराकुंडी साफ करण्यात मंुबई महापालिकेला 18 कोटी रुपये खर्चावे लागत आहेत.

कचऱ्याने भरलेले नाले, नाल्यांभोवती उभ्या राहिलेल्या झोपड्या, अनधिकृत बांधकामे, त्यामुळे नालेसफाईसाठी पोकलेन यंत्र नाल्यांपर्यंत न्यायचे कसे, अशा समस्यांचा सामना नालेसफाईच्यावेळी करावा लागत आहे. काही नाले तर कचऱ्याने एवढ्या मोठ्या प्रमाणावर भरले आहेत, की त्या कचऱ्यावरून चालत जावून नाला पारही करता येईल, अशी अवस्था आहे. नाल्यांमध्ये प्लास्टीकच्या पिशव्या मोठ्या प्रमाणावर टाकल्या जात असल्याचेही यावेळी आढळून आले.

नालेसफाईच्या कामांची पाहणी करण्यासाठी शुक्रवारी महापालिकेने नाल्यांच्या ठिकाणी पत्रकारांचा दौरा आयोजित केला. त्यावेळी नालेसफाईच्या कामात होत असलेली दिरंगाई, कामे व्यवस्थित केली जात नाही, अशा तक्रारी लोकांनी केल्या. साहजिकच पालिकेच्या अधिकाऱ्यांनी हा आरोप फेटाळून लावला. चेंबुरचा चरई नाला, कुर्ला- ठक्करबाप्पा कॉलनीतील श्रमजीवी नाला, मिठी नदी, या ठिकाणच्या नालेसफाईची कामे पत्रकारांना दाखविण्यात आली.

अनेक नाले म्हणजे कचराकुंड्या झाल्याचे यावेळी दिसून आले. कुर्ल्याच्या श्रमजीवी नाल्यात तर पोकलेन यंत्र नेण्यासच जागा नाही. त्यामुळे कामगारांनाच नाल्यात उतरून घमेल्याने गाळ काढावा लागत आहे.

 
</text>
</doc>
