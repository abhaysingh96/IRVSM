<doc>
<docno>1101638.cms.txt</docno>
<text>
 
क्रीडा
माधुरी पातेरे उपांत्य फेरीत
[ Friday, May 06, 2005  11:24:39 pm]


म.टा. क्रीडा प्रतिनिधी

मुंबई : खार जिमखाना अखिल भारतीय रँकिंग ज्युनियर टेनिस स्पधेर्त खुल्या ज्युनियर गटातील मुलींच्या 12 वर्षांखालील गटात माधुरी पातेरे, नताशा पाल्हा आणि नतालिया खानिजो यांनी उपांत्य फेरीत प्रवेश केला. तर मुलांच्या 10 वर्षाखालील स्पधेर्त विशाल पारसी, आदित्य व्यास, रचित पुरी आणि रोहन भाटिया यांनी उपांत्य फेरी गाठली. आठव्या सीडेड महाराष्ट्राच्या अक्षय ठक्करने मुलांच्या 14 वर्षांखालील गटात गुजरातच्या दुसऱ्या सीडेड अनंत शहाचा 7-6, 6-4 असा पराभव करुन उपांत्य फेरीत प्रवेश केला.

उपांत्य फेरीत अक्षयचा मुकाबला शाहबाज खानशी होईल. शाहबाजने उपांत्यपूर्व फेरीत गुजरातच्या वैदीक मुनशावचा 6- 4, 6-2 असा पराभव केला.

आंध्र प्रदेशच्या दिव्याने दिल्लीच्या आरुशी शर्माचा 6-2, 6-0 असा पराभव करीत उपांत्य फेरीत धडक मारली. उपांत्य फेरीत दिव्याचा मुकाबला अव्वल सीडेड तन्वी शहाशी होईल. तन्वीने उपांत्यपूर्व फेरीत आरती देठानचा 6-2, 6-4 असा पराभव केला.

 
</text>
</doc>
