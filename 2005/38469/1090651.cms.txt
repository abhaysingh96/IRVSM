<doc>
<docno>1090651.cms.txt</docno>
<text>
 
महामुंबई: मुंबई टाइम्स
पुलं अकादमीतून वीज गायब!
[ Wednesday, April 27, 2005  06:14:52 pm]


अमित भंडारी

राज्यभरात लोडशेडिंगचं वारं वाहत असताना राज्याच्या सांस्कृतिक कला अकादमीलाही ' वीजबंदी ' चा झटका बसलाय. प्रभादेवीच्या रवींद नाट्य मंदिराच्या भाड्याच्या मुद्यानंतर नव्या वादाला तोंड फुटलं आहे. गेल्या काही दिवसांपासून इथला एअरकण्डिशनिंग प्लाण्ट बंद पडला असून नाटकाच्या प्रयोगांदरम्यान आता विजेचा घोळ सुरू झाल्यामुळे इथल्या प्रयोगांवर पुन्हा एकदा संकट आलं आहे.

' एका लग्नाची गोष्ट ' चा प्रयोग सुरू असताना वीज गेल्यामुळे ऐन उन्हाळ्यात प्रेक्षक घामाच्या धारामध्ये न्हाऊन निघाले. त्यानंतर कलाकारांना दिलगिरी व्यक्त करावी लागली आणि तेव्हा कुठे पुन्हा प्रयोगाला सुरुवात झाली. यापूवीर् असे प्रकार दोनदा घडले आहेत. नवनीत प्रकाशनाचा कार्यक्रम सुरू असताना एअरकण्डिशनिंग यंत्रणेने दणका दिला होता आणि ' आमने-सामने ' या झी मराठीवरील कार्यक्रमाच्या चित्रीकरणादरम्यान या संकुलातली वीज गेली होती. त्यामुळे चित्रीकरण खोळंबलं. पण असे प्रकार वारंवार होत असल्याचं उघड झाल्यामुळे पुल देशपांडे महाराष्ट्र कला अकादमीतील गोंधळ आता चव्हाट्यावर आला आहे. लाल फितीच्या कारभारात संपूर्ण भाडे भरून प्रयोग करणाऱ्या कलावंतांना मात्र या आयत्यावेळी उद्भवणाऱ्या अडचणींना तोंड द्यावं लागत आहे.

मुळात या अकादमीच्या निमिर्तीपासून या एअरकण्टिशनिंग यंत्रणेचा प्रश्ान् निकालात काढला गेला नाही. आता तो अंगाशी आल्यावर वीजेशी जीवघेणा खेळ करण्याचं सोंग व्यवस्थापन आणत असल्याचं सांस्कृतिक क्षेत्रातील ज्येष्ठ कलावंतांचं म्हणणं आहे. या संदर्भात अभिनेता प्रशांत दामले म्हणाले की, आजपर्यंत नेत्यांचे कार्यक्रम होत असताना कधीही अचानक वीज जाणं आणि एअर कंडिशनिंग व्यवस्था कोलमडण्याचे प्रकार घडले नाहीत. मग नाट्यअभिनेते आणि सामान्य प्रेक्षकांच्याबाबतीत अशी गोष्ट कशी काय घडू शकते ?

व्होल्टास या कंपनीतर्फे या एअर कंण्डिशनिंग प्लाण्टचं व्यवस्थापन करण्यात येतं. गेल्या दोन वर्षांपासून त्यांचे अधिकारी मेण्टेनन्स काँट्रॅक्ट करण्यासाठी प्रयत्न करत आहेत. पण सरकारी व्यवस्थापनाने यासंदर्भात कोणतीही पावलं उचललेली नाहीत. एसीने दणका दिला की, तात्पुरती मलमपट्टी करून तो प्रश्ान् निकालात काढण्याची ' आयडिया ' व्यवस्थापन सांभाळणाऱ्यांना कळली आहे. त्यामुळे वेळ मारून नेण्यापुरती तारेवरची कसरत करण्याइतपत शहाणपणा त्यांनी जपला आहे.

 
</text>
</doc>
