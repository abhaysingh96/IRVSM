<doc>
<docno>1091019.cms.txt</docno>
<text>
 
महामुंबई
पाणीटंचाईमुळे कागद 5 टक्क्यांनी महाग
[ Wednesday, April 27, 2005  11:58:28 pm]


वैष्णवी कानविंदे

मुंबई : पाणीटंचाईचा फटका कागदनिमिर्ती क्षेत्रालाही बसत असून पाण्याच्या अभावामुळे कागदाच्या उत्पादनावर परिणाम झाल्याचे या क्षेत्रातील व्यापाऱ्यांनी सांगितले. त्यामुळे कागदाच्या किंमतीत पाच टक्क्यांनी वाढ झाली आहे.

व्हॅटमुळे कागदाच्या किमती कमी होण्याची शक्यता वर्तवण्यात येत होती. ' व्हॅट ' मुळे कागदावरील पूवीर्पेक्षा निम्माच कर भरावा लागणार होता. प्रत्यक्षात टनामागे पाच टक्क्यांनी कागदाच्या किमती वाढल्या आहेत. त्यामुळे, कागदाच्या निमिर्तीसाठी लागणाऱ्या कच्च्या मालाच्या किमतीत वाढ झाल्याने ग्राहकांना वह्या आणि कागद महाग दरातच खरेदी करावा लागणार आहे. मात्र, पाणीटंचाईने कागद व्यापाऱ्यांच्या तोंडचे पाणी पळविले आहे.

पॉप्युलर ऑफसेट प्रिंटरचे अंकुश उकारडे यांनी सांगितले की, कागद व्यापारात सर्वात महत्त्वाचा घटक पाणी असून कागदाचे उत्पादनात 80 टक्के भाग पाण्यावरच अवलंबून असतो. त्यामुळे पाण्याची वाढती टंचाई कागदाची किंमत वाढण्यास सर्वात जास्त कारणीभूत ठरली आहे. त्यामुळे, कागदाच्या किमतीत जवळजवळ पाच टक्क्यांनी वाढ झाल्याचे समजते. याचा फटका शालेय पुस्तकांना बसणार नसला तरी वह्या आणि तावपेपरच्या किंमतीत मात्र साधारण दीड दोन रूपयांनी वाढण्याच्या शक्यता आहे.

याबाबत माहिती देताना काही व्यापाऱ्यांनी सांगितले की, महिन्याभरापूवीर् बाजारात उपलब्ध असणाऱ्या कागदाची किंमत साधारण किलो मागे चाळीस रूपये होती. आजही ती जवळपास तितकीच आहे. किंबहुना व्हॅट लागू झाल्यामुळे ही किंमत कमी होणे अपेक्षित होते. मिलमधून येणाऱ्या कागदाच्याच किंमती व्हॅट लागू करायच्या आधीच वाढवल्या गेल्याचे या व्यापाऱ्यांचे म्हणणे आहे. त्यामुळे व्हॅटचा थेट फायदा झाला नसल्याचे व्यापाऱ्यांनी सांगितले. कागदच्या किमतीत दिसणारी वाढ थोड्याच काळापुरती असण्याची शक्यता असून काही काळानंतर यात स्थैर्य येईल अशी आशाही कागद बाजारातील काही व्यापाऱ्यांनी व्यक्त केली.

मुंबईतील कागदाची सर्वात मोठी बाजारपेठ म्हणून गणल्या जाणाऱ्या बोरा बाजारातील काही व्यापाऱ्यांनी सांगितले की, कागद व्यापारावर दिसून येईल असा फरक पडला नाही पण टनामागे पाच टक्के किंमत वाढल्यामुळे साधारण मूळ किमतीमध्ये दिड ते दोन रूपये वाढ होईल.

कागदाला लागणाऱ्या कच्च्या मालाच्या टंचाईमुळे कच्चा माल महागला असून त्याचाच प्रभाव कागदाच्या किमती वाढण्यास कारणीभूत ठरला असल्याचे समजते.

कागदाच्या मिलमधून दररोज साधारण 10 पासून ते 100 टनांपर्यंत म्हणजेच जवळ जवळ 15 हजार किलो इतका कागद साधारणपणे खरेदी होत असतो. या वाढीव किमतीमुळे किलोमागे साधारण एक रूपया एवढा फरक पडणार असल्याची माहिती काही व्यापाऱ्यांनी दिली.

 
</text>
</doc>
