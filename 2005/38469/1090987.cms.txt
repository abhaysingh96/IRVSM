<doc>
<docno>1090987.cms.txt</docno>
<text>
 
महाराष्ट्र
समाविष्ट गावांमधील आयटी-बीटीच्या 'बूम'साठी पालिकेची तयारी सुरू
[ Wednesday, April 27, 2005  11:35:13 pm]


विवेक सबनीस

पुणे : उपनगरी भागाची प्रचंड वाढ आणि जमिनीच्या वाढत्या किंमती लक्षात घेऊन राज्याच्या जमाबंदी विभागाने पुणे महापालिकेत नव्याने समाविष्ट झालेल्या 23 गावांच्या भूमापनाची पूर्वतयारी सुरू केली आहे. विशेष म्हणजे गेल्या 10 वर्षांहून अधिक काळ भिजत पडलेल्या नव्या गावांच्या विकास आराखड्याच्या मान्यतेपूवीर्च महापालिका जमिनीच्या मोजणीच्या किचकट कामासाठी दोन कोटी 29 लाख रुपये खर्च करण्यास तयार आहे.

पुण्याच्या आसपास आयटी बीटी उद्योगातील ' बूम ' पाहता या जमिनींच्या किंमतींमध्येही वेगाने वाढ होते आहे. अशा स्थितीत त्यासंबंधी कोणताही निर्णय घेण्यापूवीर् त्या जमिनीची पद्धतशीर मोजणी करणे आवश्यक आहे. जमिनीच्या मोजणीसाठी पालिकेने यावषीर्च्या अंदाजपत्रकात आथिर्क तरतूदही केली असून त्यासंबंधीचा निर्णय स्थायी समिती तसेच सर्वसाधारण सभेच्या अधिकृत मान्यतेनंतर प्राधान्याने घेण्यात येणार आहे. कारण यामुळेच नव्या बाजारभावाप्रमाणे जमिनीच्या किंमती ठरवून निर्णय घेणे पालिकेस शक्य होणार आहे. जमिनीच्या मोजणीसंबंधीची इच्छा पालिकेने राज्य जमाबंदी विभागाकडे व्यक्त केली आहे.

नगर भूमापनाच्या या कामासाठी ठाणे परिसराप्रमाणे खासगी सव्हेर्अर्स नेमून आम्ही त्याचे सुपरव्हिजन करणार आहोत, असे जमाबंदी आयुक्त आणि भूमी अभिलेखा संचालक टी. सी. बेंजामिन यांनी सांगितले. पुणे महापालिकेचे माजी आयुक्त बेंजामिन ' महाराष्ट्र टाइम्स ' शी बोलताना म्हणाले की , 23 गावांमध्ये मिळून दोन लाख 35 हजार मिळकती आहेत. सध्या त्या जागेला सव्हेर् क्रमांक दिले असून त्याची प्रत्यक्ष मोजणी करणे गरजेचे आहे.

त्यानंतरच तेथील प्रत्येक मिळकतीच्या सीमारेषा त्याचे उपविभाग आणि क्षेत्र निश्चित करणे शक्य होणार आहे. याचा लाभ पुणे पालिकेस मिळकतकरातून तसेच चटई निदेर्शांकाच्या सुविधेून भविष्यात मिळणार आहे.

या माहितीच्या आधारेच महापालिकेस जमिनीच्या सीमारेषा आणि नेमके क्षेत्रफळ ठरवून जमिनीच्या मालकाला तशी सनद ( सटिर्फिकेट) देणे शक्य होणार आहे. विकास आराखड्यात नव्या शहराच्या विकासाच्या दृष्टीने नियोजन तसेच त्यासाठी जमिनीच्या आरक्षणासंबंधीचे निदेर्श दिले जातात. पण प्रत्यक्ष जमिनीवर काय आहे, याची माहिती आधीच असेल तर विकासाच्या कामास कायदेशीर, पण जलद गती मिळू शकते, असे बेंजामिन यांनी सांगितले. ते म्हणाले की, यामुळे आरक्षणे बाजूला ठेऊन बेसुमार होणाऱ्या बांधकामांना आळा बसेल तसेच कारवाई करणेही महापालिकेस शक्य होईल.

महसुल वसुलीचा उच्चांक!

महसूल खात्याचा एक भाग असणाऱ्या भूमी अभिलेख विभागाने त्यांच्यापुढे 2004-05 साठी ठेवण्यात आलेल्या महसुली वसुलीच्या 119 टक्के वसूल केला आहे. या विभागाचे संचालक श्री. बेंजामिन म्हणाले की , ' आमच्यापुढे 37 कोटी रुपयांचे उद्दीष्ट ठेवले असताना प्रत्यक्षात 44.01 कोटी रुपये वसूल झाले! '

ही राज्यातील महसुली वसुली इतर महसुली विभागांपेक्षा तर जास्त आहेच, पण गेल्या 25 वर्षांतही ती सर्वाधिक आहे, असे बेंजामिन म्हणाले.

 
</text>
</doc>
