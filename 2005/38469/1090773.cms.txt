<doc>
<docno>1090773.cms.txt</docno>
<text>
 
महाराष्ट्र
धरणांत बऱ्यापैकी पाणी; दुष्काळ नव्हे, आबादाणी?
[ Wednesday, April 27, 2005  07:52:34 pm]


म. टा. वृत्तसेवा

पंढरपूर : पश्चिम महाराष्ट्रातील 26 मोठ्या पाटबंधारे प्रकल्पांमध्ये 28 टक्के पाणीसाठा शिल्लक असून ही स्थिती गेल्या पाच वर्षांच्या तुलनेत बरी आहे! शिवाय, मान्सूनच्या आगमनापूवीर् वारंवार हजेरी लावणाऱ्या अवकाळी पावसानेही पिकाला हात दिल्याने शेतकऱ्यांमध्ये समाधानाचे वातावरण आहे.

पुणे, सातारा, सांगली, कोल्हापूर आणि सोलापूर जिल्ह्यांना गेली दोन-तीन वर्षे दुष्काळाचे तडाखे बसल्याने शेतकरी हवालदिल झाले होते. सांगली, सोलापूर भगांत सलग दोन वषेर् गुरांच्या छावण्या सरकारला चालवाव्या लागल्या. गेल्या वषीर् मे महिन्यापासूनच पावसाला सुरुवात झाल्याने सर्वच प्रकल्पांत समाधानकार पाणीसाठा जमा झाला. त्यामुळे चालू वषीर् शेतकऱ्यांना चांगली पिके घेता आली. याहीवषीर् एप्रिल महिन्यापासूनच सुरू झालेल्या अवकाळी पावसाचा फायदा शेतकऱ्यांना मिळाला असून दाक्ष आणि आंब्याचे झालेले नुकसान वगळता बहुतेक पिकांना त्याचा उपयोग होणार आहे.

अर्थात, सध्या पश्चिम महाराष्ट्रातील मोठ्या धरणांत मिळून 2048 दशलक्ष घनमीटर एवढाच पाणीसाठा शिल्लक असून तो उपलब्ध क्षमतेच्या 28 टक्के आहे. पुणे जिल्ह्यातील 16 धरणांमध्ये 874 द.ल.घ.मी. ( 24 टक्के) एवढा साठा शिल्लक आहे. कोयना वगळता सातारा जिल्ह्यातील पाच धरणांत 382 द.ल.घ.मी.( 39 टक्के), कोल्हा जिल्ह्यातील तीन धरणांत 384 द.ल.घ.मी.( 45 टक्के), सोलापूर जिल्ह्यातील उजनी धरणात 164 द.ल.घ.मी.( 10 टक्के) उपयुक्त पाणीसाठा असून सांगली जिल्ह्यातील वारणा प्रकल्पात 304 द.ल.घ.मी.( 38 टक्के) पाणीसाठा आहे ; तर कोयना धरणात 1092 द.ल.घ.मी.( 41 टक्के) पाणीसाठा सध्या आहे. ही स्थिती अवकाळी पावसाने सुधारेल, असे नव्हे. पण यंदा पाऊसच लवकर येऊ शकतो, अशी आशा शेतकऱ्यांना वाटते आहे.

गेल्या पाच वर्षांच्या तुलनेत यंदाचा सरासरी प्रकल्पीय साठा जास्त आहे, याकडे पाटबंधारे विभागातील अधिकारी लक्ष वेधतात. चालू वषीर् मान्सूनला उशीर जरी झाल, तरी सध्या असणाऱ्या समाधानकारक पाणीसाठ्यामुळे पिण्याच्या पाण्याची टंचाई जाणवणार नसल्याचे प्रशासनाकडून सांगण्यात येत आहे.

 
</text>
</doc>
