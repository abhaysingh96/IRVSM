<doc>
<docno>1090844.cms.txt</docno>
<text>
 
अर्थव्यवहार
'आयपीसीएल'च्या नफ्यात 187.9 टक्के वाढ
[ Wednesday, April 27, 2005  09:20:11 pm]


म. टा, प्रतिनिधी

मुंबई : रिलायन्स उद्योग समूहातील कंपनी इंडियन पेट्रोकेमिकल्स कॉपोर्रेशन लि.ने (' आयपीसीएल ') मार्च 2005 अखेर संपलेल्या आथिर्क वर्षात लखलखीत कामगिरी बजावली असून, निव्वळ नफ्यात 187.9 टक्क्यांची घसघशीत वाढ साध्य केली आहे. कंपनीच्या संचालक मंडळाने 2004-2005 आथिर्क वर्षासाठी प्रति समभाग 4.50 रु. लाभांशाची घोषणा केली आहे. ' डिव्हिडंड टॅक्स ' सह एकूण 128 कोटी रु. लाभांशापोटी देण्यात येणार असल्याचे कंपनीने म्हटले आहे.

' आयपीसीएल ' ने गेल्या वर्षात 8,199 कोटी रु.च्या उलाढालीवर ( आधीच्या 2003-04 वर्षात 8,098 कोटी रु.) 786 कोटी रु. निव्वळ नफा ( आधीच्या वर्षात 273 कोटी रु.) मिळविला. कच्च्या मालाच्या भावात झालेली लक्षणीय घट आणि उत्पादनांवरील नफ्यात (माजिर्न्स) झालेल्या वाढीमुळे हे यश कंपनीला शक्य झाले आहे.

गतवर्षात कंपनीच्या ' पॉलिमर ' उत्पादनात 14 टक्के , ' पॉलिएथिलिन ' उत्पादनात 15 टक्के आणि ' क्रॅकर प्रॉडक्ट्स ' च्या उत्पादनात 16 टक्के वाढ झाली आहे. उत्पादित मालांच्या निर्यातीत 154 टक्के (644 कोटींवरून 1,638 कोटी रु.) वाढ झाली असून, देशांतर्गत विक्री 24 टक्क्यांनी वाढून 6,493 कोटी रु.ची झाली. एकूण उलाढालीत देशांतर्गत विक्रीचा हिस्सा सुमारे 80 टक्के आहे.

' ओव्हीएल ' च्या नफ्यात 130 टक्के वाढ

नवी दिल्ली ( वृत्तसंस्था): केंद सरकारच्या मालकीची कंपनी असलेल्या ' ऑइल अॅण्ड नॅचरल गॅस कॉपोर्रेशन लि. ' ची ( ' ओएनजीसी ') परदेशस्थ उपकंपनी असलेल्या ' ओएनजीसी विदेश लि. ' ने ( ' ओव्हीएल ') 2004-05 आथिर्क वर्षात निव्वळ नफ्यात 130 टक्के वाढ साध्य केली आहे.

गतवर्षात ' ओव्हीएल ' ने 5,546 कोटी रु.च्या एकूण उलाढालीवर ( आधीच्या वर्षात 3,502 कोटी , 58 टक्के वाढ) 982 कोटी रु. निव्वळ नफा (2003-2004 वर्षात 428 कोटी रु.) मिळविला. ' ओव्हीएल ' ची 12 देशांमधील 14 मालमत्तांंमध्ये भागभांडवली गुंतवणूक आहे. पैकी सुदानमधील ' ग्रेटर नाइल ऑइल प्रॉजेक्ट ' व व्हिएतनाममधील ' ब्लॉक 06.1' या दोनच प्रकल्पांमध्ये उत्पादन चालू आहे. कंपनीची व्हिएतनाम, रशिया, सुदान, इराण, इराक, लिबिया, म्यानमार, सीरिया, आयव्हरी कोस्ट, ऑस्ट्रेलिया, कातार, इजिप्त या देशांमध्ये गुंतवणूक आहे.

 
</text>
</doc>
