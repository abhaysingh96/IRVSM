<doc>
<docno>1090977.cms.txt</docno>
<text>
 
महाराष्ट्र
यंदाचा वरुणराज भिडे पुरस्कार राही भिडे, मिलिंद संगई यांना
[ Wednesday, April 27, 2005  11:30:40 pm]


म. टा. प्रतिनिधी

पुणे : वरुणराज भिडे यांच्या स्मृत्यर्थ दिला जाणारा पत्रकारिता पुरस्कार यंदा लोकमतच्या मुंबईतील विशेष प्रतिनिधी राही भिडे आणि बारामती सकाळचे वार्ताहर मिलिंद संगई यांना देण्यात येणार असल्याचे जोशी यांनी सांगितले.

पत्रकार वरुणराज भिडे मित्रमंडळातर्फे गेल्या चार वर्षांपासून हा पुरस्कार दिला जात असून येत्या शुक्रवारी विधानसभेचे माजी अध्यक्ष अरुण गुजराथी यांच्याहस्ते सायंकाळी सहा वाजता पुरस्कार वितरण सोहळा एस. एम. जोशी सभागृहात होणार आहे, असेही त्यांनी सांगितले. ज्येष्ठ पत्रकार गोपाळराव पटवर्धन , ' मिळून साऱ्याजणी ' च्या संपादिका विद्या बाळ आणि एस. के. कुलकणीर् यांच्या निवड समितीने पुरस्कार विजेत्यांची निवड केल्याचे त्यांनी स्पष्ट केले.

राही भिडे यांना मराठी पत्रकारितेमधील सवोर्त्कृष्ट कामगिरीबद्दलचा पुरस्कार देण्यात येणार असून 11 हजार रुपये आणि स्मृतिचिन्ह असे त्याचे स्वरूप आहे, तर ग्रामीण भागातील उदयोन्मुख पत्रकार म्हणून संगई यांना पाच हजार रुपये आणि स्मृतिचिन्ह देऊन गौरवण्यात येणार आहे, असे त्यांनी सांगितले.

पुणे विद्यापीठाच्या पदविका अभ्यासक्रमामध्ये सर्वप्रथम आलेल्या अनघा सावंत आणि ' चालू घडामोडी ' या विषयामध्ये सर्वाधिक गुण मिळवणाऱ्या सीमा चोरडिया, नितीन गामणे, उल्हास कदम, मनोज पाटणकर, अमृता पटवर्धन आणि देवेंद सूर्यवंशी या विद्यार्थ्यांनाही विशेष पारितोषिक दिले जाणार असल्याचे त्यांनी नमूद केले.

नवोदित पत्रकारांना तज्ञांचे मार्गदर्शन मिळावे, याकरता लवकरच तालुका पातळीवर कार्यशाळा घेणार असल्याचे सांगून त्याची सुरुवात राजगुरुनगरपासून केली जाणार आहे, असेही त्यांनी सांगितले.

 
</text>
</doc>
