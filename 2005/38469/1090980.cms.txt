<doc>
<docno>1090980.cms.txt</docno>
<text>
 
महाराष्ट्र
पुणे विद्यापीठातील कॉइनबॉक्स अचानक हद्दपार !
[ Wednesday, April 27, 2005  11:31:29 pm]


म. टा. प्रतिनिधी

पुणे : आधुनिक तंत्रज्ञान आणि ' ऑनलाइन ' चा सातत्याने पुरस्कार करणाऱ्या पुणे विद्यापीठात वसतिगृहातील विद्याथीर् आणि अभ्यागतांना बाहेर संपर्क साधण्यासाठी उपयुक्त ठरणारी ' कॉईनबॉक्स ' ची यंत्रणा मंगळवारपासून गायब झाली आहे. त्यामुळे विद्याथीर् आणि सर्वसामान्यांची गैरसोय होत असून विद्यापीठ परिसरातील सर्व कॉईनबॉक्स अचानक ' अदृश्य ' होण्यामागचे नेमके कारण अद्याप स्पष्ट होऊ शकलेले नाही.

विद्यापीठामध्ये विविध कामांकरता येणाऱ्या अभ्यागतांच्या सोयीसाठी तसेच वसतिगृहामध्ये राहणाऱ्या विद्याथीर्- विद्याथिर्ंनींसाठी गेल्या अनेक वर्षांपासून ' कॉईनबॉक्स ' ची सुविधा उपलब्ध आहे. विद्यापीठाच्या आवारातील कँटीन, बस स्थानक आणि वसतिगृहे अशा मोक्याच्या जागी हे कॉईनबॉक्स असल्यामुळे सर्वांनाच त्याचा उपयोग करणे शक्य होते. मात्र, मंगळवारी दुपारी अचानकपणे विद्यापीठाच्या सुरक्षा विभागाच्या अधिकाऱ्यांनी सर्व ' कॉईनबॉक्स ' ताब्यात घेतले. त्याबद्दल कॉईनबॉक्स धारकांना कोणत्याही प्रकारची पूर्वसूचना देण्याचे सौजन्यही दाखवण्यात आले नाही.

सर्व कागदपत्रांची पूर्तता असून, विद्यापीठाची परवानगी घेतली असूनही लेखी अथवा तोंडी कोणत्याच प्रकारची सूचना न देता परस्पर कारवाई करून कॉईनबॉक्स जप्त करण्यात आल्यची तक्रार विद्यापीठातील कॉईनबॉक्सधारकांनी नाव न छापण्याच्या अटीवर केली. गेल्या कित्येक वर्षांपासून सुरू असणारे ' कॉईनबॉक्स ' कायदेशीर असताना, अचानकच ते बेकायदेशीर कसे झाले, असा सवालही त्यांनी उपस्थित केला. याबाबत विद्यापीठाच्या वसतिगृहातील विद्याथीर्, विद्याथिर्ंनींनी आणि कँटीनमधील ग्राहकांनीही नाराजी व्यक्त केली. संपर्क साधण्यासाठी कोणतीही पर्यायी व्यवस्था न उभारता ' कॉईनबॉक्स ' ला हद्दपार करण्यात आल्याबद्दल अनेकांनी तीव्र शब्दात निषेध नोंदवला.

या संदर्भात विद्यापीठातील सुरक्षा अधिकारी मा. सू. केदारी यांच्याशी संपर्क होऊ शकला नाही, तर प्रभारी कुलसचिव डी. एन. पाटील यांनी सुरक्षा अधिकाऱ्यांचा अहवाल आत्ताच माझ्या हातात पडत असून तो बघितल्यावरच नक्की काय ते सांगता येईल, असे सांगून अदृश्य झालेल्या कॉईनबॉक्सविषयी बोलण्यास नकार दिला.

 
</text>
</doc>
