<doc>
<docno>1090857.cms.txt</docno>
<text>
 
अर्थव्यवहार
रिलायन्स इन्फोकॉम दोन वर्षांत प्रथमच नफ्यात
[ Wednesday, April 27, 2005  09:25:11 pm]


म. टा. टेलिकॉम प्रतिनिधी

मुंबई : गेली दोन वर्षे तोट्यात राहिल्यानंतर रिलायन्स समूहातील महत्त्वाची कंपनी रिलायन्स इन्फोकॉमने 31 मार्च 2005 रोजी संपलेल्या आथिर्क वर्षात प्रथमच नफा कमावला. या काळात कंपनीला 51 कोटींचा नफा झाला. गेल्या वषीर् याच काळात कंपनीला 390 कोटींचा तोटा झाला होता.

रिलायन्स इन्फोकॉमच्या एकूण उलाढालीत 99 टक्क्यांची प्रचंड वाढ होऊन ती 5 हजार 387 कोटींवर पोहोचली. विशेष म्हणजे गेल्या वर्षभरात दोन वेळा जबर दंड भरावा लागूनही रिलायन्स इन्फोकॉमने ही कामगिरी बजावली. अवघ्या तीन वर्षांत नफ्यात गेलेल्या मोजक्या कंपन्यांच्या पंक्तीत ही कंपनी जाऊन बसली.

लायसेन्स कराराचा भंग केल्याबद्दल रिलायन्स इन्फोकॉमला नुकताच दीडशे कोटींचा दंड भरावा लागला होता. याशिवाय काही महिन्यांपूवीर्च कंपनीला एमटीएनएल आणि बीएसएनएल या दोन सार्वजनिक कंपन्यांना मिळून 550 कोटी रुपये अॅक्सेस डेफिसिट दंड द्यावा लागला होता. एक कोटी ग्राहक मिळवणारी ती पहिलीच खासगी टेलिकॉम कंपनी ठरली होती. सध्या देशभर सर्वत्र रिलायन्सच्या सेवेचे जाळे पसरले आहे.

 
</text>
</doc>
