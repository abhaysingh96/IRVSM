<doc>
<docno>1090625.cms.txt</docno>
<text>
 
प्रगती फास्ट
ऑस्ट्रेलियातील स्टडी टूर
[ Wednesday, April 27, 2005  06:04:25 pm]


रॉयल मेलबोर्न इन्स्टिट्यूट ऑफ टेक्नॉलॉजी (आरएमआयटी) युनिव्हसिर्टीमध्ये अॅडव्हर्टायझिंगच्या मास्टर कोर्ससाठी सुमेध कुलकणीर्ला अॅडमिशन मिळाली. घरदार सोडून हजारो मैल अंतरावरील एखाद्या अपरिचित देशात शिकायला जाताना काय करावं लागतं, दैनंदिन आयुष्य कसं बदलून जातं, हे बदल कसे स्वीकारावे, याचा कानमंत्र ऑस्ट्रेलियात शिक्षणासाठी येऊ इच्छिणाऱ्या विद्यार्थ्यांना त्याने दिला आहे.

विमानप्रवास रोमहर्षक असला तरी दमछाक करणारा असतो. ' जेट लॅग ' हा शब्द आपण नेहमी ऐकत असतो, पण ही नेमकी काय चीज आहे, याचा अनुभव आपल्याला या प्रवासात येतो. विमानातून जेट लॅग घेऊनच बाहेर पडतो आणि निवासस्थानाच्या दिशेने जाऊ लागतो. बऱ्याचदा निवासाची व्यवस्था आधीच केलेली असते, तर काही भाग्यवंतांना तिथेच शिकत असणाऱ्या मित्रांच्या घरात राहायला मिळतं.

भव्य इमारती, अत्यंत सुंदर दिसणाऱ्या रस्त्यावरून सुळकन पळणाऱ्या आणि तुम्हाला कायम स्वप्नात दिसणाऱ्या अत्यंत महागड्या गाड्या, प्रदूषणमुक्त वातावरण, सक्षम वाहतूक व्यवस्था आणि अर्थातच हायफाय परदेशी माणसं पाहून तुम्ही आश्चर्याने थक्क व्हायला होतं.

रूम पार्टनर म्हणून विद्याथीर् आपल्या कोर्समधीलच एखादा सहकारी शोधतात किंवा तिथल्या परिचिताच्या माध्यमातून एखाद्या संभाव्य ' सहकाऱ्याला ' गाठतात. जागेचा शोध घेणं ही वाटते तितकी सोपी बाब नाही. तुमचा संभाव्य रूम पार्टनर आणि तुम्ही रोज सकाळी जागेच्या शोधात बाहेर पडता. इथल्या प्रत्येक कोपऱ्यावर इस्टेट एजण्टचं पेव फुटलेलं आहे. त्यांच्याकडे असलेल्या घरांच्या ते भरपूर जाहिराती करतात. तीन-चार जण एकत्र राहू इच्छिणाऱ्यांनी एक गोष्ट लक्षात ठेवणं आवश्यक आहे. ती म्हणजे बजेटचा विचार करता इलेक्ट्रिक कुकिंग सुविधेपेक्षा गॅस कुकिंग आणि गॅस हिटिंगची सुविधा असलेलं घर पसंत करावं.

अस्ताव्यस्त घर पाहून परिस्थितीशी जमवून घेण्याचा पहिला धडा शिकायला मिळतो. वेळेचा अभाव आणि वाढलेल्या जबाबदाऱ्यांमुळे सगळ्या आवडीनिवडी गुंडाळून ठेवाव्या लागतात. परदेशातही काही सहृदयी माणसात ' द साल्वेशन आमीर् ' चा उल्लेख करावा लागेल. घरातील फनिर्चर, बेडिंग व्यवस्था आणि घरातील आवश्यक वस्तू ही आमीर् विद्यार्थ्यांना अत्यंत अल्पदरात किंवा काही वेळा विनामूल्य पुरवते. त्यांच्याशी संपर्क होऊ शकला नाही तर स्वस्तदरात सेकण्ड हॅण्ड वस्तू विकणाऱ्या दुकानातून शॉपिंग करावं लागेल. बजेटनुसार गुजराण करायची असल्यामुळे मुळीच वाईट वाटायला नको.

घरातला कारभार मागीर् लागला, की अभ्यासाची सुरुवात करावी लागते. जुलै महिन्यातील गोठवणाऱ्या थंडीमुळे थोडासा धक्का बसला. पण जवळ पुरेसे गरम कपडे असल्यामुळे निभाव लागला. संध्याकाळी सहा ते नऊच्या दरम्यान क्लासला जावं लागायचं. बहुतेकांना वाटेल ' काय मजा आहे, सबंध दिवस मोकळा '. पण फार खुश होण्याचं कारण नाही. एकतर तुम्ही अजूनही तुमच्या ' जेट लॅग ' मधून बाहेर पडलेले नसतात. इथे झोपेच्या वेळाही वेगळ्या असतात. सकाळी नऊ वाजता गजर लावून उठला नाहीत तर दुपारशिवाय जाग येणार नाही. इथे मास्टर डिग्री कोर्सला प्रवेश घेतला म्हणजे अभ्यासही तेवढाच करावा लागतो.

सुरुवातीला सगळं गोड वाटणाऱ्या वातावरणातील प्रोफेसर्सचा दुजाभाव आणि इतर त्रुटी जाणवू लागतात. काही ठराविक विद्यार्थ्यांना मिळणारं झुकतं माप, प्राधान्य यामुळे कधीकधी तर हा वंशभेदाचा प्रकार तर नाही ना, अशीही श्ंाका मनात येते. या परिस्थितीचा सामना करणं हेसुद्धा एक प्रकारचं शिक्षण आहे. याचा विरोध मोठ्या चाणाक्षपणे करावा लागतो. परदेशातील वातावरणाला घाबरू नका. स्वत:च्या क्षमता आणि उद्दिष्टांवर लक्ष ठेवावं लागतं.

लेक्चर्स आणि असाइनमेण्ट्सचं चक्र सुरू झालं की तुम्हाला चोविस तासही अपुरे वाटू लागतील. इथे विद्यार्थ्यांना प्रत्येक आठवड्याला वीस तास काम करण्याची मुभा आहे. त्यामुळे नोकरीचा शोधही सुरू ठेवावा लागतो, अर्थातच हे काही सोपं काम नाही. कोणत्याही प्रकारचं काम करण्यात लाज बाळगू नका. बायोडेटा तयार करा आणि अर्ज करायला सुरुवात करा किंवा ऑनलाइन अर्ज पाठवा.

खूप प्रयत्नानंतर तुम्हाला नोकरी मिळते आणि डॉलर्समध्ये पगार येतो. रोज ऑफिस, कॉलेज, स्वयंपाक, अभ्यास...यात तुमच्या सगळ्या क्षमतांची कसोटी लागते. अखेर दमछाक करणारा आठवडा संपतो आणि रविवारची सुट्टी येते. वॉशिंग मशिनची चैन परवडणारी नसल्यामुळे सुट्टीचा आनंद लुटता येत नाही. जेवण आणि घरातलं सगळं काम आटपून बाहेर जाण्याची क्वचित संधी मिळते. आतापर्यंत मी तुम्हाला जे सांगितलं ते केवळ हिमनगाचं वरचं टोक आहे. पण इथली परिस्थिती खूप वाईट नाही, हेही सांगावंसं वाटतं. वेळेचं नियोजन जमलं, तर ही लढाईसुद्धा जिंकता येईल.

ग्लोबल एज्युकेशन कौन्सिल

 
</text>
</doc>
