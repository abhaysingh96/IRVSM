<doc>
<docno>1090791.cms.txt</docno>
<text>
 
बहुतांची अंतरे
मुंबईकरांना सामाजिक जबाबदारीचे भान आहे की नाही?
[ Wednesday, April 27, 2005  08:16:29 pm]


राज्यात विजेच्या भारनियमाचे संकट कोसळले आहे. ग्रामीण भागाला नऊ तास तर शहरी भागाला चार तास विजेविना काढावे लागत आहेत. त्यामुळे उद्योगधंद्यांनाही तोटा सहन करावा लागत आहे.

पण मुंबईत मात्र सर्वत्र विजेची उधळपट्टी चालू आहे. रस्त्यावरील जाहिराती रात्री एक वाजेपर्यंत तळपत आहेत. इमारतींवर, हॉटेलांवर रोषणाई होत आहे. देवळात विजेच्या माळा तळपत आहेत. घराघरांतून फुलस्पीडवर एसी चालू आहेत.

आम्हाला परवडते आणि सहज उपलब्ध मिळते तर का वापरू नये, इतरांना मिळत नाही त्याला आम्ही काय करणार, ही बेफिकीर वृत्ती सर्वत्र आढळून येत आहे.

सामाजिक जबाबदारी या नात्याने आपणसुद्धा विजेची बचत करायला नको का ? नाहीतर भारनियमनाचे संकट आपल्यावरही अटळ आहे.

विद्या रानडे, अंधेरी, मुंबई.

 
</text>
</doc>
