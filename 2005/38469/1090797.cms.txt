<doc>
<docno>1090797.cms.txt</docno>
<text>
 
बहुतांची अंतरे
झोपेचे सोंग घेतलेल्यांना जागे कोण करणार?
[ Wednesday, April 27, 2005  08:20:58 pm]


' जागते रहो ' हा अग्रलेख वाचला. कुठलेही शहर, देश व राज्य यात खेळ, राजकारण व इतर गोष्टींपेक्षा तिथले संरक्षण, सुरक्षा महत्त्वाची आहे. गाढ झोपलेल्यांचे वैशिष्ट्य असे असते की, ते उठवायला आलेला माणूस गेल्याचे पाहून पुन्हा झोपतात. ' जागते रहो ' च्या या आवाजाने कितीजण जागे झाले, ते माहीत नाही. झोपेचे सोंगही काहींनी घेतले असेल.

सर्वसामान्य माणूस स्वत:वर बेतल्यावरच जागा होतो. आणि त्यांना जाग ' आली तरी ते हतबल असतात. त्यांच्या हातात सत्ता नसते. असे असले तरी ते काहीतरी ( घरी बसून का होईना) करू शकतात. काही पोलिस अधिकारी आणि सरकारी अधिकारी मुंबईत बांगलादेशीयांचे वास्तव्य आहे, हे खासगीत मान्य करतात, ही गोष्ट अत्यंत लाजिरवाणी आहे. दहा-बारा वर्षांपासून जर हे घूसखोर राहत असतील तर कारवाई कशी झाली नाही ?

बऱ्याचवेळा मंडळ, संस्था, देश किंवा राज्य यांच्या सुरक्षाव्यवस्थेला बाहेरच्यांपेक्षा आतल्या लोकांकडूनच जास्त धोका असतो. बनावट रेशनकार्ड वगैरे देणारे कोण, यावरून हे लक्षात येते.

मनोहर बोरुडे, अहमदनगर.

 
</text>
</doc>
