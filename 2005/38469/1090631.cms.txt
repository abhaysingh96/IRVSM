<doc>
<docno>1090631.cms.txt</docno>
<text>
 
प्रगती फास्ट
अचूक निवड कौन्सिलिंग सेण्टरची
[ Wednesday, April 27, 2005  06:06:40 pm]


मुंबईत असंख्य कौन्सिलिंग सेण्टर्स आहेत. पण त्यातील नक्की कोणत्या सेण्टरमधून योग्य सल्ला मिळेल, हे सांगणं कठीणच. चुकीची किंवा अपुरी माहिती देणाऱ्या सेण्टर्समुळे विद्याथीर् आणि पालकांचा एकूणच कौन्सिलर्सच्या सल्ल्यावर विश्वास नसल्याचं आढळतं. तुम्हाला योग्य सल्ला हवा असेल, तर कौन्सिलिंग सेण्टरचीही निवड काळजीपूर्वक करावी लागेल.

करिअरविषयक मार्गदर्शन घ्यायचं, हे एकदा नक्की झालं, की तुम्ही एज्युकेशन कौन्सिलर्सची मदत घेऊ शकता. माहितीचा अभाव, प्रचलित गैरसमज यामुळे बहुतांश व्यक्तींना त्यांच्या मार्गदर्शनावर मुळीच विश्वास नसतो. त्यासाठी सर्वप्रथम योग्य सेण्टरची निवड केली पाहिजे.

मुंबईत कितीतरी करिअर गायडन्स सेण्टर्स आहेत. प्रत्येक कौन्सिलिंग सेण्टर, तिथल्या सविर्स, सायकोलॉजिस्ट यांच्या कामाचं स्वरूप वेगळं आहे. काही ठिकाणी फक्त अॅप्टिट्यूड टेस्टिंगवर भर दिला जातो तर काही ठिकाणी विद्यार्थ्यांनी कोणती शाखा निवडावी, असं सखोल मार्गदर्शन केलं जातं. काही सेण्टर्स वेगवेगळ्या कोसेर्सची माहिती देतात तर काही कौन्सिलिंग सेण्टर्स मुलांचे इण्टरेस्ट, अंगभूत क्षमता, बुद्धिमत्ता, ऑप्टिट्यूड, पर्सनॅलिटी, भावनिक क्षमता या सगळ्या प्रकारच्या मानसशास्त्रीय चाचण्या करून विद्यार्थ्याच्या व्यक्तिमत्त्वाप्रमाणे मार्गदर्शन करतात. माझ्या मते हीच मार्गदर्शनाची उत्तम पद्धत आहे.

विद्यार्थ्यांची बौद्धिक पातळी, भावनिक जडणघडण अॅप्टिट्यूड या सगळ्या गोष्टींची चाचणी झाल्यानंतरही करिअर निवडताना काही महत्त्वाच्या गोष्टींचा विचार करावा लागतो. चांगल्या कौन्सिलिंग सेण्टरमध्ये कौटुंबिक पार्श्वभूमी, शारीरिक-मानसिक आरोग्याचा दर्जा, मूल्य व्यवस्था या गोष्टी विचारात घेतल्या जातात. कौटुंबिक पार्श्वभूमीत कुटुंबातल्या व्यक्ती, त्यांचे परस्पर नातेसंबंध, आईवडिलांंचं शिक्षण, त्यांचे व्यवसाय किंवा कामाचं स्वरूप यांचा विचार केला जातो. शिवाय शेवटच्या तीन वर्षांतली शैक्षणिक प्रगती विद्यार्थ्यांची परिश्रम घेण्याची क्षमता निश्चित करते.

' वर्क व्हॅल्यू ' मध्ये विद्यार्थ्यांना एखाद्या क्षेत्राबद्दल वाटणारा आदर आणि उत्सुकता यांचा विचार केला जातो. इथे ' व्यावसायिक जीवनात एखादं काम केल्यानंतर मला नेमकं काय मिळालेलं आवडेल ' हा विचार महत्त्वाचा असतो. कुणाला आथिर्कदृष्टया यश मिळणं किंवा स्थिरस्थावर होणं महत्वाचं वाटतं, तर काही विद्यार्थ्यांना कामाच्या ठिकाणी मिळणारी प्रतिष्ठा जास्त गरजेची वाटते. एखाद्या विद्यार्थ्याला पैसा, प्रसिद्धी यापेक्षा स्वत:ची ओळख निर्माण होणं अधिक समाधान देतं.

विद्यार्थ्याच्या एकून व्यक्तिमत्त्वाचा विचार चंागल्या कौन्सिलिंग सेण्टरमध्ये करिअरविषयक मार्गदर्शन करताना केला जातो. निर्णयांचं स्वातंत्र्य आणि प्रतिष्ठा महत्त्वाची वाटणाऱ्या विद्यार्थ्यांना मॅनेजमेण्टमध्ये करिअर करण्याचा सल्ला दिला जातो. त्या वेळी त्यांच्या बौद्धिक क्षमता आणि अॅप्टिट्यूडचा विचारही करणं आवश्यक असतं.

काही वेळा विद्यार्थी बौद्धिक क्षमता, अॅप्टिट्यूड आणि इण्टरेस्ट या सगळ्या गोष्टी असून एखाद्या क्षेत्रात करिअर करण्याचं धाडस करत नाहीत. अशा वेळी पर्सनॅलिटी टेस्टकरून त्यांच्यातील न्यूनगंड, आत्मविश्वासाची कमतरता किंवा इतर काही समस्यांचा शोध घ्यावा लागतो. विद्यार्थ्यांमध्ये अवास्तव, अर्तक्य विचारसरणी, अति आदर्शवाद जाणवला तर त्याची वेळीच दखल कौन्सिलिंग सेण्टरमध्ये घेतली जाते.

शारीरिक आणि मानसिक आरोग्याचा विचारही याच टप्प्यावर केला पाहिजे. निवडलेल्या कोर्सचा सिलॅबस, सेमिनार्स, प्रॅक्टिकल्स यासाठी मेहनत घ्यावी लागते. यासाठी आवश्यक असणारा स्टॅमिना पाहणं आवश्यक असतं. बौद्धिक पातळी आणि ग्रहणशक्ती खूप चांगली असेल, तर फिजिक्स, केमिस्ट्री, मॅथ्स आणि बायॉलॉजी विषयात करिअर करणं उत्तम असतो. असे विद्याथीर् रिसर्चचा पर्याय निवडू शकतात.

त्यामुळे विद्यार्थी आणि पालकांनी करिअर गायडन्स सेण्टरमधून खालील गोष्टीं योग्य पद्धतीने होत आहेत की नाही, याकडे लक्ष दिलं पाहिजे :

वृषाली आठले

 
</text>
</doc>
