<doc>
<docno>1090846.cms.txt</docno>
<text>
 
अर्थव्यवहार
मित्तल स्टीलच्या नफ्यात दुपटीहून अधिक वाढ
[ Wednesday, April 27, 2005  09:21:09 pm]


वृत्तसंस्था

रॉटरडॅम, नेदरलॅण्ड्स : जगातील सर्वात मोठी पोलाद उत्पादक कंपनी म्हणून ओळखल्या जाणाऱ्या ' मित्तल स्टील ' ने 2005 वर्षाच्या पहिल्या तिमाहीत निव्वळ नफ्यात दुपटीहून अधिक वाढ साध्य केली आहे. नेदरलॅण्ड्समध्ये मुख्यालय असलेल्या या कंपनीने गेल्या तिमाहीत 1.147 अब्ज डॉलर्स निव्वळ नफा (आधीच्या वर्षातील याच तिमाहीत 539 दशलक्ष डॉलर्स) निव्वळ नफा मिळविला.

अमेरिकेतील ' इंटरनॅशनल स्टील ग्रुप ' ताब्यात घेण्याची प्रक्रिया ' मित्तल ' ने या महिन्याच्या पहिल्या आठवड्यात पूर्ण केली आहे. कंपनीचे वाषिर्क पोलाद उत्पादन सुमारे 70 दशलक्ष टन असून, जगातील सर्व पोलाद उत्पादक कंपन्यांत ते सर्वाधिक आहे. मात्र, खर्चात वाढ होत असल्यामुळे यंदाच्या दुसऱ्या तिमाहीत प्रति टन नफा कमी होण्याची शक्यता असल्याचे कंपनीने म्हटले आहे.

व्हीनस रेमिडीजच्या नफ्यात 300 टक्के वाढ

मुंबई (म. टा. उद्योग प्रतिनिधी): जागतिक आरोग्य संघटनेचे प्रमाणीकरण मिळविणाऱ्या व्हीनस रेमिडीज लि. या औषध उत्पादक कंपनीने यंदाच्या शेवटच्या तिमाहीत निव्वळ नफ्यात सुमारे 300 टक्के वाढ साध्य केली आहे. कंपनीने मार्च 2005 अखेर संपलेल्या तिमाहीत 34.09 कोटी रु.च्या विक्रीवर (आधीच्या वर्षातील याच तिमाहीत 23.70 कोटी , 43.86 टक्के वाढ) 37 लाख रु. निव्वळ नफा ( 1.48 कोटी रु.) मिळविला. देशातील औषध उद्योगात एकंदर विक्री सुमारे 40 टक्क्याने घटलेली असताना कंपनीने हे यश मिळविले आहे.

 
</text>
</doc>
