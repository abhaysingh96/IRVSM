<doc>
<docno>1090804.cms.txt</docno>
<text>
 
लेख
नव्या जाणिवेची नांदी?
[ Wednesday, April 27, 2005  08:27:17 pm]


आंध्रचे राज्यपाल सुशीलकुमार शिंदे यांनी अलीकडेच माओवादी संघटनांचे नेते लोककवी गदर यांची राजभवनात खुलेआम भेट घेतली. आंध्र प्रदेश सरकारने नक्षलवाद्यांच्या संदर्भात घेतलेल्या भूमिकेच्या संदर्भात ही भेट म्हणजे नव्या जाणिवांची नांदी समजली जाते.

आंध्र शासन आणि माओवादी गट यांनी परस्परांविरुद्ध घेतलेल्या आक्रमक पावित्र्याचे हिंसक पडसाद गेल्या काही महिन्यांपासून राज्यात उमटत आहेत. विशेषत: राज्य सरकारसोबत वाटाघाटीच्या संभाव्य दुसऱ्या फेरीतून बाहेर पडण्याचा एकतफीर् निर्णय यंदा वर्षारंभी माओवाद्यांनी जाहीर केल्यापासून तर राज्याच्या नक्षलग्रस्त भागांतून दोन्ही बाजूंनी झडणाऱ्या बंदुकीच्या फेऱ्यात खंड नाही.

परस्पर अविश्वास व हिंसेने सारा माहौल कुंद झालेला असतानाच हैदराबादेतील राजभवनात घडलेल्या एक घटनेनं अनेकांच्या भुंवया उंचावल्या!

आंध्रचे राज्यपाल सुशीलकुमार शिंदे आणि राज्य शासनाबरोबरील शांतीचचेर्त सहभागी माओवादी संघटनांचे प्रतिनिधी/मध्यस्थ लोककवी गदर यांची खुलेआम भेट थेट राजभवनात नुकतीच झाली. राज्य पोलिस दल व नक्षली गट यांच्यातील चकमकी थांबविण्याच्या दिशेने राज्यपालांनी प्रयत्न करावेत, या अर्थाचे एक विनंतीपत्र गदर यांनी शिंदे यांना पाठविले होते. उत्तरादाखल राज्यपालांनी गदर यांना भेटीस बोलाविले. 40 मिनिटांच्या त्या भेटीत गदर यांचे म्हणणे राज्यपालांनी शांतपणे ऐकून घेतले. इतकेच नव्हे, गदर यांनी आपल्या ठसकेबाज शैलीत गाईलेली मराठी-हिंदी गीतेही त्यांनी ऐकली. शिवाय, इच्छा असेल तेव्हा राजभवनाचे दरवाजे ठोठावण्याची अनुमतीही राज्यपालांनी गदरना दिली. राज्य सरकार आणि माओवादी यांच्यात मोडलेल्या वाटाघाटी पुन्हा सुरू करण्याच्या कामी पुढाकार घेण्याचा मनोदय गदर यांनी राज्यपालांपुढे व्यक्त केला. अट फक्त एकच : ' चकमकी ' थांबायला हव्यात.

गदर आणि नक्षलवादी संघटना यांचे संबंध सर्वज्ञात आहेतच. गदर यांच्या जननाट्य मंडळी या सांस्कृतिक संघटनेचा सहभाग माओवादी गटांच्या कार्यक्रमातून नेहेमीच असतो. शिवाय, गतवषीर् ऑक्टोबरमध्ये राज्य शासनाशी झालेल्या बैठकीच्या प्रथम फेरीत माओवादी गटांचे एक प्रतिनिधी/मध्यस्थ म्हणून गदर यांनी महत्त्वाची भूमिका बजावलेली होती. म्हणूनच, राज्याच्या घटनात्मक प्रमुखांशी गदर यांच्या भेटीने राजकीय भाष्यकारांना चांगलेच बुचकळ्यात टाकलेय.

विशेष म्हणजे, दोनच आठवड्यांपूवीर् गदर व त्यांच्या तीन सहकाऱ्यांनी आंध्र सरकार व नक्षलवादी संघटना यांच्यातील मध्यस्थीच्या भूमिकेतून माघार घेतल्याचे जाहीर केले होते. नक्षलग्रस्त प्रांतातून राज्य प्रशासनाने अवलंबिलेल्या हत्या- चकमकींच्या सत्राच्या निषेधार्थ आपण सदर निर्णय घेतल्याचे त्यांनी उघड केले होते. अर्थात, वाटाघाटी मोडीत निघाल्याची घोषणा माओवादी गटांनी जानेवारीतच केलेली असल्याने गदर व मंडळींचा निर्णय अनपेक्षित नव्हता. दरम्यानच्या काळात पोलिस व नक्षलवादी गटांनी एकमेकांविरुद्ध उघडलेल्या मोहिमांत नक्षलग्रस्त भागांतून हत्या-चकमकी नित्याच्या बनलेल्या आहेत. त्यातून 53 नक्षलवादी, नऊ पोलिस व 56 नागरिकांचे बळी गेल्या चार महिन्यांत पडल्याचे अधिकृत आंकडेवारी दर्शविते.

तथापि, माओवादी गटांविरुद्ध आक्रमक मोहीम राबवितानाच वाटाघाटींचे दरवाजे खुले असल्याच्या घोषणा मुख्यमंत्री राजशेखर रेड्डी सातत्याने करीत असतात. नक्षलवाद्यांना ' वाट चुकलेली मुले ' म्हणून ते चुचकारतात. तर कधी नक्षली गटांचा कणखरपणे बिमोड करण्याची कडक भाषाही मुख्यमंत्री वापरतात. मध्येच कधी राज्याचे गृहमंत्री माओवादी संघटनांवर पुन्हा बंदी घालण्याचे ' फिलर्स ' ही सोडतात. त्यावर टिका- टिपण्णी होते न होते तोच पुनश्च चर्चा सुरू करण्याबाबतचा संदेश माओवादी गटांना गदरमार्फत धाडण्याचा इरादा डॉ. रेड्डी व्यक्त करून मोकळे होतात.

वरकरणी आंध्र शासनाची माओवाद्यांविषयक उलट-सुलट भूमिका काहीशी अनाकलनिय भासेल ; पण त्यामागे काही निश्चित अशी एक दिशा जाणवते. पंतप्रधान मनमोहनसिंग यांनी नक्षलग्रस्त राज्यांच्या मुख्यमंत्र्यांची एक बैठक नुकतीच दिल्लीत बोलाविली होती. नक्षलवादाबाबत धोरण व कृती निश्चित करण्यासाठी नऊ राज्यांच्या मुख्यमंत्र्यांची एक उच्चस्तरीय समन्वयक समिती सदर बैठकीत नेमण्यात आली. समितीला मार्गदर्शन करताना पंतप्रधानांनी मूळ प्रश्ानच्या गाभ्यासच स्पर्श केला. गरिबी, बेरोजगारी व सामाजिक न्यायाचा अभाव नक्षलवाद फोफावण्यास कारणीभूत असल्याचे प्रतिपादन करीत त्यांनी मुख्यमंत्र्यांना दोन समांतर पातळीवर नक्षलवादाचा सामना करण्याचे सुचविले. आथिर्क विकासाचा अग्रक्रमाने पुरस्कार व अंतर्गत सुरक्षा राखतानाच नक्षलवादी गटांशी संवाद साधण्याच्या कामी राज्य शासनांनी प्रामाणिकपणे पुढाकार घेण्याची आवश्यकता पंतप्रधानांनी अधोरेखित केली.

गेल्या काही महिन्यांपासून राजशेखर रेड्डी शासनाच्या नक्षलवाद विषयक भूमिकेचा बोध मनमोहनसिंगांनी व पर्यायाने केंद सरकारने अधोरेखित केलेल्या धोरणाच्या संदर्भात स्पष्ट व्हावा. किंबहूना, राज्यपालपदाची औपचारिकता बाजूस सारत सुशीलकुमार शिंदे व गदर यांची राजभवनातील भेटदेखील त्या दृष्टीने अर्थपूर्ण ठरावी.

गेल्या चार दशकांहून अधिक काळ लोकशाही शासन प्रणालीलाच आव्हान देणाऱ्या नक्षलवादी चळवळीची हाताळणी वेगळ्या पद्धतीने करण्याचा प्रयत्न आंध्रमधील उदाहरणावरून जाणवतो. अर्थात नक्षलवादाच्या प्रसाराची मूलभूत कारणे ज्ञात असूनही गेली 40 वषेर् हा प्रश्ान् मुख्यत: कायदा-सुव्यवस्थेच्या अंगानेच सोडविण्याचे प्रयत्न झाले. ते पूर्णत: अयशस्वी ठरल्यामुळेच नक्षलवादी समस्येचा निराळ्या पद्धतीने विचार करणे राज्यर्कत्यांना भाग पडले, हे विसरून चालणार नाही.

त्याचबरोबर, देशाच्या नऊ राज्यांतील काही प्रांतांतून तळागाळापर्यंत पोचलेली नक्षलवादी चळवळ चार-दोन वाटाघाटीनंतर संपुष्टात येईल, अशी आशा बाळगणेही बालिशपणा ठरेल. गेल्या ऑक्टोबरमध्ये आंध्र शासनाचे प्रतिनिधी व माओवादी नेते चचेर्च्या पहिल्या फेरीत हैदराबादेत चार दिवस आमने- सामने बसले, ही मोठीच ऐतिहासिक घटना होती. राज्यातील अतिरिक्त शेतजमिनीचे वाटप आणि पक्षीय गटांना शस्त्रे बाळगण्याचा अधिकार, हे त्या चचेर्तील दोन कळीचे मुद्दे होते. माओवादी व राज्य शासन यांनी सादर केलेल्या अतिरिक्त जमिनीच्या आकडेवारीत बरीच तफावत होती. म्हणून मग राज्य शासनाने अतिरिक्त शेत जमिनीच्या पुन: सवेर्क्षणाचा निर्णय घेतला. चचेर्च्या दुसऱ्या फेरीसाठी ' लवकरच ' बसण्याचे दोन्ही बाजूंनी मान्य केले.

पण राज्य सरकार व माओवादी यांच्यात वाटाघाटीची दुसरी फेरी आजतागायत झालेली नाही! तसेच, राजशेखर रेड्डी शासनाने चचेर्दरम्यान जाहीर केलेल्या जमीन पुन: सवेर्क्षणाच्या आश्वासनाचे काय झाले, हेही अद्यापी गुलदस्त्यातच आहे. झाले ते इतकेच की, भूवाटपाच्या नावाखाली माओवादी गटांनी राज्याच्या काही भागांतून जमिनी बळकविण्याचे सत्र आरंभिले! राज्य पोलिस दलांतील काही उच्च अधिकारी आणि माओवादी नेत्यांकडून आगखाऊ वक्तव्यांची बरसात झाली व त्यातून चकमकी/ हिंसेचे चक्र पुन्हा सुरू झालेले आहे.

परस्पर अविश्वाने वातावरण पार बिघडण्याअगोदर जर राज्य सरकार-माओवादी यांच्यात बैठकीची दुसरी फेरी झाली असती तर कदाचित वेगळे चित्र दिसले असते. मुळात, परस्पर संवाद, वाटाघाटीस कोणताही पर्याय नाही, याचे पक्के भान प्रतिस्पधीर् पक्षांनी सर्व स्तरांवर ठेवणे गरजेचे आहे. भूमिहिन पददलितांच्या प्रश्ानंवर रक्तपात नव्हे तर शांततापूर्ण वाटाघाटी, हाच काय तो कायमस्वरूपी उपाय आहे, ही जाणीव माओवादी गटांत निर्माण झाली पाहिजे. त्यासाठी योग्य वातावरण तयार करण्याचे प्रयत्न राज्य शासनाकडून प्रामाणिकपणे व्हावेत. बैठकीच्या प्रथम फेरीपूवीर् आंध्र शासन व माओवादी गटांनी पुरे आठ महिने ' शस्त्रसंधी ' चे पालन केले होते ; पण ते वातावरण फार काळ टिकले नाही. दुसरीकडे, आंध्रमधील राजकीय-शासकीय- प्रशासकीय स्तरांवर राज्य शासन व माओवाद्यांतील चचेर्च्या अपरिहार्यतेची जाणीव निर्माण होणेही अत्यंत गरजेचे आहे.

गदर यांची राजभवनातील उपस्थिती त्या जाणिवेचे द्योतक मानावयाचे काय, हे लवकरच स्पष्ट होईल.

धनंजय कुलकर्णी

 
</text>
</doc>
