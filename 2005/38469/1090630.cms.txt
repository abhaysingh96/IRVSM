<doc>
<docno>1090630.cms.txt</docno>
<text>
 
प्रगती फास्ट
ट्रान्सपोटेर्शनचं बदलतं चित्र
[ Wednesday, April 27, 2005  06:06:08 pm]


सायन्स, टेक्नॉलॉजी आणि एक्स्पर्ट्सच्या मदतीने तुम्हाला अशक्य वाटणाऱ्या गोष्टीही सत्यात उतरवता येतील, असं सत्यगिरी ग्रुपचे चेअरमन अॅण्ड मॅनेजिंग डायरेक्टर नितीन जोशी यांचं ठाम मत आहे. त्यांना बिझनेस एक्सलन्समध्ये 1998 साली दादाभाई नौरोजी पुरस्कार मिळाला. त्यांचं मास रॅपिड वॉटर ट्रान्सपोटेर्शन सिस्टिम प्रोजेक्ट मुंबईतीलच नव्हे, तर भारतातील ट्रान्सपोर्टेशन, इन्फ्रास्ट्रक्चर आणि शिपिंग इण्डस्ट्रीला चालना देणार आहे.

नरिमन पॉइण्टच्या एखाद्या हाय टेक ऑफिसमधून बाहेर पाहिल्यावर समोर समुद आणि किनाऱ्यावर वसलेली वर्दळीची उपनगरही दिसतात. वांदे इथे उभारलेल्या इमारतींचं जाळ तर प्रामुख्याने लक्ष वेधून घेतं. कल्पना करा, तुम्हाला तिथे पोहोचायचं आहे. अगदी समोरंच आहे, मग काय, एखादी बोट घेऊन पोहोचता येईल. पण बोट्स आहेत कुठे ? प्रत्येक माणसाचे विचार इथेच संपतात. मुंबईत अशा प्रकारची सविर्स नाही, हे मान्य करून ते पुढे चालत राहतात. नितीन जोशी यांचं वेगळेपण इथेच सुरु होतं.

कुणाला स्वप्नवत वाटेल, वेडेपणा तर कुणाला अतिमहत्त्वाकांक्षी वृत्ती, पण त्यांनी या विचारांना दिशा देण्याचं काम कित्येक वर्षांपूवीर् सुरू केलं. मुंबईत प्रवासासाठी अशक्य वाटणारा हा फेरी सविर्सचा पर्याय त्यांनी प्रत्यक्षात आणण्याचं ठरवलं. येत्या काही वर्षांत हे सत्यातही उतरेल, असा त्यांचा ठाम विश्वास आहे.

नितीन जोशी यांच्या घरातील पिढ्यानपिढ्या व्यापारात गुंतलेल्या. भारतातील पहिली आइस फॅक्टरी सुरू करण्याचा मानसुद्धा जोशी यांच्या घराण्याकडे जातो. प्रॉपटीर्, रिअल इस्टेट, इन्व्हेस्टमेण्ट अॅडव्हायझर अशा कितीतरी व्यापारातून मिळालेल्या अनुभवाचा वारसा नितीन जोशी यांना लहानपणीच मिळाला. त्यामुळे विल्सनममधल्या पारंपरिक शिक्षणाच्या चौकटीत फार काळ त्यांचं मन रमलं नाही. प्रॉपटीर्च्या फॅमिली बिझनेसमध्ये इण्टरेस्ट घेऊन एकीकडे काम सुरू असलं तरी स्वत:ची ओळख निर्माण करण्यासाठी धडपडण्याची प्रयोगशील वृत्ती त्यांना गप्प बसू देत नव्हती. ऑइल इण्डस्ट्रीत स्वतंत्रपणे काम करण्याचा निर्णय घेतला. एकाच वेळी दोन बिझनेस, कौटुंबिक जबाबदाऱ्या यांनी कित्येक कठीण प्रसंग निर्माण केले. पण त्या प्रत्येक परिस्थितीतून नितीन जोशी यांचं व्यक्तिमत्त्व अधिकच परिपक्व होतं गेलं. बिझनेससाठी आवश्यक असणारं मनोबळ उंचावत गेलं. सकारात्मक दृष्टिकोन आणि क्रिएटिविटी तुम्हाला नक्कीच यश मिळवून देते, असं ते आवर्जून सांगतात.

बिझनेससाठी परदेशात त्यांचं येणं-जाणं वाढलं. मुंबईला इतका सुंदर समुदकिनारा लाभला आहे. पण त्याचा किंचितही वापर होत नाही. डोळ्यासमोर दिसणाऱ्या उपनगरात पोहोचण्यासाठी ट्रेन आणि रस्त्याने वेळखाऊ प्रवास करावा लागतो. यात काही करता येईल का, हे विचार स्वस्थ बसू देत नव्हते. भारत सरकारला फेरी सविर्स सुरू करता येईल. त्याचा प्रवासासाठी होणारा उपयोग लक्षात आणून देणारं पहिलं पत्र लिहून नितीन जोशी यांचा या दिशेने प्रवास सुरू झाला. त्यांच्या मते भविष्याची गरज लक्षात घेऊन शोधलेला हा पर्याय आहे. सुरुवातीला त्यांच्या या संकल्पनेला टीका तर कधी थट्टा सहन करावी लागली. कित्येक बिझनेसमन मग कधी सुरू होणार तुमचा प्रोजेक्ट म्हणून विनोद करायचे. पण नितीन जोशी यांनी आपला निश्चय डळमळू दिला नाही. इंग्लंड आणि जपानवरून होवाक्राफ्ट, कॅटामरीन, टमिर्नल, त्यासाठी आवश्यक असणारं इन्फ्रास्ट्रक्चर यांची माहिती समजावून सांगणाऱ्या एक्स्पर्ट्सना त्यांनी आमंत्रित केलं. शिपिंग इण्डस्ट्रीतील प्रथितयश कंपन्यासुद्धा या प्रोजेक्टला हात लावायला तयार नव्हत्या. तब्बल दोन वर्षं सरकारतफेर् ' ओके ' मिळवण्यासाठी गेली. मुंबई ते गोवा फेरी सविर्स सुरू करण्याची पहिली ऑफर त्यांनाच मिळाली. त्यांच्या हायटेक मिनी क्रुझमध्ये मात्र अधिकृत व्यक्तींनी प्रचंड बदल केले. परदेशात यशस्वीरीत्या काम करणारं क्रुझ मात्र भारतात धुळ खात राहिलं. सरकार बदलणं, नियमांचं जाळ अधिकच गहिरं होणं, सरकारी अधिकाऱ्यांचा लहरीपणा या प्रतिकूल परिस्थितीत त्यांच्या आत्मविश्वासाचा जय झाला.

आंतरराष्ट्रीय पातळीवर नावाजलेल्या कंपन्या, एक्स्पर्ट्स यांच्या मदतीने नितीन जोशी यांनी मुंबईतील फेरी सविर्सेसचं टेण्डर मिळवलं. 2007 पर्यंत ही सविर्स सुरू होणाऱ्या या सविर्सने मुंबईच चित्र पार बदलून जाईल. प्रवासाचा वेळ वाचेल, उदा. मुंबई ते भावनगर हे साडेअठरा तासाचा प्रवास सुमारे सहा तासात होऊ शकेल. प्रदूषणावर नियंत्रण आणता येईल, मुंबईच्या किनाऱ्याचा व्यापारासाठी वापर करता येणार आहे. सगळ्यात महत्त्वाची गोष्ट म्हणजे ट्रान्स्पोर्टेशन आणि इन्फ्रास्ट्रक्चर डेव्हलपमेण्टच्या दृष्टिकोनातून हे अतिशय महत्त्वाचं पाऊल ठरणार आहे. शिवाय त्यांनी महाराष्ट्र सरकारची पोर्ट आणि वॉटर ट्रान्सपोर्ट पॉलिसी तयार करण्यात महत्त्वाची भूमिका बजावली आहे.

जॉब सेक्टरमध्ये तर शिपिंग, ट्रान्स्पोर्टेशन आणि इन्फ्रास्ट्रक्चर डेव्हलपमेण्टची प्रामुख्याने दखल घ्यावी लागेल. नितीन जोशी यांच्या मते मुंबईतील हे प्रोजेक्ट यशस्वी झालं, तर भारतात इतरही ठिकाणी या दिशेने पाऊल उचलता येईल. प्रवासासाठी उपयोग होणाऱ्या या माध्यमातून हजारो जॉब्स आणि इतर संबंधित व्यवसायांना चालना मिळेल. इन्फ्रास्ट्रक्चर बिझनेसमध्ये सुधारणा करण्यासाठी खूप वाव आहे. गरज आहे ती फक्त नेतृत्व स्वीकारण्याची.

कांचन हरमलकर

 
</text>
</doc>
