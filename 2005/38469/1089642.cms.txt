<doc>
<docno>1089642.cms.txt</docno>
<text>
 
महामुंबई
मुंबई झिप झॅप झूम
[ Wednesday, April 27, 2005  01:10:50 am]


म. टा. प्रतिनिधी

मुंबई : युती सरकारच्या काळात 52 उड्डाणपूल बांधूनही वाहतुकीची कोंडी आणि वाढते प्रदूषण यांच्या कचाट्यात अडकलेल्या मुंबईची आणखी फक्त दोन वर्षांच्या आत , 2006 पर्यंत सुटका करण्याचा विडा राज्य सरकारने उचलला असून दोन वर्षांत 42 नव्या उड्डाणपुलांबरोबरच पश्चिम आणि पूर्व उपनगरांना जोडणारे जोगेश्वरी- विक्रोळी आणि सांताक्रूझ-चेंबूर या दोन जोड रस्त्यांचे बांधकाम पूर्ण होणार आहे. शिवाय 12-14 लेनचे वेस्टर्न आणि इर्स्टन एक्सप्रेस हायवेही लवकरच मुंबईकरांच्या सेवेत दाखल होणार असल्याची माहिती राज्य रस्ते विकास खात्याचे मंत्री अनिल देशमुख यांनी दिली. मुंबई नागरी वाहतूक प्रकल्प आणि राज्य रस्ते विकास महामंडळातफेर् राबवण्यात येणाऱ्या या प्रकल्पांसाठी सात हजार 164 कोटी रुपयांचा खर्च अपेक्षित आहे.

शिवसेना-भारतीय जनता पक्ष युतीच्या काळात मुंबईत 52 उड्डाणपूल बांधून झाल्यानंतर महानगरातील वाहतूकव्यवस्था काही प्रमाणात सुधारली असली, तर आजही शहराच्या अनेक भागांमध्ये, खासकरून उपनगरात वाहतुकीची कांेडी आणि वाढत्या प्रदूषणापासून मुंबईकरांची सुटका झालेली नाही. नव्याने बांधण्यात येणाऱ्या उड्डाणपुलांसाठी एक हजार कोटी रुपयांचा खर्च अपेक्षित असून त्यामुळे उपनगरातील वाहतूक सुरळीत होण्यास मदत होईल, असा विश्वास त्यांनी व्यक्त केला. जे. जे. उड्डाणपूल सध्या सर्वात जास्त लांबीचा असून त्यापेक्षाही जास्त लांबीचा उड्डाणपूल सांताक्रूझ-चेंबूर जोडरस्त्यावर बांधण्यात येईल. 2.2 किमी लांबीचा हा उड्डाणपूल म्हणजे मुंबईतला पहिला दुमजली रस्ता असेल. पहिल्या मजल्यावरून एलटी टमिर्नस आणि नेहरूनगरकडे जाणाऱ्या वाहनांना त्याचा उपयोग करता येईल. तर दुसऱ्या मजल्यावरून सांताक्रूझकडून चेंबूरकडे आणि चेंबूरकडून सांताक्रुझकडे जाणाऱ्या वाहनांना त्याचा वापर करता येणार आहे. सांताक्रूझ-चेंबूर जोडरस्ता 3.5 किमी लांबीचा आहे. ज्या प्रवासाठी सध्या किमान एक ते दीड तासांचा अवधी लागतो, तो अवघ्या दहा मिनिटांतच पूर्ण होईल, असे देशमुख म्हणाले. जोगेश्वरी-विक्रोळी जोड रस्त्याचे कामही हाती घेण्यात आले असून हा रस्ता वाहतुकीला खुला झाल्यानंतर सध्या लागणाऱ्या दीड तासाऐवजी पंधरा मिनिटांत हे अंतर पार करता येईल. या दोन्ही जोडरस्त्यांसाठी प्रत्येकी 125 कोटी रुपयांचा खर्च अपेक्षित आहे.

42 उड्डाणपुलांपैकी सात उड्डाणपुलांच्या निविदा काढण्यात आल्या असून त्यात खेरवाडी, दिंडोशी, मालाड येथे टाइम्स ऑफ इंडिया आणि ठाकूर कॉम्प्लेक्स- जवळील उड्डाणपुलाबरोबरच सुमन नगर, बफीर्वाला जंक्शन, एस. व्ही. मार्ग तसेच सायन उड्डाणपुलाचा समावेश आहे. पश्चिम उपनगरातून नरीमन पॉइंटकडे येणाऱ्या वाहतुकीची समस्या लक्षात घेऊन वांदे ते वरळी, वरळी ते हाजी अली आणि नरीमन पॉइंट जोडण्याच्या कामाला केंद सरकारशी संबंधित खात्याकडून हिरवी झेंडा दाखवण्यात आली आहे. मात्र हाजी अली येथून पेडर रोडवर उड्डाणपूल बांधावा, उड्डाणपूल बांधावा की भुलाभाई देसाई, नेपियन सी मागेर् मलबार हिलखाली बोगदा खणून गिरगाव चौपाटी येथे थेट रस्ता जोडण्यात यावा, याचा अभ्यास करण्याचे काम आयआयटीकडे सोपवण्यात आले असून एक दोन दिवसांत त्याबाबतचा अहवाल येईल, अशी माहितीही देशमुख यांनी दिली. याशिवाय सहार विमानतळाकडे जाणारा रस्ता, वरळी येथील डॉ. ए.बी. मार्ग ते ना. म. जोशी मार्ग, सम्राट अशोक रस्ता आणि गोरेगाव-मुलुंड जोडरस्त्यावर वरून जाणारा रस्ता बांधण्यात येणार आहे.

वाहतूक कोंडी फुटणार...प्रदूषण घटणार

जोगेश्वरी-विक्रोळी, सांताक्रूझ -चेंबूर जोडरस्त्यांचे काम पूर्ण होणार

सांताक्रूझ-चेंबूर जोडरस्त्यावर होणार 2.2 कि. मी. लांबीचा उड्डाणपूल

पेडर रोड उड्डाणपुलासाठी मात्र ' अभ्यास '!

12-14 लेनचे वेस्टर्न आणि इस्टर्न एक्स्प्रेस हायवे

सात हजार कोटींचा खर्च अपेक्षित

मुंबईतील 33 नवीन उड्डाणपूल

चकाला जंक्शन - पश्चिम दुतगती महामार्ग ते साकीनाका

लालबहादूर शास्त्री मार्ग - साकीनाका ते पूर्व दुतगती महामार्ग

एसव्ही रोड - लिकिंग रोड (गोरेगाव) ते पश्चिम दुतगती महामार्ग

एसव्ही रोडवरील मिठीबाई कॉलेज जंक्शन ( व्हीएम रोडकडून येणारा) - व्हीएम रोड

एसव्ही रोड - एसव्ही रोड ते लिकिंग रोड

एमजी रोड जंक्शन - ओशिवरा ते चिंचोली बंदर रोड

जीएमएलआर जंक्शन - ओशिवरा ते चिंचोली बंदर रोड

मालाड मावेर् रोड जंक्शन - मालाड मावेर् रोड ते लिकिंग रोड ( दक्षिण)

एमजी रोड जंक्शन - मालाड मावेर् रोड ते बोरिवली (दक्षिण)

एलटी रोड - मालाड मावेर् रोड ते बोरिवली (दक्षिण)

दहिसर - बोरिवली (दक्षिण) ते दहिसर पश्चिम दुतगती महामार्ग

ओशिवरा - जेव्हीएलआर एक्स्टेंशन जं. ते ओशिवरा

उड्डाणपूल - बफीर्वाला लेन ते जेपी रोड

उड्डाणपूल - व्हीएम रोड ते जुहू लेन

टर्नर रोड जं. - वांदे ते सांताक्रूझ

केशुभाई देसाई रोड जं. आणि जुहू रोड जं. - वांदे ते सांताक्रूझ

एमजी रोड ( कांदिवली), मथुरादास रोड (मालाड), कांदिवली, दहिसर स्टेशन्स - गोरगाव ते दहिसर

खेरवाडी - वांदे ते अंधेरी

सांताक्रूझ एअरपोर्ट जं.- वांदे ते अंधेरी

टाइम्स ऑफ इंडिया जं., मालाड स्टेशन - जेव्हीएलआर ते मालाड (टाइम्स ऑफ इंडिया)

ठाकूर कॉम्प्लेक्स, कांदिवली + शीव वल्लभ रोड - कांदिवली (टाइम्स ऑफ इंडिया) ते दहिसर

गोरेगाव मुलुंड लिंक रोड जं. - कांदिवली (टाइम्स ऑफ इंडिया) ते दहिसर

सुमननगर जं. - शीव ते घाटकोपर

नवघर जं. (विक्रोळी सबवे) - घाटकोपर ते मुलंुड

अप्पा पेंडसे चौक - गिरगाव चौपाटी ते पी. डिमेलो रोड ( ईआयएफ)

नाना चौक - लालबाग उड्डाणपूल ते राणीबाग - जे.जे. उड्डाणपूल ते परळ

ह््यूम स्कूल (अण्णासाहेब पाटील उड्डाणपूल ते जे.जे. रोड उड्डाणपूल) - जे.जे. उड्डाणपूल ते परळ

भारतमाता सिनेमा जं. - परळ ते दादर

हिंदमाता सिनेमा जं. - परळ ते दादर

किंग्ज सर्कल उड्डाणपूल - दादर ते माटूंगा

सायन हॉस्पिटल जं. - माटुंगा ते शीव

शीव - माटुंगा ते शीव

 
</text>
</doc>
