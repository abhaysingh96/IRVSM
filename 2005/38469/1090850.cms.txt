<doc>
<docno>1090850.cms.txt</docno>
<text>
 
अर्थव्यवहार
बीपीओ प्रोफेशनल्ससाठी नॅशनल रजिस्ट्री बनवणार
[ Wednesday, April 27, 2005  09:22:39 pm]


पुण्यात झालेल्या गैरप्रकारामुळे बीपीओ इंडस्ट्रीच्या भवितव्याविषयी चर्चा सुरू झाली आहे. शिवाय या क्षेत्रासाठी कॉमन एन्ट्रन्स टेस्ट असावी, असाही एक विचार पुढे आला आहे. दोन्ही बाबी वेगवेगळ्या असल्या, तरी एकाच इंडस्ट्रीशी संबंधित आहेत. आयटी कंपन्यांची शिखर संघटना या नात्याने ' नासकॉम ' ( नॅशनल असोसिएशन ऑफ सॉफ्टवेअर अँड सविर्स कंपनीज) या संघटनेकडे बीपीओसंबंधी, त्यांच्या समस्यांच्या निराकरणाची ब्लू प्रिंट नेहमी तयार असते. त्यासंदर्भात ' नासकॉम ' चे प्रेसिडेंट किरण कणिर्क यांच्याशी झालेली बातचीत

पुण्यातल्या प्रकारामुळे भारतातील बीपीओ इंडस्ट्रीच्या विश्वासार्हतेलाच धक्का पोहोचल्याची चर्चा आहे. तुम्ही या विचाराशी सहमत आहात का ?

किरण कणिर्क : हा खरं म्हणजे अपवादात्मक प्रकार मानावा लागेल. कुणलीही इंडस्ट्री किंवा सिस्टिम कधीही 100 टक्के फुलप्रूफ नसते. पण नियमन आणि अमलबजावणीच्या यंत्रणेतून अशा प्रकारांना निश्चितच आळा घालता येऊ शकेल. याबाबत ' नासकॉम ' ची सदस्य कंपन्यांबरोबर चर्चा सुरू आहे. सुरक्षेविषयी या कंपन्यांनी अधिक जागरूक राहावे, यासाठी आम्ही मार्गदर्शन करत आहोत. शिवाय आयटी कायद्यात काही महत्त्वाच्या दुरुस्त्या व्हाव्यात, असं सरकारला सुचवलं आहे. पोलिस यंत्रणेच्या सायबर गुन्हे विभागालाही आम्ही मदत करत आहोत.

बीपीओ प्रोफेशनल्सचा देशव्यापी डेटाबेस तयार करावा, अशी सूचना ' नासकॉम ' ने केली आहे. हा डेटाबेस कशा स्वरूपाचा असेल ?

बीपीओ कर्मचाऱ्यांची नॅशनल रजिस्ट्री स्थापावी, असा आमचा विचार आहे. विविध कंपन्यांशी चर्चा सुरू आहे. ती अर्थातच ऑनलाइन असेल आणि त्यात प्रत्येक स्टाफरची इत्थ्यंभूत माहिती आणि पार्श्वभूमी असेल. या डेटाबेसला एखादी तटस्थ संघटना तपासून पाहील. पण, त्याची ' मालकी ' संबंधित व्यक्तीकडेच राहील. त्यामुळे त्या व्यक्तीच्या संमतीनेच तो डेटा इतरांना उपलब्ध होईल.

भारतात सोशल सिक्युरिटी नंबर किंवा तत्सम व्यवस्था नाही. त्यामुळे नॅशनल रजिस्ट्रीच्या आधारावर नोकऱ्या शोधणे सुलभ होईल. कंपन्यांनाही प्रत्येक वेळी एखाद्या उमेदवाराची पार्श्वभूमी तपासण्यात वेळ फुकट घालावा लागणार नाही. अशा पद्धतीने डेटाबेस बनवण्याचा अनुभव असलेल्या कंपन्यांकडे आम्ही हे काम सोपवू.

बीपीओसाठी प्रवेश परीक्षेची कल्पना तुम्ही मांडलीत. ही परीक्षा काय स्वरूपाची असेल ? इंडस्ट्रीची प्रतिक्रिया काय आहे ?

आयटी कंपन्यांशी बोलूनच आम्ही एक सटिर्फिकेट प्रवेश परीक्षा घेणार आहोत. येत्या काही आठवड्यात या परीक्षेचा आराखडा तयार होईल. या परीक्षेमुळे बीपीओ इंडस्ट्रीत एक प्रकारचं स्टँडर्डायझेशन येईल. सरकारनेही या उपक्रमाला पाठिंबा दर्शवला आहे. ' नासकॉम ' तफेर् देशभर राबवला जाणारा हा पहिलाच उपक्रम असेल.

प्रामुख्यानं नव्या उमेदवारांसाठी ही परीक्षा असेल. कॉल सेंटरमध्ये लागणारी सर्व स्किल्स या परीक्षेद्वारे पारखली जातील. इंग्लिशचे उच्चार, टायपिंग, कंप्युटर आणि प्रोसेसिंग स्किल्स आदि सात प्रकारांच्या छोट्या टेस्ट्स या परीक्षेत असतील. या परीक्षेमुळे नोकरभरतीच्या खर्चात 40 ते 50 टक्के कपात होईल, असा आमचा अंदाज आहे. ती उत्तीर्ण झाल्यानंतर मग त्या रिझल्ट्सच्या आधारे मुलाखत घेणे इतकंच बीपीओ कंपन्यांना करावं लागेल. त्यामुळे उमेदवारालाही प्रत्येक वेळी अॅसेसमेंट टेस्टच्या चक्रातून जावं लागणार नाही. परीक्षा दिल्यानंतर उमेदवाराला सटिर्फिकेट मिळेल. सध्या 100 पैकी 10 हून कमी उमेदवारच बीपीओसाठी निवडले जातात. त्यामुळे खर्च आणि वेळ अशा दोन्हींचीही बचत होणार आहे.

काही राज्यांनी त्यांच्या स्वत:च्या परीक्षा सुरू केल्या आहेत. अशा परीक्षा आम्ही या परीक्षेत सामावून घेण्यासाठी प्रयत्न करू.

नुकताच अमेरिकेतील एका कन्सल्टिंग फर्मने (डिलॉइट कन्सल्टिंग एलएलपी) सादर केलेल्या अहवालानुसार, अमेरिकेतील 25 टक्के कंपन्यांनी आउटसोसिर्ंग बंद करण्याचं ठरवलंय. ' नासकॉम ' ला या अहवालाविषयी काय वाटतं ?

आम्ही या अहवालाशी सहमत नाही. तिथल्या कंपन्यांनी आउटसोसिर्ंग कमी वगैरे काही केलेलं नाही. उलट आमच्या पाहणीनुसार , 2004-05 मध्ये बीपीओ सेक्टरमध्ये 40 टक्के आणि एकूण आयटी सेक्टरमध्ये 30 टक्के वाढच झालीये. काही अपवाद वगळल्यास येत्या काही वर्षात ही इंडस्ट्री वाढणारच आहे.

( मुलाखत : सिद्धार्थ खांडेकर)

 
</text>
</doc>
