<doc>
<docno>1089569.cms.txt</docno>
<text>
 
महामुंबई
कांबळवाडीनं दाखवली विकासाची दिशा
[ Wednesday, April 27, 2005  12:29:14 am]


म. टा. सांस्कृतिक प्रतिनिधी

मुंबई : त्यांना आता सरकारची उसनी दया नको, सरकारी कर्ज अथवा पाणीवाटप नको, कुठल्या एनजीओचं फंडिंग नको... आपला विकास आपणच घडवण्यासाठी कांबळवाडीचे ग्रामस्थ सज्ज झाले आहेत. अनेक व्यक्ती आणि स्वयंसेवी संस्थांच्या अथक परिश्ामातून अशी अनेक गावं स्वयंनिर्भर होत स्वत:चा कायापालट घडवतायत. लघुपटकार राजीव शहा यांचा कॅमेरा हा बदल टिपत जातो आणि बदलत्या ग्रामीण महाराष्ट्राचं एक सुखावह रूप आपल्यासमोर ठेवतो.

ठाण्याच्या जिज्ञासा ट्रस्टच्या मदतीने राजीव शहा यांनी ' महाराष्ट्र विज्ञान गाथा ' या शीर्षकाखाली दोन लघुपटांची आखणी केली आहे. यातला पहिला भाग ' कांबलवाडी गाव एक आश्चर्य ' नुकताच त्यांनी पूर्ण केला आहे. डिपार्टमेंट ऑफ सायन्स अॅण्ड टेक्नॉलॉजीतफेर् (डीटीएस) तो लवकरच दूरदर्शनवरून दाखवला जाईल.

शहा म्हणाले , ' खरं तर ग्रामीण पातळीवरील मनुष्यविकासासंबंधीचं तंत्रज्ञान या विषयावर लघुपट बनवायला मी गेलो होतो आणि अचानक मला कांबळवाडीचा शोध लागला. हे गाव म्हणजे एक चमत्कार आहे, हे माझ्या लक्षात आलं आणि मग लघुपटाची दिशाच बदलली. '

शेतकऱ्यांना केवळ आधुनिक तंत्रज्ञान देऊन ग्रामविकास साधणार नाही तर त्यांची मनोभूमिका त्या दृष्टीनं तयार करून आधुनिक तंत्रज्ञान वापरण्याची कौशल्यं त्यांच्यात विकसित केली, तरच हा चमत्कार घडू शकतो, हे या लघुपटाचं सूत्र आहे. जिज्ञासा ट्रस्टचे समन्वयक एस. पी. देवधर यांनीही त्यात मोलाचा वाटा उचलला आहे.

निसर्गमित्र या स्वयंसेवी संस्थेनं कांबळवाडीच्या ग्रामसेवकांच्या मदतीनं सतत दोन वर्षांच्या प्रयत्नातून गावकऱ्यांच्या मनोवृत्तीत आणि कार्यशैलीत आमूलाग्र बदल घडवून आणला. दारू आणि तंबाखूच्या विळख्यात सापडलेलं हे गाव पूर्णपणे व्यसनमुक्त तर झालंच पण अंधश्ाद्धेतूनही त्याने स्वत:ची सोडवणूक केली. पाणी आणि ऊजेर्ची बचत, स्वच्छता, रासायनिक खतांचा सुयोग्य वापर, महिलांचे बचत गट, गृहिणींकडे घराची मालकी, कचऱ्याचं व्यवस्थापन, सुनियंत्रित मलनि:सारण व्यवस्था, शेतीतले सुजाण प्रयोग, शिक्षण आणि आधुनिक तंत्रज्ञानाबद्दलची जागृती यांमुळे आज कोल्हापुरातल्या राधानगरी तालुक्यातलं एका कोपऱ्यात वसलेलं हे कांबळवाडी गाव खऱ्या अर्थानं स्यंपूर्ण झालं आहे. मृताच्या पाथिर्वाचं दहन केल्यानंतर त्याची राख आणि हाडांचाही शेतीत खत म्हणून वापर करण्याइतकी आधुनिकता आणि प्रगल्भता या ग्रामस्थांनी अंगी बाणवली आहे.

रत्नागिरी जिल्ह्यातल्या देवरूख गावी मातृमंदिर या स्वयंसेवी संस्थेनं मिटवलेलं पाण्याचं दुभिर्क्ष्य, पुण्यातील पाठक या पेशानं इंजिनीअर असलेल्या गृहस्थांनी सायकलच्या साहाय्यानं आणि बैलगाडीत कार बॅटरी बसवून घरगुती वीज निर्माण करण्याचा केलेला चमत्कार, पुणे जिल्ह्यातल्या पाबळ गावात विज्ञान आश्ामानं तयार केलेलं शेतकऱ्यांच्या अतोनात उपयोगी पडणारं कम्प्युटर नेटवकिर्ंग यांचंही नेटकं दर्शन 23 मिनिटांच्या या लघुपटात घडतं.

 
</text>
</doc>
