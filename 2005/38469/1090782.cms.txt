<doc>
<docno>1090782.cms.txt</docno>
<text>
 
लेख
उपेक्षेचे घोंगावणारे वारे!
[ Wednesday, April 27, 2005  08:01:44 pm]


वैधानिक विकास मंडळे स्थापन करण्यासाठी 26 जुलै 1984 रोजी राष्ट्रपतींकडे विनंती करण्यात आली. त्यानंतर एक दशक गोविंदभाई श्रॉफ यांच्यासारख्या स्वातंत्र्यसेनानींनी संघर्ष दिला. शेवटी मित्रहट्टापुढे नमून माजी पंतप्रधान नरसिंहराव यांनी त्यास मान्यता दिली व 1994 मध्ये मंडळाची स्थापना झाली. परंतु गोविंदभाईंनी लावलेल्या या वृक्षाची फळे प. महाराष्ट्रातील मंडळीच चाखत आहेत...

मराठवाड्यासह राज्यातील तीनही वैधानिक विकास मंडळांचा कार्यकाल येत्या 30 एप्रिल 2005 रोजी संपत असून त्यांना पुन्हा दहा वषेर् मुदत वाढवून द्यावी अशी मागणी आहे. दहा वषेर् झाली पण आमचे मागासलेपणाचे शोकगीत काही संपलेले नाही. खरंतरं उर्वरित वैधानिक विकास मंडळ हेच मुख्य वाटेकरी असलेले महामंडळ बनले आहे. 371 (2) ( अ) या भारतीय संविधानाचा अगदी वैधानिक पद्धतीने फायदा घेऊन उर्वरितच्या नावाखाली मोठा निधी उचलला गेला. त्यांच्या विकास महालासमोर मराठवाडा व विदर्भ हे भालदार-चोपदारासारखे द्वारपालाच्या भूमिकेत उभे असल्याचे चित्र शोचनीय आहे.

या वर्षाच्या बजेटमध्येसुद्धा राज्यपालांनी सिंचनासाठी 4685.46 कोटी रुपयांची तरतूद करण्यास सांगितले होते. विदर्भासाठी 3010.19 कोटी, मराठवाड्याला 1551.45 कोटी व उर्वरित महाराष्ट्रला 115.17 कोटी द्यावेत, असे स्पष्ट निदेर्श दिले होते. प्रत्यक्षात उर्वरित महाराष्ट्राला 535.07 कोटी रु.ची तरतूद करण्यात आली. मराठवाड्याला 412.12 कोटी ; तर विदर्भात 850.87 कोटी रु.चा सिंचनविकास घडणार आहे. अगदी वैधानिक विकास मंडळाची मुदत संपत असतानासुद्धा उर्वरित महाराष्ट्राला ढळत्या हाताने सढळ मदत व मराठवाडा- विदर्भाच्या वेळी हात आखडता घेतला जातो, याचा अनुभव आला. नाही म्हणायला, पाटबंधारेमंत्री अजितदादा पाटील यांनी या महिन्यात मराठवाड्याची अडलेली नडलेली कंत्राटदारांची देणी व थोडीफार कामे करण्यासाठी सव्वापाचशे कोटी रु. दिले. असा मनाचा उदारपणा गोदावरी मराठवाडा खोरे विकास महामंडळाने गेल्या चार वर्षांमध्ये कधीही अनुभवला नव्हता.

वैधानिक विकास मंडळे स्थापन करण्यासाठी 26 जुलै 1984 रोजी राष्ट्रपतींकडे विनंती करण्यात आली. त्यानंतर एक दशक गोविंदभाई श्रॉफ यांच्यासारख्या स्वातंत्र्यसेनानींनी संघर्ष दिला. शेवटी मित्रहट्टापुढे नमून माजी पंतप्रधान नरसिंहराव यांनी त्यास मान्यता दिली व 1994 मध्ये मंडळाची स्थापना झाली. आपण लावलेल्या या वृक्षाची फळे प. महाराष्ट्रातील मंडळी चाखत आहेत, हे पाहून गोविंदभाई अखेरच्या क्षणापर्यंत तळमळून बोलायचे ; पण सत्तेपुढे मुकबधिर झालेल्या लोकप्रतिनिधींना ही तळमळ दिसली नाही. उर्वरित महाराष्ट्रच्या ढालगजपणाबद्दल कधी कोणी ब्र काढला नाही.

दि. एक एप्रिल 2000 रोजी राज्यपालांनी निदेर्शित केल्याप्रमाणे उर्वरित महाराष्ट्राचा अनुशेष 2648.75 कोटी रु.चा, म्हणजे 22.12 टक्के होता. प्रत्यक्षात 2813.48 कोटी रु.ची म्हणजे 30.32 टक्क्यांची, तरतूद बजेटमध्ये झाली. पण अनुशेषावरचा खर्च त्यापेक्षाही जास्त, म्हणजे 32.07 टक्के झाला. मराठवाड्यात हे प्रमाण 28.53 टक्के आहे. विदर्भाचा 5778 कोटींचा अनुशेष असताना केवळ 39.40 टक्के, म्हणजे 2872.17 कोटी रु. खर्च झाले. या दशकाचा हा ' बळी तो कानपिळी ' असाच अनुभव आहे. 2002-03 मध्ये उर्वरित महाराष्ट्रासाठी बजेटमध्ये 894.58 कोटी रु.ची तरतूद असताना 1193.64 कोटी रु. खर्च करण्यात आले. मराठवाड्यासाठी नियतव्ययात 625.67 कोटींची तरतूद असताना 319 कोटी रु. देऊन वाटाण्याच्या अक्षता लावण्यात आल्या. विदर्भाचीही हीच व्यथा आहे. 2004-05 मध्येही 698.75 कोटी रु. अधिक खर्च करण्यात आले.

आता तर अवर्षणप्रवण तालुक्याच्या विकासासाठी वेगळे मंडळ उभारण्याची टूम काढण्यात आली आहे. मराठवाड्यातील 24 तालुक्यांपैकी चार तालुक्यांना पैसा मिळाला आहे ; तर उर्वरित महाराष्ट्रातील काही अवर्षणप्रवण तालुक्यांवर सिंचनासाठी आताच 105 टक्क्यांपर्यंत खर्च करण्यात आला आहे. म्हणजे परत एकदा अवर्षणाचे कोलीत हातात घेऊन वैधानिक विकास मंडळाच्या कल्पनेला छेद देण्याचा हा डाव आहे, असे मराठवाड्यातील डॉ. कुरूलकरांसारख्या अर्थतज्ज्ञांना वाटते.

हा सगळा प्रकारच मोठ्या हुषारीने करण्यात येतो. राज्याच्या वाषिर्क योजनेतील नियतव्ययाचे वितरण करताना तीनही वैधानिक विकास मंडळाच्या क्षेत्रामध्ये विकास निधीचे न्याय्य वितरण केले जात नाही. वाषिर्क योजनेतील नियतव्ययाचा काही भाग तीन वैधानिक विकास मंडळांच्या क्षेत्रात वितरित केला जातो व बराच मोठा हिस्सा अविभाज्य नियतव्यय म्हणून देण्यात येतो. शेवटी सर्व राज्यासाठी योजना कराव्या लागतात, या गोंडस आवरणाखाली पुन्हा कोट्यवधी रु.चा निधी उर्वरित महाराष्ट्राकडे वळ-विण्यात आला. त्यामुळेच केंदीय योजना आयोगाच्या नियोजन व मूल्यमापन समितीने वैधानिक विकास मंडळाच्या कार्य-कक्षा वाढ-विण्याची शिफारस केली आहे. त्यामुळे प्रादेशिक विकास योजना, विकास अहवाल तयार करण्यापासून योजनेतील कामाचा आढावा व मूल्यमापन करण्याचा अधिकार मंडळांना द्यावा असे म्हटले आहे.

मराठवाड्यातील सिंचन प्रश्ानबाबत काही मूलगामी गोष्टींचाच आजवर विचार झालेला नाही. भारत सरकारने गोदावरीचे खोरे हे विपुल पाण्याचे क्षेत्र म्हणून जाहीर केले आहे. खरे पाहिले, तर उर्ध्व गोदावरीखोऱ्याचा नांदेडपर्यंतचा भाग हा तुटीच्या क्षेत्रात मोडतो. वैतरणेचे पाणी मिळाल्यानंतर हे खोरे विपुल होते. मराठवाडा वैधानिक विकास मंडळाने वारंवार उर्ध्व गोदावरीचे क्षेत्र हे तुटीचे क्षेत्र जाहीर करावे, असा आग्रह धरला आहे. वस्तुत: महाराष्ट्र सरकारने या अगोदरच त्यास आक्षेप घ्यायला हवा होता. आता गोदावरीखोऱ्याच्या पाणी वाटपांच्या पेचातून मार्ग काढून हे क्षेत्र तुटीचे जाहीर करावे लागेल. यापेक्षाही मजेची गोष्ट म्हणजे कोकणातल्या नार, पार, दमणगंगा, वैतरणा या नद्यांचे अतिरिक्त पाणी हे गुजरात राज्यात घेऊन जाण्यास राज्याच्या सिंचन सचिवांनी म्हणे हिरवा कंदिल देऊन टाकला आहे. खालपासून एक फाईल फिरत फिरत आली व एका सहीनिशी गुजराती मंडळींच्या पाणी मिळण्याच्या आशा पल्लवित करून गेली, इतक्या सहजतेने ते घडले. मुख्यमंत्री मराठवाड्याचा ; पण मंत्रालयात कोणी वाली नसल्यामुळे हे घडले. एकीकडे गोदावरी हे तुटीचे क्षेत्र असताना राज्यातील पाणी गुजराथेकडे वळविण्याचा हा प्रयत्न आत्मघातकीपणा आहे. अर्थात यामध्ये दोष दुसऱ्याला कशाला द्यायचा ? या विभागातल्या लोकप्रतिनिधीला त्याच्या मतदारसंघंापलीकडे असलेल्या मराठवाड्याशी देणेघेणे नाही. अगदी मंडळाचे अध्यक्षही आपला मतदारसंघ हाच मराठवाडा समजतात हे दुर्दैव आहे, असा या दशकाचा इतिहास आहे. याउलट पश्चिम महाराष्ट्रामध्ये कृष्णेचे पाणी हातचे जाणार म्हणून असे वातावरण तयार करण्यात आले की शिवशाहीमध्येसुद्धा पैशाचा ओघ थांबला नाही. खरंच बच्छावत आयोगात असे म्हटले आहे का ? मराठवाडा वैधानिक विकास मंडळाच्या मते कृष्णेच्या पाण्याचा बागुलबुवाच जास्त करण्यात आला.

आता उर्वरित महाराष्ट्राने जास्त पैसा उचलला असे दूषण देण्यात काय अर्थ आहे ? अनुशेषाच्या प्रश्नावर लोकप्रतिनिधी मौनी राहिले. तज्ज्ञ मंडळी प्रबंध आणि शोधनिबंध यामध्ये गुंतून राहीले. दहा वषेर् अशीच गेली. आणि अशीच वैधानिक विकास मंडळाची कार्यपद्धती पुढे चालू राहिली, तर गोविंदभाईंसारख्यांनी लावलेल्या या कल्पवृक्षाची कडू फळे चाखायला तयार रहावं, यापेक्षा अधिक काय अपेक्षा करणार!

संजीव उन्हाळे

 
</text>
</doc>
