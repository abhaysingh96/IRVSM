<doc>
<docno>1089636.cms.txt</docno>
<text>
 
महामुंबई
जादा वीजवापराला दंड
[ Wednesday, April 27, 2005  01:08:43 am]


म. टा. प्रतिनिधी

500 युनिटवरील प्रत्येक युनिटमागे 1 रु. आकार, निऑन साइन्स, होडिर्ंग्जवरही निर्बंध

मुंबई : राज्यातील वीजटंचाईला तोंड देण्यासाठी दरमहा 500 युनिटपेक्षा जास्त वीज वापरणाऱ्या ग्राहकांना प्रतियुनिट एक रुपया दंड अथवा भार व्यवस्थापन आकार लावण्याचा आदेश वीज नियामक आयोगाने दिला असून निऑन साइन, जाहिरातफलकांची रोषणाई आणि इमारतीवरील प्रकाशझोत यांना सायंकाळी सहा ते रात्री दहा वाजेपर्यंत वीजपुरवठा करू नये, असा आदेशही आयोगाने दिला आहे.

अभूतपूर्व वीजटंचाईमुळे ग्रामीण भागात 10 ते 12 तास लोडशेडिंग केले जाते. यामुळे कायदा-सुव्यवस्थेचे प्रश्ान् निर्माण झाले आहेत. वीज मंडळाने आयोगाला या परिस्थितीची माहिती दिल्यानंतर हे आदेश देण्यात आले. वीज ग्राहक संघटनेचे अध्यक्ष प्रताप होगाडे यांचीही याचिका आयोगासमोर आहे. त्यावरील सुनावणीत आयोगाने वीज मंडळ, टाटा, रिलायन्स एनजीर् आणि ग्राहक प्रतिनिधींचे म्हणणे ऐकून घेतल्यावर हे आदेश दिले आहेत.

गेल्या मे आणि जून महिन्यांमध्ये वापरलेल्या वीजवापराच्या तुलनेत यंदा 20 टक्के वीजबचत न केल्यास ग्राहकांना 500 युनिटपेक्षा जास्त वापरलेल्या विजेसाठी प्रतियुनिट एक रुपया याप्रमाणे दंड भरावा लागेल. तसेच ज्या ग्राहकांचा वापर गेल्या वषीर्पेक्षा 80 टक्क्यांहून कमी असेल, त्यांना प्रतियुनिट 50 पैसे बिलात रिबेट मिळेल. या आदेशातून रेल्वेला वगळण्यात आले आहे. मात्र सायंकाळी सहा ते रात्री दहा वाजेपर्यंत कारखान्यांनी वापरलेल्या विजेवर वरील तत्त्वानुसार आकार आणि वजावट लागू करण्यात येणार आहे.

या दंडाच्या रकमेतून वीज मंडळ अथवा खाजगी वीज कंपन्यांना मिळणारी रक्कम वेगळी ठेऊन ती वीजबचतीच्या कार्यक्रमासाठी वापरण्याचे आदेश आयोगाने दिले आहेत. भारनियमनासाठी कोणती तत्वे पाळावी यावरही आयोगाने सुनावणीच्या वेळी विचार केला. ज्या भागात वीजगळतीचे प्रमाण अधिक व वीज बिलवसुलीचे प्रमाण कमी असेल अशा भागात जादा लोडशेडिंग लागू करण्याचा आदेश आयोगाने दिला आहे. यामुळे मराठवाडा तसेच मालेगाव व भिवंडी शहरांना फटका बसेल.

इमारतींवरील रोषणाईला चाप

रेल्वेला आदेशातून वगळले

कारखान्यांसाठी संध्याकाळी सहा ते रात्री 10 या वेळेसाठी आदेश लागू

वीजगळतीचे प्रमाण अधिक असलेल्या भागात जादा लोडशेडिंग

 
</text>
</doc>
