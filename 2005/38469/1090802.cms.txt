<doc>
<docno>1090802.cms.txt</docno>
<text>
 
लेख: जाता जाता
दिल्लीवारी
[ Wednesday, April 27, 2005  08:25:15 pm]


' मंत्री बनण्यासाठी इतकी खटपट का करतात सगळे ?' चकोरीने म.टा.च्या पहिल्या पानावर नजर टाकत विचारलं.

यावर तिघेही गप्प बसले. कारण चकोरीने उगीचच हा प्रश्ान् विचारला आहे असं त्यांना वाटलं.

' काय हो, तुम्ही काहीच बोलत नाही. ' तिने चकोरला आश्चर्याने विचारलं.

' लाल दिव्याची गाडी आली की बरेच फायदे असतात म्हणून. अगदी सोप्पं उत्तर आहे. ' चकोरने तिचा प्रश्ान् निकालात काढला.

' पण मंत्री ठरवण्यासाठी आपले मुख्यमंत्री तीन तीन दिवस दिल्लीत कशाला मुक्काम ठोकून बसतात ?' चकोरीने पुढला प्रश्ान् टाकला.

' हायकमांडशी चर्चा करायला. ' चकोरने पुन्हा तिचा प्रश्ान् सोडवला.

' कमालच आहे. दोनचार नावं ठरवायला इतका वेळ लागतो. ' चकोरीने विचारलं.

' अगं, जात, धर्म, प्रांत, उमेदवार किती बलवान आहे ? अशा अनेक बाबीचा विचार करावा लागतो. ' चकोरने तिची समजूत काढली.

' मॉम, तुला कशाला इतका इंटरेस्ट वाटतो असल्या मॅटरमध्ये! ' मुलीच्या विचारण्यात थोडासा राग होता.

' कारण रोज बातम्या वाचायला लागतात ना! विस्तार होणार, नाही होणार, कदाचित होणार. मग वेगवेगळी नावं छापून येतात. म्हणून कुतूहल वाटलं की हा सगळा खेळ कशासाठी चाललेला असतो ?' तिने खुलासा केला.

' झालं समाधान ? आता चहा टाक. ' चकोरने तिला सांगितलं.

' अजून काही शंका आहेत. ' तिने बॉम्ब टाकला.

चकोरचा चेहरा पडला. आता ही काय विचारणार असे भाव त्याच्या मुखावर पसरले.

' आपले सीएम इतके दिवस दिल्लीत काय करतात ?' तिने भाबडेपणाने विचारलं.

आता चकोर वैतागला.

' हाय कमांडशी चर्चा करायला लागते. त्यांना काहीच माहीत नसतं कोण उमेदवार काय लायकीचा आहे. प्रत्येकाचे गुणदोष सांगायला लागतात. कोणाला मंत्री केलं तर फायदे काय आणि तोटे काय हे सांगावं लागतं. ' चकोरने तिला नीट समजावून दिलं. तिचे प्रश्ान् आता संपले असतील अशी आशा त्याच्या बोलण्यात होती.

' पण सीएमना इथे काही कामं नसतात काय ? राज्यात वीज नाही, पाण्याची टंचाई आहे. पोलिस खात्यात गोंधळ सुरू आहे. शिवाय सीईटी वगैरे अनेक समस्या आहेतच. ' चकोरीने अगदी टोकदार सवाल केला.

काय बोलावं हे चकोरला समजेना. ज्युनियर कंपनीला चचेर्त रसच नव्हता.

' मुंबईत या सगळ्याचा सीएमना कंटाळा येत असावा. चेंज म्हणून ते दिल्लीत जात असावेत. ' चकोरीनेच उत्तर देत चहाची तयारी सुरू केली.

चकोर

 
</text>
</doc>
