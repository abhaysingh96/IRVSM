<doc>
<docno>1090627.cms.txt</docno>
<text>
 
प्रगती फास्ट
एज्युकेशन लोनची
[ Wednesday, April 27, 2005  06:05:00 pm]


इंजिनीअरिंग, सायन्स, मॅनेजमेण्ट कोर्ससाठी येणाऱ्या खर्चाने विद्याथीर् आणि पालकांसमोर आथिर्क पेच निर्माण केला. टॅलण्ट असूनही शिक्षणापासून वंचित राहणाऱ्यांना मदतीचा हात दिला तो एज्युकेशन लोन्स सिस्टमने. सध्या भारतात किंवा परदेशातील उच्चशिक्षणासाठी आथिर्क आधार हवा म्हणून कर्ज घेणं किंवा काही वर्षं आधीपासून गुंतवणूक करण्याचा ट्रेण्ड आहे.

कर्ज म्हटलं की आपण कुणाचं तरी देणं लागतो, ही मानसिकता गेल्या काही वर्षांत बदलली नसती तरच नवल होतं. परदेशातील शिक्षणासाठीच नव्हे तर भारतात इंजिनीअरिंग, मेडिकल, मॅनेजमेण्ट, कम्प्युटर कोर्स करण्यासाठी तुम्हाला प्रचंड फी भरावी लागते. बहुतांश विद्याथीर् आथिर्क परिस्थितीमुळे पात्रता असूनही उच्चशिक्षणापासून वंचित राहतात. शेवटी हा विद्यार्थ्यांच्या भविष्याचा प्रश्न असल्यामुळे या समस्यांवरचं उत्तर म्हणून एज्युकेशनल लोन स्कीम्सकडे पाहता येईल.

भारतातील बहुतांश बँकांनी जाहीर केलेल्या या योजनांचा सर्वाधिक उपयोग मध्यमवर्गातील विद्याथीर् आणि पालकांना होतो. त्यासाठी तुम्हाला बँकेकडे अर्ज करण्याची प्रक्रिया पूर्ण करावी लागते. माहिती आणि मार्गदर्शनाच्या अभावामुळे काही जणांना ही कटकट वाटते. पण प्रत्यक्षात ही प्रक्रिया तेवढी किचकट नाही.

कोणत्याही बँकेकडे कर्जासाठी अर्ज करण्याआधी एज्युकेशनल कर्ज देणाऱ्या जास्तीतजास्त बँकांची माहिती मिळवणं आवश्यक आहे. इण्टरेस्ट रेट, परतफेड करण्याची मुदत, कर्ज प्रक्रियेवरील चाजेर्स तसंच काही ' हिडन चाजेर्स ' आहेत का, याची चौकशी करा. शक्य असेल तर एखाद्या फायनान्स कन्सल्टण्टचं मार्गदर्शन घ्यायला हरकत नाही.

' आज शिक्षणाच्या खर्चासाठी एज्युकेशनल लोन घेणाऱ्यांचं प्रमाण निश्चितच वाढलं आहे. भारतात पालकच अशा प्रकारचं कर्ज घेताना दिसतात. मुलांना उच्च शिक्षण द्यायचं, हे स्वप्न अनेक जण पाहत असतात, पण त्यासाठी तयारी मात्र वेळेत सुरू करत नाही. मुलांच्या शिक्षणाबद्दल ' अवेअरनेस ' वाढला असला, तरी ' सिरीअसनेस ' वाढलेला नाही. मुलगा किंवा मुलगी आठवी-नववीला गेल्यावर पुढच्या शिक्षणाच्या खर्चाची पालकांना जाणीव होऊ लागते. पण तोपर्यंत वेळ निघून गेलेली असते. मूल लहान असतानाच जर त्यांच्या शिक्षणाची तरतूद करायला सुरुवात केली, तर सगळ्याच दृष्टिकोनातून ते सोयीचं ठरू शकतं. शिवाय टॅक्स वाचवण्यासाठी याचा फायदा होऊ शकतो. त्यामुळे एज्युकेशन लोन घेण्याची गरजच पडणार नाही. ' असं दिशा फायनान्स अॅण्ड इन्वेस्टमेण्ट प्रा. लि.चे डायरेक्टर अनिल म्हात्रे यांनी सांगितलं.

बँक ऑफ बडोदाच्या प्रिन्सेस स्ट्रीट शाखेचे मॅनेजर प्रकाश वगळ यांच्या मते ' काही वर्षांपूवीर्पर्यंत कर्ज घेणं म्हणजे काहीतरी अयोग्य करणं अशा प्रकारची मानसिकता आढळून यायची. पण ही मानसिकता हळूहळू बदलू लागली आणि कालपर्यंत घर किंवा गाडी खरेदीसाठी बँकेकडे येणाऱ्या व्यक्ती आज शिक्षणासाठीही कर्ज घेऊ लागल्या आहेत. विद्यार्थ्यांचं वय अठरा वर्षांखालील असेल, तर पालकांना कर्ज मिळतं. याचा फायदा टॅक्स वाचवण्यासाठीही होतो. '

केम्ब्रिज युनिव्हसिर्टीतील समर स्कूलमध्ये प्रवेश घेण्यासाठी श्रीराम शिधये यांनी कर्ज घेतलं होतं. एज्युकेशनल लोन सिस्टिमचा सगळ्यात जास्त उपयोग टॅलण्टेड विद्यार्थ्यांना होतो. आथिर्क परिस्थितीमुळे शिक्षण घेणं शक्य नसणाऱ्यांना विशेष, असं ते आवर्जून सांगतात. या कर्जाचा किंवा कोणत्याही कर्जाचा वाषिर्क उत्पन्नावर परिणाम होणारच पण टॅक्स वाचवण्यासाठी याचा फायदा होतो. मात्र स्वत: नोकरी करत असल्यामुळे या कर्जाची परतफेड कर्ज मंजूर झाल्याच्या दुसऱ्या महिन्यापासूनच करावी लागते, असंही ते पुढे म्हणाले.

मिताली तवसाळकर

 
</text>
</doc>
