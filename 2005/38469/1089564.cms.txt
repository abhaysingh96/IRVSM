<doc>
<docno>1089564.cms.txt</docno>
<text>
 
क्रीडा
क्रिकेट फार होतंय, त्याला आवर घाला
[ Wednesday, April 27, 2005  12:24:51 am]


वृत्तसंस्था

इस्लामाबाद : भारत, पाकिस्तान क्रिकेट मालिकेने दोन्ही देशातील क्रिकेटचाहत्यांच्या अपेक्षा वाढल्या तसेच राजकीय हालचालींनाही वेग आला असला तरीदेखील दोन्ही देशातील क्रिकेट मंडळांना अतिक्रिकेटचा धोका पत्करायची इच्छा नाही. अति तिथे माती असे म्हटले जाते अन या दोन पारंपरिक प्रतिर्स्पध्यांमध्ये वारंवार, वरचेवर सामने झाले तर त्यातील थरार निघून जाईल अशी भीती व्यक्त करण्यात येत आहे.

सध्या या दोन देशातील सामन्यात थरार आढळतो, लोक या सामन्यात दिलचस्पी दाखवतात पण आता उभय देशांच्या क्रिकेट मंडळाच्या पदाधिकाऱ्यांना भारताच्या पुढील वषीर् जानेवारी, फेब्रुवारीत होणाऱ्या पाकिस्तान दौऱ्याची चर्चा करताना या बाबींचा विचार करावा लागेल असे पाकिस्तान क्रिकेट मंडळाचे अध्यक्ष शहरयार खान यांनी द न्यूजशी बोलताना सांगितले. भारत, पाकिस्तान आपापसात बरेच सामने खेळताहेत आणि आता पंचवाषिर्क योजना आखून किती सामने खेळायचे याबाबत निश्चित काही ठरवण्याची वेळ आली आहे असे शहरयार खान यांनी सांगितले. गेल्या वर्षभरात भारत पाकिस्तान यांच्यात 15 झटपट क्रिकेट सामने तसेच सहा कसोटी सामने झाले आहेत. पुढील वषीर् भारत पाकिस्तानच्या दौऱ्यात तीन कसोटी तसेच पाच झटपट क्रिकेट सामने खेळतील, त्यानंतर आशिया चषक स्पधेर्त खेळतील.

 
</text>
</doc>
