<doc>
<docno>1089566.cms.txt</docno>
<text>
 
महामुंबई
पत्नीची छेड काढल्याचा बलात्कार करून बदला
[ Wednesday, April 27, 2005  12:28:17 am]


म. टा. प्रतिनिधी

मुंबई : पत्नीची छेड काढल्याचा बदला म्हणून कांजूरमार्ग येथील मजुराने साथीदारांच्या मदतीने छेड काढणाऱ्याला मारहाण करून त्याच्या पत्नीवर बलात्कार केला. याप्रकरणी सातजणांना अटक झाली आहे.

दशरथ जाधव याने रुप्या माणिक चव्हाण याच्या पत्नीची होळीच्या दिवशी हनुमान गल्लीनजिक छेड काढली होती. त्यामुळे रुप्या चव्हाणचा दशरथवर राग होता. 30 मार्च रोजी त्याने आपले साथीदार रागलू पाव्या राठोड ( 48), शंकर हनम्मा चव्हाण ( 35), रामचंद पुन्या राठोड ( 25), लालू शंकर चव्हाण (20), देवू गग्या पवार ( 21) आणि सोमलू माणिक राठोड ( 25) यांना एकत्रित केले. त्यानंतर हे सर्वजण दशरथ जाधवच्या घरात घुसले. त्यांनी दशरथला लोखंडी पाईपने जबरी मारहाण केली. त्यानंतर त्याला घरात कोंडून ठेवून त्याच्या पत्नीवर रुप्या चव्हाण आणि रागलू राठोड यांंनी बलात्कार केला. जाधवने होळीची वर्गणी दिली नव्हती. त्याचा दंड म्हणून यावेळी त्यांनी त्याच्याकडून पाच हजार रुपयांचा दंडही मागितला.

याप्रकरणी कांजूरमार्ग पोलिस ठाण्यात तक्रार दिल्यानंतर पोलिसांनी रुप्या चव्हाणसह त्याच्या साथीदारांनाही अटक झाली आहे.

 
</text>
</doc>
