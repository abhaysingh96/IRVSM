<doc>
<docno>1089617.cms.txt</docno>
<text>
 
देश-विदेश
मंत्रिमंडळविस्ताराला हिरवा कंदील
[ Wednesday, April 27, 2005  12:57:21 am]


म. टा. विशेष प्रतिनिधी

नवी दिल्ली : शह- काटशहाचा खेळ, हेलपाटे मारायला लावणारे प्रदीर्घ लॉबिंग आणि मंत्रिपद वाचवण्यासाठी गॉडफादर्सच्या अश्रयाखाली चाललेली धडपड, असा गेले तीन दिवस राजधानीत चाललेला खेळ संपुष्टात आला असून महाराष्ट्राला तीन नवे मंत्री मिळण्याचा निर्णय अंतिम टप्प्यात आल्याचे मुख्यमंत्री विलासराव देशमुख आणि काँग्रेसच्या अध्यक्ष सोनिया गांधी यांच्या भेटीनंतर स्पष्ट झाले.

दोन दिवसांच्या प्रतीक्षेनंतर मंत्रिमंडळाच्या तीन रिक्त स्थानांच्या चचेर्साठी देशमुखांनी मंगळवारी सायंकाळी सोनिया यांची भेट घेतली. रोहिदास पाटील अथवा अमरिश पटेल यांच्यापैकी एक, पश्चिम महाराष्ट्रातून मदन पाटील अथवा मदन भोसले यांच्यापैकी एक तसेच कॅबिनेट मंत्रिपदासाठी एक ओबीसी इच्छुकांची लांबलचक यादी मुख्यमंत्र्यांकडे होती. त्यांची पसंती अर्थातच बाळासाहेब शिवरकरांना असली, तरी विद्यमान ओबीसी राज्यमंत्र्यांपैकी सिद्धराम म्हेत्रे, वसंत पुरके, रणजित कांबळे, सुरेश शेट्टी यांच्यापैकी एकाची बढती होण्याची शक्यताही होती.

मंत्रिमंडळातून अकार्यक्षम मंत्र्यांना वगळण्याची जोरदार चर्चाही दिल्लीत गेले दोन दिवस सुरू होती. यामध्ये सिद्धराम म्हेत्रे, सतीश चतुवेर्दी, अनिस अहमद, वसंत पुरके, बाबा सिद्दिकी, रणजित कांबळे, चंदकांत हंडोरे यांची नावे प्रामुख्याने घेतली जात होती. आपापल्या गॉडफादर्सचा दिल्लीतला प्रभाव वापरून म्हेत्रे, सिद्दिकी, हंडोरे, चतुवेर्दी आणि रणजित कांबळे मंत्रिपद वाचवण्यात यशस्वी झाले. शेवटच्या क्षणापर्यंत वसंत पुरके आणि अनिस अहमद यांच्या डोक्यावर मात्र टांगती तलवार होती. अर्जुनसिंग यांनी मुंबईच्या नसीम खान यांचे नाव मुख्यमंत्र्यांना आग्रहाने सुचवल्याचे समजले. याखेरीज सय्यद अहमद, राजेंद दर्डा, आणि कृपाशंकर हे माजी मंत्रीही अखेरच्या क्षणापर्यंत खटपटीत होते.

मंत्रिमंडळात महिलेला स्थान मिळवण्याच्या स्पधेर्त शोभा बच्छाव, अॅनी शेखर आणि वर्षा गायकवाड अशा तिघीजणी होत्या. सोनिया गांधींशी चर्चा करतांना मुख्यमंत्र्यांसोबत अहमद पटेल आणि मार्गारेट अल्वा उपस्थित होत्या. चचेर्त नेमका काय निर्णय झाला, ते रात्री उशिरापर्यंत समजले नाही. गेल्यावेळी फॅक्सने ऐनवेळी नावे मंुबईला कळवण्यात आली तसेच यंदाही बहुदा घडेल.

 
</text>
</doc>
