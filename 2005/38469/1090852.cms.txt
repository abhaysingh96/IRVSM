<doc>
<docno>1090852.cms.txt</docno>
<text>
 
अर्थव्यवहार
हचची 'झिरो रेंटल' सेवा फक्त 50 पैशांत!
[ Wednesday, April 27, 2005  09:23:32 pm]


म. टा. टेलिकॉम प्रतिनिधी

मुंबई : रोमिंगच्या दरात कपात केल्यानंतर हच (ऑरेंज) कंपनीने आपल्या पोस्ट पेड मोबाइलधारकांसाठी कमी दराची ' झिरो रेंटल ' सेवा उपलब्ध केली आहे. या सेवेद्वारे मोबाइलधारकाने ' हच ' च्या मोबाइल क्रमांकावर कॉल किंवा एसएमएस केल्यास प्रति मिनिट 50 पैसे दर आकारला जाईल. या सेवेमध्ये झेडआर 399, झेडआर 699 आणि झेडआर 899 असे तीन प्लॅन आहेत.

इतर नेटवर्कवर कॉल किंवा एसएमएस केल्यास प्रति मिनिट अनुक्रमे 1.69 रुपया , 1.19 रुपया आणि 75 पैसे दर आकारला जाईल.

तसेच लँडलाइनवर कॉल करण्यासाठी अनुक्रमे 1.69 रुपया , 1.19 रुपया आणि 75 पैसे दर आकारण्यात येईल. या सेवेद्वारे दरामध्ये काही प्रमाणात बदल करून मोबाइलधारकाला मासिक शुल्काएवढाच टॉक टाइम देण्यात येणार आहे.

 
</text>
</doc>
