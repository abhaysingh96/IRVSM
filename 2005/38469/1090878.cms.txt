<doc>
<docno>1090878.cms.txt</docno>
<text>
 
देश-विदेश
सुरक्षा समितीत सदस्यत्त्वासाठी भारताचा आग्रह कायम
[ Wednesday, April 27, 2005  09:42:40 pm]


वृत्तसंस्था

नवी दिल्ली : राष्ट्रसंघाच्या सुरक्षा परिषदेतील कायम सदस्यत्त्वासाठीचा जुना दावा मजबूत करण्यासाठी भारताने राष्ट्रसंघाचे सरचिटणीस कोफी अन्नान यांच्या भारतभेटी दरम्यान जोरदार प्रयत्न चालू ठेवले आहेत.

अन्नान यांनी बुधवारी राष्ट्रपती एपीजे अब्दुल कलाम, पंतप्रधान मनमोहन सिंग आणि परराष्ट्र मंत्री नटवर सिंग यांची भेट घेऊन अनेक विषयांवर चर्चा केली. न्यूयॉर्कमध्ये या सप्टंेबरमध्ये राष्ट्रसंघाची ' मिलेनियम रिव्यू समिट ' भरवण्यात येत आहे, त्याच्या पूर्वतयारीसाठी अन्नान सध्या भारतात आले आहेत.

राष्ट्रसंघात कामकाजाच्या पद्धतीत व्यापक सुधारणा व्हाव्यात आणि सुरक्षा परिषदेत कायम सदस्यत्त्व मिळावे, यासाठी भारत सातत्याने प्रयत्न करीत आहे. बदलत्या जागतिक परिस्थितीत हे आवश्यक आहे, असा दावा चचेर्दरम्यान भारताच्या बाजूने करण्यात आला. राष्ट्रसंघातील सुधारणा यावषीर्च्या सप्टंेबरपर्यंत पूर्ण कराव्यात या अन्नान यांच्या मताला भारताने आपले समर्थन दिले.

अन्नान यांचा विकास, सुरक्षा, मानवी हक्क आणि राष्ट्रसंघातली कार्यपध्दती यावर तयार केलेला अहवाल तसेच भारताने 1996 सालीच सादर केलेला आंतरराष्ट्रीय दहशतवादावरील सम्मेलनासाठीचा मसूदा यावरही महत्त्वपूर्ण चर्चा झाली. या सम्मेलनाचा मिलेनियम समिटमध्ये समावेश व्हावा, असा आग्रहही भारतातफेर् धरण्यात आला.

अन्नान- कलाम चचेर्त मात्र विकसनशील देशांमध्ये तंत्रज्ञानामार्फत सहकार्य निर्माण करण्याच्या योजनेवर चर्चा झाली. 53 विकसनशील देशांतील हॉस्पिटल आणि शैक्षणिक संस्था ई- कनेक्टिविटीने जोडण्यासाठी भारताने तयार केलेल्या 500 कोटींच्या प्रकल्पाचे सादरीकरण केले गेले. राष्ट्रसंघाच्या ग्रामीण विकासासाठीच्या मिलेनियम कार्यक्रमात याचा समावेश करावा अशी मागणी कलाम यांनी केली.

 
</text>
</doc>
