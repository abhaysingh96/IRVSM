<doc>
<docno>1090855.cms.txt</docno>
<text>
 
अर्थव्यवहार
रिलायन्स इफेक्टमुळे सेन्सेक्समध्ये 'तेजी-मंदी'
[ Wednesday, April 27, 2005  09:24:11 pm]


म. टा. बाजार प्रतिनिधी

मुंबई : रिलायन्स इंडस्ट्रीजच्या नफ्यात भरीव वाढ होऊनही त्याचा मुंबई शेअर बाजाराच्या सेन्सेक्सवर बुधवारी फारसा परिणाम झाला नाही. कारण चांगला निकाल मिळूनही अंबानी बंधूंमधील विकोपाला गेलेला वाद मिटण्याची कोणतीही चिन्हे नाहीत. त्यामुळे चांगल्या निकालामुळे वर जाणारा सेन्सेक्स वाद अनिणिर्तच राहणार हे स्पष्ट झाल्याने पुन्हा खाली आहे.

रिलायन्स इंडस्ट्रीच्या हिशेबावर सही करण्यास अनिल अंबानींनी नकार दिला, तसेच आपल्याला या कंपनीतून हाकलण्याचा कट रचला जात आहे, असा आरोपही त्यांनी केला. त्यांच्या या आरोपांचे पडसाद शेअर बाजारात उमटले. अंबानींच्या नावाचा जबरदस्त प्रभाव दलालांवर असल्याने ' बजार ' उसळण्याची शक्यता मावळली, असे समजते.

सेन्सेक्स 6286.15 वर खुलला. रिलायन्सचे निकाल जाहीर झाल्यानंतर तो 6358.59 वर पोहोचला. मात्र नंतर विक्रीच्या माऱ्यामुळे तो 6339.98 अंशांवर बंद झाला. मंगळवारच्या तुलनेत सेन्सेक्समध्ये 61 अंशांची घट झाली. कॉपोर्रेट गव्हर्नन्सविषयी अनिल अंबानींनी पुन्हा आग्रह धरल्याने रिलायन्स इंडस्ट्रीचा शेअर 559.60 रुपयांवरून 539.10 रुपयांवर घसरला.

 
</text>
</doc>
