<doc>
<docno>1089547.cms.txt</docno>
<text>
 
महाराष्ट्र
मिळकतकरात वाढीबाबत प्रशासनाचा पालिकेत सर्व पक्षांकडून निषेध
[ Wednesday, April 27, 2005  12:06:03 am]


म. टा. प्रतिनिधी

पुणे : सदस्यांना विश्वासात न घेता प्रशासनाने मिळकतकरात वाढ केल्याच्या निषेधार्थ सर्वसाधारणसभा सर्व पक्षीय बहुमताने मंगळवारी तहकूब करण्यात आली.

मिळकतकरासंदर्भात तत्कालीन आयुक्त संजय कुमार यांनी अतिरिक्त आयुक्त दादासाहेब झगडे यांच्या अध्यक्षतेखाली एक समिती स्थापन केली होती. झगडे समितीने हा अहवाल तयार करून आयुक्त नितीन करीर यांच्याकडे सुपूर्त केला.

त्या समितीचा आधार घेऊन करीर यांनी मिळकतकरात एक एप्रिलपासून वाढ करण्याचा निर्णय घेतला आणि तसे परिपत्रकही त्यांनी जाहीर केले. मिळकतकरात केलेली वाढ ही चारशे पटींनी जास्त असल्याची तक्रार अनेक सदस्यांनी केली होती. यावर विजय काळे यांनी मुख्य सभेत या अहवालाविषयी विचारणा करून अनेक प्रश्ान् उपस्थित केले.

हा अहवाल आयुक्तांकडे दिला असून, त्यासंदर्भातील अंमलबजावणीचे परिपत्रक आयुक्तांनी जारी केले आहे. मात्र या विषयासंदर्भात 28 एप्रिल रोजी सर्व पक्षीय सदस्यांची बैठक बोलावण्यात येणार असल्याचे झगडे यांनी सभागृहात सांगितले. तसेच बुधवारी सभागृहात अहवाल सादर करण्यात येईल, असेही आश्वासन दिले.

त्यावरून पुन्हा एकदा सभागृहात गोंधळाला सुरुवात झाली. आयुक्तांनी अधिकारी आणि सभागृहाची दिशाभूल केल्याचा आरोप सुहास कुलकणीर् यांनी केला. ज्या बांधकामांना एक एप्रिलपूवीर् बांधकामपूर्ण केल्याचा परवाना देण्यात आला आहे. पण त्याची आकारणी राहिली असल्यास त्या मिळकतींना वाढीव दर आकारणार का, असा प्रश्ान् आबा बागूल यांनी उपस्थित केला. यावर शिरीष यादव यांनी सांगितले की, अशा मिळकतींना वाढीव दर आकारले जाणार नाहीत.

त्यावरून पुन्हा एकदा गदारोळ सुरू झाला. ही करवाढ लागू करताना आयुक्तांनी मुख्यसभेला विश्वासात न घेता करवाढ केल्यामुळे प्रशासनाचा निषेध करून बागूल यांनी सभा तहकुबी मांडली. भाजप सदस्य गोपाळ चिंतल यांनी त्याला अनुमोदन दिले. करीर यांच्या कारकीदीर्त पहिल्यांदाच अशाप्रकारे प्रशासनाचा निषेध करून मुख्य सभा तहकूब करण्यात आली आहे.

पाणीप्रश्नासंदर्भात आश्वासन

पुन्हा एकदा मुख्य सभेत पाणीप्रश्ानवरूनच चचेर्ला सुरुवात झाली. मात्र झगडे यांनी सांगितले की, आमदार चंदकांत छाजेड यांच्या नेतृत्त्वाखाली बोपोडी मतदार संघातील सर्व नगरसेवकांची बैठक झाली. त्यामध्ये पाषाण, औंध, संगमवाडी या प्रभाग समित्यांच्या नगरसेवकही यावेळी उपस्थित होते.

 
</text>
</doc>
