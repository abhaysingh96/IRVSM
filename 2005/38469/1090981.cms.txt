<doc>
<docno>1090981.cms.txt</docno>
<text>
 
महाराष्ट्र
वैद्यकीय क्षेत्रातून रक्ताची अवास्तव मागणी
[ Wednesday, April 27, 2005  11:32:13 pm]


म. टा. प्रतिनिधी

पुणे : वैद्यकीय क्षेत्रातून रक्ताची अवास्तव आणि अवाजवी मागणी असते, त्यामुळे रक्ताचा तुटवडा जाणवतो, असे विधान महापालिका आरोग्यप्रमुखांनी केल्यामुळे पालिका सर्वसाधारण सभेत बुधवारी बराच गोंधळ झाला. नादुरुस्त रुग्णवाहिका, अधिकाऱ्यांची असमाधानकारक उत्तरे यामुळे शहराच्या आरोग्याच्या प्रश्नाकडे दुर्लक्ष होत असल्याचे स्पष्ट झाले आहे.

महापालिकेच्या रुग्णालयांकडे स्वत:ची रक्तपेढी नसल्यामुळे आथिर्कदृष्ट्या दुर्बल घटकांची आबाळ होत असल्याची तक्रार सुहास कुलकणीर् यांनी केली. रक्तदानाबद्दल आणि ते कोठे उपलब्ध होऊ शकेल याची माहिती देणारे बोर्ड रुग्णालयात लावण्यात आले नाहीत, याबद्दलही त्यांनी प्रश्ान् उपस्थित केला.

उज्ज्वल केसकर यांनी 101 या दूरध्वनी क्रमांकावर चौकशी केली. तेव्हा त्यांना अग्निशामक दलाच्या तीन रुग्णवाहिका बंद अवस्थेत असल्याचे सांगण्यात आले. अतिरिक्त आयुक्त दादासाहेब झगडे यांनीही त्याच दूरध्वनी क्रमांकावर चौकशी केल्यावर त्यांनाही तशीच माहिती मिळाली. यावरून रुग्णवाहिकांबाबतची संदिग्धता अधिकच वाढली.

पुन्हा एकदा रक्तपेढ्यांचा प्रश्ान् विकास मठकरी यांनी उपस्थित केला. त्यावेळी शहरात दरवषीर् एकूण 60 हजार रक्ताच्या पिशव्यांची गरज असते. पण त्यातील केवळ 30 ते 40 हजार जणांनाच ते उपलब्ध होऊ शकते. बाकीचे 20 हजार जणांना रक्ताविना मोठ्या संकटाला तोंड द्यावे लागते, अशी माहिती मठकरी यांनी सभागृहाला दिली.

यावर धायगुडे यांनी वैद्यकीय क्षेत्रातल्या अवास्तव आणि अवाजवी मागणीमुळे रक्ताचा तुटवडा भासत असल्याचे वक्तव्य केले. वैद्यकीय क्षेत्रातून जादा मागणी केली जाते, असे आपल्याला म्हणायचे होते असा खुलासा धायगुडे यांनी केला.

स्टॉलवरूनही गोंधळ

गटई कामगारांना बैठे स्टॉल देण्याच्या प्रस्तावावरूनही सभेत बराच गोंधळ झाला. शहरात ठिकठिकाणी अतिक्रमणे बोकाळली असून, त्यावर कारवाई केली जात नसल्याचा प्रश्ान् विजय काळे यांनी उपस्थित केला. अतिक्रमण विभागातील कर्मचारी हफ्ते घेऊन कारवाई टाळतात, असे काळे म्हणाले. या तक्रारींवर उत्तर देताना झगडे म्हणाले की, क्षेत्रीय कार्यालयाच्यावतीने सतत अतिक्रमण विरोधी कारवाया होत असतात. उद्यापासून या कारवाया अधिक गतिमान होतील, असे झगडे यांनी सभेत जाहीर केले.

 
</text>
</doc>
