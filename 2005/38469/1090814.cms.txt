<doc>
<docno>1090814.cms.txt</docno>
<text>
 
क्रीडा
जादा वनडे सामन्यामुळे पीसीबीची 50 हजार डॉलरची मागणी
[ Wednesday, April 27, 2005  08:38:21 pm]


वृत्तसंस्था

कराची : भारताच्या अलीकडील दौऱ्यात एक जादा झटपट क्रिकेट सामना पाकिस्तान संघ खेळला, या जादा सामन्यासाठी पाकिस्तान क्रिकेट मंडळ 50 हजार डॉलरची (सुमारे 22 लाख रूपये) मागणी करण्याची शक्यता आहे.

भारताच्या दौऱ्यात पाकिस्तानने झटपट क्रिकेट मालिकेत 4-2 असा विजय संपादला. या दौऱ्यात पाहुणे पाचच सामने खेळणार होते पण अहमदाबादचा सामना खेळण्यासाठी एक जादा सामना नंतर वाढविण्यात आला. या सामन्याला पाकिस्तान क्रिकेट मंडळ राजी झाले ते पुढील वषीर् होणाऱ्या भारतीय संघाच्या पाकिस्तान दौऱ्यात भारतीय संघही जादा सामना खेळेल या हिशेबाने पण अगदी व्यस्त आंतरराष्ट्रीय क्रिकेटच्या कार्यक्रमामुळे हे शक्य वाटत नाही. यामुळे पाकिस्तान क्रिकेट मंडळ 50 हजार डॉलरची मागणी करण्याच्या विचार करतेय.

आयसीसीच्या नियमावलीनुसार अशी मागणी करता येते. भारतीय संघ पुढील वषीर् पाक दौऱ्यात जादा सामना खेळला तर ही पाळी येणार नाही पण सध्याच्या धोरणानुसार पाक दौऱ्यात भारतीय संघ तीन कसोटी तसेच पाच झटपट क्रिकेट सामने खेळणार आहे.

 
</text>
</doc>
