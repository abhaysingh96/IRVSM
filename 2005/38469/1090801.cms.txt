<doc>
<docno>1090801.cms.txt</docno>
<text>
 
धावते जग
क्रेडिट कार्डांचा उपदव
[ Wednesday, April 27, 2005  08:23:17 pm]


क्रेडिट कार्डाच्या वाढत्या उपदवाला आळा घालण्यासाठी अखेर रिझर्व बँकेने उपाययोजना केली हे बरे झाले. गेल्या काही वर्षांपासून अनेक बँकांनी लोकांच्या गळ्यात बळेबळेच क्रेडिट कार्डे मारून कोट्यवधी रुपयांची कमाई केली आहेच, पण चढे व फसवे व्याजदर, सव्हिर्स चार्ज आदी वेगवेगळे चार्जेस लावून ग्राहकांची पिळवणूक चालवली होती.

ज्या लोकांनी हे पैसे देण्यास नकार दिला त्यांच्याकडे भाडोत्री गुंड पाठवून वसुली चालविली होती. या देशात कायद्याचे राज्य आहे हे या बँकांच्या जणू गावीच नव्हते. बँकांच्या या मनमानीला आळा घालणे आवश्यक होतेच. त्यासाठी रिझर्व बँकेने एक कार्यकारी गट स्थापन केला होता.

या गटाने आता आपल्या शिफारशी सादर केल्या असून क्रेडिट कार्डधारकांच्या हक्कांचे रक्षण करण्यासाठी काही उपाय सुचविले आहेत. देशातल्या 42 बँकांनी डिसंेबर 2004 पर्यंत 4.33 कोटी क्रेडिट काडेर् ग्राहकांना दिली आहेत. प्रत्येक कार्डाचे सरासरी मूल्य 500 रुपये धरले तरी या बँकांनी केवळ कार्डाच्या फी पोटी दरवर्षी 2165 कोटी रुपयांची कमाई केली आहे.

याशिवाय दरमहा अडीच ते चार टक्क्यांच्या व्याजाची जी काही कमाई झाली असेल ती वेगळीच. पहिल्या वषीर् हे कार्ड ग्राहकाला न मागताच फुकट द्यायचे आणि दुसऱ्या वर्षापासून ते कार्ड डिलक्स, प्रीमियम आहे असे काही तरी सांगून आणि ग्राहकाचा मगदूर पाहून 500 ते तीन हजारांपर्यंत काहीही फी वसूल करायची, ही या बँकांची पद्धत. याला कुठेतरी नियमात बांधणे आवश्यक होते.

ग्राहकांच्या अनेक तक्रारी आल्यानंतर आता रिझर्व बँकेच्या कृती गटाने काही निर्बंध सुचविले आहेत. त्यानुसार आता ग्राहकाने अर्ज केल्याशिवाय त्याला क्रेडिट कार्ड देता येणार नाही. क्रेडिट कार्ड ग्राहकाच्या गळ्यात मारण्यासाठी अनाहूत फोन करणे, एजंट अथवा विक्रेते पाठविणे हे प्रकार बंद करावे लागतील. ग्राहकांच्या संमतीशिवाय कार्डाचे अपग्रेडेशन करता येणार नाही.

ठरल्यापेक्षा अधिक व्याज, सव्हिर्स चार्ज लावता येणार नाही तसेच चुकीचे बिल पाठविता येणार नाही. विशिष्ट व्यावसायिकांना काही बँका क्रेडिट काडेर् नाकारतात, आता असा नकारही देता येणार नाही. क्रेडिट कार्डासंबंधीच्या अटी अगदी बारीक अक्षरात व कुणालाही वाचता येणार नाहीत, अशा प्रकारे लिहिलेल्या असतात, त्यालाही या कृती गटाने हरकत घेतली आहे.

आता या अटी ठळक व वाचता येतील अशा अक्षरात छापण्याची सूचना करण्यात आली आहे. तसेच व्याजाचा वाषिर्क दर काय असेल हे ठळक अक्षरात लिहिण्याचे बंधन घालण्यात आले आहे. याशिवाय ग्राहकाची माहिती त्याच्या संमतीशिवाय त्रयस्थ संस्थेला देण्यासही बंदी घातली आहे. या सर्व सूचनांवरून बँका योग्य बोध घेऊन आता आपला क्रेडिट कार्डाचा व्यवसाय चालवितील अशी अपेक्षा आहे.

 
</text>
</doc>
