<doc>
<docno>1090969.cms.txt</docno>
<text>
 
महाराष्ट्र
केळीचे सुकले बाग...
[ Wednesday, April 27, 2005  11:26:09 pm]


म. टा. वृत्तसेवा

जळगाव : वीज मंडळाच्या वाढत्या लोडशेडिंगने पुरेसे पाणी देता येत नसल्याने वाळत चाललेल्या केळीपैकी निम्मी तरी केळी वाचावी म्हणून रावेर तालुक्यातील विवरे येथील दोन शेतकऱ्यांनी आपल्या शेतात लावलेले दोन लाख रुपये किमतीचे 35 हजार खोड कापून फेकून दिल्याचे वृत्त आहे.

ग्रामीण भागात सध्या मोठया प्रमाणावर जे लोडशेडिंग केले जात आहे त्याचा मोठा फटका पिकांना बसला आहे. सध्या जळगाव जिल्ह्याचे तापमान 45 अंशांवर गेले आहे. जिल्ह्यात केळी हे महत्वाचे पीक असून या पिकाला मोठ्या प्रमाणावर पाण्याची गरज असते. मात्र सध्याच्या लोडशेडिंगमुळे केळीला पाणी पुरेसे देता येत नाही.

याचा परिणाम मोठ्या प्रमाणावर केळीचे पीक वाळून जाऊ लागले आहे. रावेर तालुक्यातील विवरे येथील दोन शेतकऱ्यांनी आपल्या शेतात एकूण सव्वालाख केळीची लागवड केली होती. मात्र केळीला पाणी देता येत नसल्याने पीक धोक्यात आल्याने ते वाचवण्यासाठी 35 हजार केळीची खोड त्यांनी कापून टाकली.

 
</text>
</doc>
