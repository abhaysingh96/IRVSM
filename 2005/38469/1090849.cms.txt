<doc>
<docno>1090849.cms.txt</docno>
<text>
 
अर्थव्यवहार
पतधोरणात वित्तीय स्थैर्यावरच भर असण्याची शक्यता
[ Wednesday, April 27, 2005  09:22:07 pm]


म. टा. बँकिंग प्रतिनिधी

मुंबई : भारतीय रिर्झव्ह बँकेचे गव्हर्नर डॉ. यागा वेणुगोपाल रेड्डी गुरूवारी जाहीर करणार असलेल्या पतधोरणात चलन व पतविषयक स्थैर्यावरच भर दिलेला असेल, असा बँकिंग वर्तुळांतील तज्ज्ञांचा अंदाज आहे. परकीय चलनाचा चालू असलेला सततचा ओघ, भाववाढीचा ( सुदैवाने) तुलनेने मंदावलेला वेग यामुळे पतधोरणाचा भर (फोकस) हा भावपातळीचे संतुलन आणि गरजूंना पुरेसा पतपुरवठा उपलब्ध करून देणे या पारंपरिक उद्दिष्टांऐवजी वित्तीय स्थिरतेवरच रिर्झव्ह बँकेकडून दिला जाण्याची शक्यता बँकांच्या प्रमुखांना वाटते.

रिर्झव्ह बँक दररोजच डॉलर्सची खरेदी करून परकीय चलन विनिमय दर स्थिर राखण्याचा प्रयत्न करीत आहे. नंतर ती (रिर्झव्ह बँक) आपल्या डॉलर्स खरेदीद्वारे वित्तीय यंत्रणेत वितरित केलेले रुपये ' रिव्हर्स रेपो ' आणि ' माकेर्ट स्टॅबिलायझेशन स्कीम ' च्या माध्यमातून ' शोषून ' घेते.

सरकारसाठी कर्जउभारणी

पण हे करीत असतानाच देशाची मध्यवतीर् बँक असलेल्या रिर्झव्ह बँकेला 83 हजार कोटी रु.ची सरकारी कर्जउभारणी ( गव्हर्नमेंट बॉरोइंग प्रोग्रॅम) कमी व्याजदराने करावयाची आहे. या पार्श्वभूमीवर बँकांच्या रोख राखीव प्रमाणात अर्थात ' कॅश रिर्झव्ह रेश्यो ' मध्ये , ' रेपो ' दरात किंवा ' बँक दरा ' त ( ' बँक रेट ') घट केली जाण्याची अपेक्षा नसल्याचे बँकिंग वर्तुळांतून सांगितले जाते.

रिर्झव्ह बँकेच्या उच्चपदस्थ अधिकाऱ्यांनी वेळोवेळी हे स्पष्ट केेले आहे की, देशाची अर्थव्यवस्था परदेशांतील बाजारपेठांसाठी अधिकाधिक खुली होत असल्यामुळे वित्तीय स्थैर्य राखण्याला आता अधिक महत्त्व आले आहे.

सरकारी रोख्यांना हमी

वित्तीय जबाबदारीच्या कायद्याच्या दृष्टीने सरकारी कर्जउभारणीच्या कार्यक्रमाला भारतीय रिर्झव्ह बँकेकडून दिले जाणारे पाठबळ कमी होण्याची अपेक्षा असून, बँकांना सरकारी बॉण्ड्सच्या विक्रीचे हमीदार ( अंडररायटर) म्हणून व्यवसायाची परवानगीही दिली जाण्याचीही शक्यता आहे.

रिर्झव्ह बँक 2005-06 आथिर्क वर्षात बँकेतर वित्तीय कंपन्यांचा ' मनी माकेर्ट ' च्या व्यवहारांतील सहभाग संपुष्टात आणण्याची शक्यता आहे. बँकांची नियंत्रक या नात्याने रिर्झव्ह बँक नव्या ' बॅझल टू कॅपिटल अॅडेक्वसी नॉर्म्स ' च्या अंमलबजावणीच्या दिशेने आणखी पुढचे पाऊल टाकण्याची शक्यता आहे.

त्या दृष्टीने बँकांना त्यांनी केलेल्या भाकड रोख्यांतील गुंतवणुकीतील (जंक बॉण्ड इन्व्हेस्टमेंट्स) जोखमीपोटी अतिरिक्त भांडवल तरतूद करण्यास रिर्झव्ह बँकेकडून सांगितले जाण्याची शक्यता आहे. या वाषिर्क पतधोरणात बँकांना शेअर बाजारांतील समभागांच्या ' फ्युचर्स ' व ' ऑप्शन्स ' सौद्यांत सहभागी होण्यास परवानगी देण्याबाबत रिर्झव्ह बँक विचार करू शकते.

 
</text>
</doc>
