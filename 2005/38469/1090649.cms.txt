<doc>
<docno>1090649.cms.txt</docno>
<text>
 
महामुंबई
भाजप जिल्हाध्यक्षपदी आयलानी की म्हात्रे?
[ Wednesday, April 27, 2005  06:14:08 pm]


मुंबई टाइम्स टीम

उल्हासनगर : उल्हासनगर जिल्हा भाजप अध्यक्षपदासाठी भाजपमध्ये जोरदार रस्सीखेच सुरू असून कुमार आयलानी आणि बदलापूरचे ज्येष्ठ नगरसेवक शरद म्हात्रे यांच्यात चुरस आहे. माजी जिल्हाध्यक्ष नरेंद राजानी हेही जिल्हाध्यक्षपदासाठी उत्सुक असल्यामुळे रंगत अधिकच वाढली आहे.

या महिन्याअखेरीपर्यंत ही निवडणूक होण्याची शक्यता असून आ. पप्पू कलानीसारख्या मातब्बराला जेरीस आणणारे कुमार आयलानी यांच्यावर जिल्हाध्यक्षपदाची जबाबदारी सोपवण्यात येणार असल्याची चर्चा आहे. भाजप प्रदेशाध्यक्ष नितीन गडकरी यांनी विधानसभा निवडणुकीच्या काळात आयलानी यांचं काम पाहिलं आहे. कार्यर्कत्यांबरोबरच आथिर्क सक्षम असणारा नेता जिल्हाध्यक्ष मिळाल्यास भाजपला उल्हासनगर, अंबरनाथ आणि बदलापुरात पुन्हा सक्षमपणे उभे राहता येईल, अशी वरीष्ठ नेत्यांची अटकळ आहे. आयलानी यांना विधानसभेत निवडणुकीत 55 हजार मते पडली होती. उल्हासनगरच्या आजवरच्या इतिहासात भाजप उमेदवाराला मिळालेली ही सर्वाधिक मतं आहेत. आयलानी यांनी स्वत:च्या नेतृत्वाबरोबरच शहरातील प्रत्येक विभागातील कार्यर्कत्यांचे बॅनर्स, पोस्टर्स, होडीर्ंग्स चौका-चौकात व रस्त्यांवर लावले होते. त्यामुळे विभागातील कार्यकर्ता ही सुखावला होता. त्यामुळे आयलानींना जिल्हाध्यक्ष करण्यात पक्षश्रेष्ठींना अधिक उत्सुकता आहे.

दुसरीकडे बदलापूरला अद्यापि कोणतंही पद मिळाले नसल्यामुळे जिल्हाध्यक्षपद शरद म्हात्रे यांना घेण्याबाबत भाजपचा एक गट कार्यरत आहेत. संघ नेत्यांशी आणि भाजपच्या वरीष्ठ नेत्यांशीही म्हात्रे यांचे चांगले संबंध आहेत. बदलापूरच्या नगराध्यक्षपदासाठी शरद म्हात्रे प्रमुख दावेदार होते. मात्र राम पातकर यांनी तिथेही बाजी मारली. त्यामुळे नगराध्यक्षपद नाही तर किमान जिल्हाध्यक्षपद तरी मिळालंच पाहिजे, अशी आग्रही भूमिका म्हात्रे समर्थक मंडळींनी घेतली आहे. तर शरद म्हात्रेंचा उल्हासनगर, अंबरनाथशी संबंध काय असा प्रश्न उल्हासनगरातील कार्यकतेर् करत आहेत. विधानसभेला तिकीट नाकारण्यात आलेले नरेंद राजानी हेही जिल्हाध्यक्षपदी इच्छुक आहेत.

 
</text>
</doc>
