<doc>
<docno>1090635.cms.txt</docno>
<text>
 
महामुंबई
दीड लाखाला गंडा घालणारी बारर्गल्सची लीडर
[ Wednesday, April 27, 2005  06:10:17 pm]


मुंबई टाइम्स टीम

डोंबिवली : बारबालांच्या पुनर्वसनासाठी राज्य सरकारला धारेवर धरणाऱ्या व त्यासाठी थेट सोनिया गांधी यांना भेटणाऱ्या बार र्गल्स असोसिएशनच्या अध्यक्षा वर्षा काळे व त्यांचे पती रवी ऊर्फ अंकुश देशपांडे यांच्यावर दीड लाखाचा गंडा घातल्याप्रकरणी रामनगर पोलिस स्टेशनमध्ये गुन्हा दाखल झाला होता.

ज्या वर्षा काळे यांनी दोन वर्षांपूर्वी दीड लाखाची फसवणूक केली, त्या अकस्मात बारबालांची नेत्या कशा झाल्या, असा प्रश्न डोंबिवलीकरांना पडला आहे.

विद्यार्थ्यांना शालेय साहित्य पुरवण्यासाठी पैसे घेऊन फसवणूक केल्याबद्दल दोघांविरुद्ध 14 फेबुवारी 2002 ला अजित पाठक ( 40) व इतर 17 जणांनी रामनगर पोलिस स्टेशनमध्ये तक्रार केली होती. त्यानंतर वर्षा काळेंना 15 फेब्रुवारी रोजी तर रवी काळेंना 17 फेबुवारी 2002 ला अटक करण्यात आली होती. दोघंही सध्या जामिनावर आहे आणि हे प्रकरण न्यायालयात आहे, असं वरिष्ठ पोलिस निरीक्षक दिलीप जगताप यांनी सांगितलं.

वर्षा व रवी काळे यांनी सन 2000 ते 2001 या काळात डोंबिवलीतील फडके रोडवरील म्हात्रे इमारतीत कार्यालय सुरू केलं होतं. या कार्यालयात दोघांनी ' सेतू स्टडी सेंटर ' सुरू केलं. या सेंटरच्या माध्यमातून ' श्रद्धेय मालिका ' सुरूकेली व पाचवी ते नववीच्या मुलांना शालोपयोगी साहित्य, ट्युटोरियल्स, प्रश्नपत्रिका संच पुरवणं, सेंटरमध्ये प्रवेश देऊन त्यांना मार्गदर्शन करणं या उपक्रमासाठी प्रत्येक पालकाकडून प्रत्येकी 4 हजार 562 रुपये जमा केले.

अजित पाठक यांनी आपल्या नववीतील मुलासाठी साडेचार हजार रुपये भरले. पण सेतू प्रकल्पाच्या माध्यमातून अभ्यासाचं साहित्य न मिळाल्याने त्यांनी 14 फेबुवारीला पोलिसांकडे तक्रार केली. फसवणूक झालेल्या अन्य 17 विद्यार्थ्यांचे पालकही पोलिस स्टेशनला आले. त्यांचीही तशीच तक्रार होती. त्यानंतर पोलिस उपनिरीक्षक वर्तक यांनी चौकशी करून वर्षा व त्यांच्या पतीवर न्यायालयात आरोपपत्र दाखल केलं.

वर्षा काळे सध्या आनंदनगरमध्ये राहत आहेत. डान्सबार बंद करण्याच्या सरकारच्या घोषणेनंतर त्या विरोधात त्यांनी बारबालांच्या पुनर्वसनासाठी पुढाकार घेतला आणि त्या त्यांच्या नेत्याच बनल्या. त्यांनी या प्रश्ानवर राज्य सरकारच्या विरोधात केंदातील नेत्यांकडे धाव घेतली. या पार्श्वभूमीवर त्यांच्या या प्रकरणाची चर्चा सध्या डोंबिवलीमध्ये चांगलीच रंगली आहे.

फसवणूक झालेले विद्यार्थी आणि पालक वर्षा काळेंच्या टीव्ही चॅनेल्सवरील मुलाखती पाहून चाट पडले आहेत. हे प्रकरण

न्यायप्रविष्ट असून त्यातून आपली निदोर्ष मुक्तता होईल, असा आशावाद बार र्गल्स असोसिएशनच्या अध्यक्षा वर्षा काळे यांनी व्यक्त केला आहे.

 
</text>
</doc>
