<doc>
<docno>1089583.cms.txt</docno>
<text>
 
महामुंबई
अर्घ्य त्याच्याच बंदिशींचे...
[ Wednesday, April 27, 2005  12:34:57 am]


म. टा. विशेष प्रतिनिधी

मुंबई : ' बाहेरच्या कोलाहलात न हरवता कलाकाराने आपल्या अंतस्थ: आवाजाला स्मरून आत्मानंदासाठी गात राहावं...आंतरिक आनंदासाठी आसुसलेल्या कलावंताची अस्वस्थता महत्त्वाची असतेच. ज्या दिवशी मी तृप्त होईन, त्याच दिवशी माझं गाणं संपेल!...सर्वसामान्यपणे मनोरंजन हेच कलांचे प्रयोजन मानले जाते. पण खरे तर कलांचा उपयोग जीवन समपिर्त करणे, हाच असतो!..सामान्यत: तानपुऱ्यांचा वापर केवळ साथीसाठी केला जातो. पण माझे तानपुरेही माझ्यासाठी गात असतात. गाताना अशा एका वळणावर मी सुरांना सोडून देतो की, तिथे झंकारत राहून तानपुरे माझं गाणं पूर्ण करतात. माझ्यासाठी ते माझा एक कॅनव्हास असतात-ज्याच्यावर मला स्वरांची पेंटिंग्ज्स करायची असतात... '

शास्त्रीय संगीतातील, माळव्याच्या लोकसंगीतातील सौंदर्याच्या शोधयात्रेत नुसते नवे राग आणि नव्या बंदिशीच नव्हे, तर गाण्याकडे बघण्याची निराळी दृष्टीच रसिकांना देऊन तेरा वर्षांपूवीर् चिरयात्रेला निघून गेलेल्या पं. कुमार गंधर्वांचे हे बोल सोमवारी रात्री पुन्हा अनुभवायला मिळाले. निमित्त होते झी मराठीने पुनरुज्जीवित केलेल्या आपल्या ' नक्षत्रांचे देणे ' या कार्यक्रमाचे!

आठ एप्रिल हा कुमारांचा जन्मदिन! तो योग साधून कार्यक्रम मालिकेतील या महिन्याचे नक्षत्र म्हणून कुमारांना निवडले होते. श्ाीरंग गोडबोले, चंदकांत काळे यांची संहिता स्वत: काळे व अभिनेते सचिन खेडेकर सादर करत होते. मागच्या पडद्यावर आपल्या गायकीची झलक दाखवायला स्वत: कुमारांच्या चित्रफिती तर होत्याच ; पण कुमारांच्या मनाचा मोठेपणा सांगणारे पं. भीमसेन जोशीही होते. ' बारा ज्योतिलिर्ंगांची तीर्थयात्रा करणाऱ्या गूढ महंता ' ही कुमारांवर रचलेली कविता सादर करायला कविवर्य विंदा करंदीकर होते.

पहिली गझल गायला शिकवणाऱ्या कुमारकाकांची आठवण सांगणारे गायक अरुण दाते होते. अकादमीच्या विद्यार्थ्यांना उत्तमच गाणं ऐकायला मिळावं, याचा आग्रह धरणाऱ्या कु मारांचा अचूकतेबाबत कटाक्ष कसा असायचा, हे सांगणारे दामू केंकरे होते आणि पुंगीवाल्याची पुंगी ऐकून अहिमोहिनी राग निमिर्लेल्या कुमारांच्या प्रतिभेची थोरवी सांगणारे पंढरीनाथ कोल्हापुरेही होते...

कुमारांनी रचलेल्या बंदिशी गाऊन दाखवायला त्यांचा नातू भुवनेश मुकुल, कन्या कलापिनी कोमकली, पत्नी वसुंधराबाई होत्या आणि सत्यशील देशपांडे, विजय सरदेशमुख हे शिष्यही होते.

त्यांनी गायलेल्या शुद्ध शाम जोड रागातील ' मोहे बुलाके पूछो ना ', माळव्याच्या लोकसंगीतावर आधारीत ' साँवरे अय जय्यो ' व मालवती रागातील ' मंगलदिन आयो ', शंकरा रागातील ' सीरपे धरी गंगा ', सोहोनी रागातील ' रंग ना डारो श्यामजी ' आदि तीसएक बंदिशी आणि कुमारांची खासियत असलेली निर्गुणी भजने ऐकायला मिळाली आणि चार तास चव्हाण केंदात सुरांची दिवाळीच रंगली...

 
</text>
</doc>
