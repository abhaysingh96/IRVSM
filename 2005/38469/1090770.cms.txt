<doc>
<docno>1090770.cms.txt</docno>
<text>
 
देश-विदेश
रस्ते अपघातांत केरळ घेतोय आघाडी!
[ Wednesday, April 27, 2005  07:50:43 pm]


वृत्तसंस्था

तिरुवनंतपूरम : एक लाख 38 हजार किलोमीटर लांबीच्या रस्त्यांचे जाळे असलेल्या केरळमध्ये दररोज आठ व्यक्तींचा रस्ते अपघातांत मृत्यू होतो, अशी धक्कादायक माहिती ' राष्ट्रीय वाहतूक नियोजन आणि संशोधन ' संस्थेने प्रसिद्ध केली आहे. त्रिचूरमध्ये दुचाकी आणि कोझीकोडेमध्ये बसच्या अपघातांचे प्रमाण वाढल्याच्या नोंदीने राज्य सरकारही अस्वस्थ झाले आहे.

केरळमधील रस्ते इतके धोकदायक झाले आहेत की, गेल्या वर्षभरात 41 हजार 220 अपघातांच्या घटना घडल्या. त्यात 3059 जण प्राणास मुकले. म्हणजेज दररोज सरासरी 108 अपघात होत असून, त्यात 133 जखमी आणि आठ व्यक्तींना जीव गमवावा लागत आहे.

विशेष म्हणजे अर्ध्याहून अधिक अपघात राज्यातील राष्ट्रीय महामार्गावर होतात. अपघातातील 98 टक्के अपघात हे वाहन चालकांच्या बेजबाबदारपणाने झाल्याचे अहवालाने स्पष्ट केले आहे. वाहनांच्या संख्येत दरवषीर् 10 टक्क्यांनी आणि वाहतूक समस्येत 10-11 टक्क्यांनी होणारी वाढ लक्षात घेता रस्त्यांच्या सुरक्षिततेचा मोठा प्रश्ान् निर्माण झाला आहे. आकडेवारी पाहायचे ठरवले तर केरळमध्ये प्रत्येक 100 चौ. मी. क्षेत्रात 6567 आणि एक लाख लोकसंख्येसाठी 5016 वाहने आहेत. देशात हेच प्रमाण अनुक्रमे 1673 आणि 5489 एवढे आहे.

वाढती वाहने आणि बेजबाबदार चालक ही अपघातांची मुख्य कारणे असल्याचे मत या संस्थेने नोंदवले आहे. वेळोवेळी रस्त्यांची दुरुस्ती, बेजबाबदार चालकांवर कारवाई करूनही परिस्थितीत फरक पडला नसल्याचे संस्था मान्य करते. तरीही ' स्पीड ब्रेकर्स ' चा पर्याय संस्थेला मान्य नाही. यामुळे केवळ गाड्यांचा वेग कमी होईल, परंतु अपघात कमी होणार नाहीत, असे संस्थेचे अधिकारी सांगतात.

 
</text>
</doc>
