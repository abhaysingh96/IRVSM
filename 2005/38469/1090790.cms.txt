<doc>
<docno>1090790.cms.txt</docno>
<text>
 
बहुतांची अंतरे
वेळ गेल्यावर शहाणपण!
[ Wednesday, April 27, 2005  08:15:26 pm]


वेळेवर पाऊल न उचलणे, हे आपल्या देशात नेहमीचेच झाले आहे. कोणताही निर्णय घेताना आपल्याकडे राजकीय गरजांना प्राधान्य दिले जाते आणि समाजाच्या गरजांना दुय्यम स्थान दिले जाते. जबाबदारी घेण्याऐवजी दुसऱ्यावर ती टाकण्याची आपली प्रवृत्ती आहे.

विजेच्या भारनियमनाच्या बाबतीतही हेच होत आहे. शेतकऱ्यांना मोफत वीज देण्याची गरज नव्हती. महाराष्ट्र राज्य वीज मंडळाला कोर्टात खेचले पाहिजे ; कारण प्रामाणिक ग्राहकांना विश्वासात न घेता ते निर्णय घेते आणि त्याचा फटका या ग्राहकांना सोसावा लागतो. पायाभूत सुविधा नसतील, तर येथे उद्योग उभारायला कोण येणार ?

रोजगाराच्या संधी कशा वाढणार ? दीर्घकालीन धोरणे ठरवण्याची कुवत येथील नेत्यांकडे नाही. यशवंतराव चव्हाणांचे नाव घ्यायचे, पण त्यांचा दष्टेपणा आणि सामाजिक बांधिलकी यांचा विसर पडू द्यायचा, असे सध्याच्या राजकारण्यांचे धोरण आहे.

नितीन आरेकर

 
</text>
</doc>
