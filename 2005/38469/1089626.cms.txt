<doc>
<docno>1089626.cms.txt</docno>
<text>
 
देश-विदेश
'गोडबोले समितीमुळेच राज्य अंधारात'
[ Wednesday, April 27, 2005  01:01:13 am]


सुरेश भटेवरा

नवी दिल्ली : महाराष्ट्रातील सध्याच्या वीजटंचाईला राज्य सरकारने स्वीकारलेला माधव गोडबोले समितीचा अहवालच मुख्यत्वे कारणीभूत आहे, असा थेट आरोप कृषीमंत्री शरद पवार यांनी मंगळवारी ' मटा ' ला दिलेल्या खास मुलाखतीत केला.

ते म्हणाले की , 2400 मेगावॉटच्या एन्रॉन वीज प्रकल्पाला मोडता घालूनच ही समिती थांबली नाही, तर आपल्या मुख्यमंत्रीपदाच्या कारकीदीर्त मंजूर झालेले भदावतीजवळील इस्पात ( 500 मेगावॉट) आणि रायगड जिल्ह्यातील रिलायन्स ( 1000 मेगावॉट) हे दोन महत्वाचे प्रकल्पही रद्द करण्याचा सल्ला या समितीने दिला.

पाच वर्षांपूवीर् दाभोळ, इस्पात आणि रिलायन्सचे प्रकल्प सुरू झाले असते, तर आज राज्याला वीजटंचाईचा सामना करावा लागला नसता आणि ग्राहकांना 2.30 रु. प्रतियुनिट दराने वीज मिळाली असती आणि महाराष्ट्राकडे एक हजार मेगावॉट अतिरिक्त वीज उपलब्ध झाली असती. दुदैर्वाने याचे भान ठेवले गेले नाही, असे त्यांनी परखडपणे सांगितले.

गोडबोले समितीवर कडवट टीका करताना पवार म्हणाले , ' खासगी क्षेत्रातील वीजनिमिर्तीला प्राधान्य देण्याबद्दलचे मतभेद मी समजू शकतो ; मात्र राज्याच्या भविष्याचा विचार महत्वाचा नव्हता का, असा सवाल एन्रॉन प्रकल्पाला कडाडून विरोध करणाऱ्या विद्वान सल्लागारांना विचारावासा वाटतो. स्वत: गोडबोले यांचा दृष्टिकोन इतका नकारात्मक होता की समितीतल्या तीनपैकी दोन सदस्यांनी लेखी विरोध नोंदवल्यानंतरही गोडबोलेंनी साऱ्या व्यवहाराच्या न्यायालयीन चौकशीची शिफारस केली आणि राष्ट्रवादी काँग्रेसला खिंडीत पकडण्यासाठी तत्कालीन सरकारनेही ती मान्य केली. त्यानुसार कुर्डुकर आयोगाची नियुक्ती झाली.

केंदात तेव्हा वाजपेयींचे सरकार सत्तेवर होते. वीजनिमिर्तीत खासगी कंपन्यांच्या सहभागाबाबत जगभर चुकीचे संदेश जाऊ नयेत, यासाठी वाजपेयी सरकार सवोर्च्च न्यायालयात गेले आणि कुर्डुकर आयोगाविरुद्ध त्याने मनाईहुकूम मिळवला. रालोआ सरकारने राष्ट्रवादीला मदत करण्यासाठीच हा उपद्व्याप केला अशी टीकाही काही विद्वानांनी त्यावेळी केली. गेल्या वषीर् केंदातले सरकार बदलले. काँग्रेसच्या नेतृत्वाखालील सरकार सत्तेवर आले, तरीही मनमोहनसिंग सरकारने कुर्डुकर आयोगाविरुद्धचा मनाईहुकुम उठवण्यासाठी खटपट केली नाही. याचा अर्थ स्पष्ट नाही काय ?'

गोडबोले समितीचा अहवाल राज्य सरकारने स्वीकारला, तेव्हा महाराष्ट्रात राष्ट्रवादी केवळ सत्तेतच नव्हता, तर राज्याचे ऊर्जामंत्री देखील राष्ट्रवादीचेच होते. त्यांनी विरोध का केला नाही, या प्रश्ानचे उत्तर देताना पवार म्हणाले की, आघाडीतले छोटे पक्ष एन्रॉनच्या चौकशीविषयी आक्रमक होते. त्यांची समजूत घालण्याचे काम राज्याच्या नेतृत्वाने करायला हवे होते. अधिक ताणले असते, तर या समितीच्या प्रश्ानवर राज्यातले लोकशाही आघाडी सरकार पडले असते.

सरकार ठेवायचे की पाडायचे, असा प्रश्ान् माझ्यापुढे होता, असे सांगून पवार म्हणाले की, मी आघाडी सरकारची सत्ता अबाधित ठेवण्याचा मार्ग पत्करला. अर्थात हा प्रश्ान् केवळ राजकीय स्वरूपाचा नव्हता, तर त्याचे परिणाम राज्याच्या भवितव्याशी निगडीत होते. दुदैर्वाने पुढली किमान चार वषेर् या अहवालाचे परिणाम राज्याला वीजटंचाईच्या स्वरूपात भोगावे लागणार आहेत.

 
</text>
</doc>
