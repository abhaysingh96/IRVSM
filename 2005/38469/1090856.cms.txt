<doc>
<docno>1090856.cms.txt</docno>
<text>
 
अर्थव्यवहार
रिलायन्स इंडस्ट्रीचा घसघशीत नफा; दणदणीत लाभांश
[ Wednesday, April 27, 2005  09:24:45 pm]


म. टा. कॉपोर्रेट प्रतिनिधी

मुंबई : गेले वर्षभर अंबानी बंधूंमधील वादामुळेच अधिक चचेर्त राहिलेल्या रिलायन्स इंडस्ट्रीच्या आथिर्क कामगिरीवर मात्र या कुटुंबकलहाची कोणतीही पडछाया पडलेली दिसत नाही. रिलायन्स समूहाच्या या फ्लॅगशिप कंपनीच्या निव्वळ नफ्यात 2004- 05 मध्ये 47 टक्क्यांची घसघशीत वाढ झाली आणि तो 7 हजार 572 कोटी रुपये इतका नोंदवला गेला. या निकालाची ' बक्षिशी ' अर्थातच भागधारकांनाही मिळणार आहे, कारण संचालक मंडळाने त्यांच्यासाठी 75 टक्के ( दहा रुपये प्रति शेअरमागे साडेसात रुपये) असा दणदणीत लाभांश जाहीर केला.

या निकालाबरोबरच , 170 कोटी अमेरिकन डॉलर नफा कमावणारी ही देशातली पहिलीच खासगी कंपनी बनण्याचा मानही रिलायन्स इंडस्ट्रीजने पटकावला. 2004-05 या काळात कंपनीची उलाढाल 73 हजार 164 कोटी (गेल्या वषीर्च्या तुलनेत 30 टक्के वाढ) राहिली.

रिलायन्स इंडस्ट्रीजच्या संचालकांची बुधवारची बैठक निकाल घोषित करण्यापेक्षा मुकेश आणि अनिल यांच्यातील वादामुळेच गाजेल, असा होरा होता. कारण बैठकीपूवीर्च अनिल यांनी पत्रकारांना वादाबाबत गरमागरम ' बाइट ' दिला होता. पण प्रत्यक्ष बैठक कोणत्याही वादाविना पार पडली असावी, असे सध्या तरी वाटते. कारण अजेंड्यावरील बहुतेक सर्व प्रस्तावांना फारसे वाद न होता मंजुरी मिळाल्याचे वृत्त आहे.

गॅस उत्पादनाची परवानगी

बंगालच्या उपसागरातील विहिरीतून नैसगिर्क वायू उत्पादनाची परवानगी सरकारने दिल्याचे संचालक बैठकीत जाहीर करण्यात आले. हे उत्पादन नक्की कधी सुरू होईल, याचा तपशील कंपनीने दिला नाही. रिलायन्सच्या मालकीच्या कृष्णा-गोदावरी डी 6 ब्लॉकमधून 4 कोटी क्युबिक मीटर प्रतिदिन वायूचे उत्पादन होईल. रिलायन्स एनजीर्, रिलायन्स इन्फोकॉम आणि आयपीसीएल या सहयोगी कंपन्यांच्या चमकदार कामगिरीचीही नोंद बैठकीत घेण्यात आली.

 
</text>
</doc>
