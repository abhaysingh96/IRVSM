<doc>
<docno>1090973.cms.txt</docno>
<text>
 
महाराष्ट्र
अखेर बंदिवासातून सरस्वतीची मूर्ती मुक्त
[ Wednesday, April 27, 2005  11:28:11 pm]


म. टा. वृत्तसेवा

जळगाव : उत्तर महाराष्ट्र विदयापीठाच्या प्रशासकीय इमारतीत बंदिवासात अडकलेली सरस्वतीची मूतीर् अखेर मुक्त झाली आहे. दोन दिवसांत ही मूतीर् विद्यार्थ्यांच्या दर्शनार्थ खुली करू, असे आश्वासन कुलगुरू डॉ. आर. एस. माळी यांनी दिले होते, ते पाळल्याबद्दल कुलगुरुंचे अभिनंदन केले जात आहे.

उत्तर महाराष्ट्र विद्यापीठाच्या प्रशासकीय इमारतीत प्रवेशद्वाराजवळ सरस्वतीची मूतीर् स्थापण्याचा निर्णय व्यवस्थापन समितीने घेतला होता. त्यानुसार जयपूर येथून चार फूट उंचीची अत्यंत देखणी मूतीर् आणण्यात आली. या मूतीर्ची स्थापना मुख्य इमारतीच्या प्रवेशद्वाराजवळ केली गेली होती. त्यानंतर काही पुरोगामी संघटनांनी या मूतीर्स विरोध दर्शवला होता. त्यामुळे हे प्रकरण चिघळले होते. दरम्यान ही मूतीर् बंदिस्त केली गेली होती. काही मूठभर लोकांच्या आग्रहाखातर ही मूतीर् बंदिस्त करणे विद्याथीर् संघटना, सामाजिक संघटना तसेच राजकीय संघटना यांना रुचले नाही. याबाबत अॅड. अच्युतराव अत्रे यांच्या नेतृत्वाखाली राष्ट्रसंवर्धन समितीची स्थापना झाली. या समितीनेदेखील कुलगुरुंना भेटून आपला त्यांना पाठिंबा व्यक्त केला. यावेळी कुलगुरुपद गेले तरी चालेल पण मूतीर्ची मुक्तता करू, असे कुलगुरु डॉ. माळी यांनी जाहीर केले होते. त्यानुसार या मूतीर्भोवती लावलेले प्लायवूड काढून टाकण्यात आले आहे. मात्र मूतीर्भोवती आजूबाजूला बारीक जाळी बसवण्यात आली. ही मूतीर् सर्वांना दर्शनार्थ खुली केल्याचे कुलगुरु डॉ. माळी यांनी मंगळवारी सायंकाळी ' मटा ' ला सांगितले.

कुलगुरुंनी मूर्ती पुन्हा खुली केल्याबद्दल त्यांचे विदयाथीर् संघटनांनी अभिनंदन केले. मु. जे. महाविद्यालयाचे प्राचार्य अनिल राव म्हणाले की, सरस्वती ही धर्म- जातीचे प्रतीक नाही. ती देशाची ज्ञानदेवता आहे. मात्र या मुद्द्यावर काही विघ्नसंतोषी, क्षुद प्रवृत्तीच्या व्यक्तिंनी जातीभेद वाढवण्याचा केलेला प्रयत्न निंद्य होता. सरस्वती ही विद्यार्थ्यांना प्रेरणादायीच आहे. कुलगुरुंनी जी कणखर भूमिका घेतली त्याबद्दल प्रा. राव यांनी त्यांचे अभिनंदन केले.

 
</text>
</doc>
