<doc>
<docno>1090645.cms.txt</docno>
<text>
 
महामुंबई
राज्यस्तरीय बाल परिषदेत 'नन्हें सयाने'
[ Wednesday, April 27, 2005  06:12:19 pm]


रेखा गायकवाड

ठाणे : मुलांनाही मत असतं, त्यांनाही काही म्हणायचं असतं. ते मत मांडण्याची संधी हवी असते. पण अनेकांना ती संधी मिळत नाही. लाखो मुलांना खेळण्या- बागडण्याच्या वयात त्यांना काम करावं लागतं. घरकामं करणंं, मुलं व वृद्घ माणसांना सांभाळण्याबरोबरचं अनेकांना मजुरीकामही काम करावं लागतं. अशा मुलांना आंतरराष्ट्रीय बालकामगार दिनानिमित्त अमरावती इथे होणाऱ्या राज्यस्तरीय बाल परिषदेचे प्रतिनिधित्व करण्याची संधी मिळणार आहे. ' नन्हें सयाने ' या गटातील मुलं -मुली या परिषदेत सहभागी होणार आहेत.

या बाल परिषदेमध्ये घरकाम करणारी दहा वर्षं वयोगटातील तसंच अकरा ते बारा वयोगटातील मुलं आहेत. या बाल परिषदेत त्यांच्या समस्या व विकासाबद्दल चर्चा करणार आहेत. काही दिवसांपूवीर् ठाण्यातील आनंदनगर, आझादनगर, भीमनगर, धरमवीरनगर, गांधीनगर, इंदिरानगर, कोकणीपाडा, गार्डन इस्टेट, लोकमान्यनगर, शांतीनगर, सुभाषनगर या भागातील घरकाम करणारी मुलामुलींचा ' मिडिया मॅटर ' आणि सेव्ह द चिल्ड्रेन या संस्थांनी सव्हेर् केला. यात 480 मुलं- मुली घरकाम करणारे मुलं आढळून आली.

या 480 मुलांपैकी फक्त 83 मुले शाळेत जातात, तर बाकीचे 397 मुलांनी निरनिराळ्या कारणांनी शाळा सोडली आहे. म्हणजेचं घरकाम करणाऱ्या मुलांपैकी फक्त 17 टक्के मुलं शाळेत जातात. तर 83 टक्के मुलांनी शिक्षणाला रामराम ठोकला आहे. तर काही मुलांनी शाळेचं तोंडही पाहिलेलं नाही. या घरकाम करणाऱ्या मुलांपैकी 92 मुलांनी पहिली ते चौथीच्या दरम्यान शाळा सोडली आहे. तर पाचवी ते सातवी दरम्यान शाळा सोडणाऱ्या मुलांचं प्रमाण सर्वाधिक आहे. यामध्ये मालकाच्या घरी राहणाऱ्या मुलापैकी एकही जण शाळेत जात नाही. शाळेत न जाण्याची आणि मध्येच शाळा सोडण्याची निरनिराळी कारणं या मुलांनी सांगितली. नापास झालो, अभ्यासात रस नाही. यात काहींनी घरातील जबाबदाऱ्या सांभाळून, दुसरीकडे काम करतात. सकाळी सहा वाजेपासून तर रात्री अकरा वाजेपर्यंत कामं करावी लागतात, असं ही काही मुलांनी सांगितलं.

यात काही मुलांनी सांगितलं की, आम्ही घरात पडेल ती कामं करतो. काही मुलांच्या कामाच्या मोबादल्यात त्यांचा ( पगार) किती आहे हेच माहिती नाही. कारण त्यांच्या पगार पालक घेऊन जातात. तर काहींना 500 रूपयांपयंंत पगार मिळतो, तर काहींना एक हजार एक ते दीड हजार, असा पगार देण्यात येतो. तर काही मुलांना दोन हजारांहून जास्त पगार मिळतो. यात ही त्यांना सणासुदीला सुट्टी मिळते. 186 जणांनी या प्रश्नाचे उत्तर देणं टाळले. तर अनेकांना दरवेळी सुट्टी मागून घ्यावी लागते, असं सांगितलं. तर काही मात्र गैरहजर राहिल्यास पगार कापला जातो, असं सांगितलं. ' मिडिया मॅटर ' आणि सेव्ह द चिल्ड्रेन या संस्थांनी या

मुलांची दखल घेऊन त्यांचे गट तयार करून शहरात 22 गट केंद आहेत. या गट केंदात दर आठवड्याला हे मुलं एकत्र येतात.

 
</text>
</doc>
