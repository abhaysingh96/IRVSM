<doc>
<docno>1090819.cms.txt</docno>
<text>
 
अर्थव्यवहार
ऑडीचे 'ए 6' मॉडेल भारतात दाखल
[ Wednesday, April 27, 2005  08:40:36 pm]


म. टा. वाहन प्रतिनिधी

मुंबई : जर्मनीतील वाहन क्षेत्रात आघाडीवर असणाऱ्या ऑडी कंपनीने सेदान श्रेणीतील ' ऑडी ए 6' हे लग्झरी मॉडेल भारतीय बाजारपेठेत आणले आहे. स्टायलिश आणि तेवढीच स्पोटीर् बॉडी, आधुनिक अंतर्गत तंत्रज्ञान असणाऱ्या या ' सी क्लास ' मॉडेलची किंमत 42 लाख 50 हजार रुपये आहे.

भारतीय ग्राहकांना नजरेसमोर ठेवून या मॉडेलमध्ये काही विशिष्ट बदल करूनच कंपनीने ही कार बाजारपेठेत आणली आहे. वर्षभरात 100 गाड्यांच्या विक्रीचे लक्ष्य ठेवले असून सर्व गाड्यांची निमिर्ती भारतात न करता आयात करण्यात येणार आहे. या अगोदर जगभरात या मॉडेलच्या एकूण दहा लाख गाड्यांचा खप झाला आहे. अजून काही वर्षात तरी गाड्यांच्या निमिर्ती प्रकल्पाच्या उभारणीसाठी भारतात गुंतवणूक केली जाणार नाही. मात्र भविष्यात याबाबत विचार केला जाईल, असे कंपनीचे भारतातील प्रमुख मायकल वेबर यांनी स्पष्ट केले.

या मॉडेलमध्ये फ्रंट व्हिल ड्राइव्हसोबत तीन लिटर मल्टिट्रॉनिक इंजिनची सुविधा आहे. गाडीतील अंतर्गत सजावट आणि आधुनिक तंत्रज्ञान यांचा मिलाफ यात दिसतो. गाडीच्या पुढील बाजूस असणाऱ्या ' एमएमआय कंट्रोल टमिर्नल ' मुळे संपूर्ण गाडीवर ताबा राखण्यास मदत होईल. ही गाडी लवकरच भारतीय ग्राहकांच्या पसंतीत उतरेल, असा कंपनीने दावा केला आहे.

 
</text>
</doc>
