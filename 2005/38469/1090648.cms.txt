<doc>
<docno>1090648.cms.txt</docno>
<text>
 
महामुंबई
खरे कोण, खोटे कोण?
[ Wednesday, April 27, 2005  06:13:28 pm]


मनोज जालनावाला

नवी मुंबई परिसरातील तृतीयपंथीयांची संख्या दिवसेंदिवस वाढत असून त्यांची दहशतही वाढली आहे. ज्या घरात लहान मुल जन्माला आलं असेल त्या घरात घोळक्याने जाऊन आणि एकच गिल्ला करून पैसे मागणं, लग्नाच्या हॉलवर जाऊन तिथे पैसे मागणं, लोक रिक्षातून खाली उतरताना गराडा घालून भीक मागणं असे प्रकार तर होतातच पण तुभेर् इथल्या तरुणाला नपुसंक करून भिकेला लावण्याचा प्रकार उघडकीस आल्यानंतर तृतीयपंथीयांतील गुन्हेगारीचा शोध घेण्याची आवश्यकता व्यक्त होत आहे. पण प्रश्न आहे तो खरे आणि बोगस तृतीयपंथीय कोण हे लक्षात घेण्याचा. किंबहुना बोगस तृतीयपंथीयांमुळेच असे प्रकार घडत असल्याची तक्रार होत आहे.

सीबीडी-बेलापूर इथल्या 17 वषीर्य तरुणाचं तुभेर् इथल्या तृतीयपंथीयांच्या एका टोळक्याने गुप्तांग काढून टाकले. बिमला, महेश गुरू व सुभाष नावाच्या तृतीयपंथीयांनी फूस लावून या युवकाचं अपहरण केलं होतं. गेल्या वषीर् 25 नोव्हेंबर रोजी हा युवक हरवल्याची तक्रार तुभेर् पोलिस ठाण्यात करण्यात आली होती. दीड महिना डांबून ठेवल्यानंतर तृतीयपंथीयांच्या टोळीने बेशुद्ध करून नपुंसक बनवलं. त्यानंतर भीक मागण्यास लावून त्याच्यावर लैंगिक अत्याचारही करण्यात आले. शेवटी या तरुणाने 8 फेब्रुवारी 2005 रोजी सुटका करून घेतली. या तरुणाला वाशीतील रुग्णालयात तपासणीसाठी नेलं असता, तृतीयपंथीयांचं कौर्य उघडीस आलं. तृतीयपंथीयांच्या या अघोरी कृत्याचा नवी मंुबईकरांनी चांगलाच धसका घेतला आहे.

तुर्भे व कोपरी गावात तृतीयपंथीयांची मोठी वसाहत आहे. या वसाहतीत शंभराच्या आसपास तृतीयपंथीय वास्तव्यास आहेत. कोपरी गावातील यलम्मा ( अंबामाता) मंदिरामध्ये शांतीबाई पुजारीच्या नेतृत्वाखाली तृतीयपंथी वास्तव्यास आहेत. या मंदिराची निमिर्ती 1984 मध्ये झाली. तृतीयपंथीयांच्या विकासासाठी काम करणाऱ्या मंुबईतील दायी या संस्थेच्या महितीनुसार ही आकडेवारी अधिकृत आहे. मात्र प्रत्यक्षात नवी मंुबईत भीक मागणाऱ्या तृतीयपंथीयांची संख्या पाचशेच्या आसपास आहे. त्यात बोगस तृतीयपंथीयांची संख्या मोठी आहे.

तुर्भे नाका इथल्या पाइपलाइनशेजारी असलेल्या झोपडपट्टीत बोगस तृतीयपंथीयांचं वास्तव्य आहे. बऱ्याच वेळा इथे नशेत असलेले तृतीयपंथी दिसतात. त्यांचा वावर देशी दारू गुत्ते आणि ताडीमाडीच्या दुकानात जास्त असतो. अनेकदा बोगस आणि असली तृतीयपंथीयांमध्ये नेहमीच खटके उडतात. काही वर्षांपूवीर् वाशी, सेक्टर- 6 मधील वसाहतीतील एका गृहिणीला जादूटोणा करण्याची भीती दाखवून लुबाडणाऱ्या एका बोगस तृतीयपंथीयाला तिथल्या रहिवाशांनी पकडून चौदावं रत्न दाखवलं होते. तर वाशी सेक्टर- 9 परिसरात साडी नेसून भीक मागणाऱ्या एका बोगस तृतीयपंथीयाची खऱ्या तृतीयपंथीयांनी नग्न करून धिंड काढली होती. भीक मागण्याच्या नावाखाली वाहनचालकांना वेठीस धरणारे, पादचाऱ्यांना लुबाडणारे, गृहिणींची फसवणूक करणारे व खुलेआम कुंटणखाना चालवणारे तृतीयपंथीय खरे की खोटे असा संभ्रम पोलिसांना पडतो. तृतीयपंथीयांबाबत पोलिसच संभ्रमात वावरत असल्याने गुन्हेगारी प्रवृत्तीच्या तृतीयपंथीयांचं फावलं आहे.

सीबीडीतील युवकाला तृतीयपंथीयानी नपुंसक बनवून भिकेस लावल्याचा प्रकार उघडकीस आल्यानंतर खरे तृतीयपंथीय अमानवी कृत्य कधीच करणार नाही, असा दावा तृतीयपंथीयांच्या दायी या संघटनेचे मार्गदर्शक राजीत यादव हे करत आहेत. खरे तृतीयपंथीय अत्यंत प्रमाणिक देवाला घाबरणारे आहेत. त्यांच्या हातून अमानवी कृत्य कधीच घडणार नही, असं त्यांचं म्हणणं आहे. त्यांच्या या म्हणण्यामुळे बोगस तृतीयपंथीयांची वाढ रोखण्यासाठी पोलिसांनी विशेष मोहीम राबवण्याची आवश्यकता निर्माण झाली आहे, हे मात्र निश्चित!

 
</text>
</doc>
