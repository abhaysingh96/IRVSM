<doc>
<docno>1090777.cms.txt</docno>
<text>
 
महाराष्ट्र
होस्टेलमधल्या खंडणीखोरीला लगाम
[ Wednesday, April 27, 2005  07:54:39 pm]


म. टा. वृत्तसेवा

रत्नागिरी : रत्नागिरीच्या गव्हर्न्मेंट पॉलिटेक्निकमधील मेकॅनिकल इंजिनीअरिंगच्या मनोज शिंदे या 17 वषेर् वयाच्या विद्यार्थ्याला होस्टेलमधील त्याच्या खोलीत घुसून मारहाण करणाऱ्या चौघा गुंडप्रवृत्तीच्या तरुणांना अन्य विद्यार्थ्यांनी पकडून बेदम मारहाण केली ; तसेच यापैकी एकाला पोलिसांच्या ताब्यात दिले, तर तिघांना पोलिसांनी त्यांच्या घरांतून अटक केली.

पकडले गेलेल्या चौघांपैकी अजय यादव हा याच पॉलिटेक्निकमध्ये सेवक ( हमाल) म्हणून कामाला होता, तर बाबू ऊर्फ प्रदीप घडशी हा या पॉलिटेक्निकमधील एका कर्मचाऱ्याचा मुलगा! त्याच्या वडिलांनी, मुलाची गय करू नका असे प्राचार्यांना कळवले आहे. सागर चौधरी आणि राजा दलेरे या गुंडांना हे दोघेजण, विद्यार्थ्यांना धमकावून त्यांच्याकडून खंडणी म्हणून पैसे उकळण्याच्या कामी मदत करीत.

गव्ह र्न्मेट पॉलिटेक्निकमध्ये गेले सुमारे दोन महिने सुरू असलेली गुंडांची दहशत वेशीवर टांगणारा हा प्रकार सोमवारी रात्री घडला, त्यानंतर पॉलिटेक्निकच्या कॅम्पसमध्ये पोलिस बंदोबस्त ठेवण्यात आला आहे. या पॉलिटेक्निकच्या परीक्षा सध्या सुरू असून त्या संपेपर्यंत बंदोबस्त कायम राहील, असे सांगण्यात आले.

बाहेरील गुंडप्रवृत्तीचे तरुण होस्टेलच्या आवारात धुमाकूळ घालतात, धमकावतात, खंडणी मागतात, अशा लेखी तक्रारी काही विद्यार्थ्यांनी यापूवीर्च दिल्या होत्या ; परंतु विद्याथीर्च या प्रकरणांवर परस्पर पडदा टाकत असल्याने आम्ही पोलिसांपर्यंत गेलो नव्हतो, असे म्हणणे प्रचार्य बलभीम कृष्णा कुंभार यांनी वार्ताहरांपुढे मांडले.

गुंडांच्या खंडणीखोरीला वैतागलेल्या विद्यार्थ्यांनी अखेर मंगळवारी रात्री, मनोज शिंदेला मारहाण होत असताना संघटित प्रतिकार केला. चौघांनाही त्यांनी पकडले आणि बदडून काढण्यास सुरुवात केली. या चौघांना पोलिसठाण्यात नेऊन पोलिसांच्या ताब्यात देण्याचा विद्यार्थ्यांचा प्रयत्न होता ; पण तिघेजण वाटेत पळून गेले. होस्टेलमध्ये गोंधळ, हाणामारी सुरू असल्याचे कळताच प्राचार्य आणि वॉर्डन घटनास्थळी गेले होते. पोलिसांनी तक्रार घेतली आणि पळालेल्या तिघांचा शोध लगोलग सुरू करून त्यांनाही ताब्यात घेतले. रात्री उशीरापर्यंत प्राचार्य, वॉर्डन महागावकर आणि विद्याथीर् पोलिस ठाण्यातच होते. संस्थेतफेर्ही याप्रकरणी तक्रार देण्यात आली आहे.

तब्बल 39 विद्यार्थ्यांच्या लेखी तक्रारी आपल्याकडे यासंदर्भात आहेत, असे प्राचार्यांनी सांगितले. एकेकट्या विद्यार्थ्याला गाठून मानेला चाकू लावून पैशाची मागणी, शिवीगाळ, आदी प्रकार हे चौघे करीत, चॉपर व दारूच्या बाटल्या बाळगत, असे या तक्रारींमध्ये म्हटले आहे. या तक्रारींनंतरच, घडशीची बदली मुंबईला आपण केली तर हमाल यादव याच्यावर कॅम्पसमधले निवासस्थान तातडीने रिकामे करण्याची नोटीस बजावण्यात आली, असे प्राचार्य म्हणाले. काही विद्यार्थ्यांच्या म्हणण्याप्रमाणे, गेला किमान दीड महिना सुरू असलेल्या या प्रकारात कॉलेजचा एक कर्मचारी आणि दुसऱ्या कर्मचाऱ्या मुलगा गुंतला असल्यानेच त्याची गंभीर दखल प्राचार्यांनी घेतली नव्हती.

 
</text>
</doc>
