<doc>
<docno>1091001.cms.txt</docno>
<text>
 
महामुंबई
'फडणीसांच्या व्यंगचित्रातूनिखळ आनंद मिळतो'
[ Wednesday, April 27, 2005  11:50:08 pm]


म. टा. वृत्तसेवा

ठाणे : शि. द. फडणीस यांच्या व्यंगचित्रांना दाद देण्यासाठी वयाचे बंधन लागत नाही. घरातल्या लहान मुलांपासून आजोबांपर्यंत सर्वजण त्यांच्या कुंचल्याच्या करामतीचा निखळ आनंद लुटू शकतात. कलाकार म्हणून ते मोठे आहेतच, पण माणूस म्हणूनही मोठे आहेत, असे गौरवोद्गार प्रसिद्ध व्यंगचित्रकार विकास सबनीस यांनी बुधवारी येथे काढले.

आपल्या ठसठशीत आणि लयबद्ध शैलीने गेल्या पाच पिढ्या हास्यांचे मळे फुलवणारे फडणीस यांच्या व्यंगचित्रांचे प्रदर्शन अक्षररंग संस्थेतफेर् येथील टाऊन हॉलमध्ये भरले आहे. त्याचे उद्घाटन सबनीस यांच्या हस्ते झाले. फडणीस यांची गेल्या 60 वर्षांतील सुमारे 140 व्यंगचित्रे या प्रदर्शनात असून दोन मेपर्यंत हे प्रदर्शन सुरू राहील.

फडणीस यांच्या व्यंगचित्रांच्या ' हसरी गॅलरी ' या पुस्तकाच्या चौथ्या आवृत्तीचे, तसेच अक्षररंग संस्थेच्या वार्तापत्राचे प्रकाशन सबनीस यांच्या हस्ते करण्यात आले. शि. द. फडणीस, श्रीमती फडणीस व विकास सबनीस यांचा शाल, श्रीफळ व पुष्पगुच्छ देऊन सत्कार करण्यात आला. ' अक्षररंग ' चे संजीव हजारे यांनी प्रास्ताविक केले.

 
</text>
</doc>
