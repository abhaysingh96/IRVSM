<doc>
<docno>1089630.cms.txt</docno>
<text>
 
महामुंबई
500 कोटींचा फटका
[ Wednesday, April 27, 2005  01:03:43 am]


सुकृत खांडेकर

मुंबई : राज्यात मोठ्या प्रमाणावर अवैध प्रवासी वाहतूक फोफावल्यामुळे सुटीतील ऐन गदीर्च्या हंगामात ' एसटी ' ला रोज तीन ते चार कोटी रुपयांचा तोटा होत असावा, असा अधिकृत अंदाज असून समांतर खासगी प्रवासी वाहतुकीमुळे एसटीच्या उत्पन्नात वर्षाला 500 कोटींची घसरण झाली आहे. कोर्टाच्या आदेशानंतरही अवैध वाहतुकीला आळा घालण्यात सरकारला अपयश आले आहे.

बेकायदा वाहतुकीवर बंदी घालण्याच्या हायकोर्टाच्या आदेशाची जेमतेम साडेतीन महिने कठोरपणे अमलबजावणी झाली. या काळात एसटीचे उत्पन्न 63 कोटींनी वाढले होते. आता ऐन सुटीच्या हंगामात मुंबई-पुणे सुपरफास्ट मार्गावर एसटीच्या आरामबस गदीर्ने भरून धावत असल्या, तरी राज्यात सर्व जिल्ह्यांमध्ये आणि महत्त्वाच्या शहरांमध्ये चालू असलेल्या अवैध वाहतुकीने एसटीचे मोठे नुकसान होत आहे. पोलिस आणि आरटीओ यांच्या संगनमताने बेकायदा प्रवासी वाहतुकीचे पुन्हा सर्वत्र पेव फुटले आहे.

राज्यात 1989 पासून पर्यटक परवान्याच्या नावाखाली खाजगी वाहतूक सुरू झाली. त्यातून बेकायदा वाहतुकीला रान मोकळे मिळाले. अवैध प्रवासी वाहनांची संख्या राज्यात एक लाखापेक्षा जास्त आहे. पर्यटक वाहतूक परवान्यातील अटींचा भंग करून जिल्ह्या- जिल्ह्यात बेकायदा वाहतूक चालू आहे. एसटी स्टँडपासून 200 मीटरच्या आत परवानाधारक खासगी वाहनाला थांबण्यास मनाई असली, तरी स्टँडवरील प्रवाशांना कमी भाड्याचे आमिष दाखवून सर्रास आकषिर्त केले जाते. मनाई असूनही अनेक खासगी कंपन्यांनी रस्त्यावरच बुकिंग ऑफिस उघडली आहेत. एसटीपेक्षा देखण्या, आरामदायी एसी बसमधून कमी पैशात जाण्याचा प्रवाशांना मोह पडत असल्याने एसटीला मोठी स्पर्धा निर्माण झाली आहे.

राज्यात प्रवासी बसेसची संख्या 40 हजारपेक्षा जास्त आहे. त्यात एसटी बसेसची संख्या मात्र गेली अनेक वषेर् 16650 आहे. एसटीपेक्षा कंत्राटी बसेसची संख्या तिपटीच्या जवळपास पोचली आहे. एसटीच्या साध्या बसला दर वषीर् बसमागे दोन लाख 50 हजार कर आकारला जातो. पण, खाजगी बसला केवळ एक लाख 40 हजार रु. कर आहे. एसटीच्या डिलक्स बसला सात लाख 41 हजार रु. तर खाजगी डिलक्स बसला एक लाख 40 हजार रुपयेच करआकारणी होते. एसटीच्या एसी बसला 16 लाख 88 हजार रु. तर खासगी एसी बसला केवळ दोन लाख 25 हजार रु. कर द्यावा लागतो.

एसटीचे कोणतेही नियम खाजगी सेवेला लागू नसल्याने एसटी खाजगी कंपन्यांशी कशी स्पर्धा करणार असा प्रश्न एसटी कामगार संघटनेचे सरचिटणीस हनुमंत ताटे यांनी विचारला आहे.

 
</text>
</doc>
