<doc>
<docno>1090839.cms.txt</docno>
<text>
 
अर्थव्यवहार
जॉन्सन बेबी ऑइल सुरक्षित असल्याचा निर्वाळा
[ Wednesday, April 27, 2005  09:18:55 pm]


मुंबई : जॉन्सन बेबी प्रॉडक्ट्समधील सर्व घटक बाळाच्या नाजूक त्वचेसाठी पूर्णपणे सुरक्षित असल्याचे, या उत्पादनांचे निर्माते जॉन्सन अँड जॉन्सन यांनी केंदीय आरोग्य मंत्र्यांच्या हवाल्याने म्हटले आहे. आरोग्यमंत्री डॉ. ए. रामडॉस यांनी, मिनरल ऑइल तान्ह्या बाळांसाठी सुरक्षित असल्याचा निर्वाळा 20 एप्रिलला संसदेत दिला होता. बेबी प्रॉडक्ट्समधील याच घटकावरून वादंग निर्माण झाला होता.

या निर्वाळ्यामुळे आम्ही आमच्या बेबी प्रॉडक्ट्समध्ये वापरत असलेले घटक बाळांसाठी पूर्णपणे सुरक्षित असल्याचेच सिद्ध होते, असे जॉन्सन अँड जॉन्सनने म्हटले आहे. जॉन्सनच्या बेबी ऑइलमध्ये उच्च प्रतीचे मिनरल ऑइल असते. दवरूप पॅरॅफिनच्या शुद्धीकरण आणि डिस्टिलेशनमधून ते मिळवले जाते. या प्रक्रियेनंतर मिनरल ऑइलमध्ये कासिर्नोजेन्स या घातक घटकांचा लवलेशही राहात नाही. त्यामुळे असे मिनरल ऑइल बाळासाठी निधोर्क बनलेले असते.

जॉन्सन अँड जॉन्सन त्यांच्या उत्पादनांची उपयुक्तता आणि सुरक्षितता निश्चित करण्यासाठी देशात आणि परदेशांमध्येही काटेकोर चाचण्या-तपासण्या घेते. लहान बाळे आणि वयस्कर व्यक्तींना कोणताही अपाय चुकूनही होणार नाही, हे या चाचण्यांमधून निश्चित केले जाते. 175 देशांमध्ये दहा लाखांहून अधिक बाळांसाठी त्यांच्या माता जॉन्सन बेबी प्रॉडक्ट्स वापरतात.

ही कंपनी भारतात 60 वर्षांहून अधिक काळ आपली विश्वासार्हता टिकवून आहे. उच्च दर्जाबाबत त्यांना ग्राहकांकडूनही सातत्याने पावती मिळाली आहे. भारतातले सर्व नियम काटेकोरपणे पाळले जातात, असे कंपनीने म्हटले आहे.

 
</text>
</doc>
