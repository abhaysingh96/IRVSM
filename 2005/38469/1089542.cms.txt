<doc>
<docno>1089542.cms.txt</docno>
<text>
 
महाराष्ट्र
पुणे विमानतळावर आयात सुरू
[ Wednesday, April 27, 2005  12:03:31 am]


म. टा. प्रतिनिधी

पुणे : शहरातील लोहगाव विमानतळावर पहिल्यांदाच शांघाय येथून आयात करण्यात आलेला माल मंगळवारी दाखल झाला. त्यामुळे निर्यात सुविधेपाठोपाठ अवघ्या काही दिवसांमध्येच विमानतळावरून थेट निर्यात आणि आयात सुविधा सुरू झाल्याचा लाभ उद्योजकांना मिळणार आहे.

ईगल पूनावाला ग्रुपचा माल शांघाय येथून थाई एअरवेजच्या विमानाने मुंबईत आणण्यात आला, तर त्यानंतर इंडियन एअरलाइन्सच्या विमानासोबत लोहगाव विमानतळावर उतरवण्यात आला.

पुणे विमानतळावरून आयात आणि निर्यातील परवानगी देण्यात आल्यावर पहिला माल सुखरुपपणे पाठवण्यात तसेच उतरवून घेण्यात आला आहे. यामुळे पुणे आणि पश्चिम महाराष्ट्रातील व्यावसायिकांना प्रोत्साहन मिळू शकेल, असे मत इंडियन एअरलाइन्सचे माकेर्टिंग मॅनेजर धिरु वांदेकर यांनी सांगितले.

मराठा चेंबर ऑफ कॉमर्स, इंडस्ट्रीज अँड अॅग्रिकल्चरतफेर्ही या सुविधेचे स्वागत करण्यात आले असून आयात-निर्यात दोन्हीलाही सुरुवात झाल्याने उद्योजकांना त्याचा लाभ घेता येईल, असे मत पी. सी. नांबियार यांनी व्यक्त केले. उत्पादन आणि शेती उद्योगात असणाऱ्यांना त्याचा सर्वाधिक फायदा होऊ शकेल, अशी अपेक्षाही त्यांनी व्यक्त केली.

 
</text>
</doc>
