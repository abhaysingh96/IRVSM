<doc>
<docno>1090771.cms.txt</docno>
<text>
 
देश-विदेश
सोनल मानसिंग यांच्या कारभारावर बालमुरलीकृष्ण यांची टीका
[ Wednesday, April 27, 2005  07:51:19 pm]


वृत्तसंस्था

नवी दिल्ली : कर्नाटक संगीतातील बुजुर्ग गायक आणि संगीत नाटक अकादमीच्या कार्यकारी समितीचे माजी सदस्य बालमुरलीकृष्ण यांनी मंगळवारी सोनल मानसिंग यांच्या मनमानी कारभारावर जोरदार शाब्दिक ' प्रहार ' केले आहेत.

' संगीत नाटक अकादमीच्या समितीत असताना सांगितिक कामाचा दर्जा सुधारणे हेच आमचे एकमेव लक्ष्य व प्रयत्न होते. त्यावेळी काही सदस्य मात्र संस्थेचे नाव वापरून स्वत:ची प्रतिमा उजळवून घेण्यात गर्क असायचे. परिणामी एकेकाळी दबदबा असलेली ही संस्था बदनाम होत चालली आहे. संगीत अकादमीतल्या अशा घटनांमुळे अकादमी आणि इतर संस्थांमध्ये फरक काय राहीला, अशा शब्दांत बालमुरलीकृष्ण यांनी सोनल मानसिंग यांचे नाव न घेता त्यांच्या कार्यपद्धतीवर टीका केली आहे.

दरम्यान, संगीत नाटक अकादमीच्या सहा कार्यकारिणी सदस्यांनी गेल्या दोन दिवसांत राजीनामे दिले. त्यात शास्त्रीय गायक अजय चक्रवतीर्, कमल तिवारी, जी. एस. चानी, नाट्यकमीर् बी. जयश्री, परवेश सेठी आणि हैदराबादचे संगीतकार एन. सत्यनारायणन यांचा समावेश आहे.

राजीनामे मिळले असले तरी अद्याप ते मंजूर केलेले नाहीत व अभ्यास करूनच निर्णय घेतला जाईल, असे सांस्कृतिक कार्यमंत्री जयपाल रेड्डी यांनी स्पष्ट केले.

दरम्यान, पणिक्कर आणि बालमुरलीकृष्ण या दोघांनीही आपले राजीनामे मागे घेण्यास स्पष्टपणे नकार दिला आहे.

 
</text>
</doc>
