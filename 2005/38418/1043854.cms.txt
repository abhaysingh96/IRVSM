<doc>
<docno>1043854.cms.txt</docno>
<text>
 
महामुंबई
3 वर्षांत महिलांचे 5 लाख बचतगट!
[ Monday, March 07, 2005  08:57:13 pm]


सुकृत खांडेकर

मुंबई : महिलांना आथिर्कदृष्ट्या स्वावलंबी बनविण्यासाठी येत्या तीन वर्षांत राज्यात पाच लाख महिला बचतगट उभारणार असल्याचे महिला व बालकल्याणमंत्री हर्षवर्धन पाटील यांनी ' मटा ' शी बोलताना जाहीर केले.

जागतिक महिला दिनाच्या पूर्वसंध्येला पाटील म्हणाले, शासनाच्या महिला धोरणाची येत्या तीन वर्षांत प्रभावी अमलबजवणी करण्याचा आपला प्रयत्न राहील. राज्यात सध्या 75 हजार महिला बचतगट आहेत. आंध्र प्रदेशाप्रमाणे शहरी व ग्रामीण भागांत ही संख्या मोठ्या प्रमाणावर वाढवणे हे आपले उद्दिष्ट आहे. महिला बचतगटाच्या माध्यमातून रोजगार नियोजन करणे आवश्यक आहे. युनोने यंदाचे वर्ष मायक्रोफायनान्सिंग म्हणून घोषित केले आहे. त्याचाही लाभ राज्याला घेता येईल. जिल्हा बँका, सहकारी बँका, पतसंस्थांंचा महिला बचतगटांशी समन्वय साधल्यास महिलांच्या संस्थांना अधिक अर्थपुरवठा होईल. त्यातून महिलांना वैयक्तिक व सामूहिक व्यवसाय सुरू करता येतील. शहरी भागात झोपडपट्टीतील महिलांना छोटे व्यवसाय सुरू करण्यासाठी मदत व मार्गदर्शन दिले तर रोजगार लाभेल.

लोकशाही आघाडी सरकारतफेर् नेमल्या जाणाऱ्या 11 हजार विशेष दंडाधिकारी पदांपैकी 30 टक्के पदांवर महिलांची नेमणूक होणार आहे, असे पाटील यांनी स्पष्ट केले.

समाज कल्याण व महिला बालकल्याण ही खाती पूवीर् एकत्र होती आणि एकाच मंत्र्याकडे सोपविली जायची, यावेळी विलासराव देशमुखांनी दुसऱ्यांदा मुख्यमंत्री झाल्यावर ही खाती स्वतंत्र केली आणि महिला बालकल्याण खाते आपल्याकडे सोपवले, असे पाटील यांनी अभिमानाने सांगितले.

महिला बालकल्याण खात्याचे गेल्यावषीर्चे बजेट 700 कोटी रू. होते व त्यात 300 कोटी रू. सकस आहार योजनेसाठी तरतूद होती. यंदा केंदाच्या विविध योजनांमुळे महिला बालकल्याण खात्याच्या बजेटमधे भरीव वाढ होणे अपेक्षित आहे.

 
</text>
</doc>
