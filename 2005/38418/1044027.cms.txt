<doc>
<docno>1044027.cms.txt</docno>
<text>
 
महामुंबई
एमपीएससीचा आणखी एक निकाल वादाच्या भोवऱ्यात
[ Monday, March 07, 2005  11:43:57 pm]


एमपीएससीचा आणखी एक निकाल वादाच्या भोवऱ्यात

मुंबई : एमपीएससीने गेल्या वषीर् घेतलेल्या स्पर्धा परीक्षेचे निकाल संशयास्पद असल्याचा दावा करून त्या निकालास काही उमेदवारांनी मुंबई हायकोर्टात आव्हान दिले असल्याने पुन्हा एकदा एमपीएससी वादाच्या भोवऱ्यात सापडण्याची शक्यता आहे.

हायकोर्टाने अर्जदारांची याचिका केवळ दाखल करून घेतल्याने हे प्रकरण सुप्रीम कोर्टापर्र्यत नेण्याची तयारी या उमेदवारांनी सुरू केली आहे. पोपट आनंद सूर्यवंशी व अन्य दोघांनी हायकोर्टात दाद मागितली आहे. पोलिस उपअधीक्षक, सहायक पोलिस आयुक्त, तहसिलदार, विक्रीकर अधिकारी आदी पदांसाठी 30 मे 2004 रोजी एमपीएससीने परीक्षा घेतली होती व 9 नोव्हेंबर 2004 ला निकाल जाहीर केला होता. या उमेदवारांसाठी हायकोर्टात अॅड. योगेश देेशपांडे तर सरकारतफेर् राजेंद सावंत यांनी बाजू मांडली.

या परीक्षेतील एक सामान्य ज्ञानाचा पेपर होता. त्यात 200 वस्तुनिष्ठ प्रश्ान् होते. प्रत्येक प्रश्ानला एक गुण होता व प्रश्ान्पत्रिका मराठी व इंग्रजीत होती. परीक्षा संपल्यानंतर एमपीएससीने असे जाहीर केले की आठ प्रश्ानंत चुका होत्या. अर्जदारांनुसार आठ नव्हे तर 16 चुका होत्या. या परीक्षेला किमान दीड लाख उमेदवार बसले होते. परीक्षेनंतर तब्बल तीन महिन्यांनी पाच प्रश्ान् रद्द ठरविण्यात आले, याकडे अर्जदारांनी कोर्टाचे लक्ष वेधले.

याशिवाय ज्या उमेदवारांना 152 गुण मिळाले त्यांना निवडले पण 160 गुण मिळाले असूनही काहींची निवड झाली नाही. प्रश्ान्पत्रिकेतील भाषांतरसुद्धा तंतोतंत नसल्याचा दावा अर्जदारांनी केला आहे. एमपीएससीचे उपसचिव प्रल्हाद धाबले यांनी चुकांबाबत खुलासा केला असला तरी 160 गुण मिळालेल्यांची निवड का झाली नाही याचे उत्तर दिले नसल्याचे अर्जदारांचे म्हणणे आहे.

 
</text>
</doc>
