<doc>
<docno>1043880.cms.txt</docno>
<text>
 
अर्थव्यवहार
'सोनी'च्या चीफ एक्झिक्युटिव्हपदी परदेशी व्यक्ती
[ Monday, March 07, 2005  09:35:28 pm]


वृत्तसंस्था

टोकियो : इलेक्ट्रॉनिक्स वस्तूंची जागतिक पातळीवरील महाकाय उत्पादक कंपनी असलेल्या जपानच्या सोनी कॉपोर्रेशनने आपल्या ' एन्टरटेनमेंट बिझनेस ' चा कार्यभार सांभाळण्यासाठी पहिल्यांदाच एका परदेशी व्यक्तीची नियुक्ती केली आहे. हॉवर्ड स्ट्रिंगर यांची या विभागाचे चेअरमन म्हणून केल्याची घोषणा कंपनीकडून येथे सोमवारी करण्यात आली. कोणत्याही बड्या जपानी कंपनीने परदेशी व्यक्तीची आपल्या उच्चपदस्थ व्यवस्थापकीय जबाबदारीच्या पदावर नियुक्ती करण्याचीही ही पहिलीच वेळ आहे.

श्री. स्ट्रिंगर हे याआधी ' सोनी ' चे व्हाइस चेअरमन आणि ' सोनी कॉपोर्रेशन ऑफ अमेरिका ' चे चीफ एक्झिक्युटिव्ह होते. टोकियोत मुख्यालय असलेल्या सोनी कॉपोर्रेशनचे यापूवीर् दहा वषेर् चेअरमन म्हणून काम केलेल्या, मावळत्या नोबुयुकी अदेइ यांची जागा ते घेणार आहेत. ' सोनी ' च्या संचालक मंडळाच्या येथे झालेल्या बैठकीत श्री. स्ट्रिंगर यांच्या नियुक्तीचा निर्णय घेण्यात आला. या निर्णयाला येत्या जूनमध्ये कंपनीच्या भागधारकांची मंजुरी मिळविण्यात येणार आहे.

इलेक्ट्रॉनिक्स वस्तूंच्या उत्पादनात नवनवे प्रयोग करणाऱ्या, उत्पादनांमध्ये सातत्याने सुधारणा करून बाजाराचे नेतृत्व कायम राखणाऱ्या ' सोनी ' ला सध्या स्वस्त किमतींत इलेक्ट्रॉनिक्स वस्तू बाजारात आणणाऱ्या आशियाई स्पर्धक कंपन्यांच्या जबरदस्त स्पधेर्ला तोंड द्यावे लागत आहे. या परिस्थितीतून ही कंपनी कशी मार्ग काढते, याकडे जगाचे आता लक्ष लागले आहे.

 
</text>
</doc>
