<doc>
<docno>1043887.cms.txt</docno>
<text>
 
अर्थव्यवहार
बजाज करणार स्कूटर्सचे पुनरुज्जीवन
[ Monday, March 07, 2005  09:41:34 pm]


वृत्तसंस्था

नवी दिल्ली : दुचाकी वाहनांचे उत्पादन करणारी देशातील अग्रणी कंपनी बजाज ऑटो पुढील महिन्यात ' वेव ' ही स्टायलिश स्कूटरेट बाजारात आणत आहे. याशिवाय पुढील वषीर् तीन अत्याधुनिक स्कूटर्स आणण्याचीही त्यांची योजना आहे.

गेल्या काही वर्षांत ग्राहकांची आणि विशेषत: युवा वर्गाची पसंती नवनवीन बाइक्स आणि स्कूटरेट्सनाच अधिक असल्याचे दिसून येत आहे.

या दोन्ही उत्पादनांच्या बाजारपेठेत बजाजला हिरो होंडा आणि होंडा मोटरसायकल अँड स्कूटर इंडिया या कंपन्यांशी जोरदार स्पर्धा करावी लागत आहे. या परिस्थितीत स्कूटरच्या बाजारपेठेचे पुनरुज्जीवन करण्याचा बजाजचा मानस आहे.

तीन नव्या अत्याधुनिक स्कूटर्स थेट बाइक्सशी स्पर्धा करतील, असे बजाज ऑटोचे चेअरमन राहुल बजाज यांनी सांगितले.

अशा क्रांतिकारी रचनेच्या स्कूटर्स भारतात प्रथमच येतील आणि त्यामुळे मोठ्या संख्येने ग्राहक स्कूटर्सकडे पुन्हा वळतील, असा विश्वास राहुल बजाज यांनी व्यक्त केला.

 
</text>
</doc>
