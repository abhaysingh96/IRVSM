<doc>
<docno>1043663.cms.txt</docno>
<text>
 
महाराष्ट्र
शिक्षण क्षेत्रात राजकारण नको!
[ Monday, March 07, 2005  06:26:44 pm]


सोलापूर : शिक्षण क्षेत्रात काम करणाऱ्या मंडळींनी राजकीय दृष्टीकोन बाजूला ठेवणे आवश्यक आहे, असे प्रतिपादन आंध्र प्रदेशचे राज्यपाल सुशीलकुमार शिंदे यांनी येथे व्यक्त केले.

सोलापूर सोशल असोसिएशनच्या आर्टस आणि कॉमर्स कॉलेजच्या नव्या इमारतीचे उद्घाटन शिंदे यांच्या हस्ते नुकतेच झाले. यावेळी बोलताना शिंदे यांनी असोसिएशनच्या कार्याचा आढावा घेत त्याचे कौतुक केले. शिक्षण हे माणूस घडवण्याचे साधन आहे, याची जाणीव सगळ्यांनी ठेवावी आणि शिकताना केवळ सरकारी नोकरी हे उद्दिष्ट डोळ्यांसमोर ठेवू नये, असे आवाहन त्यांनी केले. सोलापूर विद्यापीठाचे कुलगुरू डॉ. इरेश स्वामी यांनी, शिक्षणाचा प्रसार तळागाळापर्यंत होणे आवश्यक आहे, असे उद्गार यावेळी काढले.

 
</text>
</doc>
