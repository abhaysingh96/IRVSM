<doc>
<docno>1043797.cms.txt</docno>
<text>
 
बहुतांची अंतरे
मुंबई महाराष्ट्रापासून तोडण्याच्या मनसुब्यांना तडाखा देण्यासाठी सिद्ध व्हा!
[ Monday, March 07, 2005  07:59:06 pm]


' मुंबईचे स्वतंत्र राज्य ' हा सुहास फडके यांचा लेख (म. टा. 3 मार्च) वाचला. हा दिल्लीकरांचा एक मनसुबा आहे. हळूहळू मुंबई महाराष्ट्रापासून तोडायची व जरूर पडल्यास काही तुकडे फेकायचे, हा डावपेच मुख्यरूपाने जाणवत आहे. भाषावार राज्ये जेव्हा स्थापन झाली, तेव्हाच मुंबई महाराष्ट्राला द्यायची नाही हाच विचार दिल्लीत पक्का होता ; पण मराठी माणसाने जो लढा दिला आणि जे 105 हुतात्मे झाले, त्यामुळे दिल्ली जरा नरमली ; पण त्यांच्या डोक्यात आजही ' मुंबईचे स्वतंत्र राज्य ' ही संकल्पना जोर धरते आहे. मराठी माणसाला प्रथमपासूनच दुय्यम नागरिक समजण्याची तयारी दिल्लीत होतीच ; पण मुंबईत बाहेरून येऊन स्थायिक झालेले नेहमी म्हणायचे आणि अजूनही म्हणतात की यांनी फक्त आमच्याकडे घरगडी म्हणून राहावे.

या समजुतीला जबरदस्त तडाखा व तडा देण्यासाठी मराठी माणूस वाटेल तेवढी आहुती देण्यास तयार आहे, कुठूनही कुणीही मुंबईत यावे आणि मराठी माणसाला टपली मारावी, हे दिवस घालवण्याची आता मराठी मनाने मानसिक तयारी ठेवली पाहिजे. हिंमत असेल तर मुंबईला हात लावून बघा, असा इशारा देण्याची वेळ आली आहे.

प्रभाकर बाळकृष्ण देशपांडे, गोवंडी, मुंबई.

 
</text>
</doc>
