<doc>
<docno>1043634.cms.txt</docno>
<text>
 
महामुंबई: मुंबई टाइम्स
महिला सुरक्षारक्षकांचा वाढतोय दरारा
[ Monday, March 07, 2005  06:04:42 pm]


मुंबई टाइम्स टीम

चूप, अब अगर चूप नही बैठ, तो वो पुलिस आण्टी पकडकर ले जाएगी...शॉपिंग मॉलमध्ये खरेदीला आलेली एक गृहिणी वात्रट मुलाला दम देते. ती जिच्याकडे बोट दाखवते, ती असते शॉपिंग मॉलची सुरक्षा रक्षक. युनिफॉर्म, लाठी आणि कधी पिस्तुल अडकवून उभ्या या महिला गार्ड्सचाही हल्ली चांगलाच दरारा वाटत आहे.

दोन वर्षांपूवीर्पर्यंत गार्ड्सना मान मिळत नसे. पण आता चित्र वेगळं आहे. यामुळे आम्हालाही जॉब सॅटिस्फॅक्शन मिळतंय, असं एका शॉपिंग मॉलमध्ये गार्ड असलेल्या रेखा सानप यांनी सांगितलं.

मॉल्स, एण्टरटेन्मेण्ट सेण्टर्स अशा गदीर्च्या ठिकाणी महिलांना त्रास देण्याच्या किंवा त्यांची पर्स चोरण्याच्या प्रयत्नात असणाऱ्यांवर करडी नजर ठेवण्यासाठी पुरुषांबरोबरच महिला सिक्युरिटीची मागणी वाढत आहे. गेल्या वर्षभरातच शॉपिंग सेंटर्स आणि कॉल सेंटर्समध्ये सुमारे एक हजार महिला गार्ड्स काम करत आहेत.

शॉपिंग सेंटर्समध्ये पुरुष गार्ड असल्याने काही चलाख महिला ग्राहक संधी साधत हात साफ करतात, असं मॉलवाल्यांच्या लक्षात येऊ लागलं. अशा वेळी संशय आला तरी महिला असल्याने त्यांची झडती घेण्यात अडचणी यायच्या. आता महिला गार्ड्सच्या नेमणुकीमुळे अशा चोऱ्यांना आळा बसेल, असं ट्रीग सिक्युरिटीचे कॅ. एस. सलारिया यांनी सांगितलं.

देशातील आघाडीची सिक्युरिटी एजन्सी आलेलेल्या टॉप्स सिक्युरिटीकडे दोन हजारांहून अधिक महिला गार्ड्स आहेत. शॉपिंग मॉलमध्ये येणाऱ्या महिलांना मार्गदर्शन करण्यासाठी तसंच कॉल सेंटर्समध्ये नाइट शिफ्टमध्ये काम करणाऱ्या महिलांच्या सुरक्षेच्या दृष्टीनेही त्यांचं स्थान महत्त्वाचं ठरतंय, असं टॉप्सच्या व्हाइस प्रेसिडेण्ट अरुनिसा सेनगुप्ता म्हणाल्या.

सध्या या क्षेत्रात महिलांची संख्या 20 टक्के असली तरी, भविष्यात सिक्युरिटी सविर्सेसकडे करिअर म्हणून येणाऱ्या तरुणींची संख्या वाढेल, असा अंदाज आहे. पोलिस किंवा संरक्षण दलांमधल्या संधी हुकलेल्या अनेक मुली त्यात जास्त आहेत. पदवीधर मुलींची संख्याही वाढती आहे. नीता रोकडे या गेलं वर्षभर सिक्युरिटी गार्ड म्हणून काम करतात. पोलिस दलात नोकरी करण्याची इच्छा अपूर्ण असली, तरी सिक्युरिटी गार्डच्या भूमिकेत शिरून मी स्वप्न पूर्ण करू शकले, असं त्या सांगतात.

मॉल्स, एण्टरटेन्मेण्ट सेण्टर्सच्या वाढत्या संख्येबरोबरच महिला गार्ड्ससाठी अनेक व्हेकन्सीज निर्माण होत आहेत. चांगला पगार आणि कामाचं समाधान देणाऱ्या या क्षेत्राकडे करिअरची उत्तम संधी म्हणून बघायला काहीच हरकत नसल्याचं महिला गार्ड्सचं म्हणणं आहे.

 
</text>
</doc>
