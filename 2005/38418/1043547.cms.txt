<doc>
<docno>1043547.cms.txt</docno>
<text>
 
सदर
आयडॉल
[ Monday, March 07, 2005  05:09:48 pm]


अभिजीत ' आयडॉल ' झाला आणि बेभान झालेल्या मुंबईकरांचा मूड पाहून मलाही आनंद झाला. गेले आठ दिवस ' आयडॉल ' या विषयाने वातावरण एवढं झपाटून गेलं होतं, की विचार करायलाच वेळ मिळत नव्हता. विद्यार्थ्यांनाही अभ्यासाला वेळ नसल्याने परीक्षेचा विचार पडला होता. आजपासून पुन्हा भारत आणि पाकिस्तान क्रिकेटचे सामने सुरू होणार असल्याने मला विचार करायला आणि विद्यार्थ्यांना अभ्यास करायला फक्त तीन दिवस मिळाले. त्यामुळे घाईघाईने मी हा लेख लिहीत आहे.

त्याचा परिणाम काय होईल, झपाटलेल्या वाचकांना झपाटलेल्या लेखणीची ही भाषा रुचेल न रुचेल याचाही विचार करायला वेळ मिळाला नाही. नाहीतरी स्वतंत्र विचार करण्याची परंपरा मोडीत निघाली असून आता फक्त अनुकरण संस्कृती वाढत आहे. त्याच संस्कृतीचा आविष्कार पावलोपावली पाहायला मिळतो. या सांस्कृतिक विडंबनाचा भारतीयांवर जबरदस्त पगडा बसल्याने व्यावसायिक वृत्तीच्या मंडळींनीत्याचं माकेर्टिंग करायाला सुरुवात केली आहे. आपल्या अभिजीतला एक कोटी रुपये मिळाले, म्हणून प्रत्येक मराठी माणसाला आनंद होणं स्वाभाविक आहे. कारण मराठी माणसाला एक कोटी म्हणजे एकावर किती शून्य हेदेखील कोणी सांगत नाही.

' इंडियन ' आणि ' आयडॉल ' हे दोन्ही शब्द इंग्रजी असले तरी अखेर मराठी माणूस जिंकला म्हणून आनंद वाटायला हरकत नाही, पण ही मूळ कल्पना अमेरिकेची. अमेरिकन आयडॉल ही स्पर्धा अमेरिकेत लोकप्रिय झाली आहे. तिचंच अनुकरण इंडियन आयडॉलने केलं. फॅशन परेड असो अगर भारत सुंदरी असो, सर्वांचा ताबा आता माकेर्टिंग कंपन्यांनी घेतला असून दुदैर्वाने त्यांना प्रचंड यश आलं आहे. त्यामुळे व्हॅलण्टाइन डे, फ्रेण्डशिप डे, मदर्स डे आता केवळ बाजारातील गदीर् बनत चालले असून त्याचं दुसरं नाव आहे पैशाचा खेळ. पूवीर् या देशात कोणत्याही स्पर्धा होत नव्हत्या असं नाही. क्रिकेट खेळलं जात होतं आणि गाण्याच्या स्पर्धा तर पहाटेपर्यंत चालायच्या. पण त्यांचा ताबा कधी व्यावसायिक कंपन्यांनी घेतला नव्हता आणि त्याची लोकप्रियताही मर्यादित राहिली होती. याचं कारण तिथे पैशाचा खेळ नव्हता. आता हा जो पैशाचा खेळ सुरू झाला आहे, त्याच्या आपण किती अधीन जायचं याचा विचार करायला हवा. लोकांना मूर्ख बनवण्याचं तंत्र या इव्हेण्ट कंपन्यांना चांगलं अवगत झालं असून त्याचंच दर्शन इंडियन आयडॉलमध्ये झालं.

कोणत्याही स्पधेर्साठी परीक्षक आवश्यक असतात, हे माहीत असल्याने स्वत:चा बचाव करण्यासाठी ' सोनी ' ने ही स्पर्धा चार परीक्षकांच्या खांद्यावर ठेवली. पण त्यासाठी मागवलेले एसएमएस हा स्पधेर्चा खरा हेतू होता. या एसएमएसचा तुफान प्रचार करून पंधरा कोटी मिळवण्यात आले. अंतिम स्पर्धा झाल्यानंतरही केवळ एसएमएससाठी मुदत वाढवण्यात आली. एक म्हणजे सार्वमतच घ्यायचं असेल तर परीक्षकांची ( स्वाभिमानशून्य!) जरूर नव्हती. दुसरं म्हणजे त्यासाठी एसएमएसचीही गरज नव्हती. ' महाराष्ट्र टाइम्स ' च्या स्पधेर्प्रमाणे ठराविक नमुन्यात लोकांची मतं मागवता आली असती. पण त्याऐवजी लोकांच्या खिशात हात घालून कोट्यवधी रुपये काढायचे आणि त्यातील एक कोटीचं पारितोषिक देऊन स्पधेर्चं श्रेय घ्यायचं, हा प्रकार म्हणजे सर्वसामान्यांची फसवणूक करण्यासारखंच आहे.

अशा धंदेवाईक स्पर्धा आता कॉपोर्रेट मंडळी वरचेवर आयोजित करू लागल्याने त्यांच्यावर बंधनं घालण्याची वेळ आली आहे. या स्पधेर्त उतरणाऱ्या सगळ्या स्पर्धकांची आणि आनंदित झालेल्या त्यांच्या पालकांची क्षमा मागून परखडपणे लिहिल्याशिवाय राहवत नाही की कोणत्याही स्पधेर्तील बक्षिसाच्या रकमेवर मर्यादा घालण्याची वेळ आली आहे. नाहीतर स्पर्धा हा प्रकार केवळ पैसेवाल्यांची मक्तेदारी ठरेल आणि त्यात गुणवत्तेला महत्त्व राहणार नाही.

एखाद्याची गुणवत्ता सार्वमताने ठरवण्याचा हा प्रकार घातक असून सर्वच कलांना आणि स्पर्धांना मारक ठरणार आहे. इंडियन आयडॉलच्या बाबतीत ज्या दोन-तीन कोटी लोकांनी एसएमएस पाठवले त्यांच्यापैकी किती जणांना संगीताचा गंध होता, हा प्रश्न ' सोनी ' ला कोणीच विचारत नाही. आता अभिजीत आणि त्याचे असंख्य ' चाहते ' आनंदाच्या लाटेवर तरंगत असताना हा प्रश्न विचारणं म्हणजे मधमाशाच्या पोळ्यावर दगड मारण्यासारखं आहेे हे माहीत असूनही मी हे लिहायचं धाडस करत आहे.

हा आनंदाचा बहर ओसरल्यावर भावनेच्या वलयातून बाहेर पडून निविर्कारपणे या नव्याने उदयाला आलेल्या संस्कृतीचा गंभीरपणे विचार व्हायला हवा. कारण त्यातून अनेक प्रश्न उपस्थित होतात. हा परीक्षांचा काळ आहे, या काळात विद्यार्थ्यांवर मोहिनी टाकणाऱ्या अशा स्पर्धा आणि क्रिकेटच्या सामन्यांचं प्रक्षेपण व्हावं काय, हा प्रश्नही कोणी विचारत नाही. मुलांना या वयात भले कितीही कोणी गुणवान असलं, तरी पैशाची आणि ऐषारामी गाडीची चटक लावणं कितपत योग्य आहे, याचा विचार आईवडिलांनीही करायला हवा. ही स्पर्धा म्हणजे केवळ हिमनगाचं टोक आहे. या चंगळवादी संस्कृतीने आपला नकळत ताबाच घेतला आहे. खुल जा सिमसिम, प्ले विन लॉटरी, ऑनलाइन लॉटरी, बिझनेस बाजीगर, नृत्यस्पधेर्साठी जाहीर झालेलं वीस लाखांचं बक्षीस सर्व कशाचं द्योतक आहे, अशा प्रकारे लहान वयात झटपट पैसा मिळायला लागला तर परिश्रमावरील आपला विश्वासच उडून जाईल.

अमिताभसारख्या परिश्रमावर विश्वास असलेल्या माणसाने ' कौन बनेगा करोडपती ' चा कार्यक्रम सादर केला. तेव्हाच मी लिहिलं होतं, की केवळ सोळा प्रश्नांची उत्तरं देऊन एक कोटी मिळणार असतील तर मुलांनी परीक्षेतील प्रश्नांसाठी अभ्यास करण्याची गरजच उरणार नाही. कोणत्याही विषापेक्षा परिश्रमाशिवाय मिळणारा पैसा अत्यंत घातक विष असून त्यामुळे सारा समाज पोखरला जातो.

पंधरा वर्षांपूर्वी देशातील सर्व वाहनांवर लिहिलं होतं , ' परिश्रमाला पर्याय नाही '. आता आमच्या चॅनलवाल्यांनी, कॉपोर्रेटनी आणि धंदेवाल्या डोकेबाजांनी परिश्रमाला अनेक पर्याय शोधून काढले आहेत. इंडियन आयडॉल, खुल जा सिमसिम, पंधरा-पंधरा मिनिटांनी निघणाऱ्या लॉटऱ्या, कोट्यवधी रुपये देणारी प्लेविनसारखी लॉटरी, बिझनेस बाजीगर यातून सर्वसामान्यांना पैशाचं गाजर दाखवलं तर ते वेडे होतात, हे धंदेवाईक कंपन्यांनी पुरेपूर ओळखलं आहे. त्यामुळे पैसा कमावण्यासाठी त्यांनी एसएमएसचं माकेर्टिंग सुरू केलं आहे. कारण त्यांना खऱ्या अर्थाने ' ढ्ढठ्ठस्त्रद्बड्डठ्ठ ढ्ढस्त्रश्ाद्य ' शोधून काढायचा नव्हता तर या देशात सर्व लोक ' ढ्ढस्त्रद्यद्ग ' ( रिकामटेकडे) आहेत, याचा त्यांनी शोध लावला आहे.

प्रमोद नवलकर

 
</text>
</doc>
