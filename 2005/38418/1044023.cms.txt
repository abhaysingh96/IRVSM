<doc>
<docno>1044023.cms.txt</docno>
<text>
 
महामुंबई
हिंसेच्या विरोधात महिलांची एकजूट
[ Monday, March 07, 2005  11:41:57 pm]


म. टा. प्रतिनिधी

मुंबई : महिलांना संरक्षण देणारे कायदे आणि धोरणे अंमलात येण्यासाठी धडपडणाऱ्या जवळपास 30 हून स्वयंसेवी संघटना एकत्र येऊन यंदाचा जागतिक महिला दिन साजरा करणार आहेत. महिलांवरील कौटुंबिक हिंसेविरोधातील कायदा त्वरित मंजूर करण्याची मागणी या संघटनांनी एकमुखाने केली आहे.

मंगळवारी दुपारी 2 वाजता दादरच्या कोतवाल उद्यानात या संघटनांचे प्रतिनिधी आणि कार्यकर्ते जमतील. या निमित्ताने सर्व स्वयंसेवी संघटना ' हम एक है... ' चा नारा देत एकाच छत्राखाली एकत्र येणार आहेत. त्यानंतर दुपारी तीन वाजता अमर हिंद मंडळ येथे सभेचे आयोजन करण्यात आले आहे.

कामाच्या जागी होणारे स्त्रियांचे लैंगिक शोषण, बाल लैंगिक शोषण, बलात्कार, समलिंगी संबंध, गर्भजल चिकित्सा, अन्नपुरवठ्याच्या सार्वजनिक व्यवस्था, लोकसभा- विधानसभेत आरक्षण, रोजगार हमी, सार्वजनिक आरोग्य आणि शिक्षण, असंघटीत क्षेत्रातील कामगार सुरक्षा, धर्माचे राजकीयीकरण आदी संबंधात सर्वसमावेशक कायदे मंजूर करण्यात यावे, या संबंधी निश्चित धोरण ठरविण्यात येईल. स्वाधार, जनवादी महिला संघटना, भारतीय महिला फेडरेशन, स्त्री मुक्ती संघटना, वुमेन सेंटर, अक्षरा, महिला विकास केंद, हमीद दलवाई इस्लामिक रिसर्च सेंटर, इंडिया सेंटर फॉर ह्युमन राईट्स अॅण्ड लॉ, मजलिस, वाचा आदी स्वयंसेवी संघटनांचा यात सहभाग असेल.

संकल्प प्रतिष्ठानतफेर् सायंकाळी सात वाजता डिलाईल रोड येथील श्रमिक जिमखान्यावर कार्यक्रम होणार आहे. प्रसारमाध्यमांतून महिलांची प्रतिमा मलिन करणाऱ्या कार्यक्रमांच्या विरोधात मोहिम राबविण्यासाठी मानवी साखळी तयार करण्यात येणार आहे. दुपारी 3.30 वाजता मरीन ड्राइव्हजवळ होणाऱ्या या मोहिमेत विविध महिला संघटना सहभागी होतील.

' आयडियल ' तर्फे आयोजित प्रभादेवीच्या कोहिनूर हॉटेलमधील कार्यक्रमात नामवंत अभिनेत्री श्रोत्यांशी संवाद साधतील. सिडनहॅम इन्स्टिट्यूट ऑफ मॅनेजमेंट स्टडीजतफेर् सायंकाळी 4 वाजता उद्योग क्षेत्रात कर्तृत्वाचा ठसा उमटविणाऱ्या महिलांचा सत्कार करण्यात येणार आहे. अंबा आणि शिखंडी यांच्या कथानकावर बेतलेल्या ' द्वंद्व ' या नाट्याचे सादरीकरण हे कार्यक्रमाचे आकर्षण असेल. तर, भारतीय जनता पक्षातफेर् महिला मोर्चाचे आयोजन करण्यात आले आहे. पंचाल मय ब्रह्म समाजातफेर् सायंकाळी पाच वाजता दादरच्या विश्वकर्मा मंगल कार्यालयात पदवीधर महिलांचा सत्कार करण्यात येणार आहे. भारतीय ग्रामीण पुनर्रचना संस्थेतफेर् सकाळी 10.30 वाजता वडाळ्याच्या नॉलेज सेंटरमध्ये महिला सक्षमीकरण मार्गदर्शन, बेरोजगार महिलांचे नोंदणीकरण आणि सांस्कृतिक कार्यक्रमाचे आयोजन करण्यात आले आहे. महाराष्ट्र चेंबरच्या महिला विभागातफेर् सायंकाळी 4 वाजता 14 मार्चला दादरच्या उद्योजक महिलांसमवेत ' महिलांच्या यशोगाथा ' हा वार्तालापाचा कार्यक्रम होणार आहे.

 
</text>
</doc>
