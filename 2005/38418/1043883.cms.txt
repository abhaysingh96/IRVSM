<doc>
<docno>1043883.cms.txt</docno>
<text>
 
अर्थव्यवहार
कंपन्यांच्या प्रमुखांसाठी विमा योजना: 'की मॅन इन्शुरन्स'
[ Monday, March 07, 2005  09:37:44 pm]


आयुविर्म्याची उपयुक्तता ही फक्त एका व्यक्तीसाठी आणि एका कुटुंबासाठी मर्यादित आहे का ? जेव्हा सॉलोमन ह्युबनर याने 1920 साली ' ह््युमन लाइफ व्हॅल्यू ' म्हणजेच माणसाच्या आयुष्याची किंमत किती ही संकल्पना शोधून काढली, तेव्हाच आयुविर्म्याची गरज जेवढी एखाद्या कुटुंबाला आहे, तेवढीच व्यवसायलाही आहे हेच जणू अधोरेखित झाले. प्रत्येक व्यक्तीची संपत्ती कमावण्याची क्षमता ही जशी व्यक्तिगत कुटुंबासाठी मोजणे आवश्यक असते, तशीच व्यवसायाकरिताही आवश्यक असते. व्यवसायाकरिता आयुविर्मा म्हणजे फक्त कर्जासाठी अतिरिक्त सुरक्षा, बँकेकडून ' ओव्हरड्राफ्ट ' किंवा व्यवसायासाठी कर्ज म्हणून द्यावे लागणारे तारण, एवढाच विचार केला जात होता. पण त्याहीपलिकडे आयुविर्म्याचा उपयोग व्यवसायाकरिता होऊ शकतो. प्रत्येक व्यावसायिक संस्थेमध्ये एक किंवा दोन व्यक्ती या मुख्य आणि अतिशय महत्त्वाच्या ( ' की पर्सन ') असतात. त्यांच्याशिवाय कंपनी चालू शकत नाही. त्यांनी कंपनी सोडल्यामुळे किंवा त्यांच्या मृत्यूमुळे कंपनीची कार्यक्षमता आणि अस्तित्वच धोक्यात येऊ शकते. उदा. ' एबीसीएल ' चे अस्तित्व अमिताभ बच्चनशिवाय शक्य आहे का ? अंबानींशिवाय रिलायन्स उद्योग समूह ही कल्पना कशी वाटते ? अझीझ प्रेमजी आणि विप्रो किंवा गजाननराव पेंढारकर आणि विको लॅबोरेटरिज यांच्याशिवाय हे समीकरण शक्य नाही. याचा अर्थ या व्यक्तींचा सहभाग या कंपनीसाठी अत्यावश्यक असतो. प्रत्येक कंपनीत आणि व्यवसायात असे मुख्य लोक असतात. त्यांना ' की मॅन ' (' की पर्सन '), असे म्हणतात. एका कंपनीत किती ' की मॅन ' असावेत हे ती कंपनीच ठरवू शकते. अशा व्यक्तीचा अचानक मृत्यू झाल्यास कंपनीला फार मोठा धक्का बसतो आणि आथिर्क नुकसान होते.

कंपनीची कर्जे जरी कर्जाच्या विम्याने सुरक्षित असली तरीही एकूणच कंपनीच्या आथिर्क अस्तित्वाला ' की मॅन ' च्या जाण्याने धक्का बसतो. अशा वेळी त्याच ताकदीचा दुसरा ' की मॅन ' त्या जागी आणणे हे वेळखाऊ आणि खचिर्क असते. शिवाय त्याने काम हातात घेऊन व्यवसायाच्या कार्यक्षेत्रात सर्वजणांशी पुन्हा पूवीर्सारखे व्यावसायिक संबंध तयार करायला कालावधी लागतोच. या काळात कंपनीचे मोठे नुकसान होऊ शकते. जरी ' की मॅन ' नंतर कंपनीकडे इतर अधिकारी असले तरी सर्व स्थिती मूळ पदावर यायला लागणारा वेळ आणि पैसा मिळवून देण्याचे काम ' की मॅन इन्शुरन्स ' करतेे. ' की मॅन ' ची मूलभूत कल्पना अशी आहे की, ज्या ' की मॅन ' वर एखाद्या कंपनीचे भवितव्य अवलंबून असते, त्याचा अचानक मृत्यू झाल्यास किंवा तो कंपनी सोडून गेल्यास निर्माण होणारी आथिर्क पोकळी भरून काढायची तजवीज म्हणजे ' की मॅन इन्शुरन्स '.

' की मॅन इन्शुरन्स ' मुळे इतरही अनेक फायदे कंपनीला होतात. कंपनीच्या नकळत एक कुलूपबंद संपत्ती विमा पॉलिसीच्या रूपाने कंपनीसाठी तयार होते. जणू काही व्यवसायासाठी राखीव संपत्ती ' की मॅन ' काम करत असतानाच तयार होते. ' की मॅन इन्शुरन्स ' ही स्वतंत्र विमा योजना ( पॉलिसी) असल्याने कंपनीचे कर्जदार तिला हात लावू शकत नाहीत. ' की मॅन ' पॉलिसीसाठी द्यावा लागणारा विमा हप्ता हा आयकर कायदा 1961 च्या कलम 31 (1) प्रमाणे व्यावसायिक खर्च म्हणून जाणला जाईल. त्यामुळे त्यावर द्याव्या लागणाऱ्या 35 टक्के अधिक सरचार्जएवढी आयकराची बचत होईल. शिवाय ज्या ' की मॅन ' च्या नावे कंपनीने पॉलिसी घेतली असेल त्याचे नैतिक धैर्य आणि कार्यक्षमता याच्यातही लक्षणीय वाढ होईल. त्याला त्याचे महत्त्व लक्षात येईल. तो अधिक तन्मयतेने आपले काम करील. ही पॉलिसी ' की मॅन ' निवृत्त झाल्यावरही त्याला भेट म्हणून देता येईल. ' की मॅन ' पॉलिसीबरोबर मात्र अपघाती, अपंगत्व, टर्म, क्रिटिकल इलनेस असे विमा लाभ (' रायडर ') दिले जात नाहीत. बहुधा याची मुदत 10 ते 25 वर्षं असते. फक्त पब्लिक लिमिटेड आणि प्रायव्हेट लिमिटेड कंपन्याच ' की मॅन इन्शुरन्स ' घेऊ शकतात. प्रस्तावपत्राबरोबर विशेष प्रश्ानवली भरून द्यावी लागते. मागील वर्षातील निव्वळ नफ्याच्या पाचपट एवढ्या रकमेची पॉलिसी घेता येते. ' की मॅन इन्शुरन्स ' च्या सुरक्षा कवचामुळे कंपनीच्या शेअर बाजारात नोंदलेल्या शेअर्सच्या आणि एकूणच कंपनीच्या पतमूल्यात सुधारणा होईल. आजच्या अत्यंत गतिमान, तीव्र स्पधेर्च्या, बदलत्या मूल्यांच्या काळात ' की मॅन ' च्या मृत्यूमुळे कंपनीचे धोक्यात येणारे अस्तित्व संरक्षित करता येईल. अशा अनेक प्रकारे ' की मॅन इन्शुरन्स ' चा उपयोग करून घेता येतो, मात्र ' की मॅन इन्शुरन्स ' मध्ये दावा झाल्यास किंवा मुदतपूतीर्च्या (मॅच्युरिटीच्या) वेळी मिळणारी रक्कमही उत्पन्न म्हणून गणली जाते आणि ती करपात्र असते. ती पॉलिसी ' की मॅन ' च्या उत्पन्नात धरली जाते. यावर उपाय म्हणजे दाव्याची रक्कम एकदम न घेता ती वेगवेगळ्या टप्प्यात हप्त्याहप्त्याने घ्यायची. त्यामुळे करआकारणी कमी करता येऊ शकेल.

' की मॅन इन्शुरन्स ' हे एक मोठे कार्यक्षेत्र असून, उद्योग (कॉपोर्रेट) क्षेत्रासाठी ते एक वरदान ठरले आहे. फार कमी विमा सल्लागार याची विक्री करतात. खरे तर यात खूप मोठ्या रकमेच्या विमा पॉलिसींची विक्री केली जाऊ शकते आणि फार मोठे उद्योग क्षेत्र यासाठी उपलब्ध आहे. कंपन्यांनी आता ' की मॅन इन्शुरन्स ' योजनांचा जास्तीत जास्त लाभ करून घेतला पाहिजे.

क्षितिज पाटुकले

 
</text>
</doc>
