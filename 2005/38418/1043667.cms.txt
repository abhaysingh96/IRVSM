<doc>
<docno>1043667.cms.txt</docno>
<text>
 
महाराष्ट्र
पानांची लज्जत वाढण्याची चिन्हे !
[ Monday, March 07, 2005  06:28:17 pm]


म. टा. वृत्तसेवा

शिर्डी : बनारस, कलकत्ता, पुना, मघई अशा नानाविध नावांनी आपल्याला वेगळीच लज्जत व रंगत आणणाऱ्या विड्यांसाठी जी पाने लागतात त्या ' नागवेली ' शेतीला लागलेले ग्रहण आता सुटण्याची चिन्हे दिसू लागली आहेत.

' खैके पान बनारसवाला, खुल गया बंद अकलका ताला... ' या सुपरस्टार अमिताभ बच्चनच्या म्हणण्यानुसार प्रश्नांची कोडी उलगडण्यासाठी पान खावे.. .. पूवीर्पासून राजे-महाराजे, गायक कलावंत यांच्या जीवनात पानाच्या विड्याला विशेष स्थान होते. ठुमरी, ग़्ाजलांमध्येही पानाच्या विड्यांचा उल्लेख असे. खास मेजवानीनंतर पाहुण्यांच्या सरबराईसाठी आजही पानांचा विडा आवर्जून दिला जातो. पान खाताना ते लज्जत व रंगत आणत असले तरी उत्पादन रोडावल्याने, आथिर्क कारणाने पानांची चव काहीशी फिकी झाली होती.

मात्र हे उत्पादन वाढविण्याचा जणू विडाच राज्याचे कृषिमंत्री बाळासाहेब थोरात यांनी उचललेला दिसतो. दरवषीर् देशाला 700 कोटींचे उत्पन्न मिळवून देणारे नागवेल शेतीसाठी एकेकाळी महाराष्ट्र हे आगर होते. साखर कारखानदारी वाढली तसे पानमळ्यांचे उत्पादन घटले. शेतकरी पानाऐवजी उसाच्या शेतीकडे वळले. एकरी सव्वा लाखाचे उत्पन्न मिळत असताना पानमळ्यांचे क्षेत्र का घटले ? पान उत्पादकांचे नेमके प्रश्न काय आहेत हे जाणून घेण्यासाठी कृषीमंत्री बाळासाहेब थोरातांनी पुढाकार घेऊन त्यात लक्ष घातले आहे. राज्यातील चारही कृषी विद्यापीठातील नागवेली ( क्चद्गह्लद्गद्य 1 द्बठ्ठद्ग) चे तज्ज्ञ आणि निवडक पान उत्पादक शेतकरी मिळून राहुरीच्या फुले कृषी विद्यापीठात नुकतेच पानवेल शेती संबंधी कृतीसत्र आयोजित करण्यात आले. त्यास कृषिमंत्र्यांसह कुलगुरू डॉ. आर.बी.देशमुख आणि पानउत्पादक संघटनेचे अध्यक्ष आमदार रामदास बोडखे उपस्थित होते.

विदर्भातील पानांचे व्यापारी व उत्पादक शेतकरी असलेले आमदार बोडखे यांनी पान उत्पादकांच्या व्यथा मांडल्या. पानापासून कॅन्सर होतो हा गैरसमज दूर केला पाहिजे. गुटखा खाऊन लोक मरतात पण त्यात पानवाल्यांना नाहक बदनाम केले जाते. पानाचे तेल गुणकारी असून पाकिस्तानसह सर्वच मुस्लिम राष्ट्रे पानांचे मोठे गिऱ्हाईक आहेत. त्यासाठी विक्रीचे मोठे जाळे विकसित झाले पाहिजे. पानउत्पादकांना सरकारने मदत केली पाहिजे. पुरवठाधारकांना गेल्या 50 वर्षात ' निर्यात परवाना ' दिलेला नाही ; तो दिला पाहिजे. पानांच्या विक्रीसाठी आंध्र प्रदेशातून रोज 80 ते 100 ट्रक राज्यात येतात. कोट्यवधी रुपयांच्या महसुलीची कमाई आंध्र सरकार करते. पानवेल शेती किफायतशीर असूनही राज्यसरकार त्याकडे लक्ष का देत नाही, असा सवालही आमदार बोडखे यांनी केला.

यावर थोरात म्हणाले की, पानवेल उत्पादकांच्या पाठीशी सरकार ठाम आहे. पानांचे घटलेले उत्पादन वाढवण्यासाठी, शेतकऱ्यांना प्रोत्साहन म्हणून दरवषीर् 26 फेब्रुवारीला प्रत्येक जिल्ह्यात, तालुक्यात ' पान-वेल दिन ' साजरा करण्याचे आदेश कृषी खाते तसेच चारही कृषी विद्यापीठांना देण्यात आल्याची घोषणा थोरात यांनी केली. पानांच्या जाती व त्याची चव यासाठी प्रथम प्रयत्न केले जातील पानविक्रीसाठी मोठी बाजारपेठ सुरू करू आणि निर्यातीसाठी प्रयत्न केला जाईल अशी ग्वाही यावेळी त्यांनी दिली.

मध्यंतरी पाटबंधारे मंत्री अजित दादा पवार, उपमुख्यमंत्री आर. आर.पाटील यांच्या तंबाखू खाण्यावरून वाद रंगला, तसा या पानाच्या विड्यातून होणार नाही, अशी अपेक्षा आहे. किंबहुना विनातंबाखू पान खात राज्याचे मंत्रीमंडळ या प्रश्नाला मान डोलावेल याची खात्री वाटते.

 
</text>
</doc>
