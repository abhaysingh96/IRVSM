<doc>
<docno>1043980.cms.txt</docno>
<text>
 
महाराष्ट्र
महिला धोरणातील तरतुदी प्रत्यक्षात आणण्याचा निर्धार
[ Monday, March 07, 2005  11:14:29 pm]


म. टा. प्रतिनिधी

पुणे : महिलांच्या विविध गरजांवर उत्तरे शोधणाऱ्या बहुउद्देशीय महिला केंदापासून अनाथ मुलींच्या विवाहासाठी अर्थसाहाय्य योजनेपर्यंत 2001 च्या महिला धोरणातील तरतुदी प्रभावीपणे राबवण्याचा निर्धार जागतिक महिला दिनानिमित्त राज्य सरकारच्या महिला आणि बाल विकास विभागातफेर् करण्यात आला आहे.

महिलांच्या आथिर्क विकासाप्रमाणेच त्यांच्या सक्षमीकरणाचे प्रमुख उद्दिष्ट साध्य करण्यासाठी येत्या वर्षात विशेष प्रयत्न करण्यात येणार असल्याची माहिती महिला आणि बाल विकास उपायुक्त रवी पाटील यांनी दिली.

सध्या पुणे, मंुबई, नागपूर, नाशिक आणि औरंगाबाद या पाच ठिकाणी ' बहुउद्देशीय महिला केंद ' कार्यरत असून सरकारच्या विविध योजना, उपक्रम यांविषयीची माहिती, कायदेविषयक सल्ला, शिक्षण, व्यावसायिक प्रशिक्षणाबाबत मार्गदर्शन अशा स्वरूपाचे विचारांचे आदान-प्रदान या केंदामार्फत महिलांपर्यंत पोचवण्यात येणार आहे, असे त्यांनी सांगितले.

स्थानिक स्वराज्य संस्थांमध्ये महिलांसाठी 33 टक्के आरक्षणाची सोय अनिवार्य असून त्याच्या अंमलबजावणीबाबतचा आढावा लवकरच घेण्यात येणार असल्याचे स्पष्ट करून त्यांच्या उत्पन्नापैकी 10 टक्के निधी महिला आणि बालकल्याण विभागासाठी खर्च करण्याचे आदेश देण्यात आले आहेत, असेही त्यांनी सांगितले.

महिलांच्या आथिर्क उन्नतीसाठी त्यांना टायपिंग, कॉम्प्युटर, नसिर्ंग, ब्यूटी पार्लर अभ्यासक्रम, अंगणवाडी/बालवाडी शिक्षिका अशा विविध शाखांमधील प्रशिक्षण देण्यात येऊन स्वयंपूर्ण करण्यात येते. राज्य सरकारच्या 262 महिला प्रशिक्षण केंदातून गेल्यावषीर् सुमारे आठ हजार पाचशे महिलांनी विविध अभ्यासक्रम पूर्ण केल्याचेही पाटील यांनी नमूद केले.

समाजातील निराधार, दुर्बल, परित्यक्ता, देवदासी आणि वेश्या व्यवसायातील महिलांसाठीदेखील स्वयंसेवी संस्थांच्या सहकार्याने ' स्वाधार ' योजना राबवण्यात येत आहे. अनैतिक व्यवसायातून मुक्त केलेल्या महिलांचे शिक्षण, संगोपन आणि प्रशिक्षणातून त्यांच्या पुनर्वसनासाठी सर्वतोपरी प्रयत्न केले जात असल्याचे त्यांनी सांगितले. सरकारी आणि स्वयंसेवाी संस्थांची आधारगृहे, महिला वसतिगृहे आणि सुधारित माहेर योजनेंतर्गत असलेल्या संस्थांमधील अनाथ मुलींच्या विवाहाकरता 15 हजार रुपयांचे अनुदान सरकारमार्फत दिले जाते, असेही त्यांनी सांगितले.

 
</text>
</doc>
