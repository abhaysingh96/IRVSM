<doc>
<docno>1043894.cms.txt</docno>
<text>
 
क्रीडा
पहिल्या तासात गोलंदाजांना खेळपट्टीकडून साथ मिळणार
[ Monday, March 07, 2005  09:45:50 pm]


हरभजन सिंग

चंदिगडमध्ये बैसाखी एक महिना आधीच जणू साजरी होऊ लागली आहे. दहा दिवसांपूवीर् चंदिगडमध्ये जबरदस्त थंडी होती, परंतु आता मात्र वातावरण प्रसन्न आहे. भारत आणि पाकिस्तान या संघातील क्रिकेटपटूंच्याच नव्हे तर भारत आणि पाकिस्तान संघाच्या चाहत्यांचेही स्वागत करण्यासाठी चंदिगड नगरी सज्ज झाली आहे.

पाकिस्तान मधून आलेले बहुतेक सर्वचजण पंजाबी छान बोलतात. त्यामुळेच यजमान आणि पाहुणे यांच्यात भाषेचा अडसर अजिबात येत नाही. शोएब अख्तर, युनुस खान आणि शाहिद आफ्रिदी हे माझे चांगलेच मित्र आहेत. ज्या ज्या वेळी भारत आणि पाकिस्तान संघात तणाव निर्माण होतो त्या त्या वेळी आमची पंजाबी भाषा मदतीला धावून येते.

काल भारतीय खेळाडूंनी जोरदार सराव केला. त्यानंतर मी त्यांना माझ्या सलुनमध्ये नेले. या सलुनचे उद्घाटन गेल्या वषीर् सौरव गांगुली आणि आशिष नेहरा यांनी केले होते. काल सचिन तेंडुलकर, वीरेंदर सेहवाग, इरफान पठाण आणि झहिर खान हे माझ्याबरोबर सलुमध्ये आले खरे परंतु सलून बाहेर प्रचंड गदीर् जमली होती. त्यामुळे केस कापून घेणे त्यांना शक्य झाले नाही. माझ्या सलूनमध्ये पाकिस्तानी चाहत्यांसाठीही खास सवलत ठेवली आहे. खरं म्हणजे पाकिस्तानी क्रिकेटपटू आणि पाकिस्तानी चाहते यांना मोफत केस कापून देण्याची सूचना सलूनमधील माझ्या कर्मचाऱ्यांनीच केली आहे! केवळ पासपोर्ट दाखवला की त्यांना सलूनचा दरवाजा उघडला जाईल.

सर्वत्र बंधूभावाचे, मैत्रीचे वातावरण आहे. परंतु शेवटी मैदानात मात्र आम्ही जिंकण्यासाठीच उतरणार आहोत. ही मालिका चांगलीच चुरशीची होईल अशी माझी अपेक्षा आहे. प्रत्येक जण आपले सर्वस्व पणाला लावून उतरणार हे निश्चित. मला विचाराल तर ऑस्ट्रेलियाविरुद्ध खेळणे हे मला नेहमीच मोठे आव्हान वाटते. भारतात आणि भारताबाहेरही अनेक सामन्यात ऑस्ट्रेलियाविरुद्ध खेळताना मला चांगले यश मिळाले आहे आणि सामन्याचा आनंदही मी लुटला आहे.

आता मात्र आम्ही आमचे सारे लक्ष केंदीत करीत आहोत ते उद्यापासून सुरू होणाऱ्या मालिकेकडेच. मैदान अतिशय सुरेख दिसत आहे. पहिल्या तासात मोहालीच्या खेळपट्टीकडून गोलंदाजाना चांगली साथ मिळेल हे निश्चित. खेळपट्टीवर थोडेसे गवतही दिसत आहे. आणि याचा फायदा उठवण्यासाठी तेज गोलंदाज सज्ज असणार. मी पुन्हा एकदा आमच्या सर्व पाठिराख्यांना आवाहन करू इच्छितो , ' या मालिकेकडे मैत्रीपूर्ण भावनेने बघा. सामन्यात परिस्थिती कशीही असो पाहुण्यांना त्रास देऊ नका. सुट्टीसाठी स्वित्झर्लंडपेक्षा भारतात जास्त आनंद लुटता येतो, असे मत प्रत्येक पाकिस्तानी प्रेक्षकाचे असायला हवे '.

( गेमप्लॅन).

 
</text>
</doc>
