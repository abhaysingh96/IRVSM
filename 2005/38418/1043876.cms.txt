<doc>
<docno>1043876.cms.txt</docno>
<text>
 
देश-विदेश
असंघटित कष्टकऱ्यांच्या मागण्यांसाठी दिल्लीत 'महामोर्चा'
[ Monday, March 07, 2005  09:32:44 pm]


म. टा. विशेष प्रतिनिधी

नवी दिल्ली : कष्टकरी संघर्ष समितीने असंघटित व असुरक्षित कष्टकऱ्यांच्या विविध मागण्यांसाठी महाड ते दिल्ली सायकल रॅलीसह 5 मे रोजी दिल्लीत महामोर्चाचे आयोजन केले आहे, अशी माहिती विख्यात समाजसेवक बाबा आढाव यांनी दिली.

ते म्हणाले की, भारतातील 37 कोटी असंघटित व असुरक्षित कष्टकऱ्यांसाठी सामाजिक सुरक्षा कायदा, रोजगार हमी कायदा, अन्न मिळण्याचा हक्क तसेच माहिती मिळण्याचा अधिकार इत्यादी विषयांबाबत राजधानीत विविध स्तरांवर घडामोडी सुरू आहेत. आपल्यासाठी नेमके काय चालू आहे, याची कल्पना देखील या वर्गाला नाही. कष्टकऱ्यांच्या विविध मागण्यांची केंद सरकारने दखल घ्यावी, यासाठी 5 मे रोजी दिल्लीत अंगमेहनती कष्टकरी संघर्ष समितीने महामोर्चाचे आयोजन केले आहे.

महामोर्चात देशभरातल्या कष्टकऱ्यांनी सहभागी व्हावे यासाठी डॉ. आंबेडकरांच्या चवदार तळे सत्यागृहाच्या स्मृतीदिनी ' महाड ते दिल्ली जनजागरण सायकल रॅली ' चे आयोजन करण्यात आले आहे. 20 मार्च रोजी महाडच्या क्रांतीस्तंभाला अभिवादन करून, या सायकल रॅलीचे मार्गक्रमण सुरू होईल. महाड - मंुबई - ठाणे - पुणे - नगर - औरंगाबाद - जालना - चिखली - अकोला - वाशीम - अमरावती - वर्धा - नागपूर - बैतुल - भोपाळ - झालावार - कोटा - चितोड - उदयपूर - राजसमंद - ब्यावर अजमेर - जयपूर - अलवर - देवाडी - दिल्ली अशा 2200 कि.मी. अंतराच्या या रॅलीत 12 सायकली कायम रहातील. वाटेत ठिकठिकाणचे कार्यकतेर् सहभागी होतील. 1 मे रोजी रॅलीचे दिल्लीत आगमन होईल आणि 5 मे रोजी महामोर्चात ती सहभागी होईल.

जनजागरण मोहिमेचे तपशील ठरवण्याचे काम समितीतफेर् सध्या सुरू आहे. रॅलीच्या मार्गावर प्रत्येक गावात सभांचे आयोजन करीत, कष्टकऱ्यांची स्वाक्षरी मोहिमही राबवली जाणार असल्याचे आढाव यांनी सांगितले.

केंदीय कामगारमंत्री चंदशेखर राव यांना मार्गदर्शन करण्यासाठी निमंत्रणही दिल्याचे आढाव म्हणाले. रॅली तसेच महामोर्चा यशस्वी करण्यासाठी मधु दंडवते यांच्या अध्यक्षतेखाली दिल्लीत स्वागत समिती कार्यान्वित झाली आहे. मध्यवतीर् कामगार संघटना, विविध सामाजिक संस्था, परिवर्तनवादी संघटनांनी या आंदोलनाला सक्रिय मदत करण्याचे मान्य केले आहे, असे आढाव यांनी सांगितले.

 
</text>
</doc>
