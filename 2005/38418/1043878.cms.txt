<doc>
<docno>1043878.cms.txt</docno>
<text>
 
देश-विदेश
मुख्यमंत्री म्हणून मी पसंत पडलो नसतो!
[ Monday, March 07, 2005  09:33:51 pm]


म. टा. विशेष प्रतिनिधी

नवी दिल्ली : वसंत साठे हे नाव महाराष्ट्रातल्या तत्कालिन नेत्यांना रूचले नसते, यासाठी इंदिरा गांधी, संजय गांधी आणि राजीव गांधींचा वेगवेगळ्या वेळी आग्रह असतानाही महाराष्ट्राचे मुख्यमंत्रीपद स्वीकारण्याच्या भानगडीत मी पडलो नाही, असा गौप्यस्फोट माजी केंदीय मंत्री वसंत साठे यांनी दिल्लीत सुधीर गाडगीळांना दिलेल्या प्रकट मुलाखतीत केला.

केंदीय मंत्रीपदावरून निवृत्त झाल्यापासून साठे दिल्लीत ' सार्वजनिक काकां ' च्या भूमिकेत वावरत आहेत. अनेक सांस्कृतिक कार्यक्रमांमध्ये ते हक्काचे प्रमुख अतिथी असतात. करोलबागेतल्या चौघुले मराठी पब्लिक स्कूलच्या पटांगणावर, वयाच्या 81 व्या वर्षात पदार्पण करणाऱ्या साठे यांचा, दिल्लीतल्या मराठी भाषिकांच्या 24 संस्थांनी रविवारी हृद्य सत्कार केला. आपल्या प्रकट मुलाखतीत साठे पूवीर्च्याच आवेशात प्रचंड फॉर्मात होते. सुधीर गाडगीळांनी भेदक प्रश्ानंची गोलंदाजी करीत त्यांना अनेक विषयांवर खुलवले.

अनेक मैत्रिणी, सांस्कृतिक मित्रपरिवार, गाणं बजावणं अन् नाटक सिनेमात रंगणाऱ्या नेत्याला, राजकारणात गांभीर्याने घेतले जात नाही, याची कल्पना असतांनाही आयुष्यात साऱ्या गोष्टी तुम्ही उघडपणे केल्यात, या विषयावर बोलतांना साठे म्हणाले, मनाने स्वच्छ होतो, खुलेपणाने साऱ्या गोष्टींचा आस्वाद घेत होतो. स्वत: आनंद लुटणाराच इतरांना आनंद देऊ शकतो. आनंद देण्याची वृत्ती असेल, तर मित्र मैत्रिणींचा तोटा नसतो. मन:पूर्वक जपलेल्या जनसंपर्कात अनेक मित्र वर्षानुवषेर् टिकले, हेच माझे वैभव आहे, असे साठे म्हणाले.

नृत्यकलेची पुरुषांना सहसा आवड नसते, साठेंच्या ' बायोडेटा ' त मात्र नृत्यकलेचा आवर्जून उल्लेख आहे, याचे उत्तर देतांना साठे म्हणाले, कथक ते भरतनाट्यम् अन् ओडीसी ते बॉलरूमडान्सपर्यंत सारे नृत्यप्रकार आयुष्यात मी स्वत: केले आहेत. बॉलरूमडान्सची मजेशीर आठवण सांगताना साठे म्हणाले, सिनेअभिनेता प्रेमनाथबरोबर बॉलरूमडान्सला गेलो तिथे टॉम बॉयच्या वेषात असलेली नगिर्स अन् नृत्यांगना हेलनची ओळख झाली. त्यानंतर अनेक वर्षांनी नगिर्स संसदेत सहकारी म्हणून भेटली. अशा असंख्य नाट्यपूर्ण घटना आयुष्यात घडल्या. संगीत नाटक, चित्रपट अन् नृत्यकलेवर आयुष्यभर मन:पूर्वक प्रेम केले, म्हणूनच कायम आनंदी राहिलो.

पांडुरंग खाडिलकरांचा शाहिस्तेखानाचा पोवाडा खणखणीत आवाजात साठेंनी मुलाखतीत सादर केला तत्पूवीर् इंदिरा गांधींची एक खास आठवण सांगताना साठे म्हणाले, संसदेत असताना वर्षाकाठी सांस्कृतिक संध्येचे मी आयोजन करायचो, एका कार्यक्रमात साक्षात इंदिरा गांधीच समोर बसलेल्या. उपस्थितांनी मी गाणे म्हणावे असा आग्रह केला. इंदिराजींकडे पहात मी सुंदरा मनामध्ये भरली... ही लावणी सादर केली. इंदिराजी त्यावेळी इतक्या झकास लाजल्या की तसे लाजलेले मी त्यांना परत कधी पाहिले नाही. (प्रचंड हशा अन् टाळ्या) यावेळी साठे लगेच म्हणाले, आयुष्यात माझी वैयक्तिक श्ाद्धास्थाने तीनच, पहिली आई, दुसरे वडील अन् तिसऱ्या इंदिराजी.

नभोवाणी मंत्री असतांना 31 डिसेंबरच्या फॅन्सी ड्रेस कार्यक्रमात, दूरदर्शनवर थेट जहांगीर बादशहाच्या भूमिकेत आपण अवतरलात, अभिनयाचा हा अविष्कार उपजतच होता की काय ? याची गंमतीदार आठवण सांगताना साठे म्हणाले, मध्यप्रांतात शाळेत असताना आई ' रामकी कहानी ' लिहून द्यायची. मी माझ्या धेडगुजरी हिंदीत (कोपरे मे रूस के क्यों बैठी है.. वगैरे करीत) ती सादर करायचो, कॉलेजमध्ये असतांना अत्रेंचे घराबाहेर नाटक सादर केले. प्रयोगात अचानक दिवे गेले. धांदलीत संवाद विसरलो. सुचतील ते संवाद बोलत प्रयोग पुरा केला. कोणाला काहीच कळले नाही. तेंव्हापासून उत्स्फूर्त वक्तृत्वकला जमली, ती आयुष्यभर पुरली.

 
</text>
</doc>
