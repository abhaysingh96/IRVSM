<doc>
<docno>1043977.cms.txt</docno>
<text>
 
महाराष्ट्र
शिक्षणमंत्री पुरकेंनी राजीनामा द्यावा
[ Monday, March 07, 2005  11:13:55 pm]


म. टा. प्रतिनिधी

पुणे : शिक्षण क्षेत्रात अनेक गैरप्रकार होत असून त्याची नैतिक जबाबदारी स्वीकारून शिक्षण मंत्री वसंत पुरके यांनी राजीनामा देण्याची मागणी शिवसेना- भाजप युतीच्या ' शॅडो कॅबिनेट ' मध्ये शिक्षणमंत्री असलेले आमदार विनायक निम्हण यांनी सोमवारी केली.

बारावीच्या परीक्षेत सामुहिक कॉपी प्रकरण घडले. तसेच, महाराष्ट्र राज्य माध्यमिक व उच्च माध्यमिक मंडळाच्या पंंढरपूरमधील भरारी पथकाचे प्रमुख जे. व्ही. जाधव हे मद्यधुंद अवस्थेत परीक्षा केंदात गेल्याची घटना घडली. याशिवाय कर्मचाऱ्यांच्या हलगजीर्पणामुळे बारावीतील विद्याथीर्नीला परीक्षेपासून वंचित राहावे लागले, तर संगमनेरमधील मनोहरबाबा शिक्षण प्रसारक मंडळ या संस्थेच्या अनधिकृत शाळेमुळे 25 विद्यार्थ्यांना दहावीच्या परीक्षेला मुकावे लागले. यास शिक्षण खाते जबाबदार असल्याने या प्रकारांची नैतिक जबाबदारी स्वीकारून पुरके यांनी राजीनामा द्यावा, असे निम्हण यांनी पत्रकार परिषदेत सांगितले. पुण्यात झालेल्या सामुहिक कॉपी प्रकरणाची सीआयडीमार्फत चौकशी करण्याची मागणीही निम्हण यांनी केली आहे.

राज्यातील जिल्हा परिषद आणि स्थानिक स्वराज्य संस्थांच्या 75 हजार प्राथमिक शाळांमधील सुमारे तीन लाख विद्यार्थ्यांना लिहिता-वाचता येत नसल्याने या निरक्षर विद्यार्थ्यांसाठी पुरके यांनी ' क्रॅश कोर्स ' योजना राबवण्याचा आदेश दिला आहे. या योजनेमुळे नऊ तासांची शाळा होणार आहे. ही योजना अव्यवहार्य असून त्यातून विद्यार्थ्यांमध्ये न्यूनगंड निर्माण होतील. त्याऐवजी आगामी शैक्षणिक वर्षात शालेय अभ्यासक्रमाचे पूननिर्योजन करावे, असे निम्हण म्हणाले.

 
</text>
</doc>
