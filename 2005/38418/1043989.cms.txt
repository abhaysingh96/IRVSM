<doc>
<docno>1043989.cms.txt</docno>
<text>
 
महाराष्ट्र
भाईंदर पालिका मुख्यालयाबाहेर धरणे
[ Monday, March 07, 2005  11:20:40 pm]


म. टा. वृत्तसेवा

भाईंदर : पालिकेच्या आरोग्य विभागाच्या गलथान कारभाराच्या अहवालाची प्रत वारंवार मागूनही मिळत नसल्याच्या निषेधार्थ सत्तारूढ काँगेस पक्षाच्या स्थायी समिती सदस्य रिटा शहा पालिका मुख्यालयाबाहेर धरणे धरून बसल्या आहेत.

' गाडगेबाबा स्वच्छता अभियाना ' अंतर्गत विविध भागांंसाठी नेमलेल्या प्रभाग अधिकाऱ्यांनी आरोग्य विभागाकडून झालेल्या गलथान कारभाराचा अहवाल आयुक्तांना दिला होता. हा अहवाल स्थायी समितीसमोर गेल्या डिसेंबर महिन्यात चचेर्साठी आला होता. त्यावेळी रिटा शहा यांनी दोषी असलेल्या सफाई ठेकेदारांना काळ्या यादीत टाकण्याचा मांडलेला ठराव राष्ट्रवादीच्या सदस्यांनी फेटाळून लावला होता. या अहवालाची प्रत मिळण्यासाठी शहा यांनी गेले दोन महिने पालिकेकडे लकडा लावला होता.

मुख्यालय आयुक्तांनी हा अहवाल आरोग्य विभागाचे विशेष कार्यकारी अधिकारी डॉ. बाविस्कर यांच्याकडे दिल्याचे पत्र त्यांना दिले. पण बाविस्करांनी मात्र असा अहवाल आपल्याकडे आलाच नसल्याचे सांगितल्याने संतप्त होऊन शहा यांनी पालिका मुख्यालयासमोर धरणे धरण्याचा निर्णय घेतला.

 
</text>
</doc>
