<doc>
<docno>1043888.cms.txt</docno>
<text>
 
अर्थव्यवहार
पॅकेजिंग सक्सेस!
[ Monday, March 07, 2005  09:42:10 pm]


विकास विठ्ठल महंते जन्माने ठाणे जिल्ह््यातील पाम गावचे. वडील टाटा समूहाच्या स्पेशल स्टील्स लि.मध्ये तांत्रिक कामगार होते. मोठ्या ' वायर ड्रॉ मशिन ' च्या दुरुस्तीचे काम ते करीत. आपल्या दोन मुलांनी मात्र नोकरी न करता स्वत:चा व्यवसाय करून उद्योजक बनावे, ही त्यांची इच्छा होती. विकासने 1978 मध्ये ' एसएससी ' झाल्यानंतर तारापूरला मामांकडे सोनारकामासाठी लागणारे साचे (डाईज) बनविण्याचे प्रशिक्षण घेतले. विठ्ठल महंतेनी त्यापूवीर् नोकरी करीत असतानाच मुंबईच्या ' पत्रा बाजारा ' तून दररोज 50 ते 100 किलो पत्रे खरेदी करून त्यापासून ' पॅकिंग क्लिप्स ' तयार करून स्पेशल स्टील्सलाच पुरविण्याचे जादा काम घरातच एका छोट्या हॅण्डप्रेसवर सुरू केले होते. विकासने आता स्वत:चा व्यवसाय सुरू करण्याची तयारी केली होती. 1980 मध्ये मालाड-चिंचवली येथील पवारवाडीत जागा भाड्याने घेतली. दत्ता भाने नावाच्या मित्राने 20 हजार रुपयांचे कर्ज दिले. मोठा भाऊ हेमंतच्या मदतीने दोन कामगार कामावर घेऊन विविध प्रकारच्या ' स्ट्रॅपिंग क्लिप्स ', ' हाय टेन्साइल स्टील स्ट्रॅपिंग ' चे उत्पादन सुरू केले. या उत्पादनाला असलेल्या मोठ्या मागणीमुळे पुरवठा करण्यासाठी रात्रंदिवस काम सुरू झाले. प्रारंभी स्पेशल स्टील्स हीच पहिली ग्राहक कंपनी मिळाली. पाठोपाठ झेनिथ लि., मुकंद लि., चेनलिंक, अनब्रेक या पोलादी उत्पादने तयार करणाऱ्या नामवंत कंपन्यांकडून ' पॅकिंग क्लिप्स ' पुरविण्याच्या ऑडर्स मिळाल्या. काम वाढत गेले तेव्हा स्वत:च्या जागेची गरज निर्माण झाली. बॉम्बे टॉकिज ( मालाड पश्चिम) येथे स्वत:ची जागा घेऊन तेथे महंते बंधूंनी कलर रोलर कोटिंगचे काम सुरू केले. महंते बंधूंनी ' सिद्धीविनायक मेटल प्रेसिंग र्वक्स ' या नावाने फर्म नोंदणीकृत केली. वडिलांचे मार्गदर्शन, साथ होतीच. व्यवसायाने चार्टर्ड

अकाउंटंट असलेले मित्र सतीश नगरे यांचे अमूल्य मार्गदर्शन, मदत महंतेना या व्यवसायात मिळू लागली. नगरेंनी बँक कर्ज मिळवून देण्यासाठी सहाय्यापासून व्यवसायाची आथिर्क घडी व्यवस्थित बसविण्यापर्यंत यथायोग्य मार्गदर्शन केले. ' सिद्धीविनायक मेटल ' ने आता स्टील पाइप्स उत्पादक कंपन्या, पोलादी पत्रे, वायर व वायर रॉड उत्पादन करणाऱ्या कंपन्यांना पॅकेजिंगसाठी लागणारी ' स्ट्रॅपिंग क्लिप्स ', ' हाय टेन्साइल स्टील स्ट्रॅपिंग ' शिवाय स्टील स्ट्रॅपिंगसाठी लागणारी मॅन्युअल मशिन्स, शीटमेटल आयटम्स तयार करून पुरविण्यास सुरूवात केली. जिंदाल ग्रुप, सरकारी क्षेत्रातील महाकाय कंपनी भिलाई स्टील,

राउरकेला स्टील, बाल्को लि., लॉईड्स स्टील अशा अनेक बड्या कंपन्यांना पोलादी उत्पादनांसाठी लागणारे पॅकेजिंग साहित्य पुरविण्याची कंत्राटे ' सिद्धीविनायक ' ला मिळाली.

' सिद्धीविनायक ' चा व्यवसाय विस्तारत गेला. वीस हजार रुपयांच्या

भांडवलावर सुरू केलेल्या व्यवसायाची उलाढाल आता 50 लाखांपर्यंत पोहचली आहे. व्यवसायात ज्यांना सद्भावनेतून मदतीचा हात दिला अशा काहींनी कृतघ्न बनून कटू अनुभव दिले असतानाही केवळ आपण व आपला परिवार असा संकुचित विचार न करता विकास महंतेनी आपल्या क्षमतेनुसार गरजूंना मदतीचा हात दिला. बाबा आमटेंच्या ' आनंदवन ' या संस्थेला ते नेहमीच मदत करतात. श्री विश्वकर्मा पांचाळ समाज मध्यवतीर् मंडळ या संस्थेच्या मालाड शाखेचे ते पदाधिकारी म्हणून काम करतात. उद्योजकांना मार्गदर्शन, मदत करण्यासाठी या

मंडळाची एक समितीही उद्योजक सुभाष चाफेकर यांच्या नेतृत्वाखाली कार्यरत आहे. तीत महंतेंचा सक्रिय सहभाग असतो. व्यवसाय उभारणीदरम्यान शिवसेनाप्रमुख बाळासाहेब ठाकरे यांच्याकडून मिळालेल्या पाठबळाचाही ते कृतज्ञतापूर्वक उल्लेख करतात. विकास महंतेना आपल्या व्यवसायाचा अजून बराच विकास करायचा आहे.

विश्वास डिग्गीकर

 
</text>
</doc>
