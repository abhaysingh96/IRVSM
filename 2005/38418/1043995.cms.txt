<doc>
<docno>1043995.cms.txt</docno>
<text>
 
महाराष्ट्र
नगरसेवकाच्या मुलाऐवजी परीक्षा देणाऱ्या डमी विद्यार्थ्याला अटक
[ Monday, March 07, 2005  11:22:46 pm]


म. टा. प्रतिनिधी

ठाणे : बारावीच्या परीक्षेत निलेश रामचंद फडतरे या विद्यार्थ्याचा डमी म्हणून बसलेल्या विजय आत्माराम दळवी याला सोमवारी नौपाडा पोलिसांनी अटक केली. डमी म्हणून बसण्यासाठी निलेशने तीन हजार रुपये दिल्याची कबुलीही विजयने पोलिसांना दिली. निलेश फडतरे फरार असून पोलिस त्याचा शोध घेत आहेत.

निलेश हा ठाणे महापालिकेतील नगरसेवक रामचंद फडतरे यांचा मुलगा असून, त्याच्या ऐवजी पहिले चार पेपरही विजयनेच दिले आहेत. शिवसमर्थ विद्यालयातील ' बुक किपिंग ' विषयाच्या पेपरला सुपरवायझर वर्षा ओक यांना हॉल तिकिटावरील फोटोविषयी शंका आली. त्यांनी अधिक चौकशी केली त्यात विजय हा डमी परीक्षाथीर् असल्याचे निष्पन्न झाल्यानंतर त्याला नौपाडा पोलिसांच्या ताब्यात देण्यात आले.

बोर्डाच्या विभागीय अध्यक्षा विजयाशील सरदेसाई यांच्याशी संपर्क साधला असता त्यांनी हे प्रकरण बोर्डाकडे आले नसल्याचे स्पष्ट केले. परंतु डमी बसणाऱ्या व बसवणाऱ्यांवर बोर्डाच्या चौकटीत चौकशी अधिकारी नेमून त्यांच्या अहवालानंतर कारवाई केली जाते, असेही त्या म्हणाल्या.

 
</text>
</doc>
