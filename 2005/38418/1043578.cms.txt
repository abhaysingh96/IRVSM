<doc>
<docno>1043578.cms.txt</docno>
<text>
 
महाराष्ट्र
सहकारातून मार्ग स्वावलंबनाचा
[ Monday, March 07, 2005  05:33:55 pm]


नरेंद पाटील

पालघर : ठाणे जिल्ह्यातील आदिवासी, शेतमजूर, मच्छिमार, विक्रेत्या, भाजीपाला विक्रेत्या, मोलकरीण फेरीवाल्या या महिला वर्षानुवर्षं कुटुंबाच्या उदर निर्वाहासाठी सावकाराकडून कर्ज घेत असत. हे कर्ज फेडता-फेडता त्यांच्या नाकी नऊ येत असे. या महिलांना स्वावलंबी बनवण्यासाठी सामाजिक कार्यर्कत्या पूणिर्मा मेहेर यांनी सहकारी तत्त्वावर महिलांची पतसंस्था उभारून नवीन दिशी दिली आहे.

तालुक्यातील वडराई इथे आई केसरीताई व वडील माणिकराव मेहेर यांच्याकडून समाजसेवेचे संस्कार पूणिर्मा मेहेर यांना मिळाले. एसएनडीटी कॉलेजमधून समाजशास्त्र विषयात पदव्युत्तर पदवी मिळाल्यावर आदिवासी समाजाचे प्रश्न जाणून घेण्याचा प्रयत्न केला. ग्रामीण भागातच जन्म होऊन सर्व शिक्षण गावी राहून घेतल्याने आदिवासी तसंच कष्टकऱ्यांच्या बोली भाषा आत्मसात करण्यात यशस्वी झाल्या. त्यामुळे त्यांचा प्रश्नांचं आकलन व उकल करण्याची खूपच मदत झाली.

या भागातील कष्टकरी महिलांची समस्या लक्षात घेऊन सहकारी बँक का सुरू करू नये, असा प्रयत्न त्यांनी सुरू केले. शेतमजूर, मोलकरीण, मच्छिमार, भाजीपाला विक्रेत्या, फेरीवाला, मोळी विक्रेत्या महिलांना एकत्र करून 1989 मध्ये ही कल्पना मांडली. बचत करून स्वत:साठी कर्ज घेण्याची संकल्पना मांडण्यात आली. ती संकल्पना सत्यात आणली. सलग पाच वर्षं हा कार्यक्रम यशस्वी झाल्यानंतर 1994 मध्ये श्रमिक महिला सहकारी पतसंस्थेला मान्यता मिळाली.

पावसाळ्यात मासेमारी बंद असल्याने मच्छिमार महिलांना उपजिविकेचा भेडसावतो. हा प्रश्न सोडवण्यासाठी मग डीप फ्रीज आणण्याची कल्पना पुढे आली. आश्चर्य म्हणजे 35 ते 50 हजारपर्यंत कर्ज त्यासाठी घेऊन ते वर्ष ते दीड वर्षात महिला फेडू लागल्या. भाजीपाला विक्रेत्या महिलांचा प्रश्नही असाच होता. पावसाळा संपल्यावर शेतकऱ्यांकडे भाजीपाला लागवडीसाठी पैसे नसतात. मग भाजीपाला विक्रेत्या महिला स्वत: कर्ज पतसंस्थेतून काढून ते शेतकऱ्यांना देतात व आठ महिन्यांचा भाजीपाला मिळावा असा अलिखित करार त्या करतात. त्यातून शेतकऱ्याला भाजीपाल्याची हमी मिळते व विक्रेत्याला खात्रीचा भाजीपाला मिळतो.

श्रमिक महिला सहकारी संस्था आता अकरा वर्षांची झाली. त्यात सहा हजार महिला बचत करतात. तर रोज बचत करणाऱ्या महिलांची संख्या चार हजार आहेत. तर तेराशे महिलांनी भागभांडवल खरेदी केले आहेत. पुणिर्मा मेहेर यांनी केलेल्या कामाची दखल घेतल्याने नोव्हेंबर 2004 मध्ये नैरोबी इथे र्वल्ड फोरम ऑफ फिशरीज पिपल या मच्छिमारांच्या संघटनेच्या जागतिक परिषदेत प्रतिनिधीत्व करता आलं. त्यानंतर अनेक देशात कष्टकरी महिलांच्या समस्या त्यांनी मांडल्या. त्यांच्या या कामाची दखल घेऊन त्यांना पुण्याच्या विद्याथीर् सहाय्य समितीने डॉ. अच्युत शंकर आपटे पुरस्काराने सन्मानित केलं आहे.

 
</text>
</doc>
