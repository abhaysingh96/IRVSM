<doc>
<docno>1043918.cms.txt</docno>
<text>
 
देश-विदेश
अनुभवी डॉक्टरांकडूनच नसबंदी हवी
[ Monday, March 07, 2005  10:09:40 pm]


वृत्तसंस्था

नवी दिल्ली : पुरुष किंवा महिलेवर संततीप्रतिबंधक शस्त्रक्रिया किमान पाच वर्षांचा अनुभव असलेल्या डॉक्टरानेच केली पाहिजे आणि अशी शस्त्रक्रिया व्यक्तीचे निधन झाले तर राज्य सरकारने एक लाख रुपये नुकसानभरपाई दिली पाहिजे, असा आदेश सुप्रीम कोर्टाने सोमवारी दिला.

शस्त्रक्रिया अयशस्वी ठरली तर 30 हजार रुपये आणि शस्त्रक्रियेचा खर्च म्हणून 20 हजार रुपये द्यावेत, असेही निदेर्श देण्यात आले आहेत.

रमाकांत राय यांनी दाखल केलेल्या जनहितार्थ अर्जावर न्यायमूतीर् रुमा पाल, न्या. सी. के. ठक्कर आणि न्या. अरिजीत पसायत यांच्या खंडपीठापुढे झालेल्या सुनावणीत केंद सरकारने शस्त्रक्रिया अयशस्वी झाल्यावर मोठ्या प्रमाणावर होणाऱ्या टीकेला तोंड द्यावे लागते हे कबुल केले.

संततीप्रतिबंधक शस्त्रक्रिया करणाऱ्या डॉक्टरांबाबत राज्यांत कोणतेही समान धोरण नाही. चार आठवड्यांत तसे धोरण आखण्यात यावे, तोपर्यंत पाच वर्षांचा अनुभव असलेल्या व स्त्रीप्रसूतीचे प्रशिक्षण घेतलेल्या डॉक्टराकडूनच ही शस्त्रक्रिया करण्यात यावी, असे कोर्टाने स्पष्ट केले.

 
</text>
</doc>
