<doc>
<docno>1043993.cms.txt</docno>
<text>
 
महाराष्ट्र
कैद्याच्या आत्महत्येप्रकरणी 3 हवालदार निलंबित
[ Monday, March 07, 2005  11:22:05 pm]


म. टा. प्रतिनिधी

ठाणे : कापूरबावडी पोलिस ठाण्यात रविवारी सकाळी ज्ञानेश्वर राय या कैद्याने केलेल्या आत्महत्येप्रकरणी त्यावेळी ड्युटीवर असलेल्या तीन हवालदारांना पोलिस आयुक्त डी. शिवानंदन यांनी निलंबित केले.

बी. व्ही. भोसले, के. सी. चौधरी आणि आर. ए. पाटील अशी हवालदारांची नावे आहेत. ज्ञानेश्वर राय याच्या डोक्यावर लाखाचे कर्ज होते. त्याचा ताण सहन न होऊन त्याने आत्महत्या केली असावी, अशी माहिती चौकशीत पुढे आल्याचे समजते. दरम्यान, रात्री उशीरापर्यंत शवविच्छेदन अहवाल मिळाला नव्हता. त्यामुळे या आत्महत्येविषयीचे गूढ कायम राहिले आहे.

 
</text>
</doc>
