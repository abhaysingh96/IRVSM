<doc>
<docno>1043562.cms.txt</docno>
<text>
 
प्रगती फास्ट
टीम बिल्डिंग कल्चर
[ Monday, March 07, 2005  05:23:20 pm]


प्रोडक्ट किंवा सविर्सबद्दल ग्राहकांच्या मनात विश्वास निर्माण करावा लागतो. शिवाय प्रोडक्टची माहिती जास्तीतजास्त व्यक्तींपर्यंत पोहोचवावी लागते. या दोन्हीं गोष्टींत समतोल साधता आला, की तुम्हाला यश नक्कीच मिळतं. पण हेच यश तुम्हाला यातील एक बाजू जरी कमकुवत ठरली तर हुलकावणी देऊ शकतं.

जाहिरातीवर प्रचंड खर्च करून तुम्हाला लाखो ग्राहकांपर्यंत पोहोचता येतं. त्यांच्याशी संवाद साधता येतो. अशा प्रकारचा इफेक्ट मात्र बुडबुड्यासारखा तात्पुरता असतो. कधीकधी प्रोडक्ट इतकं चांगल असतं की ग्राहकांमध्ये विश्वास निर्माण करायला विशेष प्रयत्न करावे लागत नाहीत. या विश्वासाला जाहिरातीची जोड दिली, तर तुम्हाला दुप्पट वेगाने प्रगती करता येते.

व्यावसायिक तज्ज्ञ ग्रेनीयर यांच्या मते ' बिझनेसमध्ये यश मिळत नाही याचं एकमेव कारण म्हणजे तुमच्याकडे माहितीचा असेलेला अभाव. ' बिझनेसची सुरुवात गुण-दोष-संधी-अडथळे तसंच व्यवसायाचा इतिहास, स्कोप आणि भविष्यातील संधींचा विचार करून, योग्य संकल्पना निवडून केली पाहिजे. कधीकधी सत्तेचा मोह असणाऱ्या व्यक्ती महत्त्वाच्या जबाबदाऱ्या आणि अधिकार स्वत:च्या ताब्यात ठेवण्याचा प्रयत्न करतात. बिनमहत्त्वाच्या निर्णयासाठीही त्यांची धावपळ होते. वेळ वाया जातो. अर्थातच याचा वाईट परिणाम बिझनेसवर होतो.

यासाठी कोणत्याही बिझनेसमनने कंपनीची योग्य रचना करण्यावर भर दिला पाहिजे. तुमची फारशी गरज नसलेल्या ठिकाणी योग्य प्रशिक्षित व्यक्तीची निवड करा. त्यांना काम, जबाबदाऱ्या आणि अधिकार द्या. त्यांच्यावर लक्ष ठेवणं, हे तुमचं काम नक्कीच असतं. पण त्यात नक्कीच पूवीर्इतका वेळ वाया जाणार नाही. हा वेळ तुम्हाला बिझनेसचा विस्तार आणि विकास करण्यासाठी वापरता येईल.

एक चांगला व्यावसायिक खालील मूलभूत गोष्टींकडे पहिल्या टप्प्यातच योग्य लक्ष देतो.

ऑर्गनायझेशनल स्ट्रक्चर

कंपनीचं ध्येय

दूरदृष्टीयुक्त नियोजन

कंपनीची मूलतत्त्वं

कंपनीची नियमावली

यातूनच कंपनीची व्यावसायिक कार्यप्रणाली ठरवली जाते. निर्णय प्रक्रिया सहजसोपी आणि प्रभावी होते. कंपनीत योग्य जागी योग्य व्यक्तींची नेमणूक होते. व्यवसायाला योग्य दिशा मिळते.

कंपनीचं ध्येय आणि दूरदृष्टीयुक्त नियोजन म्हणजे व्यवसायात नेमकं काय आणि कधीपर्यंत करावयाचं आहे ? याचं प्लानिंग करणं. कंपनीची मूलतत्त्वं आणि नियमावली म्हणजे जे करावयाचे आहे, ते कसं आणि कशा प्रकारे करणार आहात ? यासाठी अॅक्शन प्लान असतात.

या सर्व प्रक्रियेत व्यवसायातील मुख्य पदावर काही व्यक्तींना जास्त अधिकार मिळतात. त्यांना दिलेल्या कार्यातील त्यांचं कौशल्य वाढतं. त्यामुळे वाढत चाललेला व्यवसाय हा केवळ आपल्याचमुळे होत आहे, असा त्यांचा समज होत जातो. यामुळे, त्यांना अधिक अधिकार वा जास्त आथिर्क फायदा हवाहवासा वाटतो. अशा व्यक्तींना योग्य प्रकारे हाताळता आलं पाहिजे. काहीजण निराश होऊन कंपनी सोडून निघून जातात. या पेचप्रसंगामुळे कंपनीचा वेळ, पैसा आणि शक्ती वाया जाते. बिझनेसची विस्कटलेली घडी बसवण्यात तुमचाही वेळ वाया जातो.

त्यामुळे बिझनेसमध्ये कधीच एखाद्या व्यक्तीकडे जास्त अधिकार देऊ नका. अधिकार जास्तीत जास्त योग्य व्यक्तींकडे विभागून द्यावेत. मूलभूतरित्या कित्येक व्यावसायिक स्वत:च सवेर्सर्वा बनण्याच्या नादात अधिकार स्वत:कडेच ठेवतात. ही प्रवृत्ती निर्माण होणार नाही, याची काळजी घ्या. संघटन कौशल्य म्हणजे समोरच्या व्यक्तीला योग्य प्रमाणात निर्णय प्रक्रियेत सहभागी करून घेणं. त्यांना महत्त्वाची कायेर् विभागून देणं.

यासाठी कंपनीत प्रत्येक पदावर योग्य व्यक्तीची निवड व्हावी लागते. जुन्या व्यक्तींमध्ये क्षमता नसेल तर त्यांच्याऐवजी सक्षम व्यक्तींची निवड करा. आजही अनेक व्यावसायिकांच्या कंपन्यांमध्ये केवळ नेमणूक होते, निवड नाही. मग कमी क्षमतेच्या व्यक्तींकडून, अधिक क्षमतेच्या कार्यांची अपेक्षा कशी करणार ? निवडलेल्या व्यक्तींमध्ये विश्वास आणि सहकार्य दोन्ही सम प्रमाणात निर्माण केले की वादविवाद टाळता येतात. त्यासाठी टीम बिल्डिंग कल्चरची जोपासना करायला पाहिजे.

बिपिन मयेकर

 
</text>
</doc>
