<doc>
<docno>1043607.cms.txt</docno>
<text>
 
महामुंबई: मुंबई टाइम्स
उसूलों से पेट नही भरता...
[ Monday, March 07, 2005  05:41:56 pm]


अमित भंडारी

यहाँ पर गम भुलाने के लिए सब आते है... फोकट की हमददीर् नही चाहिए. रोजमाा की जिंदगी जीने के लिए पैसे लगते है. वहाँ पे उसूल नही चलते. यह क्या नाटक है महिला दिन का ? साल के 364 दिन हम कैसे जीते है... तब कहाँॅ पे जाता है तुम्हारा इम्पॉर्टन्स ? चेंबूरच्या ' रेड रोझ ' बारमधली रिना तिची व्यथा संतापानं मांडते, तेव्हा महिला दिनाचं कौतुक आपण विसरून जातो. मुंबईत दिवे चमचमू लागले की, ज्यांचा दिवस सुरू होतो, अशा लकाकत्या दुनियेतल्या बहुसंख्या बारबालांना ' महिला दिन ' म्हणजे काय तेच ठाऊक नाही.

दौलतजादा करण्यासाठी येणाऱ्या कस्टमर्सची खातरदारी करणं आणि त्यांनी ' खुशी ' ने दिलेल्या टीपवर गुजराण करणं, यात धन्यता मानणाऱ्या या जगातल्या स्त्रियांना आजही मान आहे तो फक्त डान्स फ्लोअरवर! बहुतांशी बारबाला शिक्षणापासून वंचित असल्यामुळे इन्स्टण्ट पैसे कमवण्याचा हा राजमार्ग ठरतो. पण सध्या बार व्यवसायात पूवीर्इतकी तेजी नसल्यामुळे टीपचं प्रमाण कमी झालंय.

बार चकाचक असला तरीही, या बारबालांची रूम मात्र अस्ताव्यस्त दिसते. कोनाड्यात पसरलेला कपड्यांचा ढीग आणि अनब्रॅण्डेड मेकअपचं सामान! त्यांच्या सुरक्षेसाठी दरवाजावर पाळत ठेवणारा ' बाऊन्सर ' मात्र काचेच्या चौकटीतून सगळं न्याहाळत असतो.

पनवेलच्या ' धडकन ' मधल्या प्रियाने ' चाँदनी बार ' सिनेमा पाहिलेला असतो. पिक्चरची परिस्थिती मात्र वास्तवात नसते, तो पिक्चर असतो, असं ती म्हणते.

प्रियाची मैत्रीण रूख्साना म्हणते ' ऐसा तो हमारी ग्रेसी के साथ हुआ था. वो हिरॉइन के माफिकही उसकाभी श्टोरी था...इतरांच्या मनोरंजनाचं साधन असणाऱ्या बारबालांच्या एण्टरटेन्मेण्टचं साधन हे चित्रपट आणि टीव्हीपुरतंच मर्यादित असतं. तो चित्रपटही ' चिकने ' ने दिखाया तो अच्छा!

' फ्री सव्हिर्स ' पासून ' छमछम ' पर्यंत काम करणाऱ्या साऱ्या बारबालांच्या शिवराळ भाषेच्या शब्दकोषात स्त्रीमुक्तीला थाराच नाही. प्रत्येक बारबाला किमान चार ते सात जणांचं कुटुंब पोसत असतेच.

घर चालवण्यासाठी आम्ही हा मार्ग स्वीकारलाय. सुबह ऑफिस जानेवाली भी वही करती है. वह तुम्हारी हाय क्लास सोसायटीवाली और हम ऐसेही है...असं किंग्जसर्कलच्या ' सायन ढाब्या ' वरची रानी सांगते.

उत्तर प्रदेशातील खेड्यातून आलेल्या पूजाचा नवरा घरी बसून खातो. नवऱ्यासोबत दोन मुलांचं पोट भरावं लागतं. मम्मी- पप्पा आहेत, छोट्या बहिणीचं लग्न करायचंय आणि इलेक्ट्रिशियन असलेल्या मोठ्या भावाच्या दुकानासाठी पैसे द्यायचेत, म्हणून ती हे काम करते.

' पिकअप जॉइन्ट ' असणाऱ्या बारमध्ये अल्पवयीन मुली सर्रास आढळतात. चलतीतल्या हिरॉइन्सकडे मोबाइल असतो. एसएमएसवरून उत्तररात्रीचा प्रोग्रॅम आखला जातो.

आम्ही ही वाट स्वत:हून स्वीकारली आहे. त्यामुळे त्यामध्ये वावगं असण्याचं कारणच नाही. वय वाढल्यावर आमच्यावर कोण उडवणार पैसे ? वय आहे तो पर्यंत ' मीटर डाऊन '! त्यामुळे आपल्या आयुष्यातील ' हॅपी अवर्स ' ची चिंताच नाही, असं चिंचपोकळीच्या ' वीणा ' मधली पूजा सांगते.

महिला दिन, स्त्री मुक्ती याच्याशी त्यांना काही देणं-घेणं नाही. एकीकडे पैशांचा पाऊस पडत असतो, तर दुसरीकडे वेदनेचा सूर घुमत असतो.

 
</text>
</doc>
