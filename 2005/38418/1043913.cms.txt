<doc>
<docno>1043913.cms.txt</docno>
<text>
 
क्रीडा
माजी कर्णधारांच्या पाक संघाला शुभेच्छा
[ Monday, March 07, 2005  10:03:56 pm]


कराची : मोहालीतील पहिल्या कसोटीआधी पाकिस्तान क्रिकेटपटूंना माजी कर्णधार फझल महमद व मोईन खान यांनी शुभेच्छा दिल्या आहेत.

तुम्ही चांगला खेळ करा, पुढील पाच दिवस इतर सारं काही विसरून खेळावर लक्ष केंदीत करा असा संदेश पाकिस्तानचे माजी कर्णधार व महान गोलंदाज फझल महमद यांनी इंझमामच्या सहकाऱ्यांना दिला आहे. 45 वर्षापूवीर् भारत दौऱ्यात पाक संघाचे नेतृत्व फझल महमद यांनी केले होतेे. सध्याच्या संघातील खेळाडूंनी अलीकडची ढिसाळ कामगिरी विसरून नव्याने सुरूवात करावी. माझा या खेळाडंूवर विश्वास असून मागे काय झालं हा इतिहास झाला, उद्या नवा दिवस असून नव्याने सुरवात करा असा सल्लाही फझल महमद यांनी दिला आहे.

पाकिस्तान संघाला अलीकडेच ऑस्ट्रेलियन दौऱ्यग्त दारूण पराभवाला सामोरे जावे लागले होते तर गेल्या वषीर् पाकिस्तानला पाकिस्तानातच भारताने नमवून कसोटी तसेच झटपट क्रिकेट सामन्यांची मालिका जिंकली होती. शिवाय यंदाच्या दौऱ्यात तेज गोलंदाज शोएब अख्तरने माघार घेतली आहे.

पाकिस्तान संघाला माझा संपूर्ण पाठिंबा आहे तसेच आशीवार्दही आहेत. गेल्या दोन दौऱ्यातून त्यांनी स्फूतीर् घ्यावी आणि सकारात्मक विचार करावा असे माजी यष्टीरक्षक व माजी कर्णधार मोईन खान यांनी सांगितले.

इंझमाम, योहाना, युनुस खान प्रभृतींनी आपल्या चांगल्या खेळाच्या स्मृती जागवाव्या तसेच दनिश कनेरिया, महमद सामी यांनीही आपल्या चांगल्या गोलंदाजीच्या स्मृतींना उजाळा द्यावा असे मोईन खान यांनी सांगितले. इंझमामने संघातील खेळाडूंना सांभाळून घेतले असून त्यांच्याकडून चांगली कामगिरी करून घेतलीय असे उदगार माजी कसोटीपटू, फिरकी गोलंदाज व निवड समिती सदस्य इक्बाल कासीम यांनी काढले. 19 वर्षापूवीर् बंगलोर कसोटीत कासीमने तौफीकच्या साथीने पाकच्या विजयात महत्त्वपूर्ण भूमिका बजावली होती.

 
</text>
</doc>
