<doc>
<docno>1043856.cms.txt</docno>
<text>
 
महामुंबई
टोचणाऱ्या नजरा...
[ Monday, March 07, 2005  08:58:44 pm]


रेश्मा मूरकर

मुंबई : ' तिच्या ' प्रत्येक हालचालीवर ' त्याची ' नजर खिळलेली असते... दरवेळी ' लू ' मधून बाहेर पडताना, त्याचे रोखलेले डोळे पाहल्यावर उगीचच गुदमरल्यासारखे वाटते... अशा कितीतरी नजरा बॅंका, कंपन्या, शाळा, कॉलेजांमधल्या ' ती ' ला टोचत असतात. स्त्रियांचे लैंगिक शोषण शारीरिक असो, वा मानसिक, तिच्यासाठी ते मानहानीकारकच असते. विशिष्ट नजरेने टक लावून पाहणे, अश्लील शेरेबाजी करणे, कम्प्युटरवर अश्लील स्क्रीन सेव्हर आणणे, एसएमएस, ई-मेल पाठविणे हा मानसिक छळच. पण आता महिला याविरोधात धीटपणाने उभ्या राहू लागल्या आहेत. यात सरकारी आस्थापनांमधील महिला मोठ्या संख्येेने आहेत. दोषी पुरुष सहकाऱ्याची दुसऱ्या विभागात बदल करण्यात यावी, अशी किमान मागणी महिला करताना आढळतात.

कॉल सेंटरमधून काम करणाऱ्या मुलींनाही ' फोन कॉल्स ' वरून ' फिरायला, कॉफी प्यायला, डेटींगला चलण्याच्या ' ऑफर्स ' ही येतात. अशा वेळी समोरच्याला खडे बोलही सुनावता येत नाहीत. कारण त्याने तक्रार केली तर नोकरीलाच मुकावे लागेल ,' अशा शब्दांत अमेरिकी बॅंकेच्या ' कॉल सेंटर ' मध्ये काम करणाऱ्या मुलीने आपली खंत व्यक्त केली.

या संबंधातील प्रश्नांची दखल घेणारा कायदाही अस्तित्वात नाही. मात्र, महिला कर्मचारी असलेल्या प्रत्येक सरकारी आणि खासगी आस्थापनांमध्ये या प्रश्नांची दखल घेणारी समिती असावी, असे सवोर्च्च न्यायालयाचे निदेर्श आहेत. पण ते सर्रास धाब्यावर बसविले जातात. या विषयाचे उच्चारणही कॉपोर्रेट क्षेत्राला नकोसे वाटते. महिला कर्मचाऱ्यांमध्ये जागरूकता निर्माण करणारे कार्यक्रम स्वयंसेवी संस्था राबवत असतील, तर, त्यांनाही ' आमच्या महिलांच्या डोक्यात काहीबाही भरवू नका ,' असे सांगून बोळवण केली जाते. खरेतर हा विषय ' काहीबाही ' म्हणून टोलवता येण्याजोगा नाही. महिला कर्मचाऱ्यांच्या या प्रकारच्या पिळवणुकीचा परिणाम त्यांच्या कार्यक्षमतेवरही होत असतो. परिणामी, कंपन्यांची ' प्रोडक्टिव्हीटी ' कमी होऊ शकते. सध्या स्वयंसेवी संस्था याच गोष्टीकडे कापोर्रेट जगताचे लक्ष वेधू पाहत आहेत. अनेक कंपन्यांच्या ' ह्युमन रिसोर्स ' विभागात या प्रकारच्या नियमांचाही समावेश असतो. मात्र महिलांना सुरवातीलाच जर या नियमांची माहिती करून दिली, तर त्यांच्यात धीटपणा येईल, असे इंडिया सेंटर फॉर ह्युमन राइट्स अॅण्ड लॉच्या प्राची पटवर्धन सांगतात. या सेंटरने सोफियाच्या विद्याथिर्नींसमवेत केलेल्या एका पाहणीत जवळपास 65 टक्के महिला कर्मचारी कामाच्या ठिकाणी होणाऱ्या लैंगिक शोषणाला बळी पडल्याचे आढळून आले होते. या संबंधात तक्रार करणाऱ्या महिलांची संख्या वाढत असली तरी खरी गरज आहे, ती दृष्टिकोन बदलण्याची!

 
</text>
</doc>
