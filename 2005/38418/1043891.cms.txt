<doc>
<docno>1043891.cms.txt</docno>
<text>
 
क्रीडा
उद्योग समूहांनी खेळाडूंना प्रोत्साहन द्यावे
[ Monday, March 07, 2005  09:43:50 pm]


मुंबई : उद्योग समूहांनी खेळाडूंना प्रोत्साहन द्यावे आणि मदत करायला पुढे यावे असे आवाहन सानिया मिर्झाने सोमवारी येथे केले. होतकरू, नवोदित खेळाडूंना पुरस्कतेर् मिळाले तर त्यांची कामगिरी अधिकच बहरू शकेल असे तिने सांगितले.

पुरस्कर्ते पुढे आले आणि खेळाडूंना आवश्यक त्या साऱ्या सुविधा मिळाल्या तर अधिकच सरस कामगिरी होऊ शकेल आणि अधिकाधिक युवक खेळांकडे वळू शकतील असेही ती म्हणाली. याबाबतीत मी खूपच सुदैवी ठरले आहे असे संगून ती म्हणाली , ' मला घरूनही छानच प्रोत्साहन मिळत गेले आणि त्याचा परिणाम माझी कामगिरी अधिकाधिक उंचावत जाण्यात झाला. मी विशेष असे काहीही केलेले नसतानादेखीलल मला पुरस्कतेर् मिळाले आणि सर्व सुविधाही मिळाल्या याचे समाधान वाटते. केवळ खेळावरील प्रेमामुळे नव्हे तर अधिकाधिक प्रसिद्धीसाठी पुरस्कतेर् पुढे येत असतात हेही खरंच '.

पूर्वी पुरस्कर्ता हा शब्दही खेळाडूंना ठाऊक नव्हता पण आता पुरस्कर्ता हा क्रीडा क्षेत्रात परवलीचा शब्द बनुन गेला आहे असे सांगून सानिया म्हणाली , ' पुरस्कतेर् खूप काही करू शकतात. आता चित्र बदलले आहे आणि क्रिकेटखेरीज इतरही काही खेळ असतात हे आता सर्वमान्य झालेले आहे '.

दरम्यान सानियाला इटलीच्या क्रीडा साहित्य निमिर्ती करणाऱ्या जगप्रसिद्ध कंपनीने आपली ब्रँड अॅम्बेसेडर म्हणून नियुक्ती केली आहे.

 
</text>
</doc>
