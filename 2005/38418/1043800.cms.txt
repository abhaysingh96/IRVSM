<doc>
<docno>1043800.cms.txt</docno>
<text>
 
बहुतांची अंतरे
शिवसेना वाकली, तर ऱ्हास अटळ!
[ Monday, March 07, 2005  07:59:57 pm]


' वाकेन, पण मोडणार नाही! ' हा मंत्र मराठी माणसाने आत्मसात केला पाहिजे, असा संदेश शिवसेनेचे नेते राज ठाकरे मराठी जनतेला, सभा-संमेलनातून देत आहेत. शिवरायांनाही परिस्थितीप्रमाणे झुकावे लागल्याचे ते सांगतात.

शिवसेना मुंबई- ठाणेपर्यंत मर्यादित होती, त्यावेळी सेनेने मराठी माणसांची अस्मिता राखली होती ; पण आता राज्यपातळीवर शिवसेना जाऊनही त्यांना वाकण्याची, झुकण्याची पाळी का यावी ? उलट पूवीर्पेक्षा आता सेनेचे बळ वाढले असताना, त्यांनी जोमाने मराठी अस्मिता जोपासायला हवी. मराठी अस्मितेपासून दूर गेल्यामुळेच शिवसेनेवर वाकण्याची पाळी आली आहे.

शिवसेनेला परप्रांतीयांपुढे वाकण्याची परिस्थिती का निर्माण झाली ? मुंबई महानगरपालिका सेनेच्या हाती दीर्घकाळ असूनही मराठी माणूस मुंबईत ताठ मानेने का वावरू शकत नाही ? शिवसेना परप्रांतीयांपुढे वाकली-झुकली, तर शिवसेनेचा ऱ्हास अटळ आहे, याची वाच्यता मनोहर जोशी यांनी अलीकडेच केली होती. शिवसेनेचा ऱ्हास होऊ नये यासाठी परप्रांतीयांपुढे वाकण्याची भाषा राज ठाकरे यांनी जाहीरपणे सभा-संमेलनांतून करू नये, असे वाटते.

संगीता जांभळे, मीरा रोड.

 
</text>
</doc>
