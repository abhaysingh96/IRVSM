<doc>
<docno>1043571.cms.txt</docno>
<text>
 
महाराष्ट्र
आदिवासी महिलांच्या समस्या त्याच
[ Monday, March 07, 2005  05:33:13 pm]


श्रीकांत टोळ

डोंबिवली : स्वातंत्र्यप्राप्तीनंतरच्या 57 वर्षांत आदिवासी समाज कुपोषण व दारिद्याच्या गतेर्त सापडला आहे. त्यामध्ये महिला व बालकं यांची अवस्था दयनीय आहे. गर्भवती स्त्रियांमध्ये लोह कमी असल्यामुळे त्यामुळे प्रतिकारशक्ती कमी. परिणामी क्षयाची बाधा होते अशी स्थिती काही तपासण्यांनंतर लक्षात आली. इथल्या उन्मेष ज्ञानदीप मंडळाने, शबरी सेवा समिती या संस्थेच्या सहकार्याने कर्जत तालुक्यातील कशेळ इथे आदिवासी गर्भवती स्त्रियांच्या आरोग्याची तपासणी केली.

या शिबिरात परिसरातील 30 पाड्यांवरच्या 57 गर्भवती सहभागी झाल्या. त्यांचा रक्तगट व रक्तातील लोहाचं प्रमाणाची तपासणी केली. यामध्ये 11 ते 30 वयोगटातील महिला होत्या. त्यापैकी काही पहिलटकरीण तर काहींची चौथी पाचवी खेप होती. दोन वेळच्या अन्नाची हातातोंडाची गाठ पडणं मुश्किल तर सकस आहार दूरच. त्यामुळे गरोदरपणात मृत्यूचं प्रमाण तीन टक्के तर बालमृत्यूचं प्रमाण 40 टक्के आहे.

कुटुंबनियोजन ही संकल्पना त्यांच्या मनाला शिवत नाही. त्यामुळे 35 ते 40 वर्षांच्या स्त्रिया गर्भवती असल्याचं दिसतं. बालविवाहाचं प्रमाण मोठं आहे. 13 व्या 14 व्या वषीर्च लग्न होतात. अल्पवयात झालेल्या विवाहाचे दुष्परिणाम भोगावे लागतात. गर्भवतीच्या रक्तातलं लोहाचं प्रमाण 11 ते 14 ग्रॅम असायला पाहिजे. त्याऐवजी ते 4 ते 9 ग्रॅम एवढं आहे. सरकार लोहवाढीच्या गोळ्या देतं. पण त्या गोळ्या फेकून देण्यात येतात. बाळंतीण झाल्यावर बाळंतिणीला सपाटून भूक लागते. परंतु या 15 दिवसांत तिला निव्वळ पेजेवर ठेवण्यात येतं. हेच तिच्या आरोग्याला हानीकारक असतं. पाड्यांवर आरोग्यसेवा उपलब्ध नाही. त्यामुळे 30 ते 40 किलोमीटरचं अंतर कापून कर्जतच्या प्राथमिक आरोग्य केंदात जावं लागतं.

या गरोदर महिलांची रक्ततपासणी ज्ञानदीप मंडळाच्या अध्यक्षा माधुरी छेडा यांनी केली तर वैद्यकीय तपासणी डॉ. संजीवनी चौधरी यांनी केली. स्त्री रोगतज्ज्ञ व शबरी सेवा समितीचे अध्यक्ष डॉ. नीलकंठ फडके यांनी दोन दशकांपूवीर् मंुबईतील प्रॅक्टिस सोडून कर्जतमध्ये दवाखाना काढला. आरोग्यरक्षक व पोषक आहार आदी रचनात्मक कार्यक्रम हाती घेतले आहेत. पोषक आहारामुळे मुलांची वजनंही वाढली आहेत. तरीही हे प्रयत्न अजूनही पुरेसे नसल्याचं जाणवतं.

 
</text>
</doc>
