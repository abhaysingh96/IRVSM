<doc>
<docno>1043863.cms.txt</docno>
<text>
 
लेख
संरक्षण खर्चाची तरतूद बेताचीच!
[ Monday, March 07, 2005  09:07:00 pm]


गेल्या वषीर्च्या अर्थसंकल्पात संरक्षणासाठी भरीव तरतूद केल्यानंतर यावषीर् पुन्हा ही तरतूद खाली गेली आहे. कागदोपत्री संरक्षण खात्यासाठीची दरतूद गेल्या वषीर्च्या 77 हजार कोटी रुपयांवरून यावषीर् 83 हजार कोटी झाली आहे. म्हणजे 7.8 टक्क्यांनी किंवा सहा हजार कोटींनी ही तरतूद वाढली आहे. परंतु संरक्षण खर्चाचा अवाढव्य पसारा पाहता हे सहा हजार कोटी म्हणजे ' दर्यामे खसखस ' च म्हणावे लागतील. संरक्षण खर्च मोजण्याचा खरा मापदंड हा राष्ट्रीय ठोकळ उत्पन्नाच्या किती टक्के भागात हा खर्च बसविला जातो, हा आहे. या मापदंडानुसार हा खर्च राष्ट्रीय ठोकळ उत्पन्नाच्या 2.35 टक्के आहे. गेल्यावषीर् हेच प्रमाण 2.47 टक्के होते. म्हणजे संरक्षण खर्चाची तरतूद प्रत्यक्षात 0.12 टक्क्यांनी कमी झाली आहे. पाकिस्तान आणि चीनच्या संरक्षण खर्चाचे प्रमाण राष्ट्रीय ठोकळ उत्पन्नाच्या अनुक्रमे 4.4 व 4.05 टक्के आहे हे लक्षात घेतले तर हा खर्च किती कमी आहे हे लक्षात येईल.

संरक्षण खर्चाच्या तरतुदीतील एकूण रकमेच्या 75 टक्के रक्कम ही सैनिक व कर्मचाऱ्यांचे पगार, पेन्शन आणि संरक्षण साहित्याची देखभाल यावर खर्च होते. थोडक्यात , 83 हजार कोटींपैकी जवळपास 50 हजार कोटी रु. या गोष्टींवर खर्च होणार आहेत. उरलेले सुमारे 33 हजार कोटी रु.च प्रत्यक्ष संरक्षण साहित्याच्या खरेदीवर खर्च होणार आहेत. यातील बरीचशी रक्कम नेहमीप्रमाणे याआधी झालेल्या संरक्षण साहित्य खरेदीची उर्वरित रक्कम देण्यावर खर्च होणार आहे.

संरक्षण संशोधन व विकासावर यावषीर् 2814.48 कोटी रु. खर्च होणार आहेत. गेल्यावषीर् हा खर्च 2343.16 कोटी होता. पायदळासाठीची तरतूद 31242.70 कोटी रु. आहे गेल्यावषीर् ती 27828.99 कोटी होती. नौदलासाठी यावषीर् 6027.35 कोटी राखून ठेवण्यात आले आहेत. गेल्यावषीर् ही रक्कम 5293.82 कोटी होती ; तर हवाईदलासाठी 9004.61 कोटी आहे. गेल्यावषीर् ती 8468.4 कोटी होती. ही सर्व रक्कम या विभागांचा नित्य खर्च भागविण्यावर खर्च होईल.

संरक्षण साहित्याच्या खरेदीच्या लिस्टवर यावषीर् फ्रेंच स्कॉपेर्न पाणबुड्या व स्मर्च रॉकेट सिस्टिम प्रामुख्याने आहेत. याखेरीज हवाई दलासाठी 126 ट्रेनर विमाने व पॅट्रिएट अँटी मिसाईल सिस्टिम खरेदीचाही विचार चालू आहे. गेल्यावषीर्ची भांडवली तरतूद पूर्णपणे खर्च झाल्यामुळे काहीही रक्कम यावषीर्च्या खर्चात समाविष्ट होण्याची शक्यता नाही. शिवाय एजेटी विमाने व विमानवाहू नौका अॅडमिरल गॉर्शकॉव्हच्या खरेदी रकमेचा काही भाग द्यावा लागणारच आहे.

थोडक्यात, पाकिस्तानने भारताच्या संरक्षण खर्चाबाबत नापसंती व्यक्त केली असली आणि चीनने अँटी मिसाईल सिस्टिम खरेदीबाबत भारत-अमेरिका चचेर्बाबत चिंता व्यक्त केली असली आणि देशातल्या काही विचारवंतांनी हा अनुत्पादक खर्च मानला असला तरी हा खर्च नगण्य आहे. शिवाय या तरतुदीतली 75 टक्के रक्कम ही 13 लाख लोकांना रोजगार देण्यावर खर्च होत असताना तो खर्च अनुत्पादक मानायचा असेल तर देशात लागू होत असलेल्या रोजगार हमी योजनेलाही अनुत्पादक मानावे लागेल.

यावषीर्ची संरक्षण तरतूद ही त्यामुळेच, अगदी अल्प व गरजेपेक्षाही थोडीशी कमी आहे असेच म्हणावे लागेल. असे असले तरी लष्कराला येत्या दशकात विकासाची जी काही ध्येये गाठायची आहेत, ती साध्य करायची असतील तर या खर्चात येत्या काही वर्षांत भरीव वाढ होणे अपेक्षित आहे. पण तसे झाले तरी हा खर्च राष्ट्रीय ठोकळ उत्पन्नाच्या तीन- साडेतीन टक्क्यांपेक्षा अधिक वाढेल असे वाटत नाही ; कारण येत्या काही वर्षांत हे उत्पन्नही वाढण्याची अपेक्षा आहे. थोडक्यात, पाकिस्तान-चीन यांच्या व भारताच्या खर्चातील तफावत ही कायमच राहील. त्यामुळे या दोन्ही देशांच्या चिंतांकडे दुर्लक्ष करीतच मैत्रीचा हात पुढे करावा लागेल.

दिवाकर देशपांडे

 
</text>
</doc>
