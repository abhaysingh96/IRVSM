<doc>
<docno>1043676.cms.txt</docno>
<text>
 
महाराष्ट्र
आगाऊ पावती घेणाऱ्या विमा कंपन्यांना चपराक
[ Monday, March 07, 2005  06:32:19 pm]


म. टा. वृत्तसेवा

अकोला : विमा धारकाकडून त्याला दाव्यापोटी मिळणाऱ्या पूर्ण आणि अंतिम रकमेची पावती घेण्याची प्रथा विमा कंपन्यांनी बंद करावी, असा दूरगामी परिणाम करणारा निवाडा अकोला जिल्हा ग्राहक तक्रार निवारण मंचाने नुकताच दिला.

ही प्रथा ' अनुचित व्यापारी प्रथा ' ठरते, असे मंचाने सुनावले आहे. ओरिएन्टल इन्शुरन्स कंपनीविरुद्ध अकोल्याच्या जनता बाजारातील व्यावसायिक मोहम्मद याकूब मोहम्मद युसूफ यांनी दाखल केलेल्या दाव्यात हा निकाल देतानाच, याकूब यांना कंपनीने आथिर्क, शारीरिक हानी आणि मनस्ताप यांच्या भरपाईपोटी एक हजार रु. तसेच दाव्याचा खर्च द्यावा, असा आदेशही मंचाने दिला. या आदेशांची अमलबजावणी एक महिन्याभरात करायची आहे.

मोहम्मद याकूब यांच्या गोदामाला 30 एप्रिल 2001 रोजी आग लागून मालाचा साठा पूर्णत: जळाला होता. त्यांनी विमा कंपनीकडे एक लाख 10 हजार रुपयांचा दावा (क्लेम) दाखल केला ; पण कंपनीने पूर्ण व अंतिम तडजोडीपायी 21 हजार 145 रुपये मंजूर करून मोहम्मद याकूब यांच्याकडे आधी पावती मागितली! ही रक्कम आपल्याला मान्य नाही, असे त्यांनी वारंवार कंपनीच्या प्रतिनिधींना सांगूनही, पूर्ण व अंतिम रकमेच्या पावतीवर सही द्यावीच लागेल, नाहीतर रक्कम मिळणारच नाही, अशी भूमिका कंपनीने घेतली. त्यावर, आपण निषेध नोंदवूनच पावती देऊ, असे मोहम्मद याकूब यांनी स्पष्ट केले आणि या प्रकरणी ग्राहक मंचाकडे तक्रार केली. पूर्ण व अंतिम रक्कम देण्यापूवीर्च तिची आगाऊ पावती घेण्यासाठी कुठलाही नियम वा कायदा नाही, अशी बाजू मंचापुढे प्रसिद्ध दिवाणी वकील रमेश राठी यांनी मांडली.

 
</text>
</doc>
