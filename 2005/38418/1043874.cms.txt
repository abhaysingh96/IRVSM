<doc>
<docno>1043874.cms.txt</docno>
<text>
 
देश-विदेश
'किस' मी नॉट
[ Monday, March 07, 2005  09:26:12 pm]


सोनी राझदान यांच्या नझर चित्रपटाच्या चित्रीकरणासाठी पाकिस्तानची अभिनेत्री मीरा काही दिवसांपूवीर् भारतात आली आणि चित्रपटातील कथित चुंबनदृश्यावरून वादात सापडली. तिकडे पाकिस्तानमध्ये तिच्या चुंबनदृश्याला आक्षेप घेऊन नैतिकतेचा ठेका घेतलेल्या धर्ममार्तंडांनी गदारोळ उडवून दिला. आक्षेप आणि उठलेल्या वादंगामुळे व्यथित झालेल्या मीराची ज्येष्ठ पत्रकार सुभाष के. झा यांनी टाइम्ससाठी मुलाखत घेतली असता तिने सांगितले की, धर्ममार्तंड चुकीच्या झाडावर बसून कावकाव करीत आहेत. त्याच मुलाखतीचा हा सारांश...

चुंबनदृश्यांवरून पाकिस्तानमध्ये असे वादळ उठेल, याची कल्पना होती ?

मीरा : ' नझर ' हा भारत-पाक संयुक्त निमिर्ती आहे. दुदैर्वाने केवळ चुंबनदृष्यांवरून दोन्ही देशांत मला करावा टीकेचा सामना करावा लागतोय. भारतात मी सकारात्मक, आशावादी मनाने आले होते. अशा परिस्थितीचा कसा सामना करावा, हे मला समजत नाही. घरच्यांची मला काळजी असून झाल्या प्रकाराबद्दल मला खूप वाईट वाटतयं. चित्रपटांतून प्रसिद्धी मिळते हे खरय, पण दोन्ही देशांतल्या या चचेर्मुळे माझा मानसिक छळच सुरू असल्याचं मी म्हणेन.

चुंबन ' इस्लाम ' विरोधी आहे का ?

मीरा : जी बिल्कुल. मी स्वत: मुसलमान तर माझी आई सईद शिया मुसलमान आहे. पाकिस्तानमध्ये मी नामांकित अभिनेत्री आहे, पाकिस्तानातील ' ऐश्वर्या राय ' आहे. एका मुसलमान मुलीने हिंदू माणसाचे चुंबन घेतल्याच्या अफवेने खरा घोळ झाला आहे. चित्रपटातील नायक अश्मित पटेल हिंदू असून, चित्रपटात माझ्यासमवेत ' किस सीन ' असल्यामुळे पाकमधील लोक चिडले आहेत.

तू चुंबनदृश्याला का तयार झालीस ?

मीरा : राणी मुखजीर् आणि अमिताभ बच्चनचे ' ब्लॅक ' मध्ये चुंबनदृश्य होते. तेव्हा त्याच्याकडे विषयाची गरज म्हणून पाहिले गेले आणि लोकांनाही चित्रपटातील ते दृश्य भावस्पशीर् वाटले. ' नझर ' मध्ये चुंबन नाही. तसा भ्रम तयार करण्यात आलेला असून ते आक्षेपार्ह नाही आणि प्रत्यक्षात चुंबन असते तरी चित्रपटाची गरज म्हणून दिग्दर्शकाच्या सूचनेप्रमाणेच मी वागले असते. सुभाष घईच्या ' ऐतराज ' मध्ये अक्षय कुमारला प्रणयोत्सुक करण्यासाठी प्रियांका चोप्रा बळजबरी करते. करिना कपूरने ' अशोक ' मध्ये तर तोकडे कपडे घातले आहेत. हे सारे विषयाची गरज असल्यामुळे अभिनेत्यांना करावेच लागते. मीही तसेच केले असते.

पाकिस्तानमध्ये नैतिकता आणि कलात्मकतेचे मापदंड भिन्न असतानाही...

मीरा : परदेशात काम करताना कलाकार म्हणून माझ्यावर कोणती बंधने आहेत, याविषयी मला कधीच सांगण्यात आले नाही. चुंबनदृश्यांवरून एवढी चर्चा होत असताना मायदेशी परतल्यावर कोर्टात जाऊन मी अभिनेत्यांवर खरोखरीच काही मर्यादा असतात का, याची शहानिशा करीन. उद्या हॉलिवुडमध्ये काम करेन, तेव्हाही अडचण येऊ शकेल. त्यामुळेच पाकिस्तानमध्ये ओरड करणाऱ्यांनी याबाबतच्या मर्यादा सांगितल्या तर बरेच होईल. माझ्या मते कोणतीही कला नियमांच्या चौकटीत वा बंधनांमध्ये फुलू शकत नाही. अभिनय हा माझा व्यवसायच नव्हे तर श्वास आहे. अभिनयावर माझं पहिलं प्रेम असून त्यावर कुणी उठून टीका करावी हे मी सहन करणार नाही. भारतातही माझ्यावर झालेली टीका गैरच आहे.

पण भारतात तुझ्यावर टीका झालेलीच नाही.

मीरा : तसे नसेल तर भारतीय लोकांबद्दल माझ्या मनातला आदर आणखीनच वाढेल. महेश भट्टचा ' नझर ' हा सगळ्यांनी एकत्र बसून पहावा, असा स्वच्छ चित्रपट आहे. महेशची पत्नी सोनी राझदानबरोबर काम करताना मला खूप गोष्टी शिकता आल्या. सोनी अतिशय संवेदनशील असून प्रेक्षक जेव्हा हा चित्रपट पाहतील, तेव्हा त्यांना भट्ट दाम्पत्याचा अभिमानच वाटेल.

तुला कुटुंबियांची काळजी वाटण्याचे कारण ?

मीरा : पाकिस्तानमध्ये माझे पालक, भाऊ, चुलत नातेवाईक... असे एकत्र कुटुंब आहे. त्यांना धमक्या दिल्या जातात. मौलवी लोकांनीही बराच त्रास दिलाय. नातेवाईकांना जागोजागी लोकांकडून उणीदुणी ऐकून घ्यावी लागताएत. त्यांना काही होईल का, याचीच मला धास्ती वाटते. मी त्यांच्याशी फोनवरून सतत संपर्कात असते.

मी पाकिस्तानी असले तरी मला विविध देशांत जाऊन काम करण्याची इच्छा आहे. मला फक्त पाकिस्तानमध्ये काम करायचं नाही. भारताबद्दल अत्यंत प्रेम आहे. दोन्ही देशांना विभागणाऱ्या रेषेला लोक मानत असले तरी मी मानत नाही.

नझरमध्ये चुंबनदृश्यच नसल्याच्या विधानावर तू कायम आहेस का ?

मीरा : हो. चित्रपटात प्रक्षोभक दृश्ये असल्याची अफवा कुणी पसरवली याचाच मी शोध घेत आहे. चित्रपटात काही रोमॅण्टिक दृश्ये आहेत. पण चुंबनदृश्ये नाहीत. प्रसारमाध्यमांनी माझी वाईट प्रसिद्धी होणार नाही, याची दक्षता घ्यावी, असं मला वाटतं.

 
</text>
</doc>
