<doc>
<docno>1043889.cms.txt</docno>
<text>
 
अर्थव्यवहार
 'सेन्सेक्स'चा 6900 अंशांवर स्पर्श !
[ Monday, March 07, 2005  09:42:45 pm]


म. टा. बाजार प्रतिनिधी

मुंबई : परकीय अर्थसंस्था आणि देशी फंडांनीही केलेल्या भरभरून खरेदीमुळे मुंबई शेअर बाजाराचा निदेर्शांक सोमवारी 6902.49 अंशांच्या नव्या उच्चांकाला पहिल्यांदाच स्पर्शून शेवटी आणखी एका नव्या उच्चांकावरच स्थिरावला.

तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा ' सेन्सेक्स ' निदेर्शांक प्रारंभी वरच, म्हणजे 6863.58 अंशांवर होता. तो दुपारी 6902.49 अंशांच्या उच्चांकावर, त्यानंतर झालेल्या नफारुपी विक्रीमुळे उतरून शेवटी 6878.98 अंशांवर स्थिरावला. त्यात 29.50 अंशांची वाढ झाली.

गेल्या आठवड्यात तब्बल 2411 कोटी रुपयांच्या शेअर्सची खरेदी करणाऱ्या परकीय अर्थसंस्थांनी बाजारात मोठ्या प्रमाणावर खरेदी करणे चालूच ठेवले आहे. देशी अर्थसंस्था व स्थानिक दलालांनीही आज खरेदी केल्यामुळे निदेर्शांक नव्या उंचीवर पोहचला.

बाजारात असाच कल राहिला तर ' सेन्सेक्स ' सात हजार अंशांची संवेदनक्षम मर्यादाही भेदू शकतो, असे दलालांच्या गोटातून सांगण्यात येत आहे. बाजारातील खरेदीची व्याप्ती इतकी होती की, प्रत्येक विभागातील कंपन्यांच्या शेअर्सच्या भावांत वाढ झाली.

 
</text>
</doc>
