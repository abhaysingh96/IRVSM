<doc>
<docno>1043629.cms.txt</docno>
<text>
 
महामुंबई: मुंबई टाइम्स
महिला क्रिकेटमध्ये मराठी!
[ Monday, March 07, 2005  06:03:55 pm]


मुंबई टाइम्स टीम

मैत्रीच्या जल्लोषात खेळल्या जाणाऱ्या भारत-पाक सिरिजकडे सगळ्यांचं लक्ष असतानाच भारतीय महिलांचा क्रिकेट संघ दक्षिण आफ्रिकेच्या दौऱ्यावर निघालाय. या संघात मुंबईच्या दीपा मराठेची निवड झाली आहे. महाराष्ट्रातून संघात निवडलेली ती एकमेव महिला खेळाडू आहे.

भारत-पाक सामन्यांदरम्यानच आफ्रिकेत भारतीय महिलांचा संघही र्वल्ड चॅम्पियनशीपसाठी न्यूझीलंड, ऑस्ट्रेलिया, इंग्लंड, दक्षिण आफ्रिका, श्ाीलंका यांच्याशी दोन हात करण्यासाठी सज्ज झालेला असेल. डावखुरी गोलंदाज दीपा मराठेच्या रूपात भारतीय संघात महाराष्ट्राचा चेहरा उमटेल. ' महिला क्रिकेटमध्ये भारतीय संघ तिसऱ्या स्थानावर आहे. आम्हाला नंबर वन व्हायचं आहे. पण ती झेप घेण्यासाठी परिश्ाम, मेहनत पुरेशी नाही. टीमवर्कला क्रीडाप्रेमींचा पाठिंबाही आवश्यक आहे. पण तो पाठिंबा सध्यातरी कमीच मिळत असल्याची खंत दीपा व्यक्त करते.

मंदिरा बेदीबरोबरच डायना एडलजी, शुभांगी कुलकणीर् अशा जेष्ठ खेळाडूंच्या प्रयत्नांमुळे महिला क्रिकेटला चांगले दिवस येत आहेत. मुलींनी महिला क्रिकेटकडे वळावं म्हणून भारतीय महिला क्रिकेट नियामक मंडळाने ज्युनियर , 22 वर्षाखालील अशा विविध वयोगटातील मुलींसाठी स्पर्धा, प्रशिक्षण शिबिरं सुरू केली आहेत. सुरेखा भांडारेंसारख्या क्रिकेटर्सही वैयक्तिक पातळीवर चांगले खेळाडू घडवण्यासाठी प्रयत्न करत आहेत. हे चित्र आशादायी असल्याचंही दिपा आवर्जून सांगते.

र्वल्ड कपमध्ये इंडियन टीमच्या बोलिंगची धुरा सांभाळणाऱ्या दीपाने यापूवीर् झालेल्या दोन र्वल्ड कपमध्ये आपल्या बोलिंगची कमाल दाखवली आहे. नुकत्याच झालेल्या न्यूझीलंडबरोबरच्या सामन्यात तिला बेस्ट बॉलर म्हणून सन्मानित करण्यात आलं होतं.

 
</text>
</doc>
