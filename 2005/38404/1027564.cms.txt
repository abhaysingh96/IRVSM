<doc>
<docno>1027564.cms.txt</docno>
<text>
 
धावते जग
पोखरलेले पर्यावरण
[ Monday, February 21, 2005  08:05:27 pm]


मानवी जीवन हे नैसगिर्क साधनसंपत्तीवर अवलंबून आहे, त्यामुळे निसर्गाने उपलब्ध करून दिलेल्या साधन संपत्तीचा वापर माणसाने करावा, यात काहीच गैर नाही.

मानवाने त्याच्या अफाट संपत्तीतला थोडा वाटा उचलला तरी तो लगेच भरून काढण्याची शक्ती निसर्गाजवळ असते. हजारो वर्षांपासून माणूस निसर्गाकडून पाणी, लाकूड, माती, हवा आणि अन्य अनेक वस्तू घेत आला आहे. त्या घेताना गरजेपुरतेच घ्यावे ही माणसाची वृत्ती राहिलेली आहे. पण आता माणसाने आपल्या स्वार्थासाठी निसर्गाला ओरबाडण्यास सुरुवात केली आहे.

यांत्रिक करवती निघाल्यावर जंगलांवर संक्रांत आली. वाढत्या शहरी- करणामुळे पाण्याच्या नैसगिर्क स्त्रोतांवर संकट आले आहे. बोअरवेलवर विजेचे पंप बसवून जमिनीच्या पोटातले पाणी शोषून ती शुष्क करण्याचा चंगच माणसाने आरंभला आहे.

मुंबई परिसरात बांधकाम व्यवसायाला तेजी प्राप्त झाल्यापासून तर नद्यांमधील वाळू उपसून नद्यांच्या प्रवाहात अडथळे निर्माण केले जात आहेत, तर बांधकामाच्या खडीसाठी मोठमोठे डोंगर फोडून पर्यावरणाचे संतुलन बिघडवण्यात येत आहे.

मुंबई शहरातील बांधकामांसाठी खडी मिळावी म्हणून नवी मुंबई परिसरातील डोंगर वेगवान यंत्रांद्वारे फोडण्याचा उद्योग गेली काही वषेर् अव्याहतपणे चालू आहे. यातून बरीच मंडळी गब्बर झाली आहेत.

एकेकाळी हिरवाईने दाटलेल्या या भागातल्या डोंगर रांगा आत एकदम वैराण आणि ओक्याबोक्या झाल्या आहेत. बहुतेक डोंगर हे छिन्नविछिन्न अवस्थेत आहेत. मुंबई-नवी मंबईतील पर्यावरण व वातावरणाचा समतोल राखण्यात या डोंगराचा मोठा वाटा आहे. पण आता हे डोंगर एवढ्या मोठ्या प्रमाणात पोखरले आहेत की, येत्या काळात ते तेथे असतील की नाही अशी भीती वाटू लागली आहे.

त्यातच भूकंपाचा एखादा मोठा धक्का बसला तरी हे डोंगर भुईसपाट होण्याची शक्यता नाकारता येत नाही. त्याचमुळे या भागातील डोंगरांमधून खडी काढण्यावर बंदी घालण्यात आली होती. त्यामुळे खडी काढणाऱ्या खाणमालकांचे दाणापाणी बंद झाले.

खडी काढण्याची पुन्हा परवानगी मिळविण्यासाठी त्यांची धडपड चालली होती. या भागातील लोकप्रतिनिधी व पर्यावरण मंत्री गणेश नाईक यांनी आता ही परवानगी देऊन दगडखाण मालकांचे चित्त शांत केले आहे.

नवी मुंबई महानगरपालिकेची निवडणूक होणार असल्याची घोषणा होताच ही परवानगी दिली जावी, हा एक अजब योगायोग आहे.

 
</text>
</doc>
