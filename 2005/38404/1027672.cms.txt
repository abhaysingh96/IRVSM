<doc>
<docno>1027672.cms.txt</docno>
<text>
 
क्रीडा
नवोदितांना सुवर्णसंधी
[ Monday, February 21, 2005  10:10:30 pm]


हैदरबाद : दुलीप करंडक क्रिकेट स्पधेर्त पश्चिम विभागाची गाठ पडेल ती दक्षिण विभागाशी. मंगळवारपासून सुरु होणाऱ्या या सामन्यात साऱ्यांच्या नजरा असतील त्या सचिन तेंडुलकरवर. पाकिस्तानबरोबरची मालिका पंधरवड्यावर आली असताना उगवत्या खेळाडूंना निवड समितीवर छाप पाडण्याची उत्तम संधी आहे, त्यात ते किती यशस्वी होतात ते दिसेलच.

सचिनप्रमाणेच इरफान पठाण, अजित आगरकर यांचे पुनरागमनही पश्चिमेच्या तसेच भारतीय संघाच्या दृष्टीने महत्त्वाचे आहे. पश्चिमेचे हे त्रिकुट आता तंदुरूस्त आहे का ते स्पष्ट होईल. पश्चिमेला सलामीच्या साखळी लढतीत उत्तरेकडून मोठ्या पराभवाला सामोरे जावे लागले, त्यामुळे आव्हान कायम राखण्यासाठी या सामन्यात विजयाची नितांत आवश्यकता आहे.

पश्चिमेचा कर्णधार सचिन तेंडुलकरच्या मते नौजवान, होतकरू खेळाडूंना ही सुवर्णसंधी आहे, पारंपरिक प्रतिस्पधीर् पाकिस्तानबरोबरची महत्त्वाची मालिका तोंडावर आली असताना आम्हाला सरावाच्यादृष्टीने हा महत्त्वाचा सामना आहे. हा प्रथमश्ाेणीचा सामना आहे व त्यामुळे पुरेशा गांभीर्याने खेळायला हवं असेही सचिनने नमूद केले.

प्रतिर्स्पध्यांच्या बलाबलबाबत मला काही देणंघेणं नाही, त्यांच्याकडे काय आहे नाही याची मला चिंता नाही. माझ्या संघाची कामगिरी कशी चांगली होते असे प्रशिक्षक पारस म्हांब्रे यांनी सांगितले.

दक्षिणेचा संघ पश्चिमेला चांगली झंुज देऊ शकेल. राहुल दविडच्या संघात लक्ष्मण ,, अनिल कंुबळे, बालाजी, दिनेश कातिर्क, श्ाीरामसारखे खेळाडू आहेत. रॉबिन उथप्पा, रॉलंड बॅरिंग्टनसारखे उदयोन्मुख फलंदाज आहेत. पश्चिमेच्या चमूत सचिनसह अजित आगरकर, इरफान पठाण, सत्यजीत परब, रमेश पोवार, वसीम जाफर, राजेश पवार, किरण पोवार, विनीत इंदुलकर, नीरज पटेल, पाथिर्व पटेल यांचा समावेश आहे.

भारतीय संघाचे प्रशिक्षक जॉन राईट, फिजीओथेरपिस्ट जॉन ग्लॉस्टर यांचेही या सामन्यावर लक्ष असेल. या सामन्यात खेळाडूंच्या कामगिरीवर तसेच तंदुरूस्तीवर ते लक्ष ठेवतील.

बांगलादेश, पूर्व विभाग सामना नागपूरात

नागपूर : दुलीप करंडक क्रिकेट स्पधेर्त पाहुण्या बांगलादेशचा सामना पूर्व विभागाशी होईल. विदर्भ क्रिकेट असोसिएशनच्या मैदानावर हा सामना मंगळवारपासून खेळला जाईल. पाहुण्यांच्या संघाचे नेतृत्व महमद अशरफ उल हक करेल. नौजवान खेळाडूंचा भरणा या संघात आहे. अलीकडेच मायदेशात पाहुण्या झिम्बाब्वेचा पराभव करून त्यांनी कसोटी तसेच झटपट क्रिकेट मालिका जिंकल्यामुळे त्यांचा आत्मविश्वास दुणावलाय. दुलीप स्पधेर्तही विजयी सलामी देण्याचा त्यांचा प्रयत्न असेल. सोरभ गांगुली पूवेर्चे नेतृत्व करणार असून या सामन्यात विजयासाठी उत्सुक आहे. सलामीच्या सामन्यात त्यांना मध्य विभागाकडून पराभव पत्करावा लागला होता.

 
</text>
</doc>
