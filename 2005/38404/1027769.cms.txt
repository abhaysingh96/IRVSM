<doc>
<docno>1027769.cms.txt</docno>
<text>
 
महामुंबई
1995 नंतरच्या झोपड्यांचे सवेर्क्षण
[ Monday, February 21, 2005  11:42:08 pm]


म. टा. प्रतिनिधी

मुंबई : शहरातील 2000 पूवीर्च्या झोपड्या निश्चित करण्यासाठी 1995 नंतरच्या झोपड्यांचे सवेर्क्षण करण्याचा निर्णय राज्य सरकारने घेतला आहे. या निर्णयामुळे झोपड्यांवर सध्या सुरू असलेली कारवाई थंडावल्यात जमा असल्याचे मानण्यात येत आहे.

झोपड्यांवरील कारवाईच्या विरोधात वादळ उठल्यानंतर 2000 पूवीर्च्या झोपड्यांवर कारवाई न करण्याची भूमिका सरकारने घेतली. त्यानुसारच या झोपड्या निश्चित करण्यासाठी पुन्हा एकदा सवेर्क्षण करण्याचा निर्णय सोमवारी मुख्यमंत्र्यांच्या अध्यक्षतेखाली त्यांच्या दालनातच झालेल्या बैठकीत घेण्यात आला. याबाबतचा अहवाल आल्यानंतर तो मंत्रिमंडळासमोर ठेवून या झोपड्यांच्या पुनर्वसनाबाबत निर्णय घेण्यात येणार आहे.

झोपड्यांच्या अस्तित्वाचा पुरावा म्हणून 2000 च्या मतदारयादीत नाव असणे तसेच त्यापूवीर्चे रेशन कार्ड, शाळेचा दाखला, जन्मनोंदणीचे दाखले, पासपोर्ट, फोनबिल आदी गोष्टी ग्राह्य धरण्यात येणार आहेत.

झोपड्यांवरील कारवाई सुरूच

अनधिकृत झोपड्यांवरील कारवाईच्या विरोधात विविध संघटनांनी सुरू केलेल्या आंदोलनांना न जुमानता मंुबई महापालिकेने झोपड्यांवरील कारवाई सुरूच ठेवली आहे. मंगळवारी पालिकेने विविध विभागातील 284 झोपड्या पाडल्या.

कारवाईच्या विरोधात होत असलेली उग्र आंदोलने , 2000 पर्यंतच्या झोपड्यांना संरक्षण देण्याचा सरकारचा निर्णय, या गेल्या आठवड्यातील घडामोडींमुळे महापालिका कारवाईच्या बाबतीत ढिली पडणार, अशी साशंकता व्यक्त करण्यात येत होती. परंतु, पालिका आयुक्तांनी 2000 नंनरच्या झोपड्या पाडण्याची कणखर भूमिका कायम ठेवली असून झोपड्यांवरील कारवाईचा जोर कमी केलेला नाही. दरम्यान, झोपड्यांबाबत सरकारने घेतलेला निर्णय, झोपड्यांचे पुनर्वसन, आदी बाबींबद्दल मुख्यमंत्री विलाराव देशमुख यांनी मंत्रालयात बैठक बोलाविली होती. पालिका आयुक्त जॉनी जोसेफ या बैठकीस उपस्थित होते. झोपड्यांशी संबंधित मुद्यांवर या बैठकित चर्चा झाल्याचे सांगण्यात येते.

मेधा पाटकर यांच्यासह 11 जणांना अटक

झोपडपट्ट्यांविरोधात सुरू असलेल्या कारवाईच्या निषेधार्थ मालाड-मालवणी परिसरात निदर्शने करणाऱ्या सामाजिक कार्यर्कत्या मेधा पाटकर यांच्यासह अकरा जणांना मालाड पोलिसांनी सोमवारी अटक केली.

झोपडपट्ट्यांविरोधात सध्या शहरात सुरू असलेल्या जोरदार कारवाईस पाटकर यांनी विरोध केला आहे. गेल्याच आठवड्यात चेंबूर परिसरात निदर्शने केल्याबद्दल त्यांच्यासह 70 जणांना अटक झाली होती. त्यानंतर लगेचच त्यांची सुटकाही झाली होती. सोमवारी सायंकाळी पुन्हा त्यांना मालाड पोलिसांनी अटक केली. कोर्टापुढे हजर केले असता त्यांची वैयक्तिक बॉण्डवर सुटका करण्यात आली.

 
</text>
</doc>
