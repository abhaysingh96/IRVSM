<doc>
<docno>1027681.cms.txt</docno>
<text>
 
क्रीडा
शिवशक्ती,अंकुर यांचा उपांत्य फेरीत प्रवेश
[ Monday, February 21, 2005  10:15:12 pm]


म.टा.क्रीडा प्रतिनिधी

मंुबई : अमरहिंद, विश्वशांती, अंकुर, शिवशक्ती यांनी दादरच्या नरसिंह क्रीडा मंडळ आयोजित आमदार चषक महिला कबड्डी स्पधेर्च्या उपांत्य फेरीत धडक मारली.

विश्वशांतीने सिद्धीचा 34-17 असा पराभव केला तो लता पांचाळ, स्वप्नाली म्हसकर यांच्या अष्टपैलू खेळामुळे. शिवशक्तीने आयईएसचे आव्हान 28-12 असे सहज परतवून लावले. गौरी वाडेकर, मेघाली कोरगावकर, सुवर्णा बारटक्के यांच्या जोशपूर्ण चढाया व पल्लेदार पकडींमुळे त्यांनी बाजी मारली. आयईएसच्या जयश्ाी सुवर्णाने एकाच चढाईत तीन गडी बाद केले पण ती आपल्या संघाचा पराभव टाळू शकली नाही.

अमरहिंदने लोकमान्यवर 43-34 असा विजय संपादला. तृप्ती भाटकर, अल्का पारकर या अमरहिंदच्या विजयाच्या शिल्पकार. तृप्तीने एकाच चढाईत तीन गडी बाद केले. लोकमान्यकडून योगिता कोरेने एकाकी झंुज दिली. अंकुरने शिवपार्वतीचा 42-7 असा धुव्वा उडविला. कांचन राणे, कविता कदम यांनी संघाच्या विजयात मोठा वाटा उचलला.

 
</text>
</doc>
