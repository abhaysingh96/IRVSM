<doc>
<docno>1027289.cms.txt</docno>
<text>
 
प्रगती फास्ट
नफ्याचं बदलतं समीकरण
[ Monday, February 21, 2005  05:29:23 pm]


बिझनेस करण्यापूर्वी त्यामागच्या कारणाचा शोध घेणं महत्त्वाचं असतं. काही व्यक्ती आथिर्क सुरक्षितता मिळवण्यासाठी हा पर्याय स्वीकारतात, तर काही जण नोकरी मिळत नाही म्हणून बिझनेस करतात. दोन्ही परिस्थितीत असुरक्षिततेने मन ग्रासलेलं असतं. झटपट यशस्वी होण्याच्या धुंदीत आथिर्क आणि व्यावसायिक गोष्टींचं नियोजन केलं जात नाही. अशा प्रकारे सुरू झालेले बिझनेस काही दिवसांतच बंद पडतात. त्यामुळे बिझनेसच करू नये, या प्रवृत्तीला खतपाणी घातलं जातं.

याउलट, काही जण पैसे मिळवण्याचा झटपट मार्ग म्हणून कोणताही बिझनेस करायला तयार होतात. यात जोखमीचं प्रमाण सगळ्यात जास्त असतं. ग्लोबलायझेशनमुळे एखादं प्रोडक्ट किंवा सविर्स माकेर्टमध्ये आली, की त्याची माहिती सगळीकडे सहज उपलब्ध होते आणि त्यातील आथिर्क नफ्याचा आलेख खाली येऊ लागतो.

कधी कधी माकेर्टचा व्यवस्थित अभ्यास नसल्यामुळे जागतिक स्पधेर्चा परिणाम बिझनेसवर होतो. त्यामुळे सुरळीत चाललेले व्यवसाय अचानक बंद होऊ लागतात. यामागचं एकमेव कारण म्हणजे प्रोडक्शनच्या किमतीपेक्षा विक्री मूल्य कमी असतं.

ज्या व्यक्ती फक्त स्वत:च्या कार्यात प्रावीण्य मिळवतात, त्यांना कालांतराने अनेक समस्यांना सामोरं जावं लागतं. कारण एखाद्या कंपनीत फक्त प्रोडक्शन हा एकमेव विभाग नसतो, तर त्याबरोबर माकेर्टिंग, पसोर्नेल, एचआर, फायनान्स, ब्रॅण्ड मॅनेजमेण्ट यासारख्या विभागांचीही आवश्यकता असते. कंपनीला यश मिळवायचं असेल तर या सर्व विभागातील कामकाज सुरळीत चालणं आवश्यक असतं. अशा प्रकारे बिझनेस करून तोट्यात गेलेल्या व्यक्तींच्या संख्येत भर पडते.

आथिर्क यश म्हणजे नफा. प्रत्येक बिझनेसमनला नफा मिळवावंसं वाटणं साहजिक आहे. पण त्यामागे सातत्याने धावत राहिलात तर तुमची दमछाक ठरलेली आहे.

बिझनेस अशा प्रकारे करा, की त्यामुळे नफा सहज मिळत राहिला पाहिजे. त्यासाठी वेगळी तडजोड करण्याची गरज पडू नये. फक्त आथिर्क नफा मिळवणं, हा तुमचा उद्देश असला तर बिझनेस मर्यादित राहण्याच्या शक्यता जास्त असतात. त्यातून व्यावसायिक संपत्ती निर्माण करता आली पाहिजे.

तुमच्या बिझनेसमुळे इतर दहा व्यक्तींना जॉब मिळत असेल तर तुम्ही व्यावसायिक संपत्ती निमिर्तीच्या पहिल्या नियमाचं पालन केलं आहे. तुमच्या बिझनेसशी संबंधित इतर व्यावसायिक म्हणजे कच्चा माल पुरवणारी कंपनी, डिस्ट्रिब्युटर, रिटेलरला नफा मिळत असेल, तर तुम्ही खऱ्या अर्थाने व्यावसायिक संपत्तीची निमिर्ती केली आहे.

ग्राहकाच्या नेमक्या गरजा ओळखून तुम्ही योग्य किमतीत प्रोडक्ट दिलं, तर नफा कमावणं फारसं कठीण जाणार नाही. कधीकधी ग्राहकाची गरज ओळखून प्रोडक्ट किंवा सविर्सची निमिर्ती करावी लागते, तर काही वेळा आधीच माकेर्टमध्ये उपलब्ध असलेल्या प्रोडक्टमध्ये नावीन्य निर्माण करावं लागतं.

तुम्ही एखादी सविर्स ग्राहकाला तात्काळ उपलब्ध करून दिली तरीही नफ्याचं समीकरण जुळून येतं. बिझनेसमध्ये यश मिळवणं हे तुमच्या हातात असतं.

बिपिन मयेकर

 
</text>
</doc>
