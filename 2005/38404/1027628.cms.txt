<doc>
<docno>1027628.cms.txt</docno>
<text>
 
महामुंबई
 राहुल गोपाळ यांना सशर्त जामीन
[ Monday, February 21, 2005  08:56:38 pm]


म. टा. प्रतिनिधी

मुंबई : लाचप्रकरणी कोठडीत असलेले पोलिस महासंचालक (गृहनिर्माण) राहुल गोपाळ यांना मुंबई हायकोर्टाने सोमवारी एक लाख रुपयांचा सशर्त जामीन मंजूर केला.

या प्रकरणी तपास पूर्ण झाला असूनही लाचलुचपत प्रतिबंधक खात्याने मुदतीत आरोपपत्र दाखल केले नाही, असे स्पष्ट करत न्या. अजय खानविलकर यांनी राहुल गोपाळ यांना जामीन मंजूर केला. मात्र, एक लाख रुपयांचा जामीन देताना हायकोर्टाने गोपाळ यांना लाचलुचपत प्रतिबंधक खात्याच्या ऑफिसात आवश्यकतेनुसार हजर राहण्याचे आदेश दिले आहेत.

याशिवाय परवानगीशिवाय देशाबाहेर जाऊ नये, असेही कोर्टाने बजावले आहे. यापूवीर् सत्र न्यायालयाने राहुल गोपाळ यांचा जामीनअर्ज फेटाळून लावला होता.

 
</text>
</doc>
