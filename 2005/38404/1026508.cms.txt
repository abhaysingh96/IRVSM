<doc>
<docno>1026508.cms.txt</docno>
<text>
 
महामुंबई
अधिकाऱ्यांच्या हलगर्जीचा राज्याला फटका
[ Monday, February 21, 2005  12:07:53 am]


प्रताप आसबे

मुंबई : महाराष्ट्राची 2005- 06 ची वाषिर्क योजना मंजूर करण्यासाठी नियोजन विभागाचे अतिरिक्त मुख्य सचिव डी. के. शंकरन यांनी आवश्यक ती कागदपत्रे न पाठविल्याने केंदीय नियोजन मंडळाने सोमवार 21 फेब्रुवारी रोजी मुख्यमंत्री विलासराव देशमुख आणि अर्थमंत्री जयंत पाटील यांना दिलेली भेटीची वेळ आता चौथ्यांदा रद्द केली आहे. अकार्यक्षम आणि बेपर्वा अधिकाऱ्यांच्या निष्काळजीपणाने मुख्यमंत्री, अर्थमंत्री आणि साऱ्या महाराष्ट्रालाच शरमेने मान खाली घालण्याची पाळी आणली आहे.

केंदीय अर्थसंकल्पापूर्वी महाराष्ट्र वगळता देशातील झाडून सगळ्या राज्यांनी नियोजन मंडळाशी चर्चा करुन आपल्या वाषिर्क योजना मंजूर करुन घेतल्या. बिहारमध्ये निवडणुका असल्याने तिथली वाषिर्क योजना मंजुरीला गेली नाही. महाराष्ट्रासारख्या मोठ्या आणि आथिर्क शिस्तीबाबत काटेकोर मानल्या जाणाऱ्या राज्यानेही आपल्या योजनेवर चर्चा करावी, यासाठी नियोजन मंडळाने आतापर्यंत तीनवेळा भेटीच्या तारखा दिल्या होत्या. पण तिन्ही वेळेला, राज्यातील नियोजन विभागाने जी माहिती भेटीआधी पाठवावी लागते ती न पाठविल्याने, मंडळाने भेटीच्या तारखा रद्द केल्या होत्या.

आता सोमवार 21 फेब्रुवारी रोजी पुन्हा भेट नक्की करण्यात आली होती. पण यावेळीही माहिती न पाठविल्याने मंडळाने भेट रद्द करुन आता केंदीय अर्थसंकल्पानंतरच भेट मिळेल, असे कळविल्याने मुख्यमंत्री, अर्थमंत्री आणि साऱ्या महाराष्ट्रालाच नामुष्कीला सामोरे जाण्याची वेळ आली आहे.

नियोजन मंडळातर्फे राज्यातील नियोजन विभागाला भेटीच्या तारखा कळविल्या जातात. त्या तारखेपूवीर् किमान आठ दिवस राज्यांनी आपली माहिती विशिष्ट तक्त्यामध्ये भरून पाठवावी लागते. त्यावर मंडळातील विविध खात्यांत योजनानिहाय चर्चा होते व प्रत्यक्ष भेटीच्या वेळी मंडळाचे उपाध्यक्ष आणि अन्य सदस्य मुख्यमंत्री व अर्थमंत्र्यांशी चर्चा करुन योजनेचा आकार नक्की करतात. त्यानुसार मंडळाने यापूवीर् तीनदा आणि सोमवारी चौथ्यांदा भेटीची तारीख दिली होती. पण माहिती न आल्याने आता ती भेटही रद्द करण्यात आली आहे, असे मंडळातील उच्चपदस्थांनी जबाबदारपणे सांगितले.

चौथ्यांदा भेट ठरवूनही माहिती न आल्याने नियोजन मंडळाचे अधिकारी व उच्चपदस्थां-मध्ये राज्याच्या हलगजीर्पणाबद्दल संतापाची भावना निर्माण झाली असून , ' ही पद्धत आहे काय ', असा सवाल केला जात आहे.

 
</text>
</doc>
