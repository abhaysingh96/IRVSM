<doc>
<docno>1027559.cms.txt</docno>
<text>
 
बहुतांची अंतरे
आमदारनिधीचा हा दुरुपयोग?
[ Monday, February 21, 2005  08:02:40 pm]


आमदार-खासदार नगरसेवक निधीच्या वापराचे निकष जाहीर होण्याची गरज आहे. हा निधी जनतेवर कर लादून जमलेला असतो. त्यामुळे सामान्य जनता या निधीची मालक असून, लोकप्रतिनिधी हे विश्वस्त असतात. या निधीचा गैरवापर होताना आढळतो. जनतेच्या मनात निधीच्या गैरवापराची शंका येणे योग्य नव्हे.

वांदे (पूर्व) भागात फेरफटका मारला तर अनेक सोसायट्यांच्या संरक्षक भिंतींची कामे या निधीतून केलेली आढळतात व तसे फलक रंगवलेले आहेत. अनेक ठिकाणी बसण्यासाठी बाके बसविण्यात या निधीचा वापर झालेला आहे. शौचालयाची दुरुस्ती, रंगरंगोटी, झोपडपट्ट्यांत वारंवार लाद्या बसवणे, या झालेल्या कामाच्या टिकाऊपणाची हमी नसते.

खेरवाडी नाक्याजवळ हायवेच्या दोन्ही बाजूला फ्लॉवरबेड करून काही ठिकाणी फुलझाडे लावली होती, ती रस्त्याच्या कामासाठी तोडली गेली. ज्या ठिकाणी नवीन काम हाती घ्यायचे आहे, अशा ठिकाणी सौंदयीर्करणाच्या मोहिमा कशाला हाती घ्यायच्या! पैसे खर्च करताना तारतम्य नको का ?

काडिर्नल ग्रेशिअस हायस्कूलजवळ असलेल्या विजयनगर भागात रस्त्याच्या दुतर्फा अनधिकृत टपऱ्या आहेत. या टपऱ्यांचे अतिक्रमण दूर करण्याऐवजी आमदार जनार्दन चांदूरकर यांच्या 2004-2005 च्या निधीतून ' म्हाडा ' तफेर् बालवाडी बांधली आहे. ज्या रस्त्यावरून हजारो मुले रोज शाळेत जात असतात, त्या रस्त्यावर आमदारांनी करदात्यांच्या पैशातून बालवाडी बांधून नागरिकांची गैरसोय करणे कितपत योग्य आहे ?

मंदाकिनी परब, वांदे, मुंबई.

 
</text>
</doc>
