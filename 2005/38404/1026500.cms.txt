<doc>
<docno>1026500.cms.txt</docno>
<text>
 
महामुंबई
स्टाइल, सेलेब्रेशनची धूम...
[ Monday, February 21, 2005  12:04:59 am]


म. टा. प्रतिनिधी

मुंबई : शनिवारच्या रात्री ' हयात रिजन्सी ' त बॉलिवूडमधली सगळी प्रभावळ एकवटली होती... स्टाइल आणि सेलेब्रेशन यांची धूम उडाली होती... फिल्मफेअर पुरस्कारांचे यंदाचे 50 वे वर्ष आहे आणि त्यानिमित्त आयोजित केलेली ही पाटीर् म्हणजे कर्टन रेजरच ठरली. फिल्मफेअरच्या प्रत्यक्ष पुरस्कार वितरणाच्या दिमाखदार सोहळ्याला प्रायोजित करणार आहेत ' स्वरूप ग्रुप ऑफ इंडस्ट्रीज '.

आजही देखणेपणाच्या खुणा बाळगणारा सदाबहार देवआनंद त्याची एकेकाळची नायिका वहिदा रेहमानबरोबर गुजगोष्टीत गुंगला होता. सर्वांच्या उपस्थितीत तिच्या हाताचे उत्कट चुंबन त्याने घेतले नि जुन्या जमान्यातल्या या पेमी युगुलाच्या पुनमिर्लनाचा क्षण सर्वांना खिळवून गेला. ' जीवनगौरव देऊन आपल्याला रिटायर का केले ' असे विचारत आजही मी नवा सिनेमा काढतो आहे आणि मला फिल्मफेअर पुरस्कार मिळावा, अशी इच्छाही आहे असे त्याने म्हणताच टाळ्यांचा कडकडाट झाला.

वहिदाने पहिल्या पुरस्काराच्या आठवणी जागवल्या. शम्मी कपूर पॉपवर धुंद झाला होता तर रणजीत आणि प्रेम चोप्रा या पडद्यावरच्या खलनायकांच्या प्रशंसोद्गारांमुळे मौशुमी चटजीर् खुलली होती. व्हीलचेअरवर आलेले ज्येष्ठ संगीतकार नौशाद म्हणाले , ' इंडस्ट्रीतल्या

कर्तृत्वाचा गौरव करणारा हा सोहळा पाच दशके चालू आहे आणि आता त्याने पन्नाशी गाठली आहे. '

अभिषेक आपले वडील अमिताभ बच्चन यांच्याबरोबर आला होता. पत्नी सुझानसह हृतिक रोशन आला होता. अमृता राव, गौरी कणिर्क, गायत्री जोशी याही होत्या.

लहानपणापासून फिल्मफेअर अवॉर्ड सोहळा पाहत एक ना एक दिवस आपणही असे काही करून दाखवावे असे स्वप्न पाहिलेले

संजय गढवी आणि कुणाल कोहलीसारखे तरुण निर्मातेही होते. तर दिग्दर्शकाच्या वर्गवारीत महिलेचेही नाव समाविष्ट झाल्याने खूष झालेली दिग्दशिर्का फराह खानही होती. तर शबाना आझमीसह आलेले जावेद अख्तर आणि अलका याज्ञिक यांचे आत्मविश्वासपूर्ण हास्य सर्वांचे लक्ष वेधून घेत होते.

अर्शद वारसी व त्याची पत्नी मारिया गोरेट्टी, पूनम धिल्लाँ, दीप्ती नवल, दिव्या दत्ता, अर्चना पूरण सिंग, मोहनीश बहल आणि त्याची पत्नी एकता, यश चोप्रा, रमेश सिप्पी, सुरेश वाडकर, उदीत नारायण, सतीश शाह, बोमन इराणी या सगळ्यांच्या उपस्थितीने सोहळा देखणा झाला.

स्वरूप ग्रुपचे अध्यक्ष गुरु स्वरूप श्ाीवास्तव यांनी यावेळी पुरस्कार वितरण सोहळ्यावेळी एम. एफ. हुसेन यांच्या 100 चित्रांची माफक दरात विक्री केली जाईल असे जाहीर केले. श्ाीवास्तव यांनी ही चित्रमालिका 100 कोटी रुपयांना खरीदली आहे.

 
</text>
</doc>
