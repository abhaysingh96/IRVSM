<doc>
<docno>1026503.cms.txt</docno>
<text>
 
महामुंबई
महाराष्ट्राला होणार हजार कोटींचा लाभ?
[ Monday, February 21, 2005  12:06:39 am]


म. टा. विशेष प्रतिनिधी

मुंबई : केवळ मुंबईचा विचार करून महाराष्ट्राच्या प्रगतीचे मोजमाप करू नये हे राज्य सरकारचे आवाहन आणि इतर बाबींमुळे केल्यामुळे बाराव्या वित्त आयोगाने केंदाच्या विविध करातील राज्यांना वाटा देण्याचे प्रमाण 29.5 टक्क्यांवरुन 30.5 टक्के इतके वाढविले. तसेच ग्रामपंचायत, नगरपालिका, आपत्तीनिवारण अशा अनुदानात वाढ केल्याने यंदाच्या केंदीय अर्थसंकल्पातून महाराष्ट्राचे उत्पन्न 4 हजार 970 कोटी रुपयांवरुन 6 हजार 150 कोटी 50 लाख रुपयांवर जाण्याची शक्यता आहे.

मुंबई वगळली तर महाराष्ट्राच्या इतर भागांची अवस्था ही फार चांगली नाही, किंबहुना अनेक अप्रगत राज्यांइतकीच वाईट आहे, असे आकडेवारीच्या आधारे राज्य सरकारने आयोगाच्या आणि केंद सरकारच्या नजरेस वारंवार आणून दिले. याचा विचार संबंधितांना करावा लागला त्यामुळे महाराष्ट्रासह सगळ्याच राज्यांना देण्यात येणाऱ्या निधीचे प्रमाण केंद सरकारने वाढविले.

हा युक्तीवाद महाराष्ट्राने अनेकवेळा केला. पण तरीही अकराव्या वित्तआयोगाने केंदीय कोषातून वाटप करताना महाराष्ट्राचा हिस्सा 6.126 टक्क्यावरुन 4.632 टक्क्यांपर्यंत कमी केला. त्यामुळे 2000 ते 2005 या पाच वर्षांच्या काळात राज्याचे 5 हजार 769 कोटी 99 लाख रुपयांचे नुकसान झाले. ही बाब केंदाच्या नजरेस आणून दिली होती. तसेच ही कपात करण्यामागे तर्कशास्त्र काय होते ? असा सवालही करण्यात आला होता.

त्यामुळे ही चूक दुरुस्त करुन राज्यांना न्याय द्यावा, अशी मागणी महाराष्ट्राची होती. दर पाच वर्षांनी येणाऱ्या वित्त आयोगाच्या शिफारशीनुसार महाराष्ट्राच्या उत्पन्नात प्रत्येकवेळी घट होत गेली आणि महाराष्ट्राच्या प्रगतीला खिळ बसली. अकराव्या वित्तआयोगाने लावलेल्या कात्रीमुळे तर पाच वर्षात राज्यांचे बरेच नुकसान झाले.

याबाबत सातत्याने तक्रारी केल्याने बाराव्या वित्त आयोगाने केंदीय करातील राज्यांचा वाटा एक टक्क्याने वाढविला. केंदीय करांतून 2004 05 साली महाराष्ट्राला 4 हजार 632 कोटी 60 लाख रुपये मिळाले होते. त्यात 500 कोटींची वाढ झाल्याने यंदा हा वाटा 5 हजार 132 कोटी 60 लाख रुपयांवर जाण्याची शक्यता आहे. विशेष समस्या आणि दर्जावाढ अनुदानापोटी गेल्या वषीर् राज्याला काहीच लाभ झाला नव्हता.

यंदा या हेडमधून 265 कोटी रुपयांचा लाभ अपेक्षित आहे. 73 व्या घटना दुरुस्तीनुसार पंचायतींना गतसाली 131.34 कोटी रुपये मिळाले होते.

यंदा या अनुदानाच्या रक्कमेत 260 कोटींची वाढ होणार असून पंचायतींना 391.34 कोटी रुपये मिळणार आहेत. 74 व्या घटना दुरुस्तीनुसार गेल्या वषीर् नगरपालिकांचे अनुदान 63.25 कोटी मिळाले होते त्यात 90 कोटींची वाढ होऊन 158.25 कोटींचे अनुदान मिळणार आहे. नैसगिर्क आपत्ती निवारणाकरिता गेल्या वषीर् 143.31 कोटी मिळाले होते यंदा तेच अनुदान 183.40 कोटी मिळण्याची शक्यता आहे.

बाराव्या वित्त आयोगाने केंदीय कर व अन्य अनुदाने यात वाढ केल्याने यंदाच्या केंदीय अर्थसंकल्पातून महाराष्ट्राला 1160 कोटी रुपयांचा वाढीव लाभ होण्याची शक्यता आहे.

 
</text>
</doc>
