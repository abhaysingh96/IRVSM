<doc>
<docno>1027627.cms.txt</docno>
<text>
 
महामुंबई
'सिन्स' सिनेमाचे प्रदर्शन रोखण्याची मागणी
[ Monday, February 21, 2005  08:56:04 pm]


म. टा. प्रतिनिधी

मुंबई : विनोद पांडे दिग्दशिर्त ' सिन्स ' या हिंदी सिनेमातील दृश्ये ख्रिस्ती धर्मगुरू व धर्माची प्रतिमा डागाळणारी असल्याने त्याच्या प्रदर्शनावर बंदी घालावी, अशी मागणी ' दि बॉम्बे कॅथॉलिक सभे ' ने ( बीसीएस) केली आहे. या मागणीसाठी बुधवारी सायंकाळी पाचला चर्चगेट येथे धरणे आंदोलन करणार असल्याचे ' बीसीएस ' चे अध्यक्ष डॉल्फी डिसोझा यांनी वार्ताहर बैठकीत सांगितले.

' सिन्स ' 25 फेब्रुवारीला प्रदशिर्त होणार आहे. आपण हा सिनेमा पाहिलेला नाही. मात्र, टीव्ही चॅनेलवर प्रसारित होणाऱ्या त्याच्या ' प्रोमोज ' वरून विषयाच्या आशयाचा अंदाज येतो, असे डिसोझा म्हणाले. या सिनेमात धर्मगुरुवर चित्रित केलेली ' सेक्स दृश्ये ' ही आक्षेपार्ह आहेत. यामुळे ख्रिस्ती धामिर्यांच्या भावना दुखावल्याने ही दृश्ये वगळावी, अशी मागणी त्यांनी केली.

सिनेमाची कथा केरळमधील सत्यघटनेवर आधारित असल्याचा दिग्दर्शक पांडे यांचा दावा दिशाभूल करणारा आहे, असा आरोप डिसोझा यांनी केला. एकीकडे दिग्दर्शक हा सिनेमा सत्य घटनेवर असल्याचा दावा करतो आणि दुसरीकडे तो ख्रिस्ती धर्मगुरूवरील काल्पनिक कथेवर आधारित असल्याचे सांगतो. ही दोन्ही विधाने परस्परांशी विसंगत आहेत, असा आरोप त्यांनी केला.

 
</text>
</doc>
