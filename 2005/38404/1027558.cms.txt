<doc>
<docno>1027558.cms.txt</docno>
<text>
 
बहुतांची अंतरे
 दादरमधील 'ना पादचारी क्षेत्र'!
[ Monday, February 21, 2005  08:02:00 pm]


सायंकाळी दादर स्टेशनच्या बाहेर पडणे दिवसेंदिवस कठीण होत चालले आहे. पूवीर् सणासुदीलाच तेथे जत्रेसारखी गदीर् असायची ; पण आता हे रोजचेच झाले आहे. दादर स्टेशनसमोरील रानडे रोड, डिसिल्वा रोड व भवानीशंकर रोड या ठिकाणी खरे राज्य असते ते फेरीवाल्यांचे. अधूनमधून महापालिकेची गाडी येते व फेरीवाल्यांबरोबर ' खो खो ' खेळून निघून जाते. तेवढाच वेळ काय तो पादचाऱ्यांना दिलासा मिळतो. परत थोड्या वेळाने फेरीवाल्यांची फौज पदपथाचा ताबा घेते. शेवटी बिच्चाऱ्या पादचाऱ्याला ' कॅट वॉक ' करीत तेथून काढता पाय घ्यावा लागतो.

सर्वात विनोद म्हणजे त्या भागात काही ठिकाणी महापालिकेने ' ना फेरीवाला क्षेत्र ' असे बोर्ड लावले आहेत. त्या बोर्डाच्या खाली बसून विक्रेता धंदा करीत असतो. माझी म. पा. ला. विनंती आहे की, त्यांनी त्या बोर्डाच्या जागी आता ' ना पादचारी क्षेत्र ' असा बोर्ड लावून फेरीवाल्यांचा दुवा घ्यावा!

मल्हार वरळीकर, दादर, मुंबई.

 
</text>
</doc>
