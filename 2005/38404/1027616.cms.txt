<doc>
<docno>1027616.cms.txt</docno>
<text>
 
अर्थव्यवहार
'व्हॅट'विरोधी 'बंद'मुळे व्यवहार ठप्प
[ Monday, February 21, 2005  08:51:04 pm]


वृत्तसंस्था

नवी दिल्ली : मूल्यवधिर्त कर अर्थात ' व्हॅट ' च्या (व्हॅल्यू अॅडेड टॅक्स) विरोधात सोमवारी देशभर व्यापाऱ्यांनी पुकारलेल्या ' बंद ' ला मोठा प्रतिसाद मिळाला. ' व्हॅट ' मध्ये व्यापाऱ्यांना अपेक्षित बदल न केल्यास बेमुदत संपावर जाण्याचा इशारा काही संघटनांनी दिला आहे.

राजधानी दिल्ली, मुंबई, कोलकाता, चेन्नई येथील कमोडिटी माकेर्ट्स बंद राहिली. किरकोळ व्यापारपेठांनाही ' बंद ' चा फटका बसला. ' व्हॅट ' मधील तरतुदी व्यापाऱ्यांना अनुकूल अशा कराव्यात, अत्यावश्यक वस्तूंना ' व्हॅट ' च्या कार्यकक्षेबाहेर आणावे या व्यापाऱ्यांच्या प्रमुख मागण्या आहेत. एक एप्रिलपासून या नव्या करावर अमलबजावणी होत आहे. मात्र त्यामुळे विशेषत: अत्यावश्यक वस्तूंच्या किमती वाढून उलाढालीवर विपरीत परिणाम होईल, अशी भीती व्यापाऱ्यांना वाटते. महाराष्ट्र, पश्चिम बंगाल, आंध्र प्रदेश, आसाम, राजस्थान, पंजाब, उत्तरांचल आदि अनेक राज्यांत उलाढाल ठप्प झाली होती. दिल्ली, कर्नाटक, तमिळनाडू, केरळ, जम्मू-काश्मीर या राज्यांत ' बंद ' ला अंशत: प्रतिसाद मिळाला.

 
</text>
</doc>
