<doc>
<docno>1027678.cms.txt</docno>
<text>
 
क्रीडा
अशोक शांडिल्यला पराभवाचा धक्का
[ Monday, February 21, 2005  10:13:04 pm]


पुणे : माजी विश्वविजेता आणि एशियाडमध्ये दोन सुवर्णपदके पटकावणाऱ्या भारताच्या अशोक शांडिल्यला म्यानमारच्या आउंग सॅन वू याने 3-2 असे चकित करून आशियाई बिलियर्डस् स्पधेर्मध्ये खळबळ उडवली. भारताला सोमवारचा दिवस संमिश्ा यश देणारा ठरला. आयडिया सेल्युलर, ओएनजीसी आणि बीपीसीएलचा पुरस्कार लाभलेल्या या स्पधेर्त गतवेळच्या विजेत्या भारताच्या देवेंद जोशीने विजयी सलामी देताना थायलंडच्या एस. थवतचा 3-1 असा पराभव केला. या दोन प्रथितयश खेळाडूंशिवाय या स्पधेर्त असणाऱ्या अन्य दोन भारतीयांपैकी सौरव कोठारीने सिंगापूरच्या लिम जिया शेंगचा 3-0 असा धुव्वा उडविला. मात्र बी भास्करला म्यानमारच्या क्यॉ वूकडून 2-3 असा पराभव स्वीकारावा लागला.

शांडिल्यने खेळाला झकास सुरुवात करताना 97 ची खेळी करत पहिली फ्रेम बघता बघता खिशात घातली. पण बुसान एशियाडमध्ये दुहेरीचे ब्राँझपदक जिंकणाऱ्या आउंगने 78 ची खेळी करून दुसरी फ्रेम घेत सडेतोड उत्तर दिले. दोन्ही खेळाडूंनी मग एक एक फ्रेम घेतली, तेव्हा शांडिल्यने 96 आणि आउंगने 100 अशा विश्वासपूर्ण खेळी रचल्या.

पाचव्या फ्रेममध्ये 84-92 अशी स्थिती असता चांगल्या पोझिशनमध्ये असणाऱ्या शांडिल्यने खेळाची सूत्रे हातून सुटू दिली व त्याला पराभव सहन करावा लागला.

 
</text>
</doc>
