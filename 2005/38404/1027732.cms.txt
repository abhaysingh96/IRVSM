<doc>
<docno>1027732.cms.txt</docno>
<text>
 
महाराष्ट्र
लिटररी असोसिएशनची स्थापना
[ Monday, February 21, 2005  11:12:12 pm]


म. टा. प्रतिनिधी

पुणे : मराठीसह इतर भाषासंस्कृतीचेही कॉस्मोपॉलिटन शहर बनलेल्या पुण्यात देशोदेशीच्या साहित्यनिमिर्तीवर विचारमंथन व्हायला हवे. त्यातूनच मराठीची कक्षा रुंदावण्यास मदत होईल. आपण स्वत: आणि 67 वर्षांच्या कॉन्टिनेण्टल प्रकाशनाच्या वतीने पुना लिटररी असोसिएशन (पुणे साहित्य संघटना) लवकरच स्थापन करणार आहोत, असे कॉन्टिनेण्टल प्रकाशनाचे प्रमुख आणि साहित्यप्रेमी अनिरुद्ध कुलकणीर् यांनी सोमवारी सांगितले. निमित्त होेते ते त्यांच्या शष्ट्यब्दिपुतीर्चे.

यानिमित्त कुलकर्णी यांचा सत्कार ज्येष्ठ साहित्यिक आणि अखिल भारतीय मराठी साहित्य संमेलनाचे माजी अध्यक्ष प्रा. रा. ग. जाधव यांच्या हस्ते प्रातिनिधिक सत्कार झाला. तसेच पुण्यातील पीडीए या नाट्यसंस्थेच्या वतीने ' अखेर पाय मातीचेच ' या नाटकाचा प्रयोग बालगंधर्व रंगमंदिरात विनामूल्य आयोजित केला होता.

' महाराष्ट्र टाइम्स ' शी बोलताना कुलकणीर् म्हणाले की, दोन वर्षांपूवीर्च पुण्यात स्थापन झालेल्या ' शेक्सपियर सोसायटी ' तून ही कल्पना साकार होत आहे. पुना लिटररी असोसिएशनच्या निमिर्तीमध्ये स्पेनमध्ये वास्तव्यास असणारे पुणेकर साहित्यप्रेमी डॉ. प्रमोद तलगिरी मदत करणार आहेत. तसेच अलायन्स फ्रान्सेस, मॅक्सम्युलर भवन आणि रानडे इन्स्टिट्यूट परदेशी भाषा विभागाच्या मदतीने जागतिक साहित्यावर व्यापक चर्चा घडवून आणण्यात येणार आहेत.

देशातील पी. यू. अनंतमुतीर् यांच्यासारखे मोठे साहित्यिक आले, तर त्यांची दखल पुण्यात फारशी घेतली जात नाही, असे सांगून कुलकणीर् म्हणाले की, नोबेल पारितोषिक विजेत्या साहित्यावरही पुण्यात अभावानेच बोलले जाते.

आपल्या या उपक्रमाची सुरुवात म्हणून पुणे विद्यापीठ आणि कॉन्टिनेण्टल प्रकाशन यांच्या संयुक्त विद्यमाने ' मराठी साहित्य आणि उत्तर आधुनिकता ' या विषयावर चर्चासत्र आयोजित करण्यात येणार आहे. त्यामध्ये संत साहित्याचे अभ्यासक डॉ. सदानंद मोरे आणि गोव्यातील डॉ. अशोक जोशी हे भाषातज्ज्ञ सहभागी होणार आहेत, असे कुलकणीर् यांनी सांगितले.

पुणे हे केवळ मराठी अस्मितेचे शहर राहिलेले नाही, असे सांगून कुलकणीर् म्हणाले की, जगप्रसिद्ध नाटककार इब्सेनच्या मृत्यूला 2006 मध्ये 100 वषेर् पूर्ण होताहेत. यानिमित्त इब्सेनच्या नाटकांचे मराठीत अनुवाद प्रकाशित करणे, तसेच त्यांचे रंगमंचीय सादरीकरण असे उपक्रमही आखण्यात आले आहेत.

 
</text>
</doc>
