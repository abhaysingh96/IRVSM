<doc>
<docno>1027424.cms.txt</docno>
<text>
 
महाराष्ट्र
'रंजकतेसह हवा मनाचा शोध!'
[ Monday, February 21, 2005  06:37:30 pm]


म. टा. वृत्तसेवा

चिपळूण : साहित्य रंजक असायला हवे ; वाचनीयता हा त्याचा पाया हवा, मात्र माणसाच्या मनाचा शोध घेण्याची प्रक्रियाही त्यात असायला हवी, असे मत प्रख्यात विनोदी लेखक आणि पहिल्या कोकण विभागीय बालकुमार साहित्य संमेलनाचे अध्यक्ष द. मा. मिरासदार यांनी केले.

मिरासदार यांनी एक तास रंगवून सांगितलेली भुताची गोष्टही उपस्थितांना रिझवून गेली. चिपळूणच्या ' साने गुरुजी नगरा ' त शनिवार व रविवारी रायगड, रत्नागिरी व सिंधुदुर्ग जिल्ह्यांतील 64 शाळांतून आलेल्या 2700 विद्यार्थ्यांनी हे संमेलन यशस्वी केले. ' लेखन कधी करता ? कविता/ कथा कशी सुचते ? विज्ञानलेखन अवघड आहे का ?' अशा, आपल्या मनातील अनेक प्रश्ानंना या मुलांनी संमेलनात वाट मोकळी केली.

शहरातून निघालेल्या एक किलोमीटरच्या दिंडीने शनिवारी सकाळी संमेलनाची अनौपचारिक सुरुवात झाली. विज्ञान प्रदर्शनाचे उद्घाटन रत्नागिरीचे नगराध्यक्ष उमेश शेट्ये यांनी, तर संमेलनाचे उद्घाटन विख्यात लेखक विश्वास पाटील यांनी केले. ' मराठी जगेल की नाही, याची चिंताच नको ', असा विश्वास त्यांनी उद्घाटनपर भाषणात, बालकुमारांच्या साहित्यप्रेमी गदीर्पुढे व्यक्त केला.

उद्घाटन सोहळ्यातच नवोदितांच्या ' उन्मेष ' या प्रातिनिधिक काव्यसंग्रहाचे प्रकाशन करण्यात आले. विद्याथीर् प्रतिनिधींचे काव्यसंमेलन आणि कथाकथन त्यांच्या सभाधीटपणाचा पुरावा देणारे ठरले. अनंत भावे यांच्या ' गप्पा गोष्टी गाणी ' कार्यक्रमात सर्वच मुलांनी सभामंडप दणाणून सोडला. ' किशोर ' मासिकाच्या संपादक ज्ञानदा नाईक यांच्याहस्ते सुहास बारटक्के यांच्या ' किशोर-कथा ' संग्रहाचे प्रकाशन करण्यात आले. ज्ञानदा नाईक, दत्ता टोळ, जोसेफ तुस्कानो, मदन हजेरी आणि द. मा. मिरासदार यांचे कथाकथन झाले ; तर दत्ता मडकईकर यांनी ' आठवणीतल्या कविता ' सादर केल्या. विख्यात विज्ञानलेखक निरंजन घाटे, लक्ष्मण लोंढे यांनी विज्ञानकथा सादर केल्या. दोन दिवस अडीच- तीन हजार विद्यार्थ्यांना हाताळण्याचे अवघड काम कोकण सांस्कृतिक अकादमी, चिपळूणचे लोकमान्य टिळक स्मारक वाचनमंदिर आणि कोकण मराठी साहित्य परिषदेच्या स्थानिक कार्यर्कत्यांनी केले.

दिमाखदार, सुनियोजित संमेलन आपण भरवू शकतो, असा विश्वास चिपळूण शहरातील साहित्यप्रेमींना देऊन या संमेलनाची सांगता रविवारी सायंकाळी झाली.

 
</text>
</doc>
