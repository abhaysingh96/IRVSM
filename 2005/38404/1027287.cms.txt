<doc>
<docno>1027287.cms.txt</docno>
<text>
 
प्रगती फास्ट
योग्य संधींची निवड महत्त्वाची
[ Monday, February 21, 2005  05:28:22 pm]


बीपीओ आणि कॉल सेण्टरमधल्या करिअरबद्दल कितीतरी गैरसमज प्रचलित आहेत. ते दूर करण्यासाठी तरुणांनी या इण्डस्ट्रीकडे पाहण्याचा दृष्टिकोन बदलला पाहिजे, असं आयसीआयसीआय वनसोर्स लि.चे व्हाइस प्रेसिडण्ट (ह्युमन रिसोर्स) आशू कलापा यांना वाटतं. हल्ली प्रत्येक क्षेत्रात करिअर करताना समस्या आणि स्पर्धांना सामोरं जावं लागतं. सुसंवाद कौशल्य, नेतृत्व गुण आणि इंग्रजीवर प्रभुत्व निर्माण करा. तरच तुम्हाला चांगल्या संधी मिळतील, यावर त्यांचा ठाम विश्वास आहे.

आयएएस व्हायचं, माझं स्वप्न होतं. पण शिक्षण पूर्ण करताना मिळालेल्या संधींमुळे करिअरची दिशा पूर्णपणे बदलून गेली. हे बदल नक्की कधी झाले, हे कळलंच नाही. टाटा इन्स्टिट्यूट ऑफ सोशल सायन्समधून 1989 मध्ये मी ' पसोर्नेल मॅनेजमेण्ट अॅण्ड इण्डस्ट्रिअल रिलेशन ' विषयात मास्टर्स डिग्री कोर्स पूर्ण केला. इन्स्टिट्यूटमध्ये झालेल्या कॅम्पस इण्टरव्ह्यूमध्ये माझी निवड झाली आणि विप्रो इन्फोटेक या आघाडीच्या आयटी कंपनीत मी करिअरला सुरुवात केली.

विप्रोमध्ये ह्युमन रिसोर्स अॅक्टिव्हिटीज सांभाळण्याची जबाबदारी माझ्याकडे सोपवली होती. आयएएस होण्याच्या मार्गापासून मी फारच लांब होतो. पण जॉबदरम्यान मिळालेल्या आव्हानांमुळे मला कधीच पश्चात्ताप वाटला नाही. इथे शिक्षणाचा प्रत्यक्षात वापर करण्याची संधी मिळाली. कंपनीच्या कामानिमित्त बंगलोर, कोलकाता अशा अनेक ठिकाणी जाऊन कामं करता आली.

काही तरुण कंपनी कामानिमित्त बाहेर पाठवतील, या भीतीने चांगल्या संधी गमावून बसतात. पण माझ्या मते ही तुम्हाला मिळालेली सुवर्णसंधी असते. अशा वेळी तुम्हाला स्वतंत्ररीत्या काम करणं शक्य आहे, परिस्थितीशी जुळवून घेण्याचं कौशल्य आहे यासारख्या गोष्टी सिद्ध करता येतात. मुंबईबाहेर काम केल्यामुळे मला मनुष्यस्वभाव ओळखण्याची कला अवगत करता आली. आयसीआयसीआय वनसोर्स लि. या कंपनीत मी 2002 मध्ये प्रवेश केला. अर्थातच इथेही मला ह्युमन रिसोर्स डिपार्टमेण्ट सांभाळायचं होतं. त्याच वेळी बीपीओ आणि कॉल सेण्टर इण्डस्ट्रीमध्ये करिअर करण्याचा ट्रेण्डला सुरुवात झाली होती.

पार्टटाइम किंवा चांगली नोकरी मिळेपर्यंत, कॉल सेण्टरमध्ये जॉब करण्याकडे तरुणांचा कल होता. पण योग्य ट्रेनिंग घेऊन या क्षेत्रातही चांगलं करिअर करता येतं, हे दिसून आल्यामुळे विद्यार्थ्यांचा इण्डस्ट्रीकडे पाहण्याचा दृष्टिकोन बदलला. इथे काम करणाऱ्या व्यक्तींना अनेक समस्यांना सामोरं जावं लागतं, यासारखे गैरसमज प्रचलित आहेत. पण हे तितकंसं खरं नाही. समस्या आणि स्पर्धा प्रत्येक क्षेत्रात आहे. तुम्ही त्यांना कसं सामोरं जाता, यावर तुमचं करिअर अवलंबून असतं.

कस्टमर्सना फायनान्शिअल सविर्स, रिटेल, टेलिकॉम अशा क्षेत्रांसंदर्भात माहिती पुरवण्यासाठी आम्ही बीपीओ इण्डस्ट्रीत पदार्पण केलं. इथे शिफ्ट ड्युटीज कराव्या लागतात. कामाच्या बाबतीत स्त्री पुरुष असा भेद नसतो. ग्राहकांबरोबर तुम्हाला संवाद साधावा लागत असल्यामुळे त्यांना हाताळण्याचं कौशल्य अवगत करावं लागतं. सविर्स ओरिएण्टेड इण्डस्ट्रीमध्ये कस्टमर केअरचा ट्रेण्ड जपणं आवश्यक असतं. शिवाय मॅनेजमेण्ट, ह्युमन रिसोर्स, अॅडव्हर्टायझिंग, माकेर्टिंग, सेल्स डिपार्टमेण्ट सांभाळण्यासाठी योग्य प्रोफेशनल्सची सातत्याने गरज असते.

मॅनेजरिअल लेव्हलवर काम करण्यासाठी डिसिजन मेकिंग, दूरदृष्टी आणि लिडरशिप हे गुण तुमच्याकडे असले पाहिजेत. टीम वर्क नसेल तर अपयश येतं, हे लक्षात ठेवा. स्पधेर्ला तोंड देण्यासाठी फक्ट टीम बिल्डिंगचा उपयोग होतो. कस्टमर्सना आकषिर्त करणं, ही वाटते तेवढी सोपी गोष्ट नाही. पण एकमेकांना मदत करून हे आव्हानही पेलता येतं. याचाच परिणाम म्हणजे आमच्या कंपनीला बॅक ऑफिस प्रोसेसिंगसाठी ' सीओपीसी 2000 सीएसपी ' हे सटिर्फिकेट मिळालं आहे. हे सटिर्फिकेट मिळवणारी आयसीआयसीआय ही जगातील पहिली कंपनी आहे.

बीपीओमध्ये काम करणाऱ्या व्यक्तींना सर्व स्तरातील, वयोगटातील ग्राहकांना हाताळावं लागतं. परदेशातील व्यक्तीही माहितीसाठी इथे संपर्क साधतात. इंग्रजी, कम्युनिकेशन, शिक्षण यासारख्या गोष्टींना अवाजवी महत्त्व देऊन चांगल्या संधींपासून दूर राहू नका. इथे खूप चांगल्या संधी आहेत आणि ट्रेनिंग मिळवून तुम्हाला नक्कीच यश मिळवता येतं. बीपीओ सेक्टरमध्ये काम करायचं असेल, तर तुम्ही शिफ्टमध्ये काम करण्याची तयारी केली पाहिजे. भारतातील बहुतांश तरुण अजूनही दहा ते पाच या वेळेत अडकले आहेत. शिवाय कम्युनिकेशन स्किल, कस्टमर हॅण्डलिंग अॅबिलिटी, सॉफ्ट स्पोकन अॅटिट्यूड आणि इंग्रजी भाषेवर प्रभुत्व असणं आवश्यक आहे. हल्ली कमी वेळात जॉब बदलण्याचा ट्रेण्ड दिसून येतो. हा ट्रेण्ड योग्य नाही, असं म्हणणं चुकीच ठरेल. पण निव्वळ पैशासाठी जॉब बदलण्याची वृत्ती तरुणांनी बदलली पाहिजे. कंपनी, संधी, जबाबदाऱ्या, कामाचं स्वरूप याचा विचार करून करिअरला दिशा दिली पाहिजे.

आशू कलापा

 
</text>
</doc>
