<doc>
<docno>1027679.cms.txt</docno>
<text>
 
क्रीडा
भरत मेकालेने जेतेपद राखले
[ Monday, February 21, 2005  10:13:53 pm]


ठाणे : सोलापूरचा नामांकित मल्ल भरत मेकालेने मुंबई महापौर केसरी विजेता अहसाब अहमदवर मात करून ठाणे महापौर केसरी किताब आपल्याकडेच राखण्यात यश मिळवले. गतवषीर् मेकालेने कोल्हापूरच्या राष्ट्रीय खेळाडू गुंडाबा पाटीलला नमवून ही स्पर्धा जिंकली होती. मेकाले वि. अहमद यांच्यामधील लढत अतिशय रंगतदार झाली. शेवटपर्यंत विजेता कोण होईल, हे सांगता येत नव्हते. अखेर मेकालेने आपला सारा अनुभव पणास लावून किताबावर दुसऱ्यांदा आपले नाव कोरले.

या राज्यस्तरीय स्पधेर्त कुमार महापौर केसरीमध्ये अजिंक्य ठरला तो हनुमंत वाघमोडे. वाडा तालुक्यातील आंबई गावातील विश्वात्म जंगली महाराज कुस्ती केंदात प्रशिक्षण घेत असलेला हनुमंत हा मुळचा सांगलीच्या खानापूर ताुलक्यातील. आथिर्क परिस्थितीची बेताची असलेल्या पण कुस्तीची गुणवत्ता असलेल्या युवकांना विश्वात्म जंगली महाराज केंदातफेर् मोफत निवास व भोजनाच्या व्यवस्थेसह कुस्ती प्रशिक्षण दिले जाते. या योजनेचा वाघमोडेला मोठा फायदा झाला आहे.

महिला खेळाडूंचीही उपस्थिती लक्षणीय होती. राष्ट्रीय विजेती व इराणला होणाऱ्या आशियाई स्पधेर्साठी भारतीय संघात निवड झालेल्या कौशल्या वाघने आपल्या आक्रमक कुस्तीने सर्वांकडून शाबासकी मिळवली. तिने 47 किलो वजनी गटात प्रथम क्रमांक मिळवला. कौशल्याप्रमाणे शिला शिखवणे-ठाणे ( 55 किलो), लता राजपूत-ठाणे ( 55 किलो), राजश्ाी रणवडे-ठाणे ( 63 किलो), कोमल जाधव (67 किलो) सुवर्ण पदकांच्या मानकरी ठरल्या.

पुरुषांमध्ये प्रज्वलीत- ठाणे ( 55 किलो), राहुल माळी-ठाणे ( 60 किलो), दीपक पाटील ( 66 किलो), सुरेश यादव-ठाणे ( 74 किलो) जेतेपदाचे मानकरी ठरले.

ठाणे जिल्हा कुस्तीगीर संघटनेला आमदार निधीतून ऑलिंपिक दर्जाची मॅट उपलब्ध करून देण्यात येईल, असे ठोस आश्वासन आमदार एकनाथ शिंदे यांनी या स्पधेर्वेळी दिले. लौकरच ठाण्यात राज्यस्तरीय कुस्ती अधिवेशन आयोजित करण्यासाठी मदतीचा हात दिला जाईल, असेही यावेळी शिंदे यांनी सांगितले. ठाणे जिल्हा कुस्तीगीर संघटनेचे अध्यक्ष सुरेश ठाणेकर व त्यांच्या सहकाऱ्यांनी ही स्पर्धा यशस्वी करण्यासाठी मेहनत घेतली.

 
</text>
</doc>
