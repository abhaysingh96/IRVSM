<doc>
<docno>1027755.cms.txt</docno>
<text>
 
महामुंबई
दमछाक करणारे पूल आणि अरुंद प्लॅटफॉर्म
[ Monday, February 21, 2005  11:31:02 pm]


राजेश चुरी

मुंबई : पश्चिम उपनगरातील अंधेरी रेल्वे स्टेशनाच्या पूवेर्ला सिप्झ, एमआयडीसीसारख्या औद्योगिक वसाहती आणि पश्चिमेला डी. एन. नगर, स्वामी समर्थनगर, आझादनगर, इंडियन ऑइल नगरसारख्या निवासी वसाहतींमुळे स्टेशनच्या दोन्ही बाजूंना सतत वर्दळ असते. प्रवाशांच्या वाढत्या संख्येमुळे रेल्वेने दिलेल्या सुविधा तोकड्या पडत असून, त्यांच्या त्रासात भर पडली आहे.

प्रवाशांसाठी जोगेश्वरीच्या बाजूला असलेला पूल वृद्धांचीच नव्हे, तर तरुणांचीही पुरती दमछाक करतो. प्लॅटफॉर्म नंबर सहा व सातमुळे गाड्यांची संख्या वाढली असली, तरी प्रवाशांना चालणे अशक्य होते. चेंगराचेंगरी, धक्काबुक्की आणि घसरून पडण्याच्या घटना नित्याच्या झाल्या आहेत. अशा गोंधळात ' मांढरादेवीची ' पुनरावृत्ती होण्याची भीती आहे.

अंधेरी स्टेशनावर असणारा प्रवाशांचा भार लक्षात घेऊन प्लॅटफॉर्मची संख्या पाचवरून सात करण्यात आली. एक नंबरचा प्लॅटफॉर्म वाढवण्यात आला. या प्लॅटफॉर्मवर बारा डब्यांच्या लोकल गाड्या थांबायला लागल्या, तरी गदीर्च्या वेळी त्यावरुन चालणे अशक्य होते. प्लॅटफॉर्मच्या पुढच्या बाजूने बाहेर पडण्यासाठी मार्गच नसल्याने स्टेशनातून बाहेर पडण्यासाठी प्रवाशांना मागील बाजूला यावे लागेत. वाढती गदीर् लक्षात घेऊन उत्तरेकडे जोगेश्वरीच्या बाजूला दादरसारखा प्रशस्त पूल बांधला असला, तरी पुलाच्या प्रचंड उंचीमुळे तो चढून जाताना प्रवाशांची दमछाक होते. वृद्धांसाठी तर हा पूल चढून जाणे म्हणजे शिक्षाच आहे.

प्रवाशांची मागणी आणि संख्या लक्षात घेऊन दोन मार्ग वाढवण्यात आले. त्यामुळे गाडयांची संख्या वाढली. पण त्यासाठी सहा आणि सात नंबरचा मिळून एकच प्लॅटफॉम आहे. प्रवाशांच्या प्रचंड संख्येच्या तुलनेत तो अपुरा आहे. त्यामुळे सकाळी आणि संध्याकाळी प्रचंड गोंधळ उडतो. सहा नंबरच्या प्लॅटफॉर्मवरुन बाहेर पडण्यासाठी निदान मार्ग तरी आहे. पण सात नंबरच्या प्लॅटफॉर्मवरून बाहेर पडण्यासाठी मार्गच नाही. गदीर्च्या वेळी सात नंबरच्या प्लॅटफॉर्मवर धक्काबुक्की होते. अपंग आणि वृद्धांच्या यातनांना पारावार उरत नाही. या गोंधळात प्रवासी खाली पडतात. अशा वेळी चेंगरीचेंगरी होऊन कधीतरी मोठी दुर्घटना होण्याची शक्यता नाकारता येत नाही. गदीर् टाळण्यासाठी मग प्रवासी रुळांवरून उड्या मारून स्टेशनच्या बाहेर पडतात. त्यामुळे पण अपघात झाले आहेत.

सहा नंबरच्या प्लॅटफॉर्मवरून नवखा प्रवासी पूवेर्ला उतरण्यासाठी पूल चढतो. पण चार नंबरच्या प्लॅटफॉर्मपर्यंतच पूल असल्याचे लक्षात येताच मनातल्या मनात चरफडत तो माघारी फिरतो. सहा नंबरच्या प्लॅटफॉर्मला असलेला हा पूल मधल्या पुलाच्या जिन्याला जोडल्यास पूवेर्ला जाणाऱ्या प्रवाशांना सोयीचे होईल.

अंधेरी पूवेर्च्या बाजूला ऑफिसे आणि दुसरीकडे वाढत्या वसाहतींमुळे प्रवाशांची संख्या दिवसेंदिवस वाढतच चालली आहे. त्यामुळे तिकिट खिडक्या अपुऱ्या पडू लागल्या आहेत. सिझन किंवा लोकल गाड्यांचे तिकिट असो, प्रवाशांच्या रांगा कायम असतात. स्टेशनाच्या बाहेर पूर्व आणि पश्चिमेला जोडणारा पिंकी थिएटरजवळील पूल अत्यंत कमकुवत झाला आहे. पायऱ्याही तुटल्या आहेत. काही ठिकाणी तर पुलाचे खांब दोऱ्यांनी बांधले आहेत. कमकुवत झालेला पूल रुळांवरच कोसळण्याची भीती आहे. पुलाचा ताबा तर फेरीवाल्यांनी घेतला आहे. या फेरीवाल्यांच्या दादागिरीला पोलिसही आवर घालू शकलेले नाहीत. या ठिकाणी नवीन पूल बांधण्याच्या मागणीसाठी भाजपप्रणीत कोकण विकास परिषदेतफेर् 26 फेब्रुवारीला धरणे धरण्यात येणार असल्याचे परिषदेचे अध्यक्ष सूर्यकांत प्रभू यांनी सांगितले.

रेल्वे स्टेशनांबाहेरील दीडशे मीटरचा परिसर फेरीवालामुक्त करण्याचे कोर्टाचे आदेश आहेत. पण पूर्व आणि पश्चिमेला स्टेशनबाहेरचा सर्व परिसर फेरीवाल्यांनी गिळंकृत केलेला आहे. फेरीवाले व बेशिस्त रिक्षाचालकांमुळे होणारी वाहतुकीची कोंडी यांमुळे स्टेशनातून बाहेर पडल्यावर मुख्य रस्त्यापर्यंत पोहोचण्यासाठीच वीस मिनिटे लागतात.

 
</text>
</doc>
