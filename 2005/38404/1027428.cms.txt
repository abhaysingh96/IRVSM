<doc>
<docno>1027428.cms.txt</docno>
<text>
 
महाराष्ट्र
बनावट दारू विकणाऱ्या टोळीला अखेर अटक
[ Monday, February 21, 2005  06:38:58 pm]


म. टा. वृत्तसेवा

परभणी : अनेक दिवस मानवतजवळच्या रत्नापूर शिवारात दारू तयार करून बॅगपायपरसह अनेक मोठ्या कंपन्यांच्या खोट्या लेबलसह ती विकणाऱ्या 12 जणांच्या टोळीला बुलडाणा पोलिसांनी अटक केली आहे. या टोळीला परभणी पोलिसांचे अभय असल्याची चर्चा आहे.

बनावट दारू विक्रीप्रकरणी बुलडाणा पोलिसांनी ऑक्टोबर महिन्यात गुन्हा दाखल केला होता. ही टोळी रत्नापूर शिवारात दारू तयार करत असल्याची माहिती पोलिसांना मिळाली होती. गुरुवारी पहाटे पोलिसांनी शिवारातील परमेश्वर लक्ष्मण काटे याच्या शेतावरील दारूच्या अड्ड्यावर छापा टाकून दारूच्या रिकाम्या बाटल्यांची 29 पोती, नकली दारूची 60 खोकी, तीन बॅरल अॅसिड , ' बॅगपायपर ' ची नकली वेष्टने, झाकणे, झाकणे लावण्याचे यंत्र, जनरेटर, जीप, मोटरसायकल, दोन मोबाइल असे साहित्य जप्त केले.

गणेश लक्ष्मण चव्हाण, जयराम प्रसाद, भगवान प्रसाद (झारखंड), नरेश सजेर् शाहू (बिहार), फिरोजखान राजीवखान ( ओरिसा), शेषराव नामदेव काळे ( श्रीरामपूर), बबन वसंत काळे (बीड), शरद मोहन अंधारे (अहमदनगर), अंकुश संतोष खरात (अंबड), कृष्मा रामचंद राजपूत (पैठण), बळीराम काका थोरे ( अंबड), रामदयाल बंकटलाल बैरागी ( मानवत) अशी अटक केलेल्यांची नावे आहेत.

 
</text>
</doc>
