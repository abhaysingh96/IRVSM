<doc>
<docno>1027300.cms.txt</docno>
<text>
 
हेल्थ
डाएटचा नवा ट्रेण्ड
[ Monday, February 21, 2005  05:37:00 pm]


भारतीय डाएटमध्ये आजपर्यंत जेवणाला पर्यायी ठरणारा आहार ही संकल्पना मान्य होत नाही. हर्बल लाइफ प्रोडक्सट्ने हाच समज रूजवायचा प्रयत्न केला आहे. डाएटच्या या नव्या ट्रेण्डविषयी...

फॅट्सचा नाश करण्यासाठी अनेक लाइट फूड फॉर्म्युलाज बाजारात उपलब्ध आहेत. परंतु भारतीय डाएट फॉर्म्युलामध्ये जेवणाला पर्यायी पदार्थाची संकल्पना नवीन आहे. यामुळेच युएस बेस्ड हर्बल लाइफ कंपनीने अल्पकाळातच भारतीय बाजारपेठेत लोकप्रियता मिळवली. ओबेसिटी अॅण्ड मेल रिप्लेसमेण्ट प्रोडक्ट हे हर्बल लाइफचं वैशिष्ट्य आहे. हर्बल लाइफच्या उत्पादनांविषयी तसंच कंपनीच्या उद्दिष्ट्यांविषयी हर्बल लाइफचे कण्ट्री डायरेक्टर मनोज शिरोडकर म्हणाले , ' कंपनीचं मूळ उद्दिष्ट्य आहे, प्रोटिनयुक्त डाएट उपलब्ध करणं. शरीरातील अतिरिक्त चरबी घटावी, यासाठी अनेक डाएट प्रकार बाजारात उपलब्ध आहेत. या प्रकारांमध्ये शरीराला उपयुक्त असणाऱ्या कॅलरीजचा विचार केलेला नव्हता. शरीरातील अतिरिक्त चरबी नष्ट करताना उपयुक्त कॅलरीजचं प्रमाण वाढणंही महत्त्वाचं असतं. भारतीय बाजारपेठांमध्ये असलेली ही त्रुटी हर्बल लाइफने भरून काढली आहे. '

' जेवणाला पर्यायी ठरणाऱ्या ओबेसिटी अॅण्ड मेल रिप्लेसमेण्ट प्रोडक्टमध्ये मिनरल, व्हिटॅमिन्स, प्रोटिन्स आणि काबोर्हाड्रेड्स आदींचं मिश्रण असलेली हर्बल पावडर असते. ही पावडर दूध, पाणी अगर आपल्याला आवडणाऱ्या इतर कुठल्याही ज्यूसमध्ये मिसळून घेतल्यास जेवण झाल्याचं समाधान मिळतं. मेल रिप्लेसमेण्ट प्रोटिन ड्रिंक मिक्सव्यतिरिक्त आम्ही हर्बल टॅबलेट्स, अॅलो प्लस, अॅक्टिव्हेटड फायबर, लहान मुलांच्या सर्वांगीण विकासासाठी खास शेक इत्यादी प्रोडक्ट्सही उपलब्ध करून दिली आहेत. '

हर्बल लाइफची प्रोडक्ट्स कुठल्याही मेडिकल स्टोअर्स किंवा सुपर बझारमध्ये उपलब्ध नाहीत. ती हवी असल्यास हर्बल लाइफच्या 222. द्धद्गह्मड्ढड्डद्यद्यद्बद्घद्ग.ष्श्ाद्व या वेबसाइटवर जाऊन संपर्क साधावा लागतो. या तंत्राविषयी सविस्तर माहिती देताना मनोज शिरोडकर म्हणाले , ' जेवणाला पर्यायी डाएटची संकल्पना आपल्या देशात पूर्णत: नवीन आहे. शिवाय प्रत्येक व्यक्तीची शारीरिक क्षमता त्याच्या खाण्याच्या सवयी भिन्न असल्याने त्यानुसार डाएटचं प्रमाण आम्ही ठरवून देतो. ' हर्बल लाइफची प्रोडक्ट्स जेवणाला पर्यायी डाएट ठरू शकणार की नाही, हे लवकरच कळेल.

कुमुद सरमोकदम

 
</text>
</doc>
