<doc>
<docno>1027420.cms.txt</docno>
<text>
 
महाराष्ट्र
'रोजगार निमिर्तीतील घट चिंताजनक'
[ Monday, February 21, 2005  06:35:19 pm]


म. टा. वृत्तसेवा

कराड : देशाचा आथिर्क विकासदर वाढत असला तरी रोजगार निमिर्तीत झालेली घट चिंताजनक असल्याची भीती प्रख्यात अर्थतज्ज्ञ व रिर्झव्ह बँकेचे सल्लागार डॉ. नरेंद जाधव यांनी येथे व्यक्त केली.

स्वातंत्र्यसेनानी दादा उंडाळकर यांच्या 31 व्या स्मृतिदिनानिमित्त उंडाळे येथे स्वातंत्र्यसैनिकांचे अधिवेशन, प्रबोधनपर कार्यक्रम, कृषिप्रदर्शन, कृषिविषयक परिसंवाद आदि विविध कार्यक्रमांचे आयोजन करण्यात आले होते. डॉ. जाधव यांची प्रकट मुलाखत यानिमित्त घेण्यात आली. जागतिकीकरणाचे त्यांनी जोरदार समर्थन केले. जागतिकीकरण म्हणजे बड्या राष्ट्रांचा कट आहे, अशी आवई उठवून त्याविरुद्ध अपप्रचार करण्यात येत आहे. पण जवळपास 99.5 टक्के व्यापार ताब्यात असलेली राष्ट्रे अर्धा टक्का व्यापार ताब्यात असलेल्या देशांविरुद्ध कट का करतील, याचा विचार लोकांनी करावा, असे ते म्हणाले.

स्वातंत्र्यसैनिकांच्या अधिवेशनाचे उद्घाटन दिल्लीच्या मुख्यमंत्री शीला दीक्षित यांनी केले. याप्रसंगी ज्येष्ठ स्वातंत्र्यसैनिक प्रभाकर कुंटे, डॉ. नरेंद जाधव, क्रांतीवीर नागनाथअण्णा नायकवडी, माजी सहकारमंत्री विलासराव पाटील-उंडाळकर आदि मान्यवर उपस्थित होते. दीक्षित यांच्या हस्ते यंदाचा दादा उंडाळकर सामाजिक पुरस्कार कुंटे यांना देण्यात आला. सत्काराला उत्तर देताना कुंटे यांनी काँग्रेसच्या सद्यस्थितीविषयी खंत व्यक्त केली. काँग्रेसमधील मनुष्यबळाचा वापर जनहितासाठी न होता, आपसातील भांडणासाठीच जास्त होत आहे. राज्यातील खुज्या नेतृत्वामुळे विकास खुंटला आहे, गरीबांबद्दल कोणालाही तळमळ नाही, असे ते म्हणाले.

राज्यातील कानाकोपऱ्यातून आलेल्या स्वातंत्र्यसैनिकांची सभा स्वातंत्र्यसैनिक शामराव पाटील सभागृहात पार पडली. सभेत पुढील ठराव मांडण्यात आले - राज्यातील स्वातंत्र्यसैनिकांना केंदाप्रमाणे मानधन मिळावे, स्वातंत्र्यसैनिकांच्या वारसांना सरकारी तसेच खाजगी क्षेत्रात नोकरीत प्राधान्य मिळावे, रेल्वेचा प्रथम वर्गाचा पास मिळावा, सर्व स्वातंत्र्यसैनिकांना समान सोयीसवलती मिळाव्यात, प्रलंबित पेन्शनप्रकरणे त्वरित निकाली काढावीत.

स्मृतिदिनानिमित्त आयोजित कृषिप्रदर्शनाचे उद्घाटन बाळासाहेब सावंत कोकण कृषी विद्यापीठाचे माजी कुलगुरू डॉ. श्रीरंग कदेकर यांनी केले. सुमारे 40 स्टॉल्सवर विविध कंपन्यांनी आपली उत्पादने मांडली असून शेतीची अवजारे, स्प्रिंकलर यांचाही त्यात समावेश आहे. यानिमित्त कृषी पदविधरांचा मेळावाही आयोजित करण्यात आला होता. शेतीचा माल सरकारने विकत घ्यावा, हे धोरण चुकीचे असून शेतकऱ्यांनी सरकारवर अवलंबून राहू नये, पदवीधारांनी बाजारपेठ तयार करण्यात पुढाकार घ्यावा, असे आवाहन या मेळाव्यात करण्यात आले.

 
</text>
</doc>
