<doc>
<docno>1027577.cms.txt</docno>
<text>
 
लेख
बदलाची हीच वेळ!
[ Monday, February 21, 2005  08:12:05 pm]


अर्थसंकल्पाच्या चर्चांमधून उद्योगांना भेडसावणाऱ्या समस्या, जाचक कर, त्यामुळे उत्पादकता आणि स्पर्धात्मकतेवर होणारे परिणाम किंवा व्यक्तिगत कर, त्यांचे दर व सवलती यावरच अधिक लक्ष दिले जाते. पण त्यामुळे मूलभूत व दीर्घकालीन परिणाम असणाऱ्या गोष्टींचा विसर पडता कामा नये. आजची युवा पिढी आणि भविष्यातील युवा पिढीच्यादृष्टीने तात्कालिक उपायांपेक्षा मूलभूत प्रश्ानंकडे लक्ष देणे अधिक प्राधान्याचे आहे.

फेब्रुवारी महिना सुरू झाला की, अर्थसंकल्पाचे वेध लागतात. उद्योजक, कामगार संघटना, ज्येष्ठ नागरिक, कर सल्लागार आणि करदाते यांच्यात चर्चा सुरू होते. काँग्रेसच्या नेतृत्वाखालील नवे सरकार 2004 मध्ये सत्तेवर आले. मोठ्या योजना वा कार्यक्रमांची घोषणा करणे त्यावेळी शक्य नव्हते. यावषीर् परिस्थिती निराळी आहे. आघाडी सरकार राजकीयदृष्ट्या स्थिर आहे. अर्थसंकल्पाची तयारी करण्यास पुरेसा वाव मिळालाय. सर्वात महत्त्वाचे म्हणजे सर्वच आथिर्क निदेर्शांक सुस्थितीत आहेत.

गेल्याच आठवड्यात ' सेंट्रल स्टॅटिस्टिकल ऑर्गनायझेशन ' ने 2004-2005 आथिर्क वर्षासाठी ठोकळ उत्पन्न 6.9 टक्क्यांनी वाढेल, असा सुधारित अंदाज व्यक्त केला. बचत दर 28 टक्क्यांपर्यंत पोचला. उद्योग क्षेत्रही उत्साहात आहे. पहिल्या 50 कंपन्यांच्या नफ्यात 35 टक्के वाढ झालेली असून, शेअर बाजारातील निदेर्शांक प्रथमच 6700 च्या पुढे गेला. परकीय चलनाचा साठा 130 बिलियन डॉलरपर्यंत जाऊन पोचला. महागाई दर सहा टक्क्यांखालीच आहे. ही परिस्थिती केंद सरकारच्या दृष्टीने सुखावह असल्याने साऱ्यांचे लक्ष अर्थसंकल्पाकडे न लागले तरच नवल!

पण आथिर्क महासत्ता बनायचे असेल तर हे पुरेसे नाही. मनोरंजन क्षेत्राचा बोलबाला असला तरी हे क्षेत्र बेभरवशाचे आहे. माहिती तंत्रज्ञान क्षेत्रात बऱ्यापैकी मुसंडी मारल्याने आणि त्यासाठी अमेरिकेलाच वेठीला धरल्याने जगाने या क्षेत्रातील भारताचा वरचष्मा मान्य केला आहे. त्यामुळे या क्षेत्राला आता अधिक सुविधा मिळतील, असे नाही. वाढत्या स्पधेर्त घरोघरी कम्प्युटर स्थिरावले आहेत. म्हणून त्या क्षेत्रावरील लक्ष कमी करून रोजगारवाढ व आथिर्क महासत्ता बनण्याच्या दिशेने ' टागेर्ट ' ठरवायला हवे. कराचे प्रमाण 30 टक्के आणि विविध सेवांवरील प्रमाण 20 टक्के असे मिळून कररचना 50 टक्के झाल्याने आणखी सवलत मिळणे अवघडच आहे. सध्याची मानसिकता ' कमवा आणि खर्च करा ' असल्याने करांत सवलत मिळेल या भ्रमात राहण्याचेही दिवस संपले आहेत. बदलाची हीच वेळ आहे!

अर्थसंकल्पाच्या चर्चांमधून उद्योगांना भेडसावणाऱ्या समस्या, जाचक कर, त्यामुळे उत्पादकता आणि स्पर्धात्मकतेवर होणारे परिणाम किंवा व्यक्तिगत कर, त्यांचे दर व सवलती अशा बाबींवरच अधिक लक्ष दिले जाते. पण त्यातून मूलभूत व दीर्घकालीन परिणाम असणाऱ्या गोष्टींचा अशा धबडग्यात विसर पडता कामा नये. आजची युवा पिढी आणि भविष्यातील युवा पिढीच्या दृष्टीने तात्कालिक उपायांपेक्षा मूलभूत प्रश्ानंकडे लक्ष देणे अधिक प्राधान्याचे आहे. या प्रश्ानंच्या उकलीतूनच अर्थव्यवस्थेची वाढ होणार आहे!

युवा पिढीचा प्रतिनिधी म्हणून केंद सरकारने अर्थसंकल्पात सार्वजनिक आरोग्य व्यवस्था, सार्वजनिक वाहतूक व्यवस्था, सार्वजनिक धान्य वितरण पद्धतीऐवजी ' फूड स्टँप ' योजनेचा विचार, उच्च व व्यावसायिक शिक्षण क्षेत्रात अधिक गुंतवणूक करायला हवीे, असे वाटते.

आरोग्य सुविधांची ग्रामीण भागांतच नव्हे तर शहरी भागांतही मोठी वानवा आहे. मुंबईतील बहुसंख्य लोकसंख्या अंधेरी व त्यापुढील उपनगरांत राहत असताना लो. टिळक, केईएम, जसलोक, हिंदुजा, लीलावती यांच्याप्रमाणे मोठे रुग्णालय उपनगरांत नाही. अंधेरी ते विरारपर्यंत पसरलेली निवासी संकुले, शॉपिंग सेंटर, पॉश मॉल्स बांधली जात असताना रुग्णालयांचा कोणीही विचार करीत नाही. ही स्थिती सर्वच मोठ्या शहरांची झालेली दिसते. त्यासाठी सार्वजनिक आरोग्य व्यवस्थेत मोठ्या गुंतवणुकीची गरज आहे. राज्य सरकार त्यात टाळाटाळ करू शकते, म्हणून केंदानेच पुढाकार घेऊन आथिर्क तरतूद करायला हवी. एकूण खर्च ' मॅचिंग ग्रँट्स ' प्रमाणे गुंतवणूक करू शकतात. त्याचाच अर्थ असा की, तुमचे जेवढे तेवढेच आमचे. ही कल्पना नवीन नाही. पण अशा कल्पना बाजूला ठेवून सरकारे ' मिड डे मिल ' अशा लोकप्रिय योजनांवर भर देतात. आरोग्यविषयक सुविधांबाबत ग्रामीण भागांत स्थिती भीषण आहे. यासंदर्भात अमेरिकेच्या ' ब्राऊन ' विद्यापीठाचा संदर्भ देता येईल. ब्राऊन विद्यापीठाच्या अर्थतज्ज्ञांच्या मार्गदर्शनाखाली राजस्थान, आंध्र प्रदेश राज्यांत काही सवेर्क्षणे घेण्यात आली. त्यातून एक महत्त्वाची बाब ध्यानात आली की, सरकारच्या योजनांमुळे काही लोक दारिद्यरेषेच्या वर आले असले तरी काही जण दारिद्यरेषेखाली ढकलले जात आहेत. म्हणजे गरिबीच्या प्रमाणातील एकूण घट फारच कमी ठरते. याचे प्रमुख कारण लोकांचा आरोग्यसेवेवरील वाढता खर्च. मुळातच जुजबी उत्पन्नाचा बराचसा भाग आजारपण, महागडी औषधे यांवर खर्च होत असल्याने ती व्यक्ती दारिद्यरेषेखालीच ढकलली जाणार. कर्जबाजारीपणापेक्षा आरोग्यसेवांवरील वाढता खर्च हे दारिद्य-रेषेखाली ढकलले जाण्याचे प्रमुख कारण असल्याचे ' ब्राऊन ' च्या सवेर्क्षणात आढळून आले. ग्रामीण भागात आरोग्यसेवा नावालाच उरली असताना लोकांना पूर्णपणे महागड्या खाजगी व्यावसायिकांवर अवलंबून राहावे लागते आहे. आरोग्यसेवेकडे केवळ प्राण वाचवणे, रोगराईचा प्रसार रोखणे वा लसीकरण अशा मर्यादित दृष्टिकोनातून न पाहता दारिद्य निर्मूलनाचे प्रभावी साधन म्हणून बघायला हवे.

जलद विकासाच्या दृष्टीने दुसरे महत्त्वाचे क्षेत्र म्हणजे सार्वजनिक वाहतूक व्यवस्था. मुंबईसारखे शहर वगळता भारतातील कोणत्याच शहरांत सक्षम वाहतूक व्यवस्था नाही. वेगाने वाढणारी अर्थव्यवस्था आणि आणि सेवाक्षेत्रांचा झपाट्याने होणाऱ्या विस्तारामुळे भविष्यकाळात शहरेच आथिर्क विकासाची केंदे बनतील. परिणामी शहरांची संख्या आणि लोकसंख्यावाढ गृहीत धरायला हवी. सार्वजनिक वाहतूक व्यवस्थेअभावी शहरांतील दळणवळण जिकिरीचे बनेल. खाजगी वाहनांचा वाढता वापर आणि वाहतुकीचा खोळंबा, प्रदूषण अशा समस्या गंभीर रूप धारण करणार आहेत. रस्ता रुंदीकरण व उड्डाणपूल हे तात्पुरत्या स्वरूपाचे उपाय होतील. योग्य उपाय सार्वजनिक वाहतूक व्यवस्था हाच राहील. मग ती स्काय बस, उपनगरी रेल्वे वा मेट्रो रेल्वे असो. त्यासाठी केंदाने पुढाकार घेऊन अर्थसंकल्पात मोठी गुंतवणूक करायला हवी.

सार्वजनिक धान्य वितरण व्यवस्थेतही काही धाडसी निर्णय घ्यायला हवेत. रेशन दुकानांवर आवश्यक धान्याची नेहमीच टंचाई तर जाणवतेच, शिवाय हलक्या दर्जाचे धान्य गरिबांच्या माथी मारले जाते. चांगल्या दर्जाचा माल कार्डधारकांना न देता परस्पर खुल्या बाजारात विकून नफा कमावला जातो. त्यातून सरकारची सबसिडी वाया तर जातेच आणि गरिबांची परवड चालूच राहते. म्हणूनच सबसिडी वाया जाणाऱ्या ज्या काही योजना असतील, त्यांच्यात काही आमूलाग्र बदल करण्याची गरज आहे. केंदाने धान्य वितरण व्यवस्था बंद करून ' फूड स्टँप ' चा पर्याय निवडावा व अर्थसंकल्पात तसे जाहीर करावे.

' फूड स्टँप ' च्या योजनेअंतर्गत जी काही उत्पन्न मर्यादा निश्चित केली असेल त्यांना हे ' फूड स्टँप ' देण्यात यावेत. हे स्टँप केवळ रेशन दुकानातच ठेवावेत असे नाही, तर कोणत्याही दुकानात सहजी उपलब्ध झाले पाहिजेत. स्टँपच्या बदल्यात जीवनावश्यक वस्तूंची खरेदी करता येईल. त्यामुळे वेगळ्या रेशन दुकानांची गरज राहणार नाही. मग ते स्टँप दुकानदार सरकारला सादर करील आणि आपली रक्कम मिळवील. रेशन व्यवहारातील गैरव्यवहाराला आळा बसवण्यास ही योजना चांगली आहे. बऱ्याच अंशी वाया जाणारी सरकारची सबसिडी सत्कारणी लागू शकते. आथिर्क व राजकीय हितसंबंधांची पर्वा न करता योग्य ते पाऊल उचलावे.

एकविसाव्या शतकात ज्ञानाधारित अर्थ- व्यवस्थेच्या प्रगतीत शिक्षणाचा मोलाचा वाटा आहे. फिजिकल कॅपिटल, फिनान्स कॅपिटल यापेक्षाही ह्यूमन कॅपिटल आज सर्वात मौल्यवान गणले जाते. केवळ प्राथमिक शिक्षणच नव्हे तर उच्च व व्यावसायिक शिक्षण लोकांपर्यंत पोचणे राष्ट्राच्या प्रगतीच्या दृष्टीने आवश्यक आहे. दरवषीर् शैक्षणिक क्षेत्रात ठोकळ राष्ट्रीय उत्पन्नाच्या सहा टक्के एवढी गुंतवणूक करण्याचे उद्दिष्ट ठेवले होते. पण ते कधीच साध्य झाले नाही. शैक्षणिक क्षेत्रातील केंद आणि राज्य सरकार दोघांची गुंतवणूक एकत्र करूनही ती ठोकळ राष्ट्रीय उत्पन्नाच्या चार टक्क्यांवरही गेलेली नाही. हे सर्वच पातळीवरील सरकारचे अपयश मानावे लागेल. म्हणूनच या अर्थसंकल्पात शिक्षण क्षेत्रातील गुंतवणूक मोठ्या प्रमाणावर वाढविण्याची गरज आहे. ' गॅट ' करारानुसार परदेशी विद्यापीठांचा भारतात प्रवेश करण्याचा मार्ग मोकळा झाला आहे. बाहेरील विद्यापीठे भारतात आपले कँपस स्थापन करू शकतात. या स्पधेर्ला तोंड देण्यासाठी भारतीय विद्यापीठे किती सक्षम आहेत, हा संशोधनाचा विषय ठरावा. अभ्यासक्रम, शुल्करचना, विद्याथीर्संख्या, परीक्षा पद्धतीतील बदलांबरोबरच विद्यापीठांमध्ये पायाभूत सुविधा निर्माण करणे, अत्याधुनिक तंत्रज्ञानाचा अवलंब करणे, नवीन ज्ञानशाखा सुरू करण्याकरिता प्रचंड गुंतवणुकीची गरज आहे.

गेल्या काही वर्षांत भारतीय अर्थव्यवस्थेच्या वाढीचा दर 6 टक्क्यांहून अधिक राहिला आहे. तो दहा ते पंधरा वषेर् असाच वाढत राहिला तरच भारतीय अर्थव्यवस्था सक्षम बनून लोकांचे राहणीमान सुधारेल. हाच दृष्टिकोन समोर ठेवून आरोग्य, शिक्षण, सार्वजनिक वाहतूक व्यवस्था आणि सार्वजनिक धान्य वितरण अशा मूलभूत क्षेत्रांमध्ये आमूलाग्र बदलांची गरज आहे. कारण growth is the best time to change हेच खरे.

अंबरीश डोंगरे

 
</text>
</doc>
