<doc>
<docno>1027322.cms.txt</docno>
<text>
 
महामुंबई: मुंबई टाइम्स
अनिमेशन इण्डस्ट्रीत बूम!
[ Monday, February 21, 2005  05:43:00 pm]


टाइम्स टीम

अॅनिमेशन इण्डस्ट्री झपाट्याने फोफावतेय. अमेरिकेतला बूम ओसरल्यानंतरही भारतात या इण्डस्ट्रीचा बूम किमान तीन वर्षं तरी ओसरणार नाही. या इण्डस्ट्रीची उलाढाल साधारण 30 लाख डॉलर्स इतकी होण्याची शक्यता आहे, असं मत आयआयटी (मंुबई)च्या प्राध्यापिका आणि ख्यातनाम अॅनिमेटर शिल्पा रानडे यांनी व्यक्त केलं. अॅनिमॅक्स चॅनलतर्फे विद्यार्थ्यांसाठी आयोजित करण्यात आलेल्या वर्कशॉपमध्ये त्यांनी मुलांना अॅनिमेशनच्या दुनियेची सैर घडवली.

अॅनिमेशन हे शिक्षण आणि संवादाचं अनोखं माध्यम आहे. त्यामुळे टेक्निकल गोष्टींची परिभाषा समजावून सांगण्याची गरज आहे. एखादं चित्र किती वेगवेगळ्या पद्धतीने चालतं, बोलतं, हे अॅनिमेशनमध्ये पाहता येतं. नव्या युगाची अॅनिमेशन ही भाषा होईल. आता केवळ कार्टून आणि एण्टरटेन्मेण्टपर्यंत हे मर्यादित नाही, असं त्या म्हणाल्या.

मुलांनी कागदावर रेखाटलेल्या 16 फ्रेम्स त्यांच्यासमोरील प्रोजेक्टरवर चालवून दाखवताना त्याला स्पीड येण्यासाठी त्यामधील तंत्र नेमकं कशा पद्धतीने कामी येतं, यामागचं लॉजिक त्यांनी समजावून सांगितलं. काही जण हाताने स्केच करतात, तर काही जण कम्प्युटरवरील चित्रांचा वापर करतात, यामधील नेमका फरक शिल्पा रानडे यांनी स्पष्ट केला. मुलांसोबत काम करताना नव्याने शिकण्याचा आनंद लुटता आल्याचं शिल्पा रानडे म्हणाल्या.

 
</text>
</doc>
