<doc>
<docno>1027292.cms.txt</docno>
<text>
 
प्रगती फास्ट
फायनल डिसिजन
[ Monday, February 21, 2005  05:31:33 pm]


नोकरीत मिळालेलं प्रत्येक प्रमोशन तुमच्यावरची जबाबदारी वाढवत असतं. लहान-मोठे निर्णय घेणं, ही नित्याची गोष्ट होऊन जाते. निर्णय फक्त ऑफिसमध्येच घ्यावे लागतात, असं नाही. दैनंदिन आयुष्यात तुम्हाला कितीतरी वेगवेगळ्या प्रकारचे निर्णय घेणं भाग पडतं. प्रत्येक परिस्थितीत योग्य निर्णय घ्यावा, असं कितीही वाटलं तरी ही अचुकता नेहमीच साध्य होत नाही. ही अचुकता मिळवण्यासाठी तुम्हाला निर्णय घेण्याची कला अवगत करावी लागेल.

निर्णय घेण्याची कला आपल्यापैकी किती व्यक्तींमध्ये आहे, हे जाणून घेण्यासाठी आम्ही वाचकांना प्रश्न विचारला होता. सव्हेर्चा निकाल थोडासा गोंधळून टाकणारा आहे. योग्य निर्णय घेता येण्याचं महत्त्व शंभर टक्के वाचकांनी मान्य केलं आहे. परंतु आपल्याकडे ही कला असल्याचं फक्त 28 टक्के व्यक्तींना वाटतं. बाकीच्या व्यक्तींनी निर्णय घेणं किती कठीण असतं, कोणत्या समस्यांना तोंड द्यावं लागतं, याचं स्पष्टीकरण दिलं आहे.

निर्णय कधी घ्यावा लागतो आणि निर्णय म्हणजे नक्की काय, याबद्दल मनातला गोंधळ काढून टाका. तुम्हाला दोन किंवा अधिक पर्यायांमधून एकाची निवड करायची म्हणजेच निर्णय घेण्याची प्रक्रिया असते. ऑफिसमध्ये अनेक प्रकारचे निर्णय घ्यावे लागतात. उदा. एखाद्या समस्येचं निरसन कसं करावं, नवीन संकल्पना अमलात आणावी का ? स्टाफशी कसं वागावं इत्यादी.

क्षणार्धात निर्णय घेणं फारच क्वचित वेळा घडतं. बहुतांश वेळा ही प्रक्रिया टप्प्याटप्प्याने पार पडते. निर्णय घेण्यापूवीर् परिस्थितीचा आढावा घ्यायला हवा. तुमच्यासमोर असलेल्या सर्व पर्यायांची नोंद घ्यावी लागते. प्रत्येक पर्याय पडताळून पाहावा लागतो. त्याच्या गुण- दोषांचं आकलन करावं लागतं. त्यानंतरच योग्य पर्याय निवडणं शक्य होतं. एवढंच नाही तर घेतलेला निर्णय अमलात आणण्याची जबाबदारीही तुमच्यावर असते.

निर्णय घेताना कोणत्या गोष्टींवर विचार केला पाहिजे, या मुद्द्यावर सव्हेर्तून खालील घटक समोर आले.

ग्रुपमधल्या इतर व्यक्तींवर निर्णयाचा काय परिणाम होईल ?

निर्णयाचा करिअर ग्रोथला कितपत उपयोग होईल ?

निर्णय अमलात आणायचा म्हटलं, तर त्यासाठी किती गुंतवणूक करावी लागेल, उदा. वेळ, पैसा आणि मनुष्यबळ आदी.

प्रोडक्शन वाढवण्यात या निर्णयाची काय भूमिका असेल ?

यासारख्या गोष्टीं लक्षात घेऊन निर्णय घेणं भविष्याच्या दृष्टिकोनातून फायदेशीर ठरतं.

निर्णय अनेक प्रकारचे असतात. काही अगदी रूटीन असतात तर काही निर्णय घेण्यासाठी विशेष परिश्रम घ्यावे लागत नाही. या प्रकारच्या निर्णयांवर फार काळ विचार करावा लागत नाही. ज्या व्यक्ती या गोष्टींचा विचार करतात, ते वेळ वाया घालवतात आणि विनाकारण स्ट्रेसला आमंत्रण देतात. काही वेळा क्रायसेस सिच्युएशनला तोंड द्यावं लागतं. अशा वेळी शांतपणे वस्तुस्थिती पडताळून निर्णय घेणं महत्त्वाचं असतं. यात तुमचा संयम महत्त्वाची भूमिका बजावतो.

सव्हेर्त विजय म्हणतो , ' निर्णयाचे प्रकार आणि ते घेण्याच्या लेव्हल्स वेगवेगळ्या असतात. प्रत्येक वेळी परिस्थितीप्रमाणे तुम्हाला निर्णय घ्यावा लागतो आणि त्या वेळी लक्षात घेण्याचे घटकही बदलतात. ' प्रत्येक निर्णयाचा परिणाम हा एकाच व्यक्तीपुरता मर्यादित नसतो. त्यामुळे निर्णय घेताना महत्त्वाची गोष्ट म्हणजे इतरांची मतं जाणून घेणं. ग्रुपमधील इतरांचा सल्ला घेणं आणि त्यानंतरच निर्णयाप्रत पोहोचणं. यात अंतिम निर्णय जरी तुम्हाला घ्यायचा असला, तरी त्या निर्णयाशी संबंधित सगळ्यांचा विचार, मतं, सल्ला लक्षात घेणं जरुरीचं आहे. इतरांचं म्हणणं शांतपणे ऐकून घेतलं तर तुम्हाला त्याच परिस्थितीकडे पाहण्याचे वेगळे दृष्टिकोन लक्षात येतील. शिवाय इतरांच्या भावना आणि विचारांचा योग्य मान राखला जातो. या प्रक्रियेत तुम्ही घेतलेला निर्णय तर परिपूर्ण होतोच पण त्याचबरोबर टीम बिल्डिंग होतं. काही निर्णय इतरांवर सोपवणं शक्य असेल, तर तसं जरूर करा. स्टाफला वाव देणं आणि सक्षम करणं, या जबाबदाऱ्या यातून पार पडतात. रूटीन किंवा अपेक्षित असणारे निर्णय इतरांवर सोपवायला काहीच हरकत नाही. पण रूटीन कामावरही तुमचं लक्ष असणं जरुरी असतं.

निर्णयप्रक्रियेत यशस्वी होण्यासाठी खालील टिप्स लक्षात ठेवा :

शक्यतो वेळेच्या दबावाखाली निर्णय घेऊ नये.

निर्णय घेताना सकारात्मक दृष्टिकोन ठेवा.

महत्त्वाचे निर्णय घेताना टाळाटाळ करू नका, ते वेळीच घेणं फार महत्त्वाचं असतं.

निर्णय घेणं कठीण जात असेल, तर परिस्थितीकडे पाहण्याचा दृष्टिकोन बदलण्याचा प्रयत्न करा.

तुमच्या निर्णयाने इतरांवर काय परिणाम होईल, याची माहिती मिळवा.

इतरांची मतं किंवा मदत मागायला संकोचू नका.

इतरांना निर्णय घेण्याच्या प्रक्रियेत सहभागी होण्यासाठी प्रोत्साहन द्या.

त्या विषयाची संपूर्ण माहिती नसेल, तर निर्णय लांबणीवर टाका.

ग्रुप डिस्क्शन केलं तरी इतरांच्या प्रभावाखाली जाऊन निर्णय घेणार नाहीत, याची काळजी घ्या.

ऑफिसशी संबंधित असेल तर योग्य कागदपत्रं पाहून शेवटचा निर्णय जाहिर करा.

रूटीन निर्णय घेण्यासाठी विचार करण्यात वेळ वाया घालवू नका.

समिंदरा सावंत

दिशा कौन्सिलिंग सेण्टर

 
</text>
</doc>
