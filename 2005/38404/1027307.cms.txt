<doc>
<docno>1027307.cms.txt</docno>
<text>
 
महाराष्ट्र
परिवहन समितीवरील बाराही उमेदवार बिनविरोध
[ Monday, February 21, 2005  05:38:53 pm]


टाइम्स टीम

भाईंदर : अतिरिक्त उमेदवारांनी माघार घेतल्याने महापालिका परिवहन समितीचे बाराही जण बिनविरोध निवडून आले.

एकूण 13 सदस्य असलेल्या या समितीत स्थायी समितीचे सभापती पदसिद्ध सदस्य असतात. त्यामुळे बारा जणांची निवड करायची होती. काँग्रेस पक्ष सोडून इतर सर्वच पक्षांनी या समितीवर नगरसेविका व्यतिरिक्त अन्य कार्यर्कत्यांना संधी देण्याचा निर्णय घेतल्याने 12 पैकी 10 कार्यकतेर् या समितीवर निवडले गेले. उमेदवारी दाखल करताना 24 जणांनी उमेदवारी दाखल केली. मात्र प्रत्यक्ष मतदानापर्यंतच्या काळात चौघांनी माघार घेतल्याने 20 जण रिंगणात होते. शेवटच्या क्षणी राष्ट्रवादी, काँग्रेस, भाजप आणि शिवसेनेने संख्याबळापेक्षा अधिक दाखल केलेल्या उमेदवारांचे माघारीचे अर्ज सादर केल्याने उर्वरीत बारा जण बिनविरोध निवडले गेले.

राष्ट्रवादी काँग्रेसचे शांताराम ठाकूर, विद्याधर रेवणकर, विल्यम्स मुनीस, रिचर्ड बेचरी, अशोक तिवारी, काँग्रेसचे चंदकांत मोदी, सुनिता पाटील हे नगरसेवक आणि उस्मान नुरले, भाजपचे डॉ. सुरेश येवले, श्याम मदने, शिवसेनेचे प्रशांत पालांडे आणि शहर विकास आघाडीच्या उमा पाटील हे बिनविरोध निवडले गेले.

करबुडव्यांवर कारवाई होणारच

महापालिकेचे विविध कर चुकवणाऱ्यांविरुद्ध नळकनेक्शन तोडण्याची कारवाई सुरूच राहील, असं पालिका आयुक्त अशोककुमार रणखांब यांनी स्पष्ट केलं आहे.

सहकारी निवासी सोसायट्यांमधल्या काही फ्लॉटधारकांनी टॅक्स न भरल्याने संपूर्ण इमारतीचं नळकनेक्शन कापण्याच्या प्रशासनाच्या कारवाईला विरोध करण्याचा मुद्दा भाजपचे रोहिदास पाटील आण शिवसेनेचे रतन पाटील यांनी आमसभेत उपस्थित केला होता. त्यावर उपायुक्त रणखांब यांनी टॅक्स बुडवलेल्यांना पाठिशी घालू नका, असं आवाहन करून करदात्यांनी टॅक्स भरलाच पाहिजे नाही तर कारवाई सुरूच राहिल, असं स्पष्ट केलं. या आधी टॅक्स भरलेल्यांना पुन्हा थकबाकीच्या नोटीसा गेल्याबाबत प्रशासनाला जाबा विचारणारी लक्षवेधी सूचना भाजपच्या ओमप्रकाश गाडेदिया यांनी उपस्थित केली होती. धनराज अग्रवाल यांनी उदाहरणासह ती प्रभावीपणे मांडली. उपायुक्त रणखांब यांनी पालिकेची चूक मान्य करून सुधारणा करण्याचं आश्वासन दिलं.

 
</text>
</doc>
