<doc>
<docno>1027421.cms.txt</docno>
<text>
 
महाराष्ट्र
मोबारवाडीत सागरी उत्पात
[ Monday, February 21, 2005  06:36:27 pm]


शशी तायशेटे

कणकवली : मालवण भागात सागरी अतिक्रमणाबाबत संवेदनशील समजल्या जाणाऱ्या देवबाग-मोबारवाडीची खाडी समुदाला जेथे मिळते, तेथील सुमारे 300 मीटर लांबीचा वाळूचा पट्टा सागराने गिळून टाकला आहे ; मोबारवाडीपासून सुमारे 500 मीटरवर, तर नेवालवाडीच्या दिशेला समुदात वाळूचे अडीचशे मीटर लांबीचे बेट तयार झाले आहे! पावसाळ्यात मोबारवाडीपर्यंत येणारा समुद आता फेब्रुवारीतच थडकला आहे ; त्यामुळे ऐन पावसात काय होणार, याची भीती तेथील रहिवाशांत वाढली आहे.

त्यातच, अफवांच्या पातळीवर त्सुनामी संकटाचा धसका कायम असल्याने घबराट वाढली आहे. एक पट्टा वाहून जाऊन दुसरीकडे बेट तयार होते, ही मोठ्या उत्पाताचीच पूर्वसूचना, अशी कुजबूज येथे आहे. प्रत्यक्षात, हे संकट मानवनिमिर्तच असल्याचा निर्वाळा तज्ज्ञांनी दिला आहे. सागरी अतिक्रमणाने गेल्या महिन्यात जोर धरला आहे. बेटसदृश वाळूचा पट्टा भरतीच्या वेळीसुद्धा दोन ते अडीच फूट उंच दिसतो, तर समुदाने गिळंकृत केलेल्या खाडीच्या संगमाजवळील भागात ओहोटीच्या वेळी खळगे दिसून येतात. या खड्ड्यांमुळे लाटांचा जोर वाढला आहे. किनाऱ्यावर धूपप्रतिबंधक म्हणून वाढवलेल्या सुरूच्या बनाचीही पडझड यामुळे सुरू झाली आहे.

येथे राहणाऱ्यांचे हाल या बदलांमुळे वाढले आहेत, एवढे खरे. लाटांचा तडाखा एवढा जबरदस्त असतो की, मोबार येथील स्मशानभूमीची पूर्ण वाताहत झाली आहे. तेथील अस्थी गोळा करणे स्थानिकांना अशक्य झाले आहे. त्यामुळे अंत्यसंस्कारांसाठी पाच किलोमीटर अंतरावरील तारकलीर् येथील स्मशानभूमीपर्यंत जावे लागते.

निसर्गाची झीज आणि भर होत असतेच ; पण आपल्या हयातीत असा प्रकार कधीच घडला नव्हता अशी माहिती ज्येष्ठ मच्छिमार नेते ज्ञानेश देऊलकर यांनी दिली. खाडीजवळ गाळ साचल्याने तेथील समुद उथळ बनून पाणी पुढे घुसले. यावर उपाय म्हणून गाळ काढण्याचे काम तातडीने हाती घेणे गरजेचे आहे ; त्यासाठी सरकारने मदत केली पाहिजे, असे देऊलकर म्हणाले.

बंधाऱ्याचे झाले काय ?

मोबारवाडीत 350 मीटर लांबीच्या धूपप्रतिबंधक बंधाऱ्याला सन 1997 मध्येच ' शासकीय मंजुरी ' मिळाली आहे. मात्र, पुढे सरकारने हात वर केले आणि निधीअभावी बंधारा रखडलाच. या बंधाऱ्यासाठी 40 लाख रुपयांचा निधी अपेक्षित आहे. येत्या पावसाळ्यात आणखी हानी टाळण्यासाठी मार्चपासून तरी बंधाऱ्याच्या कामाला सुरुवात करा, अशी मागणी रहिवासी करीत आहेत.

' संकट मानवनिमिर्तच '

यासंदर्भात गोव्यातील ख्यातनाम सागरी जीव तज्ज्ञ डॉ. अरविंद उंटवाले यांच्याशी संपर्क साधला असता , ' समुदातील भूकांपांशी मोबारवाडीतील बदलांचा संबंध असणे अशक्य आहे ' असा स्पष्ट निर्वाळा त्यांनी दिला. निसर्गावर चुकीच्या पद्धतीने मात करण्याचा प्रयत्न केल्याचेच हे दुष्परिणाम आहेत ; वाढते शहरीकरण आणि चुकीच्या पद्धतीने बंधाऱ्यांची उभारणी यांमुळे असे प्रकार गेल्या दशकभरात वाढताहेत, असे सांगून ते म्हणाले : ब्रिटिश काळात मुंबईतही असाच प्रकार घडला होता. पण निसर्गाशी खेळ करू नये, हा धडा तेव्हापासूनच कुणी घेतलेला नाही.

 
</text>
</doc>
