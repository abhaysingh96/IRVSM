<doc>
<docno>1027418.cms.txt</docno>
<text>
 
महाराष्ट्र
'पुस्तक प्रदर्शने हेच खरे साहित्य संमेलन'
[ Monday, February 21, 2005  06:34:33 pm]


म. टा. वृत्तसेवा

सांगली : ' पुस्तकांच्या सहवासातच मी लहानाचा मोठा झालो आणि लेखक झालो... आजवर मी अनेक साहित्य संमेलने पाहिली, पण पुस्तक प्रदर्शन हेच खरे साहित्य संमेलन आहे, असे मला वाटते ' असे उद्गार ख्यातनाम साहित्यिक विजय तेंडुलकर यांनी नुकतेच येथे काढले.

भारती विद्यापीठाच्या येथील इन्टिट्यूट ऑफ मॅनेजमेंट अँड रूरल डेव्हपलमेंट अॅडमिनिस्ट्रेशनतफेर् भरविण्यात आलेल्या ' ज्ञानभारती- 2005' या भव्य पुस्तक प्रदर्शनाचे उद्घाटन केल्यानंतर ' मला आवडलेले काही ' याविषयी तेंडुलकरांनी मनोगत व्यक्त केले.

ते म्हणाले की, पुस्तक वाचनातून ज्ञानापेक्षा आनंद मिळवा हाच हेतू माझ्या मनामध्ये असतो. केवळ कर्तव्य पार पाडण्यासाठी कुणी पुस्तके घेऊ नयेत, तर पुस्तकाला मित्र मानावे. प्रसिद्ध कथाकार श्री. दा. पानवलकर, दि. बा. मोकाशी यांच्या कथांतील काही प्रसंगांचा जिवंतपणा, रसरशीतपणा तेंडुलकरांच्या वाणीतून रसिकांनी अनुभवला. मला आवडलेल्या गोष्टी मी लोकांना वाचून दाखवतो असे सांगून त्यांनी महानगर सायंदैनिकात येणाऱ्या ' अवांतर ' सदरातील ' लहान-सहान पंतप्रधान ' हे लिखाण वाचून दाखविले. यातून राजकारण्यांविषयी सामन्य लोकांना काय वाटते, याचे चित्रण त्यांनी उभे केले. काही निवडक कथांचे त्यांनी वाचनही केले.

या प्रदर्शनात 83 प्रकाशन संस्थांनी आपले स्टॉल्स मांडले आहेत असे इन्स्टिट्यूटचे संचालक डॉ.नितीन नाईक यांनी सांगितले. गेल्या वषीर् या संस्थेतफेर् भरलेल्या पहिल्याच पुस्तक प्रदर्शनात एक कोटी रुपयाहून अधिक पुस्तकांची विक्री झाल्याचे सांगण्यात आले. पुस्तक प्रदर्शनाच्या निमित्ताने इन्स्टिट्यूट ऑफ मॅनेजमेंटच्या विद्यार्थ्यांनी वि.स.खांडकर यांच्या जन्मस्थानापासून ग्रंथ दिंडी काढली. या दिंडीची सुरुवात प्रसिद्ध समीक्षक प्रा. म. द. हातकणंगलेकर यांच्या हस्ते करण्यात आली. प्रदर्शन 11 दिवस चालणार आहे.

 
</text>
</doc>
