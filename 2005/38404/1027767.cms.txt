<doc>
<docno>1027767.cms.txt</docno>
<text>
 
महामुंबई
राजस, मदनाचा पुतळा
[ Monday, February 21, 2005  11:40:38 pm]


म. टा प्रतिनिधी

मुंबई : त्याच्या स्मित हास्यावर आणि रूबाबदार तगड्या व्यक्तिमत्त्वावर आतापर्यंत किती तरुणींने जीव ओवाळून टाकला आहे. त्याच्या साहसी कारनाम्यांवर तरुणांच्या अनेक पिढ्या पोसल्या आहेत. गेली कित्येक वषेर् प्रत्येक पिढीला ' जेम्स बाँड ' या व्यक्तिरेखेने आपलेसे करून टाकले आहे. ' डाय अनादर डे ' या हॉलीवूडपटातून पिअर्स ब्रॉस्नन या नटाने जेम्स बाँड बनून तरुणींच्या मनावर अधिराज्य गाजवायला सुरूवात केली. हाच पिअर्स ' ओमेगा ' या स्वीस घड्याळ कंपनीचे ' कॉन्स्टेलेशन डबल इगल ' नावाचे नवे घड्याळ लाँच करण्यासाठी मुंबईत आला होता.

पिअर्स ब्रॉस्नन ओमेगाचा आंतरराष्ट्रीय ब्रॅण्ड अॅम्बेसेडर असून सध्या तो त्यासाठी जगभर प्रवास करत आहे. भारतीय अॅम्बेसेडर सोनाली ब्रेंदेसुद्धा तेव्हा हजर होती. नरीमन पॉईण्टच्या आयनॉक्स या मल्टीप्लेक्समध्ये ओमेगाचे लाँच पार पडले.

पिअर्सने भारत देश आणि त्याची संस्कृतीने भारावून गेल्याचे सांगितले. भारतीय तरुणी खूप संुदर असल्याचे टिपिकल बाँड उद्गार काढायला तो विसरला नाही. 18-19 वर्षांपूवीर् तो शशी कपूर, सईद जाफरी या नटांबरोबर काम केलेल्या इस्माइल मर्चंट यांच्या चित्रपटासाठी भारतात येऊन गेल्याचे सांगितले. तसेच ओमेगाच्या निमित्ताने तीन वर्षांपूवीर्सुद्धा येणे झाल्याचे सांगितले.

हॉलीवूडमध्ये खूप होमवर्क आणि तेवढीच मेहनत करावी लागली आहे असं त्याने सांगितले. जन्माने तो आयरिश असून बाँडची फॅण्टसी कायम टिकवण्यासाठी त्याला फिट राहावं लागतं. फिटनेससाठी तो जॉगिंग करतो. व्यायाम करतो. पण हे सगळे कंटाळवाणे वाटते असे सांगताना जेम्स बाँड या व्यक्तिरेखेसाठी लागणारी परफेक्ट फिझिकमागे किती मेहनत आहे ते कळून येते. आयनॉक्समधून बाहेर पडण्याआधी महिला पत्रकारांना बाय करायला जेम्स बाँड विसरला नाही.

 
</text>
</doc>
