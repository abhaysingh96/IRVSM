<doc>
<docno>1027554.cms.txt</docno>
<text>
 
बहुतांची अंतरे
अधिकृत खुलाशाअभावी अफवांवर विश्वास!
[ Monday, February 21, 2005  08:01:12 pm]


बालगंधर्व रंगमंदिर व मुंबई म.न.पा.चे अधिकारी काय कारवाई करीत आहेत, या आशयाचे माझे पत्र (म. टा. 15 जानेवारी) प्रसिद्ध झाले होते. आजपर्यंत जनसंपर्क खात्याने किंवा अन्य कुणीही खुलासा केलेला नाही. माहिती आणि तंत्रज्ञानाच्या या युगात हे योग्य आहे का ? जनतेला खरी माहिती मिळाली नाही तर ती अफवांवर विश्वास ठेवते... आणि अफवा अशी आहे की, ज्या बिल्डरच्या ताब्यात हे रंगमंदिर सध्या आहे, त्याने मुं. म. न. पा. खिशात टाकली आहे, म्हणून या सर्वांची तोंडे बंद आहेत. आश्चर्य वाटते ते नाट्य परिषद, नाट्यसंमेलन यापैकी कुणीही या बंद नाट्यमंदिराबद्दल अवाक्षरही काढले नाही त्याचे!

सुभाष कोठारे, खार, मुंबई.

 
</text>
</doc>
