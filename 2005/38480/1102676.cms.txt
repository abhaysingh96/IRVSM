<doc>
<docno>1102676.cms.txt</docno>
<text>
 
लेख
चांदोली अभयारण्याचा विकास
[ Sunday, May 08, 2005  07:36:57 pm]


पश्चिम घाट विकास योजनंअंतर्गत सह्यादीच्या रांगेतील जंगलाचे संरक्षण करण्यासाठी शासनाकडून निधी उपलब्ध केला जातो, पण तो अत्यंत अपुरा आहे. जंगलातील रस्ते तयार करणेे, बंधारे बांधणे, तृणभक्षी जनावरांसाठी गवताची कुरणे विकसित करणे, उंच टेहळणी मनोरे, नौकाविहार, प्रशिक्षित घोडे व हत्तीवरून सफर, गाईड, निवासी संकुल आदी सुविधांसाठी राज्य शासनाचा हा निधी अत्यंत तुटपुंजा पडतो. या विस्तीर्ण अभयारण्याच्या रक्षणासाठी आवश्यक तो अधिकारी व कर्मचारीवर्गही आज तेथे नाही.

सांगली, सातारा, कोल्हापूर व रत्नागिरी जिल्ह्यांच्या सीमेवर असलेले चांदोली (ता. शिराळा, जि. सांगली) अभयारण्य हे जागतिक दर्जाचे पर्यटन केंद म्हणून विकसित करण्यात येणार असल्याची माहिती वनमंत्री बबनराव पाचपुते यांनी नुकतीच कोल्हापूर येथे दिली दिली होती. या संदर्भात लवकरच अर्थमंत्री जयंत पाटील, खा. श्रीनिवास पाटील, स्थानिक आमदार असे सर्वजण हेलिकॉप्टरने पाहणी करणार आहेत. त्यानंतर बैठक घेण्यात येऊन चांदोली अभयारण्य विकासाबाबत नियोजन केले जाईल. तथापि हे करताना या परिसरातील पर्यावरणाला कोणत्याही प्रकारे धोका होणार नाही, याचीही खबरदारी घेतली जाईल.

अलीकडेच राष्ट्रीय उद्यानाचा दर्जा मिळालेल्या चांदोली अभयारण्याच्या विकासासाठी तातडीने निधी मिळणे आवश्यक आहे. या निधीबाबत त्या भागातील लोकप्रतिनिधी महाराष्ट्र शासन व केंदीय कृषीमंत्री शरद पवार यांच्याकडेही प्रयत्न करीत आहेत. अद्याप तरी या प्रयत्नांना म्हणावे तेवढे यश आलेले नाही. मुख्य म्हणजे या अभयारण्याला चांगल्या प्रकारे कुंपण असणे अगत्याचे आहे. राज्य व केंद शासनाकडून भरीव आथिर्क निधीची अपेक्षा आहे.

या अभयारण्य परिसरात सर्वप्रथम रस्ते होणे गरजेचे आहे. पर्यटन विकास महामंडळाकडून निवासस्थाने, हॉटेल, नौकाविहार आदी सुविधा होणे जरुरीचे आहे. त्यामुळे पर्यटनास चालना मिळू शकेल. अभयारण्यातील व्याघ्र प्रकल्पाच्या मागणीसाठी तेथील स्थानिक नेत्यांचा पाठपुरावा चालू आहे.

वारणा नदीच्या खोऱ्यात वसलेल्या चांदोली धरण परिसरातील या अभयारण्याला जागतिक वारसा विभाग म्हणून हेग येथील आंतरराष्ट्रीय कार्यालयाची मान्यता मिळाल्यास हे अभयारण्य जागतिक पातळीवर झळकेल. परदेशी पर्यटकांची संख्या वाढू शकेल. 1985 साली घनदाट जंगलाचे हे क्षेत्र शासनाने अभयारण्य म्हणून घोषित केले. सुमारे 317.67 चौ. कि. मी.चे हे डोंगराळ जंगल क्षेत्र आहे. नुकताच त्याला राष्ट्रीय उद्यानाचाही दर्जा मिळाला. व्याघ्र प्रकल्प केंद शासनाकडे मंजुरीसाठी पडून आहे.

पश्चिम घाट विकास योजनेंअंतर्गत सह्यादीच्या रांगेतील या जंगलाचे संरक्षण करण्यासाठी शासनाकडून निधी उपलब्ध केला जातो, पण तो अत्यंत अपुरा आहे. जंगलातील रस्ते तयार करणेे, बंधारे बांधणे, तृणभक्षी जनावरांसाठी गवताची कुरणे विकसित करणे, उंच टेहळणी मनोरे, नौकाविहार, प्रशिक्षित घोडे व हत्तीवरून सफर, गाईड, निवासी संकुल आदी सुविधांसाठी राज्य शासनाचा हा निधी अत्यंत तुटपुंजा पडतो. या विस्तीर्ण अभयारण्याच्या रक्षणासाठी आवश्यक तो अधिकारी व कर्मचारीवर्गही आज तेथे नाही.

चांदोली अभयारण्यात पट्टेरी वाघ, बिबटे, गवे, सांबर, अस्वल, रानडुक्कर, रानमांजर, कोल्हे, वानरे, मोर, रानकोंबडी, रानमांजर, विविध प्रकारचे पक्षी यांचा मोठ्या प्रमाणात संचार आढळून येतो. औषधी वनस्पती तर विपुल प्रमाणात आहेत. डोंगर माथ्यावर विस्तीर्ण पठारही पाहायला मिळते. ऐतिहासिक महत्त्व असलेला दुर्गम असा प्रचीती गडही आहे. नौकाविहाराची सध्या सोय आहे, पण एकच नौका चालू आहे. चांदोली धरणाचे बॅकवॉटर 25 ते 30 कि. मी. जंगल परिसरात पसरले आहे.

तसे पाहता, चांदोली, राधानगरी आणि कोयना या सर्वच परिसरात दाट जंगल आहे. येथे वन्यप्राण्यांच्या संख्येतही लक्षणीय वाढ झाल्याचे पाहणीत आढळून येते. ' व्याघ्र प्रकल्पाला ' हा साराच जंगल परिसर अत्यंत पोषक आहे. तशा प्रकारचा एक प्रकल्प तयार करण्यात येऊन केंद शासनाकडे मंजुरीसाठी पाठविण्यातही आला. पण हा ' सह्यादी व्याघ्र प्रकल्प ' घोषित करण्यास केंद शासनाने तूर्त स्थगिती दिली आहे. केंदीय वन आणि पर्यावरण मंत्रालयाच्या नुकत्याच झालेल्या व्याघ्र प्रकल्प उच्चाधिकार समितीच्या बैठकीत हा निर्णय घेण्यात आला.

वास्तविक, चांदोली अभयारण्याला ' राष्ट्रीय उद्यान ' म्हणून दर्जा मिळण्यापाठोपाठ चांदोली-कोयना परिसरात ' व्याघ्र प्रकल्प ' राबविण्यास लवकर मान्यता मिळेल असे सांगण्यात येत होते, पण तूर्त तरी त्याला पूर्णविराम मिळाला आहे. वारणा नदीवरील चांदोली धरणाच्या जलाशयातही अलीकडे मगरींची संख्या वाढत चालली असल्याचे सांगण्यात येते. कृष्णा व वारणा नद्यांतील मगरींचा सुळसुळाट हा नदीकाठच्या लोकांना चांगलाच धोकादायक बनला आहे. या मगरींचाही बंदोबस्त होणे आवश्यक आहे, नदीकाठच्या जनतेकडून तशी सतत मागणी होत असते. वाघ, बिबटे, गवे आदी प्राण्यांचाही त्या परिसरातील ग्रामस्थांना सतत उपदव होत असतो. तेथील मनुष्यवस्ती पूर्णपणे हलवून त्यांचे योग्य प्रकारे पुनर्वसन व्हायला हवे.

या सर्र्वांर्वर उपाय म्हणून वनखात्याने काही खास योजना आखण्याची गरज आहे आणि त्या योजना राबविण्यासाठी शासनाने त्याला भरीव निधी देणे आवश्यक आहे.

कोल्हापूर जिल्ह्यातील राधानगरी, सातारा जिल्ह्यातील कोयना-महाबळेश्वर परिसर, पुणे जिल्ह्यातील भीमाशंकर व भोेरवेलचा काही भाग, शिराळ्यातील ( सांगली जिल्हा) चांदोली म्हणजेच साधारणपणे सह्यादीचे लहान-मोठे डोंगर येथे घनदाट जंगल आढळते. या जंगल परिसरातील लोकवस्ती बऱ्याच प्रमाणात हलविण्यात आल्याने, तसेच अलीकडच्या काळात वनसंरक्षण कायदा अधिक कडकपणे राबविला गेल्याने या वनक्षेत्रांना काहीसे पूवीर्चे वैभव प्राप्त होऊ लागले आहे. चांदोली, राधानगरी, कोयना, महाबळेश्वर या परिसरात हे बदलते चित्र पहावयास मिळते. अशा या सर्व पार्श्वभूमीवर राज्य शासनाने मनात आणल्यास व वनमंत्र्यांनी मनापासून पाठपुरावा केल्यास चांदोली येथे जागतिक पर्यटन केंद निर्माण होणे कठीण नाही.

आणखी एक मुद्दा म्हणजे वनांचे आणि वन्य प्राण्यांचे संरक्षण हे फक्त वनखात्याकडूनच होईल, अशी परिस्थिती सध्या तरी दिसत नाही. त्यासाठी या परिसरांना लागून असणाऱ्या लोकांनी सामाजिक बांधिलकी समजून या कामात सामील व्हायला हवे, असे निसर्गप्रेमी मंडळींना वाटते. आज अनेक अभयारण्यात अतिक्रमणे झाली आहेत. तेथे वाघ, बिबटे घुसतात आणि अनवस्था प्रसंग ओढवतो. पण या सर्व प्राण्यांना ठार मारणे हा त्यावरील उपाय नाही, असे या क्षेत्रातील तज्ज्ञांचे स्पष्ट मत दिसते.

नैसगिर्क वनांचे संरक्षण ही आज फार महत्त्वाची गोष्ट बनली आहे ; कारण तसे न घडल्यास त्याचा पर्यावरणावर फारमोठा विपरीत परिणाम होतो. प्रदूषण वाढते. नैसगिर्क सोत नाहीसे होतात. त्याचा पावसावरही अनिष्ट परिणाम होतो. वन्यप्राणी व पशुपक्षी यांना राहण्यास जागाच न राहिल्याने त्यांचा ऱ्हास होतो. म्हणूनच वनसंरक्षण कायदा अधिक प्रभावीपणे राबविला गेला पाहिजे. मुख्य म्हणजे त्यासाठी राजकीय हस्तक्षेप थांबला पाहिजे. वारणेचा हा सारा परिसर ' जंगल परिसर ' म्हणून ओळखला जातो. त्यामुळे त्या परिसरातील वन्यप्राण्यांच्या संख्येतही लक्षणीय वाढ झालेली आहे. त्यात पट्टेरी वाघ, पँथर यांचाही समावेश आहे. त्यामुळेच भीतीपोटी लोक शक्यतो घराबाहेर झोपत नव्हते. आता पुन्हा भूकंपाने डोके वर काढल्याने त्यांची पंचाईत झाली आहे. भूकंपाच्या हादऱ्यांमुळे घरात झोपणेही सुरक्षित वाटत नाही आणि रात्री बाहेर झोपावे म्हटले तर वन्यप्राण्यांपासून धोका संभवतो. त्यामुळे त्यांची अवस्था फारच कठीण झाली आहे. कोयनेप्रमाणेच वारणा खोऱ्याचा परिसर हाही भूकंपप्रवण क्षेत्र म्हणून ओळखला जातो. यावर उपाय म्हणजे भूकंपाला तोंड देऊ शकतील अशी घरे बांधणे, या संकटाला तोंड कसे द्यायचे याचे योग्य प्रकारे मार्गदर्शन करणे आणि या परिसरात काही ठिकाणी भूकंपमापनाची अद्ययावत यंत्रणा बसविणे आवश्यक आहे. भूकंपाचे हे धक्के लक्षात घेऊन कोयनेप्रमाणे वारणा धरण मजबुतीकरणाचा विचार होणे गरजेचे आहे.

रवींद दप्तरदार

 
</text>
</doc>
