<doc>
<docno>1102652.cms.txt</docno>
<text>
 
महाराष्ट्र
कारागृहांचे आधुनिकीकरण
[ Sunday, May 08, 2005  06:53:02 pm]


म. टा. वृत्तसेवा

रत्नागिरी : राज्यातील कारागृहांची डागडुजी करताना यापुढे त्यांची ऐतिहासिक पार्श्वभूमी कायम राखण्यावर भर दिला जाईल, असे राज्याच्या गृहसचिव (कारागृह) नीला सत्यनारायण यांनी सांगितले. रत्नागिरीच्या ऐतिहासिक कारागृहाला भेट दिल्यानंतर पत्रकारांशी बोलताना हा विचार बोलून दाखविला.

रत्नागिरी कारागृहात सुमारे 200 कैदी आहेत. आधुनिकीकरणाच्या प्रयत्नांत त्यांना मिळवून देणाऱ्या रोजगारांचे स्वरूप बदलले जाईल, असे सत्यनारायण यांनी सांगितले. पाणी अडवा, शेती वाढवा, सौरऊजेर्वर आधारित प्रकल्प अशा योजना विचाराधीन असल्याचे त्या म्हणाल्या. फूलशेती, भाजीपाला या व्यवसायांवर विशेष भर दिला जाणार असल्याचे त्यांनी सांगितले.

या कारागृहातील कोठडीत स्वा. सावरकर यांना ठेवण्यात आले होते. त्या कोठडीलाही सत्यनारायण यांनी भेट दिली.

या भेटीदरम्यान तुरुंगातून मोबाईलच्या वापराविषयीच्या समस्येवरही चर्चा व्हावी, अशी अपेक्षा होती. छोटा राजनच्या हस्तकाने या तुरुंगातून मोबाइल फोन केल्याचे उघड झाल्यानंतर याविषयी ठोस उपाय करण्याची गरज निर्माण झाली आहे. मात्र सत्यनारायण यांनी या दौऱ्याचे स्वरूप सदिच्छा भेटीचे असल्याचे स्पष्ट केले.

 
</text>
</doc>
