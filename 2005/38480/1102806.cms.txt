<doc>
<docno>1102806.cms.txt</docno>
<text>
 
महाराष्ट्र
वीज टंचाईमधून बुद्धिजीवी वर्ग स्वत:ला वेगळे करू शकत नाही
[ Sunday, May 08, 2005  10:19:02 pm]


म. टा. प्रतिनिधी

पुणे : वीज टंचाईच्या प्रश्नातून बुद्धिजीवी वर्ग स्वत:ला वेगळे करू शकत नाही, असे प्रतिपादन केंदीय कृषीमंत्री शरद पवार यांनी केले. माधव गोडबोले समितीच्या अहवालावरून गोडबोले-पवार यांच्यात जुंपल्याच्या पार्श्वभूमीवर मुख्यमंत्री विलासराव देशमुख यांनी गोडबोलेंना ' क्लिनचिट ' दिल्यानंतर पवारांनी याबाबत रविवारी थेट भाष्य करण्याचे टाळले.

वीज मंडळाने जेजुरी येथे उभारलेल्या 400 मेगा वॅट क्षमतेच्या उपकेंदाचे उद्घाटन केल्यानंतर बोलताना पवार म्हणाले की, वीज मंडळाला जी बुद्धिजीवी माणसे सल्ला देतात त्यांना या प्रश्नाच्या गुंत्यांतून वेगळे होता येणार नाही. गेली दहा वषेर् नवीन वीज निमिर्ती प्रकल्प उभे राहू शकले नाहीत, असे सांगून सरकारलाही आपली जबाबदारी झटकता येणार नाही. शेतकऱ्यांना मोफत वीज देण्याच्या धोरणाचा फेरविचार करण्याची आवश्यकता असून त्यामुळे भूगर्भातील पातळी खालावत आहे. त्यामुळे केवळ गरजू शेतकऱ्यांनाच मोफत वीज दिली जावी. तसेच सुस्थितीतील शेतकऱ्यांनी मोफत विजेची मागणी केलेली नाही, याची आठवणही त्यांनी करून दिली.

गोडबाले यांचे नाव न घेता पवार म्हणाले की, काही बुद्धिजीवी माणसे विजेबाबत राज्य सरकारला सल्ला देतात. नवीन प्रकल्प उभारण्याबाबत त्यांचा दृष्टीकोन नकारात्मक असतो. त्यामुळे गरजेपेक्षा जादा वीज निमिर्ती होण्याची त्यांना शक्यता वाटते. मात्र सरकारने अशांचे सल्ले विचारात घेण्याची आवश्यकता नाही. देशात इतर ठिकाणांहून उपलब्ध होणारी वीज मिळवण्यासाठी त्यांनी कधी प्रयत्न केला नाही, असा टोलाही त्यांनी लगावला.

आपण मुख्यमंत्री असताना वीज निमिर्तीसाठी इस्पात, रिलायन्ससारख्या खाजगी कंपन्यांना निमंत्रीत केले होते. सध्या जर वीज कमी पडत आहे तर निमिर्तीसाठी खाजगी कंपन्यांची मदत घ्यायला हवी. त्यासाठी आवश्यकता पडल्यास धोरणही बदलण्याची गरज पवार यांनी व्यक्त केली. राज्यातील वीज निमिर्ती केंदांची क्षमता वाढवण्याबरोबर मोठ्या प्रमाणात होणारी वीज गळती थांबवल्यास मंडळाच्या उत्पन्नात भर पडेल, असेही त्यांनी नमूद केले.

 
</text>
</doc>
