<doc>
<docno>1102678.cms.txt</docno>
<text>
 
लेख
शिक्षणाचा दर्जा वाढविण्यासाठी...
[ Sunday, May 08, 2005  07:38:05 pm]


आपल्याकडे सर्वाधिक खर्च हा प्राथमिक शिक्षणावर केला जातो. तसा तो केलाच पाहिजे. तथापि, प्राथमिक शिक्षणावर कोट्यवधी रुपये खर्च करूनही फलित जेमतेम आहे. काही भागात सत्तर टक्के मुलांना लिहिता-वाचता येत नाही, असे विदारक चित्र आहे. शिक्षक आणि त्यांच्या संघटनांनी केवळ पगार आणि रजेबाबत भांडणे अपेक्षित मानले गेले आहे. तथापि, ज्याच्यासाठी आपल्याला वेतन मिळते त्या कर्तव्याबाबत अनास्था असते.

शाळांना सुट्या लागल्यानंतर शिक्षकांच्या प्रशिक्षणाचे कार्यक्रम सगळीकडे चालू होतात. शिक्षणाचा दर्जा सुधारण्यासाठी दरवषीर् शिक्षकांनाही प्रशिक्षण देण्याची गरज असते. त्यांच्या ज्ञानात भर पडणे, जबाबदारी आणि कर्तव्याची प्रेरणा निर्माण होणे, विद्यार्थ्यांना प्रेरणा देण्याइतपत नैतिक शक्ती त्यांच्यात निर्माण होणे, विविध विषयांच्या अवांतर वाचनातून त्यांचे व्यक्तिमत्त्व अधिकाधिक समृद्ध होणे, शिक्षक सुसंस्कृत होणे या बाबी विद्यार्थ्यांना गुणवत्तेचे शिक्षण देण्याच्या दृष्टिकोनातून महत्त्वाच्या असतात. अशाच एका प्रशिक्षण वर्गात एका शिक्षकाचा हृदयविकाराने औरंगाबादेत मृत्यू झाला. त्यामुळे शिक्षक संतप्त झाले. कामाच्या ताणाबाबत तक्रारी झाल्या. परिस्थितीचा लाभ उठविण्यासाठी राजकीय पक्षाचे नेते मैदानात उतरले. साहजिकच प्रशिक्षणाचा कार्यक्रम रद्द झाला.

सरकारने अलीकडेच प्राथमिक शिक्षणाच्या गुणवत्तेत वाढ करण्यासाठी वाचन, लेखन हमी प्रकल्प हाती घेतला आहे. ग्रामीण भागात आणि विशेषत: दुर्गम अशा आदिवासी भागातील प्राथमिक शिक्षणाची अवस्था अधिक भयावह आहे. चौथी-पाचवीनंतरही लिहितावाचता येत नसल्याने, मुले शिक्षणाला रामराम ठोकतात. त्यामुळेच सातवीपर्यंतच्या गळतीचे प्रमाण प्रचंड आहे. प्राथमिक अवस्थेत मुले अभ्यासात कच्ची असतील व ती रडतखडत पुढे शिकली तरी त्यांच्यात आत्मविश्वासाचा अभाव कायम असतो. शिक्षण हे गुणवत्तेने मिळालेले नसल्याने ही मुले स्पधेर्च्या पहिल्या फेरीतच बाद होतात. ग्रॅज्युएट झालेली मुलेही मुलाखतीला गेल्यानंतर तत-पप करायला लागतात. याला बरीच कारणे असली तरी पाया कच्चा असणे हेही एक कारण आहे.

आपल्याकडे सर्वाधिक खर्च हा प्राथमिक शिक्षणावर केला जातो. तसा तो केलाच पाहिजे. तथापि, प्राथमिक शिक्षणावर कोट्यवधी रुपये खर्च करूनही फलित जेमतेम आहे. काही भागात सत्तर टक्के मुलांना लिहिता-वाचता येत नाही, असे विदारक चित्र आहे. शिक्षक आणि त्यांच्या संघटनांनी केवळ पगार आणि रजेबाबत भांडणे अपेक्षित मानले गेले आहे. तथापि, ज्याच्यासाठी आपल्याला वेतन मिळते त्या कर्तव्याबाबत अनास्था असते. पालकांना, गावाला आणि समाजाला याची खंत असते. त्यामुळे ते शिक्षकांबाबत, शाळेबाबत तक्रारी करीत असतात. पण आपण त्यांच्यावर अंकुश ठेवला पाहिजे, याचे भान समाजाला नसते. सरकारी कारभार कसा असतो हे विचारायला नको. हे तिन्ही घटक कुठेतरी इतके उदासीन झालेले असतात की या सगळ्याचा परिणाम प्राथमिक शिक्षणावर होतो. त्यामुळे शिक्षण खात्याने लेखन, वाचन हमी प्रकल्प हाती घेतला. पण हा प्रकल्प हाती घेताच सगळ्या बाजूने टीका चालू झाली. विधिमंडळात शिक्षकांचे प्रतिनिधी आहेत. वेतन आणि रजा इतपतच आपले इतिकर्तव्य मानत असल्याने त्यांनी टीकेची झोड उडविली नसती तरच नवल. सरकारने हाती घेतलेल्या प्रकल्पात त्रुटी जरूर असतील. त्या दूर करण्यासाठी काही सूचना केल्या तर समजू शकते. पण अधिक काम करायलाच आक्षेप घेतला तर या प्रकल्पाचा उद्देशच असफल होणार, यात वाद नाही. महाराष्ट्रात शिक्षण ही चळवळ म्हणून चालविली गेली. महात्मा फुले, शाहू महाराज, कर्मवीर भाऊराव पाटील यांनी यासाठी अतोनात श्ाम घेतले. रयत शिक्षण संस्थेसारख्या दजेर्दार संस्थांनी ग्रामीण भागात शिक्षणाचे जाळे विणले. त्यामुळे महाराष्ट्र घडला. पण एवढ्यावर समाधान मानून भागणार नाही. जगाच्या स्पधेर्त उतरायचे असेल तर शिक्षणाचा दर्जाही वाढला पाहिजे. गळतीचे प्रमाण कमीत कमी करण्याची व शिक्षणाची आवड निर्माण करण्याची गरज आहे. यासाठी प्राथमिक शिक्षणाचा दर्जा उंचावण्याची आवश्यकता आहे.

ही बाब लक्षात घेऊन कोल्हापूर जिल्हा परिषदेच्या मुख्य कार्यकारी अधिकाऱ्यांनी एक अभिनव योजना हाती घेतली व गेली तीन वषेर् ती राबविली जात आहे. ' राजषिर् शाहू सर्वांगीण शिक्षण योजना ' असे तिचे नाव ठेवण्यात आले आहे. जिल्हा परिषदेतील 1728 शाळा आणि व त्यात शिकणाऱ्या दोन लाख 78 हजार विद्यार्थ्यांचा योजनेत समावेश करण्यात आला होता. सुरुवातीला या शाळांत शिकणाऱ्या विद्यार्थ्यांचा शैक्षणिक दर्जा नेमका काय आहे, याची पाहणी करण्यात आली. त्यासाठी इतर शाळेतील शिक्षक पाठवून परीक्षा घेण्यात आली. यात 50 पेक्षा अधिक गुण असतील ते विद्याथीर् प्रगत तर 50 टक्क्यांपेक्षा कमी गुण मिळालेले अप्रगत समजण्यात आले. यात पुन्हा विषयनिहाय दर्जा काढला गेला. तेव्हा कोल्हापूर जिल्ह्यातील 52 टक्के विद्याथीर् प्रगत गटात, तर 48 टक्के विद्याथीर् अप्रगत गटात आढळले.

यांचा शैक्षणिक स्तर उंचावण्यासाठी जे उपक्रम हाती घेतले ते कमालीचे नेत्रदीपक होते. यासाठी शिक्षक संघटना, शिक्षक, झेडपीतील लोकप्रतिनिधी, पदाधिकारी, गावचे सरपंच, ग्रामसभा, माता, पालक या सगळ्यांपर्यंत ही योजना नेऊन त्यांचा सहभाग मिळविण्याचे मोठे काम आधी करावे लागले. त्यावेळचे झेडपीचे सीईओ प्रभाकर देशमुख यांनी या कामात पुढाकार घेतला होता. जिल्हा स्तरावर शिक्षकतज्ज्ञ, शिक्षक संघटना, विशेष प्राविण्य मिळविलेले शिक्षक आणि अधिकारी यांची एक समिती निर्माण केली. अप्रगत विद्यार्थ्यांना इतर विद्यार्थ्यांच्या बरोबरीने कसे आणायचे याबाबत सखोल चर्चा करून वाचन, लेखन आणि अंकगणित याबाबतचा किमान अध्ययन क्षमता निर्माण करण्याचा कार्यक्रम तयार केला. या विद्यार्थ्यांसाठी सकाळी व संध्याकाळी शिक्षकांनी एक जादा तास शिकविण्याचे मान्य केले. हा कार्यक्रम राबविला जात असताना बारीकसारीक कारणांवरून शिक्षकांवर कारवाई करण्यात येणार नाही, असे आश्वासन देण्यात आले होते. पुढे शिक्षकांनी पुढाकार घेऊन हा कार्यक्रम ग्रामसभेत मांडला. गावातील लोकांनी शाळेत श्ामदानाने शाळेत सोयीसुविधा निर्माण करायच्या, झाडे लावायची, मैदान तयार करायचे, ही कामे ग्रामसभेने मान्य केली. कोल्हापूर जिल्ह्यात लोकांनी अवघ्या दोन वर्षांत सुमारे चार कोटी रुपयांची कामे केली. यावरून लोकसहभागाची कल्पना येते. शिक्षक, ग्रामस्थ, लोकप्रतिनिधी आणि पालक यांच्या समन्वयातून चित्र पालटून गेले. गावागावात माता- पालकसंघ निर्माण झाले. विद्यार्थ्यांचा सर्वांगीण विकास व्हावा यासाठी उपस्थिती, बौद्धिक विकास, विषयनिहाय गट करून अध्ययनातील दोष दूर करण्यासाठी उपचारात्मक अध्यापन, सराव चाचणी, व्याकरण, कौशल्यविकास, वादविवादासारख्या बाबीतून स्पर्धात्मक सहभाग, मूल्यशिक्षण, शारीरिक विकास, भावनिक विकास, सामाजिक व पर्यावरण जाणीव, शिस्त, नाविन्यपूर्ण उपक्रम, शिक्षकांची गुणवत्तावाढ, विद्याथीर् गुणवत्तावाढ, व्यसनमुक्ती साक्षरता यासारखे सामाजिक सेवा कार्यक्रम, असा प्रत्येक अंगाचा विचार करून कार्यक्रम आखण्यात आला होता व यातील प्रत्येक बाबीला गुण देण्यात आले होते. कार्यक्रमाचे मूल्यमापन करण्यासाठी काटेकोर पद्धती तयार केली होती. वर्ग, शाळा, तालुका, केंद आणि जिल्हा या स्तरावर उत्कृष्ट कामगिरी करणाऱ्यांना बक्षिसे देण्यात आली.

यातून पहिल्या सहामाहीतच गुणवत्तेची टक्केवारी 52 वरून 71 वर गेली. पहिल्या वर्षात ती 78 टक्क्यांवर आणि दुसऱ्या वर्षांत प्रगत स्तरावरील विद्यार्थ्यांची संख्या 84 टक्क्यांवर गेली. परिणामी सातवीच्या गुणवत्ता यादीत राज्यातील 106 विद्यार्थ्यांत कोल्हापूरच्या झेडपी शाळेतील 71 विद्याथीर् आले. चौथीच्या गुणवत्ता परीक्षेसाठी 100 टक्के विद्याथीर् बसविले असता 75 टक्के विद्यार्थ्यांना शिष्यवृत्ती मिळाली. गुणवत्ता यादीतील 135 पैकी 65 विद्याथीर् या जिल्ह्यातील झेडपीच्या शाळेतील होते. यातून विद्यार्थ्यांची शारीरिक तपासणी झाली व 38 हजार विद्यार्थ्यांवर उपचार झाले. शंभरहून अधिक विद्यार्थ्यांच्या हृदयशस्त्रक्रिया झाल्या. हजाराहून अधिक विद्यार्थ्यांना चष्मे मिळाले. या कार्यक्रमाचे मूल्यमापन पुण्यातील भारतीय शिक्षण संस्थेमार्फत करण्यात आले. तेव्हा विद्यार्थ्यांचा शिक्षणातील रस वाढणे, उपस्थितीचे प्रमाण वाढणे, अप्रगत विद्यार्थ्यांची लक्षणीय प्रगती होणे, शैक्षणिक गुणवत्तेत सार्वत्रिक वाढ होणे, पालक-विद्याथीर् यांच्यात अभिमानाची व आत्मविश्वासाची वाढ होणे, पालक-शिक्षक संबंध दृढ होणे, स्पधेर्त उतरण्याची ईर्षा निर्माण होणे अशा काही बाबी ठळकपणे पुढे आल्या. हा कार्यक्रम अत्यंत यशस्वी झाल्यानेच सरकारने वाचन, लेखन हमी प्रकल्प हाती घेतला आहे. तो राज्यभर राबविणे गरजेचे आहे.

प्रताप आसबे

 
</text>
</doc>
