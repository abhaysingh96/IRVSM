<doc>
<docno>1102661.cms.txt</docno>
<text>
 
अर्थव्यवहार
मुलाला घर विकले तरी इन्कमटॅक्स भरावाच लागतो
[ Sunday, May 08, 2005  07:18:59 pm]


प्रफुल्ल छाजेड

मी सप्टेंबर 2002 मध्ये पनवेलमध्ये घर घेतले. त्याची किंमत रु. 5,53,000 ( स्टॅम्प ड्युटीसह) आहे. नोव्हेंबर 2004 मध्ये मी नोकरी सोडली. माझा मुलगा आता नोकरी करतो. आम्हाला आता पनवेलची जागा विकून मुलाच्या नावावर नवीन जागा घ्यावयाची आहे. सप्टेंबर 2005 नंतर जागा विकल्यास व दीर्घ मुदतीचा नफा 4 लाख रु. असल्यास मुलाला इन्कमटॅक्समधून सूट मिळण्यासाठी अथवा तीच जागा मुलाला विकण्यासाठी काय करावे ?

विश्वनाथ महेकर, नेरूळसध्याची जागा ही तुमच्या नावावर असल्यामुळे होणारा दीर्घ मुदतीचा नफादेखील तुमचा असेल व तो करपात्र असेल. होणाऱ्या नफ्यावर तुम्हाला कर भरणे नको असेल तर नवीन घरदेखील तुमच्याच नावावर खरेदी करावे लागेल किंवा विशिष्ट रोख्यांत गुंतवणूक करावी लागेल. सध्याची जागा तुम्ही मुलाच्या नावाने विकली तरी कर भरावा लागेल. कर नियोजनाच्या दृष्टीने नवीन जागा तुमच्या व मुलाच्या नावांनी संयुक्तरीत्या घ्यावी, तुमची नफ्याची रक्कम संपूर्णपणे गुंतवावी. मुलगा स्वतंत्ररीत्या कर्ज काढून काही रक्कम त्यात गुंतवू शकतो. त्यावरील गृहकर्ज व्याज व मूळ रकमेच्या परतफेडीसाठी त्याला करातून सूट मिळू शकेल. सर्व व्यवहार मोठे असल्याने योग्य त्या कागदपत्रांसह तज्ज्ञांचा सल्ला घ्यावा व त्यानुसार गुंतवणूक करावी.

मी 1987 साली सरकारी नोकरीतून निवृत्त झालो. माझे वय 76 वषेर् आहे. निवृत्त झाल्यानंतरही दरवषीर् विवरणपत्र सादर करीत आहे. माझ्याकडे ' पॅन ' क्रमांक आहे. माझे वाषिर्क उत्पन्न 1 लाख 30 हजार रु.पर्यंत जाते. उत्पन्न दीड लाखापेक्षा कमी असूनही ' पॅन ' क्रमांक असल्यामुळे मला रिटर्न भरणे बंधनकारक आहे का ?

मे. पु. गावकर, तळेगाव दाभाडे.

सध्या प्रस्तावित असलेल्या अर्थसंकल्पातील तरतुदींनुसार मार्च 2006 रोजी संपणाऱ्या आथिर्क वर्षासाठी उत्पन्न एक लाखापेक्षा जास्त असेल तर विवरणपत्र भरणे जरूरी आहे. तीस हजारांची गुंतवणूक केल्यास विवरणपत्र भरण्याची आवश्यकता राहणार नाही.

मी 61 वर्षे वयाचा निवृत्त नागरिक आहे. एप्रिल 2004 ते मार्च 2005 या आथिर्क वर्षातील माझे एकूण उत्पन्न असे आहे. विमा ' जीवनधारा ' पेन्शन: रु. 46,404. पोस्ट ऑफिस मासिक उत्पन्न योजना ( 9 टक्के व्याजदराची , 6 वषेर् मुदतीची): रु. 27,000. एकूण: रु. 73,404. मी ' वन बाय सिक्स ' मध्ये येत नाही. मला इन्कमटॅक्स लागू होईल का ? पुढे हेच उत्पन्न कायम असेल तर विवरणपत्र भरावे लागेल का ? माझ्याकडे ' पॅन ' कार्ड आहे.

मनोहर, गोरेगाव पश्चिम

आपण संपूर्ण माहिती दिलेली नाही. आपणास मिळणारे पेन्शन उत्पन्न हे नोकरीच्या संदर्भातील असेल, तर त्यावर आपणास आथिर्क वर्ष 2004-05 साठी प्रमाणित वजावट घेता येईल. पोस्टाच्या ठेवींबद्दल कलम '80 एल ' ची देखील सूट मिळेल व उत्पन्न 50 हजारांपेक्षा कमी होईल. पुढील वर्षासाठी इन्कमटॅक्स मर्यादा एक लाख रु.पर्यंत वाढविण्याचे प्रस्तावित आहे. त्यामुळे इन्कमटॅक्स विवरणपत्र भरण्याची गरज राहणार नाही.

 
</text>
</doc>
