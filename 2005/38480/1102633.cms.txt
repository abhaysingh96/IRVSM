<doc>
<docno>1102633.cms.txt</docno>
<text>
 
सदर
स्पॅनिश सफर
[ Sunday, May 08, 2005  06:15:04 pm]


जगभरात पसरलेल्या विविध खाद्यप्रकार आणि खाद्यसंस्कृतीने खवय्यांना नेहमीच मोहात पाडलेलं आहे. ते थाई असो वा भारतीय किंवा मेक्सिकन असो. यांचं वैशिष्ट्य तिथल्या संस्कृतीची ओळख जगाला करून देत असतात. भारतात तर मेक्सिकन, थाई पदार्थांनी आपलं अस्तित्वदेखील निर्माण केलं आहे. यात तसं भारतीयांना अनोळखी भासणारं स्पॅनिश फूडदेखील तितकंच चविष्ट असतं. स्पॅनिश फूड पूर्णान्न असून ते ताजं असण्यावर भर देतं. त्यामुळेच की काय, खाणाऱ्यालाही त्याचा चांगला अनुभव येतो. या फूडसाठी ताजी भाजी आणि ताजे मासे यांना प्रामुख्याने स्थान दिलं गेलं आहे.

तसं पाहिल्यास स्पेन हा इवलासा देश. पण, त्यातील विविध प्रांतांमधील चविष्ट चवींनी जगभरात आपले चाहते निर्माण केलेत. स्पॅनिश खाद्यसंस्कृतीत मीट आणि सीफूड यांना जास्त प्राधान्य असतं. त्याशिवाय काही व्हेज डिशेस अफलातून असतात. तांदूळ, बीन्स, मटार, संत्र, लाल ढोबळी मिरची, टोमेटो, ऑलिव्ह यांचं इथल्या जेवणात अनन्यसाधारण महत्त्व आहे. त्याला जोड मिळते ती कांदे, लसूण, मसाले, नट्स आणि वाइनची. इतकंच काय, तर जगातील सवोर्त्कृष्ट वाइनमध्ये स्पेनमधील वाइनची वणीर् लागते. इथली शेरीदेखील उत्कृष्ट दर्जाची असते.

स्पेनचं अजून एक वैशिष्ट्य आहे ते म्हणजे चॉकलेटचा वापर. या ठिकाणी चहा किंवा कॉफीऐवजी चॉकलेटचा वापर पेय म्हणून केला जातो. इथले बेकरी प्रोडक्ट्सदेखील मस्त चवदार असून स्थानिक मंडळीही ते घरी करण्याऐवजी बेकरीतून घेतात.

स्पॅनिश जेवणातील व्हेजचं महत्त्वदेखील काही कमी नाही. लाल ढोबळी मिरचीला पहिली पसंती दिली जाते असं म्हटल्यासही हरकत नाही. ही मिरची पूर्ण वाढ झाल्यानंतर पूर्णत: लालसर होते. या ठिकाणी रोजच्या जेवणात लाल ढोबळी मिरचीचा वापर केलेला असतो. त्याशिवाय काबुली चण्यांचा वापर आवर्जून केलेला असतो. हा प्रकार स्पॅनिश पीज म्हणून या ठिकाणी ओळखला जात असतो. याचा वापर करण्यापूवीर् रात्रभर पाण्यात हे चणे भिजवून ठेवणं आवश्यक आहे.

लसूण आणि ऑलिव्ह तेल यांच्या वापरातून स्पॅनिश फूड पूर्ण होत असतं. स्पेनमध्ये तर संपूर्ण जगातील सवोर्त्कृष्ट ऑलिव्ह तेलाची निमिर्ती होत असते. यासह पाइन नट्सचा वापर हा हटकून केलेला असतो. पाइननट्स हेल्थ फूड स्टोअरमध्ये उपलब्ध होतात.

कोल्ड सूप ' गॅझपॅचो ' जगभरात प्रसिद्ध असलेला प्रकार. टोमेटो बेस असलेलं सूप रेस्तराँ आणि बारमध्ये मिळतं. बारमध्ये हे सूप ग्लासमध्ये मिळू शकतं तर रेस्तराँत नेहमीच्या पद्धतीने बाऊलमध्ये र्सव्ह केलं जातं. टोमेटो आणि काबुली चणे आवडणाऱ्यांना या सूपविषयी आस्था वाटणं स्वाभाविक आहे. त्यांच्या दृष्टीने गॅझपॅचो फेव्हरेट असेल. फक्त ही डिश र्सव्ह करताना ती थंड करणं आवश्यक आहे. काही जण यात बर्फाचा वापर करतात, पण ते काहीसं पातळ होण्याची शक्यता नाकारता येत नाही.

संजीव कपूर

गॅझपॅचो

साहित्य : टोमेटो (कापलेला) दीड किलो, कांदा (एक छोटा), लसूण सोललेल्या दोन ते तीन पाकळ्या, छोट्या आकाराची एक कापलेली सिमला मिरची, एक छोट्या आकाराची कापलेली काकडी, भिजवून ठेवलेला एक बेड रोल, ऑलिव्ह ऑइल दोन चमचे, व्हाइट वाइन, विनेगर एक चमचा, मीठ चवीपुरतं.

कृती : टोमॅटो, कांदा, सिमला मिरची, लसूण, काकडी मिक्सरमधून काढावेत. बारीक झालेलं मिश्ाण चाळणीतून काढून घ्यावं.

बेड रोलमधील पाणी काढून घ्यावं आणि टोमेटो-भाजीच्या मिश्ाणात मिक्स करावं.

त्यात दोन चमचे ऑलिव्ह ऑइल आणि एक चमचा व्हिेनगर टाकावं.

मग मीठ टाकून ते मिश्ाण योग्य प्रकारे ढवळावं. त्यानंतर त्याची चव घेऊन आवश्यक तेवढं पाणी टाकावं. र्सव्ह करण्यापूवीर् मात्र ते पूर्णपणे थंड करावं.

 
</text>
</doc>
