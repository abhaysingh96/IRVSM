<doc>
<docno>1102641.cms.txt</docno>
<text>
 
महाराष्ट्र
'स' संघर्षाचा
[ Sunday, May 08, 2005  06:23:15 pm]


श्री. वा. नेलेर्कर

राष्ट्रवादी युवक काँग्रेस शहर अध्यक्षपदाच्या नियुक्तीवरून आमदार जीतेंद आव्हाड आणि आ. वसंत डावखरे यांच्यात सध्या चांगलीच जुंपली असून गटबाजी आणि मतभेद उफाळून आले आहेत. शहराध्यक्षांच्या वादाकडे राजकीय समीक्षकांचं लक्ष लागलं आहे.

वसंत डावखरे यांचे चिरंजीव निरंजन डावखरे यांची राष्ट्रवादी युवक काँग्रेसच्या शहर (जिल्हा) अध्यक्षपदावर नियुक्ती महाराष्ट्र युवक काँग्रेसचे अध्यक्ष रणजितसिंह मोहिते-पाटील यांनी केली. तर राष्ट्रीय स्तरावरून याच पदावर अमित नांदगावकर यांची नेमणूक झाली. एकाच वेळी दोन व्यक्तींची निवड झाल्यामुळे हा दोघांमधील मतभेदांचा सिलसिला सुरू झाला, असं समजणं केवळ भाबडेपणाचं ठरेल. राष्ट्रवादी काँग्रेस स्थापन होण्याअगोदर म्हणजे पूवीर्च्या काँग्रेसपासून या दोघांमधील राजकीय वैर प्रसिद्ध आहे.

काँग्रेसमध्ये वसंत डावखरे स्वत:च्या कार्यकौशल्याच्या जोरावर सत्तेचा सोपान विलक्षण गतीने चढण्यात यशस्वी झाले. नगरसेवक, महापौर, आमदार, उपसभापती अशी त्यांची राजकीय कारकीदीर्ची चढती भाजणी आहे. ठाण्यामध्ये पूवीर् शिवसेना जिल्हाप्रमुख आनंद दिघे यांचा एकछत्री अंमल होता. त्यांचे या कामी त्यांना सहाय्य झालेच. शिवाय डावखरे यांची सर्वसमावेशक वृत्ती आणि त्यांच्या ' डिनर डिप्लोमसी ' नेही त्यांच्या या गरुडझेपेला हात दिला. जीतेंद आव्हाड विद्याथीर् संघटनेपासून पक्षात कार्यरत असले तरी त्यांच्या राजकीय कारकीदीर्ला खरा बहर राष्ट्रवादी काँग्रेसच्या स्थापनेनंतर आला. राष्ट्रवादी युवक काँग्रेसचे राष्ट्रीय अध्यक्षपद आणि आमदार म्हणून नियुक्ती झाल्यामुळे त्यांचे राजकीय कर्तृत्व बहरून आज ठाण्यातील एक शक्तीकेंद म्हणून बोलबाला होऊ लागला होता. राष्ट्रवादीचे सवेर्सर्वा शरद पवार यांचा आशीर्वाद त्यांना उपयोगी पडला. संघर्ष संस्थेच्या माध्यमातून चालवलेल्या कामातून आणि कार्यक्रमातून त्यांनी नेतृत्वगुणाची एक उंची प्रस्थापित करण्यात यश मिळवलं होतं. शरद पवार यांनी त्यांच्या या उपक्रमाचं जाहीरपणे पाठ थोपटून कौतुक केलं होतं.

या पार्श्वभूमीवर राष्ट्रवादी युवक काँग्रेस शहराध्यक्षपदाच्या वादातून दोघांमध्ये जी ' खडाखडी ' उद्भवली त्याच्या परिणामातून काय पदरी पडलं याचं दोघांनीही आत्मपरीक्षण करणं इष्ट ठरेल, असं सहकाऱ्यांचं म्हणणं आहे. निरंजन डावखरे यांना गादीवर बसण्यापूवीर्च पायउतार व्हावं लागलं. तर आमदार जीतेंद आव्हाड यांना त्यांच्या वाढदिवसाची भेट म्हणून सहा वर्षांपूवीर् मिळालेलं राष्ट्रीय अध्यक्ष पद तडकाफडकी काढून घेण्यात आलं. यामध्ये कुणाचं किती नुकसान झालं याचा विचार संबंधितांनी करावा, असं अनेकांना वाटतं.

2004 च्या विधानसभा निवडणुकींच्या निकालामुळे जिल्ह्यात राष्ट्रवादी सर्वात मोठा पक्ष म्हणून सामोरा येऊन त्याची स्थिती भक्कम होत असतानाच गटा-तटाचं राजकारण उफाळून यावं, ही गोष्ट मारक असल्याची प्रतिक्रिया सामान्य कार्यर्कत्यांमध्ये व्यक्त होत आहे. आव्हाड-डावखरे भांडणाचं लोण दोन्ही गटातील कार्यर्कत्यांमध्ये पसरून त्याचा उदेक पालकमंत्री गणेश नाईक यांच्या जनता दरबाराच्या वेळी अनेकांना पाहायला मिळाला. धक्काबुक्की, शिवीगाळ आणि मारहाण हे त्या उदेकाचे पत्रकारांनी केलेलं वर्णन कितीतरी सौम्य होतं, असं प्रत्यक्षदशीर्ंचं म्हणणं आहे. नाईक यांनी कार्यर्कत्यांची कानउघडणी करून शहर अध्यक्षपदाच्या वादाबद्दल ' घरगुती मामला ' असल्याची सावध प्रतिक्रिया पत्रकारांजवळ व्यक्त केली हे त्यांच्या मुत्सद्दीपणाचं लक्षण म्हणावं लागेल.

आ. आव्हाड यांनी स्वखुशीने राजीनामा दिला की त्यांचा राजीनामा घेण्यात आला, निरंजन डावखरे यांच्या नियुक्तीमागे वसंतरावांचं पुत्रप्रेम होतं की नाही, याची चर्चा आता फालतू ठरणार आहे. कारण पक्षश्रेष्ठींनी उभयबाजूंच्या केलेल्या कारवाईत कार्यर्कत्यांमध्ये योग्य ' मेसेज ' जाईल, अशी व्यवस्था करून ठेवली आहे. वाद उघडपणे चव्हाट्यावर आणल्यावर काय होतं, याचा धडा घेण्यासाठी हा मेसेज उपयुक्त ठरावा. ठाण्याच्या राष्ट्रवादी काँग्रेसमध्ये ' डावखरे-आव्हाड-गणेश नाईक ' असा नेतृत्वाचा निर्माण झालेला ' त्रिकोण ' पक्षासाठी ' लाल त्रिकोण ' ठरू नये, यासाठी पक्षश्रेष्ठी प्रयत्नशील आहेत. अंतर्गत गटबाजीच्या पार्श्वभूमीवर पक्षसंघटनेत महत्त्वपूर्ण बदल घडण्याची शक्यता व्यक्त केली जात आहे. काही दिवसांतच त्याचं प्रत्यंतर येईल.

 
</text>
</doc>
