<doc>
<docno>1102647.cms.txt</docno>
<text>
 
महामुंबई: मुंबई टाइम्स
पॉश एअरपोर्टचा'एक्झिट'गलिच्छ!
[ Sunday, May 08, 2005  06:34:13 pm]


निनाद सिद्धये

केंदाकडून मिळणाऱ्या विशेष निधीतून आपला एअरपोर्ट चकचकित आणि आंतरराष्ट्रीय दर्जाचा करण्याच्या योजना आहेत. पण या बड्या बड्या बाता राहिल्या दूर, सध्या एअरपोर्टबाहेरचा रस्ता किमान चालण्यायोग्य करण्याचीही काळजी घेतली गेलेली नाही. अहोरात्र गजबजलेल्या छत्रपती शिवाजी विमानतळातून हायवेच्या दिशेने बाहेर पडण्यासाठी असलेल्या एकमेव रस्त्याची गलिच्छ अवस्था हे मुंबईतल्या बजबजपुरीचं उदाहरण ठरलं आहे. हवेतून थेट गटारगंगेत, अशी इथली स्थिती आहे.

एअरपोर्टची दोन टमिर्नस आणि या भागात असणारी हॉटेल्स आणि रेस्टॉरण्ट्स यामुळे एअरपोर्टकडे येणाऱ्या आणि एअरपोर्टकडून बाहेर पडणाऱ्या रस्त्यांवरही तुफान वाहतूक असते. या भागातून बाहेर पडण्यासाठी असलेला विलेपालेर् पोलिस ठाण्यासमोरून जाणारा रस्ता मुळातच अरुंद आहे. या रस्त्यावर अनेक ठिकाणी खड्डे आहेत. आजूबाजूच्या गटारांमधील पाणी या रस्त्यावर सतत वाहात असतं. काही वर्षांपूवीर् विलेपालेर् पोलिस स्टेशनचं सुशोभिकरण करण्यात आलंय. पण रस्ता मात्र अत्यंत गलिच्छ अवस्थेत आहे. या रस्त्याबद्दल तक्रारी करून केवळ पार्ल्यातले रहिवासी आणि या रस्त्याचा वापर करणारे वाहन चालकच नव्हे, तर पोलिस स्टेशनातले कर्मचारीही हवालदिल झाले आहेत.

याबाबत विलेपार्ले पोलिस ठाण्याचे सिनीअर पोलिस इन्स्पेक्टर दामोदर शिंदे यांनी सांगितलं की, एअरपोर्टला लागून असलेल्या सेण्टॉर हॉटेलच्या जागी सध्या सहारा समूहाच्या नव्या सप्ततारांकित हॉटेलचं बांधकाम सुरू आहे. सेण्टॉर हॉटेलचं मूळ बांधकाम पाडण्यात आलं नसलं, तरी त्याच्या आवारात मोठ्या प्रमाणात नवं बांधकाम सुरू आहे. या बांधकामामुळे या चिंचोळ्या रस्त्यावरून मोठ्या प्रमाणात अवजड वाहनं सतत ये-जा करत असतात. त्यामुळे हा रस्ता कमालीच्या वाईट अवस्थेत आहे. या रस्त्याबद्दल विलेपालेर् पोलिसांनी वारंवार महापालिकेकडे तक्रार केली आहे. पालिकेच्या कर्मचाऱ्यांनी गेल्या वषीर् दिवाळीदरम्यान या रस्त्यावरील पाइपलाइनची मोठी दुरुस्ती केली. या भागात असणाऱ्या वॉटर डिपार्टमेण्टच्या ' वॉल्व ' मुळे इथे पाणी साचत असल्याची माहिती जवळच राहणाऱ्या नगरसेवक पराग अळवणी यांनी दिली. अळवणी यांनी या भागातील हॉटेल व्यावसायिकांसह या परिस्थितीची करून हा वॉल्व बदलण्यासाठी उपाय योजना केली. मात्र यानंतरही इथे पाणी तुंबण्याचे प्रकार घडतच आहेत.

या भागात एअरपोर्टवरून मिळणाऱ्या भाड्यांसाठी मोठ्या प्रमाणात टॅक्सीज उभ्या असतात. टॅक्सीचालक या रस्त्यालगत सर्रास आपल्या टॅक्सी धुतात. यामुळेही मोठ्या प्रमाणात पाणी तुंबतं, असा दावा महापालिकेच्या के वॉर्ड ऑफिसमधील कर्मचाऱ्यांनी केला आहे. रस्त्यावरच्या खड्ड्यांबाबत विचारणा केल्यावर मात्र या वॉर्ड ऑफिसमधील कर्मचाऱ्यांनी उडवाउडवीची उत्तरं दिली. मेण्टेटन्स डिपार्टमेण्टमधील संबंधित अधिकारी किंवा वॉर्ड ऑफिसर, कम्प्लेण्ट ऑफिसरसारखे अधिकारी तर जागेवर नव्हतेच, पण या रस्त्याविषयी माहिती देणारा एकही कर्मचारी इथे उपलब्ध नव्हता.

विमान प्रवास करून आलेल्या प्रत्येक व्यक्तीचं स्वागत या रस्त्यावरच्या खड्ड्यांनीच होतं. तसंच सुशोभित पोलिस ठाण्याची रयाही या खड्डेमय रस्त्यामुळे जात चालली आहे.

 
</text>
</doc>
