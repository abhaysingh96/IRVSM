<doc>
<docno>1102899.cms.txt</docno>
<text>
 
क्रीडा
राइटनंतरचा राइट चॉईस कोण?
[ Sunday, May 08, 2005  11:59:09 pm]


वृत्तसंस्था

कोलकाता : जॉन राइट यांनी भारतीय क्रिकेट संघाचे प्रशिक्षकपद सोडल्यानंतर त्यांचा वारसा चालवायला कोण योग्य ठरेल, याचा खल सुरू झाला आहे... सुनील गावस्कर, रवी शास्त्री, वेंकटराघवन या माजी कर्णधारांचा समावेश असलेल्या निवड समितीच्या डोळ्यांपुढे सध्या चार नावे आहेत... भारताचे संदीप पाटील आणि मोहिंदर अमरनाथ, ऑस्ट्रेलियाचे गेग चॅपेल आणि टॉम मूडी. रविवारी येथे झालेल्या निवड समितीच्या बैठकीनंतर ' राइट चॉइस ' निवडण्यासाठी 15 जून ही तारीख मुक्रर करण्यात आली आहे...

जगमोहन दालमिया, गावस्कर, शास्त्री, वेंकटराघवन, रणवीरसिंग महेंद आणि एस. के. नायर यांचा समावेश असलेल्या समितीची बैठक येथील एका पंचतारांकित हॉटेलात झाली. या बैठकीत चॅपेल, मूडी, संदीप पाटील आणि मोहिंदर या चार प्रशिक्षकांबाबत प्रामुख्याने विचार झाला. खरेतर शनिवारपर्यंत मोहिंदरचे नाव कुठेही नव्हते. रविवारी अचानक त्याच्या नावाची चर्चा सुरू झाली आणि याआधी चचेर्त असलेल्या रॉजर बिन्नीचे नाव मागे पडले.

चॅपेल व टॉम मूडी यांच्यासह डीन जोन्स, डेव व्हॅटमोर, अॅलन बॉर्डर या खेळाडूंचा प्राथमिक यादीत समावेश होता. तसेच भारताकडून संदीप आणि बिन्नी ही नावे होती. रविवारी झालेल्या दोन तासांच्या बैठकीनंतर या सात नावांपैकी तीन अंतिम यादीत आली असून अमरनाथ यांच्या रूपाने चौथ्या नावाची भर पडली आहे.

चार नावांची अंतिम यादी तयार करण्यात आली असली, तरी शेवटचा पत्ता फेकला जाईल तेव्हा एखादे वेगळेच नाव येण्याची शक्यताही या बैठकीच्या एकूण रागरंगावरून दिसून आली.

स्वत: भारतीय क्रिकेट नियामक मंडळाचे अध्यक्ष रणबीरसिंग महेंद म्हणाले , ' आम्ही परदेशातील आणखी 2-3 जणांच्या संपर्कात असून अंतिम निवड करण्यापूवीर् त्यांच्याशी चर्चा करण्यात येईल. अंतिम यादीत नसलेले ऑस्ट्रेलियाचे डीन जोन्स तर बाशिंग बांधून तयार असून आपल्याला भारताचे निश्चितच बोलावणे येईल, असे त्यांनी यापूवीर्च जाहीर केले आहे.

प्रशिक्षक हा अष्टपैलू खेळाडू असावा, असा सध्याचा कल असला तरी शेवटच्या क्षणी काहीही होऊ शकते. कारण वेस्ट इंडिजमध्ये होणाऱ्या विश्वचषक स्पधेर्वर लक्ष ठेवून या प्रशिक्षकाची निवड होणार आहे.

 
</text>
</doc>
