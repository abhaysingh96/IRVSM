<doc>
<docno>1102644.cms.txt</docno>
<text>
 
महामुंबई: मुंबई टाइम्स
'रापा'तले मऱ्हाटमोळे चेहरे!
[ Sunday, May 08, 2005  06:27:14 pm]


टाइम्स टीम

रेडिओ, मालिका आणि अॅडर्वल्डमध्ये महत्त्वपूर्ण मानल्या जाणाऱ्या अखिल भारतीय रापा अवॉर्ड्समध्ये यंदा वर्चस्व राहिलं ते मराठी माणसाचं! चित्रपटांप्रमाणेच टेलिव्हिजन जाहिराती आणि मालिकांमध्येही मराठी आवाज अधिक जोमदारपणे घुमू लागलाय, हे यावरून दिसून आलं. सह्यादी, झी मराठी आणि ई टीव्ही मराठी यामधील मालिकांच्या वैविध्यपूर्णतेचं दर्शन त्यात घडलं.

लागली वाट, महाचर्चा (सह्यादी), होम मिनिस्टर, युनिट नाइन, अधुरी एक कहाणी (झी मराठी) या मालिकांनी विविध भाषांमधील मालिका, गेम शो आणि कार्यक्रमांच्या तुलनेत वेगळेपण सिद्ध केलं. जाहिरात क्षेत्रांमध्ये रापा अॅवॉर्ड्समध्ये बाजी मारली ती रमेश देव प्रोडक्शन्सने! त्यांनी विविध कॅटेगरीमधील चार पुरस्कार पटकावले. ' टीव्ही टुडे ' ने सीधी बात आणि सिनेमा आजतकसाठी पुरस्कार पटकावले. बीएजी फिल्म्सने चार पुरस्कार पटकावून आपलं वेगळेपण सिद्ध केलं. तसंच साराभाई व्हर्सेस साराभाई या स्टार वनवरील मालिकेनेही आपला ठसा उमटवला.

रापाच्या विशेष पुरस्कारांचे मानकरी ठरले ते मंुबई दूरदर्शन केंद संचालक मुकेश शर्मा. रेडिओ आणि टेलिव्हिजन क्षेत्रांमध्ये महत्त्वपूर्ण योगदान दिल्याबद्दल त्यांना हमीद सयानी पुरस्काराने गौरवण्यात आलं. तसंच अर्शद इक्बालने केके सुवर्णा ट्रॉफी पटकावली. टीव्हीवरील विशेष कामगिरीसाठी ' खिचडी ' तील भूमिकेसाठी सुप्रिया पाठक-कपूरला विशेष पुरस्कार देऊन गौरवण्यात आलं. या वषीर् प्रथमच कॉपिरायटिंगसाठी देण्यात आलेल्या पं. विनोद शर्मा ट्रॉफीसाठी अवनिश अग्रवालची निवड करण्यात आली.

वांद्याच्या लॅण्ड्स एण्डमध्ये झालेल्या या सोहळ्याला छोट्या पडद्यावरील चमकत्या सिताऱ्यांसोबत यश चोप्रा, सुभाष घई, मधुर भांडारकर, भरत दाभोळकर, नेहा धुपिया असे दिग्गज कलावंतही हजर होते.

 
</text>
</doc>
