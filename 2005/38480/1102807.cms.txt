<doc>
<docno>1102807.cms.txt</docno>
<text>
 
महाराष्ट्र
समाजकल्याण विभाग बंद करण्याच्या निषेधार्थ माजी महापौरांचाच मोर्चा
[ Sunday, May 08, 2005  10:19:42 pm]


म. टा. प्रतिनिधी

पुणे : महापालिकेतील समाजकल्याण विभाग बंद करण्यात आला असून, त्या विभागामार्फत राबवण्यात येणाऱ्या विविध योजनाही रद्द करण्यात आल्याची तक्रार माजी महापौर दीप्ती चौधरी यांनी केली आहे. या योजना पुन्हा सुरू करण्यात याव्यात या मागणीसाठी त्या महिलांसमवेत पालिका भवनावर सोमवारी मोर्चा काढण्यात येणार असल्याचे चौधरींनी सांगितले.

पालिकेमध्ये प्रशासकीय बदल झाल्यानंतर गेले महिनाभर हा विभाग बंद करण्यात आला आहे. आयुक्तांकडे या विषयी तक्रार करूनही हा विभाग अद्याप सुरू झाला नाही. तसेच या विभागामार्फत राबवण्यात येणाऱ्या महिला बालकल्याण, युवक योजना गेले महिनाभर बंद ठेवण्यात आले आहेत. बचतगटांना एक वर्ष पूर्ण केल्यानंतर देण्यात येणारी रक्कमही थांबवण्यात आल्याचे चौधरी यांचे म्हणणे आहे.

पालिकेच्या जनकल्याण योजना सुरू राहिल्यापाहिजेत या मागणीसाठी हा मोर्चा काढण्यात येणार असल्याचे चौधरी यांनी सांगितले.

दरम्यान, कोणत्याही योजना बंद करण्यात आल्या नसून, त्या पूवीर्प्रमाणेच सुरू असल्याचे लेखी स्पष्टीकरण सह महापालिका आयुक्त अ. वि. कळमकर यांनी दिले आहे. बालविकास आणि युवा विकास केंदे दरवषीर् एप्रिल, मे मध्ये बंद ठेवून जूनमध्ये पुन्हा सुरू केली जातात, त्यामुळे ती बंद केली नाहीत, असे कळमकर यांनी दिलेल्या पत्रात म्हटले आहे. कोणत्याही योजना बंद केल्या नसून, हा आरोप गैरसमजुतीवर आधारित आहे. प्रशासनाने वेळोवेळी संबंधितांना हा खुलासा केला आहे.

 
</text>
</doc>
