<doc>
<docno>1102736.cms.txt</docno>
<text>
 
देश-विदेश
काँग्रेसचे महाअधिवेशन हैदराबादेत की दिल्लीत?
[ Sunday, May 08, 2005  08:38:07 pm]


वृत्तसंस्था

नवी दिल्ली : काँग्रेसच्या पक्षांतर्गत निवडणुकांची प्रक्रिया आता सुरू झाली असून, पक्षाध्यक्षपदाची त्रैवाषिर्क निवड यंदा एकमताने, अर्थातच सोनिया गांधी यांचीच होणार, हे उघड आहे. प्रश्ान् आहे तो, काँग्रेसचे महाअधिवेशन हैदराबादेत होणार की दिल्लीजवळ सूरजकुंड येथे, एवढाच!

देशातील या सर्वांत मोठ्या पक्षाचे महाअधिवेशन हैदराबादनजीक व्हावे, असे प्रयत्न आंध्र प्रदेशचे मुख्यमंत्री वाय. एस. आर. रेड्डी यांनी सुरू केले आहेत. मात्र, दिल्लीकरांना सोयीचे वाटणारे शेजारच्या हरयाणातील सूरजकुंड हे ठिकाण ऑगस्टमध्ये भरणाऱ्या या महाअधिवेशनासाठी बरे, असा मतप्रवाह जोर धरतो आहे. दक्षिणेत अधिवेशन न घेण्यासाठी कारण दिले जाते, ते '20 हजार कार्यकतेर् एकाजागी येणार, त्यांची वाहतूक, अन्य व्यवस्था... ' यांचे! महाअधिवेशन 20 ऑगस्टरोजी, राजीव गांधी यांच्या जन्मदिनी सुरू व्हावे वा संपावे, यावर मात्र एकमत दिसते.

' सोनियापर्वा ' त काँग्रेसने एकच निवडणूक पाहिली : 2002 मध्ये पक्षाध्यक्षपदासाठी उमेदवारी अर्ज भरणाऱ्या जितेंद प्रसाद यांना अवघी एक टक्का मते मिळू शकली आणि 99 टक्के मते मिळवून श्रीमती गांधी जिंकल्या. ' तेव्हा काँग्रेसचे बहुमत तीन राज्यांत होते ; ते आता 15 राज्यांत आहे. नेतृत्व निविर्वाद आहे ', असा हवाला ज्येष्ठ काँग्रेसजन देताहेत.

पक्षांतर्गत निवडणूक अधिकारी या पदावर असलेले केंदीय मंत्री ऑस्कर फर्नांडिस याबद्दल काही बोलत नाहीत. त्यांना चिंता आहे ती, नऊ राज्यांतील पक्षांतर्गत निवडणूक प्रक्रिया 31 मेपर्यंत, म्हणजे उण्यापुऱ्या 21 दिवसांत पार पाडण्याची! सहा महिन्यांपूवीर् सदस्यनोंदणीने सुरू झालेली ही प्रक्रिया अन्य राज्यांत पूर्ण झाली आहे. प्रदेश समित्यांचे नऊ हजार प्रतिनिधी विभाग ( ब्लॉक) समित्यांनी निवडायचे, हा टप्पा राज्यांचा. मग या नऊ हजारांनी एक हजार अ. भा. काँग्रेस समितीत प्रतिनिधी पाठवायचे, त्यांनी कार्यकारिणीतील 25 पैकी 12 सदस्य निवडायचे आणि अखेर पक्षाध्यक्षांनी अन्य 12 जणांची निवड करून कार्यकारिणी पूर्ण करायची, एवढे काम फर्नांडिस यांना दिसते आहे.

महिलांसाठी 33 टक्के आणि अनुसूचित जाती/जमाती व ओबीसींसाठी 20 टक्के पक्षांतर्गत पदे राखीव ठेवल्यानंतर काँग्रेसमधील ही पहिलीच निवडणूक. यानंतरच्या महाअधिवेशनात महिलांचा आणि मागासांच्या प्रतिनिधींचा सहभाग कसा दिसणार, याचीही उत्सुकता त्यामुळे आहे.

 
</text>
</doc>
