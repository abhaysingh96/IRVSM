<doc>
<docno>1102795.cms.txt</docno>
<text>
 
महामुंबई
नालेसफाईतील महापौरांची 'धडक कारवाई' फुसकी!
[ Sunday, May 08, 2005  10:04:43 pm]


जयंत होवाळ

मुंबई : नालेसफाईच्या कामात ' हेराफेरी ' करणाऱ्या कंत्राटदरांचे दोन ट्रक महापौर दत्ता दळवी यांनी पकडल्याचा गवगवा झाला खरा ; पण ती ' हेराफेरी ' नसल्याचा निष्कर्ष पर्जन्य जलवाहिनी विभागाने या प्रकरणाची चौकशी केल्यानंतर काढला आहे.

कंत्राटदराच्या दोन गाड्यांपैकी एक गाडी नालेसफाईच्या कामाशी संबंधित नव्हती. दुसऱ्या गाडीत गाळासोबत डेब्रिज होते, ही बाब खरी असली तरी, ते डेब्रिज नाल्यातीलच होते, असे या विभागाच्यावतीने सांगण्यात आले. पण, आता कंत्राटदारांनी काढलेले डेब्रिज नाल्यातील आहे का, हे ठरविणार कसे, असा प्रश्ान् या निमित्ताने निर्माण झाला आहे. शिवाय, महापौरांनी गाड्या पकडल्या, तेव्हाच त्यांना घटनास्थळी वस्तुस्थिती का सांगण्यात आली नाही, असाही प्रश्ान् आहे.

कंत्राटदारांच्या नालेसफाईच्या कामावर लक्ष ठेवण्यासाठी महापौर सध्या विविध ठिकाणच्या कामांची पाहणी करीत आहेत. दोन मेच्या मध्यरात्री महापौर दळवी यांनी ' शोधमोहीम ' आखली होती. नाल्यातील गाळ काढल्यानंतर तो गाळ टाकण्यासाठी कंत्राटदरांचे ट्रक मंुबईतील विविध ठिकाणच्या डम्पिंग ग्राऊंडवर येतात. देवनारच्या डम्पिंग ग्राऊंडवर महापौर पाहणीसाठी गेले होते. गाड्यांवर चढून तपासणी करताना महापौरांची छायाचित्रेही प्रसिद्ध झाली. तपासणी करताना एका कंत्राटदाराच्या दोन गाड्यांमध्ये गाळाबरोबरच डेब्रिज भरल्याचे आढळले, अशी माहिती महापौरांनी दिली होती. त्यामुळे या कंत्राटदारावर कारवाई करण्याची मागणी दळवी यांनी केली.

अनेकदा कंत्राटदार गाळाचे वजन वाढवून दाखविण्यासाठी क्लृप्त्या करतात. संपूर्ण ट्रकमध्ये गाळ असल्याचे भासवतात. पण गाळाच्या खाली अर्धा ट्रक भरून डेब्रिज पसरतात आणि वर गाळ टाकतात. त्यामुळे प्रत्यक्षात अधेर्ेर्च काम करून पैसे उकळण्याचा उद्योग केला जातो, ही वस्तुस्थिती आहे.

महापौरांनी ज्या दोन गाड्या पकडल्या. त्या कंत्राटदारांची चौकशी पर्जन्य जलवाहिन्या विभागाने केली. दोन ट्रकपैकी एक ट्रक नालेसफाईच्या कामाशी संबधित नव्हता. दुसऱ्या ट्रकमध्ये डेब्रिज आढळले, पण तेे नाल्यातूनच काढण्यात आले होते, असे या विभागातील अधिकाऱ्यांनी सांगितले.

खबरदारी म्हणून यापुढे आता प्रत्यक्ष नालेसफाईच्यावेळी नाल्यातून गाळासोबत कोणता स्वरूपाचा कचरा निघतो, याची माहिती चलनावर नमूद करण्याच्या सूचना या विभागातफेर् देण्यात आल्याचे समजते. विभागाचे चीफ इंजिनियर तांबे यांनी या माहितीस दुजोरा दिला.

 
</text>
</doc>
