<doc>
<docno>1102798.cms.txt</docno>
<text>
 
महामुंबई
रोखपालाविरुद्ध गुन्हा दाखल
[ Sunday, May 08, 2005  10:06:42 pm]


म. टा. प्रतिनिधी

मंुबई : विधिमंडळ सचिवालयातील लेखा शाखेत सुमारे 52 लाखांहून अधिक रकमेचा अपहार केल्याच्या आरोपावरून पोलिसांनी या विभागातील रोखपाल मनोज गावकर याच्या विरोधात रविवारी गुन्हा दाखल केला. अपहार केल्याप्रकरणी गावकर याला 16 मार्च रोजी निलंबित करण्यात आले होते.

गावकर याने सचिवालयात घोटाळा केल्याचे एप्रिल महिन्यात उघड झाले. एका आमदाराचे मागील टर्म संपताना काही पैसे विधिमंडळ सचिवालयाकडून येणे होते. त्यांनी तशी मागणीही केली होती. मात्र, या आमदाराकडून 70 हजार रुपयांचे येणे बाकी असल्याने ही रक्कम भरल्यानंतरच देय रक्कम चुकती करू, असा पवित्रा लेखा व कोषागार विभागाने घेतला होता. या माजी आमदाराने आपल्या माजी स्वीय सचिवामार्फत 70 हजार रुपये विधिमंडळ सचिवालयाकडे पाठविले होते. ते रिर्झव्ह बँकेकडे भरताना गावकर याने त्यातील सातच हजार रुपये भरले. नोंद मात्र , 70 हजार रुपयांची केली. या विभागाला संशय आल्यामुळे रिर्झव्ह बँकेकडून तपशील मागविण्यात आला असता हा घोटाळा लक्षात आला.

रोख शाखेतील व्यवहारांची तपासणी करताना या घोटाळ्याची व्याप्ती मोठी असल्याची बाब समोर आली. त्यामुळे गावकर याला पदावरून निलंबित करण्यात आले होते. याशिवाय त्याने सरकारला द्यावयाचे साडेअकरा लाख रुपयेही दोन वषेर् स्वत:कडेच ठेवल्याचे उघडकीस आले आहे.

 
</text>
</doc>
