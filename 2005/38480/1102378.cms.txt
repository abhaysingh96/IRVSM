<doc>
<docno>1102378.cms.txt</docno>
<text>
 
देश-विदेश
रिलायन्सच्या चौकशीला सेबी तयार
[ Sunday, May 08, 2005  12:03:36 am]


वृत्तसंस्था

नवी दिल्ली : रिलायन्स उद्योगसमूहाच्या कारभाराबद्दल अनिल अंबानी यांनी ' सेबी ' ला अनेक पत्रे लिहिली असून गुंतवणूकदारांच्या हितरक्षणासाठी आम्ही त्यासंदर्भात चौकशीही करणार आहोत, अशी ग्वाही देशातील कंपनी व्यवहारांवर देखरेख ठेवणाऱ्या या संस्थेचे प्रमुख एम. दामोदरन यांनी शनिवारी दिली.

अनिल अंबानी यांनी दोनच दिवसांपूवीर् माझी प्रत्यक्ष भेट घेऊन चर्चाही केली, असे दामोदरन यांनी राजधानीतील एका परिसंवादामधील भाषणानंतर, पत्रकारांच्या गराड्यात सांगितले. मात्र , ' सेबी ' कडे अनिल यांनी काय तक्रारी केल्या, त्यांपैकी सर्वांची चौकशी करणार का ? कारवाई काय स्वरूपाची करणार ? चौकशी कशी करणार ? यापैकी कोणत्याही प्रश्ानचे थेट वा स्पष्ट उत्तर दामोदरन यांनी दिले नाही. ' मी कोणत्याही कंपनीच्या व्यवहारांची चर्चा इथे करणार नाही ', असे प्रश्ानंआधीच त्यांनी सांगून टाकले.

तुमची आणि मुकेश अंबानींची भेट झाली होती का, हाही प्रश्ान् ' मला बऱ्याच कंपन्यांचे व्यवस्थापकीय संचालक भेटतात. नेमके नाही सांगता येणार ', अशा शद्बांत दामोदरन यांनी टाळला. ' रिलायन्स ' चे स्वतंत्र संचालक ( मुकेश यांच्या) दबावाखाली असल्याचे म्हणणे अनिल यांनी मांडले का, अशा प्रकारचे प्रश्ान् पत्रकारांनी विचारले. ते दामोदरन यांनी तटवले असले ; तरी ' कंपन्यांचा कारभार आणि अन्य मुद्दे अनिल यांनी मांडले आहेत. गुंतवणूकदारांच्या हितरक्षणासाठी या मुद्यांसंदर्भात ' सेबी ' ने चौकशी करायला हवी, अशा मताप्रत मी आलो आहे ' एवढे त्यांनी स्पष्ट केले.

अनिल यांचा दुजोरा

गेल्या काही महिन्यांत मी अनेक पत्रे ' सेबी ' ला लिहिली आहेत, अशी माहिती अनिल अंबानी यांनी शनिवारीच, प्रवक्त्याकरवी दिली. या पत्रांचा आशय त्यांनीही स्पष्ट केला नसला तरी, कंपनीच्या कारभाराबद्दल ही पत्रे आहेत आणि व्यापक, धोरणात्मक मुद्देही त्यात मांडलेले आहेत, असे सांगण्यात आले.

 
</text>
</doc>
