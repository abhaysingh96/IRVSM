<doc>
<docno>1102675.cms.txt</docno>
<text>
 
लेख
मर्यादित संख्येच्या सोसायट्यांना सभासद निवडण्याचे स्वातंत्र्य असावे
[ Sunday, May 08, 2005  07:36:19 pm]


गृहनिर्माण संस्थांविषयी सुप्रीम कोर्टाने दिलेल्या निर्णयामुळे सध्या अनेक मुद्दे चचेर्त आले आहेत. त्यात अनुभवाच्या आधारे काही मुद्यांची भर घालण्याचा हा प्रयत्न आहे.

सध्याच्या जमान्यात बिल्डर अथवा डेव्हलपर एक मोठी मोकळी जमीन खरेदी करतो. त्यावर अनेक इमारती बांधतो व त्यातील फ्लॅट जो खरेदी करील त्याला विकतो. त्यातील काही गुंतवणुकीसाठी खरेदी केलेले असतात व पुढे ते भाड्याने दिले जातात. आपल्या शेजारी मालक अथवा भाडेकरू म्हणून कोण यावा, हे ठरविण्याचे स्वातंत्र्य व पुनविर्क्रीत तो कोणाला दिला जाईल, हे कोणालाच माहीत नसते. बंद दारांच्या फ्लॅट संस्कृतीत या प्रकारे एकत्र आलेल्यांना शेजारी कोण आहे, याचीच चांगली ओळख नसते. एखादे संकट येते, त्यावेळीच ही सर्व माणसे एकत्र येतात. त्यामुळे भिन्न समाजांतील माणसे एकत्र राहिल्याने परस्परसंवादाचे क्षेत्र वाढतेच असे नाही.

विशिष्ट जमातीचे, कार्यालयाचे अथवा विचारसरणीचे लोक एकत्र येऊन फार मोठी जमीन सहसा खरेदी करू शकत नाहीत. ते एखादा छोटा प्लॉट खरेदी करून पंधरा-वीस गाळ्यांची इमारत सहकारी तत्त्वावर बांधून तेथे राहतात. त्यांचे संघटना स्वातंत्र्य कसे हिरावून घेता येईल ? त्या सर्वांनी मिळून शाकाहारी अथवा विशिष्ट जमातीच्या लोकांनाच तेथे राहता येईल, असे बंधन स्वत:वर व संस्थेवर प्रथमपासूनच घालून घेतले, तर त्यांचे ते एकप्रकारचे विचार-आचार स्वातंत्र्य नाकारता येणार नाही. प्रायव्हेट लिमिटेड कंपनीला जे स्वातंत्र्य असते, तेच या ठिकाणी उपभोगावयास मिळाले पाहिजे. फार तर असे स्वातंत्र्य पाहिजे असलेल्या सोसायट्यांच्या सभासद संख्येवर मर्यादा घालणे इष्ट ठरेल.

मी स्वत: या सध्याच्या व्यवस्थेचा बळी आहे, त्याचेच उदाहरण देतो. मूळ मालकाला सोयीचे होते म्हणून त्याने दोन एकराचा प्लॉट एकाच व्यक्तीला विकला. हा व्यवहार करताना तेथे चाळींतून राहणाऱ्या तीस भाडेकरूंची पूर्वसंमती घेण्याचे कायदेशीर बंधन दोघांपैकी कोणावरही नव्हते. बिल्डरने जागा मोफत दिली, तरी त्यांतील अनेकांना खरेदीसाठी लागणारा स्टॅम्प खर्च, नंतरची मेन्टेनन्सची रक्कम परवडणारी नव्हती. कारण सोसायट्यांचा मेन्टेनन्स जुन्या भाड्यांच्या कित्येक पटीने जास्त आहे. पण अशा व्यवहारांना कायदेशीरपणा असला की, मूळ जागा सोडून नव्या सोसायटीत जावे लागते व त्यामुळे अनेकांची आथिर्कदृष्ट्या परवड होते. मुंबईच्या चाळींचा आज जो प्रश्ान् उपस्थित राहिला आहे, तो बिल्डरांना मिळालेल्या या कायदेशीर संरक्षणामुळेच आहे आणि केवळ अमराठी लोकच मोठ्या आकाराच्या जागा खरेदी करू शकतात. यासाठी जुन्या भाडेकरूंना संरक्षण देणारा कायदा होणे जरूर आहे. पण एक गोष्ट लक्षात ठेवली पाहिजे की, नवीन घरबांधणी-विकास या मार्गानेच होणार आहे. स्वतंत्र प्लॉट व त्यावरील बंगल्याची कल्पना आता स्वप्नातच राहील. तेव्हा नवीन कायदा सध्या प्रस्थापित झालेल्या विकासाच्या मार्गाला मारक असून चालणार नाही ; कारण त्याची दिशा आता बदलता येणार नाही.

सामाजिक एकात्मतेची भावना वाढवणे वगैरे गोष्टी साध्य करण्यासाठी राहत्या घरांची व जागांची सरमिसळ आवश्यक आहे, असा मुद्दा मांडला जातो. काही वेळा जातीय विद्वेष एवढा उफाळून येतो की, विशिष्ट जमातीची सर्व वस्ती जाळून टाकली जाते. त्याला आळा बसावा म्हणूनसुद्धा अशी सरमिसळ आवश्यक आहे. त्यावर मला सुचणारा तोडगा असा की, पूवीर् जशा भाड्याने देण्यासाठी चाळी बांधल्या जात, तसे आजही व्हावयास पाहिजे. प्रत्येक शहर-विकास आराखड्यात त्यासाठी मोकळ्या जागा राखून ठेवाव्या. त्यांची मालकी व नियंत्रण सरकारकडेच असावे. व्यवस्थापनाचे काम एखादे मंडळ अथवा स्वयंसेवी संस्थेकडे द्यावे. सर्व जण मालकी हक्काने घरे घेऊ शकतील एवढी श्रीमंती लोकांत आलेली नाही. बदली होणाऱ्या नोकरवर्गाला पण फार मोठ्या रकमा डिपॉझिटच्या स्वरूपात द्याव्या लागून मोठ्या भाड्याच्या जागा घ्याव्या लागतात. त्यांची सोयही या व्यवस्थेमुळे होईल. मोडकळीस आलेली इमारत कोसळली की, काहींचे पुनर्वसन करण्याची जबाबदारी सरकारवर येऊन पडते. ट्रान्झिट कॅम्पसारखाही या चाळींचा उपयोग होऊ शकेल. साकल्याने विचार करून नवीन कायदा केला अथवा असलेल्या कायद्यात बदल केले, तर ते आवश्यक आहेत.

र. शं. गोखले

 
</text>
</doc>
