<doc>
<docno>1102645.cms.txt</docno>
<text>
 
महामुंबई: मुंबई टाइम्स
सिनेटपासून विद्यार्थीच दूर
[ Sunday, May 08, 2005  06:29:47 pm]


प्रवीण मुळ्ये

मंुबई युनिव्हसिर्टीच्या सिनेट निवडणुकीचे पडघम वाजू लागलेत. विद्यार्थ्यांचे शैक्षणिक प्रश्न, कॉलेजांच्या समस्या, नव्या योजना, फीचा प्रश्न अशा विविध मुद्द्यांवर विद्यार्थी केंदबिंदू ठेवून चर्चा होऊन निर्णय घेण्याचं महत्त्वाचं व्यासपीठ म्हणजे सिनेट! सिनेटमध्ये निवडून आलेले प्रतिनिधी विद्यार्थ्यांचे प्रश्न मांडतात, त्यासाठी ही प्रतिनिधी निवडीची प्रक्रिया असते आणि त्यासाठी ग्रॅज्युएट झालेला विद्यार्थी मतदार असतो., पण हे अनेक विद्यार्थ्यांच्या गावीही नाही.

युनिव्हसिर्टीच्या विविध शाखांमधून दरवर्षी दीड लाख विद्यार्थी पदवीधर होऊन बाहेर पडतात. मात्र ग्रॅज्युएट झाल्यानंतर त्यांचं युनिव्हसिर्टीशी नातं संपतं आणि सिनेट निवडणुकांमध्ये हे हक्काचे मतदार दुरावतात. यामुळेच राजकीय पक्षांशी संबंधित विद्याथीर् संघटनांसाठी या निवडणुका म्हणजे हातचा खेळ बनला आहे.

सिनेट सदस्यांच्या निवडणुकांसाठी नाव नोंदणीचं काम सध्या सुरू आहे. मतदारयादीत नाव नोंदवलेल्या ग्रॅज्युएट्सनाच आपले सिनेट सदस्य निवडण्याचा अधिकार मिळतो. पण सिनेट सदस्यनिवडीची प्रक्रिया नक्की काय आहे, याबद्दल मतदारांनाच माहिती नाही. इतकंच काय, आथिर्क व्यवहाराची चावी हातात असलेल्या सिनेट विषयीच मुंबई युनिव्हसिर्टीचे 70 टक्के विद्याथीर् अनभिज्ञ आहेत. पाच वर्षांपूर्वी झालेल्या सिनेट निवडणुकांमध्ये केवळ आठ हजार विद्यार्थ्यांनीच मतदानाचा हक्क बजावला. यंदाही नाव नोंदणीबाबत पदवीधरांमध्ये फारसा उत्साह नाही. याबाबत ग्रॅज्युएट कॅटेगरीतील दहा जागांसाठी निवडणूक लढवत असलेल्या विद्याथीर् संघटना बऱ्याच अंशी युनिव्हसिर्टीला जबाबदार धरत आहेत.

सिनेट सदस्य निवडीत युनिव्हसिर्टीचे ग्रॅज्युएट्स म्हणून आपलाही काही रोल असतो हेच माहीत नसल्यामुळे अनेक विद्याथीर् या संपूर्ण प्रक्रियेपासून दूर असल्याचं भाजपचा पाठिंबा लाभलेल्या विद्यापीठ विकास मंचाच्या नवनाथ सातपुते याचं म्हणणं आहे. ग्रॅज्युएट कॅटेगरीतून निवडून जाणारे सिनेट सदस्यच विद्यार्थ्यांचे प्रश्न युनिव्हसिर्टीच्या सिनेट मीटिंगमध्ये प्रामुख्याने मांडतात. त्यामुळेच आपल्या प्रश्नांना उचलून धरतील, अशाच सदस्यांना निवडून देण्यासाठी विद्यार्थ्यांमध्ये वातावरण निमिर्ती करण्यासाठी युनिव्हसिर्टी स्तरावर प्रयत्न करणं आवश्यक असल्याचं सतत तीन वेळा सिनेट सदस्य म्हणून निवडून आलेले बॉम्बे ग्रॅज्युएट फोरमचे अध्यक्ष आणि मुंबई कॉग्रेसचे खजिनदार अमरजितसिंग मनहान्स यांचं म्हणणं आहे.

युनिव्हसिर्टीशी संबंधित सर्व प्रश्नांवर विचारविनिमय करून त्यातून विद्यार्थी हित जपण्याची जबाबदारी युनिव्हसिर्टी सिनेटवर असते. यातील सदस्य संख्या 98 आहे. अंदाजे 400 कॉलेजांचा परिवार असलेल्या युनिव्हसिर्टीत 18 सदस्य शिक्षकांमधून , 20 प्रिन्सिपल्समधून , 8 कॉलेज मॅनेजमेण्टमधून, पाच पोस्ट ग्रॅज्युएट टीचर्समधून तर दहा सदस्य ग्रॅज्युएट कॅटेगरीमधून निवडले जातात. बाकी सदस्यांची नेमणूक कुलगुरू आणि कुलपती करतात. इतर सर्व निवडणुका युनिव्हसिर्टीच्या अख्यत्यारित होत असल्या तरी ग्रॅज्युएट कॅटेगरीसाठी मात्र ओपन निवडणुका होतात. त्यात युनिव्हसिर्टीचं कॉन्व्होकेशन सटिर्फिकेट असलेल्या ग्रॅज्युएट्सना निवडणुकीत आपला मतदानाचा हक्क बजावण्याचा अधिकार मिळतो. ग्रॅज्युएट्सना 20 रुपये भरून मतदारयादीत आपली नावनोंदणीही करावी लागते. आपले सिनेट सदस्य निवडण्याची ही प्रक्रियाच मुंबईतील अनेक ग्रॅज्युएट्सना माहीत नाहिए.

 
</text>
</doc>
