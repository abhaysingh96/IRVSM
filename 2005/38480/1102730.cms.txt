<doc>
<docno>1102730.cms.txt</docno>
<text>
 
देश-विदेश
दिग्दर्शक घोष दलाई लामांकडून जागतिकीकरणाकडे...
[ Sunday, May 08, 2005  08:34:58 pm]


वृत्तसंस्था

कोलकाता : दलाई लामांवर गेल्याच वषीर् बनवलेल्या ' इम्पर्मनन्स ' या लघुपटाचा व्यावसायिक ' प्रीमिअर ' अमेरिकेत केल्यानंतर पुढील महिन्याभरात गौतम घोष आता नव्या चित्रपटाच्या निमिर्तीत गढले आहेत... जागतिकीकरणानंतर भारतीयांना भारताची ओळख पटणे, ही या चित्रपटाची मध्यवतीर् कल्पना आहे!

नव्या प्रोजेक्टबद्दल घोष फार बोलत नाहीत. ' एका शिक्षकाच्या जाण्यानंतर, त्याचे विद्याथीर् त्याची थोरवी एकमेकांना सांगतात... त्यातून एका जीवनाचा पट उलगडतो. संगतवार नव्हे ; चित्रपटाच्या भाषेत ', एवढेच ते सांगतात. ' या फिल्मचे सुमारे 35 टक्के चित्रीकरण युरोपात केले जाईल. एकंदर चित्रीकरणापैकी 60 टक्के पूर्णही झाले आहे ', अशी माहिती देऊन उत्सुकता वाढवतात.

जागतिकीकरणोत्तर वास्तव घोष यांना पटू लागले का, असा प्रश्ान् पडतो. ' केवळ बंगालीत फिल्म करून मला थांबायचं नाही ' असे ' पद्मा नोदीर माझी ', ' अबोर अरण्ये ' चा हा दिग्दर्शक सांगतो आणि ' नवा चित्रपट हिंदी आणि इंग्रजी असा द्वैभाषिकच आहे ', अशी माहिती देतो.

व्हेनिस (सप्टेंबर 2004), नवी दिल्ली ( मार्च 2005) येथे प्रीमिअर ; तर न्यूयॉर्कला डिसेंबरात झालेल्या ' दक्षिण आशियाई आंतरराष्ट्रीय चित्रपट महोत्सवा ' त प्रदशिर्त होण्याचा मान दलाई लामांवरल्या तासाभराच्या ' इम्पर्मनन्स ' नं मिळवला, त्यानंतर व्यावसायिक पातळीवर प्रतिसाद अजमावण्यासाठी पुन्हा या लघुपटाची अमेरिकावारी घडते आहे. ' सत्यजित राय यांचे वारसदार ' अशी ख्याती मिळवलेले घोष ' इम्पर्मनन्स ' मधून सहजी बाहेर येऊ शकणार नाहीत... ' दलाई लामांच्या निर्व्याजतेचा मोठा ठसा माझ्यावर पडला ', अशी कबुली ते देतात!

 
</text>
</doc>
