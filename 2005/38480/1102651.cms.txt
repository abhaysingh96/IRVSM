<doc>
<docno>1102651.cms.txt</docno>
<text>
 
महाराष्ट्र
वांग्याचं 18 फुटी झाड!
[ Sunday, May 08, 2005  06:52:13 pm]


संजय परब

वेंगुर्ले : मालवण समुदातील किल्ला आणि त्यावरील गोड्या पाण्याच्या विहिरीशेजारी असलेले दोन फांद्याचं नारळाचं झाड पाहून आश्वर्याने तोंडात बोट जात असताना वेंगुलेर् तालुक्यातील मठ गावातील बोवलेकरवाडीत एक वांग्याचे झाड नारळ आणि पोपळीशी स्पर्धा करू पाहत असून या झाडाने आतापर्यंत 18 फुट उंची गाठली आहे. या झाडाने कृषी संशोधकांसमोर आव्हान उभे केले असून वेंगुलेर् येथील प्रादेशिक संशोधन केंदाच्या अधिकाऱ्यांनी या झाडाच्या फांद्या व फळावर संशोधन सुरू केले आहे.

बोवलेकरवाडी येथील प्रगतशील शेतकरी भगवान बोवलेकर यांच्या अथक प्रयत्न आणि जिद्दीमुळे एका नवीन प्रयोगाचा जन्म झाला असून सुरुवातीला या झाडापासून चार ते पाच फळे घेणारे भगवान बोवलेकर हे आता एकाचवेळी 40 ते 50 फळे घेत आहेत. विशेष म्हणजे प्रत्येक वांग्याची लांबी एक फुटापर्यंत असून काकड्याच्या आकाराच्या या वांग्याची भाजी चविष्ट असल्यामुळे परिसरात त्यांना चांगलीच मागणी आहे.

शेती-बागायती आणि परसबाग व्यवसाय असणाऱ्या भगवान यांनी दोन वर्षांपूवीर् पावसाळी हंगामात वांग्याची लागवड केली आणि उत्पन्नही समाधानकारक घेतले. याचवेळी त्याच्या डोक्यात कल्पना साकारली की अनेक झाडांकडून उत्पन्न घेण्यापेक्षा एकाच झाडाची मेहनत चौपट केल्यास काय होईल ? याच प्रयोगशीलतेमधून त्यांनी इतर झाडे काढून फक्त एकच झाड शिल्लक ठेवले आणि 18 फुटी झाडाचा जन्म झाला! सुरुवातील एक फुट उंची असलेल्या या झाडानं दोन वर्षांत 17 फुटापर्यंत झेप घेतली.

सुरुवातीला 131 चा खड्डा खणल्यावर तो अर्धा फुट मातीने भरून घेतला गेला आणि उरलेल्या खड्ड्यात पालापाचोळा घालून झाड लावले ते मातीचा थर देऊन. सुरुवातीला नियमित पाणी दिल्यानंतर काही दिवसानंतर पाणी एक दिवसाआड देण्यास सुरुवात केली. दर पंधरा दिवसांनी झाडाच्या मुळावरील जुनी माती काढून टाकून नवी माती घालण्याबरोबरच शेणखत तर दिलेच, शिवाय जंगलात साप, घुशी, साळिंदर या प्राण्यांच्या बिळाजवळ असलेली त्यांची विष्ठामिश्ाति माती मुळात घालण्याचा प्रयोग केला.

झाडाची वाढ झपाट्याने सुरु असतानाच पुढे नवीन जैविक खताचा प्रयोग राबवताना भगवान यांनी जंगलातील झाडांचा पालापाचोळा आणून पाण्यात कुजत घातला आणि दुसऱ्या दिवशी तो खलबत्त्यात बारीक करून ते मिश्ाण झाडाला खत म्हणून दिले. या दरम्यान त्यांनी कोणत्याही प्रकारचे कृृत्रिम खत व कीटकनाशकाचा वापर केला नाही. फक्त गोमूत्राचा वापर करून कीड लागणार नाही, याची काळजी घेतली. या 18 फुटी झाडाने प्रयोगशीलतेचा नवा अध्याय घातला असून यापासून स्फूतीर् घेऊन वेगवेगळ्या फळभाज्यांबाबत प्रयोग करण्यासाठी शेतकऱ्यांची उत्सुकता चाळवली आहे.

 
</text>
</doc>
