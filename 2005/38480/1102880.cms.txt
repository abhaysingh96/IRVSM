<doc>
<docno>1102880.cms.txt</docno>
<text>
 
महामुंबई
टेकड्यांवरील रहिवाशांना महापालिकेचे 'कोरडे' इशारे
[ Sunday, May 08, 2005  11:47:12 pm]


म. टा. प्रतिनिधी

मंुबई : पावसाळा तोंडावर येऊ लागला की, नालेसफाई आणि खड्डे बुजविण्याची कामे चचेर्त येतात. पावसाळ्यापर्यंत या दोन कळीच्या प्रश्ानंकडे सगळ्या मंुबईकरांचे लक्ष असते. याबरोबरच दरडी कोसळून होणारी प्राणहानीचा प्रश्ान्ही नेहमीप्रमाणे चचेर्त येतो. ही बाब लक्षात घेता डोंगराच्या पायथ्याशी राहणाऱ्या रहिवाशांना मंुबई महापालिकेने जवळपास महिनाभर आधीच धोक्याचा इशारा देणे सुरू केले आहे.

महापालिकेने रहिवाशांना सुरक्षित जागी स्थलांतर करण्याची सूचना केली असली तरी, या रहिवाशांच्या पुनर्वसनाची कोणतीही योजना अस्तित्वात नसल्यामुळे रहिवाशांसमोर स्थलांतर कुठे करायचे, असा प्रश्ान् निर्माण झाला आहे.

चेंबूर पूर्व विभागातील गौतम नगर, पांजरपोळ तसेच वाशीनाका येथील ओम गणेश नगर, राहूल नगर, नागाबाबा नगर, सह्यादी नगर, अशोक नगर, भारत नगर, बंजारतांडा, हशु अडवाणी नगर व एल. यु. गडकरी मार्ग येथील विष्णू नगर या ठिकाणी प्रामुख्याने डोंगर किंवा टेकड्यांच्या पायथ्याशी झोपड्या आहेत. या भागात जोराच्या पावसामुळे दरडी कोसळण्याची शक्यता असते. तसेच या भागांत असणारे नालेही अतिवृष्टी झाल्यास भरून वाहतात. यापूवीर्ही यापैकी काही भागात दरडी कोसळण्याच्या दुर्घटना होण्याच्या घटना घडल्या आहेत. गेल्या वषीर् कुर्ला येथे दरड कोसळून सहाजण मृत्यूमुखी पडले होते.

त्यामुळेच येत्या पावसाळ्यात अशी दुर्घटना घडू नये, यासाठी खबरदारीचा उपाय म्हणून पालिकेने रहिवाशांना इतर सुरक्षित ठिकाणी स्थलांतर करण्याची सूचना केली आहे. पण, पुनर्वसनाचा प्रश्ान् निकालात निघाला नसल्यामुळे रहिवाशांपुढे ' राहायला जायचे कुठे ?' असा प्रश्ान् आहे. स्थलांतराची सूचना करतानाच स्थलांतर करायचे नसल्यास रहिवाशांनी स्वत:च्या जबाबदारीवर तेथे राहावे, असा ' सल्ला ' महापालिकेने दिला आहे. मात्र, नैसगिर्क आपत्तीने दुर्घटना अथवा जीवित वा वित्तहानी झाल्यास पालिका जबाबदार राहणार नाही, असा इशाराही देण्यास पालिका प्रशासन विसरलेले नाही.

 
</text>
</doc>
