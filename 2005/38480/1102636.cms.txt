<doc>
<docno>1102636.cms.txt</docno>
<text>
 
प्रगती फास्ट
मॅथ्स + अभ्यास = करिअर
[ Sunday, May 08, 2005  06:18:59 pm]


मॅथ्स म्हणजे स्कोअरिंग विषय किंवा मॅथ्समुळे पोटात गोळा येतो रे...मॅथ्सविषयी अशी दोन टोकाची मतं ऐकायला मिळतात. ज्या विद्यार्थ्यांना या विषयाची भीती वाटते त्यांनी मागच्या काही वर्षांच्या प्रश्नपत्रिकांचा अभ्यास करून पासिंगपुरते मार्क्स मिळवायचे. पण ज्यांना हा विषय स्कोअरिंग वाटतो, त्यांनी मॅथ्सच्या मदतीने करिअरचा फॉर्म्युला कसा तयार करता येईल, याकडे लक्ष द्यायला हवं.

मॅथ्समध्ये ग्रॅज्युएशन केल्यानंतर उच्चशिक्षण, रिसर्चबरोबर इतरही अनेक क्षेत्रांमध्ये करिअर करता येतं. भविष्यकाळात तर अशा प्रकारच्या संधींचं प्रमाण वाढणार आहे, असं म्हटलं तर अनेकांना आश्चर्य वाटेल. शाळेत मॅथ्स विषय कळला नाही, कमी मार्क्स मिळाले किंवा शिक्षक चांगले नसतील तर बहुतांश विद्यार्थ्यांचं या विषयाबद्दल मत चांगलं होत नाही. पण हा दोष मॅथ्सचा नसून त्या विषयात गोडी निर्माण करण्यात असमर्थ ठरलेल्या शिक्षणप्रणाली आणि साहित्याचा आहे.

तसं पाहिलं तर मॅथ्स विषयात सायन्स, कॉमर्स आणि आर्ट्स शाखेतील मूलभूत संज्ञांचा समावेश झालेला आहे. त्यामुळे तिन्ही शाखेतून तुम्हाला मॅथ्समध्ये ग्रॅज्युएशन करता येतं. मॅथ्समध्ये मिळवलेल्या बीएस्सी किंवा बीए पदवीला समान दर्जा आणि मान्यता दिलेली आहे. कारण दोन्हीसाठी मॅथ्सचा सिलॅबस सारखाच असतो.

मॅथ्सच्या विविध शाखा आणि उपशाखा आहेत. त्यांच्या निवडीनुसार तुम्हाला करिअरची दिशा ठरवता येते. मॅथ्समध्ये पूवीर्पासून प्युअर आणि अप्लाइड असे दोन विभाग आहेत. अलझेब्रा, जॉमेट्री आणि कॅलक्युलस हे विषय प्युअर मॅथ्समध्ये येतात. हायड्रोस्टॅटिक्स, हायड्रोडायनॅमिस्ट, मेकॅनिक्स यांचा अप्लाइड मॅथ्स किंवा इंजिनीअरिंग मॅथ्समध्ये समावेश होतो. खरं पाहता हे विभाजन कृत्रिम आहे आणि दोन्ही विभागांचा विकास एकमेकांवर अवलंबून आहे.

मॅथ्समध्ये प्रावीण्य मिळवलं, की तुम्हाला आवडीच्या क्षेत्रात करिअर करण्याची संधी मिळते. उदा. डिफेन्स, रिसर्च, स्पेस अॅप्लिकेशन, हवामान अंदाज यासारख्या प्रत्येक विभागात मॅथ्स तज्ज्ञांसाठी जागा राखून ठेवलेल्या असतात. भारताची क्षेपणास्त्र निमिर्ती, उपग्रह कार्यक्रम, इतर अनेक प्रांतातील भरारी आणि स्वयंपूर्णता या मॅथ्समधल्या तज्ज्ञांमुळे शक्य झाली. या जागा यूपीएससीतफेर् परीक्षा घेऊन भरण्यात येतात. त्यामुळे सरकारी विभागात तुम्हाला जॉब करायचा असेल, तर यूपीएससीच्या निवडप्रक्रियेला सामोरं जावं लागेल. प्रमुख वर्तमानपत्रात वेळोवेळी बोर्डतफेर् जाहिरात प्रसिद्ध केल्या जातात.

सगळ्यात महत्त्वाची गोष्ट म्हणजे आंतरराष्ट्रीय- राष्ट्रीय पातळीवरील कोणत्याही स्पर्धा परीक्षेत मॅथ्स हा अविभाज्य घटक असतो. मॅथ्स ग्रॅज्युएट्सना या टप्प्यावर तर खूपच मदत होते. स्टॅटिस्टिक्स हा विषय मॅथ्सशी संलग्न असून त्याचा जास्त भर उपयोगितेकडे आहे. या विषयातील स्पेशलायझेशन तुम्हाला करिअरच्या असंख्य संधी उपलब्ध करून देऊ शकतं. अॅग्रिकल्चरल स्टॅटिस्टिक्स क्वालिटी कण्ट्रोल, नॅशनल सॅम्पल सव्हेर् डिपार्टमेण्ट्स हे काही पर्याय आहेत. इंडियन स्टॅटिस्टिकल सविर्समध्ये परीक्षा देऊन तुम्हाला प्रवेश मिळवता येतो.

प्रायव्हेट सेक्टरमध्येही भरपूर जॉब्सचे पर्याय उपलब्ध आहेत. माकेर्टिंग आणि कन्सल्टिंग सविर्स पुरवणाऱ्या कंपन्यांना स्टॅटिस्टिक्स प्रोफेशनल्सची गरज असते. गेल्या काही वर्षांत स्टॅटिस्टिक्सशी संबंधित डेमोग्राफी विषय विकसित झाला. यात लोकसंख्येचा सायण्टिफिक अभ्यास केला जातो. भारतातील सेन्सस ऑपरेशनच्या प्रचंड कामासाठी या विषयातील तज्ज्ञांची गरज पडते. देवनार इथल्या इण्टरनॅशनल इन्स्टिट्यूट फॉर पॉप्युलेशन स्टडीज (222. द्बद्बश्चह्यद्बठ्ठस्त्रद्बड्ड.श्ाह्मद्द) ही डीम्ड युनिव्हसिर्टी डेमॉग्राफी विषयाचे अनेक शिक्षणक्रम राबवते.

ऑपरशेन रिसर्च हा विषयही मॅथ्सशीच संबंधित आहे. या विषयात तुम्हाला कोणत्याही युनिव्हसिर्टीमधून मास्टर डिग्री कोर्स करता येईल. द ऑपरेशनल रिसर्च सोसायटी ऑफ इंडिया, कोलकातामध्ये या विषयाचे मान्यताप्राप्त कोर्सेस उपलब्ध आहेत. दिल्ली युनिव्हसिर्टीमध्ये ऑपरेशनल रिसर्च आणि अप्लाइड ऑपरेशनल रिसर्चमध्ये एमए/एमएस्सी कोर्स उपलब्ध आहेत.

कुठल्याही निर्णय परिस्थितीत वापरण्यायोग्य मॅथेमॅटिकल मॉडेल निर्माण करण्यावर भर दिला जातो आणि त्याआधारे विविध पर्यायांचं मूल्यांकन करता येतं. त्यामुळेच ऑपरेशन रिसर्चची गरज अनेक क्षेत्रात असते. हे लक्षात घेऊन या विषयाचा समावेश मॅनेजमेण्टच्या सिलॅबसमध्येही केला आहे. कम्प्युटर आणि मॅथ्सचं सख्य जगजाहीर आहे. एमसीए किंवा कम्प्युटरशी संबंधित कोर्स करण्यासाठी तुम्हाला मॅथ्सचं सखोल ज्ञान उपयोगी पडतं. सॉफ्टवेअरमध्ये करिअर करायचं असेल, तर मॅथ्सचा फण्डा क्लिअर असावा लागतो. कारण प्रोग्रॅमिंगची जटिलता समजून घेण्यासाठी आवश्यक असणारी लॉजिकल विचारसरणी मॅथ्सचा अभ्यास करून मिळवता येते.

इन्शुरन्स क्षेत्रासाठी अॅक्च्युरिआ सायन्स हे विशिष्ट प्रकारचं मॅथ्स विकसित झालं आहे. कुठल्याही विमा पॉलिसीच्या किमती आणि अटी राबवताना या सायन्सचा आधार घेतला जातो. प्रचंड प्रमाणात आकडेमोड करण्यात रस असलेल्या व्यक्तींनी अॅक्च्युरिआ सायन्समध्ये करिअर करण्याचा नक्कीच विचार करावा. भारतात विमा क्षेत्र खाजगी कंपन्यांना खुलं केल्यामुळे स्पर्धा आणि जॉबचं प्रमाणही वाढणार आहे. स्पधेर्त आघाडी टिकवण्यासाठी कंपन्यांना अॅक्च्युरिआ सायन्समध्ये पात्रता असलेल्या उमेदवारांची गरज भासेल. या कोर्सबद्दल माहिती तुम्हाला 222. ड्डष्ह्लह्वड्डह्मद्बद्गह्यद्बठ्ठस्त्रद्बड्ड.श्ाह्मद्द या वेबसाइटवर मिळेल.

डॉ. विवेक पाटकर

आयसीएफएआय बिझनेस स्कूल, मुंबई

 
</text>
</doc>
