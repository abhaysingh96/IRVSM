<doc>
<docno>1088868.cms.txt</docno>
<text>
 
देश-विदेश
लालूंच्या हकालपट्टीची वाजपेयींची मागणी
[ Tuesday, April 26, 2005  01:00:54 pm]


वृत्तसंस्था

नवी दिल्ली : रेल्वेमंत्री लालूप्रसाद यादव यांना केंदीय मंत्रिमंडळातून काढून टाकण्यात यावे, अशी मागणी माजी पंतप्रधान अटलबिहारी वाजपेयी यांनी केली आहे.

लालूप्रसाद यादव त्यांच्यावर गुजरातमध्ये झालेल्या कथित हल्ल्यासंदर्भात भारतीय जनता पक्ष आणि संघ परिवाराच्या विरोधात बेलगाम वक्तव्य करत आहेत. याबद्दल खेद व्यक्त करुन वाजपेयींनी लालूप्रसादांच्या हकालपट्टीची मागणी केली आहे. भाजपच्या संसदीय पक्षाच्या बैठकीनंतर पत्रकारांशी बोलताना त्यांनी ही मागणी केली.

या संदर्भात गृहमंत्री शिवराज पाटील संसदेत कोणतेही निवेदन करत नसल्याकडेही वाजपेयीनी लक्ष वेधले. तसेच संघ परिवाराच्या विरोधात लालूप्रसाद यादव यांनी संसदेत केलेले वक्तव्य कामकाजातून काढून टाकण्याची मागणीही वाजपेयींनी केली.

 
</text>
</doc>
