<doc>
<docno>1089460.cms.txt</docno>
<text>
 
देश-विदेश
वीजटंचाई दूर करण्यासाठी युद्धपातळीवर प्रयत्न हवेत
[ Tuesday, April 26, 2005  09:54:48 pm]


म. टा. विशेष प्रतिनिधी

नवी दिल्ली : महाराष्ट्राने यापूर्वी न अनुभवलेली अभूतपूर्व वीजटंचाई दूर करण्यासाठी, युद्धपातळीवर सर्वंकष प्रयत्न करावे लागणार आहेत. अशा संकटसमयी मोचेर् काढून वीज मंडळाशी वैर करण्याऐेवजी, राज्यातील जनतेने सहकार्याचा हात पुढे करण्याचे औदार्य दाखवले पाहिजे, अशा परखड शब्दांत, कृषीमंत्री शरद पवारांनी आपली भूमिका म. टा. ला खास मुलाखत देताना व्यक्त केली.

वीजटंचाईवर मात करण्याच्या प्रयत्नांविषयी बोलताना पवार म्हणाले, वीजनिमिर्ती क्षेत्रात खासगी कंपन्यांच्या सहभागाविषयी अनेक राज्यांत सुरुवातीला कडाडून विरोध झाला. सध्या प्रत्येक राज्य वीजटंचाईचा सामना करीत असल्याने हा विरोध आता मावळला आहे. मिळेल तिथून वीज प्राप्त करण्याचे प्रयत्न सुरू झाले आहेत. खासगी कंपन्यांना थोडी मोकळीक, भरपूर सवलती आणि अधिक तत्परतेने वीजनिमिर्तीसाठी, महाराष्ट्र शासनाने प्रोत्साहन देणे आवश्यक आहे. सहकारी साखर कारखान्यांकडून बगॅसचा वापर करून पूरक वीजनिमिर्ती (को- जनरेशन) ला चालना दिल्यास वर्षभरात अशी वीजनिमिर्ती ते करू शकतील. छत्तीसगड, ओरिसा राज्यातली अतिरिक्त वीज महाराष्ट्रासाठी मिळवण्याचे प्रयत्न झाले पाहिजेत. कोयना प्रकल्पातून अधिक वीजनिमिर्ती करण्यासाठी, महाराष्ट्रातल्या विजेच्या आणीबाणीची कल्पना देऊन, आंध्र आणि कर्नाटक राज्यांना विश्वासात घेतले पाहिजे. विजेचे ऑडिटसारख्या उपाययोजना स्वीकारताना, तज्ज्ञांच्या सल्ल्यानुसार काही ठिकाणी सिंगल फेजींग करता येईल काय, याचा गांभीर्याने विचार झाला पाहिजे. उरणच्या गॅसआधारीत वीज प्रकल्पात स्थापित क्षमतेच्या 25 ते 30 टक्केच वीजनिमिर्ती सध्या होते. उरणची क्षमता 100 टक्क्यांवर नेण्यासाठी अतिरिक्त गॅस मिळवला पाहिजे. खासगी क्षेत्रातले इस्पात, रिलायन्ससारखे जे प्रकल्प गोडबोले समितीने रद्द करण्याचा सल्ला दिला होता, तशाच प्रकल्पांना राज्य शासनाने नुकतीच मान्यता देऊन नवे करार केले आहेत, ते नक्कीच स्वागतार्ह आहे. अर्थात हे सारे उपाय पूर्णत्वाला नेण्यास दोन तीन वर्षांचा कालावधी लागणारच आहे. तोपर्यंत महाराष्ट्राला प्राप्त परिस्थितीशी झंुज देण्याशिवाय मार्ग नाही.

राज्यातल्या वीजटंचाईवर मात करण्यासाठी मुंबईत भारनियमन लागू करून वीजपुरवठा अन्यत्र वळवण्याचा उपाय, अव्यवहार्य आणि नादानपणाचा आहे. मुंबई देशाची आथिर्क राजधानी असलेले आंतरराष्ट्रीय शहर आहे. मुंबईला काळोखात बुडवणे देशाला आणि राज्याला परवडणारे नाही. राज्यातली स्थिती लक्षात घेऊन मुंबईकरांनी विजेचा जपून वापर करणे, नक्कीच आवश्यक आहे, असे पवार शेवटी म्हणाले.

 
</text>
</doc>
