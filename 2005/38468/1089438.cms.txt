<doc>
<docno>1089438.cms.txt</docno>
<text>
 
अर्थव्यवहार
आयुविर्म्याचे बदलते मापदंड-2
[ Tuesday, April 26, 2005  09:42:34 pm]


आयुविर्म्याच्या दृष्टीने एखाद्या माणसाचे आथिर्क मूल्य किती असते हे ठरविणे फार अवघड आहे. माणसाच्या आयुष्याचे मूल्य ठरविताना अनेक गोष्टी विचारात घ्याव्या लागतात. त्या व्यक्तीचे दरमहा उत्पन्न, राहणीमानासाठी दरमहा येणारा खर्च, घरासाठी काढलेल्या कर्जासाठीचा खर्च, अकस्मात उद्भवणाऱ्या आजारपणासाठी लागणारा खर्च, मुलांच्या व्यवसायासाठी, मुलीच्या लग्नासाठी लागणारा खर्च, निवृत्तीनंतरच्या काळासाठी दरमहा लागणारे पेन्शन इ. अनेक गोष्टी विचारात घेतल्या जातात. या गरजा वेगवेगळ्या आणि आयुष्याच्या वेगवेगळ्या टप्प्यावर येणाऱ्या असतात. या सगळ्या संभाव्य गरजा ध्यानात घेऊन माणसाच्या आयुष्याची एकूण किंमत काढावी लागते आणि तेवढे विमा संरक्षण त्याला आवश्यक असते. आपण एक उदाहरण घेऊ. एका 30 वर्षांच्या व्यक्तीला दरमहा 20,000 रुपये पगार आहे. त्याच्यावर खालीलप्रमाणे जबाबदाऱ्या आहेत.

1) घराचे कर्ज: 10 लाख रु. 2) दोन मुलांच्या शिक्षणासाठी: 5 लाख रु. 3) मुलीचे लग्न: 5 लाख रु. 4) मुलाच्या व्यवसायासाठी भांडवल: 5 लाख रु. 5) निवृत्तीनंतर दरमहा पेन्शन रु. 25,000 हवी आहे. आता या माणसाची ' ह््युमन लाइफ व्हॅल्यू ' किती असेल ते आपण पाहू.

सध्याच्या परिस्थितीत त्या माणसाचा मृत्यू झाला तर दरमहा 20,000 रु. मिळण्यासाठी 8 टक्के वाषिर्क व्याजाने त्याला 30 लाख रुपये बँकेत गुंतवावे लागतील. दरमहा 25,000 रु. पेन्शन मिळण्यासाठी 8 टक्के व्याजदर गृहित धरून त्याला तीस वर्षांनंतर सर्वसाधाणपणे रु. 50 लाख बँकेत ठेवावे लागतील. याचा अर्थ असा आहे की, या माणसाची सध्याची एकूण गरज म्हणजे विम्याच्या भाषेत त्याची ' ह््युमन लाइफ व्हॅल्यू ' ही 30 लाख ( घर खर्चासाठी ) + 10 लाख (घराचे) , 5 लाख (शिक्षण) , 5 लाख (मुलीचे लग्न) , 5 लाख (मुलाच्या व्यवसायासाठी भांडवल) , 50 लाख ( पेन्शनसाठी) म्हणजेच रु. एक कोटी पाच लाख रु. एवढी असेल. त्या व्यक्तीची विम्याची गरज एक कोटी रुपयाहून अधिक आहे! वाचून धक्का बसला ना ? मात्र अनेकदा एकदोन लाख रु.ची विमा पॉलिसी असली की आपल्याला वाटते भरपूर झाली विमा पॉलिसी! अगदी प्रथितयश डॉक्टर, व्यावसायिक आणि उच्च मध्यमवगीर्यसुद्धा विम्याचा विचार करताना ' ह््युमन लाइफ व्हॅल्यू ' ही संकल्पना विचारात घेत नाहीत. विमाधारक म्हणतो: सगळे उत्पन्न विमा पॉलिसीचे हप्ते भरण्यासाठी घालविले तर मग जगावे कसे आणि कशाला ? परंतु विमा इतका महाग नसतो. विम्यामध्ये अनेक प्रकार असून, अत्यंत स्वस्तात मिळणारा ' टर्म इन्शुरन्स ' हा आपल्याला फार मदत करतो. मुदतीच्या आणि ' मनी बॅक ' विमा पॉलिसींचा विमा हप्ता मोठा असतो. मात्र ' टर्म इन्शुरन्स ' फार कमी रकमेत आपल्याला मोठे विमा संरक्षण देतो.

न संपणारी चर्चा

विमा म्हणजे ' शुद्ध संरक्षण ' की ' गुंतवणूक ' ही कधीही न संपणारी चर्चा आहे. शहाण्या माणसाने सर्व प्रकारच्या विमा पॉलिसींचे आपापल्या गरजेप्रमाणे सुयोग्य मिश्रण करावे. एकदम मोठ्या विमा रकमेची पॉलिसी खरेदी करता येणार नाही. हळूहळू विमा रक्कम आणि विमा संरक्षण वाढवत न्यावे. विमा विमाधारकाला श्रीमंत करीत नाही, तर तो विमाधारकाचे गरीब होण्यापासून संरक्षण करतो हे लक्षात ठेवावे. अशाप्रकारे ' ह््युमन लाइफ व्हॅल्यू ' मुळे माणसाची विम्याची गरज ठरवता येते. भविष्यात एखादी व्यक्ती एकंदर आयुष्यात किती रक्कम मिळवू शकते किंवा किती रक्कम मिळवण्याची तिची क्षमता आहे किंवा किती रकमेची तिला गरज आहे ते ठरविणे म्हणजेच ' माणसाच्या आयुष्याची किंमत ' ठरविणे.

एक माणूस रस्त्यावरून गाडी चालवत होता. त्याने अचानक जोरात ब्रेक दाबले. गाडी खाली एक कोंबडीचे पिल्लू आले आणि मेले. कोंबडीच्या पिलाचा मालक धावत धावत आला. गाडी चालक म्हणाला: चूक झाली. तुझी कोंबडी तर परत आणता येणार नाही, हे घे शंभर रुपये. पण कोंबडीचा मालक हुशार होता. तो म्हणाला: वा रे वा साहेब! शंभर रुपये देऊन प्रकरण मिटवता होय! अहो, ही कोंबडी नुकतीच अंडी देऊ लागली होती. अजून कमीत कमी 10 वषेर् जगली असती. रोजची दोन अंडी म्हणजे, साहेब रोजचे तीन रुपये. महिन्याला शंभर आणि वर्षाला बाराशे रुपये. दहा वर्षाचे बारा हजार रुपये झाले. मी त्यात महागाईचा परिणाम धरला नाही. तुम्ही माझे बारा हजाराचे नुकसान केले आणि शंभर रुपये देऊन मिटवता काय ? पण हे मी मान्य करणार नाही!

हा हिशेब ऐकून गाडीवाला चक्रावला. कोंबडीचा मालक हा ' ह््युमन लाइफ व्हॅल्यू ' या तंत्रातला तज्ज्ञ होता आणि म्हणूनच त्याने रास्त मागणी केली होती. गाडीवाल्याने तो सौदा कितीला मिटवला हा विषय वेगळा. मात्र शंभर रुपयाच्या कोंबडीची एकूण आयुष्याची किंमत 12,000 रु. असू शकते. त्याचप्रमाणे प्रत्येक माणसाचे आहे. आजच्या अत्यंत अनिश्चिततेच्या काळात पुरेसा विमा उतरविण्यासाठी प्रत्येकाने स्वत:साठी ' ह््युमन लाइफ व्हॅल्यू ' या संकल्पनेची मदत घेणे अत्यावश्यक आहे.

क्षितिज पाटुकले

 
</text>
</doc>
