<doc>
<docno>1089459.cms.txt</docno>
<text>
 
देश-विदेश
बचावासाठी लालूंनी घेतला 'दुष्मन' चित्रपटातील गाण्याचा आधार
[ Tuesday, April 26, 2005  09:53:26 pm]


म. टा. विशेष प्रतिनिधी

नवी दिल्ली : सच्चाई छुप नही सकती बनावट के उसुलोंसे... खुशबू आ नही सकती कभी कागज के फुलोंसे... दुश्मन चित्रपटातल्या या गाण्याचा आधार घेत, रेल्वेमंत्री लालूप्रसाद यादव यांनी साबरमती एक्सप्रेस रेल्वे दुर्घटनेची पहाणी करताना, विश्व हिंदु परिषद आणि बजरंग दलाच्या कार्यर्कत्यांनी त्यांच्यावर केलेल्या प्राणघातक हल्ल्याचा उल्लेख लोकसभेत केला आणि सलग तिसऱ्या दिवशी सभागृहात गोंधळाला प्रारंभ झाला. दिवसभरातल्या प्रचंड गदारोळात लोकसभेचे कामकाज चारवेळा, तर राज्यसभेचे तीनदा तहकूब झाल्यानंतर दिवसभराकरता दोन्ही सभागृहे तहकूब करण्यात आली.

विहिंप आणि बजरंग दलावर हल्ला चढवताना लालू मंगळवारी पूर्ण तयारीनिशी आले होते. मुख्यमंत्री नरेंद मोदी यांनी आणि भाजपने गुजरातमध्ये लालूंवर हल्ला झालाच नाही, याच्या पुराव्यादाखल व्हिडीओ टेप्स आणि सीडीज् प्रसारित केल्यावर स्वत:चा बचाव लालू कशाप्रकारे करतात, याची सर्वांनाच उत्सुकता होती.

सभागृहात लालूंचे आगमन होण्यापूवीर्च गोंधळाला प्रारंभ झाला होता. विचलित न होता लालू म्हणाले, माझ्यावर हल्ला झाला हे सत्य आहे. माझे कोणतेही विधान मी मागे घेतलेले नाही. अपघाताची पहाणी करायला मी एकटा गेलो नव्हतो. बडोद्याच्या भाजप खासदार जयाबेन ठक्कर माझ्यासोबत विमानात होत्या. तीन दिवसांपासून त्या सभागृहात येतच नाहीत. याखेरीज नरेंद मोदी मंत्रिमंडळातले तीन मंत्री आणि दिल्लीतल्या पत्रकारांचा काफिलाही माझ्यासोबत होता. बजरंग दल आणि विहिंपच्या कार्यर्कत्यांनी चढवलेल्या हल्ल्याचे वर्णन करताना, लालूप्रसादांनी आजतक वृत्तवाहिनीच्या प्रतिनिधीने दिलेल्या वृत्ताचा हवाला सभागृहात दिला आणि ते वृत्त पुराव्यादाखल पटलावर ठेवले. रेल्वे अपघातांची तुलनात्मक आकडेवारी सादर करीत, वाजपेयींच्या कारकीदीर्त रेल्वे अपघातांत अधिक लोक मृत्युमुखी पडल्याचे लालूंनी सांगताच गोंधळ वाढतच गेला. भाजपचे सदस्य लालूंची अनेक वादग्रस्त विधाने कामकाजातून काढून टाकण्याचा सातत्याने आग्रह करीत घोषणा देत होते. राज्यसभेतही याचप्रकारचे दृश्य लालूंच्या निवेदनाच्या वेळी दिसले. विरोधक लालूंच्या राजीनाम्याच्या मागणीवर ठाम होते.

लालूंच्या भाषणावर आक्षेप घेत राजीनाम्याची मागणी करताना माजी पंतप्रधान वाजपेयींकडून एक चुकीचे वाक्य निसटले. वाजपेयी म्हणाले, लगभग 50 वर्ष हो गये है, मैने सदनका कभी सन्मान नही किया है। यावेळी सभागृहात हास्यकल्लोळ उसळला. लोकसभाध्यक्ष चतजीर् म्हणाले, खूप दिवसानंतर सभागृह मोकळेपणाने हसले आहे. वाजपेयींनी वाक्याची दुरुस्ती करीत... सदनमे नियमोंके उल्लंघनका हे शब्द मूळ वाक्याला जोडले. लालूंनी यावेळी वाजपेयींचा सन्मान वाढवणारे उद्गार काढले. विरोधक राजीनाम्याची मागणी सोडायला तयार नव्हते. गदारोळात वारंवार कामकाज स्थगित व्हायचे, शेवटी दुपारी चार वाजता दिवसभराकरता सभागृह तहकूब झाले.

 
</text>
</doc>
