<doc>
<docno>1089418.cms.txt</docno>
<text>
 
लेख
ठेवीदारांना सरकार तारणार का?
[ Tuesday, April 26, 2005  09:28:04 pm]


बोगस वित्तसंस्था अगर नागरी सहकारी पतसंस्था काढून, जादा व्याज दराचे आमिष दाखवून आथिर्क लुबाडणूक करणाऱ्यांना चाप लावण्यासाठी, फसविल्या गेलेल्या गंुतवणूकदारांना त्वरित न्याय देण्यासाठी आणि त्यांचे पैसे परत मिळवून देण्याकरिता राज्य सरकारने सर्वसमावेशक असा स्वतंत्र कायदा करावा अशी सूचना आता मुंबई उच्च न्यायालयाच्या खंडपीठाने नुकतीच केली आहे. इतकेच नव्हे तर यासंदर्भातील प्रकरणे लवकरात लवकर निकाली काढण्यासाठी उच्च न्यायालयाच्या न्यायमूतीर्ंचीही नियुक्ती करून स्वतंत्र न्यायालय स्थापण्यासही खंडपीठाने अनुकूलता दर्शविली आहे.

कोल्हापूरच्या भुदरगड नागरी सहकारी पतसंस्थेच्या लुबाडल्या गेलेल्या ठेवीदारांमार्फत सादर झालेल्या जनहितार्थ याचिकेच्या सुनावणीच्यावेळी खंडपीठाने ही सूचना केली. मुख्य न्यायमूतीर् दलवीर भंडारी व न्यायमूतीर् शरद बोबडे यांच्यासमोर नुकतीच ही सुनावणी झाली. गुंतवणूकदारांचे संरक्षण करण्यासाठी होणाऱ्या या कायद्यात कोणत्या प्रमुख मुद्द्यांचा समावेश असावा, हेदेखील न्यायमूतीर्ंच्या या खंडपीठाने सुचविले आहे. ज्या कुठल्या नागरी सहकारी पतसंस्थेला ठेवीवर जादा व्याज द्यायचे असेल, त्यांनी अशी पतसंस्था काढण्यापूवीर् सरकारची अगर रिर्झव्ह बँकेची परवानगी घेतली पाहिजे, असे बंधन या कायद्यात असायला हवे. गुंतवणूकदारांना फसविणाऱ्यांची मालमत्ता त्वरेने जप्त करून ते पैसे गुंतवणूकदारांना देण्याची, त्याचप्रमाणे फसवणूक करणाऱ्या व्यक्तींविरुद्धचे खटले गतीने चालवून निकाली काढण्यासाठी स्वतंत्र न्यायालय स्थापन करण्याची तरतूदही या कायद्यात असावी, अशी अपेक्षा खंडपीठाने व्यक्त केली आहे. या खंडपीठाने सरकारच्या अॅडव्होकेट जनरलना असे सुचविले आहे की, यासंदर्भात त्यांनी राज्य सरकारकडून सूचना घेऊन दोन आठवड्यांनी खंडपीठापुढे एक सर्वसमावेशक योजना सादर करावी.

फसविल्या गेलेल्या गुंतवणूकदारांचे पैसे त्वरेने मिळावेत यासाठी वेगळे ' टास्क फोर्स ,' कृती दल, स्थापन करण्याची सरकारची तयारी असल्याचे अॅडव्होकेट जनरल यांनी यावेळी स्पष्ट केले. सहकारी पतसंस्था आणि नागरी सहकारी बँका यांच्यावर कडक बंधने असण्याची गरज आता भासू लागली आहे. याचे कारण या पतसंस्था व नागरी बँकांतील आथिर्क घोटाळ्याची खरी झळ ठेवीदारांना सोसावी लागते हा अनुभव आहे. राज्यातील बऱ्याच सहकारी पतसंस्था व बँका याचाही हाच अनुभव आहे.

सांगलीतील कृष्णा व्हॅली आणि बालाजी को-ऑप. या दोन बँकांतही अलीकडे हेच चित्र पहायला मिळाले. ठेवीदारांच्या लाखो रुपये ठेवी अडकून पडल्या आहेत. या पार्श्वभूमीवर रिर्झव्ह बँकेने कडक धोरण अवलंबिण्यास सुरुवात केली असल्याने नागरी सहकारी बँकांमध्ये सध्या कमालीची अस्वस्थता दिसत आहे. सहकारी बँकिंग व्यवसाय बंद पाडणारी रिर्झव्ह बँकेची, ही धोरणे मागे घेतली जावीत यासाठी नागरी सहकारी बँकस् असोसिएशनच्यावतीने जोरदार धडपड सुरू आहे. केंद सरकारमधील संबंधित खात्याच्या मंत्र्यांना सविस्तर निवदने दिली जात आहेत. बँकिंग रेग्युलेशन अॅक्टची अंमलबजावणी तूर्तास पुढे ढकलली गेली असली तरी रिर्झव्ह बँकेने मात्र वेगळ्या मार्गाने ही कडक धोरणे राबविणे चालूच ठेवले आहे. त्यामुळे या बँकांचे चालक भीतीपोटी काहीसे गारठलेले दिसतात. सहकारी पतसंस्थां-बाबतीतही अशीच कडक धोरणे स्वीकारण्याची वेळ आली आहे. मुंबई उच्च न्यायालयाच्या खंडपीठानेच त्याबाबतचे सूतोवाच केले आहे.

एकीकडे नागरी सहकारी बँकांची, स्वत:चे अस्तित्व आहे तसे राखण्यासाठी, अशी ही धडपड चालू असतानाच केंद सरकार, अर्थ खाते आणि रिर्झव्ह बँक यांनी मात्र या बँकांचे ग्राहक, ठेवीदार यांचे हित लक्षात घेऊन काही कडक पावले उचलण्यास सुरुवात केली आहे आणि सर्वसामान्य जनतेकडून त्याचे स्वागत होतानाच दिसते आहे. याचे कारण, भ्रष्टाचारामुळे ज्या बँका बुडल्या त्यांचे ठेवीदार, ग्राहक यांना रस्त्यावर येण्याची पाळी आली हेही सत्य आहे. काही नागरी सहकारी बँका आणि पतसंस्था सध्या ' धुमाकूळ ' घालताना दिसतात. त्यांच्यावर काही कडक निर्बंध घातले गेलेच पाहिजेत, असे या क्षेत्रातील जाणकार व तज्ज्ञ व्यक्तींचे मत दिसते. केंद सरकार व रिर्झव्ह बँकेची एकूण वाटचाल काहीशी तशीच दिसते. या सर्व परिस्थितीसंदर्भात उच्च न्यायालयाच्या खंडपीठाने सहकारी पतसंस्थांच्या बाबतीत स्वतंत्र कायदाच करावा, असे आग्रही प्रतिपादन केले आहेे. कोल्हापूर जिल्ह्यातील भुदरगड पतसंस्थेनंतर आता सांगलीच्या निखिल पतसंस्थेबाबतही चर्चा सुरू झाली असून पतसंस्थेच्या एकूण कारभाराबद्दल लेखापरीक्षण अहवालात काही मुद्दे उपस्थित करण्यात आले आहेत. प्रामुख्याने संस्थेच्या अनावश्यक विस्ताराबद्दल व त्यामुळे वाढलेल्या तोट्याबद्दलचा ऊहापोह त्यात आहे.

एक गोष्ट खरी आणि ती म्हणजे अलीकडे नागरी सहकारी पतसंस्था असोत की बँका असोत, त्यांच्याबद्दलची ' विश्वासार्हता ' कमी झाली आहे, ही खरी चिंतेची बाब आहे. त्यांच्या उधळपट्टीवर व स्वाहाकारावर ' कायद्याचा ' कडक लगाम हा घातला गेलाच पाहिजे, अन्यथा ठेवीदार देशोधडीला लागतील.

रवींद दप्तरदार

 
</text>
</doc>
