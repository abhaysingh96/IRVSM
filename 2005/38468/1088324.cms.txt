<doc>
<docno>1088324.cms.txt</docno>
<text>
 
देश-विदेश
प्रभा राव यांची गच्छंती अटळ?
[ Tuesday, April 26, 2005  12:23:27 am]


सुरेश भटेवरा

नवी दिल्ली : काँग्रेस प्रदेशाध्यक्षपदाची निवडणूक 30 एप्रिलऐवजी 15 मेपर्यंत पुढे ढकलल्याने राज्य मंत्रिमंडळाचा विस्तारही त्यानंतरच होईल, असे स्पष्ट संकेत मुख्यमंत्री विलासराव देशमुख यांच्या दिल्लीभेटीत सोमवारी मिळाले. त्याच वेळी रिक्त मंत्रिपदांचे इच्छुक आणि पक्षांतर्गत निवडणुकांमध्ये जागोजागी झालेल्या गोंधळाच्या तक्रारी घेऊन अनेक शिष्टमंडळे दिल्लीत धडकली आहेत. निवडणुकीनंतर महाराष्ट्राच्या प्रदेशाध्यक्षावरून प्रभा राव यांची गच्छंती अटळ आहे.

काँग्रेस कोट्यातील तीन रिक्त मंत्रिपदांचा निर्णय, नव्या प्रदेशाध्यक्षांची निवड व बारबाला पुनर्वसनाचा वादग्रस्त मुद्दा या तीन प्रमुख विषयांवर पक्षाध्यक्ष सोनिया गांधी यांच्यापुढे भूमिका मांडण्यासाठी मुख्यमंत्र्यांचे रविवारी सायंकाळी राजधानीत आगमन झाले. सोमवारी दुपारपर्यंत मुख्यमंत्र्यांची सोनिया गांधींबरोबर भेट झाली नव्हती.

संसदेच्या सेंट्रल हॉलमध्ये , ' आधी लगीन मंत्रिपदाचे की प्रदेशाध्यक्षपदाचे ?' असा थेट प्रश्ान् विचारला असता मुख्यमंत्री म्हणाले , ' र्फस्ट कम् र्फस्ट र्सव्ह! व्यक्तिश: मला कोणतीही घाई नाही. '

काँग्रेस प्रदेशाध्यक्षपदाच्या देशभरातील निवडणुका 30 एप्रिलला होणार होत्या. बिहार, झारखंड तसेच देशभरातील अनेक जिल्हा समित्यांच्या वादग्रस्त आणि अर्धवट अवस्थेतील निवडणुकांमुळे प्रदेशाध्यक्षपदाची निवडणूक 15 मेपर्यंत पुढे ढकलण्यात आली. श्रीमती राव यांच्या जागी विदर्भातल्या ओबीसी नेत्याची बहुदा निवड होईल, असे संकेत आहेत. आमदार सुधाकर गणगणे यांचे नाव या पदासाठी सध्या आघाडीवर आहे.

राज्य मंत्रिमंडळात काँग्रेस कोट्यातल्या तीन जागा रिक्त आहेत. त्यासाठी रोहिदास पाटील, गोविंदराव आदिक, अमरिश पटेल, बाळासाहेब शिवरकर, नितीन राऊत ही नावे चचेर्त आहेत. प्रभा राव गटाने गोविंदराव आदिक आणि नितीन राऊत यांच्यासाठी जोरदार आग्रह धरला आहे.

नागपुरातून अन्य कोणी मंत्री होऊ नये, यासाठी सतीश चतुवेर्दी, अनीस अहमद हे मंत्रीही दिल्लीत तळ ठोकून बसले आहेत. मुख्यमंत्र्यांच्या निवडीला प्राधान्य मिळाल्यास पुण्याच्या बाळासाहेब शिवरकरांची पुन्हा वणीर् लागेल.

 
</text>
</doc>
