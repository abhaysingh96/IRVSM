<doc>
<docno>1089422.cms.txt</docno>
<text>
 
लेख
पुरोगामी परंपरेचा पराभव?
[ Tuesday, April 26, 2005  09:29:14 pm]


भारतीय संविधानाने प्रत्येकाला धर्मपालनाचे, उपासनेचे, पारलौकिक कल्याणाचे व आध्यात्मिक उन्नतीचे स्वातंत्र्य दिले आहे. या विरोधात जाणारा कायदा करता येणार नाही, केला तर तो न्यायालयात टिकणार नाही आणि अंधश्रद्धा निर्मूलन कायद्यात तसे काही नाहीही.

वनवास 14 वर्षांनी संपतो म्हणतात. अंधश्रद्धा निर्मूलन कायद्याच्या वाटचालीने हे खोटे ठरविले आहे. विधानसभेसमोर उभ्या केलेल्या महात्मा फुलेंच्या साक्षीने, डॉ. बाबासाहेब आंबेडकर जयंतीच्या पूर्वसंध्येला हे घडावे, स्वा. सावरकरांचे अनुयायी म्हणवून घेणारे व प्रबोधनकार ठाकरे यांचा वारसा सांगणारे त्यात सामील व्हावेत, सत्याचा धडधडीत अपलाप व्हावा, हे सारेच वेदनादायक. हा कायदा व्हावा म्हणून अंधश्रद्धा निर्मूलन समितीने काय काय केले, त्याची ही कहाणी.

अंधश्रद्धा निर्मूलन कायद्याचा मसुदा 1990 मध्ये तत्कालीन मुख्यमंत्री शरद पवार यांना सादर केला. पुढील पाच वषेर् वाटचाल शून्य. युतीचे सरकार सत्तेवर आले. 7 जुलै 1995 ला आमदार पी. जी. दस्तुरकर यांनी विधान परिषदेत अशासकीय प्रस्ताव मांडला. याबाबत सकारात्मक भूमिका घेण्याचे आश्वासन समाजकल्याणमंत्री बबनराव घोलप व उपमुख्यमंत्री गोपीनाथ मुंडे यांनी दिले. प्रस्ताव मागे घेण्याची विनंती केली. रामराव आदिक यांनी दस्तुरकरांना प्रस्तावावर मतदान व्हावे, अशी शरद पवारांची इच्छा असल्याचे सांगितले. विधान परिषदेत काँग्रेसचे बहुमत होते. 23 वि. 6 अशा विभागणीने शासनाचा पराभव करून प्रस्ताव मंजूर झाला. पुढील चार वषेर् ' कायदा करण्याची बाब शासनाच्या विचाराधीन आहे ' हे उत्तर प्रत्येक अधिवेशन काळात गृहमंत्री मुंडे न चुकता देत होते!

दरम्यान यशवंतराव चव्हाण प्रतिष्ठानच्या कायदा विभागाने न्या. चंदशेखर धर्माधिकारी यांच्या अध्यक्षतेखाली समिती नेमून कायद्याचा सुधारित मसुदा तयार केला. समितीत गृह खात्याचे निवृत्त प्रधान सचिव भास्करराव मिसर, कायदा सचिव पवार, नरेंद दाभोलकर यांचा समावेश होता. 1999 साली सत्तांतर झाले. सरकारच्या किमान समान कार्यक्रमाचे अध्यक्ष होते एन. डी. पाटील. यांनी ' हे शासन सत्तेवर आल्यापासून एक वर्षाच्या आत शोषण करणाऱ्या अंधश्ाद्धांना प्रतिबंध करणारा कायदा करेल ' असे कलम त्या कार्यक्रमात घातले. तीन वषेर् तशीच गेली. मे 2003 मध्ये मी बेमुदत उपोषणाची घोषणा केल्यावर काही हालचाल झाली. मुख्यमंत्री शिंदे, सामाजिक न्यायमंत्री आवळे, राज्यमंत्री बागल, प्रधान सचिव निंबाळकर, सामाजिक न्याय विभागाचे सचिव सुरेशकुमार, एन. डी. पाटील व मी यांच्या बैठकीत कायदा करावा, गैरसमज टाळण्यासाठी ' जादूटोणा व तत्सम अंधश्ाद्धा विरोधी कायदा ' असे नाव करावे, हा निर्णय झाला. ही बाब केंदाच्या सामाईक यादीतील आहे. केंदाची परवानगी हवीच असे मुख्य सचिव म्हणाले. त्याची जबाबदारी मुख्यमंत्र्यांनी घेतली. 25 जुलै 2003 रोजी मंत्रिमंडळात विधेय काला मंजुरी देण्यात आली. 15 ऑगस्टला शासनातफेर् सर्वत्र ' अंधश्ाद्धा निर्मूलनाचा कायदा करणारे भारतातील पहिले राज्य ' अशी जोरदार जाहिरात करून स्वत:ची पाठ थोपटून घेण्यात आली.

हिवाळी अधिवेशनात बिल येणार होते. आमदारांना पत्रे लिहिली. त्याला मुंडे यांचे आलेले उत्तर असे... ' हा कायदा होणेबाबत मी प्रयत्न करीत आहे. या कायद्याबाबत आपल्या प्रयत्नास माझी कायम सहकार्याची भूमिका राहील. ' पुढे 11 महिने काहीही घडले नाही! 23 जून 2003 रोजी मी व एन. डी. पाटील विधी खात्याच्या प्रधान सचिवांना भेटलो. कायदा दिल्लीला पाठविला नव्हता. तो पाठवण्याची गरज राहणार नाही, याप्रकारे प्रारूप बदलण्याचा पर्याय त्यांनी काढला. (हा पर्याय 11 महिने आधी का नाही सुचला ?) नवे प्रारूप मंत्रिमंडळाने मंजूर केले, तोपर्यंत विधिमंडळ बरखास्त झाले होते. वट- हुकुमासाठी कायदा राज्यपालांकडे गेला. त्यांनी सही करणे घटनात्मकदृष्ट्या बंधन-कारक होते ; पण वेळकाढूपणा झाला. सही झाली नाही.

जुलै 2004 पासून हिंदू जागृती समितीने कायद्याला विरोध संघटित करण्यास प्रारंभ केला. ' हिंदू धर्माच्या मुळावर उठलेल्या सरकारच्या (अंध)श्रद्धा निर्मूलन कायद्याला कडाडून विरोध करा ' अशी पत्रके फार मोठ्या प्रमाणात महाराष्ट्रात वाटली गेली. मजकूर असा : ' या कायद्यामुळे हिंदू धर्मातील धामिर्क सण, व्रतवैकल्ये, कुंभमेळा, पंढरपूरची वारी, नवस, उपवास, सत्यनारायणाची पूजा, श्ााद्धविधी, देवाचा कौल, ज्योतिष, पंचांग, वास्तुशास्त्र यांचा वापर या अंधश्ाद्धा ठरणार आहेत. गीता, रामायण, दासबोध पुस्तके छापणे गुन्हा ठरणार आहे. संत परंपरा, संप्रदाय, प्रवचने यांवर बंदी येऊन भक्तावर तुरुंगात जाण्याची वेळ येणार आहे. तेव्हा हिंदूंनो धर्माच्या रक्षणासाठी सज्ज व्हा. '

निव्वळ कुभांड व धादांत खोटारडेपणा या पलीकडे या मजकुराचे वर्णन करता येत नाही. सरकारने अधिकृतपणे याचा प्रतिवाद केला. हिंदू जनजागरण समितीचे प्रवक्ते व मी यांच्या चर्चा दूरदर्शन व अल्फा टी.व्ही.वर झडल्या. पत्रकातल्या एकाही मुद्याचे समर्थन ते करू शकले नाहीत. हिंदू जागृती समितीला खरा रस, हिंदू हितविरोधी म्हणून अंनिसला महाराष्ट्रासमोर आरोपीच्या पिंजऱ्यात उभे करण्यात आणि या पापाचे भागीदार म्हणून हिंदू हिताच्या मुळावर उठलेला पक्ष असे जाहीर करून काँग्रेसला पराभूत करण्यात होता. सुज्ञ जनतेने ही दोन्ही उद्दिष्टे उधळली.

निवडणुकीनंतर विलासराव देशमुख पुन्हा मुख्यमंत्री झाले. ' अंधश्रद्धा निर्मूलनाचा कायदा हिवाळी अधिवेशनात नक्की होईल. आमचे स्पष्ट बहुमत आहे ,' असे त्यांनी सांगितले. ठळकपणे बातमी आली. हिवाळी अधिवेशनच्या शेवटच्या दिवशी ' अर्थसंकल्पी अधिवेशनात कायदा ' असा वायदा त्यांनी केला. मी आमदार गिरीश बापट यांना भेटलो. मुंडे, गडकरी यांच्याशी बोलण्याची इच्छा सांगितली. ' आमचा पक्ष सावरकरी विचाराचा हिंदुत्ववादी आहे ,' असे सांगत त्यांनी होकार दिला. नारायण राणे यांची भेट मिळविण्याचा प्रयत्न केला. मात्र जमले नाही. नव्या मंत्रिमंडळाने बिल नव्याने संमत करण्याची गरज होती. सामाजिक न्याय विभागाचे मंत्री हंडोरे यांची सही होण्यातच बराच वेळ गेला. चार मार्चला उपमुख्यमंत्री आर. आर. पाटील यांनी मुख्यमंत्र्यांना पत्र लिहून मला प्रत पाठविली. मजकूर असा : ' महाराष्ट्र अंधश्ाद्धा निर्मूलन समिती यांचे अंधश्ाद्धा निर्मूलन कायदा अर्थसंकल्पीय अधिवेशनात मंजूर होण्याबाबतचे निवेदन सोबत आहे. अंधश्ाद्धेचे समूळ उच्चाटन होणे आवश्यक वाटते. त्या दृष्टीने या संदर्भात सत्वर उचित कार्यवाही व्हावी, ही विनंती. ' यामुळे अपेक्षा विधेयक मंजूर होण्याची होती.

प्रत्यक्षात भाजप व दोन्ही काँग्रेसच्या आमदारांनी तीव्र विरोध करून विधेयक मांडणे अशक्य केले. कायद्याबद्दल उठविण्यात आलेले काहूर पूर्णत: गैरसमजावर आधारित होते. आपल्याच पक्षाच्या सरकारने मांडलेल्या विधेयकाला त्याच सत्तारूढ पक्षाचे आमदार चुकीचा विरोध करतात आणि मुख्यमंत्री मिठाची गुळणी धरतात, हे अनाकलनीय व वेदनादायी आहे. गणपतराव देशमुख, आडम व चटप यांच्यामुळे बिल माघारी घेण्याची नामुष्की टळली. घटनेने प्रत्येकाला धर्मपालनाचे, उपासनेचे, पारलौकिक कल्याणाचे व आध्यात्मिक उन्नतीचे स्वातंत्र्य दिले आहे. या विरोधात जाणारा कायदा करता येणार नाही, केला तर तो न्यायालयात टिकणार नाही आणि अंधश्ाद्धा निर्मूलन कायद्यात तसे काही नाहीही. काळी जादू, चेटूक, भानामती, भूत काढणे, मंत्राने विष उतरवणे, बाईला डाकीण ठरवणे, मानसिक आजारांना दैवी प्रकोप ठरवून अघोरी उपचार करणे, हाताच्या बोटाने ऑपरेशन करण्याचा दावा करणे, अशा स्वरूपाच्या शोषण, फसवणूक करणाऱ्या अंधश्ाद्धांच्या विरोधात हा कायदा आहे. त्याअभावी संबंधितांना शिक्षा करण्यात अडचण येते, असा पोलिसांचाही अनुभव आहे.

महात्मा फुले, शाहूमहाराज, डॉ. आंबेडकर यांची उठताबसता जपमाळ दोन्ही काँग्रेस पक्ष ओढतात. अंधश्रद्धेमुळे अतिशूदातिशूदांवर अनेक अनिष्ट परिणाम होतात, असे या तिघांचे म्हणणे होते. ते फसवले जातात, शिवाय दैववादी व क्रियाशून्य बनतात. सामाजिक विषमता-विकृती स्वाभाविक मानून त्याचा स्वीकार करतात. या अरिष्टातून त्यांना बाहेर काढणाऱ्या कायद्याला विरोध का ?

' प्रबोधन ' कार ठाकरे यांनी 1 डिसेंबर 1921 च्या प्रबोधन पक्षिकाच्या अंकात ' आम्ही नेमके कोण ?' याला उत्तर दिले होते : ' जुन्या पुराण्या चिंध्या गाथा, मनुस्मृतीच्या मुखात गाथा, कर्मठतेच्या चिपळ्या हाती, अंधश्ाद्धा अंगी विभूती या समजाला धक्का त्यांना देऊनी पुढती सरणारे ' हा वारसा शिवसैनिकांनी का विसरावा ? सावरकर काय म्हणाले , ' आमच्या हिंदू राष्ट्रातील आजच्या वैज्ञानिक युगात टाकाऊ असणाऱ्या खुळचट रुढी, व्रते, मते त्यांनी सोडावी हे वारंवार सांगणे जसे आमचे कर्तव्य आहे. तसेच मुसलमान समाजासही आमचे सांगणे हेच आहे की, उपदवी आचार नि क्रूर धर्मवेड तुम्ही शक्य तितक्या लवकर सोडणे हिंदूंवर उपकार म्हणून नव्हे तर ते तुमच्याच हिताचे आहे. संस्कृतिरक्षण म्हणजे दुष्कृतिरक्षण नाही... आम्हास जे संपादावयाचे आहे ते धर्मभेदाची नांगी ज्यापुढे ढिली पडते ते विज्ञानबळ होय. तेव्हा मुसलमानासारखे पोथीनिष्ठ होणे ही तोडीस तोड देण्याची रीत नसून, युरोपियनाप्रमाणे विज्ञाननिष्ठ, उपयुक्ततानिष्ठ होणे हीच त्यावरची तोड आहे. ' सावरकरांच्या अवमानाने खवळून उठणाऱ्या भाजपने अंधश्ाद्धा निर्मूलन कायद्याला केलेला विरोध हा स्वातंत्र्यवीरांचा अवमान नाही काय ? हा कायदा हिंदूंची घोडदौड रोखण्यासाठीच केला जात असल्याचे शिवसेनेने आपल्या निषेध ठरावात म्हटले आहे. ही प्रगती की अधोगती ? आकाराची पूजा करायची, विचाराला विसरायचे आणि आचाराला तर फाटाच द्यायचा हे महाराष्ट्राच्या पुरोगामी परंपरेला लागलेले ग्रहण पावसाळी विधानसभा अधिवेशनात तरी सुटेल, अशी उमेद बाळगावी काय ?

नरेंद दाभोलकर

कार्याध्यक्ष,

महाराष्ट्र अंधश्रद्धा निर्मूलन समिती.

 
</text>
</doc>
