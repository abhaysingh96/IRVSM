<doc>
<docno>1089196.cms.txt</docno>
<text>
 
अर्थव्यवहार
सार्वत्रिक व्हॅटची अधिसुचना महिनाअखेरीस
[ Tuesday, April 26, 2005  05:39:14 pm]


वृत्तसंस्था

नवी दिल्ली : मुल्यवधिर्त करप्रणाली अर्थात व्हॅटचा स्वीकार केलेल्या 21 राज्यांनी औद्योगिक कच्चा माल, भांडवली उत्पादन आणि जीवनावश्यक वस्तू यांच्यासाठी सार्वत्रिक समान कररचना स्वीकारण्याचे मान्य केले आहे. येत्या महिनाअखेरपर्यंत यासंदर्भात 21 राज्यात अधिसुचना जारी करण्यात येणार आहे.

व्हॅट लागू केलेल्या राज्यातील अर्थमंत्र्यांची परिषद मंगळवारी येथे झाली.त्यामध्ये विक्रीकरांचे व्हॅटमध्ये रुपांतर करण्यावर राज्यांमध्ये एकमत झाले.व्हॅटच्या अंमलबजावणी समितीचे अध्यक्ष असिम दासगुप्ता यांनी ही माहिती दिली.औषधे, रुग्णोपयोगी उत्पादने यांच्यावर चार टक्के कर आकारण्याचेही या बैठकीत ठरवण्यात आले.

 
</text>
</doc>
