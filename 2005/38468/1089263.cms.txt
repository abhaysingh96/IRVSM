<doc>
<docno>1089263.cms.txt</docno>
<text>
 
महाराष्ट्र
तरुणीवर बलात्कार करणाऱ्या रामदास महाराजाला सक्त मजुरी
[ Tuesday, April 26, 2005  07:36:13 pm]


म. टा. वृत्तसेवा

सांगली : अंधश्रद्धेचा फायदा घेऊन, तसेच सतत जिवे मारण्याची धमकी देऊन एका तरुणीवर वारंवार बलात्कार केल्याचा आरोप सिद्ध झाल्याने मिरज तालुक्यातील खंडेराजुरी येथील रामदास महाराज तथा हिरालाल ऊर्फ मुरलीधर दराडे यास येथील अतिरिक्त जिल्हा व सत्र न्यायाधीश एस.पी.तावडे यांनी काल सात वषेर् सक्तमजुरीची शिक्षा ठोठावली.

खंडेराजुरी येथील ही तरुणी आपल्या आई व लहान भावासह दुधारी येथे रहात होती. आरोपी रामदास खंडेराजुरी येथील गोरखनाथ मंदिरात पूजाअर्चा, भजन करून महाराज म्हणून मिरवत होता. सदर दुदैर्वी अत्याचारित मुलगी 1 नोव्हेंबर 2004 राजी महाराज रामदास यांच्या दर्शनासाठी म्हणून खंडेराजुरी येथे आली. त्यावेळी रामदास महाराजाने तिला भुरळ घालून तुला दीक्षा देतो, संसारी जगात तथ्य नाही, नवीन विश्व तुला दाखवितो, तीर्थक्षेत्राला नेतो....वगैरे सांगून सहानुभूती दाखविण्याचा प्रयत्न केला. ' महाराज ' या म्हणून त्या तरुणीने त्याच्यावर विश्वास ठेवला.

त्यानंतर आरोपीने पंढरपूरला जाऊ असे सांगून तिला व तिचा भाऊ नितीन या दोघांना बरोेबर घेऊन सलगरे रेल्वे स्टेशन गाठले. 6 नोव्हेंबर 2004 रोजी आरोपी, सदर अत्याचारित मुलगी व तिचा भाऊ असे तिघे मंगळवेढ्यास मुक्कामाला आले. मध्यरात्री आरोपीने जिवे मारण्याची धक्की देऊन तिच्यावर बलात्कार केला. त्यांतर तडवळे येथे तिला नेले, तेथेही पुन्हा बलात्कार केला.

हा प्रकार पाहिला असल्याने महाराज रामदास आपल्याला मारेल, या भीतीने त्या तरुणीचा भाऊ नितीन याने तेथून पळ काढला आणि तो थेट आपल्या मावशीकडे आला. पाहिलेला सर्व प्रकार त्याने सांगितला. मावशीने त्वरित पोलिसांकडे तक्रार नोंदविली आणि रामदास महाराजांचा शोध मोहीम सुरू झाली. अखेर ते पोलिसांना गाणगापूर येथे सापडले. त्याच्यावर खटला दाखल करण्यात आला. या खटल्यात एकूण नऊ साक्षीदार तपासण्यात आले.

रास्ता रोको

मिरज तालुक्यातील आरग ते लक्ष्मीवाडी दरम्यानच्या पोट कालव्याचे काम त्वरित सुरू केले जावे, या मागणीसाठी सुमारे 500 ग्रामस्थांनी म्हैसाळ उड्डाणपुलावर ' रस्ता रोको ' केले. ' पाणी द्या नाही तर खुर्च्या खाली करा ' अशा घोषणा देत आंदोलकांनी हे ' रस्ता रोको ' केले. गेली दोन वषेर् हे काम रखडले आहे, असे आंदोलकांचे म्हणणे आहे. काम पूर्ण झाल्यास तीन हजार एकर क्षेत्र ओलिताखाली येईल. पण सरकार त्याकडे दुर्लक्ष करीत आहे. विविध राजकीय पक्षांचे कार्यकतेर्, नेतेही या आंदोलनांत सामील झाले होते. पाटबंधारे खात्याच्या अधिकाऱ्यांनी याबाबत सांगितले की, निधीअभावी पोटकालव्यांची ही कामे रखडली आहेत. अर्थसाह्यासाठी ' नाबार्ड ' कडे प्रस्ताव पाठविला आहे.

अतिक्रमणे हटविली

सातारा जिल्ह्यातील मांढरदेवी दुर्घटनेच्या पार्श्वभूमीवर आटपाडी तालुक्यातील (जि. सांगली) खरसुंडी येथील सुमारे 200 अतिक्रमणे प्रशासनाने काल हलविली. खरसुंडी येथे येत्या 5 मे रोजी चैत्री यात्रा भरत असून या यात्रेला अंदाजे दीड ते दोन लाख यात्रेकरू येण्याची शक्यता आहे.

ही अतिक्रमणे हटविताना काहींनी विरोध केला. त्यामुळे काही काळ वातावरण तणावग्रस्त बनले होते. अतिक्रमणे काढल्यामुळे मुख्य पेठ, जोगेश्वरी मंदिर परिसर, ग्रामपंचायत कार्यालय परिसर, बस स्थानक चौक आदी भाग मोकळा झाला आहे.

 
</text>
</doc>
