<doc>
<docno>1089255.cms.txt</docno>
<text>
 
महाराष्ट्र
'गुरुकुल पद्धतीमुळेच संस्कृतीरक्षणाची क्षमता येईल'
[ Tuesday, April 26, 2005  07:35:08 pm]


म. टा. वृत्तसेवा

कराड : महाराष्ट्रात 12 अर्धनिवासी गुरुकुलांची निमिर्ती झाली असून त्यांना सरकारमान्यता मिळाल्यामुळे भारतीय संस्कृती जोपासनेचे काम खऱ्या अर्थाने होत आहे, असे म्हणत चिपळूण येथील दर्डा फाउंडेशनचे शैक्षणिक सल्लागार व शिक्षणतज्ज्ञ मुकुंद कानडे यांनी समाधान व्यक्त केले आहे.

अर्धनिवासी गुरुकुलातर्फे राज्यातील 12 अर्धनिवासी गुरुकुलांच्या अध्यापक प्रशिक्षण शिबिराच्या समारोपप्रसंगी ते बोलत होते. अध्यक्षस्थानी शिक्षणमंडळाचे सचिव डॉ. रा. गो. प्रभुणे होते तर पुणे येथील वामनराव अभ्यंकर, भाऊसाहेब झाकलेकर आदींचीही उपस्थिती होती.

प्रशिक्षण ही सुवर्णसंधी असून यात विविध अंगांनी ज्ञान स्वीकरता येते, ज्ञानदानाचे काम पवित्र कार्य आहे, हे सतत लक्षात ठेवूनच शिक्षकाने आपले काम करावे आणि शिक्षक या आपल्या भूमिकेशी एकनिष्ठ राहावे. गुरुकुल शिक्षकपद्धीमुळे खऱ्या अर्थाने भारतीय संस्कृती जोपासली जाऊ लागली आहे, असे कानडे यावेळी म्हणाले.

ही शिक्षणपद्धती विद्यार्थी व पालकांच्या पसंतीला उतरली असल्याचे सांगूननीतीमूल्ये आणि आदर्श संस्कार रुजवून व्यक्तीविकास साधणे, हा गुरुकुल पद्धतीचा आत्मा आहे, याची आठवण डॉ. प्रभुणे यांनी करून दिली.

आचार्य अभ्यंकर यांनीही संस्कृतीरक्षणाविषयी जागरूक राहण्याचा सल्ला दिला. विद्याथीर् व शिक्षकांनी नेहमी नाविन्याचा ध्यास घेतला पाहिजे असा सल्ला देऊन स्वहितापेक्षा विकासाला महत्त्व देऊन अविचाराने सुरू राहिलेल्या रुढी बदलण्याचे आवाहन त्यांनी केले.

 
</text>
</doc>
