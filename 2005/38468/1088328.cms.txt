<doc>
<docno>1088328.cms.txt</docno>
<text>
 
महामुंबई
जेम्स लेनवरून पुन्हा वाद?
[ Tuesday, April 26, 2005  12:28:27 am]


म. टा. प्रतिनिधी

मुंबई : ' शिवाजी : हिंदू किंग इन इस्लामिक इंडिया ' या पुस्तकातील वादग्रस्त उल्लेखांवरून गेल्या वषीर् देशात गदारोळ निर्माण करणारे ब्रिटिश लेखक जेम्स लेन यांनी भाषांतरित केलेल्या पुस्तकावरून वाद निर्माण झाला आहे. ' द एपिक ऑफ शिवाजी ' नावाच्या या पुस्तकातील एका शब्दावर छत्रपती शिवाजी महाराज चरित्र साहित्य संशोधन व संवर्धन समितीचे प्रफुल्लचंद तावडे यांनी आक्षेप घेतला आहे. अमेरिकी शब्दकोषात शोधल्यावर या शब्दाचा अर्थ अत्यंत वाईट असल्याचे आपल्या लक्षात आले, असा दावा त्यांनी वार्ताहर बैठकीत केला.

लेन यांचे आधीचे वादग्रस्त पुस्तक प्रकाशित होण्यापूवीर्च हे पुस्तक बाजारात आले होते. पण हल्लीच ते आपल्या वाचनात आले, असे त्यांनी सांगितले.

ब्रिटनमधील ऑक्सफर्ड विद्यापीठाने देऊ केलेली ' डॉक्टरेट ऑफ सिव्हिल लॉ ' ही पदवी पंतप्रधान मनमोहन सिंग यांनी स्वीकारूनये, अशी मागणी श्री छत्रपती शिवाजी महाराज मेमोरियल नॅशनल कमिटीने केली आहे. लेन यांचे पुस्तक ' ऑक्सफर्ड प्रेस ' ने प्रकाशित केले. त्यामुळे ही पदवी स्वीकारल्यास जीजाऊंचा अपमान होईल, असा दावा या समितीच्या सरचिटणीस सुमती धनवटे आणि प्रफुल्लचंद तावडे यांनी केला.

 
</text>
</doc>
