<doc>
<docno>1089287.cms.txt</docno>
<text>
 
महामुंबई: मुंबई टाइम्स
कोकणाला उमगली व्हॅल्यू
[ Tuesday, April 26, 2005  07:52:35 pm]


मुंबई टाइम्स टीम

नुसता त्याचा सुगंध गवताच्या कुशीत ठेवलेल्या पिवळ्याधम्मक आंब्यांकडे खेचून घेतो. मांडून ठेवलेल्या आंब्यातून एखादा आंबा उचलायचा, तो निरखून पाहण्यापूवीर्च त्याचा गंध नकळत चित्तवृत्ती प्रसन्न करत जातो. कोकण विकास प्रतिष्ठानतफेर् आयोजित महोत्सवात हे चित्र पाहायला मिळतंय. विविध ठिकाणी सुरू झालेल्या आंबा महोत्सवांमुळे कोकणातल्या आंबा उत्पादकांना ' झाकली मूठ ' खरोखर किती लाखांची असते, याचं इंगित ग्राहकांशी थेट संपर्कामुळे कळू लागलंय.

आंबा महोत्सवांमुळे आंबा बागायतदारांना मालाची योग्य किंमत मिळतेय. अडते, दलाल यांच्या चक्रातून सुटका करत शेतकऱ्यांना फायदा मिळावा, यासाठी ' कोकण विकास प्रतिष्ठान ' ने काही वर्षांपूवीर् पुढाकार घेत आंबा महोत्सवासारखे उपक्रम सुरू केले. आता कोकणातील शेतकऱ्यांना ग्राहकांशी संपर्क साधता येतोय. ग्राहकांनाही त्याचा फायदा होतोय.

वांदे लिंकिंग रोडवरील निलगिरी गार्डनमध्ये भरलेल्या महोत्सवात मालवण, वेंगुर्ला, देवगड, लांजा, रत्नागिरी, राजापूर, सावंतवाडी, काळशेसारख्या विविध भागांतील शेतकरी आपला माल ग्राहकांना थेट विकतोय. यापूवीर् शेतकरी आंब्याची विक्री दलालांमार्फत करत, त्यामुळे उत्पादनाची खरी ' माकेर्ट व्हॅल्यू ' किती, याचं ज्ञान त्यांना नसे.

देवगडचा आंबा ग्राहकांना वाजवी दरात मिळतोय तो महोत्सवाच्या माध्यमातून, असं मत व्यक्त करतात माधुरी जोशी आणि मुग्धा कालेर्कर. देवगडमधील या दोघीही स्टॉलधारक हिमतीने विक्रीची जबाबदारी सांभाळत आहेत. देवगडचा आंबा फक्त श्रीमंतांनाच लाभतो, हा समज महोत्सवामुळे खोटा पडल्याचं दोघीही सांगतात. काही विशिष्ट मंडळींच्या धंदेवाईक वृत्तीमुळे आंब्याचे दर वाढतात. त्यातून शेतकऱ्यांना किंवा ग्राहकांना फायदा होत नाही. पण सहकारामुळे कोकणातील शेतकऱ्याला यामुळे चांगले दिवस येतील, अशी आशा आहे.

अशा महोत्सवांमुळे छोट्या शेतकऱ्यांनाही फायदा मिळत असल्याचं मत मालवणच्या हडी गावच्या शिवराम गावकर, देवीदास रावले आणि सागर नरे या तिघांनी व्यक्त केलं. गेली दोन वर्षं सहभागी होणाऱ्या या मंडळींनी गावात इतर शेतकऱ्यांना एकत्रित आणून भगीरथ शेतकरी मंडळाची स्थापना केली. त्या माध्यमातून छोट्यात छोट्या आंबा बागायतदार, शेतकऱ्यांच्या हितासाठी काम सुरू केलं. आता आंबा महोत्सवामुळे कोणावर अवलंबून राहण्याची गरज नसल्याचं ते सांगतात.

लांज्यातील आंबा बागायतदार संजय खानविलकर यांनीही याला दुजोरा दिलाय. लोकांची नेहमीच चांगल्या मालाला मागणी असते. याचं प्रत्यंतर ते पुन्हा खरेदीसाठी येतात त्यातून दिसतं. या महोत्सवातील आंबा डोळे झाकून घ्यावा, अशा दर्जाचा असल्याचं मत कोकण विकास प्रतिष्ठानचे सरचिटणीस संजय यादवराव यांनी व्यक्त केलं.

कोकण विकास प्रतिष्ठानतर्फे 1 मे ते 9 मे या कालावधीत ठाण्यातील तलावपाळी इथल्या न्यू इंग्लिश स्कूलमध्ये , 3 मे ते 22 मे कालावधीत भायखळा माकेर्ट आणि 11 मे ते 20 मे काळात कुर्ला इथल्या नेहरूनगर म्युनिसिपल शाळेत महोत्सव भरवण्यात येणार आहे.

 
</text>
</doc>
