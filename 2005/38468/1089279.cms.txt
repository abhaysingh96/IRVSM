<doc>
<docno>1089279.cms.txt</docno>
<text>
 
महामुंबई
खानदानी दुश्मनी
[ Tuesday, April 26, 2005  07:45:03 pm]


तुर्भे नाका इथे 3 एप्रिल 2005 रोजी रात्री नऊच्या सुमारास अतितुल्ला पठाण ( 25) वर दोन तरुणांनी चाकूने प्राणघातक हल्ला केला. तुभेर् पोलिस घटनास्थळी पोहोचले. दरम्यान अतितुल्ला पठाण याचे तिघे भाऊही तिथे आले. त्यांनी पोलिसांच्या मदतीने अतितुल्ला पठाण यास वाशीतील सार्वजनिक रुग्णालयात दाखल केलं. रुग्णालयात त्याचा मृत्यू झाला. त्यानंतर अतितुल्लाचा भाऊ हकिकऊल्ला पठाण याने तुभेर् पोलिसात, अतितुल्लाची हत्या त्याचे मेहुणे राजू, युनुस आणि सासरे हनिफ शेख यांनी केल्याची तक्रार दिली.

नवी मंुबईचे पोलिस आयुक्त विजय कांबळे यांनी गुन्ह्याचा तपास तुर्भे पोलिस ठाण्याचे पोलिस निरीक्षक पद्माकर जुईकर यांच्याकडे सोपवला. त्यांनी पोलिस उपायुक्त साहेबराव पाटील, साहाय्यक पोलिस आयुक्त डॉ. पंजाबराव उगले, तुर्भे पोलिस स्टेशनचे वरिष्ठ निरीक्षक मुसा शेख यांच्या मार्गदर्शनाखाली तपास सुरू झाला. सर्वप्रथम त्यांनी शेख यांचं गाव असलेल्या उत्तर प्रदेशातील बस्ती जिल्ह्याकडे जाणाऱ्या रेल्वेगाड्यांमध्ये कसून तपास केला. कुर्ला, वांदे, सीएसटी, मंुबई सेण्ट्रल, कल्याण, चर्चगेट आदी स्टेशन्सवर पोलिस पथकं तैनात केली. पण ते सापडले नाहीत. तर पठाण यांच्या कुटुंबाची चौकशी करताना या खूनाचं कारण पोलिसांना समजलं.

पठाण कुटुंब मूळचं उत्तर प्रदेशातील बस्ती जिल्ह्यातील. खलिदाबाद तालुक्यातील सफियाबाद या गावचे पठाण कुटुंब रोजीरोटीसाठी नवी मंुबईत आले. फनिर्चरचा व्यवसाय करणारे हकिकऊल्ला, हमिदऊल्ला आणि अजिजऊल्ला हे भाऊ तुर्भे नाका इथल्या आंबेडकरनगरात राहतात. तर त्यांचे वडील कासिम पठाण आणि अतितुल्ला सफियाबादला राहत होते. सफियाबाद इथल्याच हनिफ शेख यांच्याशी कासिम यांचे प्रॉपटीर्वरून खटके उडू लागले. त्यातूनच दोन कुटुंबांत कट्टर दुश्मनी झाली.

पठाण आणि शेख कुटुंबातील कट्टर दुश्मनी दिवसेंदिवस वाढत असतानाच अतितुल्लाचं शेख कुटुंबातील राजम्मा शेख हिच्याशी प्रेम जुळलं. खानदानी दुश्मनीमुळे घरातील मंडळी लग्नाला परवानगी देणार नाहीत, हे ओळखून राजम्मा 18 वर्षांची होताच त्यांनी बस्ती इथल्या कोर्टात लग्न केलं. हे समजताच तिचे वडील हनिफ शेख, भाऊ युनुस अनिस, खलिद हे भयंकर चिडले. त्यांनी अतितुल्ला आणि राजम्मा यांना संपवण्याचा विडाच उचलला. संतप्त झालेल्या शेख कुटुंबियांनी दोघांना धमकावयला सुरुवात केली. धमक्यांना घाबरून अतितुल्ला राजम्माला सफियाबादला ठेवून नवी मुंबईला भावांकडे आला.

शेख कुटुंबाचीही तुर्भे, सेक्टर - 23 मधील जनता माकेर्टमध्ये लाकडाची वखार आहे. हनिफ शेख, त्यांची मुलं युनूस व राजू शेख वखार चालवतात. अतितुल्ला तुभेर् इथे आल्याची खबर मिळताच युनुस व राजू शेख यांनी त्याचा कायमचा काटा काढण्याचं ठरवलं. मेहुणे शोधताहेत अशी वार्ता कानी आल्यानंतर अतितुल्ला घाबरून पुण्याला गेला.

हकिकऊल्ला गावाला जाणार हे समजल्यानंतर 3 एप्रिल रोजी अतितुल्ला भावांना भेटण्यासाठी तुर्भे इथे आला. हे समजताच हनिफ, युनूस व राजू शेख अतितुल्ला याच्या मागावर राहिले. रात्रीचं जेवण झाल्यानंतर राज हॉटेलकडे जात असतानाच तिघांनी अतितुल्लाला गाठलं. सुडाने पेटलेल्या तिघांनी अतितुल्लावर चाकूने 9-10 वार केले. नंतर ते फरार झाले.

8 एप्रिल रोजी युनूस व राजू शेख हे गावाला जाण्यापूर्वी कपडे घेण्यासाठी तुर्भे इथे येणार असल्याची खबर जुईकर यांना मिळाली. त्यांनी कॉन्सटेबल विठ्ठल साप्ते, नामदेव राठोड, राजेंद खाडे, चंदशेखर वक्टे यांच्या मदतीने जनता माकेर्टमध्ये सापळा रचला. या सापळ्यात युनूस व राजू शेख हे अकडले.दोघांनी गुन्हा कबुल केला. या दोघांना न्यायदंडाधिकारी पी.व्ही. घुले यांनी येत्या 20 एप्रिलपर्यंत पोलिस कोठडी दिली आहे. आता पोलिस हनिफ शेख याच्या मागावर आहेत.

मनोज जालनावाला

 
</text>
</doc>
