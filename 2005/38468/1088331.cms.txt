<doc>
<docno>1088331.cms.txt</docno>
<text>
 
महामुंबई
सुनील मोरेवरील खटल्यासाठी विशेष कोर्ट?
[ Tuesday, April 26, 2005  12:30:42 am]


म. टा. प्रतिनिधी

मुंबई : बलात्काराच्या गुन्ह्याबद्दल बडतर्फ करण्यात आलेला पोलिस सुनील मोरे याच्यावर लवकर खटला सुरु व्हावा व तो लवकर निकाली निघावा म्हणून विशेष अथवा फास्ट ट्रॅक कोर्ट स्थापन करता येईल का, ही शक्यता मुंबई पोलिस पडताळून पाहात आहेत. पोलिसांबद्दल जनतेच्या मनात पुन्हा विश्वासाची भावना निर्माण होण्यासाठी हा तोडगा सुचविण्यात येत आहे.

मोरेविरील खटला खास कोर्टापुढे खटला चालविला गेला तर आम्ही जनतेचा पुन्हा विश्वास संपादन करू शकू, असे एका वरिष्ठ पोलिस अधिकाऱ्याचे म्हणणे आहे. मात्र, सहपोलिस आयुक्त (कायदा व सुव्यवस्था) जावेद अहमद यांनी या प्रकरणी कोणतीही मुदत अद्याप निर्धारित करण्यात आली नसल्याचे स्पष्ट केले. कायद्यातील तरतुदीनुसार निर्धारित वेळेत आरोपपत्र दाखल केले जाईल, असे ते म्हणाले. आरोपीविरुद्ध खास कोर्टात खटला सुरु करण्याचा विचार आरोपपत्र दाखल करण्याच्यावेळी विचारात घेऊ, असेही त्यांनी नमूद केले.

 
</text>
</doc>
