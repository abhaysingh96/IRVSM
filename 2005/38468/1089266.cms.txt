<doc>
<docno>1089266.cms.txt</docno>
<text>
 
महाराष्ट्र
रत्नागिरीत बिबटे वाढले
[ Tuesday, April 26, 2005  07:38:13 pm]


म. टा. वृत्तसेवा

चिपळूण : रत्नागिरी जिल्ह्यातील वनक्षेत्रांत बिबट्यांची संख्या वाढल्याचे दिसून आले आहे. गेल्या वेळच्या व्याघ्रगणनेत येथे बिबट्यांची संख्या 30 असल्याचे नोंदविण्यात आले होते. मात्र यंदाच्या गणनेत ही संख्या 56 वर गेली आहे.

जिल्ह्यातील लांजा, राजापूर, संगमेश्वर आणि रत्नागिरी या चार तालुक्यांत 18 ते 23 एप्रिल या कालावधीत व्याघ्रगणना करण्यात आली. 56 बिबट्यांपैकी 22 बिबटे लांजा तालुक्यात सापडले तर संगमेश्वर तालुक्यात 12, राजापूर तालुक्यात 19 आणि रत्नागिरी तालुक्यात तीन बिबटे आढळले.

वन्यप्राण्यांच्या वाषिर्क गणनेत दोन गवे आणि सात रानकुत्रे यांचीही प्रथमच नोंद करण्यात आली आहे. रानकुत्रे संगमेश्वर तालुक्यातील बामणोलीमध्ये आढळले आहेत. याच तालुक्यात अनेक ठिकाणी सांबरही आहेत आणि दोन गवे आढळले तेही संगमेश्वरमधील मुशीर्मध्ये.

आतापर्यंत नोंदले न गेलेले असे 22 पशुपक्षी यंदा नोंदले गेले. ही आकडेवारी पाहून जिल्ह्यातील वनक्षेत्राची प्राणीसंपदा वाढल्याबद्दल निसर्गप्रेमींनी समाधान व्यक्त केले आहे. संगमेश्वरचे वन थेट पाटण नवजा येथपर्यंत पसरले असून कोयना अभयारण्यातले वन्यजीव येथे आले असावेत, असा अंदाज काहींनी व्यक्त केला आहे. मात्र जंगलतोडीची डोकेदुखी कायम असून त्यासाठी वनखात्याने प्रयत्न केलाच पाहिजे, असे त्यांचे म्हणणे आहे.

रत्नागिरी जिल्ह्यातील वन्यप्राणीसंपदा

बिबटे 56

सांबर 14

कोल्हे 290

भेकरे 78

गवे 2

रानकुत्रे 7

लालतोंड्या माकडे 1,645

लंगूर 1,244

रानडुकरे 612

खवलेमांजरे 24

तरस 11

रानमांजरे 68

ससे 202

साळिंदर 132

मुंगुसे 187

मसणवट 133

मोर 146

रानकोंबडे 137

घुबडे 24

वटवाघळे 140

घारी 40

अजगर 16

 
</text>
</doc>
