<doc>
<docno>1088337.cms.txt</docno>
<text>
 
महामुंबई
आता बारची चर्चा बास!
[ Tuesday, April 26, 2005  12:34:33 am]


म. टा. विशेष प्रतिनिधी

मुंबई : रोजच्या रोज डान्स बार आणि त्यावरील बंदीविषयी चर्चा काय करता ? राज्यापुढील सगळे प्रश्ान् संपले आहेत की काय ?... असा सवाल करून केंदीय ग्रामविकास मंत्री आणि राष्ट्रवादी काँग्रेसच्या नेत्या सूर्यकांता पाटील यांनी अप्रत्यक्षपणे उपमुख्यमंत्री आर. आर. पाटील यांच्यावर सोमवारी टीका केली.

या प्रतिनिधीशी बोलताना पाटील यांनी, डान्स बारबंदीबाबत त्यांच्याच पक्षाचे मंत्री रोज मुलाखती देत असल्याबद्दल खंत व्यक्त केली. त्या म्हणाल्या, डान्स बार हाच राज्यापुढील सर्वात महत्वाचा प्रश्ान् आहे काय ? पाणी आणि वीजटंचाई, दुष्काळ हे सारे प्रश्ान् संपले की काय ?'

एकीकडे वीज मिळत नसल्याने ग्रामीण भागात प्रचंड संताप आहे. पाण्याची ओरड आहे. दुष्काळाचे सावट आहे, कोकणात आंब्याचे उत्पादन कमी झाल्याने शेतकरी नाराज आहेत. पण त्या प्रश्ानंवर चर्चा करण्याऐवजी वा त्यावर मार्ग काढण्याचा प्रयत्न करण्याऐवजी आमचे मंत्री रोजच्या रोज मुलाखती देत आहेत, रोज वेगवेगळी विधाने करीत आहेत. हा सारा प्रकारच अजब आहे, असेही श्ाीमती पाटील यांनी बोलून दाखवले.

आपण डान्स बारच्या बाजूचे आहोत, असे समजण्याचे कारण नाही. पण ती काही राज्यापुढील समस्या नाही, हे राज्यर्कत्यांनी लक्षात ठेवायला हवे. तिथे धनदांडगे, काळा पैसावाले वा त्यांची मुले जातात, असे त्या म्हणाल्या. तिथे गेल्याने तरुणांची पिढी बरबाद होत आहे, या आर. आर. पाटील यांच्या वक्तव्याविषयी त्या म्हणाल्या, डान्स बारमध्ये जाणाऱ्यांत तरुणांपेक्षा पन्नाशीच्या घरातील माणसे अधिक असतात. शिवाय डान्स बारमध्ये जाणाऱ्यांचे प्रमाण राज्याच्या लोकसंख्येच्या पाव टक्काही नाही, हे लक्षात घ्यायला हवे.

डान्स बारवर बंदीचा निर्णय घेतल्यावर आता चर्चा बंद करून तो अमलात आणण्याची तयारी सरकारने करावी, असेही त्या उद्गारल्या. बारबालांनी सानिया गांधी आणि शरद पवार यांचीही भेट घेतली असल्याविषयी विचारता त्या म्हणाल्या की, राजकारण्यांना अशा अनेक शिष्टमंडळांना सामोरे जावे लागते. पण बारबालांच्या संघटनेने या दोन नेत्यांकडे जाणे निरर्थकच होते.

 
</text>
</doc>
