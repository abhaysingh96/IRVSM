<doc>
<docno>1089409.cms.txt</docno>
<text>
 
बहुतांची अंतरे
 कोळशापासून वीजनिमिर्तीचा पर्यावरणाला धोका
[ Tuesday, April 26, 2005  09:21:06 pm]


' वीजटंचाईतून वीजविक्रीकडे ' ही बातमी (म. टा. 5 एप्रिल) वाचली. पुढील पाच वर्षांत महाराष्ट्रात 12 हजार 500 मेगावॉटचे वीज प्रकल्प उभे राहत असून त्यामुळे महाराष्ट्रात 50 हजार कोटींची गुंतवणूक होणार आहे.

या प्रकल्पासाठी सर्वात स्वस्त इंधन म्हणजे कोळसा आणि या कंपन्यांनी तेच स्वीकारले, तर पर्यावरणाच्या ऱ्हासाचे खूप मोठे संकट महाराष्ट्रावर कोसळू शकेल. साऱ्या महाराष्ट्राचे भट्टीत रूपांतर झाल्याशिवाय राहणार नाही ; कारण 500 मेगावॉटचे एक थर्मल पॉवर स्टेशन वर्षभर चालविण्यासाठी 25 लाख टन कोळसा लागतो व त्यापासून सुमारे 10 लाख टन राख तयार होते. 12 हजार 500 मेगावॉट वीज प्रकल्प वर्षभर चालविण्यासाठी सुमारे दीड लाख कोटी टन कोळसा लागेल व सुमारे साठ हजार कोटी टन राख तयार होईल. त्यामुळे होणाऱ्या पर्यावरणाच्या संकटाचा देखील योग्य तो विचार महाराष्ट्र सरकारने केला पाहिजे असे मला वाटते.

वीजनिमिर्ती कंपन्या पर्यावरणासंबंधी थोडी देखील काळजी घेत नाहीत, याचा अनुभव आम्ही डहाणूत घेत आहोत. दरवषीर् तयार होणाऱ्या लाखो टन राखेचे काय करायचे, शिवाय हवेमध्ये होणाऱ्या सल्फरडाय ऑक्साइड, नायट्रस ऑक्साइड इत्यादी विषारी वायूंच्या प्रदूषणाची पातळी कमी कशी ठेवायची, या गंभीर समस्या महाराष्ट्रात निर्माण झाल्याशिवाय राहणार नाहीत.

महाराष्ट्रात उभे राहणारे वीजप्रकल्प पर्यावरणाचे निकष पाळण्यास असमर्थ ठरले तर सरकार ते बंद करील का ? महाराष्ट्रात तयार होणारी जादा वीज इतर राज्ये मात्र अत्यंत आनंदाने खरेदी करतील ; कारण त्यासाठी त्यांना पर्यावरणाचे कुठलेही मोल द्यावे लागणार नाही.

विजय महादेव म्हात्रे,

मु. पो. बोरडी, ता. डहाणू, जि. ठाण

 
</text>
</doc>
