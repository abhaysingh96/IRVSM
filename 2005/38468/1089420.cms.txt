<doc>
<docno>1089420.cms.txt</docno>
<text>
 
लेख
रणशिंग?
[ Tuesday, April 26, 2005  09:28:44 pm]


उमा भारतींनी आपल्या खास शैलीत पक्षाच्या केंदीय नेतृत्वावर तोफ डागल्यानंतर मध्य प्रदेशातील सत्तारूढ भारतीय जनता पक्षात ' राजकीय रस्सीखेच ' अप्रत्यक्षपणे सुरू झाली आहे. अमरकंटक येथे उमा भारतींनी आपले पंधरवडाभराचे ' मौन ' सोडताना हे शरसंधान केले. उमा भारतींना पक्षाने राष्ट्रीय पातळीवर महत्त्वाची जबाबदारी द्यावी, या मागणीसाठी त्यांच्या समर्थकांनी लागलीच ' दबाव मोहीम ' सुरूही केली आहे. अडवाणींशी आपले ' तात्त्विक ' मतभेद असल्याचे जाहीर करून उमा भारतींनी पक्षांतर्गत रणशिंगच फुंकले आहे.

भारतीय जनता पक्षाची मुलुखमैदान तोफ पुन्हा एकदा धडाडली आणि देशाच्या राजकीय वर्तुळात तर्ककुतर्कांना उधाण आले. ही तोफ म्हणजे अर्थातच रणरागिणी साध्वी उमा भारती. भारतीय जनता पक्षाचे अध्यक्ष लालकृष्ण अडवाणी आणि माजी पंतप्रधान अटलबिहारी वाजपेयी यांनी पदत्याग करून तरुण नेतृत्वाला वाव द्यावा, असा ' वडीलकीचा सल्ला ' सरसंघचालक सुदर्शन यांनी जाहीर मुलाखतीतून दिला आणि पक्षातील दुसऱ्या-तिसऱ्या फळीतील नेत्यांना दिवास्वप्ने पडू लागली. पक्षाध्यक्ष होऊ इच्छिणाऱ्या व दुसऱ्या फळीत असणाऱ्या नेत्यांपैकी कुणीच सरसंघचालकांच्या सल्ल्याविषयी प्रतिक्रिया व्यक्त केली नाही. एवढेच नव्हे तर वाजपेयींखेरीज कुणीही त्याविषयी काही बोललेले नाही. पण उमा भारतींनी मात्र ही संधी अचूक पकडली.

' मौनव्रत ' धारण करून उमा भारती सुमारे दोन आठवडे अमरकंटक येथे तळ ठोकून बसल्या आहेत. एकीकडे संन्यास घेण्याच्या गोष्टी करायच्या आणि दुसरीकडे राजकारणातील रुची वाढवायची, हा उमा भारतींचा जुनाच खेळ आहे. गेल्या वषीर् पक्ष कार्यकारिणीच्या बैठकीत लालकृष्ण अडवाणींवर तोफ डागून उमा भारतींनी केलेला तमाशा साऱ्या प्रसिध्दीमाध्यमांना खाद्य मिळवून देण्यास कारणीभूत ठरला होता. आता ' मौनव्रता ' दरम्यान त्यांच्या मनात जागृत झालेल्या महाभारताने भाजपमध्ये नव्या रामायण-महाभारताची बीजे रोवली आहेत.

उमा भारतींनी आपल्या खास शैलीत पक्षाच्या केंदीय नेतृत्वावर तोफ डागल्यानंतर मध्य प्रदेशातील सत्तारूढ भारतीय जनता पक्षात ' राजकीय रस्सीखेच ' अप्रत्यक्षपणे सुरू झाली. अमरकंटक येथे उमा भारतींनी आपले पंधरवडाभराचे ' मौन ' सोडताना हे शरसंधान केले. उमा भारतींना पक्षाने राष्ट्रीय पातळीवर महत्त्वाची जबाबदारी द्यावी, या मागणीसाठी त्यांच्या समर्थकांनी लागलीच ' दबाव मोहीम ' सुरूही केली. पक्षाचे मध्य प्रदेशचे अध्यक्ष कैलाश जोशी यांनी दिलेली प्रतिक्रिया खूप बोलकी आहे. ते म्हणाले की , ' उमा भारतींनी गेल्या काही वर्षांत केलेल्या विधानांची मी नोंद घेतली आहे. पण त्याबाबत याक्षणी मी काही बोलू इच्छित नाही. ' तर उमा भारतींसारख्या नेत्याला राष्ट्रीय स्तरावर महत्त्वाची जबाबदारी देणे कसे गरजेचे आहे, हे शैलेंद शर्मांसारखे त्यांचे समर्थक सांगत आहेत. खासदार चंदभानसिंग, सुधीर अगरवाल, आदी समर्थकांचेही हेच म्हणणे आहे.

उमा भारतींच्या या ' आध्यात्मिक ' कार्यक्रमाला राज्यातील सुमारे पन्नासवर आमदार व मंत्री हजर होते. तसेच हे मौनव्रत सुरू करण्यापूवीर् त्यांनी आयोजिलेल्या चहापानाला भाजपचे शंभरावर आमदार हजर होते. या व्रतादरम्यान आपले आध्यात्मिक गुरु विश्वेश्वरतीर्थ यांचा सल्ला घेऊन उमा भारतींनी अखेर राजकारण संन्यास न घेण्याचा निर्णय घेतला. हा निर्णय जाहीर करतानाच त्यांनी यापुढे ' महाभारतातील अर्जुना ' ची भूमिका पार पाडण्याचेही निश्चित केले आणि लागलीच शरसंधानही सुरू केले. उमा भारतींचे हे शरसंधान उत्कृष्ट धनुर्धारी असल्याचे लक्षण मानायला हरकत नाही. कारण एकाच वेळी अनेकांना आपल्या बाणांनी घायाळ करण्याचे सार्मथ्य असलेल्या भीष्म, अर्जुन, दोण, कर्ण यांच्याप्रमाणे उमांचेही हे शरसंधान अनेकांना लक्ष्य करणारे आहे. अडवाणींशी आपले ' तात्त्विक ' मतभेद असल्याचे जाहीर करून उमा भारतींनी एकप्रकारे पक्षांतर्गत रणशिंगच फुंकले आहे.

सोळा महिन्यांपूवीर् मध्य प्रदेश विधानसभा निवडणुकीच्यावेळी पक्ष नेतृत्वाने खास दिल्लीतून भोपाळला पाचारण केलेल्या या साध्वीने दिग्विजयसिंगांच्या सरकारविरुध्द अक्षरश: रान उठवले होते. कोणताही राजकीय, धामिर्क मुद्दा न घेता केवळ जनतेच्या प्रश्ानंना वाचा फोडत त्या समस्या सोडवण्याचे आश्वासन देणाऱ्या उमा भारतींच्या नेतृत्वाखालील भाजपचे सरकार राज्यात सत्तेवर आले खरे, पण अल्पावधीतच त्यांना मुख्यमंत्रीपद सोडावे लागले. त्यामुळे विद्यमान मुख्यमंत्री बाबुलाल गौर यांच्यावर उमा भारतींचा आकस आहे व त्या गौर यांचे सरकार पाडण्याच्या प्रयत्नात आहेत, अशीही हवा राज्यात तयार झाली होती. परंतु , ' बाबुलाल गौर यांच्याशी आपले अजिबात वैर नाही, आपला त्यांना मुळीच विरोध नाही ', असे स्पष्ट करणाऱ्या उमा भारतींनी केंदीय नेतृत्वावर शिखंडी पद्धतीने हल्ला चढवला आहे. उमा भारतींना '' हिंदू ' च्या भविष्यातील एकमेव नेत्या '' ठरवून विश्व हिंदू परिषदेचे अशोक सिंघल यांनीही वाहत्या गंगेत हात धुवून घेण्याचे पुण्यकर्म केले आहे. सरसंघचालकांच्या विधानाने उठलेल्या वादळाचे निमित्त सााधून उमा भारतींनी केलेल्या या शरसंधानानंतर त्यांना ' जबाबदारी ' ( खरे म्हणजे मुख्यमंत्रीपद) मिळावे, यासाठी उमांच्या समर्थकांनी ' दबावाचे राजकारण ' सुरू केले आहे. त्यामुळे भारतीय जनता पक्षासाठी नजीकचा भविष्यकाळ सुखाचा नाही, हे स्पष्ट आहे.

तुषार नानल

 
</text>
</doc>
