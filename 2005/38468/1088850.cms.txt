<doc>
<docno>1088850.cms.txt</docno>
<text>
 
देश-विदेश
अफताब अन्सारीवरील दोषारोप सिद्ध
[ Tuesday, April 26, 2005  12:41:07 pm]


वृत्तसंस्था

कोलकाता : येथील अमेरिकन सेंटरवर 2002 मध्ये झालेल्या दहशतवादी हल्ल्यातील प्रमुख आरोपी अफताब अन्सारी याच्यासह या कटातील इतर आरोपींवरील दोषारोप मंगळवारी कोर्टात सिद्ध झाले. अफताब सध्या दुबईत वास्तव्यास आहे.

या हल्ल्यातील इतर आरोपींमध्ये जमालुद्दीन नासर, रेहन अलम, अदिल हसन, मुशरत हुसेन, हसरत अलम आणि शकीर अक्तर यांचा समावेश आहे. या सर्वांविरुद्ध खुन, कटकारस्थानाचे आरोप ठेवण्यात आले होते. न्या.वासुदेव मजुमदार उद्या आरोपीची शिक्षा सुनावणार आहे. या खटल्यातील इतर दोन आरोपी दिलीप पटेल आणि शकील मलिक यांना मात्र आरोपमुक्त करण्यात आले आहे.

 
</text>
</doc>
