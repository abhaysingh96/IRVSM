<doc>
<docno>1088318.cms.txt</docno>
<text>
 
देश-विदेश
चारा घोटाळ्यात लालूंवर आरोपनिश्चिती, संसदेत गोंधळ
[ Tuesday, April 26, 2005  12:16:25 am]


वृत्तसंस्था

रांची : कोट्यवधी रुपयांच्या चारा घोटाळ्यातील एका प्रकरणात केंदीय रेल्वेमंत्री लालूप्रसाद यादव, बिहारचे माजी मुख्यमंत्री जगन्नाथ मिश्रा आणि अन्य 68 जणांवर केंदीय गुन्हे अन्वेषण विभागाच्या (सीबीआय) विशेष कोर्टाने सोमवारी आरोप निश्चित केले.

नऊ वर्षांपूर्वी , 1996 साली हा घोटाळा उघडकीस आला त्यावेळी लालू बिहारचे मुख्यमंत्री होते. सीबीआय कोर्टाचे न्यायमूतीर् उमा शंकर प्रसाद सिन्हा यांच्या कोर्टात आरोप निश्चित करण्यात आले त्यावेळी लालू तसेच मिश्रा दोघेही उपस्थित होते. चारा घोटाळ्याशी संबंधित आणखी चार प्रकरणांतही लालू आरोपी आहेत.

सीबीआय कोर्टाच्या आरोपनिश्चितीविरोधात झारखंड हायकोर्टात अपील करण्यात येणार असल्याचे लालू व मिश्रा यांच्या वकिलांनी सांगितले.

लालूंविरोधात सीबीआयने आरोप निश्चित केल्याचे वृत्त येताच भारतीय जनता पक्ष प्रणीत राष्ट्रीय लोकशाही आघाडीने संसदेत गोंधळ घालत लालूंच्या हकालपट्टीची मागणी केली. मात्र, अद्याप लालंूनी दोषी ठरवण्यात आलेले नसल्याचे कारण सांगत त्यांना राजीनामा देण्याचे काहीच कारण नसल्याची भूमिका सरकारने घेतली. लोकसभेत गोंधळ आवरण्यास असमर्थ ठरलेले अध्यक्ष सोमनाथ चटजीर् यांना अखेर , ' यापेक्षा रस्त्यावरचा गोंधळ बरा ' असे हताश उद्गार काढावे लागले.

 
</text>
</doc>
