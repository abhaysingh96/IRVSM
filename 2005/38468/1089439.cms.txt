<doc>
<docno>1089439.cms.txt</docno>
<text>
 
अर्थव्यवहार
सुपरजंबोची आज ऐतिहासिक टेस्ट फ्लाइट
[ Tuesday, April 26, 2005  09:43:19 pm]


रोहित चंदावरकर

तुलूजे ( फ्रान्स) : संपूर्ण जगातल्या विमान वाहतूक उद्योगाचे लक्ष ज्याकडे आहे त्या एअरबस इंडस्ट्रीच्या सुपरजम्बो विमानाची पहिली उड्डाण चाचणी अखेर बुधवारी येथे होत आहे! या विमानाचे चाचणी उड्डाण पाहण्यासाठी 50 ते 60 हजार लोक संपूर्ण युरोपातून याठिकाणी जमले असून तुलूजे शहरात जत्रा भरल्यासारखी स्थिती झाली आहे!

जगातील सर्वांत मोठे प्रवासी विमान असलेले एअरबस ए- 380 म्हणजे सुपरजम्बो ; सकाळी दहा वाजता पहिले उड्डाण करणार आहे. विमानात 600 प्रवासी बसू शकतील इतकी जागा असली तरी चाचणी उड्डाणात केवळ अकराजणांचा क्रू सहभागी होणार आहे. जागतिक विमान वाहतूक उद्योगाच्या दृष्टीने ही ऐतिहासिक घटना असल्यामुळे बीबीसी, सीएनएनपासून अगदी चायनीज टीव्ही चॅनेल आणि ऑस्टेलियन वृत्तपत्रे आदि सगळे प्रतिनिधी या ठिकाणी जमले आहेत.

एअरबस इंडस्ट्रीचे प्रसिद्धी प्रमुख डेव्हिड वेलुपिल्लाई यांनी या प्रतिनिधींशी बोलताना सांगितले की, हवामान चांगले असेल तर चाचणी होईल. पण तसे नसेल तर कदाचित चाचणी पुढे ढकलली जाऊ शकते. आतापर्यंत हे विमान जमिनीवर वेगाने चालवून त्याची ग्राउंड टेस्ट अनेकदा घेण्यात आली. पण बुधवारी ते प्रथमच हवेत झेपावणार असल्यामुळे एअरबसचे अधिकारी थोडे तणावाखाली दिसत आहेत.

मोठ्या आकाराच्या प्रवासी विमानाच्या निमिर्तीत अमेरिकेने आपल्या बोइंग- 747 विमानाच्या निमिर्तीनंतर जी आघाडी घेतली तिला उत्तर देण्याची पराकाष्ठा फेंच आणि ब्रिटिश विमान तज्ज्ञ गेली जवळपास पंचवीस वषेर् करत होते ; त्याला आता यश येणार असे दिसत असल्यामुळे युरोपियन समुदयाचा भाग असलेल्या सर्व देशांत उत्सुकता आहे.

युरोपियन समुदयाचे देश आणि अमेरिका यांच्यात आथिर्क विषयावरून चांगलेच शीतयुद्ध चालू असल्याचे याठिकाणी जाणवते आहे. एअरबस सारख्या कंपनीला युरोपचे देश सरकारी सबसिडी देतात म्हणून अमेरिकेने आक्षेप घेतला असल्याचे प्रकरण ताजे आहे, पण अमेरिका आपल्या परराष्ट्र खात्याच्या मार्फत बोइंगच्या विमानाचा जगभर प्रचार करते याबद्दल युरोपियन विमान वाहतूक क्षेत्रातील तज्ज्ञ नाराजी व्यक्त करत आहेत. अमेरिकेची भूमिका दुटप्पी आहे अशी त्यांची तक्रार आहे.

अमेरिकेने विमान निमिर्ती क्षेत्रात गेल्या पन्नास वर्षात जे यश मिळवले त्याचावर युरोपियन समुदयाने केवळ एका काँकॉर्ड विमानाच्या निमिर्तीने कुरघोडी केली होती ; पण काँनकॉर्ड मोडीत निघाल्यावर युरोपियन कंपन्यांना आयकॉनची गरज होती.

 
</text>
</doc>
