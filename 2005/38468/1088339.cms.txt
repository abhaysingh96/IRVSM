<doc>
<docno>1088339.cms.txt</docno>
<text>
 
महामुंबई
रेल्वे पोलिसांबरोबर चकमकीत 1 ठार
[ Tuesday, April 26, 2005  12:35:41 am]


म. टा. प्रतिनिधी

मुंबई : शिवडी येथे रेल्वेच्या गोदामातून संशयास्पदरित्या बाहेर पडणाऱ्या दोघांची रेल्वे सुरक्षा दलाच्या पोलिसांशी सोमवारी सायंकाळी चकमक उडाली. यावेळी पोलिसांच्या गोळीबारात एकजण ठार झाला.

हाजी बंदरानजीक रेल्वेचे भंगाराचे गोदाम असून येथे रेल्वे सुरक्षा दलाच्या पोलिसांची नेमणूक करण्यात आली आहे. सायंकाळी दोन जण गोदामाची भिंत चढत असल्याचे दिसल्यानंतर पोलिस कर्मचारी मिश्रा व पांडे यांनी या दोघांना हटकले. त्यांच्यातील एकाने चॉपरने पोलिसांवर हल्ला केल्याने पोलिसांना स्वसंरक्षणार्थ गोळीबार करावा लागला. त्यात दूधनाथ यादव हा ठार झाला. त्याचा साथीदार फैझल अब्दुल अन्सारी सत्तार याला पोलिसांनी ताब्यात घेतले आहे.

फैझलचा रेतीचा व्यवसाय असून यादव त्याच्याकडे कामाला होता. हे दोघेही गोदामातून कशासाठी बाहेर पडले आणि त्यांनी पोलिसांवर चॉपरने हल्ला का केला, याचा तपास सुरू आहे.

 
</text>
</doc>
