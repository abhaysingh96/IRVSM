<doc>
<docno>1088341.cms.txt</docno>
<text>
 
महामुंबई
मुंबईत आंबा कमी की भरपूर...
[ Tuesday, April 26, 2005  12:36:21 am]


म. टा. विशेष प्रतिनिधी

मुंबई : दर वषीर्च्या तुलनेने यंदा आंब्याचे उत्पादन निम्म्यापर्यंत घसरलेले असताना दलालांनी पुकारलेल्या असहकारामुळे मुंबईकरांना दजेर्दार फळ मिळणे कठीण झाले आहे.

आंबा उत्पादकांच्या संघटनेने आरोप केला आहे की, राज्य सरकारने दलालांची हात बांधून मालाचे दर ठरवण्याची पद्धत बेकायदा ठरवून त्याऐवजी लिलाव पद्धत अंमलात आणावी असा आदेश दिला आहे. याचा निषेध म्हणून आणि शेतकऱ्यांची कोंडी करण्यासाठी काही दलालांनी फळ सर्वसामान्य ग्राहकाला विकण्याऐवजी थेट कॅनिंग फॅक्टऱ्यांना माल विकण्यास सुरुवात केली आहे. त्यामुळे बाजारात अधिकच टंचाई निर्माण झाली आहे.

कृषी उत्पन्न बाजार समितीने दलालांना आवर घालून लिलाव पद्धत, मालाचा दर्जा ठरवून त्यानुसार योग्य भावात विक्री करून शेतकऱ्यांना न्याय देणे, अशी भूमिका बजावावी अशी अपेक्षा असते. पण समितीकडे तशी इच्छाशक्ती दिसत नाही असे संघटनेचे मत बनले आहे. या सगळ्या वादात रोजचा आंब्याचा भाव वृत्तपत्रांत जाहीर होत नसल्यामुळे शेतकरी अडचणीत आला आहे असे संघटनेचे म्हणणे आहे.

दरम्यान, यंदा, अवेळी आलेल्या पावसामुळे सध्याच्या घडीला उत्पादन नेहमीच्या जेमतेम 45 टक्केच आहे, असे सिंधुदुर्ग जिल्ह्यातील देवगड तालुक्यातील प्रगत आंबा उत्पादक विजयकुमार फडके यांनी सांगितलेे. मात्र आता हवामान अनुकूल राहिल्यास आणि पुढल्या महिन्याभरात पाऊस न आल्यास उत्पादन 50 टक्क्यांपर्यंत जाऊ शकेल, असे ते म्हणाले. त्यामुळे मेच्या पहिल्या आठवड्यापासून बाजारात येणारे फळ गोडीला आणि आकाराला अधिक चांगले असेल, असा सल्ला त्यांनी दिला आहे. आंबा उत्पादन इतके घटण्याचा गेल्या 20 वर्षांतील हा पहिलाच अनुभव असल्याचेही त्यांनी सांगितले.

आंबा भरपूर...

आंब्याचा राजा असलेल्या हापूसची आवक यंदा गेल्यावर्षी पेक्षा जास्त असून हापूसची गुणवत्ताही चांगला असल्याचा दावा काही आंबा उत्पादकांनी केला असून मुंबईत विविध ठिकाणच्या आंबा महोत्सवात ग्राहकांकडून चांगला प्रतिसाद मिळत असल्याने उत्पादक ' मोहरले ' आहेत. सर्वसामान्य ग्राहकांना परवडणारे दर असल्याचा दावाही उत्पादकांनी केला आहे.

वाशीच्या कृषी उत्पन्न समितीत शनिवारी एक लाख 66 हजार पेटी हापूसची आवक झाली. तर, सोमवारी एक लाख 32 हजार पेट्या बाजारात आल्या. रिटेल माकेर्टमध्ये 100 रु. डझन ते 400 रु. डझन या भावाने आंब्याची विक्री होत आहे, अशी माहिती आंबा व्यापारी अशोक हांडे यांनी दिली. महाशिवरात्रीपासून पाडव्यापर्यंत आंब्याचे भाव चढे राहिले, त्यानंतर मात्र, आवक वाढू लागल्याने भाव काहीसे घसरू लागले आहेत. मोठ्या आकाराचा हापूस 25 ते 30 टक्के अपेक्षित असताना पाच ते 10 टक्के आला आहे.

वातावरणातील उष्णता वाढल्याने हापूस पिकला लवकर, पण त्याचा आकार कमी झाला. असे असले तरी गोडीवर काही परिणाम झालेला नाही, असे हांडे यांनी सांगितले. कडाक्याची थंडी आणि अवेळी आलेल्या पावसाने आंब्याच्या पिकावर फारसा प्रतिकूल परिणाम झालेला नाही. वातावरणात असा बदल दरवषीर् होतच असतो, असेही ते म्हणाले.

वांदे येथील आंबा महोत्सवात सहभागी झालेले मालवणचे शेतकरी देविदास रावले म्हणाले की, यंदा 45 टक्के पीक हाती आले आहे. गुढीपाडव्याच्या आधी आंब्याला चांगला भाव होता, नंतर घसरला. गुढीपाडव्याच्या मुहूर्तावर आंबा मोठ्या प्रमाणावर काढला जात असल्याने माल बाजारात जास्त आला आणि भाव कमी झाले. सध्या तरी, शेतकऱ्याच्या श्रमाच्या मानाने समाधानकारक भाव मिळत आहे. शिवाय ग्राहकांनाही वाजवी दरात आंबा उपलब्ध होत आहे.

आंबा महोत्सवांचा धडाका!

कोकण विकास प्रतिष्ठानतर्फे मंुबई-ठाण्यात आयोजित आंबा महोत्सव

1 ते 9 मे - न्यू इंग्लिश स्कूल, तलावपाळी, ठाणे. स. 10 ते रा. 10.

3 ते 22 मे - भायखळा माकेर्ट, स. 10 ते रा. 10.

12 मे ते 22 मे - कुर्ला नेहरुनगर, महापालिका शाळा.

2 मेपर्यंत- वांदे हिंदू असोसिएशन, नॅशनल कॉलेजवळ, लिंकिग रोड

 
</text>
</doc>
