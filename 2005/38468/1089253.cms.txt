<doc>
<docno>1089253.cms.txt</docno>
<text>
 
महाराष्ट्र
'पंचगंगा' साखरकारखान्याच्या संचालक मंडळ सदस्यांत सुंदोपसुंदी?
[ Tuesday, April 26, 2005  07:33:42 pm]


इचलकरंजी : श्री पंचगंगा सहकारी साखर कारखान्याच्या संचालक मंडळाच्या कारभारात एकवाक्यता जवळजवळ संपुष्टात आली असून संचालक मंडळात फूट अटळ असल्याची चर्चा काही संचालकच करत आहेत.

कारखान्याचे विद्यमान अध्यक्ष पी. एम. पाटील हे कारभार करताना कोणालाच विश्वासात घेत नाहीत. याउलट कारखान्याशी काहीच संबंध नसलेल्या व्यक्तीच्या हाती कारभार सोपवला जात असल्याचा आरोप करण्यात आला आहे. यामुळे संचालक सदस्य, कामगार आणि अधिकारी वर्गातही असंतोष दिसतो. पी. एम. पाटील नव्याने कारखान्यावर निवडून आल्याने ते कामगारांचे कल्याण करतील, ही अपेक्षाही फोल ठरली आहे, असे कामगारांचे म्हणणे आहे.

अलीकडच्या काळात कारखान्याचा सुमारे एक कोटींचा मोलॅसिस विकण्यात आला. यात मोठा भ्रष्टाचार झाला असल्याचे बोलले जाते. या मोठ्या व्यवहारासाठी संचालक मंडळाची रीतसर बैठक का झाली नाही, असा प्रश्ान् विचारला जात आहे. त्याचवेळी अशी बैठक झाली होती, हे दाखविण्यासाठी मोठी कसरत करावी लागत असल्याचेही दिसते.

रजनी मगदूम यांच्या हातून कारखाना काढून घेऊन तो पी. एम. पाटील यांच्याकडे सोपविण्याचा सभासदांचा निर्णय या प्रकारामुळे फसला की काय, अशी शंकाही सभासद व्यक्त करीत आहेत.

विना सहकार!

फूट अटळ असल्याची संचालकांतच चर्चा

विद्यमान अध्यक्षांविरुद्ध असंतोष

मोलॅसिसविक्रीत भ्रष्टाचार ?

 
</text>
</doc>
