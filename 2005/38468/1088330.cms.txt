<doc>
<docno>1088330.cms.txt</docno>
<text>
 
महामुंबई
मागासवगीर्य विद्याथिर्नींची स्कॉलरशीप दुप्पट
[ Tuesday, April 26, 2005  12:30:10 am]


म. टा. प्रतिनिधी

मुंबई : राज्यातील पाचवी ते सातवीपर्यंतच्या तीन लाख मागासवगीर्य मुलींना देण्यात येणाऱ्या स्कॉलरशीपची रक्कम दुप्पट करताना अनुदानित हॉस्टेलमधील कर्मचाऱ्यांना सुधारित मानधन देण्याचा निर्णय सामाजिक न्यायमंत्री चंदकांत हंडोरे यांनी येथे जाहीर केला. या निर्णयामुळे सरकारच्या तिजोरीवर 37 कोटी रुपयांचा बोजा पडणार आहे. उकृष्ट हॉस्टेल व आश्ामशाळांसाठी देण्यात येणारी पारितोषिकेही त्यांनी जाहीर केली.

पाचवी ते सातवीतील मागासवगीर्य मुलींना दरमहा 30 रुपये स्कॉलरशीप दिली जाते. या रकमेत गेली नऊ वषेर् वाढ झाली नव्हती. आता ही रक्कम दुप्पट म्हणजे दरमहा 60 रुपये करण्यात येणार आहे. या योजनेचे नाव बदलून ' सावित्रीबाई फुले शिष्यवृत्ती ' असे केले आहे, अशी माहिती हंडोरे यांनी दिली.

सरकारच्या आदिवासी विभागाच्या आश्ामशाळांत स्वयंपाकीपासून अधीक्षकापर्यंत सर्वांना वेतनश्ाेणी दिली जाते. पण मागासवगीर्य मुला-मुलींच्या हॉस्टेलमधील चौकीदार व अन्य कर्मचाऱ्यांना मानधन दिले जात नाही. ही विसंगती दूर करण्यासाठी मागासवगीर्य मुलामुलींच्या हॉस्टेलमधील कर्मचाऱ्यांनाही सुधारित मानधन देण्यात येणार आहे.

अधीक्षकांचे अनुदान 600 वरून तीन हजार रुपये करण्यात आले आहे. स्वयंपाकी व मदतनीस यांना अनुक्रमे अडीच व दोन हजार रुपये अनुदान देण्यात येणार आहे.

चौकीदारांसाठी प्रथमच दोन हजार रुपये अनुदान दिले जाणार आहे. त्याचा लाभ राज्यातील 2388 अनुदानित हॉस्टेलमधील कर्मचाऱ्यांना मिळणार आहे. त्यामुळे राज्याच्या तिजोरीवर 20 कोटी रुपयांचा बोजा पडेल, असे हंडोरे म्हणाले.

उकृष्ट हॉस्टेलसाठी दिला जाणारा डॉ. बाबासाहेब आंबेडकर सामाजिक न्याय प्राविण्य पुरस्कार 2003-04 या वर्षासाठी तीन लाखांचा प्रथम पुरस्कार सांगली जिल्ह्यातील डॉ. बाबासाहेब आंबेडकर हॉस्टेल, द्वितीय पुरस्कार जतच्या येथील मुलींचे हॉस्टेल व तिसरा पुरस्कार खटावच्या हॉस्टेलला मिळाला आहे.

राज्यस्तरावरचा अनुदानित हॉस्टेलचा पहिला पुरस्कार वैजापूर येथील निर्मला मागासवगीर्य मुलींचे हॉस्टेल, द्वितीय पुरस्कार अकलूजचे विजय मागासवगीर्य मुलांचे हॉस्टेल व तृतीय पुरस्कार पाथडीर् येथील एकलव्य शिक्षण संस्थेचे मागासवगीर्य अनुदानित हॉस्टेलला जाहीर झाला.

अपंग शाळांसाठीचा प्रथम पुरस्कार खंडाळा तालुक्यांतील पाडेगावच्या संत गाडगे महाराज मुकबधीर विद्यालय, दुसरा पुरस्कार सांगोला येथील जिव्हाळा कर्मशाळा, तर तिसरा पुरस्कार मुंबईतील मालाडच्या कोशिष स्कूल फॉर डीफ या शाळेला जाहीर करण्यात आला आहे.

 
</text>
</doc>
