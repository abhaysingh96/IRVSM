<doc>
<docno>1089280.cms.txt</docno>
<text>
 
महामुंबई
केडीएमसी निवडणुकीसाठी राष्ट्रवादीच्या प्रचाराचं रणशिंग
[ Tuesday, April 26, 2005  07:48:20 pm]


मुंबई टाइम्स टीम

कल्याण : डोंबिवली राष्ट्रवादीला गटबाजीचा शाप आहे. वर्षाचे 364 दिवस एकत्र काम केल्यानंतर 65 व्या दिवशी वाद होतात. अंबरनाथ, बदलापूर पालिका निवडणुकीत स्थानिक नेत्यांच्या उथळपणामुळे काँग्रेस-राष्ट्रवादीची आघाडी होऊ शकली नाही. त्याचाच फटका बसून राष्ट्रवादीचं दोन्ही ठिकाणी पानिपत झालं. याचा धडा घेऊन कल्याण, डोंबिवलीतील स्थानिक नेते, कार्यर्कत्यांनी अंतर्गत वाद, गटबाजी सोडून एकत्रितपणे काम केल्यास आगामी महापालिका निवडणुकीत राष्ट्रवादीला चांगलं यश मिळेल, असं प्रतिपादन राष्ट्रवादीचे नेते व पालकमंत्री गणेश नाईक यांनी केलं.

कल्याण जिल्हा राष्ट्रवादीच्या वतीने कार्यर्कत्यांचं प्रशिक्षण शिबीर आयोजित केलं होतं. त्या वेळी ते बोलत होते. या शिबिराचं उद्घाटन प्रदेशाध्यक्ष अरुण गुजराथी यांच्या हस्ते झालं.

केडीएमसी निवडणुकीपूवीर् दहा दिवस व निवडणुकीत दहा दिवस कल्याणात तळ ठोकणार आहे, असं सांगून जिल्ह्यातील पक्ष व मित्र पक्षाच्या सर्व नेत्यांना निवडणूक प्रचारासाठी बोलवलं जाईल, असं नाईक म्हणाले. निवडणुकीत नेते म्हणून नाही तर कार्यकतेर् म्हणून काम करणार असून यासाठी कार्यर्कत्यांनी ताकद दिली पाहिजे. स्थानिक नेत्यांनी गटातटाचं राजकारण सोडून एकत्रित काम केल्यास 40 नगरसेवक निवडून येतील, असा विश्वास नाईक यांनी व्यक्त केला.

राष्ट्रवादीतील अंतर्गत गटबाजीवर हल्ला चढवताना गणेश नाईक यांनी पक्षाच्या नेत्यांनाही सोडले नाही. ज्या नेत्यांना चमचे असतात ते नेते ठार होतात, अशा गुणगान करणाऱ्या भाटांपासून नेत्यांनी सावध राहावं. असं मत त्यांनी व्यक्त केलं.

अंबरनाथ-बदलापूर पालिका निवडणुकीत पक्षातील स्थानिक नेत्यांच्या उथळपणामुळे काँग्रेसशी युती होऊ शकली नाही. नगराध्यक्षपदाच्या काँग्रेस व राष्ट्रवादीच्या उमेदवारांना मिळालेल्या मतांची बेरीज केली तर नगराध्यक्षपद काबीज करता येत होतं. नवी मंुबईतही आघाडी न होता व अंतर्गत वादामुळे 10 ते 15 जागांवरील उमेदवार पडले. काँग्रेसच्या नेत्याने समंजसपणा न दाखवल्यानेच नवी मंुबईत आघाडी झाली नाही. अन्यथा महापालिकेवर काँग्रेस-राष्ट्रवादीचा झेंडा फडकला असता, असं त्यांनी सांगितलं.

 
</text>
</doc>
