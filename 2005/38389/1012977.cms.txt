<doc>
<docno>1012977.cms.txt</docno>
<text>
 
देश-विदेश
चीनमध्ये गदीर्चा उच्चांक
[ Sunday, February 06, 2005  07:52:46 pm]


वृत्तसंस्था

बीजिंग : चीनचे नवे वर्ष नऊ फेब्रुवारीपासून सुरू होत असून त्यानिमित्ताने चिनी लोक इतका प्रवास करीत आहेत की, हे जगातील सर्वांत मोठे देशांतर्गत स्थलांतर ठरले आहे. चिनी पंचांगसुद्धा चंदाच्या कलेने चालते ; पण प्रत्येक वर्ष एकेका प्राण्याचे मानले जाते. यंदा मर्कटवर्ष संपून कुक्कुटवर्ष सुरू होत आहे. ते आपल्या मूळ गावी, किंवा एखाद्या संस्मरणीय ठिकाणी साजरे करण्यासाठी सरकारने आठवडाभर सुटी जाहीर केल्यामुळे लाखो चिनी नागरिक प्रवासात तरी आहेत किंवा निघण्याच्या तयारीत तरी! यंदा 19 कोटी लोक स्थलांतर करतील, असा अंदाज आहे. गेल्यावषीर्शी तुलना करता ही संख्या 3.4 टक्क्यांनी अधिक आहे. फेब्रुवारीच्या पहिल्या चारच दिवसांत सुमारे दोन लाख 60 हजार कामगारांनी रेल्वेप्रवास केला. पुढील तीन दिवसांत तीन लाख प्रवासी रेल्वेने जातील, असा रेल्वे अधिकाऱ्यांचा अंदाज आहे.

अमेरिकी प्रसारमाध्यमांनी मात्र, एवढी माणसे प्रवासात असल्यामुळे चीनच्या वाहतूकव्यवस्थेवर कसा ताण पडला, याच्या बातम्या देण्यातच धन्यता मानली आहे. त्यात काही प्रमाणात तथ्यही आहे. शांघाय, गोंगझू आणि शेनझेन या रेल्वे स्टेशनांवर जास्त गदीर् होत आहे. बस आणि विमान वाहतूकही मोठ्या प्रमाणात व्यस्त आहे. प्रवाशांची वाढती संख्या पाहता 270 अतिरिक्त विमानसेवा सुरू करण्यात आल्या आहेत. विशेष म्हणजे, तैवान ते चीन अशा थेट विमानसेवेचा प्रवास प्रथमच करण्याची संधी चिन्यांना मिळणार आहे.

चीनमधील सुमारे 25 टक्के कामगार पर्ल नदीच्या त्रिभुज प्रदेशात वसलेल्या गोंगझू, शेनझेन, झुहाइ, डोंग्गुअन, फोशन, जिआंगमेन, हैझुआ, झाओकिंग या भागांत राहतात. घरी जाण्यासाठी आतुर असलेल्यांपैकी सुमारे 14 लाख कामगार याच परिसरातील आहेत. नवे वर्ष सुरू झाले की, ते सर्व कामासाठी परत येतील. वाहतूक कंपन्या आणि ट्रॅव्हल एजंटांची चलती झाली आहे.

 
</text>
</doc>
