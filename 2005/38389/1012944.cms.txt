<doc>
<docno>1012944.cms.txt</docno>
<text>
 
महाराष्ट्र
'विदोहींनी शब्दाला कृतीची जोड द्यावी'
[ Sunday, February 06, 2005  07:22:40 pm]


म. टा. सांस्कृतिक प्रतिनिधी

वाशी, वामनदादा कर्डकनगरी : ' समाजात आपलं शोषण का होतंय, हे शोषित समाजाला समजावून देऊन त्याला पुढची दिशा देणं, ही विदोही चळवळीची भूमिका असली पाहिजे आणि विदोही लेखकांनी शब्दाला कृतीची जोड दिली पाहिजे, असं आग्रही प्रतिपादन प्रसिद्ध हिंदी-उर्दू नाटककार असगर वजाहत यांनी सातव्या विदोही साहित्य संमेलनाचे उद्घाटन करताना केले.

रयत शिक्षण संस्थेच्या मॉडर्न कॉलेजमधील पटांगणात शनिवारी सकाळी कवी तुळसी परब यांच्या अध्यक्षतेखाली भरलेल्या विदोही सांस्कृतिक चळवळीच्या साहित्य संमेलनाचे असगर वजाहत यांनी मशाल पेटवून उद्घाटन केले. पुन्याभाऊ गाबीत यांनी केलेले तारपा वादन आणि येवल्याच्या मंडळींचे कडक हलगीवादन यांनी संमेलनाची सुरुवात खास ' विदोही पद्धती ' ने झाली. मयुरा सामंत हिने गायलेल्या संत कबिराच्या दोह्यांनी वातावरण तयार केले. उद्घाटन सोहळ्यास माजी विदोही साहित्य संमेलनाध्यक्ष कॉ. तारा रेड्डी व अजीज नदाफ तसेच कॉ. कुमार शिराळकर, डॉ. आनंद पाटील, संमेलनाचे कार्याध्यक्ष प्रा. बी. ए. पाटील, स्वागताध्यक्ष एम. ए. पाटील, विदोही चळवळीचे अध्यक्ष किशोर जाधव व कार्यवाह सुबोध मोरे व भालचंद फडके विचारमंचावर उपस्थित होते.

असगर वजाहत म्हणाले , ' लेखकाने लेखनाच्या पलीकडे जाऊन नेहमी विचार केला पाहिजे. विदोही चळवळीने राजनीतीचा मार्ग आपलासा केला पाहिजे. त्याशिवाय सांस्कृतिक बदलाची अपेक्षा बाळगता येणार नाही. ' कॉ. शिराळकर यांनी विदोहींनी पुकारलेल्या परिवर्तनाच्या लढ्यात समग्र भान ठेवण्याची गरज मांडली.

कॉ. तारा रेड्डी यांनी सैद्धांतिक विचारांपेक्षा सभोवताली घडणाऱ्या वास्तव घटनांवर भर देत या सर्वांमागे ' स्टेट व्हायलन्ट ' कसा आहे, हे सांगितले. त्या म्हणाल्या , ' मुंबईत गेल्या काही दिवसांत 60 हजार झोपड्या तोडल्या गेल्या. चार ते पाच लाख कष्टकरी बहुजन बेघर झाले. ही शासकीय हिंसा आहे. गिरण्यांना बेधडक आगी लावल्या जातात, हीही शासकीय हिंसाच आहे. पण लोकशाहीचे सगळे मार्ग खुले नसतात तेव्हा हिंसेचा प्रतिकार प्रतिहिंसेनेच होतो, हे सरकारने लक्षात ठेवावं. मंुग्या नेहमी चिरडल्याच जातील असे नाही. त्या प्रचंड संख्येने जेव्हा चालून येतात तेव्हा त्या मेरूपर्वतही गिळतात, हे विसरता नये. '

संमेलनाचे कार्याध्यक्ष बी. ए. पाटील म्हणाले , ' रस्त्यावरची लढाई आधी डोक्यात लढवावी लागते नाहीतर डोकं ब्राह्माणाचं आणि हात बहुजनांचे वापरले जातात. '

एम. ए. पाटील यांनी नवी मुंबईचे पूवीर्चे मिठागरांचे स्वरूप नष्ट झाल्याचे व आधुनिकीकरणासाठी येथील भूमीपुत्र आगरी व कोळी यांच्या जमिनी घेण्यात आल्याचे सांगून याच जमिनीवर उभारण्यात आलेले कारखाने-उद्योगधंदेही कालांतराने बंद पडल्याने हे सर्व ' विकासाचे बळी ' ठरले आहेत. असे प्रतिपादन केले.

भाषेच्या अंतरंगात सार्मथ्य

संमेलनाध्यक्ष तुलसी परब यांनी उत्स्फूर्तपणे आपले काही विचार मांडले. ते म्हणाले , ' भाषेच्या अंतरंगात त्सुनामीसारखं प्रचंड सार्मथ्य असतं. लेखकाला बोलीभाषेच्या शक्तीचा अंदाज यायला पाहिजे. बोली भाषांना डावलून प्रमाण भाषेचं कधीही भलं व्हायचं नाही. लेखकाने समोरच्या वास्तवांना नवा शब्द, नवा आशय, नवी संकल्पना देण्याचा सतत प्रयत्न केला पाहिजे. शहरातला काळ आणि ग्रामीण काळ हे वेगवेगळे आहेत. त्यांची सांगड घालण्याचा प्रयत्न केला पाहिजे. '

 
</text>
</doc>
