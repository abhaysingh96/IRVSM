<doc>
<docno>1012622.cms.txt</docno>
<text>
 
क्रीडा
विशाल, नम्रताने गाजवली झाशीतील मलखांब स्पर्धा!
[ Sunday, February 06, 2005  12:40:32 am]


उदय देशपांडे

कृष्ण गणेश ऊर्फ ' अन्नाजी ' खानवलकर या मराठी माणसाने 1933 साली उत्तर प्रदेशातील झाशीमध्ये स्वातंत्र्यसमरातील चैतन्यज्योत महाराणी लक्ष्मीबाई हिच्या स्मृती कायम ठेवण्यासाठी ' श्ाी लक्ष्मी व्यायाम मंदिर ' नामक संस्थेची स्थापना केली. खेळातून चारित्र्यनिर्माण आणि बलोपासनेतून देशभक्तीची ज्योत पेटविणे हा स्वातंत्र्यपूर्वकाळातील मुख्य उद्देश होता. खानवलकर हे भारतीय मलखांब महासंघाचे स्थापनेपासून ज्येष्ठ उपाध्यक्ष होते.

वयाच्या 67 व्या वषीर् ते स्वर्गवासी झाले. त्यांच्या स्मृतीला अभिवादन करण्यासाठी लक्ष्मी व्यायाम मंदिराने सीतारामजी गुप्त स्मृती अ. भा. मलखांब स्पर्धा सुरू केली. यंदाचे हे दुसरे वर्ष.

बारा राज्यांमधून किमान 21 संघ या स्पधेर्त भाग घेतील, अशी संयोजकांची अपेक्षा होती ; परंतु प्रत्यक्षात महाराष्ट्र, मध्य प्रदेश, तामिळनाडू, बिहार व यजमान उत्तर प्रदेश या सहा संघांनी भाग घेतला. आधी येणार असे कळवूनही नंतर काहीही न कळविता काही संघ आलेच नाहीत, याचे आश्चर्य वाटते.

सातारा जिल्हा मलखांब संघटनेने पुरुष व महिला दोन्ही विभागांत बाजी मारली. स्पेनमधील आंतरराष्ट्रीय दोरी मलखांब स्पधेर्त सुवर्णपदक पटकावणाऱ्या विशाल दाभाडेने 11.925 गुणांनी वैयक्तिक जेतेपद मिळविल. त्याचा सहकारी नीलेश मानेने 11.4 गुणांसह दुसरा क्रमांक मिळविला. लक्ष्मी व्यायाम मंदिराच्या हेमंतसिंगने 11.02 गुणांसह तिसरे स्थान मिळविताना आपल्या संघाला उपविजेतेपद मिळवून दिले. उज्जैनच्या अच्युतानंद प्रासादिक जिवाजीराव व्यायामशाळेने ब्राँझपदक मिळविले. उज्जैनचाच गुरू का आखाडा संघ चौथा आला.

महिला विभागात प्रियांका पवार, अरुणा मोरे, अश्विनी किरदत व नम्रता घोलप यांच्या सातारा संघाने 21.40 गुणांनी सांघिक सुवर्णपदक जिंकले. यजमान लक्ष्मी व्यायाम मंदिराच्या महिलांनी 20.90 गुणांनी रौप्यपदक व उज्जैनच्या अ. प्रा. जी व्यायामशाळेने 18.05 गुणांनी कांस्यपदक जिंकले. उज्जैन जिल्ह्यातील खाचरोद नामक छोट्याशा गावातील श्ाी मठ व्यायामशाळेने वाराणसीच्या काशी व्यायाम शाळेस पाचव्या स्थानावर ढकलून चौथे स्थान पटकावताना चांगली चमक दाखवली. साताऱ्याच्या नम्रता घोलप व अश्विनी किरदत यांनी वैयक्तिक सुवर्ण व रौप्य पटकावले. यजमान लक्ष्मी व्यायाम मंदिराची नाझमी खान तिसरी आली.

निमंत्रित स्पर्धा असली तरी ती महासंघाच्या नियमांप्रमाणे घ्यावी लागते. एका पंचमंडळात जास्तीत जास्त दोनच पंच एकाच ठिकाणचे असल्यास चालेल, अशी स्पष्ट तरतूद नियमात असली तरी या स्पधेर्त पुरुष पंच मंडळात मध्य प्रदेशचे आशिष मेहता (पंचप्रमुख) व ओरिसाचे पितबास प्रधान व बाकी तिघेही पंच रामबाबू सिकोरिया, उमेश दुबे व संजीव शेडगे (पंचप्रमुख) आणि मध्य प्रदेशचे संजय भार्गव सोडले तर प्रेमचंद, रविप्रकाश व हेमंत झा हे तिघेही पंच उत्तर प्रदेशचेच होते. निमंत्रित पंच आले नाहीत, ही जी वस्तुस्थिती असली तरी याची पुनरावृत्ती होऊ नये, याची आयोजकांनी दक्षता घ्यायला हवी. स्पधेर्च्या उद्घाटन सोहळ्यात श्ाी लक्ष्मी व्यायाम मंदिराच्या तरबेज खेळाडूंनी काचेच्या 28 बाटल्यांवर दाखविलेल्या फिरत्या मलखांबावरील कसरती नेत्रदीपक होत्या.

 
</text>
</doc>
