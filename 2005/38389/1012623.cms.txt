<doc>
<docno>1012623.cms.txt</docno>
<text>
 
क्रीडा
अंतिम फेरीच्या दुसऱ्या सामन्यात रझाक खेळू शकेल
[ Sunday, February 06, 2005  12:41:30 am]


सिडनी : तिरंगी झटपट क्रिकेट मालिकेतील अंतिम फेरीच्या पहिल्या सामन्यात उघड नाराजी व्यक्त केल्यामुळे पाकिस्तानचा अष्टपैलू खेळाडू अब्दुल रझाक याच्यावर शिस्तभंगाची कारवाई केली जाते की काय असा प्रश्ान् पाकिस्तानी व्यवस्थापनाला पडला होता परंतु अंतिम फेरीच्या दुसऱ्या सामन्यात अब्दुल रझाक खेळू शकेल हे आता निश्चित झाले आहे.

पंचांनी एक चेंडू वाईड ठरवल्यामुळे रझाक नाराज झाला होता आणि त्याने पंचांच्या या निर्णयाबाबतची नाराजी अगदी उघडरित्या व्यक्तही केली होती. त्यामुळेच आंतरराष्ट्रीय क्रिकेट समितीच्या आचारसंहितेनुसार रझाकवर एक सामन्यासाठी वगळण्याची कारवाई केली जाण्याची भीती व्यक्त केली जात होती. परंतु आंतरराष्ट्रीय क्रिकेट समितीतफेर् काढण्यात आलेल्या पत्रकात म्हटले आहे की, सामनाधिकारी क्रीस ब्रॉड आणि पंच स्टीव डेव्हिस व विली बौडन आणि तिसरे पंच बॉब पॅरी यांनी एकमताने निर्णय घेतला आहे की, रझाकवर एका सामन्यासाठीच्या बंदीच्या कारवाईची आवश्यकता नाही म्हणजेच रझाक पुढच्या सामन्यात खेळू शकेल.

 
</text>
</doc>
