<doc>
<docno>1013151.cms.txt</docno>
<text>
 
देश-विदेश
उत्तर प्रदेशातील सरकार पाडण्यासाठी कारस्थान
[ Sunday, February 06, 2005  11:48:01 pm]


वृत्तसंस्था

धनबाद (झारखंड) : उत्तर प्रदेशातील आपले सरकार पाडण्यासाठी कारस्थान रचले जात असल्याचा आरोप समाजवादी पक्षाचे नेते व मुख्यमंत्री मुलायमसिंग यादव यांनी केला आहे. तर उत्तरप्रदेशातील मुलायमसिंग सरकार पाडण्यात काँगेसला रस नसल्याचे केंदीय मनुष्यबळ विकासमंत्री अर्जुन सिंग यांनी स्पष्ट केले आहे.

समाजवादी पक्षाची बदनामी करण्यात येत आहे, पक्षाच्या आमदारांवर व खासदारांवर खोटे खटले दाखल करण्यात येत आहेत. हा उत्तरप्रदेश सरकार अस्थिर करून पाडण्याचाच डाव आहे, असे येथे निवडणूक प्रचार दौऱ्यावर आलेल्या मुलायम सिंग यांनी म्हटले आहे.

समाजवादी पक्षाचे खासदार अतिक अहमद यांचा भाऊ मोहम्मद अश्रफ यास बहुजन समाज पक्षाच्या आमदाराच्या हत्येप्रकरणी अटक झाल्याने अहमद यांना राजकीय हेतूने या प्रकरणात लक्ष्य करण्यात येत आहे, असा आरोप त्यांनी केला आहे.

' काँगेस अनुत्सुक '

उत्तरप्रदेशातील मुलायमसिंग सरकार पाडण्यास काँगेस अनुत्सुक असल्याचे अर्जुन सिंग यांनी याबाबतच्या प्रश्ानला उत्तर देताना स्पष्ट केले. मुलायमसिंग सरकारला काँगेसचाच पाठिंबा आहे. त्यामुळे ते सरकार पाडण्याचा प्रश्ान् येतोच कुठे, असे सिंग म्हणाले.

मुलायमसिंग यांनी काँगेसच्या पाठिंब्याची गरज नसल्याचे म्हटले असले तरी ते सरकार पाडणे विक्षिप्तपणाचे ठरेल, असे सिंग यांनी सांगितले.

' मुलायम सरकार हटवा '

उत्तरप्रदेश सरकार बडतर्फ करण्याची मागणी भाजपचे राष्ट्रीय उपाध्यक्ष कल्याणसिंग यांनी केंद सरकारकडे केली आहे. उत्तरप्रदेश सरकार बडतर्फ करण्याचा ठराव लोकसभेत आल्यास भाजप त्याला पाठिंबा देईल, असे ते म्हणाले. मुलायमसिंगांना सरकार स्थापण्यासाठी मदत करणे ही आपली मोठी चूकच होती, अशी कबुलीही त्यांनी दिली.

 
</text>
</doc>
