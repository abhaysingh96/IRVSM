<doc>
<docno>1012919.cms.txt</docno>
<text>
 
बहुतांची अंतरे
मुंबई केंदभागी धरून डोळस उपाययोजनेची गरज
[ Sunday, February 06, 2005  07:00:38 pm]


' चार आंधळे आणि हत्ती ' या गोष्टीतल्या हत्तीसारखी मुंबईची स्थिती आहे. ' मुंबई ' केंदभागी धरून डोळसपणे तिच्या भल्यासाठी उपाययोजना केली, तरच अनुषंगाने तिथे वसणाऱ्या, काम करणाऱ्या गरीब अथवा श्ाीमंत जनतेचे प्रश्ान् सुटण्यास मदत होईल.

एकीकडे झोपडपट्टी निर्मूलन आणि दुसरीकडे सुबक बंगले पाडून त्याजागी अक्राळविक्राळ काँक्रीट जंगलाची निमिर्ती हा विरोधाभास आहे. बेकायदा झोपडपट्ट्यांमुळे गलिच्छपणा, रोगराई, दारू, ड्रग्ज, वेश्याव्यवसाय, गुंडगिरी, दहशत हे सारे फैलावते. हे समाजाला घातकच. पण जिथे चार कुटुंबे राहत होती, तिथे चारशे कुटुंबांसाठी स्कायस्क्रॅपर बांधले तरी वाहनप्रदूषण, ट्रॅफिक जॅम, पाण्याचा अपव्यय, कचरानिर्माण, ड्रेनेज समस्या, दर पावसाळ्यात होणारे इमारतींचे नुकसान, असे प्रश्ान् निर्माण होतात. मुंबईचे हवामान लक्षात न घेता धडाधड आराखडे पास करून बांधलेल्या कुरूप इमारतींमुळे त्यांत भर पडली आहे.

आपला देश एवढा मोठा आहे. मुंबईतच एवढी गदीर् का ? उत्तर प्रदेश, बिहार या संपन्न, सुपीक, शेतीप्रधान प्रांतांतून इथे येणारे सर्वच काही गरीब नसतात. गावात त्यांच्या शेतजमिनी., गाई-गुरे-घरे सर्व काही असते. कुटुंबनियोजनाचा अभाव, त्यामुळे मुंबईला अधिक कमाईसाठी धाव घ्यावी लागते. पैसा फेकून झोपडपट्टीत जागा मिळवून वैध वा अवैध धंदे करून पैसा जोडला जातो. दादागिरी, गुंडगिरी वाढते. आपापल्या प्रदेशातून अधिकाधिक ' गरिबांची ' आवक केली जाते. प्रत्येक जिल्ह्यातला गरीब ही त्या त्या जिल्ह्याची जबाबदारी बनली पाहिजे. डोळसपणे, समजुतदार रीतीने ही बेरोजगारी, गरिबी क्रमश: कमी करण्याचे सतत प्रयत्न झाले पाहिजेत. यातच सर्वांचे कल्याण आहे. गरिबांचे, श्ाीमंतांचे, प्रांताप्रांतांचे, मुंबईचे, पूर्ण देशाचे.

डॉ. शैला वाघ, मुंबई

 
</text>
</doc>
