<doc>
<docno>1012976.cms.txt</docno>
<text>
 
देश-विदेश
'काश्मिरींना पाकव्याप्त काश्मीरमध्ये जाऊ द्या'
[ Sunday, February 06, 2005  07:52:10 pm]


वृत्तसंस्था

नवी दिल्ली : काश्मीर समितीचे अध्यक्ष आणि जेष्ठ वकील राम जेठमलानी यांनी भारत- पाकिस्तान शांतता प्रक्रियेचा भाग म्हणून काश्मिरी नेत्यांना पाकव्याप्त काश्मीरमध्ये भेट देण्यास पंतप्रधानांकडे परवानगी मागितली आहे.

काश्मिरी नेते पाकव्याप्त काश्मीरमधील नेत्यांना, लोकांना भेटायला उत्सुक आहेत. खरेतर कायद्याने तोे भारताचाच भाग आहे. तेथे जाण्यासाठी पासपोर्ट लागत नाही. आवश्यकच असेल, तर भारतीयांना तो द्यायलाच पाहिजे, असे जेठमलानी यांनी पंतप्रधानांना लिहिलेल्या पत्रात नमूद आहे. परराष्ट्रमंत्री नटवर सिंग व गृहमंत्री शिवराज पाटील यांनाही त्यांनी पत्र लिहिले आहे. काश्मिरींना देशाप्रमाणेच देशाबाहेर जाण्याचीही मुभा हवीच, असे त्यांनी म्हटले आहे. काठमांडू येथे नुकत्याच झालेल्या ' पगवाश कॉन्फरन्स ' मध्ये सहभागी होण्याची काश्मिरींना परवानगी दिल्याबद्दल त्यांनी सरकारचे अभिनंदन केले.

 
</text>
</doc>
