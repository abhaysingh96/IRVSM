<doc>
<docno>1012880.cms.txt</docno>
<text>
 
हेल्थ
स्थूलतेवर उपाय
[ Sunday, February 06, 2005  06:16:43 pm]


स्थूलतेवर उपाययोजना काय करता येईल ?

स्थूलता ही क्रॉनिक मेडिकल स्थिती मानली जाते. स्थूलतेवर उपचार वेगवेगळ्या पद्धतीने केले जातात. डाएट, व्यायाम, औषधं, सर्जरी आणि सवयींमधील बदल स्थूलतेचं प्रमाण कमी करू शकतात.

स्थूलतेच्या ट्रीटमेण्टमध्ये कौन्सिलिंगचं महत्त्व किती आहे ?

स्थूलतेवर नियंत्रण ठेवण्यासाठी सवयी आणि खाण्याचं प्रमाण या गोष्टी महत्त्वाची भूमिका बजावतात. साहजिकच दैनंदिन जीवनशैलीतील बदल लक्षात घेणं गरजेचं आहे. कौन्सिलिंगच्या मदतीने खाण्यापिण्याच्या सवयींना शिस्त लावणं शक्य होऊ शकतं.

' फॅड डाएट्स ' प्रकाराची उपयुक्तता काय आहे ?

स्थूलतेवरील ट्रीटमेण्टमध्ये कमी कॅलरीयुक्त अन्नाचा वापर आवश्यक असतो. पूर्णत: पथ्य, कॅलरीजचं प्रमाण कमी करणं, अन्नाचं प्रमाण ठरवणं, लिक्विड 3 सॉलिड फूड इत्यादी गोष्टी सुचवल्या जातात. मात्र फॅड डाएटला पाठिंबा देणारा वैज्ञानिक दाखला उपलब्ध नाही.

लो कॅलरी डाएट फॉर्म्युला म्हणजे नेमकं काय ?

कॅलरीचं प्रमाण नियंत्रित करणं हे स्थूलतेच्या ट्रीटमेण्टमधील सर्वात गरजेचं आहे. लो कॅलरी डाएटमध्ये 45 ते 70 ग्रॅम हाय क्वालिटी प्रोटिन्स , 30 ते 50 ग्रॅम काबोर्हायड्रेड्स आणि सर्वसाधारणपणे 2 ग्रॅम फॅट्स यांच्यासह व्हिटॅमिन्स, मिनरल्स यांनी युक्त आहार डॉक्टरांच्या सल्ल्यानुसार दिला जातो. फॅट्सच्या जागी सौम्य काबोर्हायड्रेड्स फळं, भाज्या आणि धान्य यांचा उपयोग करून घेता येईल.

लो कॅलरी डाएटचे दुष्परिणाम काय आहेत ?

दुष्परिणाम हे बरेचदा सौम्य स्वरूपाचे असतात. कंटाळा, कॉन्स्टिपेशन, डायरिया तसंच त्वचा कोरडी पडणं, केस गळणं, अनियमित मासिक पाळी, एकाग्रतेमध्ये अडथळे इत्यादी समस्या उद्भवण्याची शक्यता असते. गॉल ब्लॅडर स्टोन आणि पॅन्क्रियाटायटिस यांचंही प्रमाण लो कॅलरी आहार घेणाऱ्यांमध्ये आढळून येतं.

स्थूलतेसाठी कोणत्या प्रकारची औषधं वापरली जातात ?

फूड अॅण्ड ड्रग अॅडमिनिस्ट्रेशन (एफडीए)तफेर् फेण्टेरमाइल, सिबुट्रामाइन, ऑलिर्स्टेट या औषधांना मान्यता मिळाली आहे. मात्र औैषध घेण्याचं थांबल्यानंतर कमी झालेलं वजन पुन्हा वाढत असल्याचं लक्षात आलं आहे. त्यामुळे औषधांचा वापर फार काळजीपूर्वक करावा लागतो. स्थूल डायबेटिक पेशण्ट्ससाठी मेटाफॉरमिन हे औषध सुचवलं जातं.

स्थूलता कमी करण्यासाठी सर्जरी उपयुक्त ठरते का ?

सध्याच्या काळात स्थूलता कमी करण्यासाठी सर्जरीचं माध्यम उपयोगात आणलं जात आहे. लेप्रोस्कोपीच्या साहाय्याने पोटातील काही अवयवांची सर्जरी तसंच वटिर्कल बॅण्डेड गॅस्टोप्लास्टी केली जाते. यामुळे वजन कमी होऊन ब्लड प्रेशर, झोप, डायबिटिस हे नियंत्रणात राहतात.

ट्रीटमेण्टमध्ये लायपोसक्शनचा वापर केला जावा का ?

लायपोसक्शन ही स्थूलता कमी करण्यातील एक पद्धत आहे. कॉस्मॅटिक थेरपी म्हटल्या जाणाऱ्या या पद्धतीत काही फायदे आणि त्याचबरोबर दुष्परिणामही संभवतात. ट्रीटमेण्टच्या आधी पेशण्टच्या संपूर्ण स्थितीचा अभ्यास करावा लागतो.

डॉ. दीपक नामजोशी

 
</text>
</doc>
