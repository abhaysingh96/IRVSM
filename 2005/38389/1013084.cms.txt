<doc>
<docno>1013084.cms.txt</docno>
<text>
 
देश-विदेश
विधानसभाध्यक्षांच्या भूमिकेवर चर्चा हवी
[ Sunday, February 06, 2005  09:51:18 pm]


वृत्तसंस्था

रायपूर : विधानसभेच्या अध्यक्षांचे कर्तव्य आणि भूमिकेबाबत चर्चा होण्याची गरज केंदीय मनुष्यबळ विकासमंत्री अर्जुन सिंग यांनी व्यक्त केली आहे.

विधानसभेच्या अध्यक्षांवर सभा-गृहाचे कामकाज नियमानुसार नीट चालवण्याची जबाबदारी असते. मात्र, गोवा विधानसभेत परीर्कर सरकार विश्वासदर्शक ठरावाला सामोरे जात असताना विधासभाध्यक्ष विश्वास सत्तरकरांनी घेतलेली भूमिका आक्षेपार्ह होती, असे अर्जुनसिंग म्हणाले.

भाजप लवकरच हायकोर्टात

गोव्यातील मनोहर परीर्कर सरकार बडतर्फ करण्याच्या राज्यपाल एस. सी. जमीर यांच्या निर्णयाविरोधात भाजप सोमवारी किंवा मंगळवारी मुंबई हायकोर्टात याचिका दाखल करणार आहे. काँगेसचे प्रतापसिंह राणे सरकार बडतर्फ करण्याची मागणी त्यात करण्यात येणार आहे.

 
</text>
</doc>
