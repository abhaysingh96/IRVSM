<doc>
<docno>1012892.cms.txt</docno>
<text>
 
महामुंबई
मराठी चित्रपटांनी कमावले 45 कोटी
[ Sunday, February 06, 2005  06:31:45 pm]


अमित भंडारी

' श्वास ' पासून सुरू झालेली मराठी चित्रपटांची घोडदौड तेवढ्यापुरती मर्यादित राहिली नसून यंदा बॉक्स ऑफिसवर इतरही अनेक मराठी चित्रपटांनी भरपूर कलेक्शन केलं आहे. तुफान लोकप्रियता किंवा गल्ला मिळाला नसला तरी, या चित्रपटांना व्यावसायिक यशाचा सूर मात्र सापडलाय. बॉलिवुडपेक्षा तुलनेने लो बजेट असणाऱ्या या इण्डस्ट्रीची गेल्या वर्षातील उलाढाल सुमारे 45 कोटी झाली आहे. ही रक्कम निमिर्तीखर्चाच्या तिप्पट आहे.

मराठी चित्रपटसृष्टी अधिक ' प्रोफेशनल ' होत असल्याचं फिल्म इंडस्ट्रीतील उलाढालीच्या आकडेवारीवरून स्पष्ट होतं. वर्षागणिक 15 ते 18 चित्रपट निर्माण होत असलेल्या या इंडस्ट्रीत गेल्या वर्षात तब्बल 48 चित्रपट प्रदशिर्त झाले. स्वाभाविकच उलाढालीचा आकडा हा 40 कोटींच्या वर गेला. निमिर्ती, वितरण, मार्केटिंग, जाहिराती या साऱ्यांवर आता पूवीर्पेक्षा दुप्पट-तिप्पट खर्च होऊ लागला आहे. रस्त्यांवरच्या मोठ्ठाल्या होडिर्ंग्जपासून ते चकाचक पॅकेजिंगपर्यंत अनेक गिमिक्समुळे हा खर्च सहज डोळ्यात भरू लागलाय.

गेल्या काही वर्षांपासून जत्रेचं मार्केट खुलं झालं आहे. राज्यभरातील 32 जत्रांमध्ये बापू भिरू वाटेगावकरसारख्या चित्रपटानं लक्षावधी रुपयांचा गल्ला जमवला. मराठी चित्रपट प्रेक्षकांपर्यंत पोहोचवण्यासाठी हे नवं माकेर्ट मिळालं. तसंच चित्रपटाचं अर्थकारण या जत्रेने बदलून टाकलं.

गेल्या 15 वर्षांच्या तुलनेत ही आकडेवारी प्रचंड आहे. नव्वदीच्या दशकात आलेली मरगळ झटकून टाकण्यासाठी मराठी चित्रपटांनी प्रयत्न केले, पण विषयातील वैविध्य आणि अस्सल मऱ्हाटमोळा बाज बदलण्यात अपयश आल्यामुळे प्रेक्षकांनी चित्रपटगृहाकडे पाठ फिरवली होती. पण आई, सरकारनामा, वजीर, माहेरची साडी, तू तिथं मी, बिनधास्त, देवकी यासारख्या चित्रपटांनी खऱ्या अर्थाने प्रेक्षकांना थिएटरकडे वळायला प्रवृत्त केलं. पूवीर् वर्षाकाठी एखाद-दुसरा चित्रपट आपलं अस्तित्व सिद्ध करत होता, पण मराठी चित्रपटांच्या संख्येत वाढ झाल्यामुळे मराठी प्रेक्षकांना तुलनेने ऑप्शन खुले झाले आहेत.

श्वास, नॉट ओन्ली मिसेस राऊत पाठोपाठ प्रदशिर्त झालेल्या सातच्या आत घरात, अगं बाई अरेच्चा!, नवरा माझा नवसाचा, या चित्रपटांनी बॉक्स ऑफिसवर कमाल दाखवायला सुरुवात केली आहे. विशेष म्हणजे, या चित्रपटांच्या ' प्रिण्ट्स ' चे आकडे हे यश स्पष्ट करत आहेत. ' अगं बाई अरेच्चा! ' च्या तब्बल 18, ' सातच्या आत घरात ' च्या 12, पुण्यामध्ये प्रदशिर्त झालेला ' नवरा माझा नवसाचा ' च्या 10 आणि आता नुकताच प्रदशिर्त झालेल्या ' उत्तरायण ' च्या तीन प्रिण्ट्स चित्रपटगृहांमध्ये दाखल झाल्या आहेत. एखाद्या प्रिण्टसाठी 50 ते 75 हजार रुपये खर्च येतो. या प्रिण्ट्स काढण्यासाठी चित्रपट निर्माते-दिग्दर्शक इतके उत्सुक आहेत, यावरूनच बरचसं चित्र स्पष्ट होतं.

विशेष म्हणजे, इमोशनल विषयांपासून ' आयटम साँग ' पर्यंत नानाविध पर्यायांनी प्रेक्षकांना आकषिर्त करण्याचा प्रयत्न होऊ लागला आहे. अगदी 50 लाखांपासून एखाद-दीड कोटी रुपयांपर्यंत चित्रपट निमिर्तीत गुंतवणूक झाल्याचा हा परिणाम असल्याची चर्चा मराठी फिल्म इंडस्ट्रीत रंगत आहे.

 
</text>
</doc>
