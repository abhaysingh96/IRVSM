<doc>
<docno>1012950.cms.txt</docno>
<text>
 
अर्थव्यवहार
आयडीबीआयच्या 'फ्लेक्झिबॉण्ड्स'ना जोरदार प्रतिसाद
[ Sunday, February 06, 2005  07:36:13 pm]


म. टा. गुंतवणूक प्रतिनिधी

मुंबई : इंडस्ट्रियल डेव्हलपमेंट बँक ऑफ इंडियाने ( ' आयडीबीआय ') विक्रीस काढलेल्या ' फ्लेक्झिबॉण्ड्स ' ना गुंतवणूकदारांकडून जोरदार प्रतिसाद मिळाला आहे. ' आयडीबीआय ' ने 400 कोटी रु.च्या बॉण्ड्सची विक्री जाहीर केली होती व अतिरिक्त भरणा होणारी 400 कोटी रु.ची रक्कम ठेवून घेण्याची परवानगी ( ' ग्रीन शू ऑप्शन ') मिळविलेली होती.

गुंतवणूकदारांकडून मिळालेल्या जबरदस्त प्रतिसादामुळे एकूण 1800 कोटी रु.च्या बॉण्ड्ससाठी ' आयडीबीआय ' कडे अर्ज आले आहेत. विक्रीस काढण्यात आलेल्या ' फ्लेक्झिबॉण्ड्स ' मध्ये ' आयडीबीआय इन्फ्रास्ट्रक्चर (टॅक्स सेव्हिंग) बॉण्ड ', ' आयडीबीआय ग्रोइंग इंटरेस्ट बॉण्ड ', ' आयडीबीआय रिटायरमेंट बॉण्ड ', ' आयडीबीआय रेग्युलर इन्कम बॉण्ड ', अशा चार प्रकारच्या रोख्यांचा समावेश आहे. या बॉण्ड्सची 14 जानेवारीला सुरू झालेली विक्री 2 फेब्रुवारीला बंद करण्यात आली असून, देशातील विविध केंदांतून आलेले अर्ज व रकमांची आकडेवारी जमा करण्यात येत असल्याचे ' आयडीबीआय ' च्या अधिकाऱ्यांकडून सांगण्यात आले.

 
</text>
</doc>
