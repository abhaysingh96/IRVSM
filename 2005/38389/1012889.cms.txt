<doc>
<docno>1012889.cms.txt</docno>
<text>
 
महाराष्ट्र
सौरऊर्जा आणि रेनवॉटर हावेर्स्टिंग
[ Sunday, February 06, 2005  06:23:00 pm]


लोडशेडिंगमुळे वीज वितरण करताना नाकी नऊ आलेल्या सरकारने, निसर्गात मुबलक उपलब्ध असलेल्या सौर ऊजेर्च्या वापराविषयी ठाणे महापालिकेचा आदर्श ठेवावा आणि त्याप्रमाणे राज्यभरात अंमलबजावणी व्हावी, असा अध्यादेश काढला आहे. त्यामुळे ठाणे महापालिका प्रशासनाला मुठभर मांस चढल्यास नवल ते काय, परंतु या योजनेची ज्या प्रभावीपणे अमलबजावणी खुद्द ठाण्यात व्हायला हवी होती तितकी ती झाली का, हा एक संशोधनाचा विषय आहे.

तीन वर्षांपूर्वी खासदार प्रकाश परांजपे यांनी पालिका हद्दीत निवासी तसंच कमशिर्अल वापराच्या इमारतींवर सौरऊर्जा प्रकल्प राबवावा, अशी मागणी केली होती. त्यानुसार पालिकेने ठराव करून पालिका हद्दीतील हॉटेल्स, लॉज, रुग्णालयं, दुकानं, लग्नाचे हॉल, सरकारी इमारती, पालिका कार्यालयं, शाळा या सगळ्यांना सौरऊर्जा प्रकल्प राबवणं बंधनकारक केलं होतं. त्यानुसार इतर किती ठिकाणी हा प्रकल्प अंमलात आणला याची निश्चित आकडेवारी उपलब्ध नाही. मात्र गेल्या वषीर्पासून पालिकेच्या कळवा रुग्णालयाच्या गच्चीवर सौरऊर्जा प्रकल्प सुरू करण्यात आला. त्यामुळे त्यांना लागणारं गरम पाणी आता विनाखर्च मिळू लागलं आहे. त्यामुळे वीजबिलातही मोठ्या प्रमाणावर बचत होत आहे. महापालिकेने नेहमीच अशाप्रकारच्या योजना राबवल्या आहेत. विसर्जन घाट, घंटाज्जड्या, रस्ते काँक्रिटीकरण या योजना इतरांनी घ्याव्यात अशा आहेत. मुख्यमंत्री विलासराव देशमुख यांनीही ठाण्याची ही महती कथन केली. एका पत्रकार परिषदेत त्यांनी मुंबईत मोठ्या प्रमाणावर सुरू असलेल्या सुशोभीकरणाची प्रेरणा ठाण्यावरूनच घेतल्याचं म्हटलं होतं. विरोधी पक्षनेते नारायण राणे यांनीही कबड्डी स्पधेर्च्या पारितोषिक वितरण समारंभात ठाणे हे सुंदर नगर असून आता ते क्रीडा व सांस्कृतिक क्षेत्रातही अग्रेसर असल्याचं म्हटलं. तात्पर्य काय तर या राज्य पातळीवरच्या नेत्यांच्या लेखी ठाणे हा महत्त्वाचा विषय आहे. शिवाय आता अध्यादेशातच ठाण्याचा उल्लेख करण्यात आल्यामुळे ठाणेकरांची मान अधिक ताठ झाली आहे.

जलसंधारणाच्या क्षेत्रातही एक अभिनव प्रयोग राबवला जावा, यासाठी आता महापालिकेतील नगरसेवक व पाणीपुरवठा विभागाचे अधिकारी प्रयत्नशील आहेत. या संदर्भातील एक प्रस्ताव शिवसेनेचे पालिकेतील प्रतोद अनिल सावे यांनी नुकताच मांडला.

ठाणे शहरात जवळपास 100 इंच पाऊस पडतो. समुदसपाटीपासून हे शहर सात मीटर उंचावर आहे. मोठ्या प्रमाणावर झालेले डांबरीकरण आणि काँक्रिटीकरण यामुळे हा पाऊस नाले, गटारं यातून खाडीला मिळतो. त्यामुळे जमिनीत पाणी झिरपणं हा भाग कमी झाला आहे. त्यामुळेच वर्षा संचयन (रेन वॉटर हावेर्स्टिंग) हा महत्त्वाचा विषय ठरतो आहे.

पाणीपुरवठ्याचं काम करत असताना जमलं तर सहज रेनवॉटर हावेर्स्टिंग करू या अशा पद्धतीने हा विषय हाताळणं म्हणजे त्याचं गांभीर्य लक्षात न घेणं ठरेल. शहरात हा प्रकल्प राबवण्यासाठी प्रभाग समिती अंतर्गत कार्यक्रम घेता येईल का, याचा विचार व्हावा, अशी सूचना सावे यांनी केली आहे. जी प्रभाग समिती उत्तमपणे हे काम करेल त्यांना बक्षीस देण्याचाही विचार होऊ शकतो. महापालिका क्षेत्रातील इमारतींचं सवेर्क्षण करून या संदर्भातील योजना कार्यान्वित करण्यासाठी डेडलाइन द्यावी, महापालिकेत या योजनेविषयी माहिती देणारे तज्ज्ञ कायमस्वरूपी उपस्थित राहावा, अशा सूचना राज्य सरकारने केल्या आहेत.

त्यामुळेच ज्या पद्धतीने घनकचरा व्यवस्थापनाबाबत महापालिकेने सातत्याने पाठपुरावा केला, त्याच धतीर्वर याही वर्षा संचयनाबाबतही धोरण ठरवण्याची गरज आहे. तसंच सौरऊजेर्प्रमाणेच याचाही विकास नियंत्रण नियमावलीमध्ये त्याचा समावेश करता येईल का, हेही पाहिलं पाहिजे.

प्रत्येक इमारतीला बोअरवेल बंधनकारक करून त्याचे पाणी स्वच्छतागृहं, बाथरूममध्ये वापरणे असे ' ए वॉटर हावेर्स्टिंग मॅन्युअल फॉर अर्बन एरिया केस स्टडीज फॉर मुंबई आणि दिगी ' यांच्या गोषवाऱ्यात म्हटलं आहे. परंतु अशी सक्ती करत असताना त्या बोअरवेलला पाणी लागेल की नाही हेही पाहणं अत्यावश्यक आहे. कारण पाण्याचा उपसा मोठ्या प्रमाणावर झाला आणि वॉटर टेबल विस्कळीत झाले तर शेजारीच असणाऱ्या खाडीचे पाणी त्या विहिरींमध्ये येऊ शकते. या सर्व गोष्टींचा साधकबाधक विचार करून मगच या योजनेची अमलबजावणी करणं संयुक्तिक ठरणार आहे. म्हणूनच आता याबाबत ठोस निर्णय व धोरण ठरवण्याची वेळ आली आहे. तसंच हा प्रकल्प राबवण्याचं निश्चित झाल्यानंतर ठाणेकरांना सहज उपलब्ध होईल, अशी माहिती देणं हे महत्त्वाचं काम आहे. त्यासाठी प्रसारमाध्यमांचा जास्तीत जास्त उपयोग ठाणे महापालिका प्रशासनाने करायला हवा. पाणी साठवून ठेवण्यापेक्षा ' वॉटर टेबल ' कायम ठेवणं हे जास्त महत्त्वाचं आहे.

या प्रस्तावावर चर्चा करत असताना सावे यांनी सांगितलं , ' जलभरण नोहे जाणिजे यज्ञ कर्म ' ही उक्ती सार्थ आहे. त्या दृष्टीनेच ' वर्षा संचयना ' बाबतीत प्रयत्न व्हायला हवेत.

रवींद मांजरेकर

 
</text>
</doc>
