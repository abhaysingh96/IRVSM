<doc>
<docno>1013058.cms.txt</docno>
<text>
 
महामुंबई
मेडिकल कॉलेजांना फीवाढ; पण सुविधांचे काय?
[ Sunday, February 06, 2005  09:08:00 pm]


म. टा. प्रतिनिधी

मंुबई : तत्कालीन कुलपती मोहम्मद फाल यांनी मेडिकल कॉलेजांमधील पायाभूत सुविधांचा आढावा घेण्यासाठी मागील वषीर् नियुक्त केलेल्या समितीला अनेक कॉलेजांमध्ये सुविधांच्या नावे ठणठणाट असल्याचे आढळून आले होते. या कॉलेजांनी सुविधा उपलब्ध केल्या आहेत की नाही, हा मूळ प्रश्ान् शिल्लक असताना कॉलेजांना फीवाढ देणे सयुक्तिक आहे का, असा प्रश्न् उपस्थित केला जात आहे.

मागील वर्षी फाल यांनी या खाजगी कॉलेजांच्या आथिर्क बाबींची तपासणी तसेच पायाभूत सुविधांचा आढावा घेण्यासाठी पाच सदस्यीय समिती नेमली होती. समितीला अनेक कॉलेजांमध्ये आक्षेपार्ह बाबी आढळून आल्या. रुग्णालयाशी संलग्न असलेल्या एका कॉलेजात तर समितीचे सदस्य येणार म्हटल्यावर बोगस रुग्णांना भरती करण्यात आले होते, असे समितीच्या अहवालात नमूद करण्यात आले होते. खर्चाच्या नावाखाली भरमसाठ फीचे दावे करणाऱ्या या कॉलेजांनी त्रुटी दूर केल्या आहेत का आणि नसतील तर त्यांना फक्त समितीचा फॉरमॅट व सादर केलेल्या कागदपत्रांच्या आधारे वाढीव फी देणे योग्य आहे का, हा मुख्य मुद्या आहे.

विद्यार्थ्यांना दिल्या जाणाऱ्या सुविधांवर प्रचंड खर्च होत असल्याचा दावा ही कॉलेजे करीत असतात. पण प्रत्यक्षात परिस्थिती निराळीच असल्याचे वारंवार स्पष्ट झाले आहे. त्यामुळे प्रत्यक्ष पुरविण्यात येणाऱ्या सुविधांची शहानिशा झाली तर या कॉलेजांचे फीवाढीचे दावे फोल ठरण्याची शक्यता आहे, असे जाणकारांचे म्हणणे आहे.

कोल्हापूर जिल्ह्यातील एका मंत्र्याच्या डेंटल कॉलेजने तर विद्यार्थ्यांना ओळखपत्रांसाठी दीडशे रुपये आकारले आहेत. कॉलेज कॅलेंडर फी, असोसिएशन चार्ज असा तपशील फी पावतीवर होता. पण नंतर तो खोडून प्रोसेसिंग फी, डेव्हलपमेंट फी अशी ' सुधारणा ' करण्यात आली. या कॉलेजांची पुन्हा तपासणी करावी, असे विद्यार्थ्यांचे म्हणणे आहे.

कामाच्या प्रचंड व्यापामुळे प्रत्येक कॉलेजला भेट देऊन पाहणी करणे फी निश्चिती समितीला अशक्य आहे. अगदीच शंका आली तर एखाद्या कॉलेजमध्ये समिती जाऊ शकते. एरव्ही समितीचे काम उपलब्ध कागदपत्रांच्या आधारेच चालणार आहे. न्या. जहागिरदार समितीकडे आवश्यक ती कागदपत्रे सादर न करणारी कॉलेजे आता मात्र अमूक बाबींची पूर्तता केली होती पण कागदपत्रे सादर करावयाची राहून गेली, असे सांगून खर्चाचा तपशील दाखवू लागले आहेत, त्याबाबतही आश्चर्य व्यक्त करण्यात येत आहे.

दरम्यान, फीवाढीमुळे नाराज झालेल्या वर्धा जिल्ह्यातील विद्यार्थ्यांनी नुकतीच समिती अध्यक्षांची भेट घेऊन फीवाढ मागे घेण्याचे आवाहन केले. इतर जिल्ह्यांतूनही विद्याथीर् मंुबईत थडकण्याची चिन्हे असून रायगड जिल्ह्यात फीवाढी विरोधात विद्यार्थ्यांचा फोरम तयार झाला आहे. फीवाढीविरोधातील असंतोष पाहता उर्वरित कॉलेजांची फी समिती थेट मार्च महिन्यातच जाहीर करेल, असे समजते.

 
</text>
</doc>
