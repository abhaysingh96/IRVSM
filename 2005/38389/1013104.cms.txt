<doc>
<docno>1013104.cms.txt</docno>
<text>
 
महाराष्ट्र
पुण्यनगरी आणि पालिकेच्या आठवणींचा पट ग्रंथरूपात
[ Sunday, February 06, 2005  10:45:35 pm]


विवेक सबनीस

पुणे : पुणे महापालिका स्थापन झाल्यापासून गेल्या 50 ते 55 वर्षाचा पालिकेचा आणि शहराचाही इतिहास अभ्यासक डॉ. मा. पं. मंगुडकर यांनी शब्दरूप केला असून पुणेकरांना नॉस्टॅल्जिक होण्याची संधी देणाऱ्या या ग्रंथाचे प्रकाशन लवकरच होत आहे. स्वातंत्र्योत्तर काळातील पुण्याची विविध स्थित्यंतरे यानिमित्त लोकांसमोर येणार आहेत. त्या आधी डॉ मंगुडकर यांनी यापूवीर् लिहिलेल्या पुणे नगरसंस्था शताब्दी ग्रंथाचे प्रकाशन माजी केंदीय अर्थमंत्री डॉ. सी. डी. देशमुख यांच्या हस्ते 28 ऑक्टोबर 1958 रोजी झाले होते.

पुणे नगरपालिका आणि त्यानंतरच्या महापालिकेचा मिळून दीडशे वर्षांचा इतिहास लिहिणारी व्यक्ती एकच असण्याची ही पहिलीच घटना आहे. दोन जानेवारी 1958 रोजी स्थापन झालेल्या पुणे नगरपालिकेचे पुढे 15 फेब्रुवारी 1950 रोजी पालिकेत रूपांतर झाले, या दोन्ही संस्थांच्या जडणघडणीचा अभ्यास एक मूक साक्षीदार म्हणून करण्याची संधी मिळाली. पुणे शहराचा गेल्या हजार वर्षांपलीकडचा अश्मयुगापासूनचा इतिहास मांडणे ज्येष्ठ पुराणवस्तुशंसोधक डॉ. एच. डी. सांकलिया यांना सापडलेल्या पुराव्यांमुळे शक्य झाले आहे, असे डॉ. मंगुडकर म्हणाले.

त्यानंतरच्या बुद्धकालातील अवशेषांपासून ते पेशवेकालीन आणि नंतरच्या ब्रिटिशकाळापर्यंतचा आढावा पहिल्या खंडातून घेता आला. 1851 मध्ये पुण्याची अधिकृत लोकसंख्या 73 हजार 209 होती. पुण्यात नगरपालिका असवी यासाठी 1950 पासून अर्ज करण्यास सुरुवात झाली, असे डॉ. मंगुडकर म्हणाले. 20 मे 1957 साली नगरपालिकेस परवानगी मिळाल्याचा ' जीआर ' ही निघाला. पण तो काळ स्वातंत्र्यसंग्रामाचा होता. पुण्यात नानासाहेब पेशवे आले आहेत, अशी अफवा असल्यामुळे नगरपालिका काढण्याचे इंग्रज सरकारने एक वर्ष पुढे ढकलले, अशी माहिती त्यांनी दिली.

टिळक, फुले सदस्य असणाऱ्या नगरपालिकेचे नगराध्यक्ष होण्याचा मान गोपाळ कृष्ण गोखले यांना 1899 मध्ये मिळाला, पण इंग्लंडला माँटेग्यू चेम्सफर्ड करारावर चर्चा करण्यासाठी त्यांना इंग्लंडला जावे लागले, आपल्या अनुपस्थित उपनगराध्यक्ष कारभार पाहू शकतो हे माहिती असूनही त्यांनी ' अकारण खुचीर् अडवून ठेवायची नाही ' या नैतिक भूमिकेवरून राजीनामा दिला. अशी विरळा असामी या पालिकेने आणि शहराने पाहिल्या आहेत, असे मंगुडकर म्हणाले.

नगरपालिकेच्या माध्यमातून इंग्रजी सत्तेविरुद्धचा असंतोष ' लोकल डेमोक्रसी ' तून व्यक्त करता आला. स्वातंत्र्यलढ्यात सहभागी असणाऱ्यांना नगरपालिका सदस्य आणि अध्यक्ष होण्याचा मान मिळत असे. आचार्य अत्रे 1938 मध्ये काँग्रेसचा प्रचार करून निवडून आले. त्यांच्यामुळे नगरपालिकेत काँग्रेसचे बहुमत होऊनही स्वातंत्र्यलढ्याशी त्यांचा संबंध न आल्याने त्यांना स्थायी समितीचे अध्यक्षपद देण्यात आले होते. 1942 मध्ये पुणे नगरपालिकेचे मानपत्र डॉ. आंबेडकरांना देण्यास काही पक्षांकडून विरोध झाला, त्यामुळे पुढे 1954 मध्ये मध्ये पुन्हा मानपत्र देण्याची इच्छा व्यक्त करण्यात आल्यावर डॉ. आंबेडकरानी ती रागाने धुडकावून लावली! त्या नंतरच्या काळात रे माकेर्टचे नाव महात्मा फुले मंडई ठेवण्यात येऊन भांबुर्डा स्टेशनचे शिवाजीनगर आणि सिल्व्हर जुबिली बससेवेचे पीएमटीमध्ये रूपांतर झाले, अशा अनेक वेचक आठवणी या ग्रंथात आहेत

 
</text>
</doc>
