<doc>
<docno>1012952.cms.txt</docno>
<text>
 
अर्थव्यवहार
खाजगी विमा कंपन्यांकडून पॉलिसी घ्यावी का?
[ Sunday, February 06, 2005  07:36:55 pm]


पूवीर्सारखा ' विमा पॉलिसी घ्या ' म्हणून मागे लागणारा, गळ्यात पडणारा, अजिजी करणारा विमा एजंट ही संकल्पना बदलून सी.ए. व वकिलांप्रमाणे एक तज्ज्ञ विमा आणि आथिर्क सल्लागार, अशी त्याची प्रतिमा बनविली आहे. तरीही अजून ग्राहकाचा खाजगी विमा कंपन्यांवर विश्वास बसत नाही.

आयुविर्मा म्हणजे ' एलआयसी ' ही संकल्पना भारतीय ग्राहकांच्या मनात खोलवर रूजली आहे. 1956 पासून भारतीय आयुविर्मा महामंडळाची निविर्वाद मक्तेदारी आणि एकाधिकारशाही यामुळे आयुष्याची पॉलिसी किंवा पेन्शन पॉलिसी ही दुसऱ्या कोणत्याही खाजगी विमा कंपनीकडून घ्यायची कल्पनाच कठीण वाटते. आता विमाक्षेत्र मुक्त केल्यानंतर खाजगी विमा कंपन्यांनी व्यवसायाला प्रारंभ केल्याला तीन वर्षं उलटून गेली आहेत, तरीही खाजगी विमा कंपन्यांना ग्राहकांची विश्वासार्हता संपादन करणे हे अजूनही कठीण आव्हानच आहे.

खाजगी क्षेत्रातील 13 कंपन्यांनी अखेर आयुविर्मा विक्री व्यवसायाला सुरुवात केली आहे. त्यांनी विविध नवीन प्रकारच्या विमा योजना ( पॉलिसीज) बाजारात आणल्या आहेत. ग्राहकांच्या आणि आजच्या काळाच्या गरजेनुसार विम्याच्या संकल्पनेत त्यांनी अनेक मूल्यवधिर्त (व्हॅल्यू अॅडेड) बदल घडवून आणले आहेत.

ग्राहक हा केंदबिंदू मानून आकर्षक आणि नाविन्यपूर्ण अशा विमा योजना त्यांनी तयार केल्या आहेत. आधुनिक तंत्रज्ञान आणि व्यावसायिकता यांची सांगड घालून खाजगी विमा कंपन्यांनी विमा पॉलिसी विकत घेण्याकरिता अत्यावश्यक, आथिर्क व्यवस्थापन तंत्र विकसित केले आहे. पूवीर्सारखा ' विमा पॉलिसी घ्या ' म्हणून मागे लागणारा, गळ्यात पडणारा, अजिजी करणारा विमा एजंट ही संकल्पना बदलून सी.ए. व वकिलांप्रमाणे एक तज्ज्ञ विमा आणि आथिर्क सल्लागार, अशी त्याची प्रतिमा बनविली आहे. तरीही अजून ग्राहकाचा खाजगी विमा कंपन्यांवर विश्वास बसत नाही. त्याला वाटते की, आपण खाजगी कंपनीची विमा पॉलिसी घेतली आणि जर ती कंपनी बुडाली तर आपण मेहनतीने कमवलेली, वाचवलेली बचत बुडून जाईल. त्यातच रोज एक नवीन बँक दिवाळे काढत असते.

खाजगी कंपन्या, पतसंस्थांनी ठेवीदारांचे पैसे बुडविल्याच्या ठळक बातम्या प्रसिद्ध होत असतात. शिवाय ठेवींवरील व्याजदर वेगाने कमी होत आहेत. अशा वेळी कोणतीही अवास्तव जोखीम घेण्याची सर्वसामान्य बचतदाराची मानसिक तयारी नसते. ही परिस्थिती खरेच चिंतित करणारी आहे. या संदर्भात आपण काही गोष्टी समजून घेतल्या पाहिजेत. ' आयआरडीए ' म्हणजेच विमा विकास आणि नियंत्रक प्राधिकरण ही भारतीय संविधानानुसार निर्माण करण्यात आलेली स्वतंत्र आणि निष्पक्ष संस्था आहे. ज्याप्रमाणे रिर्झव्ह बँक ऑफ इंडिया देशातील सर्व बँकिंग व्यवहारांचे नियंत्रण करते किंवा ' सेबी ' देशातील सर्व शेअर बाजारांचे नियंत्रण करते, त्याप्रमाणेच ' आयआरडीए ' देशातील सर्व विमा व्यवसायाचे नियंत्रण करीत आहे. कोणतीही खाजगी अथवा सरकारी विमा कंपनी तिच्या मजीर्प्रमाणे कोणतीही विमा पॉलिसी तयार करून, वाटेल तेवढी आश्वासने आणि भविष्यातील लाभांची हमी देऊन बाजारात विमा योजना विकू शकत नाही. बाजारात कोणतीही विमा पॉलिसी विक्रीस काढण्यापूवीर् ती ' आयआरडीए ' कडून मंजूर करून घ्यावी लागते. सर्व विमा कंपन्यांच्या व्यवहारांवर ' आयआरडीए ' चे अप्रत्यक्ष नियंत्रण असते. या संदर्भात खालील मुद्दे लक्षात घेणे आवश्यक आहे.

1) कोणतीही नवीन खाजगी विमा कंपनी सुरू करावयाची झाली तरी किमान 100 कोटी रुपयांचे भागभांडवल गोळा करून ते ' आयआरडीए ' ला दाखवावे लागते. याचा अर्थ उद्या कोणीही उठून विमा कंपनी सुरू करतो म्हटले तर ते शक्य नाही. ज्याच्याकडे 100 कोटींची क्षमता आहे, तेच या धंद्याची सुरुवात करू शकतील. शिवाय अशा कंपन्यांकडे विमा क्षेत्रातील अनुभव आणि प्रशिक्षित कर्मचारीवर्ग असणे बंधनकारक आहे. ही सर्व माहिती विमा कंपनी सुरू करताना ' आयआरडीए ' ला द्यावी लागते.

2) विमा कंपन्यांनी आथिर्क वर्षात एकत्रित केलेल्या एकूण विमा हप्त्यांपैकी 85 टक्के रक्कम ही केंद सरकारच्या कोट्यातील बचत योजनेतच म्हणजेच केंद सरकार, राज्य सरकारे आणि केंद सरकारचे बॉण्ड्स आणि मान्यताप्राप्त योजना यातच गुंतवावी लागते. याचाच अर्थ असा की, एकूण एकत्रित केलेल्या विमा हप्त्यांपैकी फक्त 15 टक्के रक्कमच विमा कंपनी तिच्या इच्छेप्रमाणे गुंतवू शकते. 85 टक्के रक्कम अप्रत्यक्षरीत्या केंद सरकारच्या ताब्यात राहते. सामान्य ग्राहकांकडून गोळा केलेल्या विमा हप्त्याची रक्कम घेऊन कोणतीही खाजगी कंपनी देशातून बाहेर जाऊ शकत नाही किंवा परदेशात गुंतवू शकत नाही. उलट त्यांनी गुंतवलेली 85 टक्के रक्कम देशाच्याच विकासासाठी उपयोगात आणली जाते.

3) खाजगी विमा कंपन्यांना 26 टक्क्यांपर्यंतच्या मर्यादेत परदेशातील विमा कंपनी बरोबर संलग्नीकरण करून भारतात विमा व्यवसाय करता येईल. मात्र त्यांना एकही रुपया परदेशात गुंतवता येणार नाही. त्यांनी गुंतवायची 15 टक्के रक्कमही भारतातच गुंतवणे बंधनकारक आहे.

4) प्रत्येक सरकारी अथवा खाजगी विमा कंपनीने त्या आथिर्क वर्षात कमावलेल्या निव्वळ नफ्यांपैकी 95 टक्के रक्कम काही झाले तरी कंपनीच्या विमाधारकांना बोनस म्हणून वितरित करणे बंधनकारक आहे. बोनसची ही कमीत कमी मर्यादा आहे. यामुळे खाजगी विमा कंपन्या विमेदाराला अधिकाधिक बोनस देतील.

5) कोणत्याही विमा कंपनीला तिच्या एकूण वाषिर्क उत्पन्नाचा जास्तीत जास्त 15 टक्के एवढाच खर्च विमा कंपनीचे व्यवस्थापन आणि कर्मचारी यांच्यावर करता येईल. सामान्य विमाधारकाचा पैसा कोणत्याही विमा कंपनीच्या व्यवस्थापन आणि कर्मचारी वर्गासाठी उधळता येणार नाही.

क्षितिज पाटुकले

( अपूर्ण)

 
</text>
</doc>
