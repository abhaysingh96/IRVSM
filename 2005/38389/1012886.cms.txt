<doc>
<docno>1012886.cms.txt</docno>
<text>
 
महाराष्ट्र
आचारसंहितेचा कालावधी वाढल्याने विकासकामांना खीळ
[ Sunday, February 06, 2005  06:20:49 pm]


मुंबई टाइम्स टीम

वसई : पालिका निवडणुकीसाठीची आचारसंहिता 45 ऐवजी 72 दिवसांची केल्याने पालिकांच्या विविध विकासकामांना खीळ बसली आहे. तर निवडणुकीच्या तयारीत असलेल्या लोकप्रतिनिधींना मोठा फटका बसला आहे.

येत्या 10 एप्रिलला तालुक्यातील नालासोपारा आणि नवघर- माणिकपूर पालिकांसह राज्यातील काही पालिकांच्या निवडणुका होत आहेत. निवडणुकीसाठी 45 दिवसांची आचारसंहिता असते. पण यंदा आयोगाने आचारसंहिता 72 दिवसांची करण्यात आली आहे. आचारसंहिता सुरू होण्यास अवधी मिळेल, असं पालिकेतील अधिकारी आणि लोकप्रतिनिधींचा समज होता. पण निवडणुकीची तारीख जाहिर झाल्याबरोबरच आचारसंहिताही लागू झाल्याने सगळेच अडचणीत सापडले आहेत. एकतर आचारसंहितेला काही दिवसांचा अवधी आहे, अशा बेतात पालिकांनी विविध विकासकामांची तयारी केली होती. पण अचानक आचारसंहिता लागू झाल्याने प्रस्तावित कामं रद्द करावी लागली आहेत.

आचारसंहितेचा सर्वात मोठा फटका लोकप्रतिनिधींना बसला आहे. बेसावध असलेले लोकप्रतिनिधी आचारसंहिता लागू होण्यापूवीर् आपापल्या वॉर्डातील कामं मागीर् लावण्याच्या तयारीत होते. त्यानंतर केलेल्या कामांचा प्रचार करून मतदारांपर्यंत पोहोचण्याचं काम करायचं होतं. मात्र अचानक लागू झालेल्या आचारसंहितेने त्यांचे मनसुबे उधळून लावले आहेत. दुसरीकडे सत्ताधारी पक्षाला आचारसंहितेपूवीर् महत्त्वाकांक्षी प्रकल्प मागीर् लावायचे होते. पण आचारसंहितेने त्यांनाही हुलकावणी दिली.

वॉर्ड आरक्षण जाहीर

नालासोपारा आणि नवघर- माणिक पूर पालिकेने आरक्षित वॉर्ड जाहीर करण्यात आले. आरक्षणाची घोषणा करताना अधिकाऱ्यांना पुरेशी माहिती नसल्याने काही काळ गोंधळाचं वातावरण होतं.

दोन्ही पालिक ांच्या वॉर्ड आरक्षणाची घोषणा शनिवारी त्या-त्या पालिक ांच्या सभागृहात सोडत काढण्यात आली. नालासोपारा पालिकेच्या एकूण 48 पैकी 25 वॉर्डांवर विविध आरक्षणं जाहीर झाली. त्यापैकी 16 वॉर्ड महिला आणि 9 वॉर्ड इतर मागासवगीर्यांसाठी राखीव असतील. अनुसूचित जातीसाठी राखीव असलेला वॉर्डही महिलांसाठीच राखीव झाला. 23 वॉर्ड खुल्या वर्गासाठी असतील.

नवघर-माणिकपूर पालिकेच्या 40 पैकी 23 वॉर्ड विविध गटांसाठी राखीव झाले आहेत. त्यातील 14 महिला , 7 इतर मागासवगीर्य , 1 अनुसूचित जाती आणि 1 वॉर्ड अनुसूचित जमातीसाठी राखीव असतील. 17 जागा खुल्या वर्गाच्या असतील.

 
</text>
</doc>
