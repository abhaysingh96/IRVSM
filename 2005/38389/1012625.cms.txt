<doc>
<docno>1012625.cms.txt</docno>
<text>
 
क्रीडा
मी पुनरागमन करेनच -हेडन
[ Sunday, February 06, 2005  12:42:43 am]


मेलबर्न : सध्या सूर हरवल्यामुळे ऑस्ट्रेलियन संघातून बाहेर फेकला गेलेला सलामीवीर मॅथ्यू हेडन म्हणाला आहे की, मी लवकरच पुनरागमन निश्चित करेन. निवड समितीच्या सदस्यांनी आपल्यावर अन्याय केला आहे, अशी भावनाही त्याने व्यक्त केली.

पाकिस्तानला ऑस्ट्रेलियाने शुक्रवारी 18 धावांनी पराजित केले. त्यानंतर तिरंगी झटपट क्रिकेट मालिकेतील दुसऱ्या अंतिम सामन्यासाठी मात्र हेडनला वगळण्यात आले. त्यामुळे तो नाराज दिसला. तो म्हणाला : ऑस्ट्रेलियातफेर् खेळण्याचा आनंद अवर्णनीय आहे. म्हणूनच वगळण्यात आल्याचे दु:ख मला जाणवते. ही तात्पुरती बाब असावी असे मला वाटते. मी पुनरागमनासाठी शर्थ करेन हे निश्चित.

ही मालिका संपल्यानंतर ऑस्ट्रेलिया इंग्लंडमध्ये 3 झटपट सामने जुलैमध्ये खेळणार आहे, त्यानंतर पाच कसोटी सामन्यांची अॅशेस मालिकाही रंगणार आहे. त्या दौऱ्यावर जाणाऱ्या ऑस्ट्रेलियन संघात स्थान मिळवण्याची जिद्द मी बाळगलेली आहे, असे सांगून हेडन म्हणाला : अर्थात 19 फेब्रुवारीपासून न्यूझीलंड विरुद्ध पाच सामन्यांची झटपट मालिका रंगणार आहे याची मला जाणीव आहे. त्यानंतर तीन कसोटी सामनेही होतील. या स्पधेर्साठीच्या ऑस्ट्रेलियन संघात समावेश होईल या विषयी मी आशावादी आहे.

हेडनच्या पुनरागमनाबाबत त्यांचे संघ सहकारीही आशावादी आहेत. शेन वॉर्न तर म्हणाला की, हेडन अजूनही आंतरराष्ट्रीय क्रिकेट जगत गाजवू शकतो याची मला खात्री वाटते. गेली काही वषेर् संघात निश्चित स्थान कमावणारा हेडन आता संघापासून दूर गेल्यामुळे त्याच्या मनात काय चालले असेल याची मला जाणीव आहे. त्याला मी नीट ओळखतो आणि तो नक्कीच पुनरागमन करेल.

 
</text>
</doc>
