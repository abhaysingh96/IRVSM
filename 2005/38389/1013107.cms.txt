<doc>
<docno>1013107.cms.txt</docno>
<text>
 
महाराष्ट्र
गुंतवणुकीमध्ये देशभरात महाराष्ट्रच अग्रेसर
[ Sunday, February 06, 2005  10:48:01 pm]


म. टा. प्रतिनिधी

पुणे : गुंतवणुकीच्याबाबतीत महाराष्ट्र आजही देशात अग्रेसर आहे मात्र, गुंतवणूकदारांना जास्तीतजास्त पायाभूत सुविधा देण्याची गरज अर्थमंत्री जयंत पाटील यांनी व्यक्त केली.

काकासाहेब प्रतिष्ठानतफेर् ' महाराष्ट्राची आथिर्क परिस्थिती ' या विषयावर पाटील यांचे रविवारी एस. एम. जोशी सभागृहात व्याख्यान झाले. त्यावेळी ते बोलत होते. प्रतिष्ठानचे अध्यक्ष अनंत गाडगीळ, ज्येष्ठ पत्रकार मुकंुद संगोराम व्यासपीठावर उपस्थित होते.

गेल्या पाच वर्षांच्या काळात आघाडी सरकारने राज्याचे आथिर्क गणित सुधारण्याचा प्रामाणिक प्रयत्न केला आणि त्याचे चांगले परिणाम आज दिसू लागल्याचे नमूद करून ते म्हणाले की, तत्कालीन युती सरकारने पुणे-मुंबई दुतगती महामार्गासाठी 740 कोटी रुपये तर मुंबईतील उड्डाण पुलांसाठी 400 कोटी रुपये खर्च केले होते. आमच्या सरकारने अनुक्रमे 1440 व 700 कोटी रुपये खर्च करून हे प्रकल्प पूर्ण केले. प्रशासकीय खर्चावर 75 टक्के रक्कम खर्च होत होती तो आकडा 50 टक्क्यांवर आणला आहे. हे करीत असताना उत्पन्न वाढवण्याचा जाणीवपूर्वक प्रयत्न केला. या सर्वांचे दृश्य परिणाम आता दिसू लागले असून 22 हजार कोटींचा राज्याचा अर्थसंकल्प 40 हजार कोटींवर गेल्याचे दिसत आहे.

गेल्या पाच वर्षांत पायाभूत सोयीसुविधा निर्माण करण्यावर जेवढा खर्च झाला तेवढा राज्यात आजपर्यंत कधीच झाला नाही. विकासाची गती कायम ठेवण्यासाठी ते आवश्यक आहे. राज्यातील रेवस आणि दिघी येथील बंदरांच्या विकासाची कामे त्याच उद्देशाने हाती घेण्यात आली आहेत. राज्यातील सर्व पाटबंधारे प्रकल्प पूर्ण करण्यासाठी 28 हजार कोटी रुपयांची आवश्यकता आहे. आजमितीला ते शक्य नसल्याने ज्या प्रकल्पांची कामे अर्धवट आहेत, ती पूर्ण करण्याचे धोरण सरकारने स्वीकारले आहे. थोडक्यात राज्य सावरल्याने आणि विश्वासाचे वातावरण तयार झाल्याने आजही देशात सर्वात जास्त गुंतवणूक राज्यात येेते, असा दावा पाटील यांनी केला.

 
</text>
</doc>
