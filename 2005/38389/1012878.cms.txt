<doc>
<docno>1012878.cms.txt</docno>
<text>
 
प्रगती फास्ट
करिअरचा पुढचा टप्पा
[ Sunday, February 06, 2005  06:14:29 pm]


स्पधेर्त टिकायचं असेल, तर तुम्हाला स्पेशलायझेशन करावंच लागतं. त्यासाठी ग्रॅज्युएशन झालं, की आता शिक्षण पुरे, अशी मानसिकता बदलायला हवी. आर्ट्स आणि कॉमर्सच्या विद्यार्थ्यांना पोस्ट ग्रॅज्युएशन आणि प्रोफेशनल कोर्सेसचे असंख्य पर्याय उपलब्ध आहेत. आवड, व्यक्तिमत्त्व, इण्टरेस्ट, कौशल्य लक्षात घेऊन तुम्हाला साजेशा क्षेत्रात करिअर करता येईल.

ग्रॅज्युएशननंतर काय करायचं, असा प्रश्न पडणं साहजिक आहे. भारतात तर विद्याथीर् ग्रॅज्युएशन झालं, की नोकरीचा शोध घ्यायला लागतात. त्यामुळे ग्रॅज्युएशननंतर विद्यार्थ्यांकडे काही पर्यायच शिल्लक नसावेत, असं वाटू लागतं. टॅलेण्ट असूनही माहितीच्या अभावामुळे विद्यार्थ्यांना संबंधित क्षेत्रात प्रगती करता येत नाही.

आर्ट्स आणि कॉमर्स शाखेतील बहुतांश विद्याथीर् तर हमखास नोकरीकडे वळतात आणि करिअरला मर्यादा घालतात. त्यापेक्षा तुम्ही ज्या शाखेतून ग्रॅज्युएशन करत आहात, त्याची जास्तीतजास्त माहिती मिळवा. उच्चशिक्षण, स्कॉलरशिप्स, प्रोफेशनल कोर्सेस यासारखी माहिती करिअरच्या दृष्टिकोनातून तुम्हाला योग्य पर्याय निवडण्यासाठी उपयोगी पडते.

आर्ट्स शाखेतील विद्यार्थ्यांसाठी पोस्टग्रॅज्युएशन करण्याचे पर्याय :

आर्ट्स शाखेतील बहुतांश विद्याथीर् ग्रॅज्युएशनला निवडलेल्या विषयात स्पेशलायझेशन करणं पसंत करतात. उदाहरणार्थ एमए इन सायकॉलॉजी, इकॉनॉमिक्स, फिलॉसॉफी, पॉलिटिक्स, सोशॉलॉजी, इंग्रजी, मराठी, हिंदी, संस्कृत साहित्य इत्यादी. भाषेची आवड असणारे विद्याथीर् परदेशी भाषेत पोस्टग्रॅज्युएशन करू शकतात.

ज्या विद्यार्थ्यांना आथिर्क समस्यांमुळे पूर्ण वेळ अभ्यासाला देणं शक्य नसेल, त्यांना मान्यताप्राप्त युनिव्हसिर्टीतून दूरस्थ शिक्षण पद्धतीनेही एमए करता येतं. पण त्यासाठी सेल्फ स्टडी करता आली पाहिजे. काही विद्याथीर् प्रवेश घेतात पण नोकरी किंवा तत्सम गोष्टींमुळे वेळ देता न आल्यामुळे एमए यशस्वीपणे पूर्ण करता येत नाही. दूरस्थ शिक्षणपद्धतीने डिग्री मिळवायची असेल, अशा विद्यार्थ्यांनी ग्रुप स्टडी करावा. त्याचा स्कोअर करण्यासाठी खूप फायदा होतो.

आर्ट्सच्या विद्यार्थ्यांना लॉसुद्धा करता येतं. काही लॉ कॉलेजची लेक्चर्स सकाळच्या वेळात असतात. त्यामुळे नोकरी करता करता ही डिग्री घेता येते. शिकवण्याची आवड असणारे विद्याथीर् बॅचलर ऑफ एज्युकेशन ( बीएड) हा एक वर्षाचा कोर्स करू शकतात. बॅचलर ऑफ लायब्ररी हा एक उत्तम कोर्स विद्यार्थ्यांसाठी उपलब्ध आहे. यामध्ये विद्यार्थ्यांना लायब्ररी व्यवस्थापनाबद्दलची माहिती दिली जाते.

कॉमर्स शाखेतील विद्यार्थ्यांसाठी पदव्युत्तर पर्याय :

कॉमर्स शाखेतील विद्याथीर् सर्वसाधारणपणे एमकॉम, बिझनेस इकॉनॉमिक्स, इण्टरनॅशनल ट्रेड, फायनान्शिअल अॅनालिसेस, लॉ यासारखे पर्याय निवडू शकतात. विद्यार्थ्यांनी पदवीच्या वर्षात चार्टर्ड अकाऊण्टन्सी, कंपनी सेक्रेटरी यासारख्या विषयांचा अभ्यास केला असेल, तर पदवी परीक्षेनंतरही ते या शाखांमध्ये प्रवेश घेऊ शकतात. बँकिंग हा अजून एक पर्याय कॉमर्स शाखेतील विद्यार्थ्यांसाठी उपलब्ध आहे. परंतु त्यासाठी विद्यार्थ्यांना प्रवेशपरीक्षा देणं आवश्यक आहे. याव्यतिरिक्त टॅक्स मॅनेजमेण्ट, इनश्युरन्स मॅनेजमेण्ट, फॉरेन ट्रेड मॅनेजमेण्ट, अॅक्च्युरिअल सायन्सेस, सटिर्फाइड पब्लिक अकाऊण्टण्ट यासारखे पर्यायही विद्यार्थ्यांसाठी उपलब्ध आहेत.

प्रोफेशनल्स कोर्सेसचे पर्याय :

ग्रॅज्युएशननंतर प्रोफेशनल कोर्सकडे वळण्याचं प्रमाण गेल्या काही वर्षांत खूप वाढलं आहे. इथे कोर्सची अचूक निवड करण्यावर तुमचं करिअर अवलंबून असतं. त्यासाठी स्वत:च्या क्षमता, इण्टरेस्ट, व्यक्तिमत्त्व, ज्ञान ओळखावं लागतं. विद्याथीर् याच टप्प्यावर मोठ्या चुका करताना दिसतात. मित्र-मैत्रिणी किंवा इतरांना मिळालेलं यश पाहून एखाद्या क्षेत्राची निवड करतात. तिथे काम करायला सुरुवात केल्यानंतर त्यांच्या चुका लक्षात येऊ लागतात. योग्य निर्णय घेण्यासाठी तुम्ही कौन्सिलरची मदत घेऊ शकता.

कॅट परीक्षा देऊन विद्यार्थ्यांना एमबीए करता येईल. त्यातही तुम्ही आवडीप्रमाणे ह्युमन रिसोर्स डेव्हलपमेण्ट, फायनान्स, ऑपरेशन्स, माकेर्टिंग, सेल्स, पोर्टफोलिओ मॅनेजमेण्टसारखे विषय निवडू शकता. तुमच्याकडे लेखनकौशल्य असेल, तर पत्रकरिता किंवा अॅडव्हर्टायझिंग क्षेत्रातील डिप्लोमा करायला हरकत नाही. ज्या विद्यार्थ्यांकडे संवाद साधण्याचं कौशल्य आहे आणि ज्यांना इतरांबरोबर काम करणं पसंत आहे, असे विद्याथीर् हॉटेल मॅनेजमेण्ट, ट्रॅव्हल्स अॅण्ड टुरिझम, इव्हेण्ट मॅनेजमेण्ट यासारखे कोसेर्स निवडू शकतात.

ज्या विद्यार्थ्यांचं भाषेवर प्रभुत्व आहे आणि कम्प्युटरची आवड आहे, ते मेडिकल ट्रान्स्क्रिप्शनचा कोर्स करू शकतात. मेडिकल ट्रान्स्क्रिप्शनचा डिप्लोमा किंवा सटिर्फिकेट कोर्स विद्यार्थ्यांना करता येतो. याव्यतिरिक्त एअरलाइन्स, पॅरफॉमिर्ंग आर्ट्स, सोशल वर्क यासारखे कोसेर्स विद्यार्थ्यांसाठी उपलब्ध आहेत. रिहॅबिलिटेशनसारखे कोसेर्सही विद्याथीर् करू शकतात. शिवाय तुम्हाला एअर होस्टेस, पर्सर, मास कम्युनिकेशन, हॉटेल मॅनेजमेण्ट, ट्रॅव्हल अॅण्ड टुरिझम, फॅशन डिझायनिंग, इण्टिरिअर डिझायनिंग, कम्प्युटर अॅप्लिकेशन्स असे अनेक प्रोफेशनल कोसेर्स करता येतील.

या प्रकारचे डिप्लोमा आणि पोस्ट ग्रॅज्युएट डिग्री कोसेर्स सरकारी, खाजगी इन्स्टिट्यूटमध्ये उपलब्ध आहेत. पण प्रवेश घेण्यापूवीर् विद्यार्थ्यांनी इन्स्टिट्यूटला असलेली मान्यता, त्यांच्यातफेर् दिलं जाणारं ट्रेनिंगचं स्वरूप, प्लेसमेण्ट आदी गोष्टींची चौकशी करावी. प्रोफेशनल कोर्समध्ये प्रॅक्टिकलवर सर्वाधिक भर दिला जातो.

मुग्धा बवरे

 
</text>
</doc>
