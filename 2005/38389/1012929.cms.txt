<doc>
<docno>1012929.cms.txt</docno>
<text>
 
लेख
ऑन लाईन वायदेबाजार
[ Sunday, February 06, 2005  07:09:20 pm]


सांगलीच्या बंद पडलेल्या हळद वायदे बाजाराच्या व्यवहारात अधिक पारदशीर्पणा आणला गेल्यास, परस्परातील विश्वास वाढीला लागल्यास त्याला पुन्हा गत वैभव प्राप्त होऊ शकेल. हे व्यवहार अयोगाच्या नियमानुसारच चालले पाहिजेत. या बाजाराला मोठी परंपरा आहे.

वायदे व्यवहार करणाऱ्या सर्व संस्था आता फेडरेशन ऑफ इंडियन कमॉडिटी एक्स्चेंज (फिसे) नावाखाली एकत्र येणार आहेत, फेडरेशनच्या माध्यमातून अद्ययावत यंत्रणेद्वारे सांगलीच्या हळद वायदे बाजारालाही गती देण्याचा निर्णय नुकताच येथील हळद भवनात झालेल्या हळद व्यापाऱ्यांच्या बैठकीत घेण्यात आला.

फेडरेशनचे अध्यक्ष सुरेश कोटक, बॉम्बे स्टॉक एक्स्चेंजच्या माजी अध्यक्षा दिनाबेन मेहता आणि मंगलभाई छेडा, त्याचप्रमाणे सांगली हळद वायदे व्यवहार करणाऱ्या दि स्पायसेस अॅंड ऑईल सीडस् एक्स्चेंज लि.चे अध्यक्ष हनुमान तोष्णीवाल हे या बैठकीस हजर होते.

या वेळी बोलताना कोटक म्हणाले की, फेडरेशनच्या माध्यमातून संगणक आणि अन्य अद्ययावत सुविधा मिळणार आहेत. त्यामुळे हा बाजार जागतिक स्तरावर एकाच वेळी काम करू शकणार आहे. त्याचा लाभ सांगलीच्या हळद वायदे बाजारालाही निश्चित होईल.

दिनाबेन मेहता यांनी सांगितले की, देश पातळीवर, जागतिक पातळीवर होणाऱ्या उलाढालीत येथील स्थानिक संस्थांनीही भाग घेतला पाहिजे. त्यासाठी सर्व यंत्रणा नवी करावी लागेल. ऑनलाईनमुळे जगातील भाव एका क्षणात कळणार आहेत. त्यासाठी बंद पडलेला हळद वायदे बाजार एकदाचा सुरू करा आणि या फेडरेशनमध्ये त्वरित सामील व्हा.

छेडा म्हणाले की, फेडरेशनमुळे मुंबई, दिल्लीचे व्यापारी आपणास मिळणार आहेत. त्यामुळे वायदे बाजाराचे महत्त्व वाढणार आहे. प्रा. अनिल सहसबुध्दे यांनी सांगितले की, फेडरेशनमुळे आपण व्यापारात निश्चित मोठी मजल मारू शकतो. बंद पडलेला हळद वायदेबाजार पुन्हा भरभराटीला येऊ शकेल. या वेळी व्यापाऱ्यांनी हळद वायदे बाजाराबाबत येणाऱ्या अडचणी कोटक व मेहता यांच्यासमोर मांडल्या. गेली तीन-चार वषेर् बंद पडलेला हा सांगली हळद वायदे बाजार आता पुन्हा नव्या जोमाने ' संगणकांवरील ऑनलाईन पद्धतीने ' सुरू होतो का ते पाहायचे.

तसे पाहता, विश्वासार्हता संपुष्टात आल्यानेच हा वायदे बाजार अडचणीत आला व बंद पडला. तो सुरू होऊन साधारणपणे शंभर वषेर् झाली. हा व्यवहार करणाऱ्या ' दि स्पायसेस अॅंड ऑईल सीडस् एक्स्चेंज लि. ' या संस्थेने अलीकडेच 50 वषेर् पूर्ण केली. त्या वेळी देखील एक चर्चासत्र आयोजित कण्यात आले होते आणि त्यातही ' विश्वासार्हते ' च्या मुद्यावरच अधिक भर देण्यात आला होता.

अविश्वाचे वातावरण, परप्रांतातील व्यापाऱ्यांचे नुकसान, सांगलीबाहेर पैसा जाऊ न देणे हा हेतू, कुवतीबाहेर व्यापार केले जाणे आणि स्वत: अडचणीत येऊन इतरांनाही अडचणीत आणण्याची प्रवृत्ती, वायदे व्यवहारांचे उल्लंघन करणाऱ्यांना कडक शासन न होणे, कोर्टबाजी करीत राहणे........अशा विविध कारणांमुळे सांगलीचा हा हळद वायदे बाजार गेल्या काही वर्षांत पार लयाला गेला. अनिर्बंध व अमर्याद बेकायदेशीर सट्टे व्यापार हेही त्यामागचे प्रमुख कारण आहे.

या क्षेत्रातील जुनेजाणते अनुभवी व्यापारी, अभ्यासू आणि तज्ज्ञांच्या मते या व्यवहारात अधिक पारदशीर्पणा आणला गेल्यास, परस्परातील विश्वास वाढीला लागल्यास या बाजाराला पुन्हा गतवैभव प्राप्त होऊ शकेल. वायदे बाजार आयोगाचे म्हणणे असे की, हे व्यवहार आयोगाच्या नियमानुसारच चालले पाहिजेत. या बाजाराला मोठी परंपरा आहे. मात्र मध्यंतरी अनेक कारणांमुळे हा बाजार बंद झाला. संस्थेने तो पुन्हा सुरू करावा. तो चांगला चालल्यास आयोग हळदीप्रमाणेच बेदाणा, सोयाबीन, मक्याचे वायदे करायलाही परवानगी देईल. बदलत्या जागतिक व्यापाराचे संदर्भ लक्षात घेऊन व्यापाऱ्यांनी त्यासाठी कंबर कसायला हवी.

हा हळद वायदे व्यापार शेतकरी व निर्यातदार या दोघांनाही फार उपयुक्त आहे. वायदे व्यापाराचे तंत्र अमेरिका, इंग्लंड, फ्रान्स, जपान या प्रगत व्यापारी राष्ट्रांमध्ये खूपच विकसित झाले आहे. त्या मानाने भारतातील वायदे बाजार फारच बाल्यावस्थेत आहे. केंद सरकारही या बाजाराला पूर्णपणे अनुकूल आहे. अशा या सर्व पार्श्वभूमीवर सांगलीच्या हळद वायदे बाजारास ' संगणकांवरील ऑन लाईन पद्धतीने ' पुनश्च गतवैभव प्राप्त होणार कां ?

रवींद दप्तरदार

 
</text>
</doc>
