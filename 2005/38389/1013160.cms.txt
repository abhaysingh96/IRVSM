<doc>
<docno>1013160.cms.txt</docno>
<text>
 
महाराष्ट्र
कल्याणमध्ये पत्नीचे डोके ठेचून रिक्षाचालकाची आत्महत्या
[ Sunday, February 06, 2005  11:59:09 pm]


म. टा. वृत्तसेवा

कल्याण : आथिर्क चणचणीला कंटाळून कल्याणच्या पूवेर्कडील काटे मानवली परिसरातील एका रिक्षाचालकाने पत्नीची वरवंट्याने डोके ठेचून निर्घृण हत्या केली आणि पाठोपाठ स्वत:ही गळफास घेऊन आत्महत्या केली.

काटे मानिवलीच्या आंबे पावशे चाळीत विलास किसन वाळवे आणि त्याची पत्नी आशा हे दोघेही रहात होते. लग्नाला सहा वषेर् होऊनही अपत्य होत नव्हते. त्यातच आथिर्क चणचणीतून त्यांच्यात जोरदार खटके उडत. शनिवारी रात्री दोघांमध्ये याच घटनेवरून पुनश्च भांडण झाले. त्यामुळे रागाचा पारा चढलेल्या विलासने पत्नीचा गळा दाबला आणि नंतर वरवंट्याने डोके ठेचले असता रक्ताच्या थारोळ्यात ती जागीच गतप्राण झाली. त्यानंतर विलासने ' आपण आथिर्क चणचणीतून आपले आयुष्य संपवीत असल्याची ' चिठ्ठी लिहून गळफास घेऊन आत्महत्या केली.

विलासबरोबर होत असलेल्या भांडणांची पूर्वकल्पना आशाने अकोला येथील आपल्या आई-वडिलांना शनिवारी सकाळीच दूरध्वनी करून तात्काळ कल्याणला येण्याचे सांगितले होते. त्यानुसार रविवारी पहाटे अकोल्याहून आशाचे आई-वडिल तिच्या घरी आले. दरवाजा ठोठावला असता आतून काहीच प्रतिसाद मिळाला नाही. कोणी दरवाजा उघडत नसलयाचे पाहून त्यांनी खिडकी उघडली असता आतमध्ये विलासने गळफास लावून घेतल्याचे आढळून आले. शेजाऱ्यांनी दरवाजा तोडला आणि सारे आत जाताच आतल्या खोलीत आशा रक्ताच्या थारोळ्यात पडलेली दिसली.

 
</text>
</doc>
