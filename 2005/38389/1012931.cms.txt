<doc>
<docno>1012931.cms.txt</docno>
<text>
 
लेख
गंगा आली रे अंगणी...
[ Sunday, February 06, 2005  07:10:12 pm]


उजनी धरणामुळे सोलापूर जिल्ह्याचा विश्वास बसू नये इतका कायापालट झाला. 80 च्या दशकापर्यंत ज्वारी, हरभरा, भुईमूग, करडी, हुलगे या नगण्य पिकांवर हा जिल्हा कसाबसा जगत होता. शेतीत तुटपुंजे उत्पन्न येत असल्याने जीवनाच्या सगळ्या अंगात नैराश्य आणि मागासलेपणा मुरला होता. चारचार ठिगळे लावलेली लुगडी नेसून महिला दिवस काढीत.

मोठ्या धरणाला विरोध करण्याची एक भूमिका अलीकडे सातत्याने मांडली जाते. यासाठी काही ठिकाणी आंदोलनेही चालू आहेत. धरण आणि अन्य प्रकल्पात मोठ्या प्रमाणात लोक विस्थापित होतात. गावेच्या गावे उठविली जातात. त्यांच्या पुनर्वसनाचे प्रश्ान् वर्षानुवषेर् रेंगाळत पडतात. परिणामी विस्थापितांचे पुनर्वसन होण्याऐवजी त्यांचे जीवनच उद्ध्वस्त होते. शिवाय, जमिनीची नासाडी होते. पर्यावरणाचा समतोल ढळतो. असे आक्षेप घेतले जातात. हे आक्षेप सरसकटपणाने फेटाळून लावता येत नाहीत. कारण आधी प्रकल्प मग पुनर्वसन असेच धोरण राबविले जाते. प्रकल्प पूर्ण झाल्यावर पुनर्वसन करण्याच्या पद्धतीमुळे अनेक वेळा मधल्या काळातच लोकांचे जीवन उद्ध्वस्त झालेले असते. याची अनेक उदाहरणे आहेत. त्यामुळे प्रकल्पांच्या विरोधातील चळवळी जसजशा वाढत गेल्या तसतसे पुनर्वसनाच्या धोरणात बदल होत गेले. यापुढेही होतील. ते आग्रहाने करून घेतले पाहिजेत.

विकासाचे प्रकल्प झाल्याशिवाय लोकांचे जीवनमान उंचावणार नाही. भौतिक प्रगतीतून समाजात अनेकविध बदल होतात. त्यामुळे विकासाचे प्रकल्प अपरिहार्य आहेत. जग ज्या वेगाने बदलत चालले आहे ते पाहता आपल्यालाही बदलले पाहिजे. महाराष्ट्रातील सातारा, सांगली, सोलापूर, पुणे, अहमदनगर, उस्मानाबाद, बीड, लातूर असे काही जिल्हे कायम पर्जन्यछायेत येतात. दुष्काळ, पिण्याच्या पाण्याची टंचाई, पावसाच्या हुलकावणीने वैराण झालेली शेती यामुळे सर्वत्र सगळीकडे पसरलेले दारिद्य आणि उपासमार यामुळे भीमा नदीच्या खोऱ्यात टाचा घासून मरण्याशिवाय पर्याय नव्हता. दहा वर्षांत दोन वेळा येणारा दुष्काळ दोन-दोन वषेर् तरी मुक्काम ठेवून असायचा. त्यामुळे दहा वर्षांत अवघी दोनतीन वषेर् पिकणाऱ्या शेतीवर लोक कसेबसे जगत होते. दारिद्य, कर्जबाजारीपणा, अशिक्षितपणा, रोगराई यात पिचून गेलेल्या लोकांपुढे अंध:कारमय भवितव्य होते. त्यामुळे यावर उपाय म्हणून भीमेवर धरण बांधावे, असा विचार ब्रिटिशांच्या राजवटीतच चालू झाला होता. पण हे काम सुरू व्हायला 1966 साल उजाडावे लागले. यशवंतराव चव्हाणांच्या हस्ते धरणाचे काम चालू झाले तशी या खोऱ्यात उज्ज्वल भवितव्याची पहाट झाली.

उजनी येथे 117.24 टीएमसी क्षमतेचे धरण बांधण्यासाठी सोेलापूर, पुणे आणि अहमदनगर जिल्ह्यातील 51 गावे उठवावी लागली. 82 गावांच्या जमिनी पाण्याखाल्या गेल्या. या धरणासाठी रेल्वेचा मार्ग बदलावा लागला आणि महामार्गही बदलावा लागला. धरण पूर्ण होताना 375 कि.मी. लांबीचे कालवे झाले आणि 548 कि.मी. पर्यंतची वितरण व्यवस्था अस्तित्वात आली.

उजनीने सोलापूर जिल्ह्याचा विश्वास बसू नये इतका कायापालट झाला. अगदी 80 च्या दशकापर्यंत ज्वारी, हरभरा, भुईमूग, करडी, हुलगे या नगण्य पिकावर हा जिल्हा कसाबसा जगत होता. शेतीत तुटपुंजे उत्पन्न येत असल्याने जीवनाच्या सगळ्या अंगात नैराश्य आणि मागासलेपणा मुरला होता. चारचार ठिगळे लावलेली लुगडी नेसून महिला दिवस काढीत. त्या काय शिकणार आणि कोणाला शिकविणार असा प्रश्ान् होता. कित्येक गावांत एसटी येत नव्हती. गावातील एखादा सधन विहिरीवर एकदोन एकर बागायती करायचा. बाकी सगळे गाव दारिद्यात खितपत असायचे. सगळ्या गावांत शाळा नसायच्या. असल्या तरी शाळेत जाण्याऐवजी मजुरी करावी लागायची. मजुरी मिळाली नाही तर पोरं शेरडामागे जायची, पारावर कुचाळक्या करायची पण शाळेत जायची नाहीत. काही लोक एसटी येणाऱ्या शेजारच्या गावाला जायचे अन चकाट्या पिटून संध्याकाळी परतायची. दवाखाने तर नसायचेच. असला तर असून नसल्यागत असायचा.

अशा या जिल्ह्यात अवघ्या 16 हजार हेक्टरमध्ये उसाचे पीक घेतले जायचे. तेच उसाचे क्षेत्र आज एक लाख हेक्टरच्या पलीकडे गेले आहे. ज्वारी आणि उसातून अवघे 17 ते 18 लाख रुपयांचे उत्पन्न निघायचे तेच उत्पन्न आज 375 ते 400 कोटी रुपयांच्या आसपास गेले आहे. रोजगाराची निमिर्ती एक कोटी तीस लाख मनुष्य दिवसांवर गेली आहे. दुष्काळाने होरपळत असलेल्या शेतीला पाणी मिळाल्याने पिकांचे उत्पन्न वाढले. नगदी पिके व्हायला लागली. फळबागा बहरल्या. शेतीवर आधारित उद्योग सुरू झाले. प्रक्रिया करणारे उद्योग आले. दुधाचा व्यवसाय वाढला. मालवाहतुकीचा व्यवसाय, पेट्रोलपंप, इंजिनिअरिंगचे इतर उद्योग व व्यवसाय यात लोकांना कामे मिळू लागली. लोकांच्या हाती पैसे आल्याने इतर व्यवसायही भरभराटीला आले.

हे धरण होण्यापूर्वी आणि नंतर लोकांचे जीवनमान कसे आहे ते कसे बदलले. पीक पद्धती काय होती व तिच्यात काय बदल झाले. याचा आथिर्क सामाजिक अभ्यास विविध संस्थांनी केला आहे. पुण्याची गोखले अर्थशास्त्र आणि राज्यशास्त्र संस्था, महात्मा फुले कृषी विद्यापीठ तसेच अन्य संस्थांनी केलेल्या अभ्यासातून परिवर्तन किती वेगाने झाले हे दिसून येते. प्रकल्पपूर्व 16 गावांची पाहणी केली असता तेथे अवघी 24 टक्के साक्षरता होती. हे प्रमाण अवघ्या काही वर्षांत 53 टक्क्यांवर गेलेले आढळते. पुरुषांमध्ये 19 टक्के तर स्त्रियांमध्ये सहा टक्के साक्षरतेचे प्रमाण होते ते अनुक्रमे 59 आणि 41 टक्क्यांवर गेले. प्रकल्पाच्या आधीच्या पाहणीत कुटुंबात सरासरी सहा व्यक्तींचे प्रमाण होते. सुमारे 15 वर्षांत कुटुंबातील सरासरी व्यक्तींचे प्रमाण पाचवर आल्याचे आढळते. काम करणाऱ्या व्यक्तींची टक्केवारी 35 वरून 44 टक्क्यांवर गेली असून यात स्त्रियांचा सहभाग लक्षणीय वाढला आहे.

प्रकल्पाच्या आधी केलेल्या पाहणीत कुटुंबाचे सरासरी वाषिर्क उत्पन्न अवघे 7 हजार 296 रुपये होते. तेच उत्पन्न प्रकल्प झाल्यानंतर 15 वर्षांत एक लाख 14 हजार 836 रुपयांवर गेले. 78, 79 साली कुटुंबाचा वाषिर्क खर्च पाच हजार 851 रुपये होता हे खर्चाचे प्रमाण 95, 96 मध्ये एक लाख 8 हजार 783 रुपयांवर गेल्याचे आढळते. शेतकऱ्यांच्या क्रयशक्तीत मोठ्या प्रमाणात वाढ झाल्याने शेती सुधारणा, शिक्षण, लग्नकार्य यावरचे खर्चाचे प्रमाण वाढले.

पाहणी केलेल्या 16 गावांपैकी दोनच गावांत पक्का रस्ता होता. एसटीची सुविधा नव्हती. पण प्रकल्पानंतर 13 गावांत पक्के रस्ते झाले. 13 गावांत एसटी जाऊ लागली. आठ गावांत फोन आले. सोळापैकी 12 गावांत प्राथमिक शाळा व तीन गावांत माध्यमिक शाळा होत्या. आता सगळ्या गावांत प्राथमिक शाळा आणि नऊ गावांत माध्यमिक शाळा आहेत. जिथे केवळ दोनच गावांत दवाखाने होते तिथे आज आठ गावांत दवाखाने आणि पशूवैद्यकीय दवाखानेही झाले आहेत.

सोलापूर जिल्हा पाणीटंचाईचा जिल्हा होता. पण उजनी धरणामुळे 21 लाख लोकांच्या पिण्याच्या पाण्याची सोय झाली आहे. कायम स्वरूपी नळपाण्याच्या योजना झाल्या आहेत. 195 गावांसह सोलापूर आणि अन्य शहरांना त्यातून पाणी पुरविले जाते. उजनीने दुष्काळी भागाचा कायापालट केला आहे. पण साधारणत: सात हजार हेक्टर जमिनीची नासाडी झाली आहे, ही बाबही नाकारता येणार नाही. पुनर्वसन खरोखर किती झाले आणि किती जणांचे संसार उद्ध्वस्त झाले याची पाहणीही करणे गरजेचे आहे. या धरणातून चंदभागा नदी गावागावातील शिवारात गेली. धरणातील 93 टक्के पाणी शेतीला दिले जाते. त्यामुळे शेतीचे उत्पन्न वाढले. लोकांचे जीवनमान उंचावले. पण त्या प्रमाणात लोक पाणीपट्टी देत नाहीत ही देखील एक बाजू आहे. सिंचनातून सुमारे 7 कोटी 90 लाख रुपयांची पाणीपट्टी मिळणे आवश्यक आहे पण केवळ 1 कोटी 28 लाख रुपयांची वसुली होते. म्हणजे 93 टक्के पाणी देऊनही 19 टक्के वसुली होते. बिगर शेतीसाठी दिलेल्या पाण्याची वसुली मात्र 81 टक्के होते. त्यामुळे सिंचनाची पाणीपट्टीची वसूल झाली पाहिजे. पाणी उपलब्ध आहे म्हणून नासाडीही मोठ्या प्रमाणात होते. त्यामुळे ऊस आणि बारमाही पिकांना ठिबक सिंचनाची सक्ती करणे आवश्यक आहे. यातून जमिनीची आणि पाण्याची नासाडी टळेल व एकरी उत्पादनातही वाढ होईल. शिवाय, पाण्याची बचत झाल्याने जे क्षेत्र ओलिताखाली आले नाही त्यालाही पाणी देता येईल. आज सुमारे एक लाख हेक्टरला पाणी दिले जाते ते प्रमाण दोन लाख हेक्टरपर्यंत जाऊ शकते.

या धरणाने जशी सुबत्ता निर्माण केली तसेच काही प्रश्ान्ही सामाजिक स्तरावर निर्माण झाले आहेत. ते डोळसपणे सोडविले तर उजनीचे यश आणखी तेजस्वी होईल.

प्रताप आसबे

 
</text>
</doc>
