<doc>
<docno>1012928.cms.txt</docno>
<text>
 
लेख
माझा इंग्लिश बोल कवतिके
[ Sunday, February 06, 2005  07:08:25 pm]


मराठी साहित्य संमेलन झाल्यानंतर मराठीची पीछेहाट. इंग्लिशची सरशी. इंग्लिश माध्यमातील शिक्षणामुळे सर्जनशीलतेवर होणारा परिणाम, मराठी संस्कृतीचा लोप असे विविध मुद्दे चचिर्ले जातात. काहींच्या मते मराठी भाषा ही अभिजनांमुळे बुडेल, तर काही म्हणतात ती ग्रामीण भागातील मराठी बोलींमुळे टिकेल, असा वैचारिक कल्लोळ मातृभाषेवरील प्रेमामुळे उडालेला दिसतो कारण भाषा ही स्वत्त्वाशी निगडित असते.

इंग्लिश व भारतीय भाषा यांमध्ये रस्सीखेच आहे की या भाषा भगिनी एकमेकींच्या हातात हात घालून चालल्या आहेत हे तपासण्यासाठी वेल्स विद्यापीठातील भाषाविज्ञानाचे प्राध्यापक डेव्हिड क्रिस्टल नुकतेच भारतात येऊन गेले. त्यांनी मुंबई, पुणे, कोलकाता, चेन्नई या शहरांना भेटी दिल्या. त्यांनी केलेली निरीक्षणे गाडिर्यनमध्ये प्रकाशित झाली. त्याचा संक्षिप्त आढावा पुढीलप्रमाणे.

इंग्लिश भाषेच्या नोंदवहीत आज भारत हा जगातील इंग्लिश बोलणाऱ्या सर्वात जास्त लोकांच्या (लाजेर्स्ट इंग्लिश स्पीकिंग पॉप्युलेशन) देश आहे. दहा वर्षांपूवीर् हे स्थान अमेरिकेकडे होते. आज ती जागा भारताने पटकवली आहे. भारतात बोलली जाणारी इंग्लिश ही गतिमान भाषा असल्यामुळे भारत हा भाषाविज्ञानीय महासत्ता होण्याच्या मार्गावर आहे. आज 35 कोटी भारतीय इंग्लिश बोलतात व त्यातील काही लाख लोक इंग्लिश ही ' सेकंड लॅग्वेंज ' म्हणून शाळेत शिकले आहेत. भारतातील उत्तर राज्ये, दक्षिण राज्ये ही इंग्लिश भाषेने जोडलेली आहेत. प्राध्यापक डेव्हिड क्रिस्टल दिल्लीतील लाल किल्ल्याबाहेर उभे होते. तेव्हा एका हिंदी शाळेतील तीस मुलांना त्यांचे शिक्षक बस केव्हा येणार, कोठे भेटायचे याबाद्दलच्या सूचना इंग्लिशमधून देत होते. प्रा. डेव्हिडना पाहून मुलांनी , ' हाय, हाऊ आर यू ?' असे विचारले. प्राध्यापक म्हणाले , ' फाइन, थँकस, हाऊ आर यू ?' त्यावर मुले उत्तरली , ' वुई आर फाइन टू! ' भारतातील इंग्लिश नुसते ' हिंग्लिश ' नसून पंग्लिश (पंजाबी), तॅग्लिश ( तामिळ) आणि इतर अनेक रूपांमध्ये आढळले.

भारतीय इंग्लिशचा शब्द-संग्रह शंभर वर्षांपूवीर् प्रकाशित झाला आहे. 1886 साली हॉबसन- जॉबसन प्रथम प्रकाशित झाला तर 2004 साली हँक्लीन-जॅक्लीन प्रकाशित झाला. भारतीय इंग्लिशचे हे शब्दकोश असले तरी त्यात भारतीय इंग्लिशच्या बहुरंगी शैलीची फुलपाखरे दिसत नाहीत. विकायला काढलेल्या वापरलेल्या मोटारींना येथे ' प्री ओन्ड कार ' म्हणतात तर निअर अॅड डिअर नंबर्स म्हणजे मित्र व कुटुंबियांचे दूरध्वनी क्रमांक. किचन प्लॅटफॉर्म म्हणजे स्वयंपाकाचा ओटा, काम करण्याची जागा. अशी अनेक उदाहरणे देऊन भारतीयांनी इंग्लिश वापरण्यायोग्य कशी वाकवली आहे. हे प्रा. डेव्हिड यांनी दाखवून दिले आहे. मुंबई विद्यापीठात शिरताना रस्त्यावर ' वेलकम ' असे लिहिले आहे. पण तेथे ङ्खद्गद्य ष्श्ाद्वद्ग अशी शब्दतोड केलेली पाहून डेव्हिड क्रिस्टल यांना मजाच वाटली. ब्रिटिशांना इंग्लिश शब्दांशी खेळण्याची आवड आहे. तशीच आवड त्यांना भारतीयांत दिसली. त्याचे एक उदाहरण डेव्हिड यांनी दिले आहे. क्चद्ग द्गष्श्ाद्घह्मद्बद्गठ्ठस्त्रद्य 4 अशी ष्ठद्गद्यद्धद्ब येथे एक पाटी त्यांना दिसली. पाटीवरचे स्पेलिंग च्क्चद्ग- द्गष्श्ाद्घह्मद्बद्गठ्ठस्त्रद्गद्धद्यद्बज् असे कल्पकतेने लिहिलेले दिसले!

भारतीय इंग्लिशमध्ये सतत बदल होतात. हे बदल निरनिराळ्या स्थानिक गरजांप्रमाणे होत आहेत. भारताच्या सांस्कृतिक व भाषिक बहुविधतेचा हा परिणाम आहे. वर्तमानपत्रांतील मॅट्रिमोनियल कॉलम्समध्ये इंग्लिश भाषेच्या तसेच वाढत्या शिक्षणाचा प्रभाव दिसतो. दोन-तीन दशकांपूवीर् वधूवरांच्या रूपासंबंधी माहिती व अपेक्षा असायच्या, च्च्ङ्खद्धद्गड्डह्लद्बह्यद्धज्ज् (गव्हाळ) असे शब्द योजलेले असायचे. आज अशा रूपलक्षणांपेक्षा ' प्रोफेशनली क्वालीफाईड ' अशी गुणविशेषणे वधुवरांच्या संबंधात आढळतात. महत्त्वाच्या सामाजिक बदलाचे हे प्रतिबिंब आहे.

इंग्लिश बोलल्या जाणाऱ्या जगात भारताचे स्थान अनन्य आहे. भारतीय इंग्लिश हा ब्रिटिश व अमेरिकन इंग्लिश या दोन इंग्लिशना जोडणारा भाषिक पूल आहे. जागतिक स्तरावर इंग्लिश भाषेसाठी चीन भारताला स्पर्धक आहे. चीनमध्ये 22 कोटी लोक इंग्लिश बोलू शकतात, पण भारतात जे इंग्लिश भाषेचे व्यापक पर्यावरण आहे ते चीनमध्ये नाही. ब्रिटिशांच्या वसाहतकाळापासून इंग्लिश भारतीय मातीत मुरले आहे. चीनमध्ये अशी परिस्थिती नाही. त्याचप्रमाणे इंग्लिश बोलणाऱ्या जगाशी आथिर्क, वाङ्मयीन, शैक्षणिक अशा विविध मार्गाने सतत संबंध असण्याची भारताची भाषिक परंपरा आहे ती चीनकडे नाही. हीच भारताची इंग्लिश भाषेची बलस्थाने आहेत. त्याचप्रमाणे कितीतरी भारतीयांच्या पिढ्या ब्रिटन, अमेरिकेत स्थायिक झालेल्या आहेत. त्यामुळे बहुमुखी भारतीयांचे इंग्लिश भाषेचे उच्चार, शैली यांची विशेषत: ब्रिटिशांना जाण आहे. याचा उपयोग भारतातील कॉल सेंटर्सना वा आय. टी. उद्योगाला होत आहे.

प्रा. डेव्हिड याना एक महत्त्वाची गोष्ट भारतात आढळली. इंग्लिशचा प्रसार होत असला तरी स्थानिक भाषा, बोली टिकवून ठेवण्याबद्दलची प्रखर जागरुकता भारतीयांमध्ये आहे. आथिर्क शक्ती देणारी बाह्यभाषा म्हणजे इंग्लिश व स्वत्त्व ( आयडेंटिटी) जपणारी अंतर्भाषा म्हणजे मातृभाषा अशी भारतीयांची धारणा आहे असे प्रा. डेव्हिड यांचे निरीक्षण आहे. मातृभाषा, स्थानिक बोली भाषा मरू नयेत म्हणून जी सावधता व जाणीव भारतीयांमध्ये आहे ती पाश्चात्य देशातही दिसत नाही. त्यामुळे फक्त बहुबोलिक नव्हे तर बहुभाषिक कसे असावे याबद्दलचे काही धडे भारत जगाला देऊ शकेल असे प्रा. डेव्हिड यांचे मत आहे. इंग्लिश माध्यम, मातृभाषा, मराठीचा अस्त असे वाद तज्ज्ञांमध्ये असले तरी सामान्य भारतीय मातृभाषेबरोबर इंग्लिश आत्मसात करून घेत आहे व इंग्लिश भाषेतही अमृताच्या पैजा जिंकण्याच्या तयारीत आहे.

डॉ. आनंद जोशी

 
</text>
</doc>
