<doc>
<docno>1013106.cms.txt</docno>
<text>
 
महाराष्ट्र
औद्योगिक अपघातांसाठी लोकमान्य रुग्णालयात अद्ययावत केंद
[ Sunday, February 06, 2005  10:46:21 pm]


म. टा. प्रतिनिधी

पुणे उद्योगनगरी म्हणून ओळखल्या जाणाऱ्या पिंपरी-चिंचवडमध्ये कारखान्यांतील लेथ मशिन किंवा अन्य यंत्रामध्ये सापडून कामगारांना अपघात होण्याचे प्रमाण मोठे असल्याने त्यावर जागतिक दर्जाचे उपचार करता येणारे सुसज्ज केंद निगडी येथील लोकमान्य रुग्णालयात लवकरच सुरू होत आहे. महाराष्ट्रातील अशा प्रकारचे हे पहिलेच उपचार आणि पुनर्वसन केंद असून त्यामध्ये हातांच्या जन्मजात व्याधींवरही उपचार होऊ शकतील.

औद्योगिक कारखान्यात होणाऱ्या अपघातांमध्ये 45 टक्के अपघात हाताला होतात. त्यातून बोट तुटणे, तळहाताला, मनगटाला गंभीर दुखापत होणे अशा दुर्घटना घडतात. त्यामुळे कामगारांच्या कुटुंबावर आथिर्क आपत्तीही ओढवते. त्यामुळे नैराश्यातून कामगारांनी आत्महत्या करण्याचे प्रमाणही वाढले आहे, अशी माहिती लोकमान्य रुग्णालय आणि मेडिकल फाऊंडेशनचे कार्यकारी विश्वस्त डॉ. व्ही. जी. वैद्य यांनी दिली.

कामगारांच्या या अपघातांसंबंधी रुग्णालयाचे डॉ. नाईक यांनी विशेष संशोधन करून मुंबई आणि सिंगापूर येथील परिषदांमध्ये प्रबंधही सादर केले. त्याची प्रत्यक्ष अंमलबजावणी रुग्णालयाच्या निगडी शाखेतून करण्यात येत आहे. हाताला होणाऱ्या जखमा आणि विकार याबाबत पदविका प्रशिक्षण घेण्यासाठी लाकमान्य रुग्णालयाचे डॉ. प्रशांत इटली आणि स्पेन येथे गेले होते. त्या अनुभवातूनच हे केंद सुरू होत आहे, असा दावा डॉ. वैद्य यांनी केला.

या शस्त्रक्रियांना पाच ते सात हजार रुपयांपर्यंत खर्च येईल. हाताचे बोट अथवा तुटलेल्या अंगठ्याचे पुनर्राेपणही करणे शक्य असून तो अवयव पुन्हा पूवीर्सारखाच सक्षम राहील, असे डॉ. प्रशांत यांनी सांगितले. तुटलेल्या हातातील शिरा पुन्हा जोडून रक्तप्रवाह सुरू करण्यामुळे त्या हाताच्या संवेदानाही पुन्हा निर्माण होतील. हाताच्या बोटापासून मनगट, कोपर आणि खांदा यांना होणाऱ्या दुखापतींना अथवा विकारांवर सर्वसमावेशक पद्धतीने उपचार करता येतील, असे डॉ. प्रशांत यांनी सांगितले. या केंदाचा उपयोग विविध अपघातग्रस्तांना तर होईलच, परंतु कॉम्प्यूटरवर तासनतास काम करण्याने होणाऱ्या कार्पल टोनल सिन्ड्रोम सारख्या विकारांवरही इथे उपचार होऊ शकतील.

उपचारांबरोबरच इथे फिजिओथेरपी आणि व्यवसाय मार्गदर्शन केंदही सुरू करण्यात येत आहे. त्यामुळे उपचार केलेल्या हाताला व्यायाम घेता येईल. तसेच संबंधित कामगाराला त्याच्या क्षेत्रात पुन्हा कौशल्याने काम करण्यासाठी सराव करणेही शक्य होईल. त्यासाठी ऑपरेशन थिएटर असणारे 25 खाटांचे न्युरोट्रॉमा केंदही सुरू होत आहे. आणीबाणीच्या परिस्थितीत

27659000 अथवा 2822242100 या दूरध्वनी क्रमांकावर संपर्क साधता येईल.

 
</text>
</doc>
