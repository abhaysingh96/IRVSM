<doc>
<docno>1012955.cms.txt</docno>
<text>
 
अर्थव्यवहार
कर्मचारी करदात्यांना आता तरी न्याय मिळावा
[ Sunday, February 06, 2005  07:38:07 pm]


देशातील करदात्यांमध्ये सर्वाधिक संख्या ही कर्मचारी करदात्यांची ( एम्प्लॉई टॅक्स पेअर्स) आहे आणि त्यांच्या पगारातूनच परस्पर आयकर कापून घेतला जातो. त्यामुळे या कराच्या वसुलीत थकबाकी होण्याचा प्रश्ान्च उद्भवत नाही. कर्मचारी करदात्यांचा हा वर्ग नेहमीच आयकर कायद्यात करण्यात आलेल्या भेदभावाचा बळी ठरलेला आहे. एकीकडे उद्योग क्षेत्राचे धुरीण मोठी प्रचार माहीम राबवून आयकर कायद्यान्वये अधिकाधिक कर सवलतींची मागणी करीत असतानाच हतबल कर्मचारी करदाते बिचारे मात्र अर्थमंत्र्यांनी आपले अर्थसंकल्पीय भाषण पूर्ण केल्यानंतर सुधारित आयकर तरतुदींनंतर आपल्या वेतनाचा किती भाग काटछाट होऊन शेवटी हातात येतो याचे गणित करीत बसतात.

कर्मचारी करदात्यांना येत्या अर्थसंकल्पात तरी न्याय मिळेल आणि आयकर कायद्याअंतर्गत इतर करदात्यांच्या बरोबरीने वागविले जाईल, अशी अपेक्षा आहे. कर्मचारी करदात्यांना आपली सेवेतील कर्तव्ये पार पाडण्यासाठी काही खर्च करावे लागतात आणि त्यासाठी काही भत्ते ( ' र्पक्स ') दिले जातात. या भत्त्यांतूनही आयकर कापून घेतला जातो. हा अन्याय आगामी अर्थसंकल्पाने दूर करावा. अर्थसंकल्पाकडून आमच्या अपेक्षा अशा आहेत: वाहन, घर, फनिर्चर इत्यादी मालमत्तांच्या देखभालीसाठी व घसाऱ्यासाठी व्यावासायिक (' प्रोफेशनल्स ') या वर्गवारीत मोडणाऱ्या करदात्यांना दिल्या जाणाऱ्या करसवलती कर्मचारी करदात्यांनाही दिल्या जाव्यात. कर्मचारी करदात्यांना आपल्या ज्ञानाची पातळी वाढविण्यासाठी आणि कामाचा दर्जा सुधारण्यासाठी पुस्तके, वर्तमानपत्रे यांची खरेदी, परिषदा, परिसंवांदांना उपस्थित राहणे यावर खर्च करावा लागतो. असा कर्मचाऱ्याने केलेला आणि परत मिळालेला खर्च नोकरीतील अत्यावश्यक खर्च म्हणून गणण्यात यावा व त्यावर आयकर लागू करू नये. वेतन उत्पन्नातील भत्त्यांवर (' पर्क्विजिट्स '), जे नाममात्र किंवा काल्पनिक ( ' नोशनल ' अॅण्ड ' इमॅजिनरी इन्कम ') असते, आयकर लागू करण्याची तरतूद कायद्यातून वगळण्यात यावी. विशिष्ट मर्यादेपुढे वैद्यकीय उपचारांवर झालेल्या खर्चावर आयकर लागू करणे हा अन्याय आहे.

वित्तीय बाजारात एकीकडे अत्यल्प व्याजदराने कजेर् सहज मिळत असताना ' स्टाफ लोन्स ' वरील व्याजदर हे ' कन्सेशनल ' ठरवून त्यावर कर लावणे हा घोर अन्याय आहे. म्हणून अर्थमंत्र्यांनी आगामी अर्थसंकल्पात हा भेदभाव दूर करून कर्मचारी करदात्यांना आता तरी न्याय द्यावा, अशी अपेक्षा आहे.

( शब्दांकन : विश्वास डिग्गीकर)

 
</text>
</doc>
