<doc>
<docno>1013094.cms.txt</docno>
<text>
 
क्रीडा
अपर्णा पोपटचा विक्रम
[ Sunday, February 06, 2005  10:05:14 pm]


जमशेदपूर : ऑलिंपियन अपर्णा पोपटने राष्ट्रीय सीनियर बॅडमिंटन स्पधेर्त नवा विक्रम करण्याचा पराक्रम केला. सलग आठव्यांदा महिलांचे जेतेपद पटकावताना तिने मधुमिता बिश्तचा यापूवीर्चा सात जेतेपदांचा विक्रम मोडीत काढला. अपर्णाने राष्ट्रीय ज्युनियर उपविजेत्या 15 वषीर्य सैना नेहवालचा 11-3, 11-4 असा 19 मिनिटांत धुव्वा उडवला. जेतेपदासह अपर्णाने 20, 700 रुपयांचे रोख इनाम मिळवले.

येथील मोहन अहुजा इंडोअर स्टेडियमवर पार पडलेल्या या स्पधेर्त पुरुषांमध्ये अजिंक्य ठरला तो पेट्रोलियम क्रीडा मंडळाचा अनुप श्ाीधर. दुसऱ्या सीडेड श्ाीधरने दोनवेळा विजेत्या ठरलेल्या अभिनश्याम गुप्तावर सरळ लढतीत 15- 4, 15-5 अशी मात केली. जेतेपदासह श्ाीधरने 24 हजार रुपयांच्या रोख इनामाची कमाई केली.

मधुमिताने 1984 ते 90 दरम्यान सातवेळा राष्ट्रीय विजेतेपदावर आपले नाव कोरले होते. अपर्णाने 1997 पासून या स्पधेर्वर आपले वर्चस्व गाजवायला सुरूवात केली. सलग आठव्यांदा राष्ट्रीय जेतेपदावर तिने नाव कोरल्यानंतर उपस्थित क्रीडाप्रेमींनी उभे राहून तिचे टाळ्याच्या गजरात स्वागत केले.

अव्वल सीडेड तृप्ती मुरगुंडेवर उपांत्य फेरीत 9-11, 11-8, 13-10 विजय मिळवून सैना नेहवालने एकच खळबळ उडवली होती. पोपटविरुद्ध मात्र तिची डाळ शिजू शकली नाही.

इतर अंतिम निकाल : महिला दुहेरी- ज्वाला गुट्टा व श्ाृती कुरियन (पेट्रोलियम क्रीडा मंडळ) विजयी वि. कृष्णा डेकाराजा ( पेट्रोलियम क्रीडा मंडळ) व ऑली डेका ( आसाम) 15-3, 15-3.

पुरूष दुहेरी- सानावे थॉमस व रुपेश कुमार ( केरळ) विजयी वि. जसिल इस्माईल ( पेट्रोलियम क्रीडा मंडळ) व डिजू (रेल्वे) 15-12, 14-17, 15-12.

मिश्ा दुहेरी- मीनाक्षी व माकोर्स ब्रिस्टो ( पेट्रोलियम क्रीडा मंडळ) विजयी वि. अपर्णा बालन व जेसन झेव्हियर 15-3, 15-2.

 
</text>
</doc>
