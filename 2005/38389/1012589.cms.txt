<doc>
<docno>1012589.cms.txt</docno>
<text>
 
महामुंबई
कृषी विद्यापीठांत हवा डब्ल्यूटीओ कक्ष
[ Sunday, February 06, 2005  12:04:17 am]


म. टा. विशेष प्रतिनिधी

मुंबई : जगात डब्ल्यूटीओ आणि मुक्त व्यापाराचे युग आल्याने भारतीय शेतकरी तणावाखाली आलेला असून आंतरराष्ट्रीय बाजारातील घडामोडींची सतत दखल घेऊन आपली रणनीती काय असली पाहिजे याबाबत शेतकऱ्यांना मार्गदर्शन करण्यासाठी प्रत्येक कृषी विद्यापीठाने आपल्या विद्यापीठात डब्ल्यूटीओ कक्ष निर्माण करावा, अशी सूचना केंदीय कृषीमंत्री शरद पवार यांनी शुक्रवारी केली.

कृषी विद्यापीठांच्या कुलगुरूंच्या वाषिर्क परिषदेत बोलत असताना पवार यांनी मुक्त व्यापाराच्या युगात कृषी विद्यापीठे, कृषी संशोधन, देशातील शेती आणि शेतकऱ्यांचे प्रश्ान् याविषयी विस्ताराने आपली भूमिका मांडली. इंडियन कौन्सिल ऑफ अॅग्रिकल्चरल रिसर्च या संस्थेतफेर् डब्ल्यूटीओ सेल उघडण्यात येणार आहे. पण असेच कक्ष देशातील अग्रगण्य कृषी विद्यापीठांनी सुरू केले पाहिजेत. मुक्त व्यापाराच्या युगात आंतरराष्ट्रीय बाजाराच्या गरजा आणि ग्राहकांच्या मागण्या काय आहेत याची सतत दखल घेऊन त्यादृष्टीने संशोधन केले पाहिजे. यातून शेतकऱ्यांशी तसेच माकेर्ट हाताळणाऱ्या लोकांशी संवाद साधला पाहिजे. शास्त्रज्ञांनी या दोघांमध्ये दुवा साधण्याचे काम केले पाहिजे, असे ते म्हणाले.

भारत हा सर्वाधिक दुधाची निमिर्ती करणारा पहिल्या क्रमांचा देश आहे. पण प्रत्येक गायीचे दुधाचे उत्पादन इतरांपेक्षा कमी असून ते वाढविण्याची गरज आहे. गायीच्या दुधाबरोबरच आता म्हशीचे दूध वाढविण्याची गरज असून त्याबाबत संशोधन झालेले नाही पण ते करण्याची अत्यंत गरज आहे. तांदूळ, गहू याचे उत्पादन करण्याबाबत जगात आपला दुसरा क्रमांक आहे. पण तिथेही आपले एकरी उत्पादन कमी आहे, याबाबत त्यांनी चिंता व्यक्त केली. दूध, मत्स्यव्यवसाय, शेळीपालन आणि कुक्कुटपालन तसेच मांस उत्पादन या पूरक व्यवसायांबाबत अधिक संशोधन होण्याची गरज आहे, असे ते म्हणालेे.

कृषी विद्यापीठातून बाहेर पडलेल्या पदवीधरांनी सरकारी नोकरीची अपेक्षा न करता कृषी व्यवसायात पडले पाहिजे. शेतीमध्ये औपचारिक प्रशिक्षण दिले जात नाही. पण बदलत्या काळाची गरज लक्षात घेऊन या व्यवसायातील तरुणांना त्यांच्या गावात शेतीविषयक औपचारिक प्रशिक्षण देण्याची गरज आहे. विद्यापीठांनी यासाठी अभ्यासक्रम तयार करावा, असे आवाहन त्यांनी केले. आजच्या युगात उत्पादकाला महत्व नसून ग्राहकाला महत्व आहे. परदेशात अनेक ठिकाणी ग्राहकांच्या गरजा लक्षात घेऊन शेती उत्पादन केले जाते. त्याच पद्धतीने आपल्या शेतकऱ्यांनाही तयार केले पाहिजे तरच ते टिकतील. कृषी विद्यापीठांनी अशा रीतीने संशोधनाचा दर्जा वाढविला पाहिजे, असे त्यांनी सांगितले

 
</text>
</doc>
