<doc>
<docno>1012879.cms.txt</docno>
<text>
 
हेल्थ
सॅडिझम नावाची विकृती
[ Sunday, February 06, 2005  06:15:39 pm]


सॅडिझम म्हणजे दुसऱ्या व्यक्तीला शारीरिक पीडा दिल्यामुळे आनंद वाटण्याची लैंगिक विकृती. अठराव्या शतकातील माकिर्स दे सॅडे नावाच्या फ्रेंच लेखकाच्या नावाने ही विकृती ओळखली जाते. स्त्रियांशी लैंगिक हिंसाचार केल्याच्या आरोपावरून या लेखकाला वारंवार तुरुंगवास भोगावा लागला होता. बलात्काराची कृती याच लैंगिक विकृतीमध्ये मोडते. यापैकी पुष्कळशा प्रकारात स्किझोफ्रेनिया दडलेला असतो.

मन व्यापून टाकणारी एखादी कल्पना मनात येते. तिचा अतिरेक झाला किंवा तिची सक्ती लादून घेतली, की तो मनोविकार आणि मज्जातंतूचा विकार होऊ शकतो. अशाच विकाराने पीडित एक 38 वर्षांची महिला होती. दुदैर्वाने तिचा घटस्फोट झाला होता. काही मनोविकारतज्ज्ञांनी तिला जीवनाविषयी प्रचंड औदासिन्य आलं आहे, असा निष्कर्ष काढला. इतरांनी तिला स्किझोफ्रेनिया झाला आहे, असं निदान केलं. प्रत्यक्षात मात्र ती महिला म्हणजे मानसिक रोगांचं भांडारच होतं. तिला काल्पनिक सक्तीचा विकार होता नि स्किझोफ्रेनियाच्या सीमारेषेवरही ती होती.

ती लग्नापूवीर् निरोगी होती. आठ वर्षांपूवीर् तिचं लग्न पोलिस खात्यातील एकाशी झालं होतं. तिचं वैवाहिक जीवन सहा महिन्यांतच संपुष्टात आलं. हात धुण्याची तिला कोवळ्या वयातच सवय जडली होती. कोवळ्या वयात तिच्या मनावर असं बिंबवण्यात आलं होतं, की लघवी आणि मळ या अगदी घाणेरड्या गोष्टी आहेत. त्यामुळे हात आणि पायसुद्धा धुऊन स्वच्छ करण्याची तिला सवय जडली. पुढे ही हात धुण्याची सवय फारच वाढली.

डबल ग्रॅज्युएट झाल्यावर तिने वर्षभर एका कॉपोर्रेट क्षेत्रात नोकरी केली. नंतर इतरत्रही चांगल्या नोकऱ्या केल्या. तिला प्रत्येक गोष्टीची घाण वाटते, त्याचा इलाज करण्यासाठी कित्येक डॉक्टर्स, मनोविकारतज्ज्ञ यांनी औषधोपचार केले, पण गुण आला नाही. तिच्या वडिलांनी सांगितलं, की कुठे बाहेरगावी जायचं असेल तर ती एकटीच राहायची. घरात स्वत:ला बंद करून घ्यायची किंवा नातेवाईकांकडे जायची. ती काहीही वाचत नसे. ती दोन-तीन दिवस काहीच खायची नाही. काहीही काम न करता फक्त झोपा काढायची. टीव्हीसुद्धा ती पाहत नव्हती. लोकप्रिय सामाजिक सीरिअल्स तिला आवडत नसत. त्या लागल्या, की ती दुसऱ्या खोलीत निघून जात असे. मैत्रिणींना किंवा आप्तांना भेटण्यात तिला रस नव्हता. ती घरातच स्वत:ला कोंडून घेत असे.

घटस्फोटाची केस सुरू असताना तिला वारंवार कोर्टात जावं लागे. तिथे पोलिसांना बघून तिला अनामिक भीती वाटू लागली. एकदा तिने पहिल्या मजल्यावरून खाली उडी मारली. मानसिक दडपणांमुळे व पोलिसांच्या भीतीने तिला भयंकर स्वप्नं पडत होती. त्यामुळे तिला निदानाशाचा विकार जडला. घटस्फोटामुळे सर्व लोक आपल्याविषयी बोलतात आणि आपल्याला हसतात, असं तिला वाटत होतं.

मानसिक जडणघडणीचं तंत्र व मानसोपचार पद्धतीचा अवलंब केल्यानंतर हेही उघडकीस आलं, की नवऱ्याने तिच्याशी लैंगिक हिंसाचार केला होता. आधी तिच्या लक्षात हा प्रकार आला नाही, पण या हिंसाचाराचं प्रमाण वाढलं अन् भलतंच चाललंय, हे कळलं. तशी ती घाबरली. ' तू परपुुरुषाशी समागम कर, ते पाहायला मला आवडेल ,' असा भयंकर प्रस्ताव नवऱ्याने दिला, तेव्हा ती माहेरी परतली. तिच्या नवऱ्याला सॅडिझमची बाधा झाली होती. सॅडिझम म्हणजे दुसऱ्या व्यक्तीला शारीरिक पीडा दिल्यामुळे आनंद वाटण्याची लैंगिक विकृती.

जगातील बहुसंख्य सॅडिस्टपंथीय पुुरुषच असतात. ही विकृती विचित्र आहे. आपल्यावर असा काही प्रसंग बेतेल, असं समजून याचा बचाव करण्यासाठी केलेली ही कृती आहे. आक्रमक प्रवृत्तीचा अभिनिवेश दाखवून अशी माणसं सुख मिळवतात. अठराव्या शतकातील माकिर्स दे सॅडे नावाच्या फ्रेंच लेखकाच्या नावाने ही विकृती ओळखली जाते. स्त्रियांशी लैंगिक हिंसाचार केल्याच्या आरोपावरून या लेखकाला वारंवार तुरुंगवास भोगावा लागला होता. बलात्काराची कृती याच लैंगिक विकृतीमध्ये मोडते. यापैकी पुष्कळशा प्रकारात स्किझोफ्रेनिया दडलेला असतो. दुसऱ्याला शारीरिक किंवा मानसिक पीडा देऊन तसंच अपमानास्पद वागणूक देऊन या विकृतांना लैंगिक उत्तेजना मिळते.

( क्रमश:)

तुम्ही तुमचे प्रश्न किंवा अडचणी डॉ. गिरीश संघवी यांना विचारू शकता.

आमचा पत्ता : ' अंदर की बात ', मुंबई टाइम्स, दुसरा मजला, टाइम्स ऑफ इंडिया इमारत, डॉ. डी.एन. रोड, मुंबई - 400001.

डॉ. गिरीश संघवी

 
</text>
</doc>
