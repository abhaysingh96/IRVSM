<doc>
<docno>1012628.cms.txt</docno>
<text>
 
क्रीडा
चकिंगबाबतचे धोरण आयसीसी शिथील करणार
[ Sunday, February 06, 2005  12:43:57 am]


लंडन : आंतरराष्ट्रीय क्रिकेट समितीने माजी कसोटीपटूंचा समावेेश असलेल्या तज्ज्ञ समितीचा चकिं गबाबतच्या नियम शिथिल करण्याचा प्रस्ताव स्वीकारला आहे. आक्षेपार्ह शैली असलेल्या वादग्रस्त गोलंदाजांबाबत काहीसे नरमाईचे धोरण स्वीकारायचे आयसीसीने ठरविले आहे.

आयसीसीचे प्रमुख अधिकारी माल्कम स्पीड म्हणाले, गेली सहा दशकं चकिंगचा वाद गाजतोय ; पण आता आमूलाग्र बदल करण्याची सुवर्णसंधी आहे. आयसीसीच्या संकेतस्थळावर दिलेल्या मुलाखतीत स्पीड म्हणतात, या वादग्रस्त प्रश्ानची तड कधीच नीटपणे लावण्यात आली नाही. यापूवीर् या प्रकरणी भावनावश होऊ न प्रतिक्रिया व्यक्त होत असत ; पण त्यामागे असायची ती भीती व अज्ञान. पण आता वेळ आलीय ती समंजस तसेच सजगतेने निर्णय घेण्याची. नियम मोडणाऱ्यांना योग्य वेळ व समज देऊन त्यात सुधारणा घडवून आणण्यासाठी प्रयत्न करायला हवेत.

आयसीसीच्या प्रमुख पदाधिकाऱ्यांच्या मेलबर्न येथे दोन दिवसांच्या बैठकीत हा निर्णय घेण्यात आला. आक्षेपार्ह गोलंदाजीबाबत तसेच ज्युनियर क्रिकेटला भेडसावणाऱ्या समस्यांबाबत निर्णय घेण्यात आले. नव्या निणर्यांची अंमलबजावणी एक मार्चपासून करण्यात येईल. सुुनील गावस्कर यांच्या अध्यक्षतेखाली नेमण्यात आलेल्या समितीने आयसीसीला शिफारसी केल्या होत्या.

सुनील गावस्कर, अरविंद डिसिल्वा, अँगस फ्रेझर, मायकेल होल्डिंग, टोनी लुईस, टिम मे तसेच आयसीसीचे महाव्यवस्थापक व दक्षिण आफ्रिकेचे माजी यष्टीरक्षक डेव्हिड रिचर्डसन यांचा या समितीत समावेश होता. कसोटी क्रिकेटमधील बुजुर्ग तसेच अद्ययावत तंत्रज्ञान यांच्या मदतीने हे निर्णय घेण्यात आले आहेत.

मायेकल स्पीड यांनी आणखी एक बाब स्पष्ट केली. जुन्या जमान्यातील खेळाडूंच्या गोलंदाजीच्या शैलीची छाननी करण्यात आलेली नाही असे ते म्हणालेे.

लिली, हॅडली, इमरान खान, जेफ थॉमसन यांच्या शैलीबाबतही आक्षेप घेण्यात आले होते त्याबाबत खुलासा करण्यात आला व त्यांच्या शैलीची पडताळणी करणं शक्य नसल्याचे त्यांनी स्पष्ट केले.

गोलंदाजाला गोलंदाजी करताना पंधरा टक्के वक्रतेेस मान्यता देण्याची शिफारस करण्यात आली आहे, ज्युनियर क्रिकेट स्पधेर्तही याची काटेकोरपणे अमंलबजावणी करण्यात येईल असे माल्कम स्पीड यांनी सांगितले. याआधी मुथय्या मुरलीधरन, हरभजनसिंग, राजेश चौहान, शोेएब अख्तर, ब्रेट ली, शोएब मलिक यांना चेंडूफेकीच्या आरोपाखाली वादंग निर्माण झाले आहेत.

 
</text>
</doc>
