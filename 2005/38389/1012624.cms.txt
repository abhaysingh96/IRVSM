<doc>
<docno>1012624.cms.txt</docno>
<text>
 
क्रीडा
'लोहा गरम है तभी हतोडा मारो'
[ Sunday, February 06, 2005  12:42:00 am]


वृत्तसंस्था

नवी दिल्ली : भारतीय मोटारस्पोर्टसाठी खुल्या होणाऱ्या नवनव्या संधी पाहून फॉर्म्युला वन ग्रांप्री आयोजित करण्यासाठी सरकारने गंभीरपणे प्रयत्न सुरू करायला हवेत, असं प्रतिपादन भारताचा अव्वल ड्रायव्हर नरेन कातिर्केयन याने केलं.

फॉर्म्युला वनमध्ये खेळण्यासाठी जॉर्डन संघाबरोबर करार केलेला कातिर्केयन म्हणाला की , ' एफवन भारतात येण्याचं स्वप्न साकार होऊ शकेल. पण त्यासाठी लोहा गरम है तभी हतोडा मारना चाहिए '.

' जॉर्डनबरोबर मी केलेल्या करारामुळे एफवनची लोकप्रियता भारतात नक्कीच वाढेल. आगामी तीन- चार वर्षांत ही स्पर्धा भारतात नक्कीच होईल ,'' अशी आशा त्याने व्यक्त केली.

फॉर्म्युला वनमध्ये सहभागी होणारा पहिला भारतीय ड्रायव्हर बनवण्याचा बहुमान कातिर्केयनला मिळणार आहे. येत्या मोसमासाठी जॉर्डन संघाने वास्तववादी लक्ष्यं समोर ठेवली आहे. प्रत्येकाकडून सवोर्त्तम कामगिरी करवून घेण्याचा आमचा प्रयत्न आहे, असं तो म्हणाला.

जॉर्डनमध्ये कातिर्केयनचा सहकारी असेल पोर्तुगालचा टिएगो माँटेरो, तर संघाचा प्रमुख असेल ट्रेव्हर कालिर्न. होतकरू ड्रायव्हर असलेला माँटेरो हा एफ-टूमध्ये सहभागी झालेला असून, त्याने मिनाडीर्साठीही चाचणी दिली होती.

जॉर्डन संघाने तीन चाचणी सत्रे ठरवली आहेत. त्यापैकी पहिलं सत्र 9 फेब्रुवारीला सिल्व्हरस्टोन येथे होईल, तर दुसरं त्यापुढील आठवड्यात बासिर्लोनात होईल. तिसरं पुन्हा सिल्व्हरस्टोन येथे खेळवलं जाणार आहे. एफवनमधल्या मोसमातील एकूण 19 स्पर्धांपैकी पहिली मेलबर्नच्या अल्बर्ट पार्क येथे 6 मार्च रोजी होणार आहे.

कातिर्केयनने यापूर्वी जॉर्डनमधील कालिर्न आणि अन्य सहकाऱ्यांशी काम केलेलं असून, त्यामुळे आपल्या कामगिरीवर लक्ष केंदित करणं त्याला सोपं जाईल.

निसान सिरीजमध्ये त्याची कामगिरी फारशी चांगली झाली नाही याचं एक कारण होतं ते त्याला इंजिनियरांशी संवाद साधण्यात आलेलं अपयश. त्यापैकी बहुतेक इटालियन होते. मात्र जॉर्डनबाबत ते घडणार नाही.

'' जॉर्डनमधील बहुतेकजण नवीन असले तरी अन्य काहीजणांबरोबर मी यापूवीर् काम केलेलं आहे. त्याचा मोठा फायदा मला होईल. सभोवती ओळखीचे चेहरे असले की सारं काही सोपं होऊन जातं ,'' असं कातिर्केयन म्हणाला.

बरेच वर्ष झगडल्यानंतर अखेर त्याचं मायकेल शूमाकरसारख्या जगातल्या सवोर्त्तम ड्रायव्हरांशी स्पर्धा करण्याचं स्वप्न साकार झालं आहे. पण या विचाराने तो विचलित झालेला नाही. '' मला माझ्या कामगिरीवर लक्ष केंदित करायचं आहे. माझं पहिलं उद्दिष्ट असेल शर्यत पूर्ण करण्याचं. त्यानंतर मी गुण मिळवण्याचा प्रयत्न करेन ,'' असं तो म्हणाला.

 
</text>
</doc>
