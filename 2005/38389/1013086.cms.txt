<doc>
<docno>1013086.cms.txt</docno>
<text>
 
देश-विदेश
काश्मीरमध्ये बस कोसळून 31 ठार
[ Sunday, February 06, 2005  09:52:08 pm]


वृत्तसंस्था

उधमपूर : जम्मू- काश्मीरमधील उधमपूर जिल्ह्यात रविवारी दुपारी बस दरीत कोसळल्याने 31 जण ठार तर 27 प्रवासी जखमी झाले. त्यातील 14 जणांची प्रकृती गंभीर आहे. बसमध्ये क्षमतेपेक्षा अधिक प्रवासी असल्याचे सांगण्यात आले.

रामनगरहून उधमपूरकडे जाणारी ही बस रविवारी दुपारी पावणेबाराच्या सुमारास रस्त्यावरून उतरली आणि 300 फूट खोल दरीत कोसळली. या अपघातात 27 प्रवासी जागीच ठार झाले. तिघे रुग्णालयाच्या वाटेवर मरण पावले, तर एकाचा रुग्णालयात मृत्यू झाला.

जखमींना उधमपूरच्या सरकारी रुग्णालयात दाखल करण्यात आले असून चौघा गंभीर जखमींना जम्मूतील रुग्णालयात हलवण्यात आले आहे.

मुख्यमंत्री मुफ्ती मोहम्मद सईद यांनी या घटनेबाबत दु:ख व्यक्त केले आहे. तर रस्ते व इमारतमंत्री गुलाम अहमद मीर यांनी शोक व्यक्त करून मृतांच्या कुटंुबियांना सानुग्रह भरपाई देण्याचे आदेश दिले आहेत.

 
</text>
</doc>
