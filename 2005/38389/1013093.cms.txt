<doc>
<docno>1013093.cms.txt</docno>
<text>
 
क्रीडा
इरफाना मुस्तफाची हॅटट्रिक
[ Sunday, February 06, 2005  10:04:20 pm]


मुंबई : इरफाना मुस्तफा हुसेन या डाव्या विंगरने केलेल्या हॅटट्रिकमुळे भारतीय क्रीडा प्राधिकरणाला मध्य रेल्वेला टॉमी एमार अखिल भारतीय सुवर्ण चषक हॉकी स्पधेर्च्या ' अ ' गट साखळी सामन्यामध्ये 3-3 असे बरोबरीत रोखून एक गुण वसूल करण्यात यश आले. रविवारी झालेल्या एका अन्य सामन्यामध्ये एअर इंडियाने भारतीय क्रीडा प्राधिकरण (पश्चिम) संघावर सुरुवातीच्या संघर्षानंतर 3-0 अशी मात केली. या स्पधेर्मध्ये सहभाग निश्चित केलेल्या रांची इलेव्हनने ऐनवेळी माघार घेतल्याने ' ब ' गटामध्ये एअर इंडिया, क्रीडा प्राधिकरण आणि पश्चिम रेल्वे असे तीनच संघ उरले आहेत.

मध्य रेल्वेने खेळाच्या सहाव्याच मिनिटाला संगीताने एका उसळत्या फटक्यानिशी जो गोल केला, त्याद्वारे आघाडी घेतली, जी केवळ मिनिटभरासाठीच त्यांना राखता आली. नॅन्सी लुईसने पहिल्या पेनल्टी कॉर्नरवर मारलेला चेंडू गोलमध्ये वळविण्यात इरफानने यश संपादले. इरफानने अशाच प्रकारे चेंडूला बेमालूमपणे दिशा दाखवीत आपल्या संघाला 50 व्या आणि 53 व्या मिनिटाला पेनल्टी कॉर्नरवर यश संपादन तर करून दिलेच, पण संभाव्य पराभवाच्या धोक्यातून बाहेर काढले. मध्य रेल्वेने 18 व्या मिनिटाला प्रभा गुप्ताच्या पेनल्टी कॉर्नर गोलवर आघाडी घेतली होती व ती 42 व्या मिनिटात आणखी वाढवली. एलेना ख्रिस्तीने गोलरक्षक इंगरमोना थॉमसच्या पॅडला लागून परतलेल्या चेंडूवर गोलसंधी साधली होती. यानंतर मध्य रेल्वेने गोल करण्याचे प्रयत्न केले, पण ते सफल होऊ शकले नाहीत.

 
</text>
</doc>
