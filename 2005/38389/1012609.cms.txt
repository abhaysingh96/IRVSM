<doc>
<docno>1012609.cms.txt</docno>
<text>
 
महाराष्ट्र
डोंबिवलीत आत्महत्या
[ Sunday, February 06, 2005  12:27:22 am]


म. टा. वृत्तसेवा

डोंबिवली : प्रेमसंबंधांना घरच्या मंडळींचा विरोध असल्याने आपला विवाह होऊ शकणार नाही, या भावनेने निराश झालेल्या एका युगुलाने शनिवारी संध्याकाळी गळफास लावून आत्महत्या केली. शिल्पा बालकृष्णन ( 17) आणि ललित रंगबहाद्दर दिनबहादर थापा ( 18) अशी त्यांची नावे आहेत.

शहराच्या पूवेर्ला गोपाळनगर भागातील दयानंद को ऑप. सोसायटीत बालकृष्णन यांचे कुटुंब राहते. शिल्पा ही याच कुटुंबातील मुलगी. या सोसायटीसाठी रंगबहाद्दर थापा हे वॉचमनचे काम करतात. ललित हा त्यांचा मुलगा. वडिलांसोबत या सोसायटीत अनेकदा येणाऱ्या ललितचे शिल्पाबरोबर प्रेमसंबंध जुळले होते. हे दोघे विवाहाची स्वप्ने पाहात असतानाच शिल्पाच्या कुटुंबियांना हे समजल्यावर त्यांनी या विवाहाला तीव्र विरोध दर्शवला होता.

 
</text>
</doc>
