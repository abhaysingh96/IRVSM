<doc>
<docno>1013148.cms.txt</docno>
<text>
 
देश-विदेश
बिहारमध्ये निवडणुकीनंतर त्रिशंकू विधानसभा
[ Sunday, February 06, 2005  11:47:09 pm]


वृत्तसंस्था

पाटणा : बिहार विधानसभा निवडणुकीत कोणत्याही एका पक्षाला बहुमत मिळणार नाही व त्रिशंकू विधानसभा अस्तित्वात येईल, असे भाकित केंदीय कृषीमंत्री व राष्ट्रवादी काँगेसचे अध्यक्ष शरद पवार यांनी वर्तवले आहे. दरम्यान, बिहार व झारखंडमधील 375 मतदानकेंदांवर रविवारी शांततेत फेरमतदान झाले.

बिहारमधील वातावरण पाहता कोणत्याही एका पक्षाला बहुमत मिळणार नाही. त्यामुळे राष्ट्रीय जनता दल, लोकजनशक्ती, काँगेस, राष्ट्रवादी काँगेस व इतर धर्मनिरपेक्ष पक्षांना एकत्र येऊन केंदाप्रमाणे आघाडी सरकार स्थापन करावे लागेल, असे पवार यांनी नमूद केले. राष्ट्रवादी काँगेसने बिहारमध्ये 32 उमेदवार उभे केले असून, त्यांच्या प्रचारासाठी ते आले होते. ' राष्ट्रवादी ' यंदा बिहारमध्ये खाते उघडणार असेही ते म्हणाले.

लालूप्रसाद यादव, रामविलास पासवान व काँगेस एकमेकांच्या विरोधात लढत असले तरी निकालानंतर त्यांना एकत्र यावेच लागेल. या व इतर पक्षांचे धर्मनिरपेक्ष सरकार सत्तेवर येईल आणि संयुक्त जनता दल-भाजप युती सत्तेबाहेर राहील, असे पवार यांनी सांगितले.

फेरमतदान शांततेत

पहिल्या टप्प्यात तीन फेबुवारीला झालेल्या मतदानात गैरप्रकार, मतदानकेंदे ताब्यात घेणे व मतदानयंत्रातील बिघाड आदींमुळे फेरमतदान घेण्याचा आदेश निवडणूक आयोगाने दिला होता.

बिहारमधील 354 व झारखंडमधील 31 मतदानकेंदांवर रविवारी होणाऱ्या या फेरमतदानासाठी शनिवारी रात्रीपासून कडक बंदोबस्त होता. सर्वत्र मतदान शांततेत 55 ते 50 टक्के झाले. सोमवारी बिहारमधील आणखी काही मतदानकेंदांवर फेरमतदान होणार आहे.

भाजप उमेदवाराच्या घरावर छापा

निवडणुकीत गैरप्रकार केल्याच्या प्रकरणात भाजपचे उमेदवार सत्येंद कुमार सिंग यांना अटक करण्यासाठी विशेष कृती दलाच्या पथकाने त्यांच्या घरावर छापा टाकला. पण सिंग त्यावेळी घरी नव्हते. देहरी येथील सिंग यांच्या घरी शनिवारी रात्री छापा टाकण्यात आला. पण सिंग घरी नसल्याने त्यांना अटक होऊ शकली नाही.

 
</text>
</doc>
