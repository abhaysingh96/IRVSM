<doc>
<docno>1012869.cms.txt</docno>
<text>
 
सदर
रिच अण्ड फेमस
[ Sunday, February 06, 2005  06:00:51 pm]


जेव्हा आपण नट्सबद्दल बोलतो तेव्हा त्यात भरपूर फॅट्स आणि कोलेस्टेरॉल असतं, असंच धरून चालत असतो. पण पिस्ता याला अपवाद आहे. तो थोडा महाग असतो पण तितकाच चविष्टही असतो. त्याखेरीजही पिस्त्याचे अनेक गुणधर्म आहेत. पिस्ता अतिशय पौष्टिक तर आहेच पण त्याचबरोबर त्यात अजिबात कोलेस्टेरॉल नसतं. यात भरपूर फायबर्स व कमी सॅच्युरेटेड फॅट्स असतात. इतर नट्सच्या तुलनेत पिस्ता महाग असण्याचं एक कारण म्हणजे काही देशांमध्ये याचं वगीर्करण आजही यंत्राद्वारे न होता हातानेच केलं जातं.

पाहुण्यांना देण्यासाठी किंवा जेवणाच्या मधल्या वेळांमध्ये खाण्यासाठी पिस्ता हा एक चांगला पर्याय आहे. पिस्ता अख्खा खातो येतो तसंच त्याची पूड करूनही खाल्ली जाते. सूप, सॅलड्समध्ये पिस्त्याच्या स्लाइस घालून खाव्यात. एरव्ही खीर आणि कुल्फीमध्येच पिस्ता घालून खाण्याची सवय असल्याने सूप व सॅलड्समध्ये त्याची चव खूप निराळी लागते. भाजी किंवा फ्रूट ज्यूसमधले पौष्टिक घटक वाढवायचे असल्यास त्यात न खारवलेल्या पिस्त्याची पूड घालावी.

पिस्त्याचं मूळ शोधत गेलो तर ते तुर्कस्थान, इराण, सिरीया, लेबनन व रशिया व अफगाणिस्तानच्या काही भागांमध्ये सापडेल. पॅलेस्टाइन व लेबननमधल्या डोंगराळ भागांमध्ये पिस्त्याची विपुल झाडं सापडतात. या झाडांची फळं कच्ची किंवा मीठ व मिरपूडीसोबत तळून खाल्ली जातात. पिस्त्याचा जवळजवळ प्रत्येक भाग वापरला जाई. पिस्ताचं तेल काढून ते स्वयंपाकासाठी वापरलं जाई. गोड पदार्थांमध्येही हे तेल वापरलं जाई. ' बकलावा ' या गोडाच्या पदार्थात तर पिस्ता हा अत्यंत महत्त्वाचा घटक आहे. अनेक तुकीर् पदार्थांमध्ये पिस्ता आवर्जून वापरला जातो.

प्राचीन काळात पिस्ते कापून ते फळांपासून बनवल्या जाणाऱ्या विविध पदार्थांमध्ये, पुडिंग्ज व पुरणांमध्ये वापरले जात. तर पिस्त्याची पूड अनेक शाही पदार्थांमध्ये वापरली जाई. आज पिस्ते स्नॅक्स म्हणून अधिक खाल्ले जातात. तर इराणमध्ये भातापासून बनवल्या जाणाऱ्या अनेक पदार्थांमध्ये बेदाणे, र्हब्ज व केशराच्या जोडीने पिस्ते वापरले जातात. पशिर्अन मंडळींकडून अरबांनी जी स्वयंपाकघरातली गुपितं जाणून घेतली त्यात डेर्झट्समध्ये पिस्त्याचा वापर कसा करावं, याचाही समावेश होता!युरोपात पिस्त्याची आयात सुरू झाली तेव्हा ते खूप महाग होते. ते सर्वांनाच परवडत नसत. तरीही फ्रान्सचे व्यापारी पिस्त्यांचा मोठा साठा करून ठेवत. 1970 नंतर मध्य कॅलिफोनिर्यातला सॅन जोआक्विन व्हॅली हा भाग पिस्त्याचा व्यापार करणारा भाग म्हणून प्रसिद्ध झाला. आज एकट्या कॅलिफोनिर्यामध्ये पिस्त्याचं सर्वाधिक उत्पादन घेतलं जातं. हा आकडा असाच पुढे वाढत जाईल असा तज्ज्ञांचा अंदाज आहे.

नट्स दीर्घकाळ टिकवून ठेवायचे असतील तर मोठ्या फ्रीजर बॅगमध्ये ठेऊन मगच फ्रीजमध्ये ठेवावेत. पिस्ते दीर्घकाळ फ्रीजमध्ये ठेवल्यास ते नरम पडतात. पण त्यांना आपण पुन्हा क्रिस्पी बनवू शकतो. नरम पडलेले पिस्ते एका बेकिंग शीटवर घेऊन ते ओव्हनमध्ये पाच ते सात मिनिटांसाठी गरम करावेत. आपण अनेक पदार्थांमध्ये पिस्त्याचा वापर करू शकतो. अगदी गाजर हलव्यामध्येही पिस्ता एक महत्त्वाचा घटक ठरतो!

पिस्ता कुलीससह गाजर हलवा

साहित्य : दहा ते बारा मध्यम आकाराचे गाजर (किसलेले), पाव कप साजूक तूप, चार कप दूध, पाव टीस्पून हिरव्या वेलचीची पूड, अर्धा कप मावा/खवा, पाऊण कप साखर, आठ ते दहा काजू (कापलेले), आठ ते दहा बदामाचे पातळ उभे काप, दहा ते पंधरा बेदाणे, आठ ते दहा पिस्ते ( कापलेले).

पिस्ता कुलीससाठी : अर्धा कप पिस्ते, तीन टेबलस्पून साखर/मध, पाव कप ताजं क्रीम.

कृती : जाड बुडाच्या पॅनमध्ये तूप गरम करावं. नंतर त्यात गाजर किस घालून तो पाच मिनिटं परतावा. त्यात दूध व हिरव्या वेलचीची पावडर घालून पंधरा ते वीस मिनिटं शिजू द्यावं. तोपर्यंत दूधही चांगलं आटतं व गाजर शिजतं. नंतर त्यात किसलेला मावा व साखर घालून दोन ते तीन मिनिटांसाठी शिजू द्यावं. साखर वितळू द्यावी. नंतर हे सर्व पदार्थ नीट एकत्र करावेत. आणखी दोन मिनिटं ते शिजू द्यावं. नंतर त्यात काजू, बदामांचे काप व बेदाणे घालून चांगलं परतावं.

पिस्ता कुलीस बनवण्यासाठी अर्धा कप पिस्ते दोन कप गरम पाण्यात ब्लान्च करावेत. नंतर त्यातलं पाणी टाकून त्याची प्युरी बनवावी. ही प्युरी एका पॅनमध्ये घेऊन त्यात साखर किंवा मध आणि क्रीम घालून ते गरम करावं. उकळी येऊ लागल्यावर आच कमी करावी. मिश्रण चांगलं दाट होऊ द्यावं. ते थोडं थंड करून एका स्क्वीझ बॉटलमध्ये भरावं. हलवा वाढताना त्यावर या मिश्रणाने म्हणजे पिस्ता कुलीसने छान सजावट करावी.

 
</text>
</doc>
