<doc>
<docno>1079860.cms.txt</docno>
<text>
 
संवाद
...त्या झुडपांच्या मागे!
[ Saturday, April 16, 2005  09:15:23 pm]


... भाग तसा शांत शांत. दिवसाही तिथं फारसं कुणी फिरकायचं नाही. अंधार पडायला लागला की, सारं कसं शांत शांत व्हायचं. क्वचित एखाद्या बग्गीतून कुणी गोरा सोल्जर किंवा बोहरा व्यापारी दक्षिणेकडे जाताना दिसायचा. बाकी सारं सामसूम. अशी शांतता हा तर प्रेमी युगुलांचा स्वर्गच. फोर्टात राहणारे अनेक गोरे, पारसी आणि बोहरा तरुण आपापल्या प्रेयसींना घेऊन याच एकान्तात प्रेमाचा शोध घेण्यासाठी यायचे आणि झुडपांच्या आड, समुदाच्या भरती-ओहोटीच्या साक्षीनं पेमाची उद्यानं फुलायची. ग्रोव्ह म्हणजे झुडुप. ही प्रेमाच्या आसऱ्याची झुडुपं, म्हणून ती लव्हग्रोव्ह.

लव्हग्रोव्ह म्हटलं की, मुंबईवासियांच्या डोळ्यासमोर उभं राहतं, वरळीच्या फ्लायओव्हरवरून जाताना खाली दिसणारं गलिच्छ वाहतं गटार आणि त्याच्या बाजूचा खास मुन्सिपालिटी स्टाइलमध्ये रंगवलेला काळ्या पांढऱ्या रंगातला बोर्ड - ' लव्हग्रोव्ह उदंचन केंद. ' याचं साधं भाषांतर पंपिंग स्टेशन. गेली अनेक वर्षं ' भ्रमरछंदी ' या रस्त्यावरून जात आहे. फ्लायओव्हर नव्हता, तेव्हा फोर्टकडून येणारा आणि आणि फोर्टकडे जाणारा जबरदस्त टॅफिक असायचाच, त्यांना छेद देण्यासाठी वरळी सी फेसकडून गाड्या यायच्या. ही परिस्थिती ट्रॅफिक जॅमला निमंत्रण देणारीच. दररोज सकाळ- संध्याकाळ या जॅममध्ये अडकलेले गाड्या आणि बसमधले प्रवासी अनिच्छेनंच लव्हग्रोव्हच्या त्या संथपणे वाहणाऱ्या पाण्याकडे पाहात राहायचे. आता फ्लायओव्हरमुळे जॅम क्वचितच होतो. त्यामुळे दुर्गंधीला तोंड द्यावं लागत नाही. रस्त्याच्या खालून अव्याहत वाहणाऱ्या तीस-चाळीस फूट लांबीच्या गटारातून पाणी वाहताना दिसतं. गटाराच्या बांधीव काळ्या भिंती अगणि त्यातलं काळंशार पाणी. पूवेर्कडून वाहणारं हे पाणी रस्त्याच्या पलीकडे अरबी समुदाला मिळतं. असं हे लव्हग्रोव्ह.

मध्य मुंबईच्या दक्षिण भागात अनेक गिरण्या आहेत. आज यापैकी बहुतेक गिरण्या बंद असल्या तरी एके काळी या गिरण्यांमध्ये एका बाजूला यंत्रमागांची धडधड अव्याहत चालू असायची, त्याच वेळी अनेक गिरण्यांत कापडाला रंग देण्याचं कामही चालायचं. रंग पक्के बसावेत, म्हणून नानाविध रसायनांची प्रक्रिया चालायची. यासाठी वापरलेलं पाणी अर्थातच विषारी बनायचं. ते इतर सांडपाण्यात मिसळलं, तर सर्वत्र विषबाधा होईल, या भीतीनं ते खास पाइपलाइन्समधून लव्हग्रोव्हच्या गटारात सोडण्यात येऊ लागलं. तिथं त्यावर प्रक्रिया करून ते विषरहित बनवून समुदात जाऊ लागलं. थोडक्यात मुंबईच्या समुदाला स्वच्छ ठेवण्याचं कामच या लव्हग्रोव्ह पंपिंग स्टेशननं केलं.

1978 मध्ये मुंबईच्या विधानसभा मतदारसंघांची पुनर्बांधणी झाली. तोपर्यंत लव्हग्रोव्ह नावाचा विधानसभा मतदारसंघ होता. 1972 साली काँग्रेसचे दलित नेते रा. अ. खैरे या मतदारसंघातून निवडून आले होते. वरळी सीफेसलगतच्या महापालिकेच्या इमारती, समुद किनाऱ्याला लागून असलेल्या उच्चभ्रूंच्या गगनचुंबी बिल्डिंग्ज याच मतदारसंघात येत असल्याने या राखीव मतदारसंघाची रचना मोठी चमत्कारिक झाली होती.

ही झाली लव्हग्रोव्हची भौगोलिक आणि राजकीय माहिती. तरीही एक प्रश्न उरलाच. मध्य मुंबईच्या अस्सल मराठी भागातल्या या ठिकाणाला ' लव्हग्रोव्ह ' हे अस्सल इंग्रजी नाव कसं पडलं ?

ती कहाणी मोठी रमणीय आहे. एकोणिसावं शतक सुरू झालं आणि फोर्टाची तटबंदी ढासळू लागली. मुंबईचा झपाट्यानं विस्तार होऊ लागला. बघता बघता बेटं जोडली गेली आणि कुलाब्यापासून माहीम आणि शीवपर्यंतचा सलग भूप्रदेश तयार झाला. असं असलं तरी हॉर्नबी वेलार्डच्या ( आताचा हाजीअली ते वरळीनाका दरम्यानचा परिसर) पलीकडे दलदल होतीच. या दलदलीच्या भागानंतर वरळीचा किनारा लागायचा. त्या किनाऱ्यावर नारळी-पोफळीच्या बागा डुलायच्या. त्याच्या मागच्याच बाजूला झुडपं होती. त्यातली अनेक मॅन्ग्रोव्हची होती, तशीच काही फुलझाडंही होती. भाग तसा शांत शांत. दिवसाही तिथं फारसं कुणी फिरकायचं नाही. अंधार पडायला लागला की, सारं कसं शांत शांत व्हायचं. क्वचित एखाद्या बग्गीतून कुणी गोरा सोल्जर किंवा बोहरा व्यापारी दक्षिणेकडे जाताना दिसायचा. बाकी सारं सामसूम.

अशी शांतता हा तर प्रेमी युगुलांचा स्वर्गच. फोर्टात राहणारे अनेक गोरे, पारसी आणि बोहरा तरुण आपापल्या प्रेयसींना घेऊन याच एकान्तात प्रेमाचा शोध घेण्यासाठी यायचे आणि झुडपांच्या आड, समुदाच्या भरती-ओहोटीच्या साक्षीनं पेमाची उद्यानं फुलायची. ग्रोव्ह म्हणजे झुडुप. ही प्रेमाच्या आसऱ्याची झुडुपं, म्हणून ती लव्हग्रोव्ह.

विसाव्या शतकाच्या सुरूवातीस वरळीला वस्ती हलू लागली आणि गिरण्याही सुरू झाल्या. तेव्हा पहिला बळी झुडुपांचा गेला. दलदल नष्ट झाली आणि रस्ते तयार झाले. मुंबई वाढली, पण प्रेमिकांचं हक्काचं आश्रयस्थान गेलं.

पुढे याच भागात गटार तयार झालं. गटाराच्या दुर्गंधीचा त्रास आसपासच्या जनेला होऊ लागला, तेव्हा गटार बांधून काढण्याची कल्पना महापालिकेत आली. वाहात येणारं पाणी प्रक्रिया करून समुदात सोडल्यास समुदात प्रदूषण होणार नाही, म्हणून उदंचन केंद तयार झालं. आता त्याच्या आसपास ' मेला ', कॉपरचिमनीसारखी उत्कृष्ट रेस्तराँ आलीच, शिवाय नेहरू प्लॅनेटोरियम, नेहरू संेटर, टाटा शोरुम अशा श्रीमंती इमारतीसुद्धा आल्या. लव्हग्रोव्ह बदललं.

बदलत्या लव्हग्रोव्हचा साक्षीदार एकच ; बाजूच्याच टेकडीवर एकाकी वसलेला मार्कंडेयश्वर. आज सुंदर दगडी बांधकामामुळे आणि रेखीव पायऱ्यांमुळे उठून दिसणारं मार्कंडेयश्वराचं मंदिर गेलं दीड शतक लव्हग्रोव्हची राखण करत उभं आहे. या मार्कंडेयश्वरानं इथं किती प्रेमं फुलताना पाहिली, त्याची गणतीच नाही.

भ्रमरछंदी

 
</text>
</doc>
