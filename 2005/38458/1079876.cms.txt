<doc>
<docno>1079876.cms.txt</docno>
<text>
 
संवाद
आयुर्वेद आऊट डेटेड?
[ Saturday, April 16, 2005  09:18:17 pm]


आयुर्वेद हे प्राचीन भारतीय शास्त्र असले तरी ते काळानुसार बदलते आहे की जुन्याच कल्पनांना चिकटून बसले आहे ? त्यातल्या औषधांना आधुनिक विज्ञानाच्या कसोट्यांवर काही स्थान आहे का ? ' बाप दाखव नाहीतर श्राद्ध कर ' हा विज्ञानाचा रोखठोक व्यवहार आयुवेर्द मान्य करणार की जुन्याच गप्पा मारणार ? आधुनिक ज्ञानाचा वसा घेतलेल्या ज्येष्ठ बालरोग तज्ज्ञाच्या लेखाच्या निमित्ताने खुल्या चचेर्साठी वाचकांसमोर मांडलेले हे प्रश्ान् आणि सोबत राज्य सरकारने नुकत्याच प्रकाशित केलेल्या औषधी वनस्पतींच्या गॅझेटचा परिचय:

गेल्या दोन- तीन दशकांत जगभर पर्यायी वैद्यकप्रणाली प्रकाशझोतात आल्या. भारतात आयुवेर्दाला चांगले दिवस आले. तुरळक का होईना भारतात व इतरत्र आयुवेर् दीय वनौषधींवर वैज्ञानिक चाचण्या होत आहेत. आयुवेर्दाची पुर्नस्थापना कठीण असली तरी अशक्य नाही. पण त्यासाठी ' आयुवेर्द अपरिवर्तनीय आहे ' हा आग्रह आयुवेर्दाच्या अनुयायांनी सोडायला हवा.

विज्ञानात अपरिवर्तनीय काही नसते. शास्त्रीय ज्ञान वस्तुनिष्ठ असते. शिवाय, बहुतेक वैज्ञानिक ' सत्ये ' तत्कालीन असतात. फार थोडी ' सत्ये ' चिरंजीव होतात. न्यूटनचा सिद्धांत आईनस्टाईनने बदलला. वैज्ञानिक कार्यपद्धतीत पोथ्या, पुराणे, अध्यात्म, श्ाद्धा व भाबडेपणा यांना स्थान नाही. ' बाप दाखव नाहीतर श्ााद्ध कर ' असा रोखठोक व्यवहार असतो. शास्त्रीय सत्य पडताळता आले पाहिजे, त्याची पुनरावृत्ती करता आली पाहिजे व ते फेटाळले जाईल या शक्यतेचा स्वीकार केला पाहिजे. प्रत्यक्ष प्रयोगाने चिकित्सा करून सिद्धान्त मांडणे व त्याचा उपयोग भविष्यातील समस्या सोडविण्यासाठी करणे, ही वैज्ञानिक कार्यपद्धती आहे. आधुनिक वैद्यकाने विज्ञानाचे हे सर्व नियम राजीखुषीने स्वीकारले आहेत. आधुनिक वैद्यक पुरावाधिष्ठित आहे. विज्ञानाचे हे नियम आयुवेर्दतज्ज्ञांना मान्य करावे लागतील. अन्यथा आधुनिक युगात आयुवेर्दाला विज्ञान म्हणून मान्यता मिळणे कठीण आहे ; कारण विज्ञानाच्या आधुनिक कसोट्या लावल्यास कोणतेही प्राचीन शास्त्र ( पाश्चात्य किंवा भारतीय) परीक्षेत उत्तीर्ण होणार नाही.

कोणती प्रणाली किती प्राचीन आहे, यावर त्या प्रणालीची गुणवत्ता ठरवणे अशास्त्रीय आहे. हा वाद निरर्थक व निष्फळ आहे. मानवप्राणी लोहयुगात प्रवेश करीत असताना पाश्चात्य आणि भारतीय या दोन प्रणालींचा उगम व विकास झाला. दोन्ही प्रणालींवर तत्त्वचिंतनाची गडद छाया आहे. नैतिक मूल्ये टिकविण्याचा आग्रह आहे. आरोग्याचा विचार सर्वंकष आहे. ' हिपोक्रॅटिक कॉर्पस ' या ग्रंथात पंचमहाभूते, ऋतू, परिसर, आहार, विहार, विचार, व्यायाम, निदा, नीती व मन यांच्या आरोग्याशी असणाऱ्या निकटच्या संबंधांचे विवेचन आहे. आधुनिक ग्रंथांतही मानसविकार, मानसोपचार, परिसरीय वैद्यक, निदा वैद्यक, व्यायाम, आहारशास्त्र व नैतिक मूल्ये यांचा परामर्श घेतला जातो. आधुनिक वैद्यक प्राचीन आयुवेर्दाप्रमाणे ।।श्ाद्यद्बह्यह्लद्बष् आहे, हा याचा अर्थ. प्राचीन काळात आरोग्याच्या व विकारांच्या कल्पना स्थूल होत्या. दोन्ही प्रणालींच्या पूर्वाचार्यांचे वैशिष्ट्य हे की, कोणतेही तंत्रज्ञान हाताशी नसताना केवळ पंचेंदिये, निरीक्षण व तर्क यांच्या साहाय्याने त्यांनी वैद्यकाचा डोलारा उभारला. पण आधुनिक व कल्पनेपलीकडे बदललेल्या काळात ते पुरेसे नाही, याची जाणीव पाश्चात्यांना प्रथम झाली. आपल्याला अजून ती झाली नाही!

प्राचीन काळी दोन्ही प्रणालीत शरीरक्रियाशास्त्राचे ज्ञान अपुरे होते. त्यामुळे आयुवेर्दातील ' वात- पित्त-कफ ' ही संकल्पना आणि पाश्चात्य वैद्यकातली ' काळे पित्त-पिवळे पित्त-कफ- रक्त ' ही रसतत्त्वांची संकल्पना आधुनिक वैद्यकाने नाकारली. त्रिदोषांच्या संतुलनाने आरोग्य अबाधित राहते व असंतुलनाने बिघडते ही संकल्पना आयुवेर्दीय विचारांचा आजही मूलभूत आधार मानला जातो. मानवी शरीराची चिरफाड करणे, प्राचीन व मध्ययुगात निषिद्ध असल्याने शरीररचना शास्त्राची आबाळ झाली व चुकीच्या संकल्पनांनी अधिराज्य गाजविले. अँड्रिअस वेसालिअस याने शरीररचना शास्त्राचा व विल्यम हावेर्ने रक्ताभिसरणाचा अभ्यास केल्यावर पाश्चात्य वैद्यकाची वैज्ञानिक घोडदौड सुरू झाली. विकारशास्त्र या तिसऱ्या पायाभूत शास्त्राचा दरवाजा, बॅटिस्टा मॉरगॅग्नीने मरणोत्तर शवचिकित्सा करून शेकडो विकारग्रस्त इंदियांचा सखोल अभ्यास करून उघडला. सूक्ष्मदर्शक यंत्राने हा शोध पेशीस्तरावर नेला. आयुवेर्दात हे झाले नाही. मूलभूत शास्त्रातील चुकीच्या कल्पनांना चिरंजीवित्व मिळाले व विकारांची कल्पना केवळ तर्काधारित राहिली.

पायाभूत शास्त्रांतील कल्पना चुकीच्या असल्याने त्यावर आधारलेल्या उपचारपद्धतींची दिशाही बऱ्याच प्रमाणात चुकली, यात नवल काय ? दोन्ही प्रणालीत वनौषधी, वनस्पती, खनिजे व प्राणिज पदार्थांचा वापर मुक्तहस्ते होत असे. आधुनिक वैद्यकातील अनेक औषधे ( अॅस्पिरिन डिजिटॅलिस, ओपियम, क्विनाईन इ.) वनस्पतींपासून मिळाली होती. आयुवेर्दात सन्मान पावलेल्या ' सर्पगंधा ' या वनौषधीपासून अतिरक्तदाबावर उपयुक्त औषध मुंबईत डॉ. रुस्तुम जाल वकील या हृद्रोगतज्ज्ञाने शोधून काढले. त्यासाठी त्यांनी केलेले प्रयोग आधुनिक पद्धतीप्रमाणे होते. प्राचीन आयुवेर्दात अगणित औषधींचे उल्लेख आहेत. आयुवेर्दाने त्यांचे गुणकारीत्व फक्त निरीक्षणाने ठरवले. आधुनिक शास्त्रज्ञांना हे पटण्याजोगे नाही. विसाव्या शतकात इंग्लंडच्या सर ऑस्टिन ब्रॅडफर्ड हिल या शास्त्रज्ञाने औषधांचे गुणकारीत्व पडताळण्यासाठी वैज्ञानिक पद्धत आणली. तिचा उपयोग आजही जगभरातले शास्त्रज्ञ करतात. औषधाचे गुण, अवगुण, त्याचा शरीरातील चयापचय, रक्तातील अभिशोषण, उत्सर्जन व प्रत्येक इंदियसंस्थेवर त्याचा होणारा परिणाम किंवा दुष्परिणाम यांचे सखोल ज्ञान झाल्याशिवाय कोणतेही औषध वापरता येणार नाही, असा दंडक पाश्चात्य वैद्यकाने स्वीकारला. आयुवेर्दीय औषधांबद्दल हे विधान करता येणार नाही.

' पंचकर्म ' ही उपचारपद्धती दोन्ही प्रणालीत प्राचीन काळी उपयोगात होती. वमन, विरेचन, स्वेदन, बस्ती व रक्तमोक्षण यांचा वापर मुक्तहस्ते होई. विशेषत: रक्तमोक्षण हा अक्सीर इलाज समजला जाई. या अघोरी उपचारांमुळे इंग्लंडचा राजा दुसरा चार्ल्स व जॉर्ज वॉशिंग्टन यांचा मृत्यू ओढवला! काही जड धातूंचा वापर आयुवेर्दात होतो. त्यांचा मूत्रपिंडांवर घातक परिणाम होतो, हे आधुनिक चाचण्यांनी सिद्ध झाले आहे. कायाकल्प (तारुण्यप्राप्ती) व वाजीकरण (पौरुषप्राप्ती) या आयुवेर्दातील संकल्पना म्हणजे कल्पनेच्या भराऱ्या आहेत. पाश्चात्य वैद्यकातही वाजीकरणाचे खूळ काही काळ शिरले होते. त्यातील वैय्यर्थ ध्यानी आल्यावर त्यांचा त्याग करण्यात आला. प्राचीन उपचारांची भरकटलेली दिशा या काही उदाहरणांवरून ध्यानात यावी.

आयुवेर्दातील सर्वच संकल्पना निरर्थक आहेत, असे नाही. विकारलक्षणे, विकारांचे-औषधांचे वगीर्करण, रुग्ण तपासणीची पद्धत व नैतिक मूल्यांचा पाठपुरावा या विषयांवरील आयुवेर्दीय विवेचन बहुतांशी पटण्याजोगे आहे. सुश्ाुताचार्यांनी शल्यक्रियातंत्र उत्कृष्ट विकसित केले होते. त्यांनी अनेक उपकरणे तयार केली. काही शल्यक्रियांची वर्णने सुश्ाुतसंहितेत आहेत. विदूप नाक/ कानांवरची सुघटनशल्यक्रिया करणारे जगातील ते पहिले ' प्लास्टिक सर्जन ' होते, हे पाश्चात्य शास्त्रज्ञही मान्य करतात. आज आयुवेर्दात शल्यक्रियातंत्र नावालाही नाही. सुश्ाुताचार्यांनी, इतर शास्त्रांचे वैद्यकासाठी साहाय्य घ्यावे, असा सल्ला दिला होता. पाश्चात्य वैद्यकतज्ज्ञांनी तो शिरोधार्य मानून इंदियरोपण करण्यापर्यंत मजल मारली. आयुवेर्दाच्या अभिमान्यांनी हा सल्ला खुंटीवर टांगला!

शरीरातल्या असंख्य क्रिया-प्रक्रियांचा शोध ( सूक्ष्मपेशींच्या स्तरापर्यंत) आधुनिक वैद्यकाने घेतला. अगणित शास्त्रज्ञांनी असंख्य प्रयोग केले. रुग्णावर होणारा प्रत्येक उपचार वैज्ञानिक प्रयोगांच्या भट्टीतून तावून-सुलाखून निघाला पाहिजे, हा पाश्चात्य वैद्यकात आढळणारा आग्रह जोपर्यंत आयुवेर्दतज्ज्ञ पाळत नाहीत, तोपर्यंत आयुवेर्दाला ' विज्ञान ' हे स्थान आधुनिक काळात मिळणे अशक्य आहे. विकसित राष्ट्रांच्या औषधीग्रंथात एकही आयुवेर्दीय औषध नाही, हे कटू वाटले तरी सत्य आहे. पंचेदिये, तर्क व निरीक्षण या पलीकडे जाण्याची आज गरज आहे. प्राचीन वैद्यकीय प्रणाली त्या काळाच्या संदर्भात विकसित झाल्या. जनुकीय क्रांतीच्या आधुनिक संदर्भांना प्राचीन संदर्भ अट्टहासाने चिकटविणे म्हणजे बालकाचे मस्तक प्रौढाच्या शरीराला चिकटविण्यासारखे आहे. ते निरर्थक तर आहेच, पण घातकही ठरू शकते. पूर्वाचार्य प्रतिभावंत तत्त्वचिंतक नक्कीच होते ; पण त्यांनी विकसित केलेले शास्त्र त्या काळाला अनुरूप होते, हे लक्षात ठेवूनच या प्राचीन शास्त्राकडे पाहावे व त्यातला ग्राह्यांश तेवढा घ्यावा!

डॉ. चंदकांत शंकर वागळे

 
</text>
</doc>
