<doc>
<docno>1079504.cms.txt</docno>
<text>
 
महामुंबई
'आओ जाओ घर तुम्हारा' हे आता विसरा!
[ Saturday, April 16, 2005  12:17:48 am]


म. टा. प्रतिनिधी

मुंबई : बाहेरून येणारे लोढे शक्य होते, तोपर्यंत मुंबईने ते पेलले आहेत, आता आणखी आले, तर हे शहरच कोलमडून पडेल, असे सांगून ' आओ जाओ घर तुम्हारा ' हे यापुढे खपवून घेतले जाणार नाही, असेच उपमुख्यमंत्री आर. आर. पाटील यांनी शुक्रवारी विधान परिषदेत सांगून टाकले. अनधिकृत झोपड्या उभ्या राहिल्यास त्या भागाचे सहाय्यक पालिका आयुक्त, जिल्हाधिकारी आणि त्यांच्या कार्यालयातील अधिकारी तसेच पोलिस अधिकारी यांना जबाबदार धरून त्यांच्यावर कारवाई करण्याचा इशाराही त्यांनी दिला.

मुंबईच्या प्रश्नंवर विरोधी पक्षांनी उपस्थित केलेल्या चचेर्ला उत्तर देताना आर. आर. म्हणाले की, राज्यातीलच नव्हे, तर देशातीलच नियोजनाची दिशा चुकली आहे. खेड्यात जगण्याची साधन मिळत नसल्याने लोक शहरांकडे धाव घेत आहेत. यामुळे खेडी ओस पडून शहरांना सूज येऊ लागली आहे. राज्यातून लोक येत होते, तेव्हा मुंबईने त्यांना सहज सामावून घेतले. देशभरातून लोंढे आले, त्यांनाही शहराने त्यांना खांद्यावर घेतले. पण आता देशाबाहेरूनही लोक येऊ लागले असून हे पेलवण्यापलीकडे आहे. याला आवर न घातल्यास शहरच कोलमडून पडेल आणि तसे झाल्यास राज्यालाच नव्हे, तर देशालाही उभे राहणे अवघड होईल. त्यामुळे भावनेपलीकडे जाऊन आणि वस्तुनिष्ठ विचार करून बेकायदा झोपड्यांवर कारवाईचा निर्णय घेतल्याचे त्यांनी सांगितले.

विकासाला मानवी चेहरा असला पाहिजे, हे आपल्यालाही मान्य आहे आणि गरिबांच्या झोपड्या तोडण्यात कोणताही पुरुषार्थ नाही, याचीही आपल्याला जाणीव आहे. परंतु बाहेरून येणाऱ्या लोंढ्यांमुळे शहरातील लोकांना कोणत्या अमानुष स्थितीत जगावे लागत आहे, याचाही विचार होणे आवश्यक आहे. शहरातल्या 1995 पूवीर्च्या झोपड्यांना संरक्षण देण्याची भूमिका सरकारने घेतली आहे. 1995 ते 2000 या काळातील झोपड्यांचेही मानवतेच्या दृष्टिकोनातून पण मुंबईबाहेर पुनर्वसन करण्यात येईल. मात्र त्यापुढे एकही झोपडी उभी राहू दिली जाणार नाही व अधिकृत घर घेऊनच येथे येणाऱ्यांना राहावे लागेल, असे ते म्हणाले.

मुंबईचे प्रश्न मुंबईवर सोडून चालणार नाही, राज्य व केंद सरकारनेही त्यासाठी पुढाकार घ्यायला हवा. त्या दृष्टीनेचे राज्य सरकारने 36 हजार कोटी रुपयांची योजना आखली आहे. शिवसेनेचे ज्येष्ठ सदस्य प्रमोद नवलकर यांनी या चचेर्ला सुरुवात केली. भाजपचे मधू चव्हाण, कांता नलावडे, शिवसेनेचे अरविंद सावंत तसेच प्रा. जागेंद कवाडे, काँग्रेसचे उल्हास पवार आदी सदस्यही या चचेर्त सहभागी झाले होते.

 
</text>
</doc>
