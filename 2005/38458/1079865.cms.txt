<doc>
<docno>1079865.cms.txt</docno>
<text>
 
संवाद
श्रीमंत काकाचा सल्ला
[ Saturday, April 16, 2005  09:16:09 pm]


लवकर शिका आणि जन्मभर करायच्या नोकरीला चिकटून बसा, हा मंत्र जपणे हे मराठी घरांचे वैशिष्ट्य! तो ऐकून कान किटलेल्या मराठी तरुणांना हा मराठीच काका नोकरी न करण्याचा, धंदा करण्याचा आणि श्रीमंत होण्याचा धाडसी सल्ला देतोय...

प्रिय विद्यार्थी मित्रांनो,

कोणती ना कोणती परीक्षा देऊन तुम्ही आता मोकळे होत असाल. कालपरवापर्यंत आईवडिलांनी धोशा लावला असेल , ' भरपूर अभ्यास केलास तरच चांगल्या मार्कांनी पास होणार, मार्क चांगले असले की, मोठ्या कॉलेजात प्रवेश.... ' वगैरे. कारण तुमचे आई-वडीलही अशीच उज्ज्वल शैक्षणिक कामगिरी करून नोकरी मिळवण्यात यशस्वी झाले आहेत. परंतु...

होय, परंतु आता दिवस बदलले आहेत. नोकऱ्यांच्या वाटा अत्यंत अरुंद झाल्या आहेत. त्यामुळे पदवी परीक्षांमध्ये चांगले मार्क मिळवूनही नोकरी मिळेलच, याची खात्री नाही. त्यामुळे या सुटीच्या काळात तुम्ही वेगळा विचार करण्याशिवाय गत्यंतर नाही. अर्थात, त्यासाठी स्वत:च्या मानसिकतेत बदल करायला शिकणे आवश्यक आहे. नोकरी मिळविण्यासाठी धडपडण्यापेक्षा पैसे कमावण्याची कला अवगत करा. अगदी बिल गेट्स, वॉरन बफेपासून धीरूभाई अंबानी यांच्यापर्यंत सर्वांनी परीक्षेतल्या ' मेरिट ' पेक्षा ' मनी ' कडेच जास्त लक्ष दिले. तुम्हाला माहीत असेलच की पाकिस्तानातून निर्वासित म्हणून नेसत्या कपड्यांनिशी आलेले सिंधी आणि राजस्थानमधून वाळंवटी वाट तुडवून मुंबईत आलेले मारवाडी यांनी अपार परिश्रम करून, पैसा कमावून चौपाटीवरच्या वाळूत आपल्या कर्तृत्वाच्या टोलेजंग इमारती उभारल्या.

या सर्वांच्या ' मनी ' चे भाव आणि आपल्या आईवडिलांच्या मनीचे भाव वेगवेगळे! दोघांनीही पैसाच कमवायचा होता. परंतु, आपले आई- वडील प्रामाणिक नोकरी करून मिळेल तेवढ्या पैशात खूष होते. त्यामुळे त्यांची विचार करण्याची पद्धत वेगळी होती. ते शिक्षणावर भर देत आले. कारण त्यांचा ' मनी ' पेक्षा मनाने श्रीमंत होण्याकडे कल अधिक होता. म्हणूनच नोकरी मिळविण्यात आणि मिळालेली टिकविण्यात ते मोठी धन्यता मानत. त्यामुळे आज अनेक बड्या कंपन्यांत वा उद्योगसमूहांमध्ये अगदी मोठमोठ्या पदांवरही मराठी माणसे दिसतात. पण नोकरी छोटी असो की मोठी. महिनाअखेर इन्कम टॅक्स, प्रोफेशनल टॅक्स... असे अनेक टॅक्स परस्पर कापून गेल्यावर हातात उरणाऱ्या पगाराच्या रकमांमधून वीजबिल, टेलिफोन बिल, पाणी बिल, कर्जाचा हप्ता, मुलांची शाळाकॉलेजची फी, ट्युशन फी या सर्वांचा ताळमेळ करीत बसायला लागतेच. आपल्या बहुतेकांचे आई-वडील आयुष्यभर हेच करीत राहिल्याने नोकरी टिकविण्यात समाधान मानणे हीच त्यांची मानसिकता घडत राहिली. मुलांनीही आपलाच मार्ग चोखाळावा, अशी त्यांची इच्छा असते.

आपले सारे शिक्षणही तसेच. उद्योग- व्यवसायाची तयारी म्हणून ते अगदीच कुचकामी. आथिर्क व्यवहारात त्याचा उपयोग शून्य. कारण व्यवहाराचे नियम वेगळे असतात. त्यासाठी पुस्तकी ज्ञान उपयोगी ठरत नाही. म्हणूनच सुटीत वेगळा विचार करायला हवा. पूवीर् आपण एप्रिल-मेच्या उन्हाळी सुटीत सायकल चालवायला शिकायचो. जोपर्यंत सायकलचा बॅलन्स सांभाळता येत नसे, तोवर मित्र व भाऊ आपल्याला सांभाळत, मागे धावत राहात. नंतर हलकेच तो हात सोडून बाजूला होत. कधी डगमगून तोल जाऊन आपण आपटत असू. परंतु, त्याचा विचार न करता, हातपाय व कपडे झटकून आपण पुन्हा सायकलीवर बसायला शिकायचोच. पडण्याचा धोका होता, तरीही आपण त्याकडे दुर्लक्ष का करायचो ? फुटलेल्या गुडघ्यांवर कोणाच्या लक्षात न येता फुंकर घालत पुन्हा टांग का टाकायचो ? आपल्या पुढे एकच लक्ष्य होते... ते म्हणजे सायकल शिकणे. तो धोका पत्करून आपण पुढे गेलोच ना ? सायकलच्या पहिल्या बॅलन्सिंग अॅक्टनंतर कोणतंही वाहन चालवायला शिकणं आणि रस्त्यावर भरधाव सोडणं, हा निव्वळ हातचा मळ...

यंग टर्कस्, पैसे कमविण्याचे धडेही असेच रस्त्यावर उतरूनच गिरवावे लागतात. अंगाला माती तर लागतेच, पण अंग चांगले खरचटूनही निघते कधीकधी. धंद्यात पडला हे सगळ्याच अर्थांनी खरे करायचे असते! व्यवसायात शिरताना पडण्याची भीती, धोका असणारच. अपयशातूनच माणसाने शिकायचे असते. अपयशाचा धोका बाळगूनच आज अनेक शोध लागले, मानव चंदावर पोचला. सचिनने 34 शतके झळकाविली. अर्थात, यासाठी जबर इच्छाशक्ती लागते. अशी इच्छशक्ती आपल्यात निर्माण करण्यासाठी आपला माइंडसेटच आपण बदलून टाकला पाहिजे. मस्त, बिनधास्त पण तयारीनं उडी टाकली पाहिजे. आणि पैशाकडे पाहण्याचा दृष्टिकोनही बदलणे आवश्यक आहे.

' पैसा मिळविणे अवघड आहे. मला काय करायचंय श्रीमंत बनून ? पैसा कमवण्यासाठी रोज एवढे कोण घासेल ? आपल्याला नाही जमणार, त्यापेक्षा आम्ही आहोत, ते बरे आहे ,' ही भाषा सोडावी लागणार. (त्यासाठी नेपोलियनचे उदाहरण ठेवून डिक्शनरीतली पानेच्या पाने फाडावी लागली तरी बेहत्तर!) साधारण 90 टक्के मध्यमवगीर् मराठी माणसं धोका न घेण्याची, खाऊनपिऊन सुखी राहण्याची, अंथरूण पाहून पाय पसरण्याची भाषा बोलतात. कारण हीच भाषा त्यांचे आई-वडील, आजी-आजोबा बोललेले असतात. तुम्हाला नवी भाषा शिकताना ही जुनी प्रगतीच्या मुळावर येणारी मुळाक्षरं पुसून टाकावी लागतील. त्यांच्यावर झालेले संस्कार वेगळे होते. त्यांना वाटे, पैसे म्हणजे काही सर्वस्व नाही. परंतु, पैसा ही फार मोठी ताकद आहे आणि चांगल्या गोष्टी घडवून आणण्यासाठीही भरपूर पैसा हवा, हे विसरू नका. चांगल्या मार्गाने भरपूर पैसा कमावणे हे पाप नाही, हे कायम लक्षात ठेवा.

जगातले केवळ दहा टक्के लोक या निर्धाराने पैसे कमावतात. आणि त्याच दहा टक्क्यांकडे जगातला 90 टक्के पैसा असतो. हे दहा टक्के लोक लक्ष्मीपुत्र होतात कारण ते धोका पत्करतात, जोखीम घेतात. तो घेतानाही त्यांचे एक सूत्र असते. गदीर्त ते कधी शिरत नाहीत. म्हणजे जे सर्वजण करतात, ती गोष्ट ते करीत नाहीत. म्हणूनच तेजीच्या काळात ते शेअर बाजारापासून दूर राहतात. त्यामुळे शेअर बाजार कोसळला तरी त्यांना फटका बसत नाही. उलट बाजार कोसळतो, त्यावेळी खरेदीची नवी संधी म्हणून ते त्याकडे बघतात. हे एक उदाहरण झाले. पण हेच तंत्र सर्व व्यवसायांमध्ये, उद्योगांमध्ये लागू पडते. ते आपणही शिकून घेतले पाहिजे. तसे करण्यात केवळ पैशाची हाव नसते तर प्रतिभाही असते. अगदी गुंतवणुकीचा विचार केला तरी गुंतवणूक म्हणजे केवळ शेअर बाजार नव्हे. रिअल इस्टेट, कमॉडिटी माकेर्ट इत्यादी अनेक क्षेत्रे आहेत. त्यांचीही माहिती असायला हवी. तसेच बोलण्यातही बिझिनेस आणि इनव्हेस्टमेंटविषयी शब्द सहजपणे आले पाहिजेत.

आतापर्यंत तुमच्या आई-वडिलांनी पैशाबाबत सावधपणे खेळ, धोका पत्करू नको असा सल्ला अनेकदा दिला असेल. परंतु, आता अशा सल्ल्यांऐवजी जोखीम घ्यायची कशी, याचे मार्गदर्शन मिळाले पाहिजे. सुटीत नोकरीसाठी ' बायोडाटा ' कसा लिहायचा ते न शिकता, उद्योग वा गुंतवणुकीचे आथिर्क प्लान कसे बनवायचे, हे शिकले पाहिजे आणि वेळ काढून रॉबर्ट कियोसकी यांचे ' रिच डॅड्स गाइड टू इन्व्हेस्टिंग ' यासारखी पुस्तके एकदा नव्हे अनेकदा वाचायला हवीत. म्हणजे तुमचा माइंडसेट बदलण्यास मदत होईल. पण आम्ही मोठ्यांनीही शुभेच्छा देताना ' सुखी व्हा ' असं म्हणताना त्याबरोबरच ' श्रीमंत व्हा ' असा आशीर्वाद देण्याची सवय लावून घेतली पाहिजे. नाही का ?

उद्योगातून यश व पैसा..

व्हिडिओकॉनचे वेणुगोपाळ धूत

विकोचे गजानन पेंढरकर

कॅम्लिनचे सुभाष दांडेकर

कोहिनूरचे मनोहर जोशी

डीएसकेचे डीएस कुलकणीर्

शिकेर् समूहाचे बीजी शिकेर्

भारत फोर्जचे नीळकंठ कल्याणी

आणि आता तुम्हीही...

जॉन कोलासो

 
</text>
</doc>
