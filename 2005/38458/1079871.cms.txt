<doc>
<docno>1079871.cms.txt</docno>
<text>
 
संवाद
कोशातली औषधे
[ Saturday, April 16, 2005  09:17:22 pm]


वृक्षायुवेर्द म्हणजे मनुष्य व प्राणी यांच्याप्रमाणेच वृक्षांसाठी असलेला आयुवेर्दाचा स्वतंत्र भाग. माणसांप्रमाणेच झाडांनाही वातज्वरासारखे काही विकार कसे होतात, ते सांगून झाडांची शस्त्रकमेर्ही सांगणारे हे ग्रंथ आपल्या पूर्वाचार्यांना वनस्पतींचे महत्त्व किती वाटत होते, हे सांगणारे आहेत. ' सर्व वनस्पती या औषध आहेत ; औषध नाही, असे एकही दव्य जगात नाही ' असे आयुवेर्दात स्पष्ट सांगितले आहे. खेड्यांतील लोकांना, वनवासींना अजूनही आजीबाईच्या बटव्यातील काढा, मात्रा, चूर्णादि औषधे ठाऊक असतात. उदा. काविळीला अॅलोपॅथीत औषध नाही ; पण आयुवेर्दिक औषधाने हा विकार लवकर बरा होतो. पण तरीही आज अनेक झाडांची निर्दय तोड होते. गृहनिर्माण संस्थेचे आवार फरसबंद करण्याच्या नादात दूर्वा, नागरमोथा, माका, तालिमखाना, रुई अशा अनेक वनस्पती ' वीड ' म्हणजे तण ठरवून काढून टाकल्या जातात.

पण वनस्पतींचे औषधी मूल्य वाचकांच्या मनावर ठसवणारा ' औषधी वनस्पती ' हा ग्रंथ महाराष्ट्र राज्य दर्शनिका (गॅझेटिअर) विभागाने प्रकाशित केला आहे. गॅझेटिअर म्हणजे भूस्वरूप, नद्या, वनसंपदा, स्थळांची भौगोलिक माहिती, चालीरीती, राजघराण्यांचा इतिहास, अर्थव्यवस्था, महसूल, प्रशासन व पुरावशेषांचे तपशील देणारा कोश. परंतु अलीकडे गॅझेटिअर निमिर्ती ही ज्ञानशाखाच बनली आहे. महाराष्ट्राच्या वनसंपदेवर पूर्वप्रकाशित इंग्रजी गॅझेटिअर्सच्या सुधारित मराठी आवृत्त्या प्रकाशित होत आहेत. त्या मालिकेतील हे पहिले पुष्प.

भारतात 45 हजार औषधी वनस्पती आहेत. त्यापैकी महाराष्ट्रात आढळणाऱ्या एकूण 115 कुलांतील सुमारे 365 वनस्पतींची मूळ शास्त्रीय परिभाषेतील तसेच इंग्रजी, गुजराती, मराठी, कानडी, हिंदी, संस्कृत भाषांतील प्रचलित सामान्यनावेहीे देऊन नंतर तिचे वर्णनपर गुणधर्म, अधिवास, स्थान, प्रसार, उपयुक्त भाग, गुणविशेष व उपयोग आणि स्थानिक उपयोग शास्त्रशुद्ध वर्गवारीने दिले आहेत. या वनस्पतींचे खेड्यापाड्यांतून उपचारार्थ केले जाणारे प्रयोग, त्यांच्या अभ्यासातून ज्ञात झालेले रासायनिक घटक/ जीवनसत्त्वे ; युनानी ग्रंथांतून वाचनात आलेले औषधी उपयोगही देऊन ग्रंथ अद्ययावत करण्यात आला आहे. चित्रे दिल्यामुळे, हा ग्रंथ तज्ज्ञांप्रमाणेच जिज्ञासू वाचकांनासुद्धा आवडेल. औषधी वनस्पतींचा वापरू इच्छिणारे आधुनिक वैद्य, व्यापारी, औषधउत्पादक आणि आयुवेर्दिय विद्यार्थ्यांना तर तो वरदानच वाटेल.

आज आयुवेर्दियऔषधींच्या संदर्भात नवे शोध लागत आहेत. आयुवेर्दिय औषधांमुळे जुनाट व्याधी/ विकारांवर कायमस्वरुपी, परिणामकारक उपचार होत असल्याचे सिद्ध झाल्यामुळे, सर्व जगाचे लक्ष आयुवेर्दाकडे आहे. वनौषधींचा प्रचार व प्रसार युरोप, अमेरिका व जपान आदि राष्ट्रांतही झपाट्याने होत आहे. गेल्या काही वर्षांत जागतिक बाजारपेठेतील वनौषधींची उलाढाल अंदाजे 55 हजार कोटींच्या घरात गेली आहे, यावरून काय ते लक्षात यावे.

नीला उपाध्ये

.............................................. ..........................

( महाराष्ट्र राज्य दर्शनिका औषधी वनस्पती: लेखक: डॉ. र.ल. कोल्हे, कार्यकारी संपादक: अ.शं. पाठक, प्रकाशक: सांंस्कृतिक कार्य विभाग, महाराष्ट्र सरकार, मुंबई. पाने: 280, किंमत: 175 रुपये)

 
</text>
</doc>
