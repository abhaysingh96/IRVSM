<doc>
<docno>1079832.cms.txt</docno>
<text>
 
संवाद
मेडिकल टूरिझम
[ Saturday, April 16, 2005  08:50:18 pm]


भारत हा नागासापांचा, दाढीधारी साधूंचा आणि हत्तीवाघांचा देश आहे, असंच चित्र रंगवण्यात आजही काही मंडळी मश्गूल असली तरी ताज आणि फत्तेहपूर सिक्रीबरोबरच चक्क भारतातील वैद्यकीय सेवांसाठीही परदेशी पाहुण्यांचे पाय इकडे वळू लागले आहेत. इन्फटिर्लिटीची ट्रीटमेंट असो वा मोहक हास्यासाठी करावी लागणारी डेण्टल ट्रीटमेंट... इंटरनेटवर ऑनलाइन उपलब्ध असणारी भारतातील क्लिनिक्स अगदी युरोप-अमेरिकेतील मंडळींनाही आकर्षून घेताहेत... आणि परिणामस्वरुपी भारतात बहरतोय मेडिकल टूरिझम!

कुलाब्याच्या बाजारात आकाशी निळ्या रंगाची कुतीर् व जीन्स अशा वेषात, गळ्यात आरशाचे तुकडे लावलेली लाल रंगाची शबनम पिशवी घेऊन गौरवणीर् फियोना बिल्स हिंडत होती. कुलाबा कॉजवेवर हटकून आढळणाऱ्या हिप-हॉप संस्कृतीच्या परदेशी प्रवाशांसारखीच ती दिसत होती ; पण खरं तर ती त्यातली नव्हती. ती मुंबईला आली होती आपल्या वंध्यत्वावर उपचार करून घेण्यासाठी. गरोदर राहण्यासाठी! जन्माने ब्रिटिश , 37 वषीर्य फियोना अमेरिकेच्या न्यू ऑलिर्न्समध्ये राहते. अमेरिकेतली इन्फटिर्लिटी किंवा वंध्यत्वावरील अतिमहागडी ट्रीटमेंट न परवडल्यामुळे तिने इंटरनेटवर शोध घेण्यास सुरुवात केली. त्यात तिला असं आढळलं की, अमेरिकेत ज्या उपचारांसाठी साधारणत: 18 ते 20 हजार डॉलर्स खर्च येतो, ते उपचार मुंबईसारख्या ठिकाणी फक्त दीड ते दोन हजार डॉलर्समध्ये घेता येतात. लागलीच तिने मुंबईतील डॉक्टरांशी संपर्क साधून 30 दिवसांच्या ट्रीटमेंटला सुरुवात केली.

फियोनासारख्या कित्येक परदेशी स्त्रिया आज मुंबईत इन्फटिर्लिटीवरील उपचार यशस्वीपणे करून घेत आहेत. स्वस्तात उपचार होतात व प्रवासही होतो. अमेरिकन मेडिकल जर्नलने याला ' रिप्रोडक्टिव्ह टूरिझम ' असं नाव दिलं आहे. इंटरनेटमुळे हे शक्य झालं आहे. वंध्यत्वाने पीडित स्त्रिया गूगल सर्च करून मुंबईतील या क्षेत्रातील नामवंत स्पेशालिस्ट डॉक्टरांशी संपर्क साधतात. मुंबईतील डॉक्टर्स व त्यांची क्लिनिक्स ' ऑनलाइन ' असतात व परदेशी पेशंटस्च्या प्रश्ानंना तत्परतेने उत्तरं देतात व त्यांचं शंकासमाधान करतात. या परदेशी पेशंटस्मध्ये परदेशात स्थायिक झालेल्या भारतीयांचा जास्त समावेश असतो.

स्त्रियांच्या या उपचारांबरोबरच इतर अनेक वैद्यकीय उपचारांसाठी परदेशी मंडळी आज भारतातील मुंबई, दिल्ली, बंगलोरसारख्या ठिकाणी अग्रक्रमाने येताना दिसतात. यामध्ये दातांवरील उपचार, पोटातील विकार व त्यासाठी कराव्या लागणाऱ्या शस्त्रक्रिया, निरनिराळ्या अवयवांचे रोपण, हृदयविकार व तत्संबंधी ऑपरेशन्स वगैरे बहुतांश वैद्यकीय सेवांचा अंतर्भाव असतो. विशेषकरून दातांवरील उपचार, त्यांची निगा व चेहऱ्याचे सौंदर्य वाढवण्यासाठी - मोहक हास्यासाठी करावे लागणारे उपाय यासाठी परदेशी मंडळींचा ओघ इथे खूप वाढताना नजरेस येतोय. कारण दातांची ट्रीटमेंट परदेशात, विशेषत: अमेरिकेत खूप महाग असते. तिथल्या पुष्कळशा हेल्थ इन्शुरन्स स्कीम्समधून सर्वसाधारणपणे दातांवरील ट्रीटमेंट कव्हर केली जात नाही व तशी ती हवी असेल तर जास्त प्रीमियम भरावा लागतो. त्यामुळे डेण्टल ट्रीटमेंटसाठी पुष्कळसे अमेरिकन परदेशवारी करणं पसंत करतात.

मेडिकल ट्रीटमेंटसाठी मुंबईत आलेल्या काही परदेशस्थ भारतीयांशी संवाद साधला असता दोन-तीन गोष्टी प्रकर्षाने पुढे आल्या. पहिली म्हणजे यातलं अर्थकारण. कमी किंमत. पुष्कळसे उपचार तिकडल्यापेक्षा निम्म्या किंवा त्याहीपेक्षा कमी किमतीत इथे उपलब्ध असतात. बऱ्याचशा ट्रीटमेंट्स पॅकेज डील म्हणून दिल्या जातात व त्यात पेशंट्सच्या राहण्या-खाण्याचा खर्चही अंतर्भूत असतो. तसा तो नसला तरी परदेशी नागरिकांना आपल्याकडचे थ्री स्टार वा फोर स्टार हॉटेलचे दरही परवडण्यासारखे असतात. वानगीदाखल , ' हिप रिप्लेसमेंट ' सारख्या गुंतागुंतीच्या शस्त्रक्रियेला ब्रिटनमध्ये 10 हजार पौंड खर्च येतो. तीच इथे सहा हजार पौंडात चार आठवड्यांच्या वास्तव्यासह करून मिळते. परदेशस्थ भारतीय लोकांचा आणखी एक हेतू इथे साध्य होतो. त्यांना आपल्या घरच्या माणसांत, मित्रमंडळींसमवेत राहायला सापडते. एका दगडात दोन पक्षी...!

दुसरी गोष्ट म्हणजे आपल्या इकडील खाजगी हॉस्पिटल्समधल्या वैद्यकीय सेवांचा दर्जा खूप उत्तम असतो. उपकरणे अत्याधुनिक असतात. डॉक्टर्स उच्चविद्याविभूषित असतात व जगातील नवनवीन घटनांशी व वैद्यकीय क्षेत्रातील प्रगतीशी सतत संपर्क साधून असतात. म्हणजेच पेशंट्सना उत्तम दजेर्दार वैद्यकीय सेवा कमी किमतीत मिळते. तिसरी महत्त्वाची गोष्ट जी या परदेशी पाहुण्यांना भावते ती म्हणजे आपल्या डॉक्टरांकडून मिळणारी व्हीआयपी ट्रीटमेंट व वैयक्तिक देखभाल. पर्सनल टच्! त्यांच्या देशात विशेषत: ब्रिटनमध्ये प्रत्यक्ष ऑपरेशन करणारा सीनियर डॉक्टर पेशंटशी क्वचितच बोलतो. बहुतेक कामे असिस्टंट्स अथवा नसेर्सकडूनच केली जातात. इथे पेशंटची वैयक्तिक काळजी घेतली जाते व विशेषत: परदेशी पेशंटस्ना डॉक्टर्सकडून प्रेमाने व जिव्हाळ्याने वागवले जाते. हा जिव्हाळा त्यांना इथे परत परत घेऊन येतो. नाटकाला अथवा सिनेमाला जसा रिपीट ऑडियन्स असतो, तशा तऱ्हेचे रिपीट टूरिस्ट आपल्याकडच्या प्रेमादराच्या वागणुकीमुळे या क्षेत्रात खूपच आढळून येतात. मेडिकल टूरिझममधील हा आपला प्लस पॉइंट असल्याचं बरेच परदेशी पाहुणे आग्रहाने नमूद करतात. मेडिटेशन, योगा वगैरे भारतीय प्रकार परदेशात खूप लोकप्रिय होत आहेत हे सर्वज्ञात आहे. त्यामुळे एखादा मेडिटेशनचा कोर्स करावा आणि त्यालाच जोडून एखादी लाँग टर्म मेडिकल ट्रीटमेंट करून घ्यावी हाही खूपशा परदेशी नागरिकांचा उद्देश दिसून येतो. मेडिटेशन, मेडिकेशन व प्रवासाची मजा, तिन्ही एकाच वेळी साध्य होतं.

पूवीर्च्या काळी अरब लोक भारतात विशेषत: मुंबईला औषधोपचार करून घेण्यासाठी यायचे. गाठी पैसा चिक्कार त्यामुळे भारतात तुलनेने स्वस्त असलेली मेडिकल ट्रीटमेंट करून घ्यायची व प्रवासाची मजा लुटत चैन करायची या उद्देशाने अरबांचे जथेच्या जथे मुंबईत विशेषत: चर्चगेट परिसरात दिसायचे. आता 25 डिसेंबरच्या त्सुनामी संहारामुळे थायलंडच्या व एकंदरीत आग्नेय आशियाच्या टूरिझम इंडस्ट्रीवर परिणाम झाला आहे. भारताला त्याचाही थोडाफार फायदा होतोय असं चित्र दिसतंय ; कारण भारतातील टूरिस्टांची संख्या दिवसेंदिवस वाढतेय. एकूणात थोड्याफार प्रमाणात त्सुनामीमुळे असो वा मेडिकल टूरिझममुळे, आपली टूरिझम इंडस्ट्री सांप्रत बहरतेय व आपल्या परकीय चलनाच्या गंगाजळीत छानपैकी वाढ होतेय एवढं मात्र खरं!

जयवंत दातार

 
</text>
</doc>
