<doc>
<docno>1079502.cms.txt</docno>
<text>
 
महामुंबई
मुलांच्या विकासासाठी प्रामाणिक प्रयत्न हवा
[ Saturday, April 16, 2005  12:16:21 am]


म. टा. प्रतिनिधी

मुंबई : तुम्हाला आवडो की न आवडो मुलांना माहिती दिली जात असते. त्यामुळे त्यांचा संतुलित विकास होण्यासाठी त्यांच्याशी सर्वतोपरी प्रामाणिक राहण्याचा प्रयत्न केला पाहिजे, असे मत माजी विश्वसुंदरी व अभिनेत्री सुश्मिता सेन हिने व्यक्त केले. परंपरा टिकवताना बदलत्या तंत्रज्ञानाचेही भान ठेवण्याची आवश्यकता आहे, असे विचार अभिनेता शाहीद कपूर याने मांडले.

दि टाइम्स ऑफ इंडिया-न्यूजपेपर इन एज्युकेशन (एनआयई) यांनी शुक्रवारी आयोजित केलेल्या प्राचार्यांच्या वाषिर्क परिसंवादात या सिताऱ्यांना आमंत्रित करण्यात आले होते. त्यावेळी त्यांनी मनोगत व्यक्त केले. या परिसंवादात मुंबईतील 200 प्राचार्यांनी भाग घेतला होता. ' प्रिन्सिपॉल्स डिफायनिंग प्रिन्सिपल्स ' या विषयावरील हा परिसंवाद मायक्रोसॉफ्ट कापोर्रेशनच्या सहकार्याने आयोजित करण्यात आला होता.

टाइम्स ऑफ इंडियाच्या नॅशनल मेट्रो एडिटर बची करकारिया यांनी परिसंवादात मार्गदर्शन केले. मायक्रोसॉफ्ट इंडियाचे नंदू प्रधान ( संचालक, सार्वजनिक क्षेत्र) यांनी चचेर्ला मुद्दे पुरवले. तंत्रज्ञानाचा वाढता वापर आणि त्याचे शिक्षणावरील परिणाम यावर त्यांनी विचार मांडले. मायक्रोसॉफ्ट कंपनीची भविष्यातील दृष्टी शिक्षणावर असून ती एक ' कनेक्टेड लनिर्ंग कम्युनिटी ' च आहे. 21 व्या शतकात अध्ययन करणाऱ्याला त्याचे उद्दिष्ट गाठण्यासाठी नव्या संधी उपलब्ध करून देणेे, नवे संबंध जोडणे तसेच शैक्षणिक मर्यादा दूर करण्यासाठी आवश्यक असणारे पोषक वातावरण तेथे आहे.

लैंगिक शिक्षण, मोबाइल फोनचा वापर यापासून परीक्षांची पर्यायी पद्धत व तंत्रज्ञान आदी मुद्द्यांवर चचेर्त मते मांडण्यात आली. हा परिसंवाद तब्बल चार तास रंगला होता.

विद्यार्थी मोबाइलचा सर्रास वापर करत असल्याच्या मुद्द्यावर बरीच चर्चा झाली. मुलांनी शाळेत मोबाइल नेण्यास 95 टक्के वक्त्यांनी विरोध केला, तर शाहीद कपूर याने बदलत्या तंत्रज्ञानाचा स्वीकार करताना परंपरेचेही भान ठेवण्याची भूमिका घेतली. सुश्मिता सेन हिने मुलांचा विकास मोकळेपणे होण्यावर भर देताना तिने दत्तक घेतलेल्या रेनी या मुलीशी आई म्हणून आपले कसे संबंध आहेत, याचे किस्से सांगून मुद्दे स्पष्ट केले.

सध्याच्या जगात तंत्रज्ञानाचा वापर ज्ञान मिळवण्यासाठी करावा. मात्र, मानवी जीवनाची किंमत मोजून हे होऊ नये, असे प्रतिपादन मनोविकारतज्ज्ञ डॉ. हरीश शेट्टी यांनी केले. यावेळी शाहीदनेही अत्यंत प्रभावीपणे मनोगत मांडले. त्याच्या राजहंस विद्यालयाच्या प्राचार्यांनी शाहीद हा विद्यार्थ्यांसाठी स्फूतीर्चा दुवा होता, असे सांगून त्याचे कौतुक केले.

मुलांनी ' काँटा लगा ' गाण्यावर नाच करावा का, यासह वैविध्यपूर्ण विषयावर वक्त्यांनी मते मांडली. मुलांनी आपल्या शरीरसंपदेचा आदर करावा, असे सूचित करताना त्यांना जबाबदारीची जाणीवही असावी, अशी अपेक्षा वक्त्यांनी व्यक्त केली.

 
</text>
</doc>
