<doc>
<docno>1079850.cms.txt</docno>
<text>
 
संवाद
डावं मेहूण
[ Saturday, April 16, 2005  09:09:10 pm]


... प्रकाश कारत भारतातल्या तिसऱ्या क्रमांकाच्या पक्षाचे सरचिटणीस झाले. त्याच दिवशी त्यांची मैत्रीण- पक्षातली कॉम्रेड-जीवनसाथी वृंदा ' पॉलिट ब्यूरो ' ची पहिली स्त्री सदस्य बनली. भारतात डाव्या-उजव्या चळवळींमध्ये नवरा-बायकोने एकत्र काम करणे काही नवे नाही. पण पक्षात एका दिवशी महत्त्वाची पदे दोघांना मिळण्याचा हा पहिला प्रसंग असावा...!

प्रकाश कारत फारसे बोलत नाहीत. वृंदा कारत कायम चचेर्ला तयार असतात. चेहऱ्यावर पडणारा प्रसिद्धीचा झोत प्रकाशना नकोसा वाटतो. टीव्हीवरचे वाद गाजवणे हा वृंदांच्या हातचा मळ. प्रकाशना प्रथम पाहणाऱ्यांना ते फारसे ' स्मार्ट ' वाटणार नाहीत. वृंदा आपल्या ग्लॅमरने तुम्हाला खेचून घेतील. प्रकाश कारतांचे गाव दूर केरळातल्या पालाघाट जिल्ह्यात. वृंदा लहानपणापासून दिल्लीतल्या वर्तुळात वावरलेल्या...प्रकाश कारत भारतातल्या तिसऱ्या क्रमांकाच्या पक्षाचे सरचिटणीस झाले. त्याच दिवशी त्यांची विद्याथीर्दशेपासूनची मैत्रीण-पक्षातली कॉम्रेड-जीवनसाथी वृंदा ' पॉलिट ब्यूरो ' ची पहिली स्त्री सदस्य बनली. पॉलिट ब्यूरो म्हणजे मार्क्सवादी कम्युनिस्ट पक्षाचे सवोर्च्च मंडळ. भारतात डाव्या-उजव्या चळवळींमध्ये नवरा-बायकोने एकत्र काम करणे काही नवे नाही. पण पक्षात एका दिवशी महत्त्वाची पदे दोघांना मिळण्याचा हा पहिला प्रसंग असावा! हरकिशनसिंग सुरजित या डाव्यांच्या भीष्माचार्यांनी निवृत्ती जाहीर केल्यावर प्रकाश कारत त्यांची जागा घेणार हे उघड होते. या निवडीमुळे वृंदांची पॉलिट ब्यूरोत जाण्याची संधी हुकते की काय, अशी शंका काहींना होती. पण पक्षाने तसा अन्याय केला नाही. असा अन्याय झाला तेव्हा 1998 मध्ये कम्युनिस्ट पक्षाच्या करड्या शिस्तीला भीक न घालता वृंदांनी पक्षाच्या सेंट्रल कमिटीचा राजीनामा फेकला होता. पुढे त्यांच्या जोडीला आणखी चार महिला सेंट्रल कमिटीत आल्या तेव्हाच वृंदांनी राजीनामा मागे घेतला. स्त्रियांसाठीचा अजेंडा त्या पक्षातही कधी सोडत नाहीत. त्यामुळेच ' ऑल इंडिया डेमॉक्रॅटिक विमेन्स असोसिएशन ' या देशव्यापी संघटनेचे नऊ वषेर् नेतृत्व करताना त्यांनी ही संघटना आक्रमक बनवली...

पण दिल्लीतल्या उच्चभ्रू मिरांडा कॉलेजात शिकलेली आणि ' मिस मिरांडा ' हा सौंदर्य स्पधेर्चा किताब जिंकणारी वृंदा ब्रिटनमध्ये शिकायला जाईपर्यंत राजकारणात नव्हतीच. तिथं प्रकाश कारत हा डाव्या विचारांनी भारलेला तरुण उच्च शिक्षण घेत होता. वर्णभेदाच्या विरोधात चळवळ आणि निदर्शनं केल्याबद्दल त्याला एडिंबरा विद्यापीठातून काढून टाकलं होतं. (दक्षिण आफ्रिकेत तेव्हा गोऱ्यांची वर्णभेदी राजवट होती.) पुढं चांगल्या वर्तनामुळं त्याला शिक्षण पुरं करण्याची संधी मिळाली आणि तो एमेस्सी होऊ शकला.

प्रकाश दिल्लीला परतले आणि त्यांनी जवाहरलाल नेहरू विद्यापीठात (जेएनयू) डाव्या विद्याथीर् चळवळीचा झेंडा रोवला. स्टुडंटस् फेडरेशन ऑफ इंडिया (एसएफआय)चे काम त्यांनी धडाक्याने वाढवले. सीपीएमचे आजचे पोस्टर-बॉय सीताराम येचुरी हे त्याच चळवळीचे प्रॉडक्ट. इंदिराजींनी 1975 मध्ये आणीबाणी आणली तेव्हा येचुरी तुरुंगात गेले पण कारत भूमिगत झाले. जेएनयूत लपुनछपून यायचं, मीटिंगा घ्यायच्या, पोलिसांना गुंगारा देण्यासाठी ( आणीबाणीला पाठिंबा देणाऱ्या सीपीआयच्या) मित्रांच्या खोल्यांमध्ये पोस्टर्स रंगवायची असे उद्योग कारतांच्या मार्गदर्शनाखाली चालत. तेव्हाही ते नेतेच होते. विचार करणारे, मांडणारे आणि देणारे! त्यामुळं हातात खळीचा ब्रश घेऊन अपरात्री शिडीवर चढलेले कारत कुणी पाहिले नसतील. पण पोलिसांना चुकवण्यासाठी अप्पन मेनन ( एनडीटीव्हीचे दिवंगत वृत्तसंपादक) यांच्या स्कूटरवर बसून ते रात्रीबेरात्री जेएनयूत येत आणि मग इमर्जन्सी विरोधातले उद्योग चालत. 1975 मध्येच प्रकाश आणि वृंदा यांचे लग्न झाले. छोट्याशा घरात लागलेल्या या लग्नाला सुरजित, एके गोपालन असे मोजके वऱ्हाडी हजर होते. या जोडप्याचे मित्र सांगतात की पक्षकार्य हाच त्यांच्या लग्नातला सर्वात महत्त्वाचा बाँड होता. आजन्म पक्षकार्य करायचे तर आपल्याला मूल नको असेही दोघांनी ठरवले.

85 मध्ये दिल्ली प्रदेशाचे चिटणीस , 92 मध्ये पॉलिट ब्यूरोत प्रवेश आणि आज छप्पन्नाव्या वषीर् पक्षाचे सवोर्च्च पद हा कारत यांचा प्रवास सरळ वाटला तरी तो आता भारतीय राजकारणात झंझावात आणू शकतो. त्याचे कारण त्यांचा कडवा काँग्रेसविरोध. गेल्या वषीर् सोनिया गांधींनी केंदातील 13 खाती माकपला देऊ केली तेव्हा कारतांचे खंदे मित्र येचुरीही बदलले. पण कारतांनी हा प्रस्ताव धुडकावला. इतकेच नाही तर पॉलिट ब्यूरोत आपले म्हणणे खरे केले. पंतप्रधानपद नाकारणे ही पक्षाची घोडचूक झाली, असे ज्योती बसूंना वाटले, तेव्हा त्यांना खुलासा विचारला तो कारतांनी. मंत्रिपदाला रामराम ठोकून बुद्धदेव भट्टाचार्य पुन्हा लेखणी हातात घ्यायला निघाले तेव्हा त्यांना थोपवले ते कारतांनी. आज पक्षात वैचारिक गुंता सोडवायचा असेल तर शेवटचा शब्द असतो तो कारतांचा. त्यांचा चेहरा टीव्हीवर फारसा दिसत नसेल, पण केडरमधली त्यांची लोकप्रियता वृंदा आणि येचुरी या ग्लॅमरवाल्यांना मागे सारणारी आहे. त्यामुळे हिंदी बेल्टमध्ये पक्ष वाढविण्यासाठी ते निर्धाराने कामाला लागतीलच पण तिसरी आघाडी मजबूत करून डॉ. मनमोहन सिंगांना सुखासुखी राज्य करू देणार नाहीत.

.. वृंदा मात्र केवळ पक्षाचेच काम करण्याऐवजी डावा-सेक्युलर अजेंडा रेटण्यासाठी जे जे शक्य असेल ते करतील. मग ते सिनेमा किंवा सीरियलमध्ये काम करणे का असेना! अमू या शीखविरोधी दंगलीवरच्या चित्रपटाद्वारे त्यांनी पदार्पण तर केलेच आहे. शोनाली बसू या त्यांच्या भाचीने हा सिनेमा काढला आणि त्यात त्यांना काजू या नायिकेच्या आईची भूमिका दिली. ती त्यांनी चांगली पेलली. इतकेच नाही तर पक्षातली आपली मैत्रिण सुभाषिणी अली यांनाही सोशल वर्करची भूमिका दिली. उद्या छोट्या पडद्यावर त्यांना काही करावेसे वाटले तर बहीण राधिका रॉय आणि मेव्हणे प्रणय रॉय हे एनडीटीव्हीचे संचालक त्यांना नक्कीच मदत करतील.

वृंदा आणि प्रकाश कारत यांच्या निवडीची बातमी देताना एका इंग्रजी वृत्तपत्राने ' इंडियाज अन्सर टू हिलरी अँड बिल क्लिंटन ' अशी टिपणी केली. उद्या खरेच तसे झाले तर लोकशाही देशातल्या साम्यवादी क्रांतीचे नवेच महाभारत रचावे लागेल!

सारंग दर्शने

 
</text>
</doc>
