<doc>
<docno>1079503.cms.txt</docno>
<text>
 
महामुंबई
मुलुंडमध्ये 'आर मॉल'ला आग; लाखोंचे नुकसान
[ Saturday, April 16, 2005  12:17:00 am]


म. टा. प्रतिनिधी

मुंबई : मुलुंड पश्चिमेच्या ' आर मॉल ' या शॉपिंग मॉलला शुक्रवारी रात्री दहाच्या सुमारास शॉर्टसकिर्टमुळे भीषण आग लागून प्रचंड गोंधळ माजला. या आगीत लाखोंचे नुकसान झाल्याचे वृत्त असले तरी जीवितहानी झालेली नसल्याचे समजते. मॉलमध्ये ज्वाळांपेक्षा धुराचे साम्राज्य पसरले होते.

शॉपिंग मॉलच्या तळमजल्यावर आग लागल्याने येथील दुकानांचे प्रचंड नुकसान झाले. या ठिकाणी असलेले मल्टिप्लेक्स थिएटर, रेस्टॉरंट, शॉपिंग सेंटर यामुळे येथे दिवसरात्र वर्दळ असते.

आग लागली त्यावेळेसही मोठ्या संख्येने ग्राहक मॉलमध्ये उपस्थित होते. ' आर अॅडलॅब्ज ' या मल्टिप्लेक्स-मध्ये सिनेमे सुरू असल्यामुळे प्रेक्षकांची गदीर्ही होती. त्यामुळे आग लागल्याचे समजताच एकच गोंधळ उडाला आणि बघ्यांची तौबा गदीर् जमली.

अग्निशमन दलाचे चार बंब ताबडतोब आर मॉलकडे निघाले. मात्र, ट्रॅफिक जॅममुळे घटनास्थळी पोचण्यास बंबांना अडचण येत होती. त्यातच बघ्यांची गदीर् आणि दोन्ही बाजूंनी खणून ठेवलेले रस्ते यामुळे आग विझवण्यास अडचण येत होती.

 
</text>
</doc>
