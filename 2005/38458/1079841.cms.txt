<doc>
<docno>1079841.cms.txt</docno>
<text>
 
संवाद
हद्दपार
[ Saturday, April 16, 2005  09:00:46 pm]


मुंबईतील उच्च-मध्यमवगीर्यांची काहीही अंगाला लावून न घेण्याची, निव्वळ स्वत:च्या चौकटीत जगण्याची वृत्ती, आजूबाजूच्या परिस्थितीविषयीची संवेदनशून्यता मला परिचयाची होती. तरीही मला धक्का बसला. झाडूवाल्या मामांना वय झालं म्हणून निवृत्त केलं ; पण पेन्शन नाही दिली. अनुकंपा- तत्त्वावर मामीना नोकरी देणं शक्य होतं ; पण ते बंधनकारक नाही. सोसायटी लाखांनी पैसे फंडातून व इतर उपक्रमांतून मिळवते. कार पाकिर्ंगला फरशा बसतात. गार्डनवर पैसा खर्च होतो. नववर्षाच्या पाटर््या डीजे आणून रंगतात ; पण पंधरा वर्षांच्या सेवेनंतर मामांना दहा हजार रुपये देणं सोसायटीला शक्य झालं नाही.

झडलेल्या कडुनिंबाच्या पाराखाली अंगाचं मुटकुळं करून बसलेला मामा-मामीचा जोड त्या दिवशी दिसला नाही. गेले दोन महिने सकाळी फिरायला जाताना दोघेही इथे बसलेले असायचे व विषण्ण हसायचे. मनात म्हटलं किती दिवस येतील बिचारे. राजश्ाीला विचारलं तर ती म्हणाली , ' कस्सं राहणार, कालच्या रात्रीच्या गाडीनं कायमचे गावाला निघून गेले. '

आमच्या उच्चभ्रू सोसायटीचा झाडूवाला ज्याला सारे ' मामा ' म्हणत. मामी मामांची दुसरी बायको. त्यामुळे चांगली तरुण होती. कामाला वाघ होती. चार घरची धुणीभांडी करून बिल्डिंगचा कचरा उचलायला मामाला मदत करायची. दरवषीर् वाषिर्क सभेत मामा माझ्याकडून पगारवाढीसाठी अर्ज लिहून घ्यायचे. अर्थात त्यातल्या एकाही अर्जाचा विचार व्हायचा नाही, ही गोष्ट वेगळी.

त्या दिवशी मामा व मामी घाबऱ्याघाबऱ्या माझ्याकडे आले व म्हणाले , ' एक तारखेपासून कामावर येऊ नका, असं सेक्रेटरी म्हणताहेत. मामांचं वय झालंय म्हणून त्यांनी निवृत्त व्हावं म्हणतात. '

' का ? मामांच्या कामाबद्दल काही तक्रार आहे का ? का काढलं ?'

' बघा की, पंधरा वर्षं काम करतोय. एकदम असं काढायचं... ? आता आम्ही कुठं जायचं ?'

' नवीन कोण काम करतोय त्याला सांगा की ,'

' तीच तर चूक झाली. गावी नात्यातलं मयत झालं म्हणून गेलो होतो. याला बदली म्हणून लावलं, तर यानं काम बळकावलं. '

' पण त्याला जाताना सांगितलं नव्हतं. तुमच्या ओळखीतलाच असेल ना. '

' ओळखीचा कुठला. शेजारच्या कुंडीवर भंगार गोळा करायचा. करशील म्हटल्यावर करतो म्हणाला. म्हणून लावलं. काहीबी करा पण काम मिळवून द्या. नाही तर भीक मागायची पाळी येईल. '

मी माझ्या श्रमिक संघटनेत काम करणाऱ्या मैत्रिणीला फोन केला तर ती म्हणाली , ' या असंघटित कामगारांसाठी नोकरीसंदर्भात काहीही नियम नाही. आपण माणुसकीच्या तत्त्वावर त्यांना नोकरीवरून काढू नये, अशी समझोत्याची बोलणी करू शकतो ; पण त्याचा काही उपयोग होत नाही. '

ढोकळे वकिलांचंही तेच मत पडलं. या लोकांसाठी असा कोणताही कायदा नाही की, ज्यायोगे त्यांना नोकरीवरून काढता येणार नाही, असं आपण भांडू शकतो. मामाच्याकडे त्यांच्या मंत्र्यानी दिलेलं ओळखपत्र होतं. ते दाखवलं तर सेक्रेटरीना खूप राग आला होता. त्या मंत्र्याच्या कार्यालयातही मामानी चकरा टाकल्या ; पण तिथे दाद लागणं अशक्य होतं.

रोज सकाळी मामा-मामी सेक्रेटरीना फोन करा म्हणून यायचे. त्यांना नाराज करणंही जिवावर यायचं व सेक्रेटरीना फोन करणं अवघड वाटायचं. शेवटी एकदाचा मी त्यांना फोन केला. बरेच पर्याय सुचवले. मामांचं वय झालं तरी मामी काम करू शकतात. त्यांना मामांच्या जागी घ्या. शेवटचा पर्याय म्हणून चार बिल्डिंगचं तरी काम द्या असं सांगितलं. तो पर्याय त्यांना बरा वाटला. मी लगेच सविस्तर अर्ज लिहून मामींचा अंगठा घेतला.

आमची सोसायटी म्हणजे मामा-मामीचं सर्वस्व. सकाळी सहाच्या आतच हजर. मामा काही गाड्या धुवायचे. मामी झाडायचं काम करायच्या. दहाला सोसायटीतच चहा-पाव, कोणी काही शिळंपाकं दिलेलं खायचे. बिल्डिंग झाडणं झालं की, जमा केलेल्या कचऱ्यातून सुका कचरा गोळा करायचे. दुपारपर्यंत हे काम चालायचं. एका कोपऱ्यात हा कचरा ठेवून चांगलं दुपारनंतर घरी परतायचे.

सेक्रेटरी असेच एकदा भेटले. मग मी मामा-मामीचं जीवन या नोकरीवरच आहे, असं सांगून मुलांच्याविषयीही सांगितलं. ' असं तडकाफडकी न काढता आपण त्याना सहा महिने, वर्ष अशी मुदत देवू. तोपर्यंत त्याही काम दुसरीकडे शोधतील. मीही त्यांना मदत करेन. '

' बघू मी मीटिंगमध्ये मांडेन ,' असं मोघम बोलून ते निघून गेले.

मिटींग झाली. निर्णय काय झाला कळलेच नाही. शेवटी एके दिवशी संध्याकाळी मुद्दाम येऊन मामा-मामी भेटले, तर मिटींगमध्ये इतर महत्त्वाचे विषय असल्याने अजून मिटींगमध्ये विषयच निघाला नाही, असं म्हणाले.

सोसायटीच्या उपाध्यक्षबाई एकदा माझ्या बिल्डिंगमध्ये आल्या. अशाच घरात डोकावल्या. अघळपघळ गप्पा सुरू झाल्या. मामीना सुगावा लागला. त्या पटदिशी माझ्याकडे आल्या.

' मामाना कामावरून काढल्यानं त्यांचे फार हाल चाललेत. तशी त्यांच्या कामाविषयी पण कोणाची तक्रार नाही. '- मी.

' कोणाची नाही काय ? माझीच आहे. '- बाई. ' साफसफाई कोठे करतात ?'

' रोज तर साफ करतो. '

' माझ्या घरात काम चालू होते. कोपऱ्यात माती व विटांचा ढीग होता. उचला म्हटलं तर उचललात ?'

' पण ते आमचं काम नव्हेच. माणसं लावून ट्रकनं उचलतात ना सारे. ' मामी.

' हे असं उर्मटासारखं बोलतात. ' बाई ओरडून बोलल्या.

' हे बघा मॅडम कामात तक्रार असेल तर दुरुस्त करता येईल. मामा म्हातारे झालेत मान्य. पण मामी तरुण आहेत. त्यांना घ्याना त्यांच्या जागेवर. कामात काही चूक असेल तर मी स्वत: जबाबदारी घेते त्यांना सांगण्याची. '

' बरं तुम्ही जा आता, आम्ही नंतर ठरवू. '- उपाध्यक्षा.

मीही मामा-मामीना जायचा इशारा केला.

' पंधरा वर्षांच्या कामाचं तरी, काही तरी रक्कम त्यांना द्यायला हवी. '

' कोठून देणार. सोसायटीकडे पैसा कोठे आहे. '

' मग सोसायटीने एखादं पत्रक काढून 100 रु. प्रत्येकाने द्यावेत, असं आवाहन केलं तरी 120 घरांतून 12 हजार मिळतील. '

' एवढी आपल्या लोकांना जाण आहे होय. ' मामांना काम न देण्याचाच निर्णय झाला. तरीही मामा-मामी येत राहिले. आशा वेडी असते. काही तरी पैसे द्या म्हणून सेक्रेटरीला भेटू लागले. सोसायटीने अर्ज लिहिलाच नाही. शेवटी मामानीच कोणाकडून तरी अर्ज लिहून घेतला. माझ्या घराची बेल वाजली. नाव व रक्कम पाहून मला धक्काच बसला. प्रत्येक नावापुढे पाच किंवा दहा रुपये अशी रक्कम होती.

' काय हो मामा. '

' भिकाऱ्यासारखं वाटतंय हो ताई. ' मामाच्या डोळ्यात पाणी तरळलं. ' हे पाच रुपये देतानाही इतकं तोंड वाईट करताहेत. काही लोकांनी तर आम्ही सोसायटीला पैसे भरतो ना म्हणून धाड्दिशी तोंडावरच दार लावून घेतलं. '

' अरे गाड्यांमधून फिरणारे हे लोक. एकदा हॉटेलात गेले तरी हजाराची नोट खर्च करतात. अन् शंभर रुपये द्यायला रडतात. तुम्ही गेली पंधरा वर्षं केलेल्या सेवेची पोच व तीही एकदाच द्यायची होती. '

' जाऊ दे. ' मामा गेले.

मुंबईतील उच्च-मध्यमवगीर्यांची काहीही अंगाला लावून न घेण्याची, निव्वळ स्वत:च्या चौकटीत जगण्याची, आजूबाजूच्या परिस्थितीविषयीची संवेदनाशून्यता व बोथटपणा मला परिचयाचा होता. तरीही मला धक्का बसला. मामाना वय झालं म्हणून निवृत्त केलं ; पण पेन्शन नाही दिली. अनुकंपा-तत्त्वावर मामीना नोकरी देणं शक्य होतं ; पण ते बंधनकारक नाही. सोसायटी लाखांनी पैसे फंडातून व इतर उपक्रमांतून मिळवते. कार पाकिर्ंगला फरशा बसतात. गार्डनवर पैसा खर्च होतो. नववर्षाच्या पाटर््या डीजे आणून रंगतात ; पण मामाना पंधरा वर्षांच्या सेवेनंतर दहा हजार रुपये देणं सोसायटीला शक्य झालं नाही. असंघटितांना आजही एवढं असुरक्षित, आधारहीन जगावं लागावं. मामा-मामीना मुंबईतून हद्दपार केलं गेलं. ही आठवण रोज सकाळी पाराजवळून फिरायला जाताना हटकून येते व मी

काहीही करू शकले नाही, याची वेदना मनाला चाटून जाते.

वृषाली मगदूम

 
</text>
</doc>
