<doc>
<docno>1067595.cms.txt</docno>
<text>
 
देश-विदेश
'जिहाद'ने काश्मीरचा प्रश्न सुटणार नाही
[ Saturday, April 02, 2005  11:00:12 pm]


वृत्तसंस्था

जयपूर : काश्मीरचा प्रश्न अतिशय नाजूक आणि तितकाच वादग्रस्त आहे. तो सोडवायचा तर सामंजस्यपूर्ण चर्चाच हवी. जिहादने तो सुटणार नाही, असे प्रतिपादन पाकिस्तानच्या माजी पंतप्रधान बेनझीर भुत्तो यांनी केले आहे.

सू.फी संत ख़्वाजा मोइनुद्दीन चिश्ती यांच्या र्दग्याचे दर्शन घेण्यासाठी पती असिफ अली झरदारी यांच्यासह अजमेर येथे जाऊन आल्यावर, दुबईस रवाना होण्यापूवीर् बेनझीर शुक्रवारी येथे आल्या होत्या. पती असीफ अली झरदारीही त्यांच्या सोबत होते. त्यावेळी ' पीटीआय ' शी बोलताना बेनझीर यांनी काश्मीर प्रश्नावर भाष्य केले.

भारत आणि चीन यांच्यात सीमेवरून वाद आहे. मात्र त्यासाठी कुणी कुणावर चाल करून गेलेले नाही. असे असताना काश्मीर प्रश्नावर भारत-पाक यांनी युद्ध करण्याचे कारण काय, असा सवाल भुत्तो यांनी केला. असले वाद युद्धाने, जिहादने सुटत नाहीत. सामंजस्यपूर्ण चचेर्च्या माध्यमातूनच ते सुटू शकतात, हे लक्षात घ्यायला हवे, असे त्या म्हणाल्या.

क्रिकेट आणि बसवाहतूक यांमुळे उभय देशांचे संबंध खरोखरच सुधारू शकतील, असा विश्वास बेनझीर यांनी व्यक्त केला. पंजाब प्रांत भारताप्रमाणेच पाकिस्तानातही असल्याने, येथील रहिवाशांचा एकमेकांशी संपर्क वाढायला हवा, अशी इच्छाही त्यांनी व्यक्त केली.

लोकशाही हवीच

उभय देशांचे संबंध सुधारत असल्याबद्दल समाधान व्यक्त करतानाच, या दोन देशांचे नाते लोकशाही मार्गाने निवडून आलेल्या नेत्यांच्या संवादातून सुधारल्यास अधिक चांगले, असा आशावादी टोला बेनझीर भुत्तो यांनी लगावला.

दोनच दिवस का ?

लंडनवासी बेनझीर यांची ही भेट दोनच दिवसांची होती. शुक्रवारी दुपारी त्यांचे आगमन झाले व शनिवारी त्या परतही गेल्या. याबद्दल मिळालेली अत्यंत खात्रीलायक बातमी अशी की, बेनझीर यांना खरेतर आणखी काही दिवस राजस्थानची सहल हवी होती ; पण त्यांची मुले दुबईच्या ज्या शाळेत शिकतात, तेथे रविवारी पालकसभा आहे!

हे खरे का, या प्रश्नवर बेनझीर यांनी , ' राजकीय जीवनात असले, तरी मी आईदेखील आहे ', अशा शद्बांत होकार दिला!

 
</text>
</doc>
