<doc>
<docno>1162927.cms.txt</docno>
<text>
 
महामुंबई
सत्तेत वाट्यासाठी दिल्लीत अधिवेशन
[ Wednesday, July 06, 2005  09:00:26 pm]


मुंबई (म. टा. प्रतिनिधी) : केंदीय मंत्रिमंडळात रिपब्लिकन पक्षाला प्रतिनिधित्व देण्याबाबत काँग्रेस गांभीर्याने विचार करत नसल्याने पक्षाच्या कार्यर्कत्यांमध्ये प्रचंड नाराजी आहे. त्या पार्श्वभूमीवर पक्षाचे आगामी धोरण निश्चित करण्यासाठी येत्या नऊ ऑगस्ट रोजी नवी दिल्लीतील तालकटोरा स्टेडियममध्ये पक्षाचे राष्ट्रीय अधिवेशन आयोजित करण्यात आले आहे, अशी माहिती पक्षाध्यक्ष खासदार रामदास आठवले यांनी बुधवारी येथे दिली.

रिपब्लिकन पक्षाचे आपण एकमेव खासदार असलो, तरी लोकसभा आणि विधानसभा निवडणुकीतील पक्षाची कामगिरी लक्षात घेता पंतप्रधान मनमोहन सिंग यांनी मंत्रिपदाबाबतच्या आपल्या मागणीचा विचार करायला हवा. आपण राष्ट्रवादी काँगेसच्या कोट्यात मोडत नसून, पक्षाचे स्वतंत्र अस्तित्व असल्याने मंत्रिपदाच्या प्रश्ानवर चालढकल करण्याची चाल काँग्रेसला भविष्यात महाग पडू शकते, असा इशारा आठवले यांनी यावेळी दिला.

नवी दिल्लीतील अधिवेशनात 27 राज्यांतील सुमारे दहा हजार प्रतिनिधी उपस्थित राहतील. खासगी क्षेत्रातील आरक्षण, गरिबी निर्मूलनाचा प्रभावी कार्यक्रम, मोठ्या शहरांतील झोपडीधारकांचे न्याय्य पुनर्वसन, बेरोजगारांना दरमहा दोन हजार भत्ता आणि केंद व राज्य सरकारच्या बजेटमध्ये दलित, आदिवासी व मागास जातींना त्यांच्या लोकसंख्येच्या प्रमाणात आथिर्क तरतूद आदी मागण्यांचे ठराव अधिवेशनात होतील, असे त्यांनी सांगितले.

अयोध्येत राम जन्मभूमीवर दहशतवाद्यांनी केलेल्या हल्ल्याचा तीव्र शब्दांत निषेध करून, देशाला आव्हान देणाऱ्या दहशतवादी प्रवृत्ती समूळ नष्ट करण्यासाठी केंद सरकारने युद्धपातळीवर मोहीम राबवावी, अशी मागणी त्यांनी केली. या प्रश्ानवर केंदीय गृहमंत्री शिवराज पाटील आणि उत्तर प्रदेशाचे मुख्यमंत्री मुलायमसिंग यादव यांच्या राजीनाम्याची भाजप व संघ परिवाराने केलेली मागणी चुकीची आहे. या प्रश्ानवर कोणीही राजकारण करू नये, असे आवाहन आठवले यांनी केले.

अयोध्येच्या वादग्रस्त जागेचे संरक्षण करण्यात केंदीय राखीव पोलिस दलाने केलेल्या अतुलनीय कामगिरीबद्दल त्यांचे अभिनंदन करतानाच, सहा दहशतवाद्यांना कंठस्नान घालून प्रशासनाने अतिरेक्यांचे मनसुबे उधळून लावले. आता भावना भडकावण्यासाठी बंदचे आवाहन न करता, दहशतवाद्यांना नष्ट करण्यासाठी सर्वांनी सरकारला सहकार्य करायला हवे, अशी अपेक्षा त्यांनी व्यक्त केले.

 
</text>
</doc>
