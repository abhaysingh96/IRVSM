<doc>
<docno>1163015.cms.txt</docno>
<text>
 
देश-विदेश
भाजपच्या निदर्शनांना संमिश्र प्रतिसाद
[ Wednesday, July 06, 2005  11:47:28 pm]


म. टा. विशेष प्रतिनिधी/ वृत्तसंस्था

नवी दिल्ली : अयोध्येतील रामजन्मभूमी परिसरात अतिरेक्यांनी मंगळवारी केलेल्या हल्ल्याच्या निषेधार्थ भारतीय जनता पक्षाने बुधवारी देशव्यापी निदर्शने केली खरी; पण भाजपशासित राज्ये वगळता इतरत्र त्यांचा फारसा परिणाम जाणवला नाही. दिल्लीत निदर्शनांना हिंसक वळण लागल्याने पोलिसांना जमावाला पांगवण्यासाठी अश्रुधुराच्या नळकांड्या फोडाव्या लागल्या.

उत्तर प्रदेशात कोठेही हिंसक घटना घडली नाही. खुद्द अयोध्या आणि फैझाबादमधील शाळा आणि कार्यालये तुरळक उपस्थितीसह सुरू होती. दुकाने बंद करण्यासाठी विश्व हिंदू परिषदेच्या कार्यर्कत्यांना बळजबरी करावी लागत होती.

इंदूरच्या विमानतळावर कडक सुरक्षाव्यवस्था तोडून विहिंपचे कार्यकतेर् आत घुसले आणि दिल्लीला जाणारे जेट एअरवेजचे विमान त्यांनी सुमारे दोन तास अडवून ठेवले, तर दोन र्दग्यांचे नुकसान झाल्याचे वृत्त पसरल्यानंतर शहराच्या छत्रीपुरा भागात प्रतिबंधात्मक आदेशही लागू करण्यात आला.

राजधानी दिल्लीतही भाजपच्या निदर्शनांना हिंसक वळण लागले. भाजप आणि विहिंपने संसद मार्गावर सकाळी स्वतंत्र निदर्शने केली. निदर्शकांना पांगवण्यासाठी पोलिसांनी अश्ाुधुराच्या नळकांड्या फोडल्या आणि पाण्याचा माराही केला. निदर्शकांसमोर अडवाणींचे भाषण सुरू असताना अश्ाुधुराचे नळकांडे व्यासपीठाजवळ येऊन फुटले. मात्र, अजिबात विचलित न होता अडवाणींनी भाषण चालूच ठेवले. निदर्शकही जागेवरून हलले नाहीत.

संसद मार्ग पोलिस ठाण्याजवळ निदर्शकांनी सुरक्षा कडे तोडले. त्यात अडवाणींसह सुषमा स्वराज, विजयकुमार मल्होत्रा आदी भाजप नेत्यांना अटक झाली.

अयोध्येतल्या दहशतवादी हल्ल्याचा कठोर शब्दात समाचार घेताना, सुरक्षाव्यवस्था किती कमकुवत आहे, याचे पितळ दहशतवाद्यांनी उघडे पाडल्याची टीका अडवाणी यांनी केली. या घटनेने रामजन्मभूमीच्या मुद्द्याला पुनश्च राजकारणाच्या केंदस्थानी आणून ठेवले आहे, असेही ते म्हणाले. पाटणा आणि भोपाळमध्ये विहिंप आणि भाजप कार्यर्कत्यांनी यूपीए सरकारची प्रतिमा जाळली.

 
</text>
</doc>
