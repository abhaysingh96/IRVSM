<doc>
<docno>1162605.cms.txt</docno>
<text>
 
प्रगती फास्ट
करिअरची राइट चॉइस
[ Wednesday, July 06, 2005  04:48:15 pm]


करिअरची निवड करताना तुम्हाला व्होकेशनल करिअर कौन्सिलिंग तज्ज्ञ डोनाल्ड सुपर यांचं मॉडेल मदत करू शकतं. त्यांनी दिलेल्या कॅटेगरीतून तुमच्या करिअरविषयक विचारांना दिशा मिळेल. भविष्यात तुम्हाला जॉब, त्यादरम्यान स्वीकारावी लागणारी लाइफस्टाइल, कामाचं स्वरूप यांचाही अंदाज येईल.

करिअर चॉइस म्हटलं की दहावी-बारावी किंवा नुकतंच ग्रॅज्युएशन पूर्ण केलेले विद्याथीर् डोळ्यासमोर येतात. पण हल्ली करिअरची निवड ही विशिष्ट वयोगटापुरती मर्यादित नाही. वयाच्या कोणत्याही टप्प्यावर तुम्हाला करिअरच्या निवडीसंबंधी विचार करता येईल. व्होकेशनल करिअर कौन्सिलिंगचे तज्ज्ञ डोनाल्ड सुपर यांनी तर वेगवेगळे जॉब, बिझनेस यावर रिसर्च करून करिअर पॅटर्नचं मॉडेल बनवलं आहे. या मॉडेलनुसार कोणत्याही वयाच्या पुरुषांसाठी चार, तर स्त्रियांसाठी सात करिअर पॅटर्न आहेत.

पुरुषांसाठी करिअर पॅटर्न खालीलप्रमाणे आहेत.

स्टेबल करिअर पॅटर्न

यात प्रोफेशनल कोर्स पूर्ण झाल्यानंतर तुम्हाला संबंधित क्षेत्रात तात्काळ करिअर करता येतं. उदा. डॉक्टर, इंजिनीअर. बिझनेसमध्ये एमबीए करावं लागतं. शिक्षण पूर्ण करताच या क्षेत्रात 'डायरेक्ट एण्ट्री' हे स्टेबल करिअर पॅटर्नचं वैशिष्ट्य आहे. कोर्सदरम्यान तुम्हाला प्रॅक्टिकल ट्रेनिंग दिलं जातं. शिक्षण पूर्ण झाल्यानंतर ट्रेनिंगसाठी वेगळा वेळ नसतो.

कन्व्हेन्शनल करिअर पॅटर्न

यात सीए, लॉ या प्रकारच्या शिक्षणाचा समावेश आहे. शिक्षण पूर्ण झाल्यानंतर स्वतंत्र व्यवसाय करायचा असेल, तर संबंधित तज्ज्ञांच्या हाताखाली कामाचा अनुभव मिळवावा लागतो. इथे तुम्हाला प्रॅक्टिकल ट्रेनिंग मिळतं.

अन्स्टेबल करिअर पॅटर्न

यात कोणतंही विशेष कौशल्य आवश्यक नसलेल्या किंवा सेमी स्किल्ड अशा नोकऱ्या येतात. तात्पुरती किंवा सतत बदलत राहणारी नोकरी किंवा कामाचं स्वरूप असतं.

मल्टिपल ट्रायल करिअर पॅटर्न

यात नोकरी किंवा व्यवसाय सातत्याने बदलतो. मुख्य म्हणजे पहिल्या नोकरीचा किंवा व्यवसायाचा दुसऱ्या नोकरी किंवा व्यवसायाशी काहीही संबंध नसण्याचं प्रमाण अधिक असतं. अनेक तरुण मुलं सतत जॉब हॉपिंग करताना दिसतात. माकेर्टिंगमध्ये असणारा एखादा तरुण नोकरीच्या ठिकाणी समाधान नाही, म्हणून अचानक 'फूड लाइन'मध्ये येतो. काही काळाने अचानक वनौषधींचं उत्पादन करण्याचा प्रयत्न करतो. मल्टिपल ट्रायल पॅटर्नची मुख्य कारणं म्हणजे योग्य शिक्षण, कामातलं सातत्याचा अभाव किंवा सदोष व्यक्तिमत्त्व.

स्त्रियांसाठी करिअर पॅटर्न

स्टेबल होम - मेकिंग

डोनाल्ड सुपर यांच्या मॉडेलनुसार मुली, स्त्रियांसाठी घर सांभाळणं, हेही एक करिअर आहे. पण यात आथिर्क उत्पन्नाचा अभाव असल्यामुळे बहुतांश स्त्रियांसाठी ही निव्वळ एक जबाबदारी आहे.

कन्व्हेन्शनल करिअर

मुलींच्या बाबतीत कन्व्हेन्शनल करिअर म्हणजे शिक्षण पूर्ण झाल्यानंतर आथिर्क स्वावलंबनासाठी क्लेरिकल किंवा अॅडमिनिस्ट्रेशन अशी एखादी नोकरी करतात. इथे नोकरी करण्याची तीव्र इच्छा, सातत्य याचा अभाव असतो.

स्टेबल वकिर्ंग करिअर

यात मुली कमी वयातच करिअरचं अचूक नियोजन करतात. स्वत:च्या प्रोफेशन आणि करिअरचा गांभीर्याने विचार यामागे असतो. यश मिळवण्यासाठी त्या विशेष कौशल्य अवगत करतात आणि ट्रेनिंग घेतात.

डबल ट्रॅक करिअर

या पॅटर्ननुसार सुपरवुमन कॅटेगरीतील स्त्रिया दिसतात. स्वत:चं घर अतिशय उत्तम पद्धतीने सांभाळून करिअर डेव्हलप करण्याकडे कल असणाऱ्या मुली या प्रकारात येतात. दोन्हीचं महत्त्व त्यांना सारखंच असतं. स्वत:चा बौद्धिक विकास, करिअरमधली प्रगती आणि घर-संसार या सगळ्याच गोष्टी शांतपणे त्या सांभाळतात.

इण्टरप्टेड करिअर पॅटर्न

यात नोकरी/व्यवसाय करताना धरसोड वृत्ती दिसून येते. कौटुंबिक, सामाजिक आणि आथिर्क कारणामुळे त्यांना एका निर्णयावर ठाम राहता येत नाही.

अन्स्टेबल करिअर

करिअरविषयी किंवा स्वत:च्या आयुष्याविषयी काहीच न ठरवणाऱ्या मुली या कॅटेगरीत येतात. नक्की कोणत्या क्षेत्रात करिअर करावं, याचा निश्चय झालेला नसतो. मैत्रीण किंवा पालकांच्या प्रभावामुळे त्या शिक्षण, जॉबची निवड करतात.

मल्टिपल ट्रायल करिअर

यात मुली दोन नोकऱ्या किंवा एक नोकरी - बिझनेस यासारखे दोन पर्याय एकाच वेळी स्वीकारतात. उदा. कॉलेजमध्ये लेक्चरर म्हणून काम करताना कोचिंग क्लासमध्येही शिकवणं. यात त्यांना सातत्य आणि खूप मेहनत करावी लागते. वेळेच्या नियोजनाचं कौशल्य असेल, तर दोन्ही ठिकाणी यश मिळवता येईल.

या पॅटर्नचा विचार करिअरची निवड करताना विद्याथीर् - पालकांनी करायला हवा. या पॅटर्नमधून त्या क्षेत्रातील वाटचाल, त्यादरम्यान आपली लाइफस्टाइल कशी असेल, याचा अंदाज येतो. शिवाय नोकरी स्वीकारल्यानंतर पुढे प्रगतीसाठी असणाऱ्या संधीचा विचार करता येईल.

वृषाली आठले

 
</text>
</doc>
