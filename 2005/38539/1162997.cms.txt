<doc>
<docno>1162997.cms.txt</docno>
<text>
 
क्रीडा
लारा, सचिनची गैरहजेरी जाणवेल
[ Wednesday, July 06, 2005  11:14:44 pm]


शरद कदेकर

मंुबई : श्रीलंकेतील इंडियन ऑईल चषक तिरंगी स्पधेर्त सचिन तेंडुलकर, ब्रायन लारा हे दोन बडे, नामवंत खेळाडू नसतील. त्यांची उणीव सर्वांनाच प्रकर्षाने जाणवेल. याबाबत टेन स्पोर्टसचे ज्येष्ठ अधिकारी पीटर हटन यांना छेडले असता ते म्हणाले, 'लारा-सचिन ही तर अव्वल जोडगोळी. अन त्यांचा सहभाग या स्पधेर्त नसावा ही निश्चितच सलणारी बाब'.

विंडीज क्रिकेटमधील अंतर्गत वादाचा फटका या तिरंगी स्पधेर्ला बसावा ही तशी अनपेक्षित, धक्कादायक घटना. आयसीसी चॅम्पियन्स करंडक विजेत्या संघाचा कर्णधार लारा नसावा ही क्लेशकारक बाब. सचिनचा पिच्छा पुरवलाय दुखापतींनी. पण भारतीय उपखंडात व खासकरून भारतातील क्रिकेटशौकिनांना नूतन प्रशिक्षक ग्रेग चॅपल यांच्या मार्गदर्शनाखाली प्रथमच खेळणारा भारतीय संघ कशी कामगिरी करतो, याची प्रचंड उत्सुकता आहे.

भारतात टेन स्पोर्टसला मिळणारा प्रतिसाद उत्साहवर्धक असल्याचे हटन यांनी मंदस्मित करत सांगितले. पाक क्रिकेट मंडळाशी टेन स्पोर्टसचा 2006 पर्यंत करार झाला आहे. श्रीलंका तसेच वेस्ट इंडीज क्रिकेट मंडळाशीही आपले छान बस्तान बसले आहे, असे सांगून हटन म्हणाले, पुढील वषीर् पाकिस्तानात होणाऱ्या भारत-पाकिस्तान मालिकेची मजा भारतातील क्रिकेट शौकिनांना टेन स्पोर्टसवर अनुभवता येईल.

 
</text>
</doc>
