<doc>
<docno>1162602.cms.txt</docno>
<text>
 
प्रगती फास्ट
आयईएसचा क्लास वनऑफिसर
[ Wednesday, July 06, 2005  04:47:21 pm]


इकॉनॉमिक्स आणि स्टॅटिस्टिक्समधून ग्रॅज्युएशन किंवा पोस्ट ग्रॅज्युएशन केल्यानंतर काय करायचं, असा प्रश्न क्वचितच पडतो. कारण इथे करिअरच्या असंख्य संधी उपलब्ध आहेत. तरीही या विषयांचा अभ्यास करणाऱ्या विद्यार्थ्यांचं प्रमाण कमी आहे. माहितीचा अभाव, हे यामागचं प्रमुख कारण आहे. बहुतांश विद्यार्थ्यांना इकॉनॉमिक्स आणि स्टॅटिस्टिक्समध्ये डिग्री घेतल्यानंतर वेगवेगळ्या क्षेत्रात मोठ्या प्रमाणावर उपलब्ध असलेल्या संधीची माहिती नाही.त्यामुळे ग्रॅज्युएशनसाठी या विषयांची निवड करणं टाळतात.

बँकिंग, इन्शुरन्स, म्युच्युअल फण्ड, इक्विटी यासारख्या फायनान्स क्षेत्रात तुम्हाला हमखास करिअर करता येतं. पण त्याचबरोबर सिविल सविर्सच्या पर्यायाचाही विचार करायला हरकत नाही. यूपीएससीतफेर् इंडियन इकॉनॉमिक्स सविर्स आणि इंडियन स्टॅटिस्टिकल सविर्स या परीक्षा घेतल्या जातात. इंडियन इकॉनॉमिक सविर्सची परीक्षा देण्यासाठी विद्यार्थ्यांनी मास्टर्स डिग्री उत्तीर्ण असणं आवश्यक असतं. इकॉनॉमिक्स, अप्लाइड इकॉनॉमिक्स, बिझनेस इकॉनॉमिक्सचे विद्याथीर् ही परीक्षा देण्यासाठी पात्र असतात. इंडियन स्टॅटिस्टिकल सविर्सची परीक्षा स्टॅटिस्टिक्स, मॅथमॅटिकल स्टॅटिस्टिक्स किंवा अप्लाइड स्टॅटिस्टीक्समध्ये मास्टर्स डिग्री असणाऱ्या विद्यार्थ्यांना देता येते.

तुमच्याकडे मास्टर डिग्री असेल तर या वषीर् होणारी परीक्षाही देता येईल. परीक्षेची माहिती 11 जून 2005 च्या 'एमप्लॉयमण्ट न्यूज' या वृत्तपत्रात दिली आहे. शिवाय 222.ह्वश्चह्यष्.द्दश्ा1.द्बठ्ठ या वेबसाइटवरही अधिक माहिती मिळू शकते. या दोन्ही परीक्षेसाठी विद्यार्थ्यांचं वय 21 वर्षांहून अधिक आणि 30 वर्षांपेक्षा कमी असणं आवश्यक आहे. ही वयोमर्यादा 1 जानेवारी 2005 प्रमाणे मोजण्यात येईल. एससी, एसटी, ओबीसी यासाठी ही वयोमर्यादा शिथिल करण्यात आली आहे.

विद्यार्थ्यांना शारिरीक पात्रतेचे काही निकष पूर्ण करावे लागतात. त्यासाठी इंडियन इकॉनॉमिक्स सविर्स आणि इंडियन स्टॅटिस्टिकल सविर्सची नियमावली आहे. ही परीक्षा दोन विभागात असते. पहिल्या विभागात जनरल स्टडीज, इंग्रजी विषयावर प्रश्न विचारले जातात. शिवाय तुम्ही अर्ज केलेल्या सविर्सशी संबंधित विषयावरच्या प्रश्नांचा समावेश असतो. दुसऱ्या टप्प्यात 200 मार्कांचा इण्टरव्ह्यू घेतला जातो.

परीक्षेचे दोन्ही टप्प्यांसाठी माध्यम निवडीचा पर्याय इथे नाही. इंग्रजीतूनच तुम्हाला परीक्षा देणं बंधनकारक असतं. इंग्रजीवर प्रभत्व असणाऱ्या विद्यार्थ्यांना स्कोअर करणं सोपं जातं. परीक्षेचे अर्ज जीपीओके - अंधेरी, बोरिवली, चेंबूर, दादर, गिरगाव, काळबादेवी, माहिम, मांडवी आणि मंुबई सेण्ट्रल इथे उपलब्ध आहेत. हा अर्ज सेक्रेटरी, युनियन पब्लिक सविर्स कमिशन, ढोलपूर हाऊस, शाहजहान रोड, नवी दिल्ली - 110069 इथे 11 जुलैपर्यंत पोहोचणं आवश्यक आहे.

परीक्षा उत्तीर्ण होणाऱ्या उमेदवारांना सरकारी आथिर्क खातं, प्लानिंग, फायनान्स कमिशन, आथिर्क नियोजन यंत्रणा आदी ठिकाणी काम करण्याची संधी मिळते. शिवाय तुम्हाला इकॉनॉमिक्स, स्टॅटिस्टिक्स आणि फायनान्सशी संबंधित रिसर्च इन्स्टिट्यूटमध्ये काम करता येतं. इकॉनॉमिक्स आणि स्टॅटिस्टिक्स या विषयातून उच्चशिक्षण घेणाऱ्या विद्यार्थ्यांची संख्या कमी असल्यामुळे इथे जीवघेणी स्पर्धा नाही. अट फक्त एवढीच की तुम्ही परीक्षेची तयारी, अभ्यासाचं नियोजन व्यवस्थित करायला पाहिजे.

मुग्धा बवरे

 
</text>
</doc>
