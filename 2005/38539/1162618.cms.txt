<doc>
<docno>1162618.cms.txt</docno>
<text>
 
प्रगती फास्ट
यशस्वी करिअरचा निदेर्शांक
[ Wednesday, July 06, 2005  04:52:27 pm]


शेअर माकेर्ट म्हटलं, की कळत नकळत जोखीम हा एकमेव शब्द समोर येतो. पण गेल्या काही वर्षांत ही मानसिकता बदलल्याचं दिसून येतं. गुंतवणूकदार पैसा गुंतवण्यासाठी तयार आहेत. त्यांना नफा कमवून श्रीमंत व्हायचं आहे. या प्रक्रियेत प्रत्येक टप्प्यावर त्यांना गरज असते ती फायनान्स प्रोफेशनल्सची. त्यामुळे इथे करिअरच्या संधी निर्माण झाल्या नसत्या तरच नवल होतं.

शेअर माकेर्टच्या निदेर्शांकाने 7300 चा आकडा कधीच ओलांडला आणि नवे उच्चांक गाठण्याची घोडदौड अजूनही सुरू आहे...तुम्ही म्हणाल करिअर आणि शेअर माकेर्टचा काय संबंध? त्यात तेजी आली, तर शेअर माकेर्टमधल्या व्यापाऱ्यांना फायदा होतो. विद्यार्थ्यांना त्यातून काय मिळणार?

प्रथमदर्शनी इथे विद्याथीर् किंवा फायनान्स सेक्टरमध्ये करिअर करू इच्छिणाऱ्यांसाठी काहीच दिसलं नाही, तरी इथे जॉबच्या उपलब्ध संधी आणि शेअर माकेर्टमधली तेजी याचा संबंध निश्चित आहे. शेअर माकेर्टमध्ये तेजीचं वातावरण असलं, की बँक, शेअर दलाली, विविध प्रकारचे म्युच्युअल फण्ड विकणाऱ्या कंपन्या मोठ्या प्रमाणात रिक्रुटमेण्ट करतात.

यामागचं एकमेव कारण म्हणजे माकेर्टमध्ये तेजी आली, की उलाढाल वाढते. गुंतवणूकदार जास्तीतजास्त पैसा या काळात इथे आणतात. अर्थात, त्यांचं उद्दिष्ट श्रीमंत होण्याचं असतं. पण हा डोलारा सांभाळण्यासाठी कितीतरी प्रोफेशनल्सची गरज असते. काही ठिकाणी तज्ज्ञ हवे असतात, तर काही ठिकाणी फक्त निरोप देणारा ऑपरेटर. प्रत्येकाचं काम चोख होणं आवश्यक असतं. एव्हाना तुमच्या लक्षात आलंच असेल, की इथल्या उपलब्ध संधी तुम्हाला एका दिवसात नाही पण श्रीमंत जरूर करू शकतात. शेअर माकेर्टमधलं प्रत्येक काम महत्त्वाचं आणि जबाबदारीचं आहे.

स्टॉक एक्स्चेंजमध्ये कम्प्युटरवर नजर स्थिरावून सातत्याने टेलिफोनवरून बोलत असणारी एक व्यक्ती. त्याला 'जॉबर' म्हणतात. माकेर्टमध्ये होणाऱ्या उलाढालीतील दलाली हा त्याच्या मिळकतीचा मार्ग आहे. जितकी जास्त उलाढाल तितकी दलाली जास्त आणि मिळकतही जास्तच.

दोन गुंतवणूकदारांमध्ये व्यापार किंवा मध्यस्थी करून त्यांचं डिल पूर्ण करून देण्याचं काम 'डिलर' करत असतात. यातही दलाली हाच तुमच्या उत्पन्नाचा स्त्रोत असतो. भरपूर दलाली मिळवून देणारं आणखी एक जॉब आहे सेल्सचा. मोठ्या इन्शुरन्स, म्युच्युअल फण्ड, परदेशी कंपन्या तर या माकेर्टचे अविभाज्य भाग असतात. त्यांचे व्यवहारही याच वातावरणात पार पडत असतात. त्यांच्यातील सौद्यांची संख्या कमी असली, तरी दलाली खूप जास्त मिळते. सेल्समधल्या तज्ज्ञांना ही मोहीम पार पाडावी लागते.

कंपनीमार्फत किंवा व्यक्तिश: पातळीवर होणारी उलाढाल, असे दोन प्रकारचे गुंतवणूकदार शेअर माकेर्टमध्ये असतात. रिटेल सेल्सच्या माध्यमातून सामान्य माणसाला या प्रक्रियेत गुंतवणूक करता येते. 'रिटेल सेलर'ला व्यक्तिश: पातळीवर गुंतवणूक करणाऱ्यांचा शोध घ्यावा लागतो. भारतामध्ये ही संख्या कमी आहे. पण फायनान्सविषयी मोठ्या प्रमाणात उपलब्ध होणारी माहिती, गुंतवणुकीचे नवीन पर्याय यामुळे या गुंतवणूकदारांचं प्रमाण वाढण्याची शक्यता आहे. त्यामुळे येत्या काही वर्षांत तुम्हाला इथेही चांगल्या संधी उपलब्ध होऊ शकतात.

काही गुंतवणूकदार शेअर दलाल, म्युच्युअल फण्ड कंपन्या यांच्याकडून पैसे घेतात आणि ते माकेर्टमध्ये गुंतवतात. हे व्यवहार चोखपणे सांभाळणं आणि आवश्यक असेल तिथे योग्य सल्ला देण्यासाठी फण्ड मॅनेजर्सची गरज असते. फण्ड मॅनेजरला माकेर्टच्या उलाढालीचा सखोल अभ्यास करून ही रक्कम गुंतवावी लागते. तेजीचे अचूक निष्कर्ष तुम्हाला भरपूर नफा कमावून देतात.

' आयपीओ' (इनिशिअल पब्लिक ऑफरिंग) हा शब्द तेजीच्या काळात सारखा ऐकू येतो. नव्या कंपन्या किंवा जुन्या कंपन्याचे नवे शेअर्स माकेर्टमध्ये विकायला येतात. तसंच म्युच्युअल फण्डच्या नव्या योजना सातत्याने येत असतात. ग्राहक वर्गापर्यंत या योजना पोहोचवणं, विकण्याचं काम वाटतं तितकं सोपं नाही. पण माकेर्टचा अनुभव, अंगभूत गुणांच्या बळावर हे आव्हानंही सहज पेलता येतं. 'प्रायमरी इश्यू सेलर'ला ही जबाबदारी पार पाडावी लागते.

आथिर्क उलाढालीशी संबंधित प्रत्येक निर्णय, त्यात मग गुंतवणूक करणं असो वा खरेदी-विक्रीचे व्यवहार, तुम्हाला अचूक नियोजन करून पाऊल उचलावं लागतं. फायनान्शिअल प्लानिंग/अॅडव्हायझर तुम्हाला ही निर्णय प्रक्रिया अधिक सोपी करून सांगतो. प्रत्येक वेळी अचूक निष्कर्ष काढून आथिर्क उत्पन्नात भर घालतो. करिअरच्या दृष्टिकोनातून तर सगळ्यात कमी जोखीम असलेला हा पर्याय आहे. फायनान्शिअल प्लानिंग असोसिएशनसारख्या काही अधिकृत इन्स्टिट्यूट आहे. त्यांच्यातफेर् होणाऱ्या परीक्षा उत्तीर्ण होऊन तुम्हाला फायनान्शिअल प्लानिंग/अॅडव्हायझर होता येतं.

शेअर माकेर्टमध्ये पैशाची उलाढाल होते, हे सगळ्यांनाच माहीत आहे. पण यात यश हे निव्वळ पैशाच्या बळावर मिळवता येत नाही. तुम्हाला त्यासाठी बौद्धिक क्षमता आणि माहिती हवी असते. म्युच्युअल फण्ड, शेअर दलाल, कंपन्यापासून सामान्य माणसापर्यंत सगळ्यांनाच थोड्या फार फरकाने या गोष्टींची गरज असते. ही गरज रिसर्चर किंवा फायनान्शिअल अॅनालिस्ट पूर्ण करतात.

सेल्स, रिसर्च, फण्ड मॅनेजमेण्टमध्ये करिअरसाठी एमबीए करणं आवश्यक आहे. चार्टर्ड अकाऊण्टण्ट, कॉस्ट अकाऊण्टण्ट यांनाही अॅनालिस्ट म्हणून काम करता येतं. त्यांना सुरुवातीला साधारणपणे पाच ते सहा लाख वाषिर्क उत्पन्न मिळतं. जॉबर किंवा डिलर व्हायचं असेल तर बीएसई/एनएसईतफेर् होणारे सटिर्फिकेशन कोर्स करावे लागतात. सध्या शेअर माकेर्टमधील शेअर्सची किंमत एकोणीस लाख कोटी आहे. भारताच्या आथिर्क विकासाने गुंतवणूकदारांची संख्याही वाढवली आहे. त्यामुळे येत्या काही वर्षांत इथे फायनान्स प्रोफेशनल्सची मोठ्या प्रमाणात गरज निर्माण होईल. त्याची पूर्वतयारी म्हणून आताच इथल्या संधीची विचार करा.

राजस केळकर

 
</text>
</doc>
