<doc>
<docno>1162712.cms.txt</docno>
<text>
 
महामुंबई: मुंबई टाइम्स
मुंबईत पळणार 'रोबो' कार्स
[ Wednesday, July 06, 2005  05:50:55 pm]


प्रवीण मुळ्ये

एफ -वन ट्रॅकवर आपली चमक दाखवण्यात नरेन कातिर्केयन म्हणावा तसा यशस्वी झालेला नाही. पण हे आव्हान आता मुंबईतील विद्याथीर् स्वीकारणार आहेत. पण ट्रॅकवर नेहमीच्या कारऐवजी रोबो कार्स पळणार आहेत. त्यासाठी मुंबईच्या व्हीजेटीआय संस्थेच्या प्रांगणात इटलीच्या मोन्झा ट्रॅकच्या धतीर्वर एफ-वनचा ट्रॅक उभारण्याची जय्यत तयारी सुरू आहे. त्यात देशभरातल्या इंजिनीअरिंग कॉलेजांमधले विद्याथीर् आपापल्या एफवन रोबो कार्स पळवणार आहेत. देशात होणारी अशा प्रकारची ही पहिलीच स्पर्धा ठरणार आहे.

नॅशनल रोबोकॉन स्पर्धा जिंकत मुंबई आयआयटीच्या विद्यार्थ्यांनी आपल्या टेक्नो माइण्डची झलक दिल्यानंतर आता टेक्नोव्हॅन्झामधून रोबोटिक्समधील आपल कौशल्य सिद्ध करण्यासाठी व्हीजेटीआयचे विद्याथीर्ही सज्ज झाले आहेत. या ट्रॅकवर एकाच वेळी सहा रोबो कार्सची लागलेली स्पर्धा हेया फेस्टिवलचं खास आकर्षण ठरणार आहे. व्हीजेटीआयच्या या विद्यार्थ्यांनी ऑगस्ट महिन्यात टेक्नोव्हॅन्झा 05 - टेक्नॉलॉजी बियॉण्ड कन्व्हेन्शन्स हा फेस्टिवल आयोजिला आहे. त्यात एफ-वन कारला 'प्रोग्राम' देऊन ती ट्रॅकवर पळवण्याच्या स्पधेर्तून रोबोटिक्समधील भारताच्या गरुडभरारी पाहायला मिळेल. तसंच टेक्नॉलॉजीचे विविध चमत्कारही पाहायला मिळतील. त्यासाठी विद्यार्थ्यांची जोरदार तयारी सुरू आहे.

सुनामीसारखं संकट आलं, तर त्याची सेन्सरच्या आधारे मुंबईकरांना पूर्वसूचना देता येईल, अशी यंत्रणा उभी करण्यात व्हीजेटीआयच्या इलेक्ट्रॉनिक्स विभागाचे विद्याथीर् गुंतले आहेत. डिझास्टर मॅनेजमेण्ट या स्पधेर्अंतर्गत प्रत्यक्षात अवतरणारी ही प्रोजेक्ट्स पालिका प्रशासनासमोरही विद्याथीर् सादर करणार आहेत.

सर्वसामान्यांच्या दैनंदिन गरजा लक्षात घेऊन त्याला तंत्रज्ञानाची जोड देण्याच्या उद्देशाने आयोजित केल्या जाणाऱ्या टेक्नॉलॉजी फेस्टिवलच्या संख्येत गेल्या दोन वर्षांत वाढ झाली आहे. गावातील कष्टकरी समाजाची धावपळ कमी करण्यासाठी आयआयटीच्या इण्डस्ट्रिअल डिझायनिंग सेण्टरच्या विद्यार्थ्यांनी तयार केलेल्या प्रोजेक्ट्सचं सर्वत्र कौतुक झालं. यातील काही प्रोजेक्ट्स प्रत्यक्षात उतरवण्यासाठी काही कंपन्यांनीही पुढाकार घेतला आहे. आयडीसीच्या पाठोपाठ आता व्हीजेटीआयचे विद्याथीर्ही हाच उद्देश समोर ठेवून कामाला लागले आहेत. पन्नास वर्षांनंतरची मुंबई कशी दिसेल? तरुण इंजिनीअर्सच्या नजरेतील याचं व्हीजेटीआयच्या विद्यार्थ्यांनी गेल्या वषीर् तयार केलेलं फ्युचर मॉडेल सर्वांच्याच आकर्षणाचं केंद बनलं होतं. यंदा नैसगिर्क आपत्तींशी लढण्यासाठी करता येऊ शकणाऱ्या हायटेक उपाययोजनांची झलक व्हीजेटीआयच्या टेक्नोव्हॅजामध्ये पाहायला मिळणार आहे. नैसगिर्क आपत्ती रोखणं कठीण असलं तरी अशा आपत्तीशी लढण्यासाठी काय उपाययोजना करता येतील याचा वेध घेण्यासाठी हा स्पर्धात्मक इव्हेण्ट ठेवण्यात आल्याचं फेस्टिवलच्या आयोजनात सहभागी असलेले सौरभ कारखानीस आणि त्याच्या इतर सहकाऱ्यांनी सांगितलं. पेपर प्रेझेण्टेशनमधून निवड होणाऱ्या प्रोजेक्ट्सची नंतर डिझास्टर मॅनेजमेण्ट मॉडेल्सही तयार करण्यात येणार आहेत.

टक्नो इव्हेण्ट हा केवळ इंजिनीअरिंग अथवा सायन्सच्या विद्यार्थ्यांपर्यंत मर्यादित न राहता सर्वांना त्याचा आनंद घेता यावा या उद्देशाने अनेक नवे प्रयोग टेक्नोव्हॅन्झामध्ये करण्यात येत आहेत. अॅरोब्युस्टिक्स, रोबोऑलम्पिक या स्पर्धांबरोबरच टेक्निकल क्वीझ, लॅन गेमिंग, लेझर गँग वॉर, र्व्हच्युअल स्टॉक माकेर्ट अशा अनेक स्पर्धा 11 ते 13 ऑगस्ट दरम्यान होणाऱ्या टेक्नोव्हॅन्झामध्ये असणार आहे.

 
</text>
</doc>
