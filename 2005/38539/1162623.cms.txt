<doc>
<docno>1162623.cms.txt</docno>
<text>
 
प्रगती फास्ट
ड्रीम्स अनलिमिटेड...
[ Wednesday, July 06, 2005  04:54:02 pm]


' टेल मी इफ यू गेट अ जॅकपॉट ऑफ वन मिलियन डॉलर्स टुडे, व्हॉट वुड यू डू?' असा प्रश्न त्या मडमेने फेकताच त्या हॉलमधले एकेक पोपट बोलायला लागले. कुणी म्हणालं, 'आय विल गो फॉर अ हॉलिडे इन हवाई'....कुणी म्हणालं, 'आय विल गो फॉर मेबॅक'....कुणी म्हणालं 'रोल्स रॉईसच बादशाही गाडी आहे'. अशी एकेकाची स्वप्नांची उधळण सुरू होती. आम्ही मात्र टिपिकल मिडलक्लास मेण्टॅलिटीमुळे मिलियन म्हणजे दशलक्ष आणि एक डॉलर म्हणजे 50 रुपये...अशी आकडेमोड करण्यात गुंतलो होतो. हे सगळं रुपयात आणायचं म्हणजे आमच्यापुढे संकट होतं. ते करत असतानाच ती इन्स्ट्रक्टर आमच्यापुढे आली...'सो, सर...व्हॉट वुड यू डू?'.....मी चटकन म्हणालो, 'आय विल रिपे माय लोन, मॅम!' माझं वाक्य ऐकताच हॉलमध्ये एकच हंशा पिकला. माझी काहीशी खिल्लीच उडवली गेली. पण मी बधलो नाही. मला एका एज्युकेशन प्रॉजेक्टसाठी चर्चा करण्याचं आमीष दाखवून मीटिंगला बोलावण्यात आलं होतं. आपल्याच मित्रांनी आपला घात केलाय, हे मी आता ओळखलं होतं. पण ठरवलं, फुल्ल राडाच करायचा. ही मीटिंग म्हणजे डायरेक्ट माकेर्टिंगवाल्यांची आपल्या जाळ्यात ओढण्यासाठी घेतलेली एक बैठक होती. ते लक्षात यायला थोडा वेळ लागला, खरा. पण नंतर मी सावध झालो. या इन्स्ट्रक्टर मॅडमनी आपलं पुढचं सेशन सुरू केलं. ज्यांना पुढे जायाची झील आहे, ईर्ष्या आहे, त्यांच्यासाठीच मी सगळं सांगणार आहे...'सी धिस इज द ड्रीम अॅण्ड यू कॅन टर्न इट इन्टू रिअॅलिटी ओन्ली इफ यू वर्क टुवर्ड््स धिस गोल'...'मग इथे पोहोचण्यासाठी तुम्ही काय करायचं?'...मधाळ भाषेतले तुमच्यातल्या ईष्येर्ला आव्हान देणारे हे शब्द तुमच्या गळी काहीतरी उतरवू पाहत होते. 'हा पहा, हा आहे कारवॉश...केवळ दीड डॉलरला' (बया, डॉलरशिवाय काही बोलायचीच नाही). 'यात तुम्ही 90 वेळा तुमच्या कारची धुलाई करू शकता. पण तो केवळ तुम्ही का वापरावा? ही वस्तू तुम्हीही वापरा आणि तुमच्या शेजारच्यालाही वापरायला द्या. त्याने ती वस्तू घेतली, तर तुमचं कमिशन तुम्हाला घरपोच. त्यासाठी असतील काही पॉईण्ट््स. तुमचे जितके ग्राहक जास्त, तितके तुमच्या नावावर अधिक पॉईण्ट््स. अधिक पॉईण्ट््स म्हणजे तुमची वस्तू फुकट शिवाय वरकमाई....पहा, हे सगळं अगदी हातासरशी. तुमच्या इतर अनेक कामांमध्ये सहज होणारं. अहो, हे सगळं करतानाच तर एका पब्लिक लिमिटेड कंपनीच्या एमडीने हेलिकॉप्टरही घेतलं.' (या कंपनीचे शेअर का आपटले, ते कळलं मला.)

' पण मॅडम, ही चेन कुणी मध्येच थांबवली आणि या वस्तू विकत घेतल्याच नाहीत तर?' ....माझ्या या टुकार प्रश्नावर उत्तर द्यायला त्यांच्याकडे वेळ नव्हता. कारण अशा चिंतातूर जंतूंच्या प्रश्नांची उत्तरं म्हणजे महागडं प्रकरण हे तिने जाणलं होतं. सेशन संपेपर्यंत दहापैकी नऊ जण मेंबर झाले होते. मी वगळून. आज दहा महिने झाले, तरी यातल्या कुणाहीकडे हेलिकॉप्टर आलेलं मी पाहिलेलं नाही. बहुतेक लोक ट्रेननेच प्रवास करतात. (कदाचित ट्रेनमध्ये त्यांना आणखी गिऱ्हाईकं मिळत असतील किंवा हेलिकॉप्टर पाकिर्ंगला जागा नसेल.) मला या मीटिंगला बोलावणारा मित्र मी आता शोधतोय. तो बऱ्याचदा मला बघितल्यावर फुटपाथ बदलतो.

सॅम कार्व्हर

 
</text>
</doc>
