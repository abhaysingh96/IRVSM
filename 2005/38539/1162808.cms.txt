<doc>
<docno>1162808.cms.txt</docno>
<text>
 
अर्थव्यवहार
पुन्हा उच्चांक!
[ Wednesday, July 06, 2005  07:32:25 pm]


मुंबई (वृत्तसंस्था): अयोध्येत मंगळवारी घडलेल्या दहशतवादी हल्ल्याच्या घटनेनंतर परिस्थिती झपाट्याने निवळल्याने परकीय व देशी अर्थसंस्थानी भरभरून खरेदी करून मुंबई शेअर बाजाराच्या 'सेन्सेक्स' निदेर्शांकाला बुधवारी नव्या उच्चांकावर पोहचविले. भारतीय गुंतवणूकदारांनी निवडक शेअर्सची तर विदेशी संस्थांनी बड्या कंपन्यांच्या शेअर्सची मोठ्या प्रमाणावर खरेदी केली. मंगळवारी 7220.25 अंशांवर बंद झालेल्या निदेर्शांकाने उसळी घेऊन 7287.60 हा आजवरचा नवा उच्चांक गाठला. त्यात मंगळवारच्या तुलनेत 67.35 अंशाची उत्तम वाढ झाली.

अयोध्येतील तात्पुरत्या राम मंदिरावर दहशतवाद्यांनी केलेल्या हल्ल्यामुळे मंगळवारी 'सेन्सेक्स' 57 अंशांनी गडगडला होता. रिलायन्स इंडस्ट्रीज, इन्फोसिस, भारत हेवी इलेक्ट्रिक लि.('भेल'), एचडीएफसी बँक, डॉ. रेड्डी, सत्यम, लार्सन अँड टुब्रो, 'एनटीपीसी', रिलायन्स एनजीर्, टाटा पॉवर, टिस्को, एसीसी, भारती व सिप्ला यांच्या भावात वाढ झाली, ज्यामुळे 'सेन्सेक्स' वधारायला मदत झाली. विशेष म्हणजे खनिज तेलाच्या किमती जागतिक बाजारात वाढल्याचा कुठलाही विपरीत परिणाम बाजारावर झाला नाही.

 
</text>
</doc>
