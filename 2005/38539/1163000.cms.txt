<doc>
<docno>1163000.cms.txt</docno>
<text>
 
महाराष्ट्र
निम्हणविरोधकांचेही रवींद मिलेर्करांवरच आरोप
[ Wednesday, July 06, 2005  11:21:06 pm]


सुजित तांबडे

पुणे : शिवसेनेचे बंडखोर नेते नारायण राणे यांचे समर्थन केल्याने आमदार विनायक निम्हण यांच्याविरुद्ध वातावरण तापवणाऱ्या पुण्यातील शिवसेनेच्या कार्यर्कत्यांनी बुधवारी पक्षाचे कार्याध्यक्ष उद्धव ठाकरे यांच्यासमोर मात्र निम्हण यांच्याच वक्तव्यांचा आधार घेऊन संपर्कप्रमुख रवींद मिलेर्कर यांना 'लक्ष्य' केलेे आणि मिलेर्कर व काही कार्यकतेर् यांच्यात 'मातोश्री'वरच खडाजंगी झाली.

निम्हण यांनी राणेंचे नेतृत्त्व स्वीकारल्याने शहरातील सेनेचे कार्यकतेर् संभ्रमात पडले आहेत. मात्र, सेनेशी एकनिष्ठ असल्याचे दाखवण्यासाठी पुणे महापालिकेतील नगरसेवक, पीएमटी आणि शिक्षण मंडळातील सेनेचे सदस्य बुधवारी 'मातोश्री'वर गेले होते. त्यात पिंपरीतीलही काही पदाधिकारी होते. त्यांनी कार्याध्यक्षांची भेट घेऊन चर्चा केली. त्यावेळी निम्हण यांनी मिलेर्करांवर केलेल्या आरोपांचा विषय निघाला. चर्चा सुरू असताना मिलेर्करही उपस्थित होते. निम्हण यांच्या आरोपांत तथ्य नाही, हे पटवून देण्याचा प्रयत्न त्यांनी केला. मात्र, उपस्थितांपैकी एकाने निम्हण यांच्या आरोपांची दखल घेण्याची सूचना केल्याने खडाजंगी झाल्याचे एका नेत्याकडून समजते.

मिलेर्कर यांनी लोकसंपर्क नसलेल्या अनेकांना पदे दिली. त्यामुळे पक्षासाठी काम करणाऱ्या अनेकांमध्ये अन्यायाची भावना निर्माण झाली. त्यांच्याबाबत तक्रारीही झाल्या. मात्र, त्यांची दखल घेण्यात आली नाही. उद्धव यांची भेट घेण्यापूवीर् मिलेर्कर यांना पूर्वकल्पना द्यावी लागते.

गेल्या महिन्यात शिवसेनेने लोडशेडिंगच्या निषेधार्थ आंदोलन करून विद्युत मंडळाचे रास्ता पेठेतील मुख्यालय जाळले. त्यात सुमारे 25जणांना तुरुंगावास झाला. संबंधित कार्यकतेर् उद्धव यांची भेट घडवून आणण्याची विनवणी मिलेर्करांना करत आहेत. मात्र, अद्याप त्यांची भेट होऊ शकली नसल्याचे एका नेत्याने स्पष्ट केले.

निम्हण यांच्याविरुद्ध पुण्यातील कार्यर्कत्यांमध्ये नाराजी आहे. त्यांना एकटे पाडण्यासाठी शहरातील सर्व नगरसेवक व पदाधिकाऱ्यांचा सोमवारी मेळावा झाला. त्यात निम्हण यांचे नाव न घेता अनेकांनी त्यांच्या निर्णयावर टीका केली. निम्हण यांच्याविरुद्ध अविश्वासाची लाट उभी राहिली असताना त्यांनी मिलेर्कर यांच्यावर पैसे घेऊन पदांचे वाटप केल्याचा आरोप केला आहे. तसेच, जिल्ह्यात शिवसेनेची पीछेहाट होण्यास मिलेर्कर कारणीभूत असल्याची टीका केली आहे. हे वक्तव्य अप्रत्यक्षपणे निम्हण यांच्या पथ्यावर पडले आहे. निम्हण यांनी तोफ डागल्याने मिलेर्करांच्या कार्यपद्धतीमुळे नाराज झालेले अनेक कार्यकतेर् मनोमन सुखावले आहेत. निम्हण यांच्याबद्दलच्या नाराजीचा सूर कायम ठेऊन कार्यर्कत्यांनी आता मिलेर्कर यांना 'लक्ष्य' केले आहे.

' रायगड'चा ठाकरे यांना पाठिंबा

अलिबाग (वृत्तसंस्था) : रायगड जिल्हा परिषदेतील सर्व 17 शिवसेना सदस्यांनी उद्धव ठाकरे यांच्या पाठीशी राहण्याचा निर्णय घेतला. याबाबत जिल्हापरिषद सदस्य सनाराम जाधव यांनी मांडलेल्या ठरावाला जिल्हा परिषदेचे उपाध्यक्ष मनोहर भोईर यांनी अनुमोदन दिले. एकमताने मंजूर झालेल्या ठरावात सदस्यांनी शिवसेनेचे कार्याध्यक्ष उद्धव ठाकरे यांच्यावर विश्वास दर्शवून त्यांना पाठिंबा दिला. श्रीवर्धनचे आमदार शाम सावंत हे उघडपणे नारायण राणे यांच्या सोबत आहेत.

 
</text>
</doc>
