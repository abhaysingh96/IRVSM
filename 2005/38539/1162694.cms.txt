<doc>
<docno>1162694.cms.txt</docno>
<text>
 
महामुंबई
रस्त्यांवरच्या डबक्यांमुळे डोंबिवलीकर हैराण
[ Wednesday, July 06, 2005  05:45:01 pm]


टाइम्स टीम

डोंबिवली : रस्त्यात पडलेले खड्डे, उंचवटे व गटारांची योग्य साफसफाई न झाल्याने अनेक ठिकाणी पाण्याची डबकी तयार झाली आहेत.

अनेक रस्ते खड्डेमय झाले आहेत तर काही ठिकाणी खड्डे बुजवण्यासाठी भर घातल्याने रस्त्यात उंचवटे निर्माण झाले आहेत तर पावसाळ्यापूवीर् गटारांची योग्य रीतीने साफसफाई झालेली नाही. या सर्वांमुळे शहरातील बहुसंख्य रस्त्यांमध्ये पावसाचं पाणी साचलं आहे. रस्त्यात तुंबलेल्या पाण्यामुळे जागोजाग पाणथळ भाग तयार झाले आहेत. या पाण्यामधून जाणारी वाहनं विशेषत: वेगाने जाणाऱ्या रिक्षा या पाणी उडवून जात असल्याने ऑफिसला जाणाऱ्या रहिवाशाला

कपडे बदलून परत जाण्याशिवाय पर्याय राहत नाही.

रस्त्याच्या कडेने जावे तर उभी असलेली वाहने तर दुसऱ्या बाजूला सापसफाई अभावी निर्माण झालेला पाणथळ भाग रस्त्याने जाणे टाळून फुटपाथने जावे तर व्यापाऱ्यांनी आपला माल ठेवून अडवलेले फुटपाथ यामुळे चालताना होणारा अडथळा तसंच दुकानांच्या छतावरचं पाणी यामुळे पादचारी ओलाचिंब होतो. हे टाळण्यासाठी केडीएमसीने रस्त्यातील खड्डे बुजवावेत, गटारे साफ करावीत अशी रहिवाशांची मागणी आहे.

उसेर्करवाडीत दूषित पाणीपुरवठा

सांडपाण्याच्या निचरा योग्य रीतीने न झाल्यामुळे उसेर्करखाडी परिसरातील रहिवाशांना वर्षभर दूषित पाणीपुरवठा होत आहे. या समस्येकडे पालिकेने पूर्णत: दुर्लक्ष केलं आहे. यामुळे साथीचे आजार फैलावण्याची भीती रहिवासी व्यक्त करत आहेत.

पाणीपुरवठा करणाऱ्या वाहिन्यांच्या तपासणीबरोबरच आरोग्य विभागाचे अधिकारी व मलनिस्सारण विभागाचे सबइंजिनीअर यांच्याबरोबर संयुक्त पाहणी केली. परिसरातील महाराष्ट्र जीवन प्राधिकरणाने टाकलेल्या कमी व्यासाच्या व विस्कळीत झालेल्या मलवाहिन्या व नादुरुस्त असलेली गटारं या सर्वांमुळे या परिसरातील सांडपाण्याचा निचरा सुयोग्य रीतीने होत नाही. घाण जागोजागी तुंबून कधी-कधी रस्त्यांवरून वाहते. त्यामुळे जीवघेणी दुर्गंधी पसरते तर कधीकधी नादुरुस्त झालेल्या पाणीपुरवठा करणाऱ्या लाइन्समध्ये मलामिश्रित पाणी झिरपल्यामुळे रहिवाशांना दूषित पाणीपुरवठा होतो. परिणामी या परिसरातील रहिवाशांचं आरोग्य धोक्यात आलं आहे, असं नगरसेवक भगवान पाटील यांनी सांगितलं.

या परिसरातील खराब झालेल्या मलवाहिन्या बदलून नवीन जास्त व्यासाच्या मलवाहिन्या टाकण्याच्या कामाचा आराखडा गेल्या वर्षापासून आयुक्तांच्या कार्यालयात खितपत पडून आहे. त्यास तातडीने मंजुरी द्यावी अशी मागणीही त्यांनी केली आहे.

वृक्षदिंडी

पर्यावरण व वृक्षसंवर्धनाच्या जनजागृतीसाठी रोटरी क्लब (इण्ड्रस्टियल एरिया) व वृक्षमित्र या संघटनांच्या वतीने शहरामधून काढलेल्या वृक्षदिंडीत 26 शाळांमधील 1,100 विद्याथीर् सामील झाले होते.

' झाडे लावा देश वाचवा', झाडे लावा प्रदूषण वाचवा, 'पाऊस आला झरझर, रोपांसाठी भेटा झरझर', 'एक मूल, एक झाड' आदी घोषणांनी शहराचा परिसर दुमदुमून गेला होता. ओंकार इंग्लिश स्कूलचा बँड दिंडीच्या अग्रभागी होता. स्काऊट गाइड व एनसीसी पथकंही दिंडीत सहभागी झाली होती. उन्मेष नर्सरी व केडीएमसींचे रंगीबेरंगी फुलझाडांनी सुशोभित केलेले ट्रक्स व विविध रंगी गणवेशातील विद्याथीर् पादचारी व इमारतींमधील रहिवाशांचे लक्ष वेधून घेत होते. वृक्षदिंडीचे प्रवर्तक प्राचार्य सुरेंद वाजपेयी, सिस्टर निवेदिता हायस्कूलचे मुख्याध्यापक दिवाकर जोशी, रोटरी क्लब (इण्ड्रस्टियल एरिया)चे अध्यक्ष अॅड. शिरीष देशपांडे, क्लबचे पदाधिकारी, उन्मेष नर्सरीचे संचालक डी.एस. गायकवाड व उद्यान निरीक्षक भारंबे आदी दिंडीत सामील झाले होते. पश्चिमेकडील पु.भा. भावे समाजकल्याण केंदापासून दिंडीला आरंभ झाला. दिंडीचं पहिलं टोक व शेवटचे टोक यामध्ये एक किलोमीटरचं अंतर होतं. शहरभर फिरून दिंडीचा समारोप एमआयडीसीमधल्या ओंकार इंग्लिश इंटरनॅशनल स्कूलच्या आवारात झाला.

' बाबुल मोरा' हैदाबादमध्ये

ज्येष्ठ गायक, अभिनेते कुंदनलाल सैगल यांच्या गीतांवर आधारित असलेला आणि सैगल जन्मशताब्दी वर्षात संपूर्ण महाराष्ट्र पंचवीस प्रयोग झालेला गायक विनायक जोशी यांच्या संकल्पनेतील 'बाबुल मोरा' या कार्यक्रमाचा महाराष्ट्राबाहेरील पहिला प्रयोग

शनिवारी 9 जुलै रोजी हैदाबाद इथे सादर होणार आहे.

रवींद भारती या आलिशान सभागृहातील या कार्यक्रमाला प्रमुख अतिथी म्हणून आंध्र प्रदेशचे राज्यपाल सुशीलकुमार शिंदे उपस्थित राहणार आहेत. हैदाबाद इथल्या हा कार्यक्रम नागपूरच्या नाट्यसुरभी या संस्थेने आयोजित केला आहे. गायक विनायक जोशी, गौरी कवी, निवेदक मिलिंद जोशी आणि उत्कृष्ट वाद्यमेळासह सादर होणाऱ्या या कार्यक्रमात सैगल यांच्या लोकप्रिय चित्रगीतांबरोबर त्यांनी गायलेले बंगाली, पंजाबी या भाषांतील गीतं, गैरफिल्मी गाल आणि 'झुलना झुलावो री' या डॉ. रामचंद पाल यंनी संगीतबद्ध केलेल्या सैगल यांच्या पहिल्या ध्वनमुदीत गीताचाही समावेश आहे.

 
</text>
</doc>
