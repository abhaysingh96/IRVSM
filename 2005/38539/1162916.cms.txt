<doc>
<docno>1162916.cms.txt</docno>
<text>
 
लेख
वनस्पतींचा डिजिटल ज्ञानकोष
[ Wednesday, July 06, 2005  08:55:26 pm]


मुंबई अणि उपनगरात जैविक विविधता असलेल्या या 1,015 वनस्पती आढळून आल्या आहेत. याशिवाय आणखी साधारणत: 25 ते 50 वनस्पती येथे आढळतील अशी आशा आहे. या वनस्पतींच्या साधारणत: दोन हजार पानांच्या अतिशय उपयुक्त अशा माहितीचे सचित्र संकलन कम्प्युटरच्या माध्यमातून अवघ्या 85 पानांत त्या त्या वैशिष्ट्यासह करण्यात आले आहे.

देशात एकूण 17,500 प्रकारच्या वनस्पती आहेत. त्यात महाराष्ट्रात 3,025 प्रकारच्या तर एकट्या बृहन्मुंबईत 1,015 प्रकारच्या वनस्पती संशोधकांना आढळून आल्या आहेत. या वनस्पतींपैकी साधारणत: 300 वनस्पती औषधी असून त्यातल्या 165 औषधी वनस्पती मध्यम, पश्चिम आणि हार्बर रेल्वेमार्गाच्या बाजूला आहेत. या औषधी वनस्पतींचे संवर्धन आणि संरक्षण केल्यास हजारो कोटी रुपयांचा महसूल राज्यशासनास मिळू शकतो. मुंबईतील शासकीय विज्ञान संस्थेने या वनस्पतींची इत्थंभूत माहिती कम्प्युटरच्या माध्यमातून संग्रहित करण्यास सुरुवात केली आहे.

देशाच्या विविध प्रांतातून जशी विविध प्रकारची माणसे आपल्या वैशिष्ट्यासह मुंबईत आली, स्थिरावली तसेच काहीसे वनस्पतींच्या बाबतीतही झाल्याचे दिसून आले आहे. देशात एकूण 17,500 प्रकारच्या वनस्पती आहेत. भारताच्या वनस्पती सवेर्क्षण विभागाने त्यापैकी महाराष्ट्रात साधारणत: 3,025 वनस्पती असल्याचे स्पष्ट केले आहे. त्यापैकी फक्त बृहन्मुंबईत साधारणत: 1,015 वनस्पती आढळून आल्या आहेत, हे सांगितले तर आश्चर्य वाटल्यावाचून राहात नाही.

मुंबईतील शासकीय विज्ञान संस्थेच्या वनस्पतीशास्त्र विभागात आकाराला येतो आहे 'इलेक्ट्रॉनिक हबेर्रियम अॅण्ड डिजिटल डाटाबेस' नावाचा वनस्पतींची सर्वांगीण माहिती असलेला देशातील पहिला डिजिटल ज्ञानकोष. सध्या सुरू असलेले वनस्पतींचे डेटा संकलन हे फक्त बृहन्मुंबईपुरते मर्यादित असले तरी भविष्यात ते संपूर्ण राज्यात वॉर्डनुसार आणि नंतर देशभरात करण्याचा मानस या संस्थेच्या संशोधकांनी व्यक्त केला आहे. संस्थेच्या वनस्पतीशास्त्र विभागातील संशोधक डॉ. टी. श्रीनिवासू आणि त्यांच्या सहकाऱ्यांनी सतत तीन वषेर् अथक परिश्रम घेऊन संपूर्ण बृहन्मुंबईतील वनस्पतींचे निरीक्षण, सवेर्क्षण आणि अध्ययन केले असून त्यांना मुंबई अाणि उपनगरात जैविक विविधता असलेल्या या 1,015 वनस्पती आढळून आल्या आहेत. याशिवाय आणखी साधारणत: 25 ते 50 वनस्पती येथे आढळतील अशी त्यांना आशा आहे. या वनस्पतींच्या साधारणत: 2 हजार पानांच्या उपयुक्त माहितीचे सचित्र संकलन कम्प्युटरच्या माध्यमातून अवघ्या 85 पानांत त्या त्या वैशिष्ट्यासह करण्यात आले आहे.

बृहन्मुंबईतील विविध भागात आढळून आलेल्या वनस्पतींची माहिती, संस्थेने त्या वनस्पतीचे नेहमीचे नाव, बॉटनिकल नाव, मराठी, हिंदी आणि इंग्रजी नाव, त्याचे आथिर्कदृष्ट्या, फलोत्पादनाच्या दृष्टीने महत्त्व, त्याची वैशिष्ट्ये, गुणधर्म, गंध, रंग, रूप, बहराचा काळ, रुजण्याचे क्षेत्र, साल, फळेफुले त्यांचा गंध, त्यांचा दुमिर्ळपणा, उपयोग, जैविक विविधता, त्यांचे आयुष्य, उंची, जाडी, ते पूर्ण काष्ठी आहे की निम्न काष्ठी या व इतर वैशिष्ट्यांसह संकलित केली आहे. म्हणजेच वनस्पतीच्या प्रत्येक भागाचे विवेचन या ठिकाणी करण्यात आले आहे. यांचे एक संदर्भ ग्रंथालय करताना माणसाला जसे त्याचे, त्याच्या वडिलांचे नाव असते, आडनाव असते त्याप्रमाणे समान जनुकीय वैशिष्ट्ये असलेल्या वनस्पतींच्या फॅमिलीज् या माहिती साठ्यात संग्रहित केल्या आहेत.

सर्वसाधारणपणे सगळीकडे आढळणाऱ्या वनस्पतींचा एक वेगळा वर्ग असून त्यांची संख्या अंदाजे 500 आहे. याशिवाय औषधी, शोभेच्या वनस्पती असेही त्यांचे वगीर्करण करण्यात आले आहे. आढळून आलेल्या 1,015 वनस्पतींमध्ये 300 वनस्पती या औषधी गुणधर्म असलेल्या वनस्पती असून त्यांचा उपयोग आयुवेर्दात आणि होमिओपॅथी औषधांमध्ये केलेला आढळतो.

मुंबईमध्ये फक्त सिमेंटची जंगले म्हणजे इमारती वाढत असल्या तरी येथे असलेली जैविक विविधताही अचंबित करणारी आणि अभ्यासकांना आव्हान देणारी आहे असे सांगताना श्रीनिवासू म्हणतात की, सवेर्क्षण केलेल्या प्रत्येक ठिकाणी कांही वनस्पती सार्वत्रिक आहेत असे मानून क्षेत्रनिहाय त्याचे विश्लेषण केले तर फोर्ट स्थित त्यांच्या विज्ञान संस्थेमध्ये 284 प्रकारच्या वनस्पती आहेत. तर बोरीवलीच्या राष्ट्रीय उद्यानात 272 वनस्पती आहेत. कान्हेरी केव्हज् भागात 56, माहिमच्या महाराष्ट्र नेचर पार्कमध्ये 150, जिजामाता उद्यानात 250 वनस्पती असून रस्त्याच्या बाजूला 68 प्रकारच्या वनस्पती आढळून आल्या आहेत. मध्य रेल्वेच्या ट्रॅकवर खूप वैविध्यपूर्ण वनस्पती आढळल्या असून साधारणत: तीनही रेल्वेट्रॅकच्या बाजूला 165 वनस्पती आढळल्या आहेत. त्यापैकी 100 वनस्पती औषधी आहेत. राजभवन परिसरात 170 प्रकारच्या वनस्पती आहेत. इतरत्र आढळणाऱ्या काही समान वनस्पतींचाही त्यात समावेश आहे. त्यांचे रक्षण आणि संवर्धन स्वयंसेवी संस्थांच्या माध्यमातून केल्यास शासनास करोडो रुपयांचा महसूल प्राप्त होऊ शकतो असा विश्वास संशोधकांना वाटत असल्याने महसूल वाढीचा एक नवा पर्याय म्हणूनही या वनस्पतींचा विकास भविष्यात शासनाला करावा लागणार आहे.

याव्यतिरिक्त इस्माईल युसूफ कॉलेज जोगेश्वरी, कालिना कॅम्पस, टाटा इन्स्टिट्यूट ऑफ फंडामेंटल रिसर्च भागातही विविध प्रकारची जनुकीय वैशिष्ट्ये असलेल्या वनस्पती आढळल्या आहेत. मुंबईत गवताचे 70 प्रकार असून आतापर्यंत 25 प्रकारचे गवत ओळखण्यात संस्थेला यश आल्याचे ते स्पष्ट करतात. एकूण आढळून आलेल्या वनस्पतींमध्ये एकदल प्रकारच्या 100 वनस्पती आहेत तर द्विदल प्रकाराच्या 915 वनस्पती आढळल्या आहेत.

या सर्व वनस्पती निसर्गत: सापडलेल्या आहेत. कल्चर करून निर्माण केलेल्या नाहीत त्यामुळे बृहन्मुंबई हा वैविध्यपूर्ण वनस्पतींचा खजिना आहे हे लक्षात येते. काही वनस्पती अतिशय दुमिर्ळ आहेत. काही तर नाहीशा झाल्या आहेत. त्यांचे रेकॉर्डही नाही. अशावेळी या वनस्पतींची माहिती संकलित करून त्यांचे जतन आणि संवर्धन होणे आवश्यक आहे. युजीसी अर्थात युनिव्हसिर्टी ग्रॅण्ट्स कमिशनने या कामासाठी संस्थेस 7 लाखाचा निधी दिला असून त्यातून हे काम झाले आहे. विदेशातूनही वनस्पतीरक्षणासाठी मोठ्या प्रमाणात निधी मिळतो. केरळ, कर्नाटक, तामिळनाडू, आंध्रप्रदेश, महाराष्ट्र, गोवा, गुजरात व मध्य-प्रदेश राज्यांनी 'डेव्हलपमेंट ऑफ डिजिटल डेटाबेस ऑफ पेनन्सुलर' नावाचा माहिती साठा तयार करण्याचे निश्चित केले आहे.

कोरियासारख्या देशाने या वनस्पतींच्या फुलांचा गंध कम्प्युटरत संग्रहीत करून ठेवण्याचे तंत्र विकसित केले आहे. या तंत्राद्वारे वनस्पतींची माहिती कम्प्युटरच्या माध्यमातून शोधतांना या वनस्पतीच्या फुलांचा गंध अभ्यासर्कत्यांना अनुभवता येतो असे सांगताना श्रीनिवासू म्हणाले की, आज विविध प्रकारचे पेटंट मिळविण्यासाठी आपण लढतो पण अनेकदा त्यात अपयश येते कारण देशाकडे वानस्पतिक संपदा भरपूर असली तरी जैविक गुणधर्मानुसार वैशिष्ट्ये स्पष्ट करणारा संशोधनात्मक माहितीचा साठा देशाकडे नाही. या अज्ञानातूनच आज भारतातून अनेक वनस्पतींच्या स्पेसीजची चोरी होत आहे. आपल्याकडील लोकांना याचे ज्ञान नसल्याने झाडाचे रोप देणे, बी देणे त्यांना गैर वाटत नसून अतिशय आंधळेपणाने आपण आपली मौलिक संपत्ती दुसऱ्यांच्या हाती देत आहोत. हे सर्व थांबविण्यासाठी आणि वनस्पतींची माहिती देण्यासाठी विज्ञान संस्थेच्यावतीने भरीव कार्य करण्यात येत असून त्यासाठी आयोजित करण्यात आलेल्या दोन राष्ट्रीय पातळीवरील प्रशिक्षण चर्चासत्रांना देशाच्या विविध भागातून अभ्यासक उपस्थित राहिले होते.

वनस्पतींप्रमाणेच त्यांच्या बियाणांची सर्वांगीण माहिती संकलित करून त्याचा स्वतंत्र माहितीसंग्रह करण्याचा तसेच त्याचे ज्ञान शेतकऱ्यांना देण्याचा नवा प्रस्ताव संस्था तयार करीत असून या माहितीमुळे शेतकऱ्याला त्यांच्या क्रयशक्तीनुसार कोणते बियाणे चांगले, त्याचे एकरी उत्पादन काय, याची पूर्व माहिती मिळेल व त्याआधारे त्यास पीकपद्धतीत आवश्यकतेनुसार बदल करण्याचा पर्यायही उपलब्ध होईल. शासनाने त्यासाठी सर्व कृषिविद्यापीठांना, बियाणे उत्पादकांना आवश्यक ती बियाणे अभ्यासासाठी संस्थेला उपलब्ध करून देण्याच्या सूचना देणे आवश्यक असल्याचे त्यांनी सांगितलेे.

पूवीर् वनस्पतींवर संशोधन झाले नाही असे नाही, झाडाची पाने, खोड, फुले, साल काढून ती रासायनिक प्रक्रियेनंतर कागदी पानावर चिकटवली जाऊन संग्रही ठेवली जायची. त्यासाठी मोठ्याप्रमाणात कपाट आणि जागा लागायची. कालांतराने या संग्रहाला कीड लागणे, त्या झाडाचा, पानाचा आणि फुलांचा रंग नाहीसा होऊन ती काळी पडणे, त्याला जीर्णता येणे, त्यातील जैविक गुणधर्म नाहीसे होणे आणि त्यातून हा अमूल्य संग्रह नष्ट होणे अशा क्रमवारीने हे संशोधन काळाच्या ओघात लयाला जायचे. त्याच्या तुलनेत हा डिजिटल इन्फर्मेशन डेटा दीर्घकाळासाठी सर्वांना सीडीज्, वेबसाईटद्वारे उपलब्ध होणार असल्याने आपल्या सभोवतालचे समाजजीवन आणखी सुखी, समाधानी आणि आरोग्यदायी होऊन त्याचा लाभ सर्वांनाच होणार आहे.

डॉ. सुरेखा म. मुळे

 
</text>
</doc>
