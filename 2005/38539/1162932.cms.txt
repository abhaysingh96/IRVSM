<doc>
<docno>1162932.cms.txt</docno>
<text>
 
क्रीडा
भारताच्या उपांत्य फेरीच्या आशा जिवंत
[ Wednesday, July 06, 2005  09:08:59 pm]


रॉटरडॅम (वृत्तसंस्था) : गतवेळच्या विजेत्या भारताने कोरियाचा 3-1 असा पराभव केला आणि जागतिक ज्युनियर हॉकी स्पधेर्त उपांत्य फेरीत प्रवेश करण्याच्या आपल्या आशा जिवंत ठेवल्या. इंग्लंडविरुद्ध होणाऱ्या लढतीत विजय संपादन केल्यास शेवटच्या चार संघातील प्रवेशावर शिक्कामोर्तब होईल.कोरियावरील विजयामुळे भारताच्या खात्यात नऊ गुण जमा झाले असून कोरियाचेही भारताप्रमाणेच नऊ गुण आहेत. मुख्य म्हणजे दोघांची गोल सरासरीही समान आहे. हॉलंड व स्पेनमधील विजेता संघही उपांत्य फेरीच्या शर्यतीत असेल. आता भारताच्या साऱ्या आशा लागल्या आहेत त्या इंग्लंडविरुद्धच्या सामन्यावर. हा सामना कोणत्याही परिस्थितीत जिंकावाच लागेल.

प्राथमिक साखळी तसेच दुसऱ्या टप्प्यात जोरदार कामगिरी करणाऱ्या कोरियाचे विमान भारताने जमिनीवर आणले. अपराजित असणाऱ्या कोरियावर पराभवाची नामुष्की आणताना तीन गोल मारले. याउलट प्रतिर्स्पध्यांकडून मात्र एकच गोल नोंद होऊ दिली. भारताकडून बिरेंदर लाक्रा, तुषार खांडेकर व संदीपसिंग यांनी गोल केले. तर कोरियाचा एकमेव गोल केला तो केवेओन सुंग हाँगने. प्राथमिक साखळीत सरस कामगिरी करणाऱ्या भारताला दुसऱ्या टप्प्याच्या सलामीच्या सामन्यात स्पेनकडून 4-0 असा मोठा पराभव स्वीकारला लागला होता. या पार्श्वभूमीवर भारताने आपला खेळ उंचावताना एक संघ म्हणून सरस कामगिरी बजावली. विवेक गुप्ता, नितीन कुमार व विनय यांनी तर अप्रतिम खेळ केला.

 
</text>
</doc>
