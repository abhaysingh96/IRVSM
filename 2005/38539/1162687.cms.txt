<doc>
<docno>1162687.cms.txt</docno>
<text>
 
टॉप गिअर
सेकंडहॅण्ड कारसाठी उत्तम पर्याय
[ Wednesday, July 06, 2005  05:40:01 pm]


कोणत्याही वाहनांची विक्री-खरेदी प्रक्रिया सोपी, सुटसुटीत होण्याबरोबर त्यात पारदर्शकता यावी, या हेतूने स्थापन झालेल्या ऑटोमार्ट इंडियाने आता नवं पाऊल उचललं आहे. आता ऑटोमार्ट इंडियाने सेकंडहॅण्ड वाहनांसाठी एक खास सुविधा उपलब्ध करून दिली आहे. माहीम इथे नव्याने सुरू केलेल्या या संकल्पनेच्या आधारे ग्राहकांच्या हिताच्या दृष्टीने सेकंडहॅण्ड वाहनांची विक्री आणि खरेदी प्रक्रिया सहज करता येऊ शकेल. एक प्रकारे सेकंडहॅण्ड गाड्यांसाठी 'वनस्टॉप शॉप'चा पर्याय खुला झाला आहे. या अनोख्या संधीचा फायदा विक्रेते आणि खरेदीदार अशा दोघांनाही होईल.

द महिंद गुप, एचडीएफसी, शाह अॅण्ड संघी यांनी एकत्रित येऊन ऑटोमार्ट इंडियाची स्थापना केलेली आहे. याच कंपनीच्या माध्यमातून फोर्ट पॉइंट ऑटोमोटिवने आपली सातवी शाखा माहीम इथे सुरू केली आहे. या संकल्पनेचं वैशिष्ट्य म्हणजे एखाद्या ग्राहकाला आपली सेकंडहॅण्ड गाडी विकायची असल्यास त्याने थेट ऑटोमार्ट इंडियाशी संपर्क साधावा. तिथे ऑटोमार्ट इंडियाची तज्ज्ञ मंडळी त्या वाहनाची योग्य किंमत अदा करतील. त्यानंतर त्यात तंत्रज्ञाच्या मदतीने अशा गाड्यांना नवं स्वरूप दिलं जाऊन ती गाडी पुन्हा विक्रीसाठी उपलब्ध होईल. ही खरेदी विश्वासार्ह पद्धतीने होण्यासाठी प्रयत्न करण्यात आलेले आहेत.

त्यासाठी विशिष्ट प्रकारचा 'सटिर्फिकेट प्रोग्राम' आखण्यात आला आहे. त्यानुसार संबंधित वाहनाची सर्व प्रकारे तपासणी करण्यात येऊन त्याचे मूल्य ठरवले जाईल. आवडलेली गाडी विकत घेण्यासाठी बँक कर्ज, विमा आदी सुविधा त्याच ठिकाणी पुरवण्यात येईल. ही विकत घेतलेली 'सटिर्फाइड युज्ड कार' काही कारणाने न आवडल्यास त्याची पुन्हा ऑटोमार्ट इंडियाकडे विक्री करण्याची सुविधा उपलब्ध आहे.

तसंच या सटिर्फाइड युज्ड कार्ससाठी खास वॉरण्टीही देण्यात येते. त्यात कारचं इंजिन, गिअरबॉक्स यांचा समावेश असेल, असं सांगण्यात आलं आहे. माहीम पश्चिम इथल्या कॅडल रोड इथे नव्याने सुरू झालेल्या या फोर्ट पॉइंटमध्ये अशा अनेक कार्स सध्या पाहता येतील. फोर्ट पॉइंटची गोरेगाव, वरळी, अंधेरी, नवी मुंबई, कल्याण यासह देशभरात विविध राज्यात सेंटर आहेत.

हेमंत साटम

 
</text>
</doc>
