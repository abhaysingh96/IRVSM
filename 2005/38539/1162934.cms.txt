<doc>
<docno>1162934.cms.txt</docno>
<text>
 
क्रीडा
मी कधीही परदेशी संघाला प्रशिक्षण देणार नाही
[ Wednesday, July 06, 2005  09:09:49 pm]


बंगलोर (वृत्तसंस्था) : मी कधीही परदेशी संघाला प्रशिक्षण देणार नाही, असे स्पष्ट मत भारताचे माजी कर्णधार व माजी प्रशिक्षक कपिलदेव निखंज यांनी व्यक्त केले आहे. मी फक्त भारतीय संघालाच प्रशिक्षण देईन, असेही ते म्हणाले.

हिरो इंडियन स्पोर्टस अॅकॅडमीचे सदस्यत्व अश्विनी नाचप्पाला समारंभपूर्वक देण्यात आले. त्या कार्यक्रमानंतर पत्रकारांशी बोलताना कपिलदेव यांनी हे मत प्रदशिर्त केले.

कपिल म्हणाले, 'मी परदेशी संघाला प्रशिक्षण देणार नाही. म्हणजे इतरांनीही तसेच करावे असे मला म्हणायचे नाही. प्रत्येक जण आपापल्या प्रकृतीधर्मानुसार निर्णय घेत असतो. त्यामुळे कोणी काय करावे हा ज्याचा त्याचा प्रश्ान् आहे.'

सौरव गांगुलीच्या खराब फॉर्मबाबत ते म्हणाले, 'सौरवला आणखी थोडी संधी द्यायला हवी. त्याच्या गुणवत्तेबाबत शंका घेणे बरोबर ठरणार नाही. त्याला आणखी किमान तीन ते सहा महिने वेळ द्या. एकदम त्याच्यावर टीका करू नका. माझ्याबाबत बोलायचे तर मी त्याला पाठिंबा देईन. भारतीय क्रिकेट मंडळानेही त्याला पाठिंबा दिला आहे ही चांगली बाब आहे.'

नवीन आयसीसी नियमांबाबत विचारले असता ते म्हणाले, नवीन नियमांमुळे क्रिकेट अधिक मनोरंजक बनत असेल आणि प्रेक्षक खूश होत असतील तर या नियमांचे स्वागतच करायला हवे. परंतु नियमात खूप प्रयोग करू नयेत कारण त्यामुळे खेळावर वाईट परिणाम होण्याचीच भीती असते.

गोलंदाज प्रशिक्षक भारतीय संघासाठी असावा का या प्रश्ानवर ते म्हणाले, गोलंदाज प्रशिक्षक असण्यात गैर काही नाही. भारतीय क्रिकेट मंडळाकडे पैसा खूप आहे. त्यामुळे गोलंदाज प्रशिक्षकाची नेमणूक होऊ शकते. परंतु प्रशिक्षकांची संख्या एका ठराविक मर्यादेपेक्षा जास्त मात्र वाढवण्यात काहीही अर्थ नाही.

 
</text>
</doc>
