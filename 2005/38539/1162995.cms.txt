<doc>
<docno>1162995.cms.txt</docno>
<text>
 
महामुंबई
बेस्टच्या बस यापुढे सौरऊजेर्वर चालणार
[ Wednesday, July 06, 2005  11:13:11 pm]


मुंबई (म. टा. प्रतिनिधी) : राज्यात विजेची तीव्र टंचाई असली, तरी मुंबईला अक्षय्य वीजपुरवठा करणाऱ्या 'बेस्ट'ला यापुढे टाटा पॉवर कंपनीच वीजपुरवठा करणार असल्याचे मंगळवारी स्पष्ट झाले. टाटा कंपनीबरोबर वीजखरेदीचा करार करण्यास बेस्ट समितीत मान्यता मिळाल्याने आता पुढील दहा वषेर् टाटा कंपनीच बेस्टला वीज पुरवेल. मात्र, मुंबईची विजेची वाढती गरज लक्षात घेऊन बेस्ट बसच्या टपावर तसेच डेपोंतील गच्चीत सोलर पॅनल बसवून अपारंपरिक ऊजेर्चा वापर करण्याची योजनाही आखण्यात येत आहे.

मुंबईत कुलाब्यापासून माहीम आणि सायनपर्यंत बेस्ट उपक्रमामार्फत वीजपुरवठा होतो. बेस्ट उपक्रम 1923पासून टाटाकडून वीज विकत घेऊन मुंबईत वितरित करत आहे. 1957मध्ये हा करार संपुष्टात आल्यावर टाटा कंपनीबरोबर वेळोवेळी करार झाले. मात्र, अखेरचा करार 15 ऑगस्ट 2004मध्ये संपुष्टात आला. त्यानंतर नवीन करार झाला नाही.

मात्र जोपर्यंत कराराचे नुतनीकरण होत नाही तोपर्यंत आहे त्याच अटीवर दर महिन्याला करार सुरूच राहील या अटीवर टाटाकडून वीजपुरवठा सुरूच आहे. हा करार नव्याने करण्याबाबतचा प्रस्ताव मंगळवारी झालेल्या बेस्ट समितीच्या सभेत सादर झाला. त्याला समितीच्या सदस्यांनी मान्यता दिली. मात्र यावेळी झालेल्या चचेर्त शिवसेनेचे सुनील गणाचार्य यांनी 'बेस्ट'च्या तीन हजार 395 बसच्या टपावर सोलर पॅनल लावून अपारंपरिक विजेचा वापर करण्याची सूचना केली.

शिवसेनेचेच सुनील प्रभू यांनी वीजनिमिर्ती प्रकल्पाची गरज असल्याचे सांगितले. बेस्टने आखलेल्या वीजनिमिर्ती प्रकल्पाची माहिती त्यांनी विचारली. त्यावर बेस्टमध्ये दहा टक्के वीज अपारंपरिक ऊर्जास्त्रोतातून घेतली पाहिजे, असा नियम असल्याचे महाव्यवस्थापक स्वाधीन क्षत्रिय यांनी सांगितले. बेस्टच्या बस आणि डेपोवर सोलर पॅनल लावण्याचा प्रयत्न केला जाईल, अशी हमी त्यांनी दिली. बेस्टला वीजनिमिर्ती प्रकल्पाची अत्यंत गरज असल्याने मुंबईत कचऱ्यापासून वीजनिमिर्ती प्रकल्पासाठी वेगळा कृती आराखडा केला जाणार आहे, अशी माहितीही त्यांनी दिली.

 
</text>
</doc>
