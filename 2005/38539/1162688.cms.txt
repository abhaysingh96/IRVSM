<doc>
<docno>1162688.cms.txt</docno>
<text>
 
टॉप गिअर
कार घेता का कार?
[ Wednesday, July 06, 2005  05:40:35 pm]


कार कुठली घेऊ, या प्रश्नाचं उत्तर वाटतं तितकं सोपं नाही हे प्रत्यक्षात कार घेतानाच कळतं. तुमची ऐपत आणि गरज यानुसार प्रथम कार सेगमेण्ट ठरवा. म्हणजे सी, बी किंवा ए? यात ए म्हणजे एण्ट्री लेव्हल कार. यात मारुती 800 चा समावेश करू शकतो. किंवा अल्टो एलएक्सदेखील. 'बी' सेगमेण्टमध्ये सॅण्ट्रो, झेन, अल्टो इत्यादी कारचा समावेश होईल. तर आता नवीनच सुरू झालेल्या बी+ सेगमेण्टमध्ये स्वीफ्ट, सेल, पालिओ आणि गेटज्चा समावेश करता येईल. सी सेगमेण्टमध्ये अॅक्सेण्ट, पेट्रो एस्टीम, बालेनो, पालिओ अॅडव्हेंचर, होण्डा सीटी, ऑपेल प्लेअर कोर्सा इत्यादी गाड्यांचा समावेश होतो. 2-3.25 लाख, बी सेगमेण्ट 3-4.5 लाख तर, सी सेगमेण्ट 4.60 ते 8 लाख या पुढील किमतीच्या सर्व गाड्या लक्झरी सेगमेण्टमध्ये धरल्या जातात.

तुम्ही तुमच्या ऑफिससाठी रोज कार वापरणार असाल आणि स्वत: ड्राइव्ह करणार असाल तर शक्यतो ए किंवा बी, बी+ सेगमेण्टमधल्या मॉडेल्सचा विचार करावा, कारण या सेगमेण्टमधल्या गाड्या आकाराने लहान, इकॉनॉमिकल आणि हॅण्डल करायला सोप्या असतात. यांची फ्युएल इकॉनॉमीही चांगली असते. अर्थात, तुमच्याकडे ड्रायव्हर असेल आणि पेट्रोलचा खर्चही कंपनीच करणार असेल, तर मात्र सी किंवा लक्झरी गाडीचा विचार करा. सी सेगमेण्टची बातही कुछ और है! इथे पाकिर्ंग कसं करायचं किंवा फ्युएल एफोशिअली जास्त बघायची गरज नाही. कम्फर्ट महत्त्वाचं.

सर्वात महत्त्वाचं म्हणजे तुम्ही कुठल्या कंपनीची गाडी घेत आहात, त्या कंपनीचं रेप्युटेशन आफ्टर सेल्स, डिलर नेटवर्क, स्पेअर पार्ट्स इत्यादी सर्वच बाबींचा सखोल अभ्यास आणि चौकशी करून मगच कार खरेदीचा निर्णय घ्या. मॅटीजचं उदाहरण ताजंच आहे. म्हणूनच सर्व प्रथम चांगली कंपनी मग चांगला डिलर आणि सविर्स स्टेशन इत्यादीची चौकशी करा. फायनान्स स्किममध्ये कार खरेदी करत असाल तर डिलर तुम्हाला 10,000 ते 15,000 पर्यंत डिस्काउण्ट देतो. कोटक महिंदा, आयसीआयसीआय आणि कण्ट्रिवाइड या तीन कंपन्या या बाबतीत आघाडीवर असून यांचे व्याजदर 9 ते 10 टक्के असे आहेत. मात्र स्टेट बँकेचा व्याजदर तुलनेने सर्वात कमी म्हणजे केवळ 8.50 टक्के आहे. गंमत म्हणजे कार फायनान्समध्ये व्यवस्थित निगोशिएट करता येतं. हा व्याजदर साधारण 0.5 टक्क्यांनी उतरवता येतो. पण फायनान्स शक्यतो डिलरकडून घ्या, म्हणजे एकाच वेळी सर्व गोष्टी सिंक्रोनाइज होतात. कारचं कोटेशन दोन डिलरकडून घ्या. कुठला डिलर जास्तीत जास्त फायदा देतो ते पाहा. यात तुमचे साधारण 2000 ते 6000 रुपये वाचतील.

आता शेवटचं पण खूप महत्त्वाचं. पेट्रोलच्या वाढत्या किमती आणि कारचा मंथली मेण्टेनन्स पाहता आवश्यकता असेल तरच गाडी खरेदी करा केवळ शेजाऱ्यांकडे आहे, म्हणून कार घेऊ नका.

अजय वाळिंबे

 
</text>
</doc>
