<doc>
<docno>1162684.cms.txt</docno>
<text>
 
प्रगती फास्ट
...त्यांची अमेरिकन भरारी!
[ Wednesday, July 06, 2005  05:38:19 pm]


ग्लोबलायझेशनमुळे आंतरराष्ट्रीय पातळीवरील आथिर्क व्यवहारांचं प्रमाण वाढलं. त्यामुळे अकाउण्ट्स, फायनान्स या क्षेत्रात चांगल्या संधी निर्माण झाल्या आहेत. पण इथे करिअर करायचं म्हणजे सीए होणं आवश्यक आहे, असं ठाम मत डेलॉइट टॅक्स ग्रुपचे राकेश आळशी यांनी मांडलं. त्यांची शिकागो इथल्या ट्रेनिंगसाठी कंपनीकडून नुकतीच निवड झाली आहे.

आंतरराष्ट्रीय टॅक्स विषयाचा आठ वर्षं अभ्यास, डेलॉइट टॅक्स ग्रुप या कंपनीत राष्ट्रीय आणि बहुराष्ट्रीय कंपन्यांच्या आथिर्क व्यवहारांचे ठोकताळे ठरवण्याचं काम राकेश आळशी यशस्वीपणे सांभाळतात. त्यांचा अनुभव आणि विषयाचं ज्ञान लक्षात घेऊन कंपनीने त्यांची शिकागो इथल्या मुख्यालयात 18 महिन्यांच्या ट्रेनिंगसाठी निवड केली आहे. इथे त्यांना 'ट्रान्सफर प्रायझिंग'चं विशेष ट्रेनिंग देण्यात येईल. भारतातून कंपनीने दोन व्यक्तींची निवड केली असून त्यांचे सहकारी ऑस्ट्रेलियात ट्रेनिंगसाठी जातील.

भिवंडी कॉलेज ऑफ कॉमर्समधून पदवी घेतलेल्या राकेश यांनी सीएचं शिक्षण पूर्ण केलं. डेलॉइटमध्ये येण्यापूवीर् त्यांनी सॅनस्का कमेण्टेशन इंडिया लि. या बहुराष्ट्रीय कंपनीत फॉरेन एक्स्चेंज आणि टॅक्स डिपार्टमेण्टचे हेड म्हणून काम पाहिलं. सध्या ते डेलॉइटमध्ये भारतातील बहुराष्ट्रीय कंपन्यांच्या 'ट्रान्सफर प्रायझिंग'चं काम पाहतात. तसंच ग्लोबल ट्रान्सफर प्रायझिंग ग्रुपचे समन्वयक म्हणूनही त्यांच्यावर जबाबदारी आहे.

या विषयावर त्यांनी 'द इकॉनॉमिक टाइम्स', 'ब्युरो ऑफ नॅशनल अफेअर्स, वॉशिंग्टन', जपानी टॅक्स नियतकालिक आदी ठिकाणी लिखाण केलं आहे. डेलॉइट ग्लोबलतफेर् नुकत्याच आयोजित करण्यात आलेल्या 'टॅक्स प्रॅक्टिस रिव्ह्यू'मध्ये त्यांनी ऑनलाइन टूल्स आणि नॉॅलेज मॅनेजमेण्ट यांच्या प्रभावी वापराबाबत केलेलं सादरीकरण कौतुकाचा विषय ठरलं होतं. याच पार्श्वभूमीवर त्यांची अमेरिकेतील प्रशिक्षणासाठी निवड करण्यात आली.

' इण्टरनॅशनल टॅक्सेशन' या क्षेत्रात ट्रान्सफर प्रायझिंग हा विभाग सध्या सर्वाधिक चचेर्चा विषय झाला आहे. ग्लोबलायझेशनमुळे भारताचे बहुसंख्य देशांशी आथिर्क व्यवहार सुरू झाले. तसंच मोठ्या प्रमाणावर बहुराष्ट्रीय कंपन्या भारतात येऊन बस्तान बसवू लागल्या. एवढंच नव्हे, तर टाटा, महिंदा, इन्फोसिस, विप्रो सारख्या कंपन्यांनी परदेशात जाऊन व्यवसायाला सुरुवात केली.

या बदलत्या आंतरराष्ट्रीय पार्श्वभूमीवर दोन देशातील देवाण-घेवाणीचे व्यवहार (क्रॉस ब्रॉर्डर ट्रांजॅक्शन) हा गुुंतागुंतीचा मुद्दा चचिर्ला जाऊ लागला आहे. दोन देशांतील व्यवहार होत असताना कोणत्याही देशाचा तोटा होऊ नये, या दृष्टीने प्रायझिंग करणं, हे कसबी काम मानलं जातं. हा नियमाला 'आर्म्स लंेथ स्टॅण्डर्ड' असं म्हणतात आणि तो जगभरात प्रमाण मानला जातो. प्रोडक्ट्स, सविर्सेस, रॉयल्टी, तांत्रिक ज्ञान, शेअरिंग ऑफ कॉस्ट अशा एक ना अनेक विषयांचा संदर्भ इथे येतो.

या व्यवहारांमध्ये 'कॉस्ट अॅलोकेशन' व्यवस्थित झालंय, की नाही, हे पाहणं महत्त्वाचं असतं. भारतात आयकर खात्याने प्रथमच या दृष्टीने विचार करायला सुरुवात केली असून 2001-02 या आथिर्क वर्षात कंपन्यांनी भरलेल्या रिटर्नची तपासणी 2004-05 पर्यंत केली जाते. ही तपासणी करत असताना पहिल्यांदाच 'ट्रान्सफर प्रायझिंग'चा मुद्दा लक्षात घेतला गेला. त्यामुळे महसुलात सुमारे एक हजार कोटी रुपयांची वाढ झाली. यापूवीर् हा कायदा भारतात सौम्य होता. त्याचबरोबर आंतरराष्ट्रीय व्यवहारांचं प्रमाणही मोजकंच होतं. परंतु आता मात्र त्याची संख्या वाढली आहे. अमेरिकेत मात्र पंधरा वर्षांपासून 'ट्रान्सफर प्रायझिंग'च्या संदर्भात कायदे अस्तित्वात आहेत. कालानुरूप त्यांच्यात बदल होत गेले. याचा वापर नेमका कसा होता आणि त्यामुळेच दोन्ही देश आणि कंपन्या यांचं नुकसान कसं टाळता येईल, याचा अभ्यास करण्यासाठी राकेश आळशी यांची निवड करण्यात आली आहे.

अकाउण्टन्सीच्या क्षेत्रात भारतात मोठ्या प्रमाणावर परदेशी कंपन्या येत आहेत. तसंच विविध देशांबरोबरच्या व्यापारविषयक करारांमुळे भारतीयांनाही परदेशात जाऊन सीएची प्रॅक्टीस करण्याचा मार्ग खुला झाला आहे. नुकत्याच सिंगापूरबरोबर झाले-ल्या करारात याचा उल्लेख आहे. या संधीचा फायदा कॉमर्सच्या विद्यार्थ्यांना होऊ शकतो. त्यासाठी अर्थातच पहिली अट आहे ती सीए होण्याची. आज या क्षेत्रात मराठी तरुण फारच कमी दिसतात. परंतु आंतरराष्ट्रीय स्तरावर वाढत जाणारी मागणी लक्षात घेता त्यांनी या क्षेत्राचाही करिअर म्हणून विचार करायला हवा, असं राकेश आळशी यांनी स्पष्ट केलं. त्यासाठीचं मार्गदर्शन इन्स्टिट्यूट ऑफ चार्टर्ड अकाउण्टण्ट्स ऑफ इंडिया या संस्थेत मिळू शकतं.

मराठी तरुणांनी पुढे यावं, असं केवळ आवाहन करून राकेश आळशी थांबलेले नाहीत. त्यांनी स्वत: हा वेगळा मार्ग स्वीकारला आणि आता आतंरराष्ट्रीय स्तरावरच्या आथिर्क घडामोंडींचा अभ्यास करण्यासाठी त्यांनी अमेरिकन भरारी घेतली आहे.

रवींद मांजरेकर

 
</text>
</doc>
