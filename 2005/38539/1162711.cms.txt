<doc>
<docno>1162711.cms.txt</docno>
<text>
 
महामुंबई: मुंबई टाइम्स
...तरीही खेळा क्रिकेट
[ Wednesday, July 06, 2005  05:50:15 pm]


अमित भंडारी

पावसाळा सुरू झाल्यावर बॅट-बॉल कोपऱ्यात जाऊन त्याची जागा फूटबॉल घेणार, हे जवळपास नक्की असतं. उच्च मध्यमवगीर्यांमध्ये हेच लोण रग्बीबाबत दिसून येतं. पण आता नव्या टेक्नॉलॉजीमुळे पावसामुळे विकेट भिजली, तरीही क्रिकेटचा सराव सुरू ठेवण्याचा पर्याय खुला झालाय. शिवाजी पार्कवर आता फुटबॉलबरोबरच रिमझिम धारांमध्ये फटकेबाजी करणारे उदयोन्मुख क्रिकेट स्टार्सही दिसू लागले आहेत.

क्रिकेटसाठी 'ऑफ सीझन' मानण्यात येणाऱ्या या मोसमातही खास शिवाजी पार्कमध्ये सराव करताना काही चेहरे दिसतात. याच मातीत 17-18 वर्षांपूवीर् सचिन तेंडुलकर, विनोद कांबळी आणि प्रवीण अमरे ही त्रयी दिसायची. आज या मोसमात उद्याचे सचिन, विनोद दिसण्याची चिन्हं आहेत. शारदाश्रम विद्यामंदिरच्या पावसाळ्यातील सरावामध्ये गेल्या कित्येक वर्षांपासून सरावात खंड पडलेला नाही. पण आता या सरावाला टेक्नॉलॉजीची जोड मिळू लागल्यामुळे बारा महिने क्रिकेटशी टच ठेवणं शक्य झालंय. आज या क्रिकेटमध्ये मेडिसीन बॉल या वेगळ्या लेदरच्या बॉलचा वापर होतो.

पूर्वापार चालत आलेल्या या प्रथेमध्ये रबर बॉलच्या सरावासोबत व्यायामावर अधिक भर देण्यात येतोय! यापूवीर् फिटनेस कॅम्प आणि जिम्नॅशिअममध्ये वेळ घालवण्यात पूवीर् खेळाडू मश्गुल असायचे, तेही मंुबईचं प्रतिनिधित्व करणारे विविध वयोगटातील खेळाडू! आता इण्टरस्कूल स्पर्धांमध्ये खेळणाऱ्या खेळाडूंसाठी हा पर्याय खुला झालाय.

यासंदर्भात शारदाश्रम विद्यामंदिरचे प्रशिक्षक नरेश चुरी म्हणाले, की दोणाचार्य रमाकांत आचरेकरसरांच्या मार्गदर्शनानुसार आम्ही सराव करतो. क्रिकेटशी असलेलं नातं काही काळापुरतंही दुरावू नये आणि सराव हा सवयीचा भाग आहे, हे विद्यार्थ्यांच्या अंगी रुजवण्याचा प्रयत्न असतो. त्यामुळेच फिटनेसवर अधिक भर दिला आहे. आता प्रोफेशनल क्रिकेट बारा महिने खेळलं जातं त्यामुळे खेळाडूच्या खांद्यावर अधिक मोठी जबाबदारी असते ती तंदुरुस्त राहण्याची! लहान वयात दुखापतींनी ते हैराण होऊ नयेत, यासाठी पुढील मोसमाची बेगमी म्हणून हा सराव निश्चितच महत्त्वपूर्ण ठरतो.

 
</text>
</doc>
