<doc>
<docno>1162805.cms.txt</docno>
<text>
 
अर्थव्यवहार
आरोग्य विम्याचे गैरसमज आणि वस्तुस्थिती- 2
[ Wednesday, July 06, 2005  07:31:39 pm]


सध्या आरोग्य विम्यात दावा आल्यास विकसित देशांप्रमाणे विनाखर्च वैद्यकीय विमा सेवा अशी कार्यप्रणाली आपल्याही देशात सुरू करायचा प्रयत्न सरकारी आणि खाजगी विमा कंपन्यांनी चालवला आहे. यात विनाखर्च सुविधा देण्यासाठी 'टी.पी.ए.' या मध्यस्थाला समाविष्ट करण्यात आले आहे. मात्र यात सध्या तरी फार अडथळे, तणाव आणि विलंब होत आहे. इस्पितळे, विमा कंपन्या आणि 'टी.पी.ए.' यात आवश्यक तो सुसंवाद आणि ताळमेळ अजून जमलेला नाही. आरोग्य विम्याविषयीची अनास्था, फार कमी संख्येने असणारे पॉलिसी होल्डर्स आणि इस्पितळांची मनमानी इ. अनेक कारणे यामागे आहेत. मात्र हळूहळू ही पद्धत सुरळीत होईल असे प्रयत्न होत आहेत. 'टी.पी.ए.'ने संपूर्ण भारतात इस्पितळांचे एक जाळे तयार केलेले आहे. जर आपल्याला इस्पितळात दाखल करायची वेळ आली तर आपल्या पॉलिसीवर पत्ता दिलेल्या 'टी.पी.ए.'शी संपर्क साधून त्याच्या नेटवर्कमधील इस्पितळात अॅडमिट व्हायचे. तेथे 'टी.पी.ए.'ने पाठवलेले ओळखपत्र दाखवायचे. 'टी.पी.ए.'ने परवानगी दिल्यावर तेथे एक रुपयाही खर्च न करता सर्व आवश्यक उपचार केले जातात आणि आपण बरे होऊन घरी परततो. आपला वैद्यकीय खर्च विमा कंपनीकडून घेऊन इस्पितळात जमा करण्याचे काम 'टी.पी.ए.' आपल्यासाठी आपल्याकडून एकही रुपया न घेता करतो. समजा, हे शक्य झाले नाही तर हॉस्पिटलमध्ये अॅडमिट झाल्यावर विमा कंपनीला सूचना द्यायची. इस्पितळातून बरे होऊन बाहेर पडल्यावर सर्व बिले, कागदपत्रे, पॉलिसी प्रत, डॉक्टरांचे रिपोर्ट विमा कंपनीकडे दाखल करायचे. त्यावर दोन आठवड्यांत निर्णय घेऊन विमा कंपनी आपला दावा आपल्याला अदा करते. आरोग्य विम्यामध्ये 'मेडिक्लेम' ही मुख्य पॉलिसी असून, सरकारी आणि खाजगी विमा कंपन्यांमार्फत तिची विक्री होते. ग्रामीण भागातील जनतेसाठी 'जनारोग्य' ही पॉलिसी असून, परदेशी प्रवासात सक्तीची असलेली 'ओव्हरसीज मेडिक्लेम पॉलिसी'ही आहे. निवृत्तीनंतरच्या वैद्यकीय खर्चाची काळजी घेणारी 'भविष्य आरोग्य पॉलिसी' असून, कमी महिन्यात जन्मलेल्या मुलांसाठी 'क्रेडल केअर' ही पॉलिसी आहे. खाजगी विमा कंपन्यांनी जास्त प्रिमियम आकारून काही चांगल्या 'मेडिक्लेम' योजना बनविलेल्या आहेत. मात्र कोणतीही 'मेडिक्लेम पॉलिसी' घेताना प्रस्तावपत्र, अटी नीट समजून घेणे आवश्यक ठरते. सर्वसामान्य माणसाला आरोग्य विम्याचा लाभ घेता यावा म्हणून रोज फक्त एक रुपया म्हणजे वर्षाचा 365 एवढा कमी हप्ता असणारी 'सार्वभौमिक आरोग्य विमा योजना' सुरू करण्यात आली आहे. संपूर्ण कुटुंबाला या योजनेत फक्त वर्षाला 548 रुपयांतत आरोग्य विम्याचे संरक्षण मिळते ही एक अतिशय चांगली आणि योग्य पॉलिसी आहे.

यात काही रोगांवर पॉलिसीच्या पहिल्या वषीर् दावा आला तर रक्कम मिळत नाही. उदा. मोतिबिंदू, हानिर्या, मूळव्याध इ. (यांची यादी विमा प्रस्तावपत्राबरोबर दिली जाते) तसेच नुसत्या दातांची निगा राखणे किंवा सौंदर्य वाढवणारे उपचार, प्लॅस्टिक सर्जरी इ.च्या खर्चाची रक्कम मिळत नाही. त्याचप्रमाणे गर्भपात, वजन कमी करण्याचे उपचार किंवा दमा, रक्तदाब, मधुमेह इ.साठी नेहमी घ्यावी लागणारी औषधे यांचा खर्च मिळत नाही. फक्त आरोग्यविषयक चाचण्या सोनोग्राफी, एक्सरे, निसगोर्पचार, होमिओपॅथीचे उपचार, चष्मा, ऐकण्याचे यंत्र, कॉन्टॅक्ट लेन्सेस, ड्रग्ज, एड्स इ.साठी उपचारांचा खर्च परत मिळत नाही. त्याचप्रमाणे बाळंतपण आणि 'सिझरीन', अवेळी झालेले बाळंतपण यांवरील खर्च परत मिळत नाही. त्याचप्रमाणे साहसी खेळ, धोकादायक कामे, व्यवसाय, सैन्यात असतानाच्या जखमा यांचा खर्च परत मिळत नाही.

क्षितिज पाटुकले

( समाप्त)

 
</text>
</doc>
