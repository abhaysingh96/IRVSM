<doc>
<docno>1162999.cms.txt</docno>
<text>
 
देश-विदेश
अतिरेक्यांचा हल्ला हे गुप्तहेर खात्याचे अपयश नाही
[ Wednesday, July 06, 2005  11:18:47 pm]


अयोध्या (वृत्तसंस्था) : केंदीय गृहमंत्री शिवराज पाटील यांनी रामजन्मभूमीवरील अतिरेक्यांच्या हल्ला म्हणजे गुप्तहेर खात्याचे अपयश, या आरोपांचा बुधवारी इन्कार केला. 'आपण गुप्तहेर संघटनेचे अपयश कसे म्हणू शकता, असा प्रतिप्रश्न् करून पाटील यांनी जेव्हा जेव्हा केंदाला माहिती तेव्हा ती राज्याला दिली जाते, असे त्यांनी पत्रकारांना सांगितले.

अतिरेक्यांनी वेळ साधली व अचानक हल्ला केला. या हल्ल्यामागे कोणती अतिरेकी संघटना आहे, याची माहिती उपलब्ध नसली तरी माहिती मिळाल्यानंतर तुम्हाला सांगू, असेही पाटील यांनी सांगितले.

अतिरेक्यांच्या या स्थळावरील हल्ला म्हणजे लोकांत फूट पाडण्याचा प्रयत्न आहे. मात्र, हा प्रयत्न आम्ही यशस्वी होऊ देणार नाही, अशी ग्वाही त्यांनी दिली. अतिरेक्यांच्या मोहिमेला पाठिंबा मिळेल अशी कृती आपल्याकडून होऊ नये, याबाबत सर्वांनी दक्ष राहावे, असे भारतीय जनता पक्ष किंवा विश्व हिंदु परिषदेचे नाव न घेता त्यांनी सांगितले.

गृहमंत्र्यांनी अतिरेक्यांनी हल्ला केलेल्या स्थळाला भेट दिल्यानंतर केंद आणि राज्याच्या सुरक्षा व्यवस्थेने एकत्रपणे समाज बांधणीचे काम करावे आणि धर्म हा समाजाला जोडणारा आहे, हे लोकांच्या मनावर बिंबवण्याचा प्रयत्न करावा, असे आवाहन पाटील यांनी केले.

 
</text>
</doc>
