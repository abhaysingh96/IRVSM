<doc>
<docno>1162851.cms.txt</docno>
<text>
 
महाराष्ट्र
चला पावनखिंडीला...
[ Wednesday, July 06, 2005  08:19:24 pm]


कोल्हापूर : सिद्दी जोहरच्या वेढ्यातून छत्रपती शिवाजी महाराजांना विशाळगडावर सुखरूप पोहोचवण्यासाठी पावनखिंडीत आपल्या प्राणाची आहुती देणाऱ्या मावळ्यांच्या बलिदानाला नमन करण्यासाठी 'पावनखिंड संग्राम दिनी', नऊ व दहा जुलै रोजी येथील एका संस्थेने पन्हाळगड ते पावनखिंड या पदभ्रमंती मोहीम आयोजित केली आहे. भर पावसाळ्यात होणाऱ्या या साहसी मोहिमेत दरवषीर् शेकडो शिवप्रेमी भाग घेतात.

पन्हाळगडावर नऊ तारखेला सकाळी सातला वीर शिवा काशिद समाधी आणि बाजीप्रभू देशपांडे यांच्या पुतळ्याचे पूजन करून मोहिमेला सुरुवात होईल. पुन्हा राजदिंडी, मसाई पठार मागेर् पदभ्रमण करत करपेवाडी गावात मुक्काम होईल. दहा जुलैला पांढरेपाणीमागेर् पावनखिंड परिसरात महाप्रसाद आणि रणस्थळाचे पूजन होईल. मोहिमेची सांगता शिवकालीन युद्धकलांच्या प्रात्यक्षिकाने होईल.

मोहिमेत अभ्यासक सह्यादी प्रतिष्ठानने संशोधित केलेल्या ऐतिहासिक फरसबंदी मार्गाची तसेच पावनखिंड परिसरातील इतिहास, भूगोल आणि निसर्गाची माहिती देतील. प्रतिष्ठानचा पत्ता: 262/6 बी, गजानन महाराज नगर, रेसकोर्स, मंगळवार पेठ, कोल्हापूर. मोबाइल : 9850993133

 
</text>
</doc>
