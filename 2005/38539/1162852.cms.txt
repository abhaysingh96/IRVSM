<doc>
<docno>1162852.cms.txt</docno>
<text>
 
महाराष्ट्र
बेकायदा बांधकामाबद्दल नगराध्यक्षच निलंबित
[ Wednesday, July 06, 2005  08:19:49 pm]


पंढरपूर (म.टा. वृत्तसेवा) : नगरपरिषदेच्या जागेवर बेकायदा बांधकाम केल्याप्रकरणी पंढरपूरमध्ये नगराध्यक्षांनाच अपात्र ठरविण्याचा निर्णय घेण्यात आला आहे. बेकायदा बांधकामाची प्रकरणे तशी महाराष्ट्राला नवी नसली, तरी नगराच्या प्रथम नागरिकालाच पदावरून काढून टाकण्याच्या निर्णयामुळे पंढरपूरमध्ये खळबळ उडाली आहे.

पंढरपूरच्या नगराध्यक्ष सुनीता विलास साळुंखे यांनी येथील दोन एकर जागा बळकावण्याचा प्रयत्न केल्याचा आरोप त्यांच्यावर ठेवण्यात आला आहे. पंढरपूरमधील संभाजी पुतळ्याजवळील ही जागा क्रीडांगणासाठी आरक्षित ठेवण्यात आली होती. या जागेवर सुनीता साळुंखे यांनी त्यांचे पती नगरसेवक विलास साळुंखे यांच्या मदतीने एका ठरावाद्वारे कर्मवीर औदुंबरराव पाटील प्रशालेस दिली आणि 2002 मध्ये या आरक्षित जागेवर शाळेचे बांधकामही करून टाकले.

गट नं. 3558/1 अ ची ही जागा नगरसेवक साळुंखे यांनी 1995 मध्ये नगरपालिकेशी करार करून क्रीडांगणासाठी घेतली होती. त्यानंतर 6 जानेवारी 2002 रोजी पालिकेकडून संरक्षक भिंत उभारण्याची, तर 28 जानेवारी रोजी आतील बांधकामाची परवानगी घेण्यात आली.

1 जानेवारीपर्यंत खुल्या असलेल्या या जागेवर आठ खोल्यांचे बांधकाम झाले. ऑक्टोबर 2002 मध्ये नगररचना खात्याने या जागेचे सवेर्क्षण केल्यानंतर त्यात या बांधकामाचा 'शाळा' असा उल्लेख आढळून आला. या आरक्षित जागेवर बांधकाम करताना परवानगी घेतलेली नाही, अशी तक्रार माजी नगरसेवक भाई मुरलीधर थोरात, शिक्षण मंडळ सदस्य सुभाष हूंगे आणि राजेंद मोरे यांनी जिल्हाधिकाऱ्यांकडे केली होती. जिल्हाधिकारी मनिषा वर्मा यांनी या दाव्यात पुरावा म्हणून सादर केलेली कागदपत्रे ग्राह्य धरून पदाचा गैरवापर केल्यासंदर्भात नगराध्यक्ष सुनीता साळुंखे आणि त्यांचे नगरसेवक पती विलास साळुंखे यांना दोषी धरून अपात्र ठरविले.

या दोघांना सहा वषेर् निवडणूक लढवण्यास मनाईचाही आदेश देण्यात आला आहे. आपण पुन्हा निवडणूक लढवूच; मनाई असेल तर त्या आदेशाविरुद्ध कोर्टात जाऊ, अशी प्रतिक्रिया नगरसेवक विलास साळुंखे यांनी दिली आहे.

या दाव्यात फिर्यादीतफेर् अॅड. प्रकाश कुलकणीर्, तर आरोपींतफेर् अॅड. अनपट यांनी काम पाहिले. सुनिता साळुंखे यांनी आमदार सुधाकर परिचारक यांच्या नगरविकास आघाडीतून निवडणूक लढविली होती. परंतु गेल्या विधानसभा निवडणुकीत त्यांनी आमदार गटाशी काडीमोड घेऊन विरोधी प्रचार केला होता.

 
</text>
</doc>
