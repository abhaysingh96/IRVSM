<doc>
<docno>1162821.cms.txt</docno>
<text>
 
देश-विदेश
महिला व बाल विकास योजनांना केंदाची मदत हवी
[ Wednesday, July 06, 2005  07:50:03 pm]


नवी दिल्ली (म. टा. विशेष प्रतिनिधी) : कुपोषित किशोरवयीन मुली तसेच दूध पाजणाऱ्या मातांना मोफत अन्नधान्य पुरवणाऱ्या राष्ट्रीय किशोरी कार्यक्रमाची प्रभावीपणे अमलबजावणी करण्यास, आथिर्क चणचणीमुळे राज्य सरकार असमर्थ ठरले आहे. या योजनेचे सध्याचे 70 टक्के केंदीय कर्ज आणि 30 टक्के केंदीय मदतीचे स्वरूप बदलून 100 टक्के आथिर्क मदत केंदाने करावी, अशी मागणी राज्याचे महिला बाल विकासमंत्री हर्षवर्धन पाटील यांनी केली.

विस्तारित संसद कक्षात सर्व राज्यांच्या महिला बालविकास मंत्र्यांच्या परिषदेत पाटील बोलत होते. कुपोषणाच्या मुद्याकडे केंद सरकारचे लक्ष वेधताना पाटील म्हणाले, पोषक आहाराच्या वाढत्या किमती लक्षात घेता, कुपोषित मुलांना हा आहार पुरवणे अत्यंत जिकीरीचे झाले आहे. योजनेचा 50 टक्के खर्च केंद सरकार करील, असा निर्णय पूवीर्च झाला होता याची आठवण करून देत पाटील म्हणाले, उर्वरित रकमेचे अनुदान केंदाने तात्काळ राज्यांना दिले पाहिजे. एकीकृत बालविकास योजनेअंतर्गत राबवण्यात येणारी किशोरी शक्ती योजनाही महिला आणि मुलांच्या विकासासाठी अत्यंत महत्त्वाची असून या योजनेद्वारा राबवण्यात येणाऱ्या सर्वच प्रकल्पांना केंदाने आथिर्क सहाय्य द्यावे, अशी विनंती पाटील यांनी याप्रसंगी केली.

महाराष्ट्रात राबवल्या जाणाऱ्या योजनेचे तपशील सांगताना पाटील म्हणाले, राज्य शासनातफेर् 273 प्रकल्पांद्वारे 48982 अंगणवाड्या चालवल्या जातात. त्याचा लाभ 0 ते 6 वर्षाखालील 60 लाख बालकांना आणि 9 लाख गरोदर मातांना होतो. यापैकी अधिकांश लाभाथीर्ंना एकीकृत बालविकास योजनेअंतर्गत सकस आहार पुरवला जातो. महाराष्ट्राने 12864 नव्या अंगणवाड्या सुरू करण्याचे ठरवले असून, त्यात 6 महिने ते 2 वषेर् वयाच्या कुपोषित बालकांवर लक्ष केंदीत करण्याची आवश्यकता आहे. त्यासाठी आथिर्क सहाय्य वाढवण्याचा विचारही केंदाने गांभीर्याने करावा, अशी विनंती पाटील यांनी केली.

जन्मत: मृत बालकांचा दर गेल्या दोन वर्षात राज्यात 19 वरून 17 वर आला तर बालमृत्युचा दर 32 वरून 31 वर, अर्थात ही संख्या महाराष्ट्र सरकारचा उत्साह वाढवणारी नक्कीच नाही. मुलांच्या कुपोषणाचे निर्मूलन करण्यासाठी राज्य सरकारने राजमाता जिजाऊ माता बाल आरोग्य पोषण मिशनची स्थापना केली आहे, अशी माहितीही पाटील यांनी दिली.

 
</text>
</doc>
