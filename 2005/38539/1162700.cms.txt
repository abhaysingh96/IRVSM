<doc>
<docno>1162700.cms.txt</docno>
<text>
 
महामुंबई
चांगल्या शिक्षणाच्या हक्कापासून वंचित
[ Wednesday, July 06, 2005  05:46:22 pm]


ज्यांना शिकण्याची इच्छा आहे, आयुष्याशी झगडत पुस्तकातले धडे गिरवायची जिद्द आहे, त्यांच्यापैकी एखादा डॉक्टर किंवा इंजिनीअर बनू शकेल, अशी गुणवत्ता आहे आणि अर्थातच इतर मुलांप्रमाणे चांगले शिक्षण घेण्याचा अधिकार त्यांना जन्मत:च आहे. केवळ जन्माचा दाखला नसल्याने नवी मुंबई परिसरातील हजारांहून अधिक मुलं शिक्षणापासून वंचित आहेत.

नवी मुंबईत 1997 पासून कार्यरत असलेली 'आरंभ' ही स्वयंसेवी संस्था क्राय संस्थेच्या मदतीने शालेय शिक्षणापासून वंचित असलेल्या मुलांना शिक्षणाचा हक्क मिळावा म्हणून झगडत आहे. संस्थेच्या सव्हेर्क्षणानुसार तुभेर् स्टोअर्स, हनुमाननगर, तुभेर् नाका, खैरणे, बोनकोडे, आनंदनगर, सानपाडा, जुहूगाव, सावलीगाव या परिसरातील सुमारे 1,200 मुलांपैकी फक्त 500 मुलांची जन्मनोंदणी झाली असून 700 मुलांकडे जन्माचा दाखला नाही. यामध्ये 6 ते 10 वयोगटातील मुलांचा समावेश आहे.

गेल्या काही वर्षांपासून तुभेर् परिसर 'आरंभ'ने कार्यक्षेत्र बनवलं आहे. या ठिकाणी बहुतांश बिगारी कामगार, मजूर, फेरीवाले यांची वस्ती आहे. इथल्या स्त्रियांना शिक्षणाचा गंध नाही. पुरुषही अर्धशिक्षित किंवा अक्षरशत्रू. या स्त्रियांची बाळंतपणं बहुतेकदा घरातच होतात. मूल जन्मल्यानंतर जन्माची नोंदणी करणं, दाखला मिळवण्याची त्यांना काहीच माहिती नाही, त्याचा परिणाम मुलांच्या भविष्यावर होतो याचीही जाणीव त्यांना नाही.

' आरंभ'ने तुभेर् स्टोअर्स वस्तीतील घरोघरी जाऊन जन्मनोंदणी आणि शिक्षणाबाबत इथल्या लोकांमध्ये जागरूकता निर्माण करण्यासाठी पुढाकार घेतला. दोन वर्षांच्या अथक प्रयत्नांनंतर आता कुठे त्याचा परिणाम दिसू लागल्याचं संस्थेच्या संस्थापक विश्वस्त शोभा मूतीर् यांनी सांगितलं. अर्थात याचा फायदा भविष्यात जन्माला येणाऱ्या मुलांना होईलच.

मुलांना चांगल्या शाळेत प्रवेश घेता यावा व त्यासाठी त्यांना जन्माचा दाखला मिळावा म्हणून 'आरंभ'ने महापालिका विभाग अधिकाऱ्यांकडे तसंच तलाठी व तहसीलदाराकडे अर्ज केले. अॅफिडेविट तयार करून घेतलं. त्यासाठी वकिलांनीही कोणतीही फी आकारली नाही. परंंतु सर्व सरकारी कार्यालयांची जातकुळी एकच. कधी मेडिकल सटिर्फिकेट आणा, कधी रेशनकार्ड आणा, कधी पैशाची मागणी तर कधी दाईच्या हातून प्रसूती म्हणून तिचं सटिर्फिकेट आणा, असं सांगून या अधिकाऱ्यांनी लाल फितीचा सरकारी खाक्या दाखवला.

यापैकी काही मुलांकडे वैद्यकीय प्रमाणपत्र आहेत तसंच काहींची रेशनकार्डावर नावं आहेत, रुग्णालयातफेर् देण्यात येणाऱ्या लसीकरण कार्डावरही त्यांची नावं आहेत. पुरावे सादर करूनही अधिकाऱ्यांकडून जन्माचा दाखला मिळण्यास विलंब होत असल्याचं 'आरंभ'च्या कार्यर्कत्यांनी सांगितलं. नोकरशाहीच्या इच्छाशक्तीचा अभाव आणि आडमुठे धोरण याचा फटका विद्यार्थ्यांना बसत असल्याचं मत त्यांनी व्यक्त केलं.

काही महापालिका अधिकाऱ्यांच्या म्हणण्याप्रमाणे या मुलांना महापालिकेच्या शाळांमध्ये प्रवेश मिळू शकतो. पण तफावत आहे ती 'एज्युकेशन' आणि 'बेटर एज्युकेशन' यातील. मुळात महापालिकेच्या शाळांची दुरवस्था आणि शिक्षणाची वानवा यामुळे शिक्षणाला पोषक असं वातावरण तिथे नाही. जर या मुलांना दुसऱ्या चांगल्या शाळेत शिक्षण घेण्याची संधी मिळत असेल तर त्यांनी महापालिकेच्या शाळेत का जावं, असा सवाल या निमित्ताने उपस्थित होतो. शिवाय महापालिकेच्या हिंदी शाळा या परिसरात नसल्यामुळे विद्यार्थ्यांनाही अडचण जाणवते.

विद्यार्थ्यांसाठी शाळा प्रवेश, राष्ट्रीयत्व किंवा वय सिद्ध करण्यासाठी जन्म प्रमाणपत्र आवश्यक ठरते. महापालिकेने नुकतीच जन्म/मृत्यू नोंदणी बंधनकारक करण्याची मोहीम सुरू केली आहे. त्या अनुषंगाने ज्या मुलांकडे जन्माचा दाखला नाही. पण इतर पुरावे किंवा प्रमाणपत्र आहेत त्यांना जन्म प्रमाणपत्र त्वरित मिळण्यासाठी महापालिका व इतर अधिकाऱ्यांनी सहकार्य करावं, अशी अपेक्षा शोभा मूतीर् यांनी व्यक्त केली.

गेल्या वर्षापासून 'आरंभ'ने तुभेर् स्टोअर्स झोपडपट्टीमधील 50 विद्यार्थ्यांच्या मोफत शिक्षणाची सोय वाशीतील 'सेंट मेरीज स्कूल'मध्ये केली आहे. या विद्यार्थ्यांची वह्या-पुस्तके,गणवेश,स्कूल बस आदीचा खर्च शाळेतफेर् करण्यात आला आहे. या शाळेत सायंकाळी 5 ते 8 या वेळेत या मुलांसाठी इंग्रजी माध्यमातून वर्ग चालवले जातात. सेंट मेरीजप्रमाणे तुभेर् येथील आयसीएल मोनामी शाळेनेही काही विद्यार्थ्यांच्या शिक्षणाचा भार उचलला आहे. तर आता वाशीतील फादर अॅग्नेल शाळेनेही या विद्यार्थ्यांना शिकवण्याची तयारी दर्शविली आहे. तसा प्रस्ताव आरंभ संस्थेने फादर अॅग्नेल शाळेकडे पाठवला असल्याचं शोभा मूतीर् यांनी सांगितलं. पण चांगल्या शिक्षणाचा हक्क मुलांना मिळणार की नाही हा प्रश्न कायम आहे.

मनोज जालनावाला

 
</text>
</doc>
