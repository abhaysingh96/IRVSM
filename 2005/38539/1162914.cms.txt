<doc>
<docno>1162914.cms.txt</docno>
<text>
 
लेख: जाता जाता
खपवून घेणार नाही!
[ Wednesday, July 06, 2005  08:54:43 pm]


सध्या देशात इतक्या नाट्यमय घडामोडी घडत आहेत की त्यांच्या ओघात एका अतिमहत्त्वाच्या बातमीकडे सर्व प्रसार-माध्यमांचे दुर्लक्ष झाले आहे. समस्त पत्रकारांचे 'चांगले मित्र' आणि लक्षवेधकविधानसम्राट बाळासाहेब ठाकरे यांच्या एका विधानामुळे पुढचे सगळे रामायण घडून आले आहे. आठवा ते विधान!

' शिवसेनेत गँगस्टरिझम खपवून घेतला जाणार नाही!!!'

एकाच वेळी इतके धाडसी, ऐतिहासिक, मौलिक, तत्त्वचिंतक, आत्मपरीक्षक असे दुसरे विधान या शतकात तरी दुसरे कोणाच्या पाहण्यात आले आहे काय?

या युगप्रवर्तक विधानानंतर, आपणही मागे नाही हे दाखवण्यासाठी इतरही अनेकांनी त्याच चालीवर केलेली विधाने पाहण्यात आली आहेत का? नसल्यास पाहा.

' काँग्रेसमध्ये घराणेशाही आणि चमचेगिरी खपवून घेतली जाणार नाही.'

सोनिया गांधी

' राष्ट्रवादी काँग्रेसमध्ये धनिक नेत्यांचे चोचले खपवून घेतले जाणार नाहीत.'

शरद पवार

' तृणमूल काँग्रेसमध्ये आक्रस्ताळेपणा खपवून घेतला जाणार नाही.

ममता बॅनजीर्

' राष्ट्रीय जनता दलात पाचकळ विनोदबाजी खपवून घेतली जाणार नाही.

लालू प्रसाद यादव

' समता पक्षात अस्ताव्यस्त केस ठेवूून आणि बेंगरूळ कपडे घालून येणे खपवून घेतले जाणार नाही.'

जॉर्ज फर्नांडिस

' भारतीय जनता पक्षात उच्चवणीर्यांचे आणि हिंदूंचे लांगूलचालन खपवून घेणार नाही.'

लालकृष्ण अडवाणी

' विश्व हिंदू परिषदेत जहाल, शिवराळ भाषा खपवून घेणार नाही.'

प्रवीण तोगडिया

' मुस्लिमांना जगाच्या मागे ठेवणारी जाचक धर्मनियम व्यवस्था खपवून घेणार नाही.'

शाही इमाम

' अण्णा दविड मुन्नेत्र कळघममध्ये पैशांची उधळपट्टी खपवून घेणार नाही.'

जयललिता

' रा. स्व. संघात राष्ट्रपुरुष मोहम्मद अली जिना यांचा अपमान खपवून घेणार नाही.'

सुदर्शन

... या विधानसत्राने सगळे मतदार चक्रावून गेले. पण, जेव्हा डाव्या पक्षांनी मिळून कारत आणि बर्धन यांच्या सहीने 'निर्गुंतवणुकीला आणि आथिर्क उदारीकरणाच्या धोरणाला खीळ घालणे खपवून घेणार नाही', असे पत्रक काढले, तेव्हा मतदारांचा धीर सुटला आणि 'खो खो हसवून आमचे पोट दुखवणे खपवून घेणार नाही' असे पत्रक कोट्यवधी मतदारांनी मिळून काढले, तेव्हा हा स्टेटमेंटबाजीचा खेळ थांबला...

ता. क. : हे वृत्त विपर्यस्त, खोटे आहे असे म्हणणे खपवून घेतले जाणार नाही.

चकोर

 
</text>
</doc>
