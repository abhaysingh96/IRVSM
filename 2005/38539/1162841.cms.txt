<doc>
<docno>1162841.cms.txt</docno>
<text>
 
महामुंबई
 माझ्यासाठी ही सुरुवात आहे...
[ Wednesday, July 06, 2005  08:07:36 pm]


मुंबई (म. टा. प्रतिनिधी): फॉर्म्युले अभ्यासाचे असू शकतात, यशाचेही असतात. 'आणखी अभ्यास झेपला नसता' असं चिन्मय कामतला आता वाटतं; तर 'माझ्यासाठी ही सुरुवात आहे', असं टीना चौधरी सांगते, तेव्हा पुढल्या यशाचे फॉर्म्युले त्यांना खुणावताहेत, असं लक्षात येतं!

पण या दोघांबरोबर गणेश बनये, नंदन सावंत, अनिरुद्ध मोकाशी, प्रियंका मराठे, मागेर्श वाव्हळ, अमेय पाटील, पूजा प्रभू, मेधा शानभाग आणि निखिल माने या दहावीच्या गुणवत्ता यादीत आलेल्या टॉपरना यंदा दहावीला बसणाऱ्या विद्यार्थ्यांनी केमिस्ट्री, गणित या विषयांबद्दल नेमके प्रश्ान्ही विचारले. अभिनेता प्रशांत दामले आणि सोनाली खरे यांनी 'मटा दहावी मेरिटचा फॉर्म्युला' या कार्यक्रमात साधलेल्या संवादाचा हा पुढला अंश...

रसायनशास्त्र किंवा गणिताचे फार्म्युले लक्षात कसे ठेवायचे ?

प्रियंका : मी माझ्या अभ्यासाच्या टेबलासमोर मोठ्या अक्षरात सगळे फार्म्युले लिहून ठेवले होते त्यामुळे येता-जाता सारखी त्याकडे नजर जायची.

नंदन : केमिकल रिअॅक्शनसाठी प्रोडक्ट लक्षात ठेवायचे. तसेच की वर्ड म्हणजे काही शॉर्ट फॉर्म्स लक्षात ठेऊन सराव करता येतो.

गणितातील सी आणि डी ग्रुपमधील प्रश्न कसे सोडवायचे याबद्दल काही सांगाल का?

मेधा : सी आणि डी ग्रुपमधील प्रश्नांसाठी बऱ्याचदा काही विद्याथीर् ए आणि बी ग्रुपमधील प्रश्नांकडे दुर्लक्ष करतात. त्यामुळे आधी ए आणि बी ग्रुपमधील प्रश्नांवर लक्ष केंदित करा आणि नंतर सी आणि डी ग्रुपकडे वळा.

टीना : आमच्या शाळेत स्कॉलर बॅच होती. गणितं सोडवण्याचा नियमित सराव केल्यास सी आणि डी ग्रुपमधील प्रश्नांकडे वळता येईल. पण त्यासाठी कोणताही शॉर्ट कट नाही, नियमित सराव हे लक्षात ठेवा.

मेरिटमध्ये झळकलेले बरेचसे विद्याथीर् नंतर कुठे दिसत नाहीत, याचे कारण काय?

टीना : ते प्रत्येकावर अवलंबून आहे. कोणी कुठल्या यशात संतुष्ट व्हायचे हे ज्याचे त्याने ठरवायचे आहे. माझ्यासाठी ही सुरुवात आहे.

पुढे काय करणार?

निखिल : सायन्सला प्रवेश घेणार आणि मेडिकलमध्ये करिअर करणार.

प्रियंका : सायन्सला प्रवेश घेऊन डॉक्टर व्हायचं ध्येय आहे.

आणखी अभ्यास केला असता तर टॉप करता आले असते, असं वाटतं का?

चिन्मय : तेवढं झेपलं नसतं. आपल्याला जमेल तेवढाच पण योग्य अभ्यास करणे जास्त फायद्याचं ठरू शकतं. (समाप्त)

 
</text>
</doc>
