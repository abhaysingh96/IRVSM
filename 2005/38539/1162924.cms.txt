<doc>
<docno>1162924.cms.txt</docno>
<text>
 
महामुंबई
विहिंपच्या बंदला विरोध, पाठिंबा
[ Wednesday, July 06, 2005  08:59:06 pm]


मुंबई (म. टा. प्रतिनिधी) : अयोध्येतील रामजन्मभूमीवर दहशतवाद्यांनी केलेल्या हल्ल्याला चोख उत्तर देणाऱ्या सुरक्षारक्षकांचा गौरव करण्याऐवजी विश्व हिंदू परिषद लोकांच्या भावना भडकावत असल्याचा आरोप करत राष्ट्रीय श्रमिक पाटीर्ने परिषदेने गुरुवारी पुकारलेल्या 'महाराष्ट्र बंद'ला विरोध केला आहे. हल्लेखोरांना कंठस्नान घालणाऱ्या सुरक्षारक्षकांचे पक्षाने अभिनंदन केले आहे.

हिंदू महासभेने या बंदला पाठिंबा दिला असून रामजन्मभूमीवरील पाकिस्तानी दहशतवाद्यांचा हल्ला म्हणजे हिंदू समाज व राष्ट्राची प्रतिष्ठा आणि अस्मिता यांवरच आक्रमण असल्याचे म्हटले आहे.

त्याच्याविरुद्ध कडक कारवाई हेच प्रत्युत्तर ठरेल, असे प्रतिपादन हिंदू महासभेचे प्रदेशाध्यक्ष अरुण जोशी आणि प्रदेश प्रधान कार्यवाह अनुप केणी यांनी केले आहे.

मार्क्सवदी कम्युनिस्ट पक्षानेही या हल्ल्याचा तीव्र निषेध केला आहे. या हल्ल्याचे निमित्त करून सामाजिक शांतता भंग करणाऱ्यांवर कारवाई करावी, अशी मागणी पक्षाने केली.

 
</text>
</doc>
