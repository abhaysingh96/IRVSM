<doc>
<docno>1162609.cms.txt</docno>
<text>
 
प्रगती फास्ट
बँकिंग सेक्टर बदलतंय
[ Wednesday, July 06, 2005  04:49:03 pm]


फायन्समध्ये करिअर करू इच्छिणाऱ्या विद्यार्थ्यांना हमखास संधी देणारं सेक्टर म्हणजे बँकिंग. काही वर्षांपूवीर् इथल्या जॉबला स्पर्धा आणि आव्हानांचा अभाव असल्यामुळे नाकं मुरडली जायची. पण जागतिकीकरणाने इथलं वातावरण बदललं. अमेरिकन एक्स्प्रेस बँक लि.चे व्हाइस प्रेसिडेण्ट राजन भट यांची टेम्पररी क्लार्कपासून सुरू झालेली करिअरची वाटचाल हेच सांगत आहे.

कोणत्या क्षेत्रात करिअर करायचं, कशा प्रकारचा जॉब करायला आवडेल, यातल्या एकाही प्रश्नाचं उत्तर राजन भट यांच्याकडे सुरुवातीला नव्हतं. वयाच्या अठराव्या वषीर् त्यांनी अमेरिकन एक्स्प्रेसमध्ये पाऊल टाकलं आणि ते कायम इथलेच झाले. टेम्पररी क्लार्क म्हणून सुरुवात करणारे राजन भट आज कंपनीच्या व्हाइस प्रेसिडेण्ट (ग्लोबल ट्रॅव्हलर्स चेक्स अॅण्ड प्रीपेड सविर्सेस)पदाचा कार्यभार सांभाळत आहेत.

कंपन्या, ब्रॅण्डचा करिअर ग्रोथसाठी वापर करून उन्नती करण्याचा ट्रेण्ड असतानाही ते एकाच कंपनीत स्थिरावले. याबद्दल ते सांगतात 'निव्वळ पैशाच्या बळावर यशस्वी होता येत नाही. पैसा आवश्यक असतो. पण त्याचबरोबर काही मूलभूत तत्त्वं असावी लागतात. कंपनी आणि माझ्या तत्त्वात साम्य आहे, याची काम करताना जाणीव झाली. इथली कार्यप्रणाली मला मनाविरुद्ध तडजोडी करायला भाग पाडत नव्हती. विचारस्वातंत्र्य असल्यामुळे करिअरला खूप वाव आहे.'

याच तत्त्वांनी त्यांचे पाय जमिनीवर घट्ट रोवून ठेवले आहेत. स्पधेर्च्या काळात निर्णय क्षमतेचा खऱ्या अर्थाने कस लागतो. ही तत्त्वं निर्णय घेताना द्विधा मनस्थिती होणार नाही, याची नकळत काळजी घेतात. राजन भट यांनी नोकरी करता करता कॉमर्समध्ये मास्टर डिग्री घेतली. यात कंपनीने टॅलण्ट ओळखून वेळोवेळी दिलेलं प्रोत्साहन आणि शिक्षणासाठी केलेल्या आथिर्क सहकार्याचा ते आवर्जून उल्लेख करतात. त्याच वेळी या सुविधा फक्त टॅलण्टेड व्यक्तींसाठीच असतात. कामचुकारपणा केला, तर कोणतीही कंपनी तुम्हाला सहकार्य करणार नाही, हेही ते लक्षात आणून देतात.

कंपनीतील प्रोत्साहनात्मक वातावरणामुळे जॉबदरम्यान त्यांनी वेगवेगळे कोर्स केले. त्यातील काही अर्धवट राहिले, तर काहींमध्ये विशेष अशी ग्रेड मिळाली नाही. याचा अर्थ गुंतवलेला सगळा वेळ, पैसा, मेहनत वाया गेली, असा मुळीच होत नाही. त्यातून त्यांना खूप काही शिकता आलं. काम करताना त्यातील टेक्निक्सचा वापर करता आला. 'नॉलेज अॅप्लिकेशन' या संकल्पनेवर त्यांची गाढ श्रद्धा आहे. यात ज्ञान मिळवणं, हा पहिला टप्पा असतो. ते ज्ञान योग्य वेळी आणि ठिकाणी वापरता आलं पाहिजे. यावरचं तुमचं यश अवलंबून असतं.

त्यांना आजच्या पिढीबरोबर काम करायला आवडतं. ते सांगतात, की ही मंडळी स्पर्धात्मक जीवनशैलीला चांगलीच सरावली आहेत. या स्पधेर्त टिकून राहण्यासाठी सातत्याने होणारे बदलही स्वीकारावे लागतात. त्याप्रमाणे स्वत:ला बदलावं लागतं. उदा. मी अमेरिकन एक्स्प्रेसमध्ये आलो तेव्हा बहुतांश काम हातीच करावं लागायचं. त्यानंतर इथे टाइप रायटर, इलेक्ट्रिकल टाइप राइटर, कम्प्युटर आले. ही टेक्नॉलॉजी आत्मसात करावी लागते.'

साधारणपणे तुम्हाला बँकिंग सेक्टरमध्ये तीन कॅटेगरीतील लोकांबरोबर काम करावं लागतं. त्यात तुमच्याबरोबर काम करणारा स्टाफ, ग्राहक आणि बँकेचे शेअर होल्डर असतात. तिन्ही कॅटेगरीतील कामाच्या पद्धती बदलू शकतात. पण विश्वास हा प्रत्येक ठिकाणी निर्माण करावाच लागतो. आथिर्क व्यवहार हे या विश्वासावर अवलबून असतात. पण हा विश्वास आंधळा नसावा, हेही तितकंच महत्त्वाचं असतं. त्यातूनच कंपनीची ब्रॅण्ड व्हॅल्यू निर्माण होते.

बँकिंग सेक्टरमधले हे बदल टेक्नॉलॉजीपुरते मर्यादित नाहीत. बँकेतलं करिअर म्हटलं, की सुरक्षित जॉब, भरपूर पगार, नऊ ते पाच ठराविक वेळ काम करायचं, असं चित्र समोर येतं. बहुतांश वेळा या चाकोरीबद्ध जॉबवर टीकाही होते. काही व्यक्तींना इथलं वातावरण स्पर्धात्मक वाटत नाही. पण गेल्या काही वर्षांत जागतिकीकरणामुळे वेगवेगळ्या प्रकारचे बदल बँकिंग सेक्टरला स्वीकारावे लागले आहेत. सगळ्याच गोष्टींना प्रोफेशनल टच दिलेला दिसून येतो. अगदी इथल्या स्टाफच्या ड्रेसिंग स्टाइलपासून आथिर्क व्यवहारापर्यंत सगळं बदललं आहे. पूवीर् काऊण्टरच्या अलीकडे बसणाऱ्या स्टाफला ड्रेसिंगची तितकीशी काळजी नसायची. आता सगळे टाय, शूज असा सर्वसाधारण ड्रेस कोड मानतात. यात स्पधेर्चा खूप मोठा वाटा आहे. स्पधेर्च्या प्रत्येक टप्प्यावर स्वत:ला सिद्ध करून दाखवण्यासाठी हे करावं लागतं, असं त्यांचं ठाम मत आहे.

कांचन हरमलकर

 
</text>
</doc>
