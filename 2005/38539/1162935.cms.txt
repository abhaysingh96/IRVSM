<doc>
<docno>1162935.cms.txt</docno>
<text>
 
क्रीडा
लंकेतील तिरंगी क्रिकेटसाठी इंडियन ऑईल चषक
[ Wednesday, July 06, 2005  09:10:16 pm]


मुंबई (म.टा. क्रीडा प्रतिनिधी) : श्रीलंकेत होणाऱ्या तिरंगी झटपट क्रिकेट मालिकेसाठी इंडियन ऑईलचा पुरस्कार लाभला असून विजेत्याला इंडियन ऑईल चषक देऊन गौरवण्यात येईल. ही मालिका जुलैच्या शेवटच्या आठवड्यात श्रीलंकेतील एमराल्ड बेटावर श्रीलंका, वेस्ट इंडिज व भारत यांच्यात होणार आहे. टेन स्पोर्टसवरून या मालिकेचे थेट प्रक्षेपण होणार आहे. मालिकेतील सलामीच्या सामना यजमान श्रीलंका व भारत यांच्यात दम्बुला येथे 30 जुलै रोजी होईल. तीनही संघ आपसात दोन-दोन सामने खेळतील. अंतिम फेरीतील दोन संघांमधील सामना प्रकाशझोतात 9 ऑगस्ट रोजी कोलंबोतील प्रेमदासा स्टेडियमवर खेळवला जाईल.

ग्रेग चॅपल यांच्या मार्गदर्शनाखाली भारतीय संघ प्रथमच आंतरराष्ट्रीय स्पधेर्त उतरत आहे. त्याचप्रमाणे टॉम मूडी यांच्या मार्गदर्शनाखाली होत असलेली श्रीलंकेचीही ही पहिलीच मालिका आहे. जवळजवळ चार महिन्यांनंतर भारतीय संघ प्रथमच परदेश दौऱ्यावर जाणार आहे. गेल्या वषीर् इंडियन ऑईलने श्रीलंकेत झालेली आशिया पुरस्कृत केली होती. तसेच भारत-पाक मालिकेलाही त्याचा पुरस्कार लाभला आहे. गेल्या दोन दशकांपासून इंडियन ऑईल खेळांना उत्तेजन देत आहे. सध्या विविध खेळांमध्ये चमकणारे 70 भारतीय खेळाडू त्यांच्या सेवेत आहेत. आहेत. याशिवाय अनिल कुंबळे, युवराज सिंग व इरफान पठाण यांना इंडियन ऑईलने ब्रँड अँबॅसेडर म्हणून नियुक्त केले आहे.

मालिकेचे वेळापत्रक : जुलै 30 - भारत वि. श्रीलंका (दम्बुला).

जुलै 31 - भारत वि. वेस्ट इंडिज (दम्बुला).

ऑगस्ट 2 - श्रीलंका वि. वेस्ट इंडिज् (दम्बुला).

ऑगस्ट 3 - श्रीलंका वि. भारत (दम्बुला).

ऑगस्ट 6 - वेस्ट इंडिज वि. श्रीलंका (कोलंबो).

ऑगस्ट 7 - वेस्ट इंडिज वि. भारत (कोलंबो)

ऑगस्ट 9 - अंतिम सामना (कोलंबो).

 
</text>
</doc>
