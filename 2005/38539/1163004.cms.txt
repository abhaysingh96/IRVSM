<doc>
<docno>1163004.cms.txt</docno>
<text>
 
महामुंबई
बंदमधून मुंबई वगळली
[ Wednesday, July 06, 2005  11:24:40 pm]


मुंबई (म. टा. प्रतिनिधी) : अयोध्येतील अतिरेक्यांच्या हल्ल्याचा निषेध करण्यासाठी विश्व हिंदू परिषदेतफेर् उद्या गुरुवारी 'महाराष्ट्र बंद' पुकारण्यात आला असला तरी, मुंबईत हा बंद होणार नाही, असे विहिंपचे विभागीय सचिव प्रा. व्यंकटेश आबदेव यांनी सांगितले.

देशाची औद्योगिक राजधानी असलेल्या मुंबईला बंद परवडणारा नाही. बंदमुळे सार्वजनिक जनजीवन विस्कळीत होऊन त्याचा फटका सर्वसामान्य नागरिकांना बसतो. त्यामुळे या निर्णयाचा फेरविचार करण्याची मागणी समाजजीवनातील विविध मान्यवरांनी विहिंपकडे केली होती. तिला मान देऊन बंदमधून मुंबईस वगळण्यात आले, असा दावा आबदेव यांनी केला.

शिवसेना-भाजपचा पाठिंबा मिळू न शकल्याने मुंबईला बंदमधून वगळले का, असे विचारता आबदेव यांनी, असे म्हणणे योग्य ठरणार आहे. अशा प्रश्ानवर राजकीय अभिनिवेश दाखवण्यापेक्षा समाजाची एकजूट दाखवून देणे आवश्यक असते, असे गोलमाल उत्तर दिले. विहिंपतफेर् 6 ते 13 जुलै या काळात निषेध सप्ताह पाळण्यात येणार आहे. त्यात धरणे, निदर्शने आणि सभा असा कार्यक्रम असेल.

 
</text>
</doc>
