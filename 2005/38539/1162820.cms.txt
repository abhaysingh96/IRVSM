<doc>
<docno>1162820.cms.txt</docno>
<text>
 
देश-विदेश
संततधार पावसाने दिल्लीकर कंटाळले
[ Wednesday, July 06, 2005  07:49:32 pm]


नवी दिल्ली (म. टा. विशेष प्रतिनिधी) : आठवड्यापूवीर् दिल्लीत मान्सून दाखल झाला तेव्हा उकाड्याने हैराण झालेले दिल्लीकर आनंदाने पहिल्या पावसात भिजायला रस्त्यावर उतरले. दोन-तीन दिवस पावसाने सातत्याने हजेरी लावल्याने तापमान बऱ्यापैकी खाली आले. सातव्या दिवशी संततधार कोसळणाऱ्या पावसाने मात्र दिल्लीकर कंटाळले आहेत.

यंदा मान्सूनच्या प्रारंभालाच नेहमीपेक्षा अधिक पर्जन्याचे रेकॉर्ड नोंदले गेले. दिल्लीत सर्वसाधारणपणे 5 जुलैपर्यंत 79.4 मि. मि. पर्जन्यमान असते. यंदा 88.4 मि. मि. पर्जन्याची नोंद झाली. हवामानखात्याच्या ताज्या अंदाजानुसार आणखी काही दिवस चांगल्या पावसाची शक्यता, तर आहेच त्याचबरोबर यंदाच्या पावसाळयात विक्रमी पर्जन्यमान दिल्लीत नोंदले जाण्याचीही शक्यता आहे.

जोरदार पाऊसपाण्याची सवय नसलेल्या या महानगरात संततधार जलधारांनी जागोजागी वाहतुकीची कोंडी निर्माण होते. प्रदूषणावर उपाय म्हणून आणलेल्या सीएनजी बसगाड्या रस्तोरस्ती बंद पडलेल्या दिसतात.

 
</text>
</doc>
