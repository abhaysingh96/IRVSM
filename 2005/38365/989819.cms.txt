<doc>
<docno>989819.cms.txt</docno>
<text>
 
क्रीडा
माधुरीचे लक्ष्य अर्ध मॅरॅथॉन जिंकण्याचे
[ Thursday, January 13, 2005  09:42:29 pm]


प्रदीप विजयकर

मुंबई : मुंबई मॅरॅथॉनमध्ये महाराष्ट्राचा झेंडा फडकावत ठेवण्याचे लक्ष्य ठेवून नागपूरची माधुरी गुरमुळे मुंबईत उतरलीय. आफ्रो आशियाई आणि पुणे मॅरॅथॉनमध्ये चौथा क्रमांक मिळवणाऱ्या या गुणी अॅथलीटचे लक्ष्य आहे ते महिलांची अर्ध मॅरॅथॉन जिंकण्याचे.

दादोजी कोंडदेव पुरस्कार विजेते प्रशिक्षक भाऊ काणे यांची शिष्या असलेली माधुरी गतवषीर्ची विजेती सरबजीत कौर तसेच पुष्पा देवी व अरूणा देवी यांना नमवण्यासाठी सरसावली आहे आणि यासाठी तिने जोरदार सराव केलाय. महिलांची अर्ध मॅरॅथॉन 21 किलोमीटरची असली तरी माधुरीने सराव केलाय तो 42 किलोमीटरचे अंतर पार करत. सावनेर गावच्या माधुरीने सुरूवातीच्या काळात खूप कष्ट घेतले आहेत. वडील काशीरामजी हेच तिचे सुरूवातीचे प्रशिक्षक. आपल्या गावातच त्यांनी तिच्याकडून धडे गिरवून घेतले. एशियाड सुवर्णपदक विजेत्या सुनीता राणीनंतर लांब पल्ल्याच्या शर्यतीतील भरवशाची खेळाडू म्हणून माधुरीकडे बघितलं जातयं.

 
</text>
</doc>
