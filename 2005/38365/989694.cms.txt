<doc>
<docno>989694.cms.txt</docno>
<text>
 
महामुंबई: मुंबई टाइम्स
वाढत्या तेलविहिरींमुळे मासळी महाग!
[ Thursday, January 13, 2005  07:45:18 pm]


मुंबई टाइम्स टीम

मुंबई आणि संपूर्ण कोकण किनारपट्टीलगत समुदात ओएनजीसीने आतापर्यंत खोदलेल्या सुमारे 700 तेलविहिरींमुळे मासेमारीवरील खर्च वाढतोय. बाजारात मासे महाग होण्यासाठी हे महत्त्वाचं कारण मानलं जातंय. त्या बदल्यात भरपाई म्हणून ओएनजीसीनं मच्छीमारांना वर्षाला 100 कोटी रुपये भरपाई द्यावी, अशी मागणी अखिल महाराष्ट्र मच्छीमार कृती समितीचे अध्यक्ष दामोदर तांडेल यांनी केली.

ओएनजीसीने नव्या तेलविहिरी शोधण्यासाठी मुंबई हाय ते वसई, पालघर आणि डहाणू या भागातल्या समुदात नोव्हंेबरपासून फेब्रुवारीपर्यंत सुरू केलेल्या सव्हेर्मुळे गेले दोन महिने मच्छीमारीच बंद आहे. यामुळे होणाऱ्या नुकसानाची भरपाई म्हणून ओएनजीसीने मच्छीमाराला सरसकट 15 हजार रुपये द्यावेत, अशी मागणीही कृती समितीने उपमुख्यमंत्री आर.आर. पाटील यांच्याकडे केली.

केंदीय कृषिमंत्री शरद पवार यांच्याकडे हे दोन्ही प्रश्न नेण्याचं आश्वासन पाटील यांनी दिलं. बैठकीला ओएनजीसीचे अधिकारीही उपस्थित होते. त्यांनी संचालक मंडळापुढे या मागण्या मांडण्याचं मान्य केलं. कृती समितीचे कार्याध्यक्ष माणिक म्हात्रे, सरचिटणीस किरण कोळी, उपाध्यक्ष दिवंगत वैती आदी पदाधिकारांसह मत्स्य व्यवसाय आयुक्त गोरख मेघ, मत्स्य व्यवसाय प्रधान सचिव जे.पी. डांगे हेही वरिष्ठ अधिकारी बैठकीला हजर होते.

तेलविहिरींमुळे मच्छीमारांना मासे पकडण्यासाठी समुदात खोल जावं लागतं. यामुळे बोटींचा खर्च वाढतो. राज्य सरकारनं मच्छीमारांना विक्रीकरातील सवलतींमुळे डीझेल कमी भावात मिळतंय. डिझेलचे भाव 24 रुपयांऐवजी 12 ते 14 रुपये झाले, तर मच्छीमारीचा खर्चही कमी होऊन स्वस्तात मासे विकता येतील, असं तांडेल यांनी सांगितलं.

 
</text>
</doc>
