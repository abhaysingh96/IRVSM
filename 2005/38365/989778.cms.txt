<doc>
<docno>989778.cms.txt</docno>
<text>
 
अर्थव्यवहार
'मोबाइल परिवार' पावणेपाच कोटींचा!
[ Thursday, January 13, 2005  08:56:10 pm]


म. टा. तंत्रज्ञान प्रतिनिधी

मुंबई : ' मोबाइल क्रांती ' चे दुसरे पर्व सुरू झाले असून डिसेंबर 2004 अखेरीस देशातील मोबाइलधारकांची संख्या चार कोटी 74 लाखांपेक्षा अधिक गेली आहे. 2003 या वर्षाशी तुलनेत ही वाढ तब्बल 168 टक्के झाली आहे. मागील वषीर् मोबाइलधारकांची संख्या दोन कोटी 82 लाख एवढी होती.

यात सर्वात मोठा वाटा ' जीएसएम ' मोबाइलधारकांचा आहे. गेल्या वर्षभरात ' जीएसएम ' मोबाइलधारकांची संख्या एक कोटी 52 लाखांनी वाढून हा आकडा 3 कोटी 74 लाखांवर पोहोचला आहे. तर ' सीडीएमए ' मोबाइलधारकांमधली वाढदेखील लक्षणीय आहे. डिसेंबर 2003 पर्यंत ' सीडीएमए ' तील 62 लाख मोबाइलधारकांची संख्या डिसेंबर 2004 पर्यंत 99 लाखांपर्यंत पोहोचली.

मागील वषीर्च्या दसऱ्याच्या सुमारालाच लँडलाईनपेक्षाही मोबाईल गेल्या वर्षभरात मोबाइलच्या दरात झालेली मोठी कपात, स्वस्त झालेले हँडसेट यांमुळे महिन्याला सरासरी 15 ते 16 लाख मोबाइलधारकांची भर पडत होती. या शिवाय मोबाइल ऑपरेटरर्स त्यांचे जाळे देशभरात वाढवत आहेत, हेही वाढ होण्यासाठी पुरक कारण आहे.

गेल्या वर्षी डिसेंबरमधील हा आकडेवारीचा खेळ मोबाइल ऑपरेटर आणि हँडसेट व्यावसायिकांसाठी फायदेशीर ठरला होता. केवळ डिसेंबरमध्ये 19 लाख लोक मोबाइल परिवारात सहभागी झाले. त्यातील 14 लाख सीडीएमए तर 5 लाख जीएसएम तंत्रज्ञानाचे होते. थोडक्यात 2004 च्या अखेरीस मिळालेल्या आकडेवारीनुसार मोबाइलधारकांतील 1 कोटी ग्राहक रिलायन्स इन्फोकॉमचे, भारती टेलीचे 98 लाख, सरकारच्या बीएसएनलचे 84 लाख आणि हत्च्चे 72 लाख ग्राहक आहेत. आयडियानेदेखील 47 लाख ग्राहक मिळवले आहेत.

 
</text>
</doc>
