<doc>
<docno>989674.cms.txt</docno>
<text>
 
महाराष्ट्र
बँकांमध्ये कंत्राटी सोनाराची पद्धत अद्याप सुरुच!
[ Thursday, January 13, 2005  07:30:57 pm]


म. टा. वृत्तसेवा

रत्नागिरी : व्याजाच्या स्वरूपात वर्षाला सुमारे साडेतीन कोटीच्या आसपास उत्पन्न घेणाऱ्या जिल्हा मध्यवतीर् सहकारी बँक आणि अन्य सहकारी बँकांमध्ये कायमस्वरूपी सोनार नियुक्त करण्याऐवजी कंत्राटी स्वरूपात सुवर्णकारांना नेमण्याचे प्रकार सुरू झाल्याने सोनेतारणाबद्दल बँकांची विश्वासार्हता धोक्यात आली आहे.

येथील जिल्हा मध्यवर्ती बँकेत गेली 15 वषेर्ं सोनेतारणाचा कर्ज व्यवहार चालतो. कोणत्याही प्रकारची कागदपत्रे न घेता, सोने ठेवून शेतकऱ्यांना 50 हजार ते एक लाख रुपयांपर्यंत कर्ज मिळते. थेट सोन्यावर 16 ते 18 टक्के व्याजाने कर्ज मिळते. काम झाल्यावर कर्ज घेणारे व्याजासकट मूळ रक्कम परत करतात आणि सोने सोडवून घेतात.

तालुक्यातील मुख्य शाखांमध्ये पूवीर् सुवर्णकाराची पदे भरलेली होती. पण ती एकाएकी काढून त्याजागी कंत्राटी सुवर्णकार घेण्याचा निर्णय घेण्यात आला. सोनाराला दिले जाणारे कमिशन हे प्रत्येक ग्रॅमवर 50 पैसे याप्रमाणे दिले जाते. हे पैसेही कर्ज घेणाऱ्याच्या रकमेतून कापले जात असे. आता अर्बन, भंडारी आणि मध्यवतीर् बँकेच्या जिल्ह्यातील सगळ्या बँकांमध्ये कंत्राटी सोनार आहेत. हे सोनार सही करतात त्या दागिन्यांवर बँकेचे अधिकारी डोळे झाकून ग्राहकाला कर्ज देतात. याआधी कंत्राटी सोनार ठेवलेल्या बँकांना खोटे सोने देऊन गंडा घालण्याचे प्रकार झालेले आहेत. येथील एका जिल्हा बँकेने ज्या दोन सोनारांना कायम न करता अन्य पदावर नियुक्त केले होते. या दोघा सोनारांनी पाच वर्षांपूवीर् कोल्हापूरच्या कामगार न्यायालयाकडे धाव घेतली होती. मात्र अजूनही हे प्रकरण न्यायप्रविष्ट आहे.

 
</text>
</doc>
