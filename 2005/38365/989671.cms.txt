<doc>
<docno>989671.cms.txt</docno>
<text>
 
महाराष्ट्र
टेंभी नाक्यावरची इमारत जमीनदोस्त करण्याचे आदेश
[ Thursday, January 13, 2005  07:29:11 pm]


मंुबई टाइम्स टीम

ठाणे : इथल्या टेंभी नाक्यावरील जैन मंदिराजवळील भूखंड संपादन करून वाहतुकीस अडथळा आणणारे जुनी इमारत जमीनदोस्त करण्याचे आदेश ठाण्याचे जिल्हा सत्र न्यायाधीश के.आर. बुधवंत यांनी दिले आहेत.

इथले समाजसेवक वसंत केळकर यांनी या प्रकरणी न्यायालयात अंतरिम अर्ज करून न्याय मिळावा, अशी विनंती केली होती. त्यावर निर्णय देताना न्यायमूतीर्ंनी हे आदेश संबंधितांना दिले. ठाणे महापालिका आणि जिल्हाधिकारी यांच्याशी हे प्रकरण संबंधित आहे.

टेंभी नाका ते जैनमंदिर हा अत्यंत अरुंद असलेला रस्ता रुंद करण्याचं काम गेले तब्बल वीस वर्षं रखडलेले आहे. महापालिकेने 19 वर्षांपूवीर् त्यासाठी 44 लाख 92 हजाराची रक्कम विशेष भूसंपादन अधिकाऱ्यांनी भरलेली आहेत. गेल्या 19 वर्षांचा काळ लक्षात घेता त्यावरील व्याज धरून ही रक्कम दीड कोटीच्या घरात जाईल.

टेंभी नाका ते जैनमंदिर या दरम्यान जुनी व मोडकळीत आलेली एक इमारत उभी आहे. ती पाडून रस्तारुंदीकरण न केल्यामुळे हजारो रहिवाशांना दररोज वाहतूक कोंडी, हवा प्रदूषण, इंधनावरील बेसुमार खर्च, ध्वनीप्रदूषण वेळ आणि पैशाचा अपव्यय, अपघाताच्या संभाव्य भीतीमुळे मृत्यूची टांगती तलवार आदी अनेक समस्यांना तोंड द्यावं लागत आहे.

वसंत केळकर यांनी जनतेला भेडसावणारी ही समस्या सुटावी यासाठी चिकाटीने पाठपुरावा केला. महापालिका अधिकाऱ्यांशी पत्रव्यवहार, आयुक्त व संबंधित अधिकाऱ्यांच्या भेटी, उपोषणाची नोटीस, जिल्हाधिकारी कार्यालयातील लोकशाही दिनामध्ये तक्रार, मुख्यमंत्र्यांच्या लोकशाही दिनात तक्रार, नोटीसा असा प्रवास करत त्यांनी न्याय मिळण्यासाठी न्यायालयाचे दरवाजे ठोठावले होते. त्यांच्या विनंती अर्जावर हा आदेश देण्यात आला आहे.

या प्रकरणी 1984 मध्ये तत्कालीन मुख्यमंत्र्यांनी दिलेला स्थगिती आदेश आता उठवण्यात आला आहे. महापालिकेच्या सर्वसाधारण सभेत लोकप्रतिनिधींनी प्रशासनाला प्रश्न विचारून रस्ता रुंद करण्याची मागणी केली आहे. तसा ठरावही मंजूर करण्यात आला आहे. अनंत तरे व इतर आमदारांनी या संदर्भात विधीमंडळात प्रश्न उपस्थित केला. तरीही हा प्रश्न रेंगाळत पडला होता. न्यायालयाच्या आदेशामुळे आता या प्रकरणी भूमीअभिलेख खाते आणि ठाणे महापालिका प्रशासन काय करते याकडे लोकांचे लक्ष लागून राहिले आहे.

 
</text>
</doc>
