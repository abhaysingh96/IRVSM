<doc>
<docno>989847.cms.txt</docno>
<text>
 
महाराष्ट्र
विद्यापीठ अधिनियम कायद्यात बदलाचे जैन यांचे सूतोवाच
[ Thursday, January 13, 2005  10:19:39 pm]


म. टा. प्रतिनिधी

पुणे : सध्याच्या शिक्षण व्यवस्थेत उच्च शिक्षणाच्या पारंपरिक पद्धतीबरोबरच नव्या आधुनिक पद्धती स्वीकारून त्याला गती देणे आवश्यक आहे. त्यामुळे खाजगी विद्यापीठांकडे काळाची गरज म्हणूनच बघितले पाहिजे, असे प्रतिपादन उच्च आणि तंत्रशिक्षण मंत्री सुरेश जैन यांनी गुरुवारी केले. पण त्याचबरोबर 10 वर्षांपूवीर्च्या विद्यापीठ कायद्यात बदल करण्याचे सूतोवाचही त्यांनी केले.

राज्य उच्च आणि तंत्रशिक्षण विभागातफेर् खाजगी विद्यापीठांच्या अध्यादेशाविषयी महाराष्ट्र कॉस्मोपॉलिटन सोसायटीच्या आझम कॅम्पसमध्ये खुल्या चर्चासत्राचे आयोजन करण्यात आले होते. त्याचा समारोप करताना ते बोलत होते.

देशातील केवळ सात टक्के विद्याथीर्च सध्या उच्च शिक्षणापर्यंत पोहोचू शकत असून त्याचे प्रमाण वाढावे याकरता उपलब्ध असलेल्या पर्यायांचा योग्य वापर करून घ्यायला हवा, असे त्यांनी सांगितले.

कालानुरूप शिक्षण व्यवस्थेमध्ये वेळोवळी बदल करणे गरजेचे असते. मात्र, याचा अर्थ खाजगी विद्यापीठांच्या कायद्यामुळे परंपरागत विद्यापीठांकडे सरकार दुर्लक्ष करणार असा होत नसल्याचे सांगून त्यांचा गुणात्मक दर्जा वाढण्यासाठी प्रयत्न केले जातील. त्यासाठी 10 वर्षांपूवीर्च्या विद्यापीठ अधिनियम कायद्यात आवश्यक ते बदल करण्याचे सूतोवाच करून परंपरागत आणि खाजगी विद्यापीठे एकमेकांसाठी स्पर्धक न ठरता पूरक ठरावीत, अशी अपेक्षा त्यांनी व्यक्त केली.

राज्यातील 12 विद्यापीठांमध्ये परस्पर सहकार्याच्या माध्यमातून शैक्षणिक क्षेत्राचा विकास साधण्याच्या दृष्टीनेही समितीची नियुक्ती करण्यात आली असून आगामी दोन महिन्यात त्यांचा अहवाल प्राप्त होईल, असेही जैन यांनी सांगितले. अध्यादेश जारी झाल्यापासून खाजगी विद्यापीठांसाठी सुमारे 40 प्रस्ताव दाखल झाले असल्याचेही त्यांनी स्पष्ट केले. खाजगी विद्यापीठांविषयीचे खुले चर्चासत्र मुंबई-पुण्याबरोबरच शुक्रवार - शनिवारी औरंगाबाद आणि अमरावती येथेही आयोजित करण्यात आले आहे.

खाजगी विद्यापीठांवरील या खुल्या चर्चासत्रात रयत शिक्षण संस्थेच्या एन, डी. पाटील, पुणे विद्यापीठ अधिसभा सदस्य गजानन एकबोटे, अखिल भारतीय विद्याथीर् संघटनेचे धनंजय कुलकणीर्, ज्ञानेश्वर विद्यापीठाचे कुलगुरू अरुण कुदळे आदींनी अनेक सूचना केल्या. या अध्यादेशात मागासवगीर्य विद्याथीर् आणि आथिर्क स्थिती दुर्बल असणाऱ्या घटकांसाठी योग्य तरतूद केली गेली नसल्याने आरक्षण हक्क संरक्षण समितीच्या डॉ. संजय दाभाडे, एसएफआयच्या महारुद डाके, राष्ट्र सेवा दल विद्याथीर् संघटनेच्या विनय सावंत आणि भारतीय जनता पक्षाच्या मिलिंद कांबळे यांनी त्याला कडाडून विरोध केला. तसेच नियामक मंडळाची रचना, शुल्कपद्धती आणि प्रवेशप्रकियेतही अधिक पारदर्शकता आणण्याची गरज व्यक्त केली गेली.

 
</text>
</doc>
