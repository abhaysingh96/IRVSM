<doc>
<docno>989917.cms.txt</docno>
<text>
 
महामुंबई
त्सुनामीग्रस्तांसाठी मदत मोहीम
[ Thursday, January 13, 2005  11:24:39 pm]


म. टा. प्रतिनिधी

मुंबई : त्सुनामीग्रस्तांच्या मदतीसाठी टाइम्स फाऊंडेशन, अग्नी व इंडियन ऑइल या तीन संस्थांनी 15 जानेवारी ते 25 जानेवारी या कालावधीत मदत मोहीमेचे आयोजन केले आहे. इंडियन ऑइलच्या 17 पेट्रोलपंपांवर सकाळी 8 ते रात्री 8 या वेळात निधी संकलन करण्याची व्यवस्था करण्यात आली आहे. ही मदत रोख रक्कम किंवा चेकद्वाराही करता येईल. चेक ' अग्नी त्सुनामी रिलीफ फंड ' या नावाने काढावा. या मोहिमेत जमा होणाऱ्या रकमेइतकीच रक्कम टाइम्स फाऊंडेशनशी संबंधित अन्य संस्था उभी करणार आहेत ; तसेच पुनर्वसनाच्या विविध योजनाही राबविण्यात येणार आहेत.

या मोहिमेत योगदान देऊ इच्छिणाऱ्यांनी खालील पेट्रोलपंपांवर निधी जमा करावा, असे आवाहन करण्यात आले आहे. पंपांची नावे अशी : हिंद ऑटोमोबाइल्स, चामुंडा पेट्रोलपंप ( कांदिवली), माटुंगा ऑटो, चुनीलाल गुप्ता ( मुलुंड), पूनम (चेंबूर), टॅक्सीमॅन सव्हिर्स स्टेशन (गोरेगाव पूर्व), मकरंद सव्हिर्स स्टेशन (मालाड पश्चिम), वाशी पेट्रोलपंप, रवि ऑटोमोबइल्स ( घाटकोपर/चेंबूर), सहारा हॉस्पिटॅलिटी ( सांताक्रूझ डोमेस्टिक एअरपोर्ट), सीओसीओ- 5 ( सहार), सीओसीओ- 4 ( ओशिवरा), ऑटो र्वक्स (ट्युलिप स्टारजवळ/जुहू, राज ऑटो), किणुज कॉजवे (वांदे पू), श्ाी सिद्धिविनायक सव्हिर्स स्टेशन (प्रभादेवी), टॉप गियर ( वॉर्डन रोड, भुलाभाई देसाई रोड), इंडियन ऑइल स्टेशन, सीओसीओ- 3 ( मरीन ड्राइव्ह). अधिक माहितीसाठी अग्नी या संस्थेशी 2368 2697 या क्रमांकावर संपर्क साधावा.

 
</text>
</doc>
