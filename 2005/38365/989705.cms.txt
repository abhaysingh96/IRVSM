<doc>
<docno>989705.cms.txt</docno>
<text>
 
बहुतांची अंतरे
झोपड्या पाडण्यातही डावे-उजवे?
[ Thursday, January 13, 2005  07:50:24 pm]


1995 च्या नंतरच्या सर्व झोपड्या पाडण्यात येतील व त्या जागेवर पुन्हा झोपड्या उभ्या राहू देणार नाही, अशी घोषणा सरकारतफेर् करण्यात आली. त्यानुसार झोपड्या पाडण्याचे काम सुरू झाले. दररोज किती झोपड्या पाडण्यात आल्या, त्याचा तपशील ठळक अक्षरात येऊ लागला. या सर्वात मालवणी झोपडपट्टीला अतिमहत्त्व आले. या झोपडपट्टीत प्रामुख्याने दलित वस्ती होती. त्यांना कोणाचा पाठिंबा नव्हता व ती सर्व कुटुंबे उघड्यावर आली. झोपडपट्टी पाडण्यात सरकारी अधिकारी डावे-उजवे करत असावे, असा दाट संशय आहे. त्यामागील राजकारण किंवा अर्थकारण सामान्य माणसांच्या आकलन शक्तीच्या बाहेर आहे.

हे सांगण्याचा उद्देश असा की, या झोपडपट्टीपासून दोन फर्लांगावर मावेर् रोडवर, हिंदू, मुस्लिम व ख्रिश्चन लोकांची स्मशानभूमी आहे. या स्मशानभूमीला लागून असलेली झोपडपट्टी 1998 किंवा 1999 मध्ये तोडण्यात आली. कोणाच्या आशीर्वादाने ती पुन्हा उभारण्यात आली ? त्या झोपडपट्टीला या खेपेला संरक्षण कसे मिळाले ? तसेच या स्मशानासमोर खाडी आहे. त्या खाडीत भराव टाकून जी झोपडपट्टी उभी राहिली, ती थेट कांदिवलीच्या डहाणूकरवाडीपर्यंत पसरली. ही झोपडपट्टी अजून शाबूत कशी ? खाडीत भराव टाकून झोपड्या बांधण्यात येतात, मग पर्यावरण खाते याकडे काणाडोळा का करते ? पर्यावरणाच्या दृष्टीने ही गंभीर समस्या होत नाही का ?

अशी वदंता आहे की मालवणी झोपडपट्टीची जागा ही बिल्डर लोकांच्या दृष्टीने ' मोक्या ' ची आहे ; कारण आता मालाड लिंक रोडवर जिथे रहेजांचे मोठे कॉम्प्लेक्स आहेत, त्याला मालवणी भाग जोडला जाणार आहे व तो भाग ओशिवरा व लोखंडवाला कॉम्प्लेक्सला जोडला जाणार आहे. म्हणून ती झोपडपट्टी सर्व बळाचा वापर करून पाडण्यात आली. मावेर् रोडवरची झोपडपट्टी स्मशानाला लागून किंवा स्मशानासमोर असल्यामुळे त्या जागेला किंमत कमी येणार, हाच यामागील हिशेब आहे. दुसरे असे की, मावेर् रोडवरच्या झोपडपट्टीत सर्व म्हणजे जवळ जवळ 80 टक्के लोक हे बिहार- यूपीचे आहेत. त्यांना संरक्षण दिले की निवडणुकीत त्याचा फायदा होतो, हे यामागचे राजकारण.

शशिकांत ठाकूर, मालाड, मुंबई.

 
</text>
</doc>
