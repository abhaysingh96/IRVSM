<doc>
<docno>989853.cms.txt</docno>
<text>
 
महाराष्ट्र
कुलकर्णीच्या घराची पुन्हा झडती
[ Thursday, January 13, 2005  10:23:49 pm]


म. टा. प्रतिनिधी

पुणे : वसतिगृहातील कॉलेज तरुणींचे वेबकॅमेऱ्याने चित्रिकरण करणाऱ्या मोहन कुलकर्णी याच्या घराची गुरुवारी पोलिसांनी पुन्हा झडती घेतली.

कुलकर्णी याला 15 जानेवारीपर्यंत पोलिस कोठडी देण्यात आली आहे. त्याने चित्रिकरणावरून कॅसेट तयार केल्या आहेत का, याचा तपास पोलिस करत आहेत. तसेच, कॅसेट बनवल्या असल्यास त्याचा गैरवापर केला आहे का, याचाही शोध पोलिस घेत आहेत. त्यासाठी त्याच्या नवी पेठेतील ' भारद्वाज ' या बंगल्याची झडती घेण्यात आली. झडतीत काही कॅसेट सापडल्या असून त्या कॅसेट मॅनेजमेंट कोर्ससंबंधित असल्याचे सहायक पोलिस आयुक्त भारती कुऱ्हाडे यांनी सांगितले.

दरम्यान, कुलकणीर्विरुद्ध लैंगिक शोषणाचा गुन्हा दाखल करण्याची मागणी शिवसेनेच्या आमदार डॉ. नीलम गोऱ्हे यांनी मुख्यमंत्री विलासराव देशमुख यांच्याकडे केली आहे.

 
</text>
</doc>
