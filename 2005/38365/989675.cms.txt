<doc>
<docno>989675.cms.txt</docno>
<text>
 
महाराष्ट्र
आयुक्तांनाच वेळेवर हजर राहण्याचं निवेदन!
[ Thursday, January 13, 2005  07:31:07 pm]


मंुबई टाइम्स टीम

भाईंदर : महापालिकेत रहिवाशांना भेटीसाठी वेळेची बंधनं टाकणाऱ्या आयुक्तांनी आणि कर्मचाऱ्यांनी नेमून दिलेल्या वेळेत कार्यालयात उपस्थित राहावं, अशी मागणी जनता दलाने केली आहे. तसं निवेदन नगरविकास सचिवांनाही दिलं आहे.

पालिका आयुक्तच सकाळी दहाऐवजी 11.30 वाजता येतात आणि त्यानंतर दुपारी जेवायला गेल्यावर पुन्हा 4.30 ते 5.00 वा. पालिकेत येतात त्यामुळे त्यांनीच मंत्रालयातल्या वरिष्ठ अधिकाऱ्यांप्रमाणे शिस्त पाळावी, अशी मागणी जनता दलाचे गटनेते मिलन म्हात्रे यांनी केली आहे. आयुक्त कार्यालयाचा आणि दूरध्वनीचा गैरवापर करत असल्याचीही तक्रार म्हात्रे यांनी नगरविकास सचिवांकडे केली आहे. पालिका कर्मचारीही कामाच्या वेळेत उपस्थित नसतात. त्यांनाही पंचिंग मशीन बसवून शिस्त लावण्याची मागणी

म्हात्रे यांनी केली आहे. पदाधिकारी आणि अधिकाऱ्यांच्या केबिनमधल्या दूरध्वनींचा वपारही खासगी कामांसाठी होत असल्याने त्यावर प्रतिबंध करण्यासाठी मागणी करण्यात येत आहे.

 
</text>
</doc>
