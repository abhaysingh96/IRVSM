<doc>
<docno>989814.cms.txt</docno>
<text>
 
महामुंबई
त्सुनामीपासून वाचण्यासाठी मुंबईच्या समुदात भिंत?
[ Thursday, January 13, 2005  09:35:23 pm]


म. टा. प्रतिनिधी

मुंबई : मुंबईतील खचणारे समुदकिनारे मजबूत करण्यासाठी आणि भविष्यात शहराला त्सुनामी लाटेने तडाखा दिल्यास समुदात भिंती बांधून संरक्षक भिंत उभारण्याबाबत राज्य सरकार विचार करीत असल्याची माहिती शहराचे पालकमंत्री नवाब मलिक यांनी जिल्हा नियोजन मंडळाच्या बैठकीत दिली. या बैठकीत शहराच्या विकासावरील तरतुदीत राज्य सरकार कपात करीत असल्याचा आरोपावरून खंडाजंगी झाल्याचे समजते.

जिल्हा नियोजन समितीच्या बैठकीत शिवसेना-भाजप सदस्यांनी मुंबईतील खचणाऱ्या समुदकिनाऱ्यांचा प्रश्ान् उपस्थित केला. नरीमन पॉइंट ते चौपाटीपर्यंतच्या सुशोभिकरणाची योजना सरकार राबवित असले तरी माहीम, दादर आदी भागातील खचणाऱ्या चौपाटीच्या प्रश्ानवर त्वरित उपाययोजना करावी, अशी मागणी मधु चव्हाण, दत्ताजी नलावडे, दगडू सकपाळ व मोहन रावले आदी सदस्यांनी केली. समुदात भिंत बांधण्यापासून अन्य आवश्यक ते उपाय करण्यासाठी सरकार विशेष योजना आखत असून जिल्हा नियोजन समितीच्या पुढील बैठकीत त्याबाबत चर्चा करण्याचे आश्वासन पालकमंत्री नवाब मलिक यांनी दिल्याचे कळते.

शहराची विकास योजना 18 कोटी रुपये खर्चाची असताना प्रत्यक्षात नऊ कोटी रुपयांचीच तरतूद करण्यात आली असून त्यातील केवळ सात कोटी रुपयेच खर्च करण्यात आले असल्याबाबत युतीच्या सदस्यांनी नाराजी व्यक्त केल्याचे कळते. चार तास चाललेल्या या बैठकीत विकास योजनांवरील खर्चात कपात केली जात असल्याबाबत पालकमंत्री नवाब मलिक व विरोधी सदस्यांत खंडाजगी झाली.

 
</text>
</doc>
