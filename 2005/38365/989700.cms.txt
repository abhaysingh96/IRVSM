<doc>
<docno>989700.cms.txt</docno>
<text>
 
महामुंबई: मुंबई टाइम्स
त्सुनामीग्रस्तांसाठी स्टार्स मैदानात!
[ Thursday, January 13, 2005  07:48:08 pm]


अमित भंडारी

एनएसडी ग्रॅज्युएट्सचा नाट्यमहोत्सव

अभिनय आणि नाट्यविश्वाचं विद्यापीठ असणाऱ्या ' नॅशनल स्कूल ऑफ ड्रामा ' च्या विद्यार्थ्यांचा नाट्यमहोत्सव मंुबईत लवकरच रंगणार आहे. यामध्ये नसीरुद्दीन शाह, अनुपम खेर, वामन केंदे, जयदेव हट्टंगडी, केके रैना, नीना गुप्ता, राजेंद गुप्ता, सलीम आरिफ, सुहास जोशी यांसारख्या दिग्गज्जांपासून विजयकुमार, मनोहर तेली यांसारख्या राष्ट्रीय नाट्यशाळेतल्या नव्या पिढीच्या कलावंतांच्या कलाकृतीचा पाहायला मिळणार आहेत. विशेष म्हणजे, सहभागी दिग्गज कलावंत महोत्सवात परफॉर्म करण्यासाठी मानधन घेणार नसून मिळणारा निधी त्सुनामीग्रस्तांसाठी मदतरुपात देण्यात येणार आहे.

' सोसायटी ऑफ नॅशनल स्कूल ऑफ ड्रामा ग्रॅज्युएट्स ' अर्थात (साँग)चा पहिलाच महोत्सव असल्यामुळे त्याला विशेष महत्त्व असेल, यात वाद नाही. मंुबईत नाट्यमहोत्सव ही नवी बाब नाही, पण एनएसडीच्या विविध ऑप्शन्सच्या शोधात असणाऱ्या कलावंतांना मंुबईत एकत्रितपणे आपल्या कलाकृती जाणकार प्रेक्षकांपर्यंत पोहोचाव्यात, यासाठीचं हे व्यासपीठ आहे, असं ' साँग ' चे अध्यक्ष नाट्यदिग्दर्शक वामन केंदे यांनी सांगितलं. ज्येष्ठ कलावंत आणि नवेे कलावंत एकाच व्यासपीठावर परफॉर्म करतील. ' साँग ' सह

पु. ल. देशपांडे महाराष्ट्र कला अकादमीने हा महोत्सव आयोजनात पुढाकार घेतला आहे.

या महोत्सवात एकूण 14 नाटकं सादर केली जातील. त्यासोबत ज्येष्ठ नाटककार विजय तेंेडुलकर, ज्येष्ठ रंगकमीर् डॉ. श्रीराम लागू, ख्यातनाम अभिनेते नसीरुद्दीन शाह आणि ओम पुरी यांच्याशी थेट संवाद साधण्याची संधी मिळणार आहे. तसेच नाट्यप्रेमींसाठी मोफत नाट्यशिबिरंही आयोजित केली जातील. वामन केंदे, सलीम आरिफ, जयदेव हट्टंगडी आणि नीना गुप्ता ही शिबिरं घेणार आहेत.

हा नाट्य महोत्सव 23 जानेवारीपासून 30 जानेवारीपर्यंत रवींद नाट्यमंदिरात रंगणार आहे. अनुपम खेर यांच्या ' कुछ भी हो सकता है ' या नाटकापासून सुरुवात होणाऱ्या या महोत्सवाचं सूप वाजेल नसीरुद्दीन शाह यांच्या ' इस्मत आपा के नाम ' या नाटकानं!

दरम्यान सलीम आरिफ दिग्दशिर्त गालिबनामा, के.के. रैनाचं ' गुंज ' अनामिकाचं ' बावला ', सुहास जोशीचं ' स्मृतिचित्रे ', वामन केंदे दिग्दशिर्त ' मध्यमव्यायोग ', राजेंद गुप्ताचं ' सूर्य की पहिली किरण से सूर्य की अंतिम किरण तक ', रोहिणी हट्टंगडी अभिनित ' अपराजिता ', मिलिंद इनामदारचं ' जिस लाहोर नही देख्या ' मनोहर तेलीचं ' संक्रमण ', आर. एस. शेळकेचं ' पत्नी का पत्र ' नादिरा बब्बरचं ' इतिहास तुम्हे ले गया कहाँ ', विजय कुमारचं ' रागदरबारी ' अनामिकाचं ' बावला ' अशी विविध धाटणीची नाटकं रंगणार आहेत.

नाटकाचा शास्त्रीय अभ्यास करणाऱ्या पदवीधरांचे नवनवे प्रयोग पाहण्याची अनोखी संधी या महोत्सवाच्या निमित्ताने उपलब्ध होईल आणि विशेष म्हणजे या पहिल्या नाट्यमहोत्सवाला अद्याप स्पॉन्सर्सचा टच लाभलेला नाही!

मराठीचीही मदत

त्सुनामी लाटांचं तांडवात आपलं सापडलेल्यांसाठी मदतीचे

अनेक हात पुढे येत आहेत. आता मराठी चित्रपटसृष्टीनंही यात आपला वाटा उचलायचं ठरवलंय. 31 जानेवारी रोजी मराठी चित्रपटातले अनेक चेहरे प्रथमच एकत्र येऊन ' क्या बात है ' नावाचा एण्टरटेन्मेण्ट चॅरिटी शो करतील. रवींद नाट्यमंदिरात या कार्यक्रमाचं आयोजन करण्यात आलंय. अकुंश चौधरी, क्षिती जोग, अतुल परचुरे, प्रसाद ओक, प्रदीप पटवर्धन, सिद्धार्थ जाधव, सविता मालपेकर, असे अनेक जानेमाने चेहरे या चॅरिटी शोमध्ये सहभागी होतील. ' क्या बात है ' च्या टायटल ट्रॅकसाठी पॉपस्टार शानने पार्श्वगायन केलंय. खास म्हणजे तो पहिल्यांदाच मराठीत गाणं गाणार आहे. विशेष म्हणजे अंकुश चौधरीने या कार्यक्रमाचं दिग्दर्शन केलंय तर लेखन गुरू ठाकूर यानं केलंय.

कल्याणजी-आनंदजींच्या लिटल वण्डर्समधल्या 12 वर्षांच्या वैभवने या गाण्याचा ट्रॅक कम्पोज केला आहे. हा कार्यक्रम नाशिक, पुणे इत्यादी ठिकाणी करण्याचं आयोजकांचा मानस असून यातून मिळणारा सर्व निधी त्सुनामीग्रस्तांसाठी विवेक ओबेरॉयने सुरू केलेल्या प्रोजेक्टला दिला जाईल, असं इव्हेण्ट हेड निशा शहाने सांगितलं.

 
</text>
</doc>
