<doc>
<docno>989697.cms.txt</docno>
<text>
 
महामुंबई: मुंबई टाइम्स
रेल्वे ट्रॅक, विजेच्या तारा... कटी पतंग!
[ Thursday, January 13, 2005  07:47:04 pm]


प्रवीण मुळ्ये

येत्या दोन- तीन दिवसांत फायर ब्रिगेडच्या नजरा पावसाळा नसतानाही झाडांवर खिळलेल्या दिसतील. आग विझवणाऱ्या फायर ब्रिगेडचा झाडांशी काय संबंध ? असा प्रश्न अनेकांना पडेल. पण मकर संक्रातीदरम्यान फायर ब्रिगेडडे येणारे कॉल झाडांशी संबंधितच असतात. विशेष म्हणजे हे कॉल अटेण्ड करण्यासाठी एरवी क्वचितच दिसणाऱ्या परदेशी बनावटीच्या अद्ययावत स्नॉकेर्ल्सही कामाला लागलेल्या दिसतात. या अनुभवात यंदाही फारसा फरक पडण्याची शक्यता नाही. त्यामुळे झाडावर पतंगाच्या मांज्यात पक्षी अडकल्याची खबर मिळताच तात्काळ घटनास्थळी पोहोचून सुटकेसाठी झटापट करत असलेल्या या मुक्या जीवांना जीवदान द्यायला मुंबई फायर ब्रिगेडचे जवान पुन्हा सज्ज आहेत. फायर ब्रिगेडबरोबरच रेल्वे पोलिस आणि वीज कंपन्यांच्या कर्मचाऱ्यांच्या नजराही पुढचे दोन दिवस आकाशात मुक्तविहार करणाऱ्या पतंगांवर असणार आहेत.

गेल्या वषीर् आझाद मैदान भागात झाडावर मांजात अडकून सुटकेसाठी झटापट करणाऱ्या पक्षानं येणाऱ्या-जाणाऱ्या अनेकांचं लक्ष वेधून घेतलं होतं. त्या जखमी झालेल्या पक्षाची फायर ब्रिगेडनं सुटका केल्यानंतर जमलेल्या लोकांनीही टाळ्या वाजवत त्या जवानांचं कौतुक केलं. माजांत पक्षी अडकल्याचे अंदाजे 66 कॉल गेल्यावषीर् मुंबई फायर ब्रिगेडकडे आले. त्यापैकी जखमी पक्षांवर हाफकिन इन्स्टिट्यूटमध्ये उपचार झाले होते.

काही वर्षांपूवीर् मांजामुळे जखमी पक्षांचा आकडा हा शंभराहून अधिक होता. पण आता तो बराच खाली आल्याचं फायर ब्रिगेड अधिकाऱ्यांनी सांगितलं. पतंगबाजीची मजा लुटताना अनेकदा त्याची नाहक सजा मात्र निष्पाप पक्षांना होते. माजांत अडकून प्राण गमवावे लागलेले पक्षीही झाडावर लटकताना दिसतात. या घातक मांजामुळे होणाऱ्या नुकसानाकडे लोकांचं लक्ष वेधण्यासाठी यंदा अनेक प्राणीमित्रांनी पुढाकार घेतलाय. मोठ्या प्रमाणात पतंगबाजी चालणाऱ्या भागांत झाडांवर मांजात एखादा पक्षी अडकलेला नाही ना, याची शोधमोहिमही प्राणीमित्रांनी सुरू केली आहे.

रेल्वे पोलिसांच्या नजराही येत्या दोन दिवसांत रेल्वे ट्रॅकवर पतंगामागे धावणाऱ्या मुलांवर असेल. कांदिवली, मालाड, बांदा, कुर्ला, सायन, मसजिद अशा पश्चिम व मध्य रेल्वेवरच्या अनेक स्टेशन परिसरात ट्रॅकवर मुलं पतंग उडवतात. पण मजेचं रुपांतर एखाद्या दुर्घटनेत होऊ नये, यासाठी त्या ठिकाणी रेल्वे पोलिसांतफेर् विशेष बंदोबस्त ठेवून पतंग उडवायला मज्जाव करण्यात येणार आहे. गुल झालेल्या पतंगांमागे अनेक मुलं ट्रॅकवर भान हरपून धावतात. त्यामुळे संक्रांत ही आमच्यासाठीही परीक्षाच असल्याचं रेल्वेच्या वरिष्ठ पोलिस अधिकाऱ्यांचं म्हणणं आहे.

कांजूरमार्ग, मुलंुड, वसोर्वा, बोरिवली अशा अनेक भागांतून एमएसईबी, रिलायन्स एनजीर्, बेस्ट यांच्या अत्युच्च दाबाच्या विजेच्या तारा गेल्या आहेत. यातल्या काही तारा या मोकळ्या मैदानावरून गेल्या आहेत. या तारांवर अडकलेले पतंग काढण्याच्या नादात एखादी मोठी दुर्घटना होऊ नये, यासाठी वीज कंपन्यांनी गेल्या वषीर्प्रमाणेच मोचेर्बांधणी केली आहे. यासाठी कंपन्यांचे स्पेशल स्क्वाड तिथे गस्त घालणार आहेत. या भागातल्या लोकांना धोक्याविषयी अगोदरच सूचना देण्यात आली आहे. पण सूचनेकडे दुर्लक्ष करणाऱ्यांवर कडक कारवाईचा इशाराही वीज कंपन्यांनी दिला आहे.

पन्नास वर्षांची पतंगविक्री आणि ' सात फुटी पतंग '!

मुंबई टाइम्स टीम

भेंडीबाजारमधील शाबान खान यांनी पतंगविक्रीला सुरुवात करून तब्बल पन्नास वर्षं झाल्याच्या आनंदात तब्बल सात फुटी पतंग बनवला आहे. हा पतंग चमचमत्या रंगातला असून त्यावर ' एस. एम. खान गोल्डन ज्युबिली ' असं लिहिलं आहे. वयाची सत्तरी ओलांडलेले शाबान खान सांगतात , ' पतंग का कारोबार दिन-बदिन ढलते जा रहा है... इंटरनेट, क्रिकेट आणि टीव्हीने सब बिगाड दिया है ' . त्यावेळी सक्रांतीच्या मुहूर्तावर रंगणारा पतंगाच्या उद्योगाचा चेहरा गोरामोरा पडल्याचं स्पष्ट दिसतं. मंुबईतील पतंगाच्या उद्योगाची उलाढाल ही साधारण बारा ते पंधरा लाखाच्या घरात होते, पण यंदा मात्र तुलनेने अपेक्षित उंची न गाठल्यामुळे पतंगविक्रेत्यांचे रंगीबेरंगी पतंग दुकानातच खितपत पडून आहेत, पण तरीही यंदाचा उत्साह हा गेल्या वर्षापेक्षा निश्चितच जास्त आहे.

 
</text>
</doc>
