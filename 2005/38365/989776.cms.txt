<doc>
<docno>989776.cms.txt</docno>
<text>
 
अर्थव्यवहार
फ्रँकलिन टेम्पल्टनचा 'फ्लेक्झी कॅप फंड'
[ Thursday, January 13, 2005  08:54:31 pm]


म. टा. व्यापार प्रतिनिधी

मुंबई : फ्रँकलिन टेम्पल्टन इन्व्हेस्टमेंट्स इंडिया कंपनीने जोखीमधारी गुंतवणूकदारांसाठी ' फ्रँकलिन इंडिया फ्लेक्झी कॅप फंड ' ही इक्विटी फंड योजना तयार केली आहे. या योजनेच्या युनिट विक्री 9 फेबुवारीपर्यंत चालू राहणार आहे.

याबद्दल अधिक माहिती देताना कंपनीचे अध्यक्ष रवी मेहरोत्रा म्हणाले की, येत्या काही वर्षांमध्ये भारतीय अर्थव्यवस्था जगभरात सर्वात मोठी अर्थव्यवस्था म्हणून गणली जाणार आहे. त्यामुळे अर्थातच लहान आणि मोठ्या कंपन्यांना अर्थव्यवस्थेत होणाऱ्या या वाढीमुळे फायदा होणार आहे. त्यामुळे अशा कंपन्यांमधील इक्विटीफंडाच्या पर्यायातील गुंतवणुकीसाठी हा फंड तयार केला आहे. या फंडामार्फत संपूर्ण बाजारपेठेतील भांडवलात रोख्यांच्या स्वरुपात मध्यम ते दीर्घ कालावधीत भांडवल गुंतवले जाणार आहे. सखोल अभ्यास आणि मुल्यमापन करून रोख्यांची निवड प्रक्रिया यावर आधारीत कंपन्यांमध्ये फंडातफेर् भांडवल गुंतवले जाईल.

 
</text>
</doc>
