<doc>
<docno>989726.cms.txt</docno>
<text>
 
लेख
शिक्षणाचे सीमोल्लंघन!
[ Thursday, January 13, 2005  07:57:51 pm]


जागतिक पातळीवरील तथाकथित शैक्षणिक बाजारपेठेत मुक्त व्यापार सुरू झाला की, स्थानिक व परदेशी संस्थांमध्ये स्पधेर्चे वातावरण निर्माण होईल. प्रत्येकाला निर्बंधांची वस्त्रे टाकून अधिक सक्षमपणे नव्या वातावरणाशी जुळवून घ्यावे लागेल.

विश्व व्यापार संघटनेच्या गेल्या दशकात झालेल्या परिषदांमधील 148 सदस्य राष्ट्रांच्या चचेर्तून सेवाक्षेत्रातील व्यापारासंबंधी करार झाला. त्यानुसार संबंधित राष्ट्रांसाठी सेवा उद्योगाची ( सव्हिर्स सेक्टर) आंतरराष्ट्रीय बाजारपेठ येत्या 1 जानेवारी 2005 पासून खुली होणार आहे. जागतिकीकरण, खाजगीकरण, उदारीकरण अशा विविध माध्यमांतून सेवाक्षेत्रासारख्या संवेदनशील घटकाला सामावून घेतले जाणार आहे. तंत्रज्ञान, वित्तव्यवहार, आरोग्य, पर्यावरण, पर्यटन, क्रीडा, मनोरंजन, वाहतूक, वितरण, दळणवळण, शिक्षण, व्यवसाय अशा विविध सेवांचा समावेश प्रामुख्याने या करारात (जनरल अॅग्रीमेंट ऑन ट्रेड इन सव्हिर्सेस - गॅटस् (त्नन्ञ्जस्) असणार आहे. आथिर्कदृष्ट्या विकसित, अविकसित तसेच विकसनशील देशांच्या सेवाविषयक व्यवहारांवर या कराराचा निश्चितपणे बरा-वाईट परिणाम होणार आहे.

प्रत्येक राष्ट्राच्या आथिर्क विकास व वृद्धीचा वेग व प्रमाण यावर प्रभाव असणाऱ्या मूलभूत घटकांमध्ये शिक्षणव्यवस्था हा अत्यंत महत्त्वाचा घटक असतो. सेवाक्षेत्रांमध्ये शिक्षण सुविधा क्षेत्रास त्यामुळे अनन्यसाधारण भूमिका बजावावी लागते. गॅटस्च्या करारात शिक्षण सेवांचे वगीर्करण केले असून, त्यात प्राथमिक, माध्यमिक, उच्चशिक्षण तसेच प्रौढ व व्यावसायिक इतर सेवांचा समावेश आहे. भारतातील शिक्षण व्यवस्थेचा विचार केल्यास या कराराचा परिणाम प्राथमिक-माध्यमिक स्तरांपेक्षा उच्च, तंत्रज्ञान व व्यावसायिक ( प्रोफेशनल) शिक्षण क्षेत्रांवर जास्त होणार आहे. कारण या विशिष्ट क्षेत्रातील विद्याथीर्वर्गालाच आव्हानांना तोंड द्यायचे आहे. उच्चशिक्षण घेणाऱ्यांना आंतरराष्ट्रीय पातळीवरील स्पधेर्त पोहचण्यासाठी विशिष्ट लक्ष्य डोळ्यासमोर ठेवून नव्या शिक्षण दालनांचा लाभ घेण्याची संधी घेण्याची ईर्षा असण्याची मानसिकता त्यांच्याकडे असणे अपेक्षित आहे. भारतासारख्या विकसनशील देशाला शिक्षणक्षेत्रात येऊ घातलेली नवी आव्हाने व संधी याचा गांभीर्याने विचार करून सतत सजग-सिद्ध असायला हवे.

रूढ अर्थाने आजवर शिक्षण चार भिंतींच्या वर्गात बंदिस्त होते. पुढे साक्षरता व शिक्षण प्रसारासाठी ' बिनभिंतींची शाळा ' उभी राहिली. दूरशिक्षण, प्रौढ शिक्षणाने व अलीकडे मुक्त विद्यापीठांद्वारे अध्ययनाच्या सोयी सर्वत्र सर्वांना उपलब्ध झाल्या आहेत. गॅटस्मुळे शिक्षणाचे जागतिकीकण होऊ घातले असून, सामाजिक प्रक्रियेस नवे वळण मिळणार आहे. एका अर्थाने ' शिक्षणाचे सीमोल्लंघन ' अनुभवाला येणार आहे.

गॅट करारामुळे सदस्य राष्ट्रांना (ज्यात भारतही आहे) परस्परांत आदान-प्रादान करण्यासाठी शिक्षणविषयक चार पर्याय उपलब्ध असणार आहेत. याला ' क्रॉस बॉर्डर एज्युकेशन ' म्हटले जाते. ज्या राष्ट्रांचा शैक्षणिक करार होईल, तेथील नागरिकांना संबंधित राष्ट्रांमध्ये शिक्षणासाठी जाण्यास मुक्तद्वार असेल. एखादे महाविद्यालय/ विद्यापीठ आपले विद्याथीर्प्रिय (जास्त मागणी असलेले) अभ्यासक्रम दुसऱ्या राष्ट्रातील शैक्षणिक संस्थांच्या सहयोगाने तेथे राबवू शकेल किंवा असे अभ्यासक्रम चालविण्याचे हक्क (फ्रॅनचाइज) त्या इच्छुक संस्थांना देऊ शकेल. शिक्षण संस्था स्वत:च आपली महाविद्यालये इतर राष्ट्रांत उभारून आपापले अभ्यासक्रम चालवू शकतील. इतकेच नाही तर महाविद्यालये-विद्यापीठांना आपल्या अनुभवी, तज्ज्ञ, व्यासंगी अध्यापकांना इतर राष्ट्रातील शैक्षणिक संस्थांमध्ये शिकवण्याची मुभा असेल. जागतिकीकरणामुळे एक नवी शैक्षणिक बाजारपेठच जागतिक पातळीवर अस्तित्वात येण्याची शक्यता आहे. ' विश्वविद्यालय ' हे नुसते नावात न राहता खरोखरीच सारे विश्वच विद्यामंदिर/ विद्यालय म्हणून ओळखले जाईल. विद्याथीर्, शिक्षक, अभ्यासक्रम, शिक्षण संस्था यांना आपल्या सीमा ओलांडून मुक्तसंचार करण्यास कसलेही बंधन असणार नाही. मात्र त्यातूनच काही विधायक तसेच विघातक दूरगामी परिणाम होणेही अपरिहार्य आहे, याची जाणीव असणे आवश्यक आहे.

जागतिक पातळीवरील तथाकथित शैक्षणिक बाजारपेठेत मुक्त व्यापार सुरू झाला की, नवनवीन अभ्यासक्रम, शिक्षण संस्थांची रेलचेल असेल. त्यामुळे स्थानिक व परदेशी संस्थांमध्ये स्पधेर्चे वातावरण निर्माण होऊन प्रत्येकाला निर्बंधांची वस्त्रे टाकून अधिक सक्षमपणे नव्या वातावरणाशी जुळवून घ्यावे लागेल. सर्वच बाबतीत लवचिकता हे सूत्र स्वीकारावे लागेल. शिक्षण संस्थांचे विस्तीर्ण जाळे निर्माण होऊन सर्वत्र उपयुक्त-लाभदायी अभ्यासक्रम विद्याथीर् जगताला उपलब्ध करण्यासाठी चढाओढ असेल. आपल्या आवडीचा अभ्यासक्रम निवडण्यासाठी विद्यार्थ्यांना अनेकविध पर्याय असल्याने थोडी गोंधळाची स्थितीही निर्माण होण्याची शक्यता आहे. काहीही झाले तरी शिक्षणाच्या स्पर्धात्मक बाजारपेठेत विद्याथीर् हा ग्राहक नात्याने आपला वरचष्मा ठेवणार आणि परिणामी शिक्षण संस्थांना अभ्यासक्रमांची गुणवत्ता- दर्जा सातत्याने चांगला ठेवण्यास भाग पाडले जाईल. अध्यापनाची नवी तंत्रे, नावीन्यपूर्ण शैक्षणिक उपक्रम, पूरक सुविधा, व्यावहारिक जगात उपयोगी पडणारे कौशल्य-तंत्रे यांचे मार्गदर्शन तसेच रोजगाराची संधी देणारे अभ्यासक्रम उपलब्ध करणे व त्यांचा आंतरराष्ट्रीय पातळीवरील दर्जा टिकविण्याची व्यावसायिक-नैतिक जबाबदारी शिक्षण संस्थांवर असेल. अर्थात या प्रकारच्या प्रयत्नांसाठी अफाट खर्च येणारच. परिणामी अध्ययन शुल्क नेहमीपेक्षा जास्त असेल मात्र मुद्दाम परदेशात जाऊन शिकण्यापेक्षा हा खर्च कमी असेल.

सुरुवातीला शिक्षणखर्च जास्त असेल पण स्पधेर्च्या दबावामुळे तो कमी कमी होऊन कालांतराने स्थिर होईल, अशी अपेक्षा आहे. काही शिक्षणसंस्था गुणी-हुशार पण गरीब विद्यार्थ्यांना विविध मार्गांनी आथिर्क सहाय्य-शिष्यवृत्त्या देतील व त्यांच्या समस्या दूर होऊन त्यांनाही शिक्षणाची समान संधी प्राप्त होईल. शिक्षण प्रक्रियेतील साचेबंदपणा जाऊन अभ्यासक्रम, शिक्षक, चाचण्या-परीक्षा, प्रशिक्षण, अद्ययावत ज्ञान-तंत्रे आदी बाबतीत सतत ताजेपणा राखणे अपरिहार्य असेल. जागतिकीकरणामुळे शिक्षण संस्थांना पुरेशी स्वायत्तता मिळणार असल्याने हे सर्व टप्प्याटप्प्याने शक्य होईल.

शिक्षणाचे जागतिकीकरण हा मनुष्यविकास वृद्धी साधण्याचे प्रभावी तंत्र म्हणून अंगीकारले, तरी हा मार्ग संपूर्ण निधोर्क-सुरक्षित असे मानता येणार नाही. विशेषत: विकसनशील राष्ट्रांना या स्थित्यंतराची खरी झळ लागणार आहे. नव्या वातावरणात विद्यार्थ्यांच्या अपेक्षा पूर्ण करण्याइतपत शिक्षण संस्था सज्ज होतीलच असे नाही. तुटपुंजा शिक्षणनिधी, अपुऱ्या शिक्षण सुविधा, अध्यापकांची पात्रता- अनुभव आदी उणिवा प्रकर्षाने जाणवतील. आधीपासून भक्कम पायावर उभ्या असलेल्या शिक्षण संस्थांना कदाचित हे जड जाणार नाही ; परंतु बहुतेक संस्थांची आथिर्कदृष्ट्या ओढाताण होणार हे नक्की. त्यातूनच काहीजण तडजोडीचा मार्ग स्वीकारून आपली शिक्षणसेवा चालू ठेवण्याचा प्रयत्न करतील. परिणामी त्यांच्या शैक्षणिक योजनांच्या दर्जाबद्दल साशंकता निर्माण होईल. कुठल्या शिक्षण संस्थेत शिक्षण घेतले याचा वेध घेत विद्यार्थ्यांची नवी वर्गवारी जन्माला येईल.

अर्थात यावरही नियंत्रण ठेवण्यासाठी राष्ट्रीय स्तरावरील ' नॅक ' सारख्या शैक्षणिक मूल्यांकन करणाऱ्या संस्था आंतरराष्ट्रीय स्तरावर कार्यरत असतीलच. विद्यार्थ्यांची पिळवणूक - फसवणूक होऊ नये, यासाठी डोळ्यात तेल घालून संबंधित शिक्षण संस्थांवर लक्ष ठेवावे लागेल. याबाबतीत प्रशासकीय अंकुश तितकाच प्रभावी असणे अपेक्षित आहे. ' गॅटस् ' करार याबाबतील आवश्यक तेवढी सजगता ठेवेलच ; पण वेळ पडल्यास ज्या संस्था कमकुवत आहेत, कुचराई करीत आहेत त्यांचे पितळ उघडे करणेही आवश्यक ठरेल. गॅटस्च्या बरोबरीने आंतरराष्ट्रीय स्तरावर शैक्षणिक दर्जा- नियंत्रण संस्थांनी (क्वालिटी अॅशुरन्स) आपली भूमिका चोख बजावली तर विद्यार्थ्याला एक ग्राहक म्हणून पुरेसे संरक्षण मिळेल. शिक्षण संस्थांना आपले समाजाबद्दलचे उत्तरदायित्व ( अकौंटॅबिलिटी) याचे सतत भान ठेवणे गरजेचे आहे. अखेर ' चांगलं तेच टिकणार ' हा नैसगिर्क नियम या बाजारपेठेतही सर्वांना पाळावा लागणार असल्याने जागतिकीकरणाचे स्वागत विद्याथीर् करतील. तोच एकमेव दिलासा त्यांना लाभेल.

भारत हा जरी कृषीप्रधान देश म्हणून ओळखला जात असला तरी गेल्या दशकात सेवाक्षेत्राचा झालेला विकास पाहता या नव्या क्षेत्राचे महत्त्वही जाणले पाहिजे. अलीकडे सेवाक्षेत्राची उलाढाल लक्षणीय आहे. राष्ट्रीय उत्पन्नातही त्याचा भरीव वाटा आहे. आता जागतिकीकरणाच्या संक्रमणात भारतातील शिक्षणक्षेत्रही ओढले जाणे अपरिहार्य आहे. विशेषत: उच्चशिक्षणाशी संबंधित असलेल्यांनी सावधानता बाळगून शिक्षणाच्या जागतिकी-करणात सहभागी होण्यास सज्ज व्हायला हवे. भारतीय सामाजिक तसेच सांस्कृतिक क्षेत्रांत जीवनात शिक्षणव्यवस्था ही अत्यंत संवेदनशील बाब असल्याने शिक्षणातील ' मानवी ' घटकाला धक्का न लावता आणि ' शिक्षण ' ही बाजारपेठेतील ' वस्तू ' म्हणून विक्रय पातळीवर न आणता त्यातले पावित्र्य, नैतिकता टिकवून जागतिकीकरणाच्या प्रवाहात सहभागी व्हायला हवे.

प्रा. प्रकाश भोंडे

 
</text>
</doc>
