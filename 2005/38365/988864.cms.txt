<doc>
<docno>988864.cms.txt</docno>
<text>
 
देश-विदेश
बारावीचा निकाल 10 जूनपर्यंत!
[ Thursday, January 13, 2005  12:01:07 am]


म. टा. विशेष प्रतिनिधी

नवी दिल्ली : देशभरातील विद्यार्थ्यांना आयुष्यात अतिशय महत्त्वाची अशी बारावीची परीक्षा दिल्यानंतर तिचे निकाल, त्यानंतर मेडिकल आणि अन्य अभ्यासक्रमांच्या प्रवेशपरीक्षा यांच्या निमित्ताने विलंब आणि गोंधळाच्या ज्या भयंकर दिव्यातून जावे लागते, त्यातून सुप्रीम कोर्टाने त्यांची सोडवणूक केली आहे. व्यावसायिक अभ्यासक्रमाशी समकक्ष असलेल्या वैद्यकीय अभ्यासक्रमाच्या ( एमबीबीएस) प्रवेशप्रक्रिया सुरळीत करताना सवोर्च्च न्यायालयाने तमाम राज्य सरकारे आणि केंदशासित प्रदेशांना दरवषीर् बारावीचे निकाल 10 जूनपर्यंत जाहीर करण्याचे तसेच 15 जूनच्या आत विद्यार्थ्यांना गुणपत्रिका ताब्यात देण्याचे स्पष्ट निदेर्श बुधवारी दिले.

वैद्यकीय महाविद्यालयांना प्रवेशप्रक्रियेचा पहिला टप्पा 25 जुलैपर्यंत पूर्ण करण्याची आणि 26 जुलै रोजी रिकाम्या जागांच्या संख्येची वास्तवदशीर् माहिती आरोग्यसेवा महासंचालकांकडे पाठवण्याची सक्ती केली आहे.

न्यायमूर्ती वाय. के. सभरवाल यांच्या नेतृत्वाखालील तीन न्यायमूर्तींच्या खंडपीठाने हा आदेश दिला. आरोग्यसेवा महासंचालकांच्या कार्यालयातफेर् सरकारी महाविद्यालयांतील वैद्यकीय अभ्यासक्रमातील 15 टक्के अखिल भारतीय कोट्यासाठी दर वषीर् प्रवेशपरीक्षा आयोजित केल्या जातात. गुणवान विद्यार्थ्यांना अधिक संधी देण्यासाठी या कोट्यात 20 टक्क्यांपर्यंत वाढ करता येणे शक्य आहे का, याची व्यावहारिकता तपासण्याचेही निदेर्श खंडपीठाने दिले आहेत.

देशातल्या प्रत्येक एमबीबीएस महाविद्यालयाने प्रवेशप्रक्रियेच्या निर्धारित वेळापत्रकाचे कसोशीने पालन करावे याची ताकीद देताना खंडपीठाने म्हटले आहे की, सत्र सुरू झाल्यानंतर मध्येच कोणालाही प्रवेश देता येणार नाही. तसेच मंजूर क्षमतेपेक्षा अधिक जागांसाठी प्रवेश देण्यास अथवा यंदा रिकाम्या राहिलेल्या जागांचे प्रवेश पुढल्या वषीर् देण्यासही खंडपीठाने मज्जाव केला आहे. 26 जुलै या निर्धारित तारखेस रिक्त जागांची माहिती आरोग्यसेवेच्या महासंचालकांकडे पाठवण्यास कुचराई करणाऱ्या महाविद्यालयांना यापुढे दंडनीय कारवाईला सामोरे जावे लागेल, असेही खंडपीठाने स्पष्ट केले आहे.

15 टक्के कोट्याच्या प्रवेश-प्रक्रियेतला वेळ वाचवण्यासाठी प्रवेशप्रक्रियेत व्हिडिओ कॉन्फरन्सिंगचा वापर करता येईल का, यासंदर्भातले सविस्तर प्रतिज्ञापत्र 31 जानेवारीच्या आत न्यायालयात दाखल करण्याचे निदेर्शही खंडपीठाने दिले आहेत.

मॅनेजमेंट कोटा प्रवर्गातल्या जागांमध्ये व्यवस्थापनाने एखाद्या वषीर् वाढ केल्यास दुसऱ्या वषीर् तितक्याच प्रमाणात त्या जागा कमी कराव्या लागतील, असेही खंडपीठाने म्हटले आहे. प्रवेशासाठी वैयक्तिक मुलाखतींना मज्जाव करताना, संयुक्त प्रवेशपरीक्षेच्या मार्कांमध्ये वैयक्तिक मुलाखतीच्या अथवा बोर्डाच्या परिक्षेतील गुणांची सरमिसळ करता येणार नाही, असे खंडपीठाने स्पष्ट केले आहे. या निदेर्श नियमावलीचेे पालन 2005-06 या शैक्षणिक वर्षापासून करायचे आहे.

 
</text>
</doc>
