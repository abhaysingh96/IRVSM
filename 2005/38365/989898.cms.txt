<doc>
<docno>989898.cms.txt</docno>
<text>
 
महामुंबई
नक्षलवाद्यांना आयएसआयची मदत?
[ Thursday, January 13, 2005  11:07:29 pm]


म. टा. प्रतिनिधी

मुंबई : नक्षलवाद्यांच्या वाढत्या कारवाया हा चिंतेचा विषय असून बांगलादेशाच्या माध्यमातून या चळवळीला आयएसआयची मदत होत असल्याची शंका केंदीय गृहराज्यमंत्री (अंतर्गत सुरक्षा) श्रीप्रकाश जयस्वाल यांनी व्यक्त केली.

प्रदेश काँग्रेस कार्यालयात वार्ताहरांशी बोलताना ते म्हणाले की, या चळवळीला प्रोत्साहन देण्यात आयएसआयचा हात असून बांगलादेशाच्या सीमेवरून त्यांना परदेशी बनावटीची अत्याधुनिक शस्त्रास्त्रे पुरवली जातात, असे गृह खात्याला आढळून आले आहे. आयएसआयच्या या कारवायांची माहिती बांगलादेशाला देण्यात आली असून त्यांनी सहकार्य करण्याचे आश्वासन दिल्याचेही जयस्वाल यांनी सांगितले.

ते म्हणाले की, नक्षलवादी चळवळ विकासाच्या प्रश्ानशी निगडित आहे. जेथे भूमीसुधार कार्यक्रमांची अंमलबजावणी झालेली नाही, जेथे बेकारी आहे आणि आरोग्यसेवा उपलब्ध नाहीत, अशा ठिकाणी ही चळवळ फोफावते, असे सांगून नक्षलवादग्रस्त जिल्ह्यांसाठी केंदातफेर् प्रत्येकी 45 कोटी रुपयांची तरतूद करण्यात आली असल्याची माहिती त्यांनी दिली.

 
</text>
</doc>
