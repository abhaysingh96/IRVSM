<doc>
<docno>989888.cms.txt</docno>
<text>
 
क्रीडा
मीनल ठाकूरला नमवून विद्या पिल्ले अजिंक्य
[ Thursday, January 13, 2005  11:02:57 pm]


शरद कदेकर

मुंबई : तामिळनाडूच्या विद्या पिल्लेने गतवेळच्या विजेत्या महाराष्ट्राच्या मीनल ठाकूरचा निकराच्या झुंजीत 52-51, 47- 70, 70-58, 27-58, 64-36 असा पराभव केला आणि राष्ट्रीय स्नूकर स्पधेर्त जेतेपदाचा मान पटकावला.

गोरेगाव स्पोर्टस क्लबवर पार पडलेल्या या स्पधेर्त जेतेपदासह विद्याने दहा हजार रुपयांचे रोख इनाम मिळवले. तर उपविजेत्या मीनलला सहा हजारचे पारितोषिक देण्यात आले. उपांत्य फेरीतील पराभूत खेळाडू अनुजा ठाकूर व अश्विनी पुराणिक यांना प्रत्येकी चार हजारचे इनाम मिळाले. या स्पधेर्त रोख बक्षिसांना यंदापासून सुरूवात करण्यात आली आहे, हे विशेष.

विजेत्या विद्याने आपले हे जेतेपद कुटुंबियांना अर्पण केले. विद्याने या स्पधेर्त सुरुवातीपासून सरस खेळ केला. तिला मार्गदर्शन लाभलंय ते तामिळनाडूच्या नदीम अहमद व मुंबईच्या संजय सावंत यांचं.

दररोज आपण तीन ते चार तास सराव करतो, असं सांगून विद्या म्हणाली , ' यंदा वर्षअखेरीस होणाऱ्या जागतिक स्नुकर स्पधेर्त चांगली कामगिरी करण्याची उमेद मी बाळगून आहे '.

ठाकूर भगिंनीना संमिश्ा यश लाभलं. अनुजाने राष्ट्रीय बिलियडर्स स्पधेर्त जेतेपदाची हॅटट्रिक साजरी केली. मीनल स्नुकरमध्ये यश मिळवून ठाकूर परिवाराच्या खात्यात आणखी एक जेतेपद जमा करेल, अशी आशा वाटत होती. पण शेवटी मीनलला उपविजेतेपदावर समाधानी राहावे लागले.

 
</text>
</doc>
