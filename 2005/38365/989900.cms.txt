<doc>
<docno>989900.cms.txt</docno>
<text>
 
महाराष्ट्र
10वीची परीक्षा 15 मार्चला,12 वीची एक मार्चपासून
[ Thursday, January 13, 2005  11:08:30 pm]


म. टा. प्रतिनिधी

पुणे : राज्य माध्यमिक आणि उच्च माध्यमिक शिक्षण मंडळातर्फे घेण्यात येणारी उच्च माध्यमिक प्रमाणपत्र ( 12 वी) परीक्षा एक मार्चपासून, तर माध्यमिक शालान्त प्रमाणपत्र ( 10 वी) परीक्षा 15 मार्चपासून सुरू होणार आहे.

राज्यातील आठ विभागीय मंडळांमार्फत घेण्यात येणाऱ्या या परीक्षांच्या तारखा राज्य माध्यमिक आणि उच्च माध्यमिक शिक्षण मंडळातफेर् गुरुवारी जाहीर करण्यात आल्या. 12 वीची लेखी परीक्षा एक मार्च ते 24 मार्च या काळात होणार असून 15 फेब्रुवारी ते 24 फेब्रुवारी या काळात प्रात्यक्षिक परीक्षा होणार आहे. मंगळवार 15 मार्च ते गुरुवार 31 मार्चच्या दरम्यान 10 वीची लेखी परीक्षा होणार असून त्यांची प्रात्यक्षिक परीक्षा दोन मार्च ते 11 मार्च या काळात होणार आहे.

 
</text>
</doc>
