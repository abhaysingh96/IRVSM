<doc>
<docno>989761.cms.txt</docno>
<text>
 
हेल्थ
स्निग्धाचे महत्त्व
[ Thursday, January 13, 2005  08:29:13 pm]


आहारासारखे दुसरे उत्तम औषध नाही. चांगल्यात चांगले औषधही योग्य आहाराशिवाय रोग बरे करू शकत नाही. आपल्या आहाराचा परिणाम ताबडतोब शरीरावर दिसतो. रोजच्या आहाराचे तेल, तूप हे प्रमुख घटक असतात. हे ' स्निग्ध ' वर्गात मोडतात. वंगणाची गरज जशी एखादे यंत्र-मशिन सुरळीत चालावे असते. त्याचप्रमाणे आपल्या शरीरालादेखील तूप, तेलाची गरज असते.

आयुवेर्दानुसार स्निग्धाच्या नियमित सेवनाने माणसाला बल, वर्ण प्राप्ती होते. इंदिय दृढ होतात, जठराग्नी प्रदीप्त होऊन चांगली भूक लागते. आहार पचवण्याची शक्ती वाढते. तसेच वार्धक्य उशीरा येते.

परंतु माणसाच्या बदलणाऱ्या जीवनशैलीमुळे, चुकीच्या आहार पद्धतीने विविध रोग होतात. लठ्ठपणा, मधुमेह, उच्च रक्तदाब, रक्तातील चरबी वाढणे यांचे प्रमाण अगदी दर पाच व्यक्तींमागे एक व्यक्तींत बघावयास मिळते.

जेव्हा आपल्याला मधुमेह किंवा उच्च रक्तदाब झाल्याचे एखाद्या व्यक्तीच्या लक्षात येते तेव्हा ती व्यक्ती प्रथम आहारातून तूप खाणं बंद करणे. तेल हा पदार्थ भाज्या किंवा आमटी यांना लागत असल्याने ते सहजासहजी आहारातून बाजूला काढता येत नाहीत.

बाजारात मिळणारी ही तुपं म्हणजे नेमकी काय असतात ? खाद्यतेलावर हायड्रोजिनेशन ही प्रक्रिया करून त्याचे सेमी सॉलिड फॅटस्मध्ये रुपांतर करते. अशा या तुपाचा वापर आहारात, तसेच मार्गारिन आणि आयसिंगसाठी फॅटस् बनविण्यासाठी होतो. या बाजारू तुपाचा वापर केल्याने निश्चित वाईट परिणाम होतात. पण साजूक तुपाने किंवा घरगुती तुपाचे वाईट परिणाम होतात, हा गैरसमज आहे.

गाईचे तूप वापरल्याचे अनेक फायदे असतात. गाईच्या दुधात म्हशीच्या दुधापेक्षा कमी फॅटस् असतात. म्हणून गाईच्या दुधापासून मिळणारे तूपसुद्धा हलके आणि पचायला हलके असते. आयुवेर्दातल्या आहारात सांगितलेले स्निग्धाचे महत्त्व गाईच्या तुपाला गृहीत धरून सांगितले आहेत. म्हणून पोळी भातावर साजूक तूप घ्यावे. या व्यक्तिंनी जेवणात लिंबाचा किंवा लिंबाच्या लोणच्याचा, भाज्यांमध्ये लसूण, आले, कडीपत्ता यांचा वापर करावा.

जेवणानंतर एक ग्लास कोमट पाणी प्यावे. या छोट्या उपायांनी वाईट परिणाम टाळू शकतो. खाद्य तेलांच्या बाबतीत कोणत्या प्रकारचे तेल नेमके आहारात वापरावे ते ठरविणे कठिणच आहे.

डॉ. स्वाती जावळीकर

 
</text>
</doc>
