<doc>
<docno>989889.cms.txt</docno>
<text>
 
क्रीडा
कुस्ती लढतींसाठी चार लाखांची रोख बक्षिसे
[ Thursday, January 13, 2005  11:03:39 pm]


मुंबई : मुंबईच्या क्रीडा शौकिनांना पुन्हा एकदा नामांकित कुस्तीपटूंच्या वेगवान खेळाची संधी शिवसेनेने दिली आहे. येत्या 30 जानेवारीला शहाजी राजे क्रीडा संकुलात भारतातील पैलवानांच्या लढती रंगणार आहेत. शिवसेना व मुंबई शहर उपनगर तालिम महासंघाच्या वतीने ' मी मुंबईकर ' कुस्तीचे आयोजन करण्यात येणार आहे. सुमारे एक लाख कुस्ती शौकिनांच्या उपस्थितीत रंगणाऱ्या या स्पधेर्चे आयोजन शिवसेना खासदार संजय निरूपम यांनी केले आहे.

गेली चार वर्षे सातत्याने शिवसेना व मुंबई उपनगर तालीम महासंघाच्या वतीने आयोजित करण्यात येणाऱ्या या कुस्ती लढतींमध्ये अव्वल क्रमांकाच्या कुस्तीत एक लाख रुपयांचे रोख पारितोषिक ठेवण्यात आले आहे. सदर अखिल भारतीय कुस्ती स्पधेर्त महाराष्ट्राच्या विविध जिल्ह्यांसह उत्तर प्रदेश, कर्नाटक, मध्य प्रदेश या राज्यातील अनेक नामवंत पैलवान सहभागी होतील. या स्पधेर्त अव्वल क्रमांकाच्या लढतींसह हिंद केसरी राकेश पाटील (इंदौर) विरुद्ध हिंद केसरी राजू तोमर (उत्तर प्रदेश), उदयप्रताप सिंह ( वाराणसी) विरुद्ध विकास जाधव ( सांगली), अहसाब अहमद (फैजाबाद) विरुद्ध नवनाथ भगत (बेळगाव), निरंज यादव (जौनपूर) विरुद्ध सय्यद चावुळ ( बीड) आणि बच्चेलाल यादव (बनारस) विरुद्ध चंदहार पाटील (कोल्हापूर) या नामांकित आणि मानांकित मल्लांमध्ये होणाऱ्या चकमकींकडे सर्व कुस्ती शौकिनांच्या नजरा खिळल्या आहेत.

याशिवाय महिलांच्या रंगणाऱ्या आठ कुस्त्याही चुरशीच्या होण्याची शक्यता त्यांनी वर्तविली. महिलांच्या कुस्तीमध्ये महाराष्ट्राच्या सोळा नामांकित महिला खेळाडूंनी आपला सहभाग निश्चित केल्याने या लढतीही आकर्षणाचे केंद बनले आहे. पहिल्या क्रमांकाच्या लढतीसह स्पधेर्त एकूण चार लाख रुपयांची वैयक्तिक पारितोषिकेही देण्यात येतील. या स्पधेर्साठी कुस्ती शौकिनांना मैदानात विनामूल्य प्रवेश दिला जाणार असल्याचेही त्यांनी सांगितले.

 
</text>
</doc>
