<doc>
<docno>989783.cms.txt</docno>
<text>
 
लेख
जत्रांचे दवस
[ Thursday, January 13, 2005  08:58:38 pm]


आज मकर संक्रांत! रत्नागिरी जिल्ह्यातील सुप्रसिद्ध अशा मालेर्श्वराच्या यात्रेचा हा दिवस! संगमेश्वर तालुक्यातील देवरुखपासून 16 कि.मी.वर असलेल्या या देवस्थानाला आता पर्यटन स्थळाचाही दर्जा प्राप्त झाला आहे. चोहोबाजूंनी उंच उंच कडे, त्यावरून धोधो कोसळणारा धारेश्वराचा धबधबा आणि सुंदर वनश्रीने नटलेला परिसर यामुळे या धामिर्क स्थळाला अलौकिक सौंदर्य प्राप्त झालेले आहे. या स्थानाला पर्यटनाचा दर्जा प्राप्त करून घेण्यासाठी, तसेच तेथे विविध प्रकारची विकास कामे सुरू व्हावीत यासाठी माजी मंत्री रवींद माने यांनी त्यांच्या आमदारकीच्या कार्यकाळात बरेच प्रयत्न केले. मात्र आरोग्य सेवा, रस्त्यांची डागडुजी, विद्युतीकरण, गाड्या पाकीर्ंगची सोय अशा अनेक बाबी अद्याप अपूर्णच राहिलेल्या आहेत.

देवदिवाळी झाली आणि तुळशीचे लग्न लागले की कोकणातील ठिकठिकाणच्या देव-देवतांच्या पारंपरिक जत्रोत्सवांना सुरुवात होते. वर्षानुवषेर् चालत आलेल्या या जत्रोत्सवात कोकणी माणूस भक्तिभावाने आणि तन्मयतेने रमून जातो. प्रत्येक गावातील देवालयाच्या परिसरात अशा जत्रा भरत असल्या तरी कोकणातील काही जत्रा या नावाजलेल्या आणि मोठा व्याप असणाऱ्या आहेत. सोनुलीर्ची जत्रा, आंगणेवाडीची जत्रा ही त्यातील काही ठळक उदाहरणे! यंदा 27 नोव्हेंबरला सोनुलीर्च्या श्री माऊलीच्या ' लोटांगण जत्रे ' ने कोकणातील मोठ्या जत्रांचा प्रारंभ झाला.

मुख्यत: मंदिराच्या परिसरात या जत्रा होत असल्या तरी त्यांचे स्वरूप सांस्कृतिक प्रकारचे असते. तेथे पूजा-अर्चा, लोटांगणे, गाऱ्हाणी, देवांच्या भेटीगाठी हे धामिर्क कार्यक्रम होत असतातच ; पण तेथील करमणुकीची अनेक साधने, दशावतारी नाटक, मेळेयासारखे सांस्कृतिक कार्यक्रम हे या जत्रांचे आकर्षण असते. पूवीर् वाहतुकीची आणि करमणुकीची साधने अपुरी असल्यामुळे जत्रांना फार महत्त्व होते. आता तर ग्रामीण भागातही घरोघरी टी.व्ही.चे संच आणि केबल्सचे जाळे झाले आहे. तसेच पूवीर् जत्रेमध्ये विकत मिळणाऱ्या मिठाई, खेळणी आदी गोष्टीही गावोगावी दुकानातून उपलब्ध होऊ लागल्या आहेत. तरीही जत्रांचे महत्त्व कमी झालेले नाही. उलट आंगणेवाडीसारख्या जत्रांची गदीर् दिवसेंदिवस वाढतच चालली आहे.

जत्रा या अनेकांच्यादृष्टीने रोजगाराचेही एक साधन आहे. शेतीची कामे संपली की अनेक गावकरी विविध ठिकाणच्या जत्रांमध्ये खाद्यपदार्थ किंवा खेळण्यांची दुकाने थाटून चरितार्थ करीत असतात. मात्र जत्रांचे स्वरूप आता बदलत चालले आहेे. या जत्रांमधील धामिर्क आणि सांस्कृतिक परंपरांचा वेगाने ऱ्हास होत चालला असून त्यांना बाजारी स्वरूप येऊ लागले आहे. अनेक जत्रांतून चालणारे जुगार व इतर व्यसनांचे तसेच महिलांच्या छेडछाडीचे प्रकार चिंताजनक आहेत. या प्रकारांना पायबंद घालण्यासाठी सरकारला पोलिसी बळाचा वापर करणे कठीण जाईल. तशा बळाच्या वापरामुळे गावोगावी तणावाचे वातावरण निर्माण होण्याची शक्यता अधिक आहे.

काही ठिकाणच्या जत्रांचे स्वरूप तर दिवसेंदिवस फारच विकृत होऊ लागले आहे. सिंधुदुर्ग जिल्ह्याच्या वेंगुलेर् तालुक्यातील मातोंड- पेंडुर येथील श्री देव घोडेश्वराच्या जत्रोत्सवात यंदा सुमारे पंधरा ते वीस हजार कोंबड्यांचा बळी देण्यात आला. यंदा ही जत्रा 14 डिसेंबर रोजी झाली. कोंबड्याचा बळी देणाऱ्यांची संख्या दरवषीर् वाढत आहे. या प्रकारामुळे जत्रेच्या परिसरात रक्ता-मांसाचा चिखल होऊन जातो. मरणाच्या वाटेवरील कोंबड्यांचा आर्त कलकलाट, लोकांचा गोंगाट यामुळे श्री देव घोडेश्वराच्या मंदिरातील मंगल वातावरण नष्ट होते. 1995 साली तत्कालीन जिल्हाधिकारी विजयकुमार गौतम यांनी या क्रूर प्रकारावर बंदी घातली होती. मात्र पुढे ती उठविली गेली. काही जत्रांमधून होणारी रेड्यांची झुंज, बैलांच्या तसेच बैलगाड्यांच्या शर्यती आणि त्यासाठी मुक्या प्राण्यांना होणारी मारझोड हे प्रकारही माणुसकीला काळिमा फासणारे आहेत. लोकप्रबोधनाद्वारे हे सारे अमंगल प्रकार हळूहळू बंद करीत आणले पाहिजेत. त्यासाठी भारतीय संस्कृतीचे मंगल दर्शन होईल अशा सांस्कृतिक उपक्रमांना तेथे वाव मिळेल यासाठी सरकारने पुढाकार घ्यायला हवा. अशा उपक्रमातील लोकसहभाग वाढवायला हवा. तरच या जत्रोत्सवांच्या अस्तित्वाला पुढील काळात अर्थ राहील.

कुमार कदम

 
</text>
</doc>
