<doc>
<docno>989666.cms.txt</docno>
<text>
 
महाराष्ट्र
आर. टी. राठोड यांचा गौरव
[ Thursday, January 13, 2005  07:27:24 pm]


मुंबई टाइम्स टीम

ठाणे : जातीय दंगली आणि हिंसाचार रोखण्यासाठी नाविन्यपूर्ण योजना तयार करून राबवणारे पोलिस सह आयुक्त डॉ. आर. टी. राठोड यांना चेन्नईच्या युनायटेड रायटर्स असोसिएशनने 2004 चा ' जीवन गौरव पुरस्कार ' देऊन गौरवलं आहे. चेन्नईत नुकत्याच झालेल्या समारंभात त्यांना नियोजन आयोगाचे उपाध्यक्ष डॉ. मॉन्टेकसिंग अहलुवालिया यांच्या हस्ते हा पुरस्कार देण्यात आला.

नाशिक, जालना, अहमदनगर, ठाणे ग्रामीण, मुंबई, कल्याण, भिवंडी इथे विविध पदांवर त्यांनी काम केलं. त्या ठिकाणीत्यांनी जातीय दंगली व हिंसाचाराला आळा घालण्यासाठी जातीय सलोखा योजना तयार केली होती. राज्य सरकारने ही योजना सर्वत्र राबवण्याचा निर्णय घेतला. सर्व पोलिस आयुक्तालयांना सुमारे 11 लाख 40 हजार रुपयांचा निधी उपलब्ध करून देण्यात आला.

ही योजना नाशिक आणि हैदराबादच्या पोलिस अॅकॅडमी, यशवंतराव चव्हाण विकास प्रशासन प्रबोधिनीतील मॅनेजमेण्ट कोर्सच्या अभ्यासासाठी समाविष्ट करण्यात आली आहे. डॉ. राठोड यांनी ' शाळा व कॉलेजांमध्ये जातीय सलोखा कार्यक्रम ' ही योजनाही तयार केली आहे. राज्य सरकारने ती योजनाही सर्व शाळा व कॉलेजांत राबवण्याच्या सूचना दिल्या आहेत.

डॉ. राठोड यांनी लोकांच्या सहकार्याने जातीय सलोखा योजना या विषयात पुणे विद्यापीठातून पीएचडी केली आहे. सध्या ते वॉश्गिंटन युनिव्हसिर्टीत ' इंटरनॅशनल युनिव्हसिर्टी फॉर कॉन्टेंम्पररी स्टडीज ' या विषयावर डी. लीट चा अभ्यास करत आहेत.

राठोड यांना मिळालेल्या पुरस्काराबद्दल पोलिस आयुक्त सुप्रकाश चक्रवतीर् यांच्या हस्ते त्यांचा सत्कार करण्यात आला. या वेळी अप्पर पोलिस आयुक्त सुरेश कक्कड यांच्यासह पोलिस दलातील वरिष्ठ अधिकारी उपस्थित होते.

 
</text>
</doc>
