<doc>
<docno>989663.cms.txt</docno>
<text>
 
महाराष्ट्र
हातभट्ट्यांची दडवून ठेवलेली रसायनं जप्त
[ Thursday, January 13, 2005  07:26:30 pm]


मंुबई टाइम्स टीम

शहापूर : जिल्ह्यात उत्पादन शुल्क विभागाने राबवलेल्या धडक मोहिमेत हातभट्ट्या पूर्णपणे थंडावल्या आहेत. तरीही काही भागात रसायन दडवून ठेवल्याचं उघडकीस आलं आहे. असा आठ लाखांचा माल जप्त करून 45 गुन्ह्याची नोंद करण्यात आल्याची माहिती राज्य उत्पादन शुल्क विभागाने उपअधीक्षक आर.के. भारती यांनी इथे दिली.

दक्षता व अमलबजावणी विभाग संचालक सुरेश सूर्यवंशी अधीक्षक एन.डी. किरसान यांच्या मार्गदर्शनाखाली उघडलेल्या धाडसत्रात भरारी पथकाचे मंुबईचे निरीक्षक प्रकाश दामले, ठाण्याचे अशोक राजपूत, कोकण विभागाचे सुरेश नारिग्रकर सहभागी झाले होते.

हातभट्ट्या सुरू करता याव्यात म्हणून गवताखाली, दगडाखाली रसायन व दारू बनवण्याचे साहित्य हुडकून काढण्यात आलं. 45 गुन्ह्यांची नोंद करण्यात आली. 5,900 लिटर, दारू , 20 बॉयलर असा एकूण आठ लाखांहून जास्त किमतीचा मुद्देमाल जप्त करून नष्ट करण्यात आला. कुठेही हातभट्टीचा धंदा सुरू असेल तर कल्याण इथे 2315002 ठाणे इथे 25320050 व 25328652 या टेलिफोनवर संपर्क साधून माहिती द्यावी. माहिती देणाऱ्यांचं नाव गुप्त राखलं जाईल, असं सांगण्यात आलं.

कोर्टासाठी जागा

शहापूर कोर्टासाठी इमारत ज्या जागेवर बांधावयाची आहे. त्या जागेवरील अतिरिक्रमण त्वरित हटवा, असे आदेश आदिवासी विकास मंत्री डॉ. विजयकुमार गावित यांनी तहसीलदार रामनाथ कराड यांना दिलं.

गेली 35 वर्षं खाजगी इमारतीत कोर्टाचं कामकाज चालतं. ही जागा अत्यंत गैरसोयीची असून ग्रामीण भागातून येणाऱ्या रहिवाशांना कोर्टाच्या आवारात बसण्यासाठी काहीच सोय नसल्याने उन्हापावसात ताटकळत उभं राहावं लागतं. शहापूर वकील संघटनेने मंुबई उच्च न्यायालयात ही जागा सरकारने ताब्यात घ्यावी म्हणून याचिका दाखल केली होती. उच्च न्यायालयाने जागा ताब्यात घेण्याचे आदेश दिले होते. याबाबत कुठलीही कायदेशीर अडचण नाही, असं वकील संघटनेचे सचिव सुनील महाजन यांनी निवेदनात म्हटलं आहे. ही अतिक्रमण हटवण्याचे आदेश तहसीलदार यांना द्यावेत तसं ते देण्यात आलं.

 
</text>
</doc>
