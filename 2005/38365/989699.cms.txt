<doc>
<docno>989699.cms.txt</docno>
<text>
 
बहुतांची अंतरे
मानवी आक्रमणाचा निसर्गाने केलेला हा प्रतिकार
[ Thursday, January 13, 2005  07:47:47 pm]


त्सुनामी लाटांच्या जलप्रलयाने निसर्गाने मानवाला त्याच्या मर्यादांची व स्वत:च्या अस्तित्वाची जाणीव करून दिली आहे. निसर्ग इतका क्रूर का झाला, या प्रश्ानचे उत्तर शोधताना मानवाला निसर्गापुढे झुकावे लागेल. निसर्गाचे नियम मोडल्याचे मान्य करावे लागेल. या धरतीवर आपल्याइतकाच सृष्टीतील प्राणी-मात्रांचा, अगदी जीवजंतूंचाही अधिकार आहे, हे तो विसरला.

मानवाने प्रगतीची, विकासाची उत्तुंग शिखरे गाठली. स्वत:च्या हितासाठी, भौतिक सुखासाठी निसर्गावर आक्रमण केले. तो हवा तसा ओरबाडला. पर्यावरणाची अपरिमित हानी केली. डोंगर कापले, समुदात भराव केले, जंगले उजाड केली, प्राणिमात्रांच्या हत्या केल्या, नद्यांचे प्रवाह बदलले ; परंतु निसर्गाला आव्हान देणाऱ्या, त्याच्या हद्दीत प्रवेश करणाऱ्याला निसर्ग कधीही क्षमा करीत नाही. या जलप्रलयाने निसर्गाने मानवाला त्याच्या कक्षेत हस्तक्षेप न करण्याचा इशारा दिला आहे.

मेलविन फ्रान्सिस रिबेलो, पापडी, वसई.

 
</text>
</doc>
