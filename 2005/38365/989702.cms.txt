<doc>
<docno>989702.cms.txt</docno>
<text>
 
प्रगती फास्ट
समुदाच्या लाटेवरचं करिअर
[ Thursday, January 13, 2005  07:49:20 pm]


भारतीय नेव्ही (नौसेना)ची परंपरा अगदी ऋग्वेद काळातील आहे. जगातील सवोर्त्कृष्ट नौसेना म्हणून पुरातन काळात चोल साम्राज्याची नौसेना म्हणून ओळखली जायची. भारतात आधुनिक पद्धतीच्या नेव्हीची स्थापना 1612 साली झाली. तेव्हा त्याचं काम ईस्ट इंडिया कंपनीच्या जहाजांची रखवाली करणं हे होतं. 1830 साली या दलाचं नाव ' मॅजेस्टिज इंडियन नेव्ही ' असं ठेवण्यात आलं. पुढे अनेक नामांतरानतंर या दलाचं नाव ' रॉयल इंडिया मरिन ,' असं ठेवण्यात आलं. पहिल्या आणि दुसऱ्या महायुद्धात या दलाने महत्त्वाची कामगिरी बजावली. भारतीय नेव्हीचे पहिले भारतीय कमिशण्ड ऑफिसर होते सब लेफ्टनण्ट डी.एस. मुखजीर्. स्वातंत्र्यानंतर 1958 साली व्हाइस अॅडमिरल आर.डी. कटारी हे स्वतंत्र भारताच्या नेव्हीचे पहिले भारतीय चीफ ऑफ नेव्हल स्टाफ झाले.

भारतीय नेव्हीतील बढतीची पदं : अॅॅडमिरल, व्हाइस अॅडमिरल, रिअर अॅडमिरल, कमोडोर, कॅप्टन, कमांडर, लेफ्टनण्ट कमांडर, लेफ्टनण्ट,

सब लेफ्टनण्ट

भारतीय नेव्हीतील प्रवेश :

एअरफोर्स आणि आमीर्प्रमाणे नेव्हीमध्ये अधिकारी पदावर भरती मिळवण्यासाठी पहिला मार्ग आहे एनडीए म्हणजेच नॅशनल डिफेन्स अॅकॅडमीचा. साडेसोळा ते एकोणीस वर्षं या वयोगटातील मॅथ्स आणि फिजिक्स विषय घेऊन उत्तीर्ण झालेले विद्याथीर् एनडीएची प्रवेशपरीक्षा देऊन नेव्हीत प्रवेश मिळवू शकतात.

तीन वर्षांच्या ट्रेनिंगमध्ये सहा टर्म असतात. पहिल्या पाच टर्म दरम्यान कॅडेट्सना बीएस्सी डिग्री प्राप्त होते. सहाव्या टर्ममध्ये सी ट्रेनिंग किंवा समुदी प्रशिक्षण दिलं जातं. त्यानंतर नेव्हीच्या एक्झिक्युटिव/इंजिनीअर किंवा इलेक्ट्रिकल गटामध्ये प्रवेश मिळतो.

. पदवीधरांसाठी विशेष प्रवेश योजना : 19 ते 22 वर्षं वयोगटातील मॅथ्स आणि फिजिक्स विषयात ग्रॅज्युएशन केलेले विद्याथीर् सीडीएस परीक्षा देऊन प्रवेश मिळवू शकतात. त्यानंतर त्यांना आयएनएस मांडवी, गोवा इथे 20 आठवडे ट्रेनिंग दिलं जातं. त्यानंतर एक वर्ष समुदी ट्रेनिंग दिलं जातं आणि अधिकारी पदावर नेव्हीत भरती होते.

. बारावी पास विद्यार्थ्यांसाठी इंजिनीअरिंग ट्रेनिंग : साडेसोळा ते एकोणीस वर्षं वयोगटातील मॅथ्स आणि फिजिक्स विषयात 55 टक्क्यांसह उत्तीर्ण झालेले विद्याथीर् या माध्यमातून प्रवेश मिळवू शकतात. बावीस आठवड्याच्या ट्रेनिंगनंतर त्यांना चार वर्षं मेकॅनिकल अथवा इलेक्ट्रिकल इंजिनीअरिंग शाखेचं ट्रेनिंग आयएनएस शिवाजी इथे दिलं जातं आणि इलेक्ट्रिकल शाखेत प्रवेश घेऊ इच्छिणाऱ्यांना आयएनएस बल्सुरा इथे पुढील ट्रेनिंगसाठी पाठवलं जातं.

वैशाली पाटील

एक्झिक्युटिव डायरेक्टर, स्टडी सर्कल

 
</text>
</doc>
