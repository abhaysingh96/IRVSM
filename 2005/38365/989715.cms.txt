<doc>
<docno>989715.cms.txt</docno>
<text>
 
प्रगती फास्ट
फूड प्रोसेसिंगच्या जगात
[ Thursday, January 13, 2005  07:52:40 pm]


उद्योजकता विकासासाठी सार्मथ्यशील म्हणून फूड प्रोसेसिंग सेक्टर ओळखलं जात आहे. भारतातील फूड प्रोसेसिंग क्षेत्र हे उत्पादन, खप, रोजगार आणि निर्यात या दृष्टीने सर्वात मोठं आहे. फळं, धान्य आणि भाजीपाल्यांचं उत्पादन घेणारा भारत हा जगातील दुसऱ्या क्रमांकाचा देश आहे.

अॅग्रिकल्चर प्रोडक्शनमध्ये आघाडीवर असल्यामुळे या क्षेत्रातील व्यापारीकरणाला चालना मिळत आहे. केंद सरकारच्या हॉटीर्कल्चर विभागातफेर् ग्रेडिंग, कोल्ड स्टोअरेज, शीतवाहनं इत्यादीसाठी सुविधा उपलब्ध आहेत. मत्स्य प्रक्रिया उत्पादनाला निर्यातीसाठी मागणी आहे. भारत हा जगातील सर्वाधिक पशुधन संपन्न देश आहे. चीज, आईस्क्रीम, पनीर इत्यादी दुग्ध उत्पादनांना बाजारपेठ उपलब्ध होऊ लागली आहे.

देशांतर्गत सशक्त आणि विस्तारीत अन्न प्रक्रिया क्षेत्र विकसित करण्याच्या उद्देशाने केंदात अन्नप्रक्रिया मंत्रालयाची स्थापना करण्यात आली आहे. फूड प्रोसेसिंग इण्डस्ट्री उभारणीसाठी उद्योजकांना सवलती, तंत्रज्ञान साहाय्य, अनुदान देण्यात येतं. निर्यातीची सर्वाधिक शक्यता असलेलं क्षेत्र म्हणून फूड प्रोसेसिंग इण्डस्ट्रीकडे पाहिलं जातं. परंतु शेतमालाची उपलब्धता असून त्यावर प्रक्रिया करणारे कारखाने नाहीत. त्यासाठी उद्योजकांनी, निर्यातदारांनी अन्नप्रक्रिया करून उत्पादनं बनवून उद्योग उभारले पाहिजेत.

यासाठी मिटकॉन या महाराष्ट्र राज्य सरकारच्या संस्थेतफेर् फूड प्रोसेसिंग इण्डस्ट्रीवर आधारित उद्योजकता विकास कार्यक्रम सुरू होत आहे. कोर्स 17 जानेवारी ते 12 फेब्रुवारी दरम्यान ठाणे इथे घेण्यात येईल. या ट्रेनिंग कोर्समध्ये फळं आणि भाज्यांवरील प्रक्रिया उद्योग, डाळ मिल, राइस मिल, मांस आणि मासे प्रक्रिया उद्योग, बेकरी, इन्स्टण्ट मिक्सेस आणि खाद्यान्नं, तेलबिया प्रक्रिया इत्यादी अन्नप्रक्रिया उद्योगातील विविध उद्योगसंधी यांचं मार्गदर्शन, पॅकेजिंग टेक्नॉलॉजी, कारखान्यांना भेटी, निर्यात संदर्भातील माहिती यांचा समावेश आहे. तसंच कागदपत्रांची पूर्तता, लायसन्सिंग प्रक्रिया, बाजारपेठ पाहणी तंत्र आणि माहिती, विक्रीतंत्र, गुणवत्ता, सरकारच्या आथिर्क योजना, प्रकल्प अहवाल बनवणं यावर तज्ज्ञांतफेर् मार्गदर्शन करण्यात येईल. शिवाय वैयक्तिक प्रकल्पांना मार्गदर्शन, केस स्टडीज, एक्सरसाईजेस, फिल्ड व्हिजिट्स आयोजित करण्यात आली आहेत. संपर्क : मिटकॉन स्वयंरोजगार केंद, ठाणे 4, अशोक अपार्टमेण्ट, नौपाडा पोलिस स्टेशनसमोर, शाहू माकेर्टजवळ, एम.जी.रोड, ठाणे (प.) 400602. टेलिफोन नंबर : 25330803. मोबाइल नंबर : 9819070166.

 
</text>
</doc>
