<doc>
<docno>989775.cms.txt</docno>
<text>
 
अर्थव्यवहार
विमायोग्य हितलाभ
[ Thursday, January 13, 2005  08:53:34 pm]


इंन्शुरेबल इंटरेस्ट हे विमाकराराच्या कायदेशीरपणाचं विशेष कलम आहे. इंन्शुरेबल इंटरेस्ट याचा अर्थ असा की, विमित्त गोष्टीचे कोणतेही नुकसान न झाल्याने विमेदार व त्याचेवर अवलंबून असणारे कुटुंबीय हे सदैव फायद्यात राहतील आणि जर त्याचं नुकसान वा नाश झाला तर त्यांचं अमर्यादित नुकसान होईल. एखाद्या व्यक्तीने स्वत:चा आयुविर्मा केला आहे आणि जोपर्यंत विपरीत परिस्थिती (म्हणजे मृत्यू वा अपंगत्व) निर्माण होत नाही, तोपर्यंत तो व त्यांचे कुटुंबीय त्याच्या जगण्याने सुखा समाधानांत असणार आहेत. दूदैर्वाने विमेदाराचा मृत्यु झाल्यास कुटुंबीय आथिर्कदृष्ट्या नुकसानीत ढकलले जाईल.

सर्वच जोखमी या विमायोग्य नसतात. त्या विम्यास पात्र होण्यासाठी त्यांच्या घडण्यामुळे होणारे नुकसान आथिर्कदृष्ट्या मोजता आले पाहिजे. समान धोका असणाऱ्या घटनांचा पुरेसा आकडा असावयास हवा व संख्याशास्त्र व आकडेवारीनुसार त्याचा अंदाज घेत आला पाहिजे. घडणारी घटना प्रचलित सामाजिक नीतीविरुद्ध नको आणि पर्यायाने विमीत घटनेत इंन्शुरेबल इंटरेस्ट प्रकर्षाने असावयास हवे.

इंन्शुरेबल अॅक्ट 1938 अन्वये इंन्शुरेबल इंटरेस्टची व्याख्या केलेली नाही ; पण ज्या विम्यात असा इंटरेस्ट नाही तो जुगारी करार समजून इंडियन कॉन्ट्रॅक्ट अॅक्टच्या 30 व्या कलमान्वये रद्द ठरविलेली आहे. यावरून एक निश्चित की विमा-करार कायदेशीर ठरवण्यासाठी इंन्शुरेबल इंटरेस्ट हा गुण त्यात असणे आवश्यक आहे.

प्रत्येक कमावत्या व्यक्तीला स्वत:च्या विम्यात अगणित इंन्शुरेबल इंटरेस्ट असतो. त्याचा मृत्यूने तो मिळवीत असलेले व आगामी काळात हयात असता मिळविलेले उत्पन्न यांचा मोठा फटका कुटुंबियांना बसतो. मानवी जीवित मूल्याच्या मापनाने ठरविलेले नुकसानसुद्धा प्रतिकात्मकच असते.

इंन्शुरेबल इंटरेस्ट इतर उदाहरणे-

1. पति-पत्नीला एकमेकांत अगणित इंन्शुरेबल इंटरेस्ट.

2. धनकोला ऋणकोत दिल्या गेलेल्या कर्जाच्या रकमेइतका इंटरेस्ट.

3. मालकाला कामगारांमध्ये इंन्शुरेबल इंटरेस्ट, ते त्यांच े नोकर असेपर्यंत.

4. धंद्यातील भागीदारांना एकमेकांच्या आयुष्यात इंटरेस्ट त्यांच्या भागभांडवलापुरता अधिक धंद्याच्या गुडवील इतका!

5. आई- वडिलांना मुलांच्या विम्यातील इंटरेस्टबाबत कायदेशीर स्थिती काहीशी धुसर आहे. तरीही त्यांना सज्ञान करण्यापर्यंत त्यांचेवर होणारा खर्च, शैक्षणिक खर्च, वैद्यकीय खर्च इतपत तो असावयास हरकत नाही, असा जाणकारांचा शेरा होय.

क्षितिज पाटुकले

 
</text>
</doc>
