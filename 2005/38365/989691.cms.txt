<doc>
<docno>989691.cms.txt</docno>
<text>
 
महामुंबई: मुंबई टाइम्स
मुंबई फेस्टिव्हलच्या संगीत धमाक्यात सोनू निगम, वैशाली सामंत
[ Thursday, January 13, 2005  07:44:06 pm]


मुंबई टाइम्स टीम

' मुंबई फेस्टिव्हल ' लवकरच मुंबईकरांना धम्माल अनुभव देण्याच्या तयारीत आहे. उद्योगपती आनंद महिंद यांच्या अध्यक्षतेखाली कर्नल सुधीर सावंत यांनी आयोजित केलेल्या मंुबई फेस्टिव्हलच्या निमित्ताने गेट वे ऑफ इंडियाजवळ 18 जानेवारीला सायंकाळी 7 वाजता एक खास कार्यक्रम आयोजित करण्यात आला आहे. ' मंुबई मेरी जान ' या हिंदी संगीताच्या धमाक्यात आघाडीचे गायक सोनू निगम, उषा उथ्थप, वैशाली सामंत यांच्या तालावर अवघी मंुबापुरी थिरकणार आहे. त्याला साथ देणार आहेत नीलिमा गोखले, रवी त्रिपाठी.

' मुंबई मेरी जान ' चं आयोजन ' हॅप्पी लकी एण्टरटेण्टमेण्ट ' चे संचालक संजय महाले यांनी केलं आहे. क्रिकेट आणि हिंदी संगीत हा भारतीयांची मनं जोडणारा एक अद्वितीय दुवा आहे. ' मंुबई मेरी जान ' धमाक्यातून मंुबईकरांना हिंदी संगीताच्या सुरांची संजीवनी मिळेल आणि विविधतेने नटलेली ही अवघी नगरी चैतन्याने सळसळू लागेल, असा विश्वास या निमित्ताने व्यक्त केला जातोय.

' मुंबई फेस्टिव्हल ' मध्ये मंुबई मेरी जान धमाक्याखेरीज ऑटोरिक्षा शर्यत, तगडा आर्म (पंजा) स्पर्धा, हस्तकला, लोककला आणि खाद्यजत्रा, एलिफंटा सफर आदी आगळ्या कार्यक्रमांचंही आयोजन करण्यात आलं आहे. मदन मोहन आणि सुरेश वाडकर नाइट अशा काही कार्यक्रमांच्या आयोजनातही हॅप्पी लकी एण्टरटेण्टमेण्टचा सहभाग आहे. या संस्थेने एडिनबरो महोत्सवात प्रसिद्ध गायिका वैशाली सामंत यांना रसिकांसमोर सादर केलं. अधिक माहितीसाठी 9820433777 या क्रमांकावर संपर्क साधावा.

 
</text>
</doc>
