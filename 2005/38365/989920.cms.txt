<doc>
<docno>989920.cms.txt</docno>
<text>
 
महामुंबई
अमू व मानसरोवर सवोर्त्कृष्ट चित्रपट
[ Thursday, January 13, 2005  11:26:05 pm]


म. टा. विशेष प्रतिनिधी

मुंबई : सातव्या ' मामि ' चित्रपट महोत्सवात गुरुवारी सोनाली बोस दिग्दशिर्त ' आमू ' व अनुप कुरियन दिग्दशिर्त ' मानसरोवर ' हे चित्रपट सवोर्त्कृष्ट ठरले तर भारतीय चित्रपटांच्या स्पधेर्तील सवोर्त्कृष्ट अभिनेत्याचा पुरस्कार ' मानसरोवर ' आणि ' देवराई ' तील भूमिकेबद्दल अतुल कुलकणीर् यांना देण्यात येऊन महोत्सवाचा समारोप झाला.

या कार्यक्रमात ज्येष्ठ अभिनेता नसिरुद्धीन शहा आणि ज्येष्ठ गायक मन्ना डे यांना जीवनगौरव पुरस्कार देऊन गौरविण्यात आले. मन्ना डे कार्यक्रमाला येऊ शकले नाहीत. प्रभादेवीच्या रवींद नाट्य मंदिरात दिवंगत बुजुर्ग अभिनेता अमरिश पुरी यांच्या निधनाबद्दल त्यांना श्रद्धांजली वाहून गुरुवारच्या कार्यक्रमाचा प्रारंभ झाला आणि ' माय आयडल ' या फ्रेंच चित्रपटाने सातव्या मामी महोत्सवाची सांगता झाली. उपमुख्यमंत्री आर. आर. पाटील येऊ न शकल्याने ' मामि ' चे अध्यक्ष श्याम बेनेगल यांच्या हस्ते नसिरुद्दीन शहा यांना पुरस्कार देण्यात आला. ' ज्यांनी मला घडवलं, त्या माझ्या धर्मपिता व टीकाकाराकडून मला हा पुरस्कार मिळत आहे, यापेक्षा माझे भाग्य ते काय... असे शहा म्हणाले.

अतुल कुलकर्णी यांनी, कोणतेही नामांकन नसताना हा पुरस्कार मिळत असल्याबद्दल खास आनंद झाल्याचे मनोगत व्यक्त केलेे. यावेळी ' मानसरोवर ' चे दिग्दर्शक अनुप कुरियन यांना ' पीप्रेस्की ' पुरस्कार देण्यात आला. श्याम बेनेगल यांच्या निवड समितीने माझ्या चित्रपटाची निवड करावी म्हणजे शिक्षकाने विद्यार्थ्याचे कौतुक करण्यासारखे हे आहे, असे कुरियन म्हणाले. एक लाख रुपयांचा पुरस्कार दिग्दर्शक व 75 हजार रुपयांचा पुरस्कार निर्मात्याला देण्यात आला . ' सहारा वन ' चे सीईओ संदीप भार्गव यांच्या हस्ते सोनाली बोस यांना मानचिन्ह देण्यात आले. ' मामि ' चे व्यवस्थापकीय संचालक गोविंद स्वरुप यांनी प्रास्ताविक केले. फ्रान्सचे राजदूत डॉमनिक जिरॉड हे प्रमुख पाहुणे होते.

 
</text>
</doc>
