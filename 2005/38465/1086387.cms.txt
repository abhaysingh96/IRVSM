<doc>
<docno>1086387.cms.txt</docno>
<text>
 
खास बात
...तर दिल्ली अशक्य!
[ Saturday, April 23, 2005  08:48:01 pm]


पंतप्रधान मनमोहनसिंग अन् राष्ट्राध्यक्ष मुशर्रफ यांनी जारी केलेल्या भारत पाकिस्तानच्या संयुक्त निवेदनात कोणत्या ठळक विसंगती जाणवतात ?

विसंगती अनेक आहेत. प्रामुख्याने दहशतवादाचा उल्लेख. उभय देशांच्या शांतता चचेर्त, दहशतवादाचा कोणत्याही प्रकारे अडथळा येऊ दिला जाणार नाही, असा उल्लेख संयुक्त निवेदनात आहे. भारताच्या दहशतवाद विरोधी धोरणाच्या तो पूर्णत: विसंगत आहे. कारगिल युद्धानंतर पाकिस्तानने भारताविरुद्ध दहशतवादाचा, लष्करी धोरणाच्या हत्यारासारखा वापर केला. ' क्रॉस बॉर्डर टेररिझम ' हा शब्दप्रयोग त्यातूनच जन्माला आला. संयुक्त निवेदनावर स्वाक्षरी करतांना पंतप्रधानांनी या महत्त्वाच्या मुद्याकडे दुर्लक्ष केले. अपराध करणारा अन् अपराधाची शिकार ठरलेला, दोघेही दुदेर्वाने एकाच पातळीवर आले. या ठळक विसंगती खेरीज अनेक संभ्रम या निवेदनाने निर्माण केले आहेत.

दहशतवादी अझर मसुदला कंदाहारला नेउन सोडण्यापासून, दिल्लीत नुकत्याच झालेल्या भारत पाक क्रिकेट सामन्यापर्यंत, वातावरणात बराच बदल झाल्याचे तुम्हाला जाणवत नाही काय ?

वातावरणातला बदल एका दिवसात झालेला नाही, हे कोणालाही मान्यच करावे लागेल. कंदाहारची घटना नक्कीच दुदेर्वी होती. कारगिल युद्धात भारतीय सैन्यदलाने पाकिस्तानला जोरदार धडा शिकवला. थेट भिडणे अशक्य आहे, असे लक्षात येताच पाकिस्तानने दहशतवादाचा आश्ाय घेतला. पाठोपाठ काश्मीर विधानसभेवर अन् संसदेवर दहशतवादी हल्ले झाले. दहशतवादाचा प्रभाव आजही पूर्णत: ओसरलेला नाही. रालोआ सरकार याबाबतीत कायम गंभीर होते. विद्यमान युपीए सरकारमध्ये तसे गांभीर्य जाणवत नाही, असे खेदाने म्हणावेसे वाटते. भाबडेपणाने बेसावध रहाणे, भारताला परवडणार आहे काय ?

आग्य्राच्या शिखर परिषदेतला जनरल मुशर्रफांचा आक्रमक स्वर, दिल्लीतल्या ताज्या संयुक्त निवेदनापर्यंत बराच खाली आला, त्याचे नेमके कारण काय ?

आग्रा शिखर परिषद झाली नसती तर दिल्लीच्या क्रिकेट डिप्लोमसीपर्यंतचा प्रवास झालाच नसता. मुशर्रफ यांच्या वर्तनात बदल घडवण्यास अमेरिकेचा दबाव मुख्यत्वे कारणीभूत आहे, असे मला वाटते. आंतरराष्ट्रीय स्तरावर दरम्यानच्या काळात अनेक घटना घडल्या. पाकिस्तानची सारी कूटनीती मात्र जनरल मुशर्रफ यांच्या भोवतीच दुदेर्वाने केंदीत झाली. एका व्यक्तिवर विसंबून घेतलेले निर्णय, दीर्घकाळ टिकत नाहीत, हा इतिहास आहे. भारत- पाकिस्तान संबंधांच्या लांब पल्ल्याच्या प्रवासात, सावधपणे अन् धैर्याने मार्गक्रमण करीत रहाणे हाच एकमेव उपाय आहे.

भारत-पाक संबंधात अमेरिकन स्ट्रॅटेजी डायलॉगचा प्रारंभ, नि:संशयपणे तुमच्या कारकिदीर्त सुरू झाला. मुशर्रफ यांचा आक्रमक स्वर खाली आणण्यात अमेरिकेचा दबाव कारणीभूत ठरला असेल, तर त्याचे श्ाेयही नि:संकोचपणे आपल्यालाच ......

अहंकाराने बोलण्याचा माझा स्वभाव नाही. देशहितासाठी प्रत्येकजण आपापल्या क्षमतेनुसार झटत असतो. प्रचंड मेहनत करूनही अनेकदा अपयश वाट्याला येते. तर कधी अनपेक्षितरीत्या यश सामोरे येते. आमच्या वाट्याला दोन्ही प्रकारचे अनुभव आले. कारगिलचा रोमहर्षक विजय भारतीय सैन्यदलाने मिळवलेले यश आहे. प्रचंड थंडीतल्या उणे तपमानात ज्या हिंमतीने कारगिलची हिमशिखरे सैन्यदलाने परत मिळवली, त्याची नोंद अमेरिकेसह साऱ्या जगाला घ्यावी लागली. भारत-पाक संबंधात कारगिल नक्कीच टनिर्ंग पॉईंट आहे.

श्ाीनगर-मुझफ्फराबाद बससेवेच्या प्रारंभाअगोदर पासपोर्टऐवजी परवाना पद्धतीचा अवलंब केल्याच्या निषेधार्थ, भाजपने राज्यसभेत सभात्याग केला. नियंत्रण रेषा ओलांडतांना पासपोर्टच्या अनिवार्यतेचा आग्रह धरल्यास, एलओसी हीच आंतरराष्ट्रीय सीमा ठरणार नाही काय ?

बससेवेला भाजपचा विरोध अजिबात नाही. जम्मू्-सियालकोट मार्ग, मुन्नाबाव- खोखरापार रेल्वेमार्ग इत्यादी खुले करण्याचा मूळ प्रस्ताव आमचाच होता. प्रश्ान् केवळ पाकव्याप्त काश्मीर अन् भारतातील काश्मीर दरम्यानच्या प्रवासाचा नसून, देशाच्या एकूण सुरक्षिततेचा आहे. बलुचिस्तान, कराची, अथवा लाहोरला रहाणारे पाक नागरिकही उद्या मुझफ्फराबादमागेर् विनापासपोर्ट भारतात शिरू लागले, तर ते आपल्याला परवडणार आहे काय ?

 
</text>
</doc>
