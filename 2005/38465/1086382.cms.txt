<doc>
<docno>1086382.cms.txt</docno>
<text>
 
देश-विदेश
इंग्रजीसाठी गोव्यात पालकांनाच कौल!
[ Saturday, April 23, 2005  08:44:11 pm]


म. टा. प्रतिनिधी

पणजी : गोव्यातील मराठी आणि कोकणी माध्यमातील विद्यार्थ्यांना पहिल्या इयत्तेपासून इंग्रजी शिकवावी की नाही, हा प्रश्न आता येथील जनतेलाच विचारला जाणार आहे. शिक्षण खात्यातफेर् लवकरच घेण्यात येणाऱ्या सव्हेर्त हा कौल आजमावला जाईल.

राज्यभरातील सुमारे 2.9 लाख कुटुंबांमध्ये घेतल्या जाणाऱ्या शैक्षणिक सव्हेर्मध्ये हा प्रश्न विचारला जाईल. हा सव्हेर् 25 एप्रिल रोजी सुरू होणार असून तो मेअखेरपर्यंत चालेल.

गोव्यात प्राथमिक स्तरावर मराठी आणि कोकणी शिकवणाऱ्या हजारो सरकारी आणि खासगी शाळांना सरकारी अनुदान मिळते. अर्थात खासगी शाळांची संख्या हाताच्या बोटावर मोजण्याइतकीच आहे. परंतु येथील माध्यम पाचवीपासून इंग्रजी बनते आणि विद्यार्थ्यांना दुय्यम विषय म्हणून मराठी, कोकणीसह अन्य एखादी भाषा स्वीकारण्याची मुभा असते. विद्यार्थ्यांना इंग्रजीचा सराव व्हावा यासाठी त्यांना तिसरीपासून इंग्रजी विषय शिकवला जातो.

येथील पालकांना पहिलीपासून इंग्रजी हवी की नको याचा अंदाज या सव्हेर्नंतर येईल, असे गोव्याचे शिक्षण संचालक एन. डी. अगरवाल यांनी सांगितले. या सव्हेर्त शिक्षणाचा दर्जा, सायबरएज योजना, मिड डे अन्न योजना, प्रौढ व बाल साक्षरता, शाळेच्या वेळा याबरोबरच शालेय शिक्षणाशी संबंधित असलेल्या अन्य महत्त्वाच्या मुद्यांवरही जनतेचे मत विचारले जाणार आहे.

 
</text>
</doc>
