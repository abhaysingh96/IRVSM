<doc>
<docno>1086290.cms.txt</docno>
<text>
 
संवाद
बांगलादेशीच नाही,पाकिस्तानीही
[ Saturday, April 23, 2005  05:20:56 pm]


मुंबईत-महाराष्ट्रात आज बांगलादेशी घुसखोरांचा प्रश्न् पुन्हा ऐरणीवर आला असला तरी शिवसेनेचे नेते राज ठाकरे यांनी पूवीर्च या विषयावरचे प्रेझेन्टेशन युतीच्या नेत्यांसमोर केले होते. त्यासाठी त्यांनी मुंबईचा व्यापक सव्हेर्ही केला होता. त्यातून त्यांनी अनेक धक्कादायक बाबी समोर आणल्या. आता मुख्यमंत्र्यांपासून सारेच या विषयाकडे गंभीरपणे पाहू लागले आहेत. मुंबईच्या ( आणि उद्या महाराष्ट्राच्याही) गळ्याला फास लावणाऱ्या या प्रश्नवर राज ठाकरे यांची ही परखड आणि सडेतोड भूमिका:

तुम्ही सर्व्हे केलेला बांगलादेशींचा विषय पुन्हा चचेर्त आला आहे..

मी या विषयावर सर्व्हे आणि प्रेझेन्टेशन करून बराच काळ लोटला, पण बाळासाहेब गेली कित्येक वर्षे हा इशारा देत आहेत. आमचे आजोबा प्रबोधनकार ठाकरे यांनी तर 1922 मध्ये लिहिलेल्या निबंधात ' भविष्यात बाहेरचे लोक इथे येतील आणि महाराष्ट्राची वाट लावतील ,' असा इशारा दिला होता. दुदैर्वाने तो आज खरा होताना दिसतो आहे. आज राज्य सरकारला जाग आल्यासारखी दिसते आहे. चांगले आहे. आम्ही विरोधात आहोत म्हणून विरोधासाठी विरोध करणार नाही. चांगल्या गोष्टींना पाठिंबाच देऊ. फक्त प्रामाणिकपणे घुसखोरांना हाकला. तिथे राजकारण आणू नका.

राज्य सरकारने आज काय करायला पाहिजे ?

घुसखोरांना हाकलण्याआधी जे मानवतावादी गळे काढून घुसखोरांच्या मागे उभे आहेत, त्यांना आधी आत टाकायला पाहिजे. बांगलादेशींना पाठीशी घालणारे सुनील दत्त, कृपाशंकर सिंह, अबू आझमी यांना मुंबईशी आणि मुंबईकरांशी काही देणेघेणे आहे का ? त्यांना फक्त मते पाहिजेत. मेधा पाटकर, शबाना आझमी यांच्या विरोधाला तरी काही अर्थ आहे का ? जगातल्या कुठल्याही देशात असले फालतू लाड चालणार नाहीत. परदेशात गेले की सगळे तोंडात बोटे घालतात. मग तसे इथे करायला आडवे का येता ? ही असली माणसे म्हणजे खरंच लायबिलीटी आहेआपल्या सर्वांवर.

मुंबई व राज्यात राहणारे बांगलादेशी शोधायचे कसे ?

अहो, शोधायचेत काय ? पोलिसांना त्यांचे सगळे अड्डे माहीत आहेत. त्यांना फक्त अधिकार द्या. मुंबईचे पोलिस सरकारने ठरविले तर अवघ्या 48 तासांत शहर साफ करू शकतात. माझा महाराष्ट्राच्या पोलिसांवर विश्वास आहे. त्यांची क्षमता वापरण्याची अक्कल पाहिजे. राजकीय इच्छाशक्ती नसेल तर नुसत्या गप्पा मारण्यात काय अर्थ आहे ?

पण डिपोटेर्शनची प्रक्रिया अवघड आहे...

ठरवलं तर काही अवघड नाही. एकदा बांगलादेशी आहे, असे समजले की ट्रेनमध्ये बसवा आणि पाठवून द्या. मुंबईतून शेवटचा बांगलादेशी जाईपर्यंत रोज एक ट्रेन मुंबईतून गेली तरी हरकत नाही. ही कारवाई झाल्याशिवाय दहशत वाटणार नाही. भारत म्हणजे धर्मशाळा आहे का ? की सार्वजनिक पिकदाणी ? काळ्या कातळात घुशी नाही शिरत. जमीन भुसभुशीत होते, तेव्हा बिळं करतात. इथे शिरायला कोणाला भीतीच वाटत नाही. ज्यांना हा देश आपला वाटतो त्यांचं रक्त हे पाहून तापत कसं नाही, याचंच मला आश्चर्य वाटतं.

सगळेच बांगलादेशी काही विघातक कारवाया करत नसतील..

नसतील करत. पण ते भारताचे नागरिक आहेत का ? मग इथे राहतात कसे ? यांना मते देण्यासाठी ? आणि सगळेच केवळ मजुरी करायला येतात, हा समज म्हणजे मूर्खांच्या नंदनवनात राहण्यासारखे आहे. नाव केवळ बांगलादेशींचे घेतले जाते. पण त्यांच्यापुरती ही घुसखोरी आता मर्यादित राहिलेली नाही. मोठ्या प्रमाणात पाकिस्तानी नागरिक घुसत आहेत. हे सरकारी, गुप्तचर यंत्रणांना नक्कीच माहीत आहे. तरीही बेफिकीर राहायचे असेल तर आपण रामदेवरायाचे खरेखुरे वंंशज शोभू! बेफिकिरी, बेपर्वाई करायची. मग विश्वासघात आणि घातपात. शतकानुशतके अनुभव घेऊन, अगदी काही वर्षांपूवीर् मुंबईत भयानक बाँबस्फोट होऊनही आपण शहाणे होत नाही.

मुंबईकर हे सहन करतो...

प्रामाणिकपणे कर भरणारा सामान्य मुंबईकर जगतो कसा ? रोज जिवाच्या करारानं लोकलप्रवास करतो कसा ? खिडक्यांवर येणारे दगड झेलतो कसा ? याची कुणाला पर्वा आहे ? तो घरी केव्हा, कसा पोचतो, केव्हा खातो-पितो आणि एवढी प्रेशर्स घेत जगण्याची लढाई कशी लढतो याच्याशी या सत्ताधारी नेत्यांना काही देणेघेणे आहे का ? ग्रामीण भागातून येणाऱ्या नेत्यांची तर नाळच या शहराशी जुळत नाही. त्यांना इथे सारे सुख वाटते. इथं पाणी, वीज, लोकल्स आहेत म्हणजे सारं आलबेल नाही. या नेत्यांना मुंबईचे प्रॉब्लेम्स कळतील तर परदेशी घुसखोरांना आज मिळतोय तसा आसरा मिळणार नाही.

तुम्ही सर्व्हे केलात तेव्हा काय आढळलं ?

हा सर्व्हे केला त्यालाही बरेच दिवस झाले. तेव्हा स्थिती भयानक होतीच. आता आणखी बिघडत चालली आहे. एकेक एरिया घुसखोरांच्या घशात जातोय. हे घुसखोर रेशन कार्डांवर, मतदार याद्यांवर जाऊन बसलेत. देश खड्ड्यात घालणारे हे कसले मतांचे राजकारण ? मुंबईबाहेर महाराष्ट्रातल्या इतर शहरांतही बांगलादेशी आणि पाकिस्तानी बिनधास्त घरं करू लागले आहेत.

सव्हेर्नंतर किंवा आता तुमच्याकडे कोणी माहिती घ्यायला आले का ?

स्वत:च्या यंत्रणांकडे असलेली माहिती घेऊन कारवाई करण्याचीही धमक ज्यांच्यात नाही, ते माझ्याकडे माहिती घ्यायला कशाला येतील ? माझा सव्हेर् तर सर्वांसाठी खुलाच आहे...

सारंग दर्शने

 
</text>
</doc>
