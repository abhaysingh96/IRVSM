<doc>
<docno>1086404.cms.txt</docno>
<text>
 
क्रीडा
स्मिथ, डिव्हिलीअर्सची शतके
[ Saturday, April 23, 2005  10:04:05 pm]


ब्रिजटाऊन बार्बडोस : यजमान विंडीजच्या 296 धावसंख्येला पाहुण्या दक्षिण आफ्रिके ने दुसऱ्या दिवसअखेरीस 1 बाद 253 असा सणसणीत जबाब दिला. कर्णधार ग्रॅम स्मिथ आणि अब्राहम डिव्हिलिअर्स यांनी शतके झळकावली.

स्मिथ, डिव्हिलिअर्स यांनी 191 धावांची सलामी दक्षिण आफ्रिकेला करून दिली. स्मिथला 25 धावांवर कव्हर पॉइंर्टवरील ब्रावोकडून जीवदान लाभले. याचा लाभ उठवत त्याने शतक झळकावले, एक षटकार आणि तेरा चौकारांसह त्याने 203 चेेंडूत 104 धावा तडकावल्यावर गेलने साडेचार तास त्याने किल्ला लढवणाऱ्या स्मिथला वॅव्हेल हाईंडसकरवी झेलबाद केले आणि पाहुण्यांची सलामीची जोडी फोडली.

डिव्हिलीअर्सने 236 चंेडूत एक षटकार आणि तेरा चौकारांनिशी 122 धावा फटकावल्या आहेत. धावफलक

वेस्ट इंडीज पहिला डाव : 296.

दक्षिण आफ्रिका पहिला डाव : ग्रॅम स्मिथ - झे. वॅव्हेल हाईंडस गो. गेल 104, अब्राहम डिव्हिलिअर्स - खेळत आहे 122, बोथा डिपनॉर - खेळत आहे 23 अवांतर - 4 नोबॉल 4 एकूण - 84 षटकात 1 बाद 253.

गडी बाद होण्याचा क्रम : 1- 191

गोलंदाजी : एडवर्डस 16-2-46-0, किंग 14 - 1- 40-0, पॉवेल 12-0-41-0, ब्रावो 15-3-30-0, रायन हाईंडस 6-0-31-0, गेल 14-2-41-1, वॅव्हेल हाईंडस 6-0-17- 0, सरवान 1-0-7-0.

 
</text>
</doc>
