<doc>
<docno>1086383.cms.txt</docno>
<text>
 
देश-विदेश
'भारतीय लोकशाही कमकुवत'
[ Saturday, April 23, 2005  08:44:55 pm]


वृत्तसंस्था

नवी दिल्ली : आपल्या देशातील राजकारणाचा दर्जा पुरेसा उंचावलेला नसल्यामुळे निवडणूक सुधारणांचा वेग मंदावला आहे, असे परखड मत मुख्य निवडणूक आयुक्त टी. एस. कृष्णमूतीर्ं यांनीच शनिवारी व्यक्त केले. इंडस क्वालिटी फाऊंडेशनने आयोजित केलेल्या विद्याथीर् मेळाव्यानंतर ते पत्रकारांशी बोलत होते.

जगभर आपल्या लोकशाहीचे कितीही कौतुक होत असले, तरीही आपली लोकशाही दजेर्दार असल्याचा दावा आपण करू शकत नाही, असेही कृष्णमूतीर् म्हणाले.

तळागाळातल्या लोकांना फायदा मिळवून देऊ शकेल अशी लोकशाही निर्माण करायची असेल तर व्यापक सुधारणांची गरज आहे. त्यासाठी लोकशिक्षणाची आवश्यकता आहे, असे मत त्यांनी व्यक्त केले आहे.

कृष्णमूर्ती हे लवकरच निवृत्त होत आहेत. आपल्या कोणत्या योजना अपूर्ण राहिल्या, या प्रश्ानवर ते म्हणाले, व्यापक सुधारणांसाठी निवडणूक आयोगाने 22 कलमी कार्यक्रम सरकारकडे पूवीर्च पाठवला होता. त्यावर सरकारच्या उत्तराची आयोग अद्याप वाट पाहत आहे. मुक्त वातावरणात निवडणुका होण्यासाठी फोटो ओळखपत्रांना पर्याय नाही, असा दावाही त्यांनी केला.

लोकशाहीचा विकास होण्यासाठी फक्त निवडणूक सुधारणांनी काम भागणार नाही. त्यासाठी शिक्षण आणि इतर सामाजिक क्षेत्रांमध्ये विकासाची गरज आहे. योग्य शिक्षणामुळे आपल्या पुढाऱ्यांचा दृष्टीकोन व्यापक होईल, अशी आशाही त्यांनी व्यक्त केली. देशातील विभागीय असमतोलाबद्दल त्यांनी काळजी व्यक्त केली. मागास राज्यांच्या प्रगतीसाठी ठोस प्रयत्न करण्यासाठी पावले उचलण्याची गरज आहे, असेही ते म्हणाले.

 
</text>
</doc>
