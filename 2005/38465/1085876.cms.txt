<doc>
<docno>1085876.cms.txt</docno>
<text>
 
महामुंबई
सीईटीची तयारी 11वीपासूनच करायला हवी
[ Saturday, April 23, 2005  12:12:43 am]


म. टा. प्रतिनिधी

मुंबई : बारावीनंतर इंजिनीअरिंग किंवा कोणत्याही शाखेतील अभ्यासक्रमासाठी सीईटी (कॉमन एन्ट्रन्स टेस्ट) द्यायची असेल, तर त्याची तयारी 11 वीपासून करणे आवश्यक आहे. त्यासाठी पुस्तकातील अभ्यासा-बरोबरच कॉमन सेन्स, स्पीड आणि अॅक्युरसी ही त्रयी म्हणजे सीईटीच्या चक्रव्यूहाचा भेद करण्याची खरी गुरुकिल्ली आहे, अशा महत्त्वाच्या टिप्स इंजिनीअरिंगच्या अभ्यास-क्रमांना प्रवेश घेऊ इच्छिणाऱ्या विद्यार्थ्यांना या क्षेत्रातील तज्ज्ञ मंडळींनी दिल्या आहेत. ' महाराष्ट्र टाइम्स ' च्या प्रगती फास्टतर्फे विले पार्ले आणि ठाणे येथे आयोजित करण्यात आलेल्या कार्यक्रमात विद्यार्थी-पालकांना तज्ज्ञांनी दिलेल्या मार्गदर्शनात या टिप्स मिळाल्या.

इंजिनीअरिंग तसेच मेडिकलच्या अभ्यास-क्रमासाठी सुरू झालेल्या सीईटी परीक्षेबद्दल विद्यार्थी आणि पालकांच्या मनात अनेक शंका, प्रश्न आणि भीतीचा बागुलबोवा असतो. तो दूर करून विद्यार्थ्यांना सीईटीचे शिवधनुष्य अधिक समर्थपणे पेलता यावे, यासाठी ' मटा ' च्या ' प्रगती फास्ट ' तफेर् ' हाऊ टू क्रॅक सीईटी ' या विषयावर विशेष मार्गदर्शन करणारी कार्यशाळा आयोजित करण्यात आली होती. विलेपालेर् येथील लोकमान्य सेवा संघ आणि ठाण्यामध्ये ' टिप टॉप प्लाझा ' या दोन्ही ठिकाणी अनुक्रमे गुरुवार व शुक्रवारी झालेल्या या कार्यक्रमांना पश्चिम उपनगरातील विरार- वसईपासूनचे तसेच पूर्व उपनगरात कल्याण-डोंबिवलीपासूनचे विद्यार्थी आणि पालक मोठ्या संख्येने उपस्थित होते.

दिशा कौन्सिलिंग सेंटरच्या डायरेक्टर मुग्धा बवरे आणि विद्यालंकार इंजिनीअरिंग क्लासेसचे प्रो. अविनाश चाटोरीकर, रवींद नाडकणीर् या प्रोफेसर्सनी कार्यक्रमातून विद्यार्थ्यांना मार्गदर्शन केले. विद्यालंकारचे संचालक विश्वास देशपांडे हेही या वेळी उपस्थित होते.

आमच्या वेळेस करिअरसाठी योग्य मार्गदर्शन करणारे कोणी नव्हते, पण किमान आजच्या विद्यार्थ्यांना तरी अशा समस्या येऊ नयेत, या उद्देशानेच हा कार्यक्रम आयोजित करण्यात आल्याचे ' महाराष्ट्र टाइम्स ' चे संपादक भारतकुमार राऊत यांनी सांगितले.

दिशा कौन्सिलिंग सेंटरच्या मुग्धा बवरे यांनी परीक्षेची भीती न बाळगता सकारात्मक दृष्टिकोनातून परीक्षेला सामोरं जाण्याचा सल्ला दिला, तर विद्यालंकार क्लासेसच्या तज्ज्ञ मंडळींनी या परीक्षेची तयारी कशी करावी याच्या टिप्स विद्यार्थ्यांना दिल्या.

सीईटी परीक्षा घेण्यामागचा उद्देश, परीक्षेची तयारी कशी करावी आणि त्याचबरोबर पालकांची भूमिका काय असावी यावर विद्यालंकारचे प्रो. अविनाश चाटोरीकर यांनी मार्गदर्शन केले. परीक्षेची भीती न बाळगता सकारात्मक दृष्टिकोनातून अभ्यास केला, तर त्याचा निश्चित फायदा होऊ शकतो, एकाच वेळेस इतरही कॉमन एन्ट्रन्स टेस्ट देता येतात, इंजिनीअरिंगसाठी उपलब्ध असणारी वेगवेगळी कॉलेजेस आणि सीट हे विषयही त्यांनी हाताळले. त्यानंतर या तज्ज्ञांना प्रश्न विचारून शंका निरसन करून घेण्याची संधीही उपस्थितांना देण्यात आली.

 
</text>
</doc>
