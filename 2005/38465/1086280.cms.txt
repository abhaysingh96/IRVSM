<doc>
<docno>1086280.cms.txt</docno>
<text>
 
संवाद
गा बाळांनो श्रीरामायण
[ Saturday, April 23, 2005  05:16:17 pm]


।।श्रीराम जय राम जय जय राम।।

अत्यंत प्रखर बुद्धिमत्ता आणि जिद्द असणाऱ्या माझ्या पपांना माझा उदासीन नाकतेर्पणा निश्चित जाणवत असला पाहिजे. त्याही काळात एका विशिष्ट ध्येयानं झपाटून अथक प्रयत्न करणारी त्यांच्या मित्रांची मुले-मुली त्यांच्या नजरेसमोर होती. त्यांच्या समोर माझी ही कोमट प्रगती त्यांना निश्चित खटकत असणार! पण वयोमानानुसार त्यांचा तापट स्वभाव खूपच सौम्य झाला होता. कधीतरी माझे एखादे अपयश, ठळकपणे त्यांच्यासमोर आलं की विष्पण्णपणे म्हणत , ' तुझी झोपडपट्टीसमोर बसून बिडी प्यायचीसुद्धा लायकी नाही. '

आपल्या हातून आयुष्यात काही म्हणता काही होणार नाही, या माझ्या ठाम समाजाला पहिल्यांदा धक्का बसला तो पपांच्या ऑपरेशनच्या काळात! 1975 च्या सुमारास झालेलं पपांचं ऑपरेशन खूपच गंभीर होतं. कर्करोग झालेलं एक फुफ्फुस काढून टाकावं लागलं. या सर्व काळात बहुतेक वेळा मी पपांबरोबर एकटा मुंबईत राहिलो होतो. मुळात शीघ्रकोपी असणारा पपांचा स्वभाव ऑपरेशननंतर आणखी संतापी झाला होता. त्यांच्या शुश्रूषेसाठी मुंबईत येऊन राहिलेली आई त्यात कधीकधी होरपळून निघत असे. आपद्धर्म म्हणून का होईना पण या काळात माझ्या हातून वडिलांची सेवा घडली. दिवसभर हॉस्पिटलचं वातावरण, लोकांची कढणी-ओरडणी, पपांचा संताप, आईची ससेहोलपट या साऱ्यात गुदमरलेल्या मनाला आधार लाभला तो दादरच्या एका हौशी नाट्यसंस्थेचा! त्या संस्थेचं नाव होतं ' उपासना '! माझ्या व्यथा जाणून घेणारी माझी एक मैत्रीण मला आवर्जून तिथं घेऊन गेली. राज्य नाट्य स्पधेर्साठी ती संस्था वसंत सबनिसांचं ' नाटक ' नावाचं नाटक बसवीत होती. सुरुवातीला बिचकून वागणारा मी त्या संस्थेत सामावून गेलो. झपाटून मेहनत करू लागलो. पपांची प्रकृतीही सुधारत होती. ' रवीन्द ' मध्ये या नाटकाचा प्रथम प्रयोग परीक्षकांसमोर व्हावा, असं ठरलं. गदिमा आणि विद्याताई दोघांनीही या प्रयोगाला उपस्थित राहायचं ठरवलं!

त्या दिवशी माझ्या अंगात काय संचारलं होतं कोण जाणे. पहिल्या एन्ट्रीपासून माझ्या प्रत्येक वाक्याला हशा आणि टाळ्यांची प्रचंड दाद मिळत होती. एखाद्या छोट्या हालचालीचे सुद्धा प्रेक्षक मनापासून कौतुक करत होते. मध्यंतरात वसंत सबनीस आत आले आणि माझे खांदे धरून गदागदा हालवत म्हणाले , ' प्रेक्षक खूश आहेत बुवा, तुझ्यावर! ' आणी खरोखरच त्या केंदाचं अभिनयाचं पारितोषिक मला मिळालं. हे माझ्या वाट्याला आलेलं पहिलं वहिलं यश! शनिवारी ' महाराष्ट्र टाइम्स ' च्या नाट्यपरीक्षणात वा.य. गाडगिळांनी लिहिलं होतं , ' आनंद माडगूळकरच्या रुपानं महाराष्ट्राला जबरदस्त अभिनेता मिळाला आहे. पण गंमत अशी की, या बातमीचं शीर्षक होतं तेसुद्धा गदिमांचीच महती गाणारं होतं , ' सबनिसांचे नाटक, माडगूळकर पुत्राचा प्रभाव! '

त्या दिवशी सकाळी मी आणि पपा पेपर वाचत चहा पीत बसलो होतो. मटा वाचून पपांनी तो बाजूला ठेवला आणि काही न बोलता ते आंघोळीला निघून गेले. असं का बरं करावं यांनी ? रोज डायरी लिहिण्याचा पपांचा प्रघात. अगदी 48 पासून ते 77 सालापर्यंत त्यांच्या डायऱ्या आजही उपलब्ध आहेत. तर तेव्हा दोन-चार दिवसांनी त्यांची डायरी चाळताना (तशी ती मी नेहमीच चाळत असे) एका वाक्यावर माझे लक्ष केंदित झाले. त्यांनी लिहिलं होतं. चि. बाबा ( म्हणजे मी) काहीतरी शिकण्यासाठी मुंबईत आला आहे. पण तसे काही त्याच्या हातून होईल, असे वाटत नाही. तोही माझ्यासारखाच नाटक-सिनेमात जाणार. एकाअथीर् ते योग्यच आहे. यथा बिजे तथा कुरा!

नंतरचे काही दिवस मुंबईत खूप छान गेले. ग.रा. कामतांच्या ओळखीमुळे दिग्दर्शक राज खोसलांच्या ऑफिसमध्ये ग.रां.चा सहाय्यक म्हणून चिकटलो. एरवी दुमिर्ळ असणाऱ्या हिंदी चित्रपटातल्या मोठ- मोठ्या व्यक्तींशी अगदी जवळून वागाय- बोलायला मिळायचं. या काळात राही मासूम रझा, अब्रार अलवी, भूपेन हजारिका, शम्मी कपूर अशा नामवंतांबरोबर मैफिली रंगवायला मिळायच्या. इकडे नाटकातल्या कामामुळे मराठी चित्रपटांचे दार एकदम उघडले. संत गाडगेबाबांवरचा चित्रपट विदर्भात तयार होणार होता. त्यातल्या महत्त्वपूर्ण भूमिकेसाठी दिग्दर्शक राजदत्तांनी माझी निवड केली. एक दिवस तर चक्क पुरुषोत्तम दारव्हेकरांचा निरोप! विक्रम गोखले आणि त्याच्या बायकोबरोबर महारथी कर्णाच्या जीवनावर बेतलेल्या नाटकात काम करायचं होतं. अशीच एक दिवस विद्या पटवर्धन एक प्रस्ताव घेऊन आली. अनंत नाग आणि प्रिया तेंडुलकर ' अशी पाखरे येती ' नव्याने सादर करण्याच्या विचारात होते. त्यातल्या एका रोलकरता त्यांना माझी आवश्यकता होती. आभाळात ढग तर गच्च जमले होते. कुठल्याही क्षणी माझी करियर डौलाने सुरू होईल. असा रंग दिसत होता. पण नेमका याच वेळी ' दैवं चैवात्र्य पंचमम् ' या उक्तीचा मला सार्थ प्रत्यय आला.

पुण्यात काही वर्षापूर्वी आम्ही भावंडांनी सुरू केलेल्या लघुउद्योगाला आथिर्क अडचणींनी ग्रासले आणि आता तर या अडचणींचा कडेलोट होण्याची शक्यता होती. माझी भावंडे गांगरली. पपांच्या तब्येतीत सारखा चढ- उतार चालू होता.

मी त्यावेळी एकटा मुंबईत राहात होतो. कधीतरी अपरात्री धसकन जाग यायची आणि मग परिस्थितीच्या जाणिवेने काळीज गलबलून यायचं! खूप विचार केला आणि एक दिवस सरळ पुण्याचा रस्ता धरला. मी पुण्याला परत गेल्यानं तसा परिस्थितीत फारसा पडणार नव्हता आणि तो पडलाही नाही. फक्त अडचणीच्या वेळी आम्ही भावंडं एकमेकांच्या आधाराला उभे राहिलो एवढेच! पपा थकले होते आणि ज्या त्यांच्या भावंडांकरिता त्यांनी हाडाची काडं केली, त्या भावंडांनी वेळ येताच सोयीस्करपणे हात वर केले होते.

1977 साल हे तर दैवानं चालवलेल्या छळाला जणू उकळी आणणारं ठरलं. वर्षाच्या सुरुवातीलाच माझ्या आत्याचे यजमान एकाएकी गेले. पाठोपाठ स्वत: आत्याच पंचवटी मागच्या रेल्वे रूळावर इंजिनचा धक्का लागून गतप्राण झाली. काही अंतरांनी माझी थोरली आत्या (जिच्यावर व्यंकटेश माडगूळकरांनी ' करुणाष्टक ' हे पुस्तक लिहिलं) तळ्यात बुडून मरण पावली. कुणी म्हणायचे पंचक लागलाय शांती करा! आधीच अशक्त झालेले गदिमा हे सर्व रोज पाहत होते. तसू तसू खचत होते. शेवटी विलक्षण तऱ्हेने हे पंचक पुरं झालं. 14 डिसेंबर 1977 समारंभाला जायच्या तयारीत असणारे गदिमा अस्वस्थ वाटतेय म्हणून पुन्हा कॉटवर बसले. मला पंखा सुरू करायला सांगितला आणि मला जवळ बोलावलं. क्षणभर मला वाटलं ते मला मिठीत घेणार आणि मी शहारलो कारण आजवरच्या आयुष्यात त्यांनी मला असं कधी जवळ घेतलं नव्हतं. गदिमांनी माझ्या दोन्ही खांद्यावर हात ठेवले आणि माझ्या डोळ्यात बघत एकच शब्द उच्चारला , ' बाबा '. दुसऱ्याच क्षणी त्यांचं मस्तक माझ्या मांडीवर विसावलं. दहाव्या दिवशी शनिवार वाड्यावर सभेला अलोट गदीर्. माडगूळकर कुटुंबियांचा प्रतिनिधी म्हणून मी बोलायला उभा राहिलो. आतून कढावर कढ येत होते. मोठ्या मुश्किलीनं एक वाक्य बोललो , ' माझे वडील इतके मोठे होते, हे मला आज कळलं ' काळ कुणासाठीच थांबत नसतो. तो गदिमांसाठीही थांबला नाही. आमच्या ढासळत्या उद्योगाला आधार दिला, तो पॅपको उद्योग समूहाच्या बाबुरावजी पारखे यांनी! थंडीने थडथडणाऱ्या पिलांनी आईच्या पंखाच्या उबेत जावं इतक्या अलगदपणानं पॅपको उद्योग समूहानं आम्हाला सामावून घेतलं. मी ही काही छोटी मोठी कामं पाहू लागलो.

एक दिवस कुठल्याशा कामासाठी बाबुरावजींच्या कनिष्ठ चिरंजीवांबरोबर म्हणजे डॉ.अरुण पारखे यांच्याबरोबर मोटारीने मुंबईला चाललो होतो. गाडीने खोपोली सोडले आणि अरुणजींनी ड्रायव्हरला गाडीत वाजणारा ट्रॅन्झिस्टर बंद करायला सांगितला आणि मला म्हणाले , ' बाबा मामा (त्यांच्या पुतण्याचा मी मामा) तुम्ही गीत रामायण म्हणता ना ? खरंतर हा प्रश्ान् आजवर मला कुणीच विचारला नव्हता. म्हणून मी चाचरत म्हणालो , ' तसं, ऐकलंय खूप वेळा ', ' मग म्हणाना एखादं गाणं ' मी क्षणभर डोळे मिटले आणि म्हणायला सुरुवात केली.

' दैवजात दु:खे भरता, दोष ना कुणाचा

पराधीन आहे जगती पुत्र मानवाचा '

मी कुठल्या पट्टीत गात होतो परमेश्वर जाणे, पण क्षणार्धात माझे डोळे डबडबून झिरपायला लागले. ' गीत रामायणा ' तील दु:खाचा सूर कुठेतरी माझ्या दु:खाशी तंतोतंत जुळला होता. त्याक्षणी मी मनोमन ठरवलं की, आपण ' गीत रामायण ' गायचं!

आनंद माडगूळकर

 
</text>
</doc>
