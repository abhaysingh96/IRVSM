<doc>
<docno>1086320.cms.txt</docno>
<text>
 
महाराष्ट्र
विठ्ठलावरील श्रीखंडाच्या अभिषेकाची चौकशी थांबवली
[ Saturday, April 23, 2005  06:15:34 pm]


म. टा. वृत्तसेवा

पंढरपूर : होळी पौणिर्मेच्या दिवशी श्री विठ्ठलाचे मूतीर्स श्रीखंडाचा अभिषेक केल्याप्रकरणीची चौकशी बंद करण्याचा निर्णय मंदिर समितीने घेतल्याने भाविकांमध्ये आश्चर्य व्यक्त होत आहे. अशा अभिषेकामुळे मूतीर्ची हानी होऊ शकते, हे लक्षात घेता, ही चौकशी का थांबवण्यात आली, असा सवाल केला जात आहे.

सततच्या अभिषेकांमुळे विठ्ठलाच्या मूतीर्ची झीज होत असल्याने त्यास लगाम लावण्याची मागणी होत असतानाच हा प्रकार घडला आहे. होळीच्या दिवशी श्रींच्या नित्यपूजेमध्ये सेवाधारी मंडळी आणि मंदिर समितीचे कर्मचारी यांनी 25 किलो श्रीखंडाचा अभिषेक केला. याबाबत भाविकांकडून तक्रारीचा सूर उमटू लागताच दिवसकरी बडवे, छायाचित्रकार, नित्योपचार विभाग प्रमुख दिवाणजी यांना निलंबित करण्यात आल्याचे मंदिर समितीचे कार्यकारी अधिकारी दिलीप जगदाळे यांनी जाहीर केले होते. तसेच सुरक्षा रक्षकाची बदली करण्यात आल्याचेही त्यांनी सांगितले होते.

त्यानंतर कार्यकारी अधिकाऱ्यांच्या अनुपस्थितीत मंदिर समितीची बैठक झाली. या बैठकीत श्रीखंड प्रकरणाची चौकशी बंद करण्याचा धक्कादायक निर्णय घेण्यात आला. समितीचे अध्यक्ष अॅड. शशिकांत पागे यांनी ही माहिती दिली. श्रीखंड अथवा तत्सम पदार्थांमुळे पांडुरंगाच्या मूतीर्ची हानी होऊ शकते, त्यामुळे यापुढे अशा पदार्थांच्या अभिषेकासाठी समितीची परवानगी घ्यावी लागेल, असे त्यांनी स्पष्ट केले. त्याचबरोबर या प्रकरणी निलंबित करण्यात आलेल्या कर्मचाऱ्यांचे निलंबन रद्द करण्यात येत असल्याचेही त्यांनी सांगितले.

श्रीखंडाचा हा अभिषेक वादाच्या भोवऱ्यात सापडलेला असला तरी हा अभिषेक करणारा भक्त कोण, हे मात्र अद्याप कळलेले नाही!

 
</text>
</doc>
