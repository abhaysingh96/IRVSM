<doc>
<docno>1086390.cms.txt</docno>
<text>
 
खास बात
आर्थिक संबंधातून स्थिरता
[ Saturday, April 23, 2005  08:50:04 pm]


मुशर्रफ यांच्या भारतभेटीच्या निमित्ताने प्रसिद्ध झालेल्या संयुक्त निवेदनात राजकीय मुद्यांबरोबरच व्यापार- उदीमाच्या दृष्टीने महत्त्वाच्या अशा आर्थिक मुद्यांचादेखील परामर्श घेण्यात आला आहे. आथिर्क आणि राजकीय संबंधातील सुधारणा या परस्पर पोषक असतात, याच विचारांचा हा विजय आहे. दुसऱ्या महायुद्धानंतरच्या युरोपच्या इतिहासाने पण हेच दाखवून दिले आहे की, राजकीय एकता ही आथिर्क संबंधांच्या बळावर बांधली जाऊ शकते.

भारत-पाक निवेदनात दोन्ही नेत्यांनी हे मान्य केले आहे की, आर्थिक आणि व्यापारविषयक सहकारातून दोन्ही देशांतील लोकांचे कुशल साधण्यास मदत होईल आणि दक्षिण आशियात सुबत्ता वाढीस लागेल. दोन्ही देशातील व्यापार वाढण्याच्या दृष्टीने काही ठोस पाऊले उचलण्याचे निवेदनात मान्य करण्यात आले आहे.

भारत आणि पाकिस्तानदरम्यान वाषिर्क 25 कोटी डॉलर्स इतकाच व्यापार अधिकृतपणे होतो ; पण याहून कितीतरी अधिक व्यापार चोरट्या पद्धतीने आणि आडमार्गाने म्हणजे दुबई किंवा काही प्रमाणात सिंगापूर मार्गे होत असावा. या दोन्ही देशांदरम्यानचा एकूण व्यापार अडीच अब्ज डॉलर्सच्या घरात म्हणजे अधिकृत व्यापाराच्या दहापट आहे, असा अंदाज वर्तविला जातो ; पण पाकिस्तानला ही अतिशोयोक्ती वाटते. दोन्ही देशांतील व्यापारी मात्र हे मान्य करतात की, तिसऱ्या देशाच्या माध्यमातून किंवा चोरटेपणे भारतीय औद्योगिक यंत्रसामुग्री, सिमेंट, टायर्स, रसायने, चहा, कडधान्ये, डाळी, तेलबिया, खाद्यतेले, मसाल्यांचे पदार्थ, सुकामेवा वगैरे वस्तू पाकिस्तातून भारतात जात-येत असतात. भारत- पाकिस्तान दरम्यानचा व्यापार जर खुल्या आणि थेट स्वरूपात झाला, तर हाच व्यापार वाषिर्क 10 अब्ज डॉलर्सच्या घरात जाऊ शकतो. मात्र त्यासाठी भारत-पाक व्यापारी संबंध हे सामान्य होणं आवश्यक आहे.

भारत आणि पाकिस्तान हे दोन्ही wto चे सदस्य असले तरी पाकिस्तानने भारताला अजून most favoured nation हा दर्जा दिलेला नाही. भारतातून पाकिस्तानात फक्त 600 वस्तू थेट आयात करण्याची परवानगी आहे. या वस्तूंवरील आयात करदेखील इतर देशांकडून पाकिस्तानात आयात होणाऱ्या तत्सम वस्तूंवरील आयात कराहून अधिक असू शकतो. आपण जसा पाकिस्तानला दिला आहे तसा. mfn दर्जा पाकिस्नाननेही भारताला द्यावा ही मागणी भारताने यावेळी सामंजस्याच्या भावनेतून लावून धरली नाही. मुशर्रफ यांचं म्हणणं आहे की, भारतीय आयातीवरील प्रशुल्केतर बंधनांमुळे रूस्नहृ चा व्हावा तसा फायदा पाकिस्तानला होत नाही.

भारत-पाक व्यापारी संबंध सामान्य होऊन दृढ होण्यासाठी दोन-तीन टप्प्यांत प्रयत्न होणे आवश्यक आहे. पहिल्या टप्प्यात पाकिस्तानने भारताकडून आयात योग्य वस्तूंची केलेली यादी बदलून आयातीस अयोग्य अशा वस्तूंची यादी बनवावी लागेल, म्हणजे यादीवर नसलेल्या बाकी सर्व वस्तू पाकिस्तानात भारतातून निर्यात केल्या जाऊ शकतील. जगातील सर्वच देश अशा प्रकारची आयात-बाद वस्तूंची यादी बाळगून असतात आणि हे गॅटमान्यही आहे. भारताने पाकिस्तानला रूस्नहृ दर्जा दिला असल्यामुळे इतर देशांना लागू असलेली भारताची सुमारे 600 आयात-बाद वस्तूंची यादी पाकिस्तानलाही लागू आहे. पहिल्या टप्प्यात पाकिस्तानने अशी यादी भारतासाठी लागू करावी, मग भले भारताकडून आयात न होऊ शकणाऱ्या वस्तूंची यादी पाकिस्तानात इतर देशांकडून आयात न होऊ शकणाऱ्या वस्तूंच्या यादीपेक्षा मोठी का असेना. दुसऱ्या टप्प्यात मात्र पाकिस्तानकडून भारताला mfn दर्जा बहाल व्हावा, म्हणजे पाकिस्नानात इतर कोणत्याही देशातून आयात केल्या जाऊ शकणाऱ्या वस्तू भारतातूनही निर्यात केल्या जाऊ शकतील आणि त्यांच्यावर लादले जाणारे आयात कर हे इतर देशांतील वस्तूंवर लादल्या जाणाऱ्या आयात करांहून अधिक नसतील. तिसऱ्या टप्प्यात याहूनही पुढे जाऊन भारत-पाक व्यापार पूर्णपणे बंधनमुक्त व्हावा, अशी अपेक्षा आहे. कदाचित हे सार्कच्या अंतर्गत घडेल. दरम्यानच्या काळात भारतानेसुद्धा पाकिस्तानच्या निर्यातीवरील कथित प्रशुल्केतर बंधनांचा विचार करणे आवश्यक आहे.

वर उल्लेखिलेलं पहिलं पाऊल पाकिस्तानकडून घेतलं जाण्याची कोणतीही चिन्ह दिसत नसली तरी भारत-पाकदरम्यान व्यापारादी आर्थिक उलाढाली वाढू लागण्याची चिन्हं मात्र संयुक्त निवेदनात निश्चितच आहेत. व्यापारासाठी नियंत्रण रेषेवरील स्थळांची वाढ करणं, श्ाीनगर - मुजफ्फराबाद आणि येऊ घातलेल्या पूंछ-रावळकोट आदी रस्त्यांवर मालट्रक वाहतूक सुरू करणं आणि खोक्रापार-मुन्नाबाओ रेल्वे लाइन सुरू करणं इत्यादी संयुक्त आर्थिक आयोग आणि संयुक्त व्यापार मंडळ यांना देऊ घातलेला उजाळादेखील दोन देशांतील आथिर्क उलाढाली वाढविण्यास कारणीभूत ठरू शकतो. पण सर्वात महत्त्वाचा म्हणजे तेल आणि नैसगिर्क वायू क्षेत्रात येऊ घातलेला सहकार ज्यामुळे की आखाती देशांतून येणाऱ्या तेलाच्या पाईपलाइन्स पाकिस्तानातून भारतात येतील. या पाईपलाइन्सद्वारा पाकिस्तानलाही तेल उपलब्ध होणार असल्यामुळे आथिर्क हितसंबंध एकमेकात गुंतून, त्यातून निर्माण होणारी राजकीय परिपक्वता ही भारत- पाक संबंध सुधारण्यास उपयुक्त ठरावी.

डॉ. अवधूत नाडकर्णी

 
</text>
</doc>
