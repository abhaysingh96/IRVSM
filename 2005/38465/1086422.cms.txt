<doc>
<docno>1086422.cms.txt</docno>
<text>
 
क्रीडा
गांगुलीच्या कर्णधारपदाला धोका
[ Saturday, April 23, 2005  10:21:33 pm]


कोलकाता : सौरव गांगुली आता कप्तान म्हणून किती काळ जबाबदारी सांभाळू शकेल याबद्दल आता शंका व्यक्त केली जाते आहे. त्याच्या फलंदाजीतील अपयशाला जोड लाभली आहे ती पाकिस्तानविरूद्धच्या मालिकेत नेता म्हणून त्याला आलेले अपयश.

यात भर पडली आहे ती निर्धारीत वेळेत ठराविक षटके टाकण्यात त्याला आलेले अपयश आणि त्यामुळे त्याच्यावर घालण्यात आलेली बंदी. आंतरराष्ट्रीय क्रिकेट परिषदेने, त्याच्यावर सहा वनडे लढतींत खेळण्यावर बंदी घातली आहे.

पाकिस्तानविरुद्ध मालिका सुरु होईपर्यंत गांगुली हा शैलीदार, जबरदस्त फटकेबाजी करणारा फलंदाज म्हणून नाव कमावून होता. पण या मालिकेत त्याची फलंदाजीची सरासरी इतकी घसरली की, भारताच्या काही गोलंदाजांचीही पलंदाजीतील सरासरी त्याच्यापेक्षा काकणभर सरस ठरली. पाकशी, पाच डावात त्याने 9.6 सरासरीने अवघ्या 48 धावा केल्या. या तुलनेत अनिल कुंबळेने, पाचपैकी चार डावात नाबाद राहून चक्क 95 अशी जबरदस्त सरासरी नोंदवली. इरफान पठानने 64 धावा केल्या चार डावांत आणि 16 सरासरी राखली.

याच गांगुलीने नऊ वर्षांपूवीर् इंग्लंडशी खेळताना लागोपाठच्या दोन कसोटींत शतके झळकवून आपल्या कौशल्याची ग्वाही दिली होती.

पाकशी खेळताना चार वनडेमध्ये त्याला 31 धावा करताना 7.5 सरासरी होती तर आशिष नेहरा फक्त त्याच्या खाली म्हणजे 2 धावा आणि 2 सरासरी होता.

गांगुलीच्या नावावर 271 वनडेमध्ये 22 शतके आहेत आणि वनडेमध्ये दहा हजाराचा पल्ला गाठण्यासाठी त्याला अवघ्या 33 धावांची गरज आहे. पण हा मैलाचा दगडही त्याला पाकशी खेळताना पार करता आला नाही याची हळहळ चाहत्यांना वाटत राहिली. वनडेमध्ये दहा हजार करणारे फक्त सचिन तेंडुलकर आणि इंझमाम उल हक आहेत हे लक्षात घेतल्यावर सौरवच्या अपयशाची खंत जास्त जाणवते.

गेल्या नऊ कसोटीत गांगुलीने 12 डावांत 363 धावा केल्या त्या 30.25 च्या सरासरीने, पण त्यापैकी 71 आणि 88 धावा फटकावल्या त्या बच्चा समजल्या जाणाऱ्या बांगलादेशशी हे लक्षात घ्यायला हवे. हे दोन डाव वगळले तर दहा डावांत 20.4 सरासरी आणि 204 धावा अशी कामगिरी त्याच्या नावापुढे दिसते.

गांगुलीने शेवटचे कसोटी शतक नोंदवले ते दान वर्षांपूवीर्. ब्रिस्बेन येथे त्याने 144 धावा केल्या आणि कसोटीत त्याची सरासरी आहे 40.9 व 82 कसोटींत धावा आहेत 4949.

ऑफ साईडला देखणे फटके लगावणाऱ्या सौरवला गेल्या वषीर्च्या आशिया चषक स्पधेर्पासून 21 डावांत 658 धावा करता आल्या आणि सहापैकी चार अर्धशतके बांगलादेश, के नया आणि संयुक्त अरब अमिरात या दुबळया संघांशी खेळताना झाली आहेत हे लक्षात घ्यायला हवे. या काळात एकही शतक झळकवण्यात अपयशी ठरलेल्या या डावखुऱ्या फलंदाजाने श्रीलंकेशी केलेल्या 79 धावा आणि इंग्लंडशी केलेल्या 90 हे फक्त अपवाद ठरले आहेत.

भारताचा सर्वाधिक यशस्वी कर्णधार ठरलेल्या सौरवला गेल्या 21 वनडेमध्ये 9 सामन्यांत यश मिळाले तर 11 सामन्यांत तो अपयशी ठरला आणि एक सामना पावसामुळे रद्द झाला. या विजयांपैकी तीन बांगलादेशाशी, एक केनयाशी आणि एक संयुक्त अरब अमिरातीशी होता हे विसरता येणार नाही. आणि याच बांगलादेशने आपल्या एका वनडेमध्ये हरवले हेही विसरता येणार नाही. बांगलादेशाने छत्तीस सामन्यात मिळवलेला तो एकमेव विजय ठरला होता.

याच काळात गांगुलीचा संघ फक्त आशिया चषक स्पधेर्त अंतिम फेरीत पोहोचला आणि पराभूत झाला तर हॉलंड आणि इंग्लंडमधील नॅटवेस्ट स्पर्धार्ंत भारत संपूर्ण अपयशी ठरला होता.

गांगलीची कारकीर्द आता संपत असताना प्रत्येक चाहत्याची इच्छा हीच आहे की पुन्हा एकदा त्याच्या बॅटमधून तसेच सुरेख फटके निघावेत, त्याच्या नेतृत्वाखाली दिमाखदार विजय मिळावा आणि करंडक उंचावलेला सौरव रसिकांना बघायला मिळावा आणि तो पॅव्हिलियनमध्ये कायमचा परतावा.

 
</text>
</doc>
