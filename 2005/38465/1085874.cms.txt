<doc>
<docno>1085874.cms.txt</docno>
<text>
 
महामुंबई
आज पाऊस येणार, उकाडा वाढवणार!
[ Saturday, April 23, 2005  12:08:16 am]


म. टा. प्रतिनिधी

मंुबई : उन्हाच्या कडाक्याने सबंध राज्यातील जनता हैराण झाली असतानाच येत्या 48 तासांत मंुबईसह महाराष्ट्रात पावसाच्या सरी कोसळतील, असा अंदाज वेधशाळेने वर्तवला आहे. काही वेळ पडणाऱ्या पावसाच्या सरी थांबल्यानंतर उष्मा ज्या प्रमाणात वाढतो, ते पाहता पावसाची वदीर् मिळाल्यामुळे जनसामान्य सुखावण्याएवजी कातावण्याचीच शक्यता अधिक आहे.

काही दिवसांपासून वातावरणात बदल होत आहे. कधी कडाक्याचे उन, तर कधी ढगाळ वातावरण, तर कधी मध्येच हजेरी लावून जाणाऱ्या पावसामुळे उन्हाळ्याची विविध रूपे अनुभवयला मिळताहेत.

दोन दिवस तर वातावरण ढगाळच आहे. उकाड्याने अंगातून घामाच्या धारा वाहत असताना, मध्येच येणारा पाऊस तात्पुरता सुखावून जातो. पण केवळ काही मिनिटांचा पाहुणा बनून आलेला पर्जन्यराजा गायब झाल्यावर सूर्याची कमाल सुरू होते आणि मग दुप्पट गरम होते. हा अनुभव या मोसमात किमान दोनवेळा तरी आला आहे. शुक्रवारीही दिवसभर वातावरण ढगाळ होते. त्यातच आता हवामान खात्याने पावसाची शक्यता वर्तवली आहे. या मोसमात दक्षिणेचे पठार गरम होते. या पठाराच्या एका बाजूला बंगालचा उपसागर तर दुसऱ्या बाजूला अरबी समुद आहे. त्यामुळे कमी दाबाचा पट्टा तयार होतो.

हा पट्टा पश्चिमेकडून पूवेर्कडे म्हणजे राजस्थानपासून केरळकडे सरकतो. त्यामुळे वातावरणात बदल झाला आहे. असेच वातावरण आणखी तीन दिवस राहील, असे हवामान खात्याच्या अधिकाऱ्याने सांगितले.

 
</text>
</doc>
