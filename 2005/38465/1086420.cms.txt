<doc>
<docno>1086420.cms.txt</docno>
<text>
 
क्रीडा
हरभजनच्या मते गांगुलीच सवोर्त्तम कर्णधार
[ Saturday, April 23, 2005  10:20:44 pm]


जालंधर : सौरव गांगुली हा भारताचा सवोर्त्तम कर्णधार असून आजच्या घडीला गरज आहे ती सर्वांनी त्याच्या मागे उभे राहण्याची. भारताचा ऑफस्पिनर हरभजनसिंगने हे मत व्यक्त केले आहे.

गांगुलीवर सगळेजण आता टीका करत आहेत ही दुदैर्वी बाब आहे असे सांगत हरभजनने म्हणाला की गेल्या चार वर्षांतील त्याच्या कप्तानपदाच्या कामगिरीवर नजर टाकली तर लक्षात येते की त्याच्या इतका यशस्वी भारतीय कर्णधार झाला नाही. त्याचे पाय खेचण्याऐवजी त्याला या अडचणीच्या काळात सर्वांनी धीर दिला पाहिजे, त्याला सुर गवसावा म्हणून मदत केली पाहिजे असे आवाहन त्याने केले.

भारताचे पाच वषेर् प्रशिक्षक राहिलेले जॉन राईट यांचीही हरभजनने बरीच प्रशस्ती केली. राईट हे जगातील सवोर्त्तम प्रशिक्षक होते असे त्याने सांगितले. भारतीय संघ फुलला तो त्यांच्या मार्गदर्शनाखाली पण शेवटची मालिका जिंकण्याची भेट आम्ही त्यांना देऊ शकलो नाही याबद्दल त्याने खंत व्यक्त केली.

राईट हे केवळ चांगले प्रशिक्षक नाहीत ते माणूस म्हणूनही थोर आहेत. प्रत्येक खेळाडूचा खेळ फुलावा यासाठी त्यांनी कसून प्रयत्न केले अशी स्तुती हरभजनने केली. राईट यांचे उत्तराधिकारीही तितकेच गुणवान असतील अशी आशा हरभजनने व्यक्त केली.

प्रत्येक खेळाडूशी राईट उत्तम संवाद साधत असत आणि त्यांच्या सुचना स्पष्ट असत. त्यांनी संघात शिस्त आणली असे तो म्हणाला.

पाकशी खेळताना आंतरराष्ट्रीय परिषदेने माझ्या गोलंदाजीबाबत शंका व्यक्त केल्याने माझी लय बिघडली असे सांगत कशाच्या आधारे परिषदेने हा निर्णय घेतला हे समजणे अवघड होते कारण माझे कोपर किती अंशात वळते हे ठरविण्यासाठी किमान बारा कॅ मेरे आवश्यक होते अशी टीका त्याने केली.

 
</text>
</doc>
