<doc>
<docno>1086312.cms.txt</docno>
<text>
 
संवाद
cet आता बीपीओसाठीही
[ Saturday, April 23, 2005  05:45:32 pm]


कधी ना कधी तरी हे घडणारच होतं. कारण चर्चा अलीकडच्या काळात जरा अधिकच नेमानं सुरू झालेली होती. हजारो कॉलेज फ्रेशर्सचा ' ड्रीम जॉब ' असणाऱ्या बीपीओ नोकऱ्यांसाठी आता प्रवेश परीक्षेची कल्पना पुढे आली आहे. कॉमन एंट्रन्स टेस्ट किंवा सीईटी मेडिकल, मॅनेजमेंट, इंजिनिअरिंग, आकिर्टेक्चर अगदी जर्नालिझमच्या कोसेर्ससाठीही देशात सर्वत्र वर्षभर घेतल्या जातात, मग बीपीओ किंवा कॉल सेंटर्समध्ये नोकरभरतीसाठी त्या घेतल्या, तर बिघडलं काय असा सर्वसाधारण सूृर आहे. कोणतंही प्रोफेशनल स्किल नसतानाही पाच डिजिट पे-चेक मिळवण्याची स्वप्न पाहणाऱ्यांची कशी झकास पंचाईत होणार, असं वाटणाऱ्यांची संख्या साहजिकच अधिक आहे. तर, किमान स्मार्टनेस असणाऱ्यांसाठी हक्काचं नोकरीचं साधन आता दुर्लभ होणार, असा विचारही होत आहे.

मुळात प्रवेश परीक्षेची ही कल्पना आहे , ' नासकॉम ' ची. नासकॉम म्हणजे नॅशनल असोसिएशन ऑफ सविर्स अँड सॉफ्टवेअर कंपनीज ', देशातल्या साऱ्या सॉफ्टवेअर आणि सविर्स कंपन्यांची शिखर संघटना. कॉल सेंटर्स आणि बीपीओ इंडस्ट्री यांच्याविषयी त्यांनी अगदी सुरुवातीपासूनच अभ्यास आणि मार्गदर्शन केलेलं आहे. अर्थात प्रवेश परीक्षा हे काही पूर्णपणे नासकॉमचं ब्रेनचाइल्ड नाही. भारतातलं सर्वांत मोठं बीपीओ हब कर्नाटक, तसेच आंध्र प्रदेश आणि केरळमध्ये बीपीओ स्किल्स अॅसेसमेंट टेस्ट (बेस्ट!) अशा स्वरूपाची परीक्षा काही महिन्यांपूवीर्पासूनच घेतली जातेय. त्या राज्यांतील बीपीओ फर्म्सना या टेस्टचा फायदा झाल्याचं इंडस्ट्रीचं म्हणणं आहे. नासकॉमच्या मॉडेलमुळे ही परीक्षा राष्ट्रीय पातळीवरची होईल इतकंच. फक्त त्यांनी ' आयआयटी- जेईई ' च्या मॉडेलवर त्यांची संकल्पना बेतलेली असल्यामुळे थोडीफार घबराट निर्माण झाली आहे. आयआयटीसारखी म्हणजे तितकीच कठीण परीक्षा तर नसेल ? तसं झाल्यास मग पुन्हा हे क्षेत्रही काही थोड्या ' ओह.. सो ब्रिलियंट ' जनतेपुरतंच मर्यादित राहणार, ही ती भीती आहे.

ही इंडस्ट्री सध्या वर्षाला 50 टक्के इतक्या थक्क करणाऱ्या वेगानं वाढतेय. अडीच लाख लोकांना (आणि त्यातील बहुतेक युवा वर्गातील) चांगल्या पगाराच्या नोकऱ्या बीपीओमुळे मिळाल्या आहेत. 2008 पर्यंत तरी या धंद्याला मरण नाही, असं तज्ज्ञ मंडळी सांगतात. मात्र आजवर बीपीओच्या क्षेत्रातील रिक्रुटमेंटविषयी फारशी चिकित्सा झाली नव्हती. मग आताच या चचेर्ला अचानक जोर येण्याचं कारण काय ?

पहिलं कारण म्हणजे अशा प्रकारच्या मिनिमम स्किल्स टेस्टची मागणी इंडस्ट्रीकडूनच होत आहे. नवी माणसे घेण्यातला खर्च आणि वेळ वाचेल. एकदा का या टेस्टमध्ये उत्तीर्ण झाल्याचा शिक्का बसला, की उमेदवाराचं कौशल्य वेगळ्याने तपासण्याची झिकझिक राहणार नाही. बीपीओ कंपन्यांमध्ये गळतीचं प्रमाण खूप आहे. त्यामुळे बऱ्याचदा मोठ्या संख्येने लोक सोडून गेल्यावर, नवीन भरती होईपर्यंत कमी माणसांनिशी काम करावं लागतं. अशा अवस्थेत काम करण्याचा कालावधी कमी होईल, असं कंपन्यांना वाटतं. चेन्नईतल्या कंपनीने नुकत्याच 1 हजार उमेदवारांच्या मुलाखती घेतल्या आणि अवघे 15 उमेदवारच त्यांना घेण्याच्या योग्यतेचे वाटले! मुलाखतींना येणाऱ्यांचा सरसकटपणा प्रवेश परीक्षेमुळे कमी होईल, असा रास्त विचार आहे.

पण प्रवेश परीक्षेमागील नासकॉमची भूमिका पूर्णपणे वेगळी आहे. त्यांना इंडस्ट्रीची मतं अमान्य नाहीत. त्यांच्या मते, बीपीओतल्या नोकऱ्यांचं ' लोकशाहीकरण ' होण्याची गरज आहे. सध्या दिल्लीजवळ नॉयडा (सर्वाधिक बीपीओ सेंटर्स इथं आहेत), चेन्नई, बंगलोर, हैदराबाद, मुंबई, पुणे याच शहरांमध्ये बीपीओ नोकऱ्यांची सद्दी आहे. नासकॉमचे प्रेसिडेंट किरण कणिर्क यांनी म्हटल्याप्रमाणे, बिहार किंवा ईशान्य भारतातही बीपीओमुळे रोजगार निर्माण झाला पाहिजे. बीपीओ रोजगारांची व्याप्ती वाढली पाहिजे. आज या भागांतल्या युवकांनाही बीपीओ क्षेत्रात ' धडकण्या ' ची संधी मिळाली पाहिजे. वर उल्लेखित शहरांमध्ये आयटी कल्चर गेला काही काळ निर्माण झाल्यामुळे तेथील तरुणांना बीपीओत नोकऱ्या मिळण्यात अडचण होत नाही. पण मागास भागांना तो अॅडव्हांटेज मिळत नाही. यासाठीच सामायिक प्रवेश परीक्षा हवी. अशी परीक्षा आल्यास कर्नाटक, आंध्रातल्या परीक्षा रद्द होऊ शकतील.

आणखी एक बाब तितकीच महत्त्वाची आहे. नुकताच ह्युस्टन येथील एका कन्सल्टिंग फर्मने अहवाल सादर केला. अमेरिकेतील अनेक बड्या कंपन्या त्यांच्या कामांचं किंवा सविर्सेसचं आउटसोसिर्ंग थांबवणार असल्याचं हा अहवाल म्हणतो. याचं मुख्य कारण, त्या सविर्सेसना आवश्यक ती स्किल्स अनेक कंपन्यांनी ' इनहाउस ' आत्मसात केेलेली आहेतच. शिवाय आऊटसोसिर्ंगमुळे खर्चकपात हे युएसपी तितकंसं खरं नाही, असाही साक्षात्कार या कंपन्यांना झाला आहे. त्यामुळे त्यांनी अनेक सेवांचं आऊटसोसिर्ंग बंद करून, एक प्रकारे ' इनसोसिर्ंग ' सुरू केलं आहे. ही वेगळी घडामोड आहे. नासकॉमने किंवा भारतात कुणीच अजून या अहवालाची सत्यासत्यता तपासून पाहिलेली नाही. पण समजा हा अहवाल खरा मानला, तर काय होईल ? बीपीओच्या नोकऱ्या थोडक्या आणि उमेदवार फार, अशी परिस्थिती निर्माण होईल. तसं झाल्यास एखादं ' एलिमिनेशन टूल ' ( द्गद्यद्बद्वद्बठ्ठड्डह्लद्बश्ाठ्ठ ह्लश्ाश्ाद्य) इंडस्ट्रीला शोधावंच लागेल. नासकॉमची प्रवेश परीक्षा त्या दृष्टीने फारच महत्त्वाची ठरेल.

प्रवेश परीक्षांमुळे स्पर्धा आणि गुणात्मकता वाढून इंडस्ट्रीला फायदाच होतो, हा आजवरचा इतिहास आहे. बीपीओ क्षेत्रात आजवर ' याल त्यांना प्रवेश आणि उज्ज्वल भविष्य ' अशी सर्वसाधारण परिस्थिती होती. पण अशा परीक्षांमुळे काहीशी भीतीही निर्माण होते, ही वस्तुस्थिती आहे. शिवाय प्रवेश परीक्षांच्या बरोबरीनं येणारे पेपरफुटी, कॉपीचे प्रकार या प्रकारांना कसा आळा घालणार, हे अजून स्पष्ट झालेले नाही. या सर्व प्रश्नांची उत्तरं मिळाल्यास, एका खासगी संघटनेमार्फत प्रथमच असा चमत्कार घडेल. तसं न झाल्यास सरकारी बजबजपुरी आहेच. त्याचा बीपीओ माकेर्टच्या इमेजवर परिणाम झाल्यास फार मोठे नुकसान सोसावे लागेल. पुढील एक वर्ष त्या दृष्टीने फार महत्त्वाचं आहे.

सिद्धार्थ खांडेकर

 
</text>
</doc>
