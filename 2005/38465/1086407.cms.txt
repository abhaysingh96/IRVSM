<doc>
<docno>1086407.cms.txt</docno>
<text>
 
महामुंबई
झोपडीवासीयांवर लाठीमारप्रकरणी स्वतंत्र आयोगाची चौकशी सुरू
[ Saturday, April 23, 2005  10:08:42 pm]


म. टा. प्रतिनिधी

मुंबई : झोपडीधारकांच्या मोर्च्यावर आझाद मैदानासमोरील रस्त्यावर झालेल्या लाठीहल्ल्याची चौकशी करण्याचे काम माजी न्यायमूतीर् रामभूषण मेहरोत्रा आणि माजी मुख्य सचिव जेे. बी. डिसोझा यांच्या समावेश असलेल्या स्वतंत्र आयोगाने शनिवारी शिवाजीनगर लोटस कॉलनीत सुरू केले आहे. हा आयोग उद्या, रविवारी अंबुजवाडीस भेट देऊन, तेथील झोपडीधारकांचे म्हणणे ऐकून घेणार असल्याचे सांगण्यात आले.

नुकत्याच संपलेल्या अधिवेशनाच्या काळात मुंबईतील झोपडीधारकांच्या प्रश्ानवर सरकारचे लक्ष वेधण्यासाठी ' राष्ट्रीय आंदोलनोंका जनसमन्वय ' तफेर् नर्मदा बचाव आंदोलनाच्या नेत्या श्ाीमती मेधा पाटकर यांच्या नेतृत्वाखाली एक मोर्चा काढण्यात आला होता. त्यावर झालेल्या लाठीमाराची एका ज्येष्ठ पोलिस अधिकाऱ्यातफेर् चौकशी करण्याची घोषणा उपमुख्यमंत्री आर. आर. पाटील यांनी केली होती. मात्र, सरकारतफेर् होत असलेली चौकशी पक्षपाती असल्याचा आरोप करून त्यावर बहिष्कार टाकण्याचा निर्णय पाटकर यांनी जाहीर केला होता.

मुंबईतील विविध स्वयंसेवी सामाजिक संघटनांतफेर् स्वतंत्र आयोग नेमण्यात आला असून त्या आयोगाने आपले काम सुरू केले आहे. आयोगाला त्यादिवशी झालेल्या लाठीमाराच्या घटनेचे व्हिडीओ चित्रिकरण दाखवण्यात आले. याप्रसंगी लाठीचा प्रसाद बसलेल्या कार्यर्कत्यांनी व झोपडीधारकांनी आपले जबाब नोंदविले. सकाळी 10 वाजल्यापासून संध्याकाळ- पर्यंत चाललेल्या या चौकशीच्या ठिकाणी पाटकर याही उपस्थित होत्या, असे सामाजिक कार्यकतेर् अॅड. शकील अहमद यांनी सांगितले.

पोलिस लाठीमारात अंबुजवाडीत एका लहान मुलीचा मृत्यू झाल्याचा आरोप पाटकर यांनी केला असून त्या कुटुंबियाची रविवारी हा आयोग भेट घेणार असल्याचे अहमद यांनी सांगितले.

 
</text>
</doc>
