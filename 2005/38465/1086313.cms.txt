<doc>
<docno>1086313.cms.txt</docno>
<text>
 
संवाद
व्हिजन डॉक्युमेंट की ड्रॅक्युला?
[ Saturday, April 23, 2005  05:46:50 pm]


माधवपुरा सहकारी बँकेच्या घोटाळ्यापासून भारतीय रिर्झव्ह बँकेने सहकारी बँकांना वाचवण्याच्या नावाखाली ' औषधाचे कडक डोस ' देण्यास सुरुवात केली आहे. या बँकांना एकदम आलेले हे कडक निर्बंध पेलवत नसल्याने बॅँका सशक्त होण्याऐवजी पटापट आजारी पडू लागल्या आहेत. भारतीय रिर्झव्ह बँकेने जाहीर केलेल्या ' व्हिजन डॉक्युमेंट 2005' मुळे आता हे प्रमाण वाढण्याची भीती आहे.

भारतीय रिर्झव्ह बँकेने जाहीर केलेल्या ' व्हिजन डॉक्युमेंट 2005' मुळे देशभरच्या नागरी सहकारी बँकांत खळबळ माजली आहे. रिर्झव्ह बँक 28 एप्रिल रोजी जाहीर करणार असलेल्या सहामाही पतधोरणात ' व्हिजन डॉक्युमेंट ' ला अधिकृत धोरणाचा दर्जा देण्याची शक्यता आहे. सहकारी बँकांसाठी सीआरआर, एनपीए, अॅसेट लायेबिलिटी, कॅमल रेटिंग, ग्रेडेशन, कर्जवाटप, कर्जवसुली इत्यादींबाबत एकामागून एक कडक निर्बंध घालण्यात आल्याने नागरी सहकारी बँकांसाठी हे डॉक्युमेंट ' व्हिजन डॅक्युला ' ठरणार असून त्यापासून बचावासाठी सर्व बँकांनी एकत्र येऊन लढा देण्याशिवाय गत्यंतर नाही.

माधवपुरा सहकारी बँकेच्या घोटाळ्यापासून भारतीय रिर्झव्ह बँकेने सहकारी बँकांना वाचवण्याच्या नावाखाली ' औषधाचे कडक डोस ' देण्यास सुरुवात केली आहे. प्रामुख्याने शेतकरी आणि मध्यमवगीर्य ग्राहक असलेल्या या बँकांना एकदम आलेले हे कडक निर्बंध पेलवत नसल्याने तसेच कर्जवसुलीसाठी अपुरे मनुष्यबळ असल्याने, बॅँका सशक्त होण्याऐवजी पटापट आजारी पडू लागल्या आहेत. रिर्झव्ह बँकेच्या ' नॉर्म्स ' प्रमाणे बँक एकदा आजारी बनली की, तिचे संचालक मंडळ निलंबित करून कारवाई केली जाते. त्यामुळे प्रामुख्याने कर्मचारी आणि ठेवीदार अडचणीत येतात.

राज्यातील एकूण 625 नागरी बँकांपैकी आतापर्यंत सुमारे 165 बँका आजारी बनल्या आहेत. ' व्हिजन ' मुळे आता हे प्रमाण वाढण्याची भीती आहे, असे या अनेक नागरी सहकारी बँकांच्या कार्यर्कत्यांना वाटते. म्हणूनच महाराष्ट्रात या ' व्हिजन ' बाबत अधिक जागरूकता निर्माण झाली आहे. या व्हिजनचा समावेश पतधोरणात समावेश करण्यात येऊ नये म्हणून 25 एप्रिल रोजी सर्व नागरी बँकांचा बंद पाळण्याचा इशारा महाराष्ट्र कोऑपरेटिव्ह बँक्स फेडरेशनने दिला आहे.

या व्हिजनवर सविस्तर चर्चा करण्यासाठी कोऑपरेटिव्ह बँक्स असोसिएशनने नुकताच एक परिसंवाद आयोजित केला होता. त्यास केंदीय कृषिमंत्री शरद पवार खास उपस्थित राहिले होते. त्यांच्या उपस्थितीत नागरी बँकांचे एक तज्ज्ञ विश्वास नित्सुरे यांनी ' व्हिजन ' मधील अनेक त्रुटी दाखविल्या.

' व्हिजन ' द्वारे नागरी बँकांत करण्यात आलेले ' टायर वन ' आणि ' टायर टू ' असे ' डिव्हिजन ' पूर्णपणे चुकीचे आहे, असे मत व्यक्त करण्यात येत आहे. 50 कोटी रुपयांपर्यंत ठेवी असलेल्या बँकांचा ' टायर वन ' मध्ये समावेश करण्यात आलेला आहेत. त्यांच्यासाठी एनपीएकरिता कर्जथकबाकीची मुदत 90 ऐवजी 180 दिवस राहणार आहे. तर 50 कोटी रुपयांपेक्षा अधिक ठेवी असलेल्या बँकांचा समावेश ' टायर टू ' मध्ये असून त्यांच्यासाठी एनपीएची मुदत 90 दिवस राहील. या भेदामुळे कर्जदारांमध्ये गोंधळ निर्माण होईल व परिणामी बँकांना ते घातक ठरेल.

या शिवाय ' टायर टू ' मधील सर्व बँकांना बड्या व्यापारी बँकांचे निकष लावण्यात येणार आहेत. हे निकष 200 कोटींपर्यंतच्या ठेवी असलेल्या बँकांनाही पेलणार नाहीत. त्यामुळे त्या बँका लवकरच आजारी पडण्याची शक्यता आहे. रिर्झव्ह बँकेने द्विस्तरीय वर्गवारी करण्याऐवजी 250 कोटींपेक्षा जास्त ठेवी असलेल्या म्हणजे ' शेड्युल्ड ' दर्जा असलेल्या बँकांसाठी ' टायर थ्री ' या नावाने आणखी एक वर्ग तयार करून त्यांना व्यापारी बँकांचे निकष लावावेत, म्हणजे 50 कोटी ते 250 कोटीपर्यंतच्या बँका अडचणीत येणार नाहीत, अशी सूचना नित्सुरे यांनी केली आहे. बँकांच्या कार्यपद्धतीवर नियंत्रण ठेवण्यासाठी एका राज्यस्तरीय समिती नेण्यात येणार आहे. त्यात रिर्झव्ह बँकेचे रिजनल डायरेक्टर, रजिस्ट्रार ऑफ कोऑपरेटिव्ह सोसायटी इत्यादींचा समावेश या समितीत राहील. या समितीचे मुख्य काम म्हणजे दुर्बळ बँकांची यादी बनविणे. ज्या बँकांचे पुनरुज्जीवन शक्य नाही, त्यांच्या ठेवीदारांचे पैसे परत करून त्या बँका बंद करण्यात येणार आहेत. रिर्झव्ह बँकांच्या अनेक नियमांमुळे आजारी बँकांचे प्रमाण वाढलेले आहे. त्यामुळे अनेक बँका बंद केल्या तर ठेवीदारांचे पैसे परत मिळणे शक्य नाही, अशी भीती अनेकांना वाटत आहे.

स्थावर मालमत्ता, बिल्डरना कजेर् आणि भांडवली बाजार या प्रकारच्या कर्जांवर सरसकट बंदी घालण्यात येणार आहे. अशी कृती न करता सध्या असलेल्या आदेशांचे काटेकोरपणे पालन करावे, अशी सूचना करण्यात येत आहे. काही बँकांच्या संचालकांनी मनमानी कारभार करून गैरव्यवहार केले. सत्तेची नवी केेंदे तयार झाली आणि

त्यामुळे ठेवीदार अडचणीत आले. हे वास्तव आहे. या गैरव्यवहारास शिस्त लावणे आवश्यक आहे. हे करताना सहकारी बँक स्थापनेच्या मूळ

हेतूस बाधा येईल, असे होऊ नये, अशीच किमान अपेक्षा आहे.

जॉन कोलासो

 
</text>
</doc>
