<doc>
<docno>1086381.cms.txt</docno>
<text>
 
देश-विदेश
जंक फूड अपायकारकच!
[ Saturday, April 23, 2005  08:43:23 pm]


वृत्तसंस्था

नवी दिल्ली : पिझ्झा, बर्गर, बेड, समोसा, गोड तसेच फसफसणारी पेये यासारख्या जंक फूडच्या सेवनाने मुलांना मधुमेह व हृदयाचे विकार होऊ शकतात, असे संशोधनातून सिद्ध झाले आहे. ही माहिती मुलांपर्यंत पोहचवण्यासाठी जनजागृती कार्यक्रम सुरू करण्यात आला आहे.

दिल्लीतील 18 शाळांतील 1850 विद्याथीर्ची पाहणी करण्यात आली. यातील 33 टक्के विद्याथीर् आठवड्यातून तीन किंवा जास्तवेळा बाहेरचे अन्न खातात, असे निदर्शनास आले आहे. म्हणूनच पौष्टिक अन्न आणि चांगली जीवनशैलीचा प्रचार करण्यासाठी ' चेतना ' ही दोन वर्षांची जनजागृती मोहीम राबवण्यात येत असल्याचे डायबेटिस फाऊंडेशनचे निमंत्रक आणि भारतीय आयुविज्ञान संस्थेचे डॉ. अनूप मिश्रा सांगतात. डॉ. मिश्रां यांना आहारतज्ज्ञ रेखा शर्मा यांनी संशोधनात सहकार्य केले. ' इंडो- यूएस ' देखील अशाच प्रकारचा उपक्रमाची सुरूवात करणार आहे.

चिप्स खाण्याची सवय या आजारांना आमंत्रण देते. चिप्समध्ये कॅलरीचे आणि ' ट्रान्सफॅटी ' अॅसिडचे प्रमाण खूप असते. पानपट्टीवरही चिप्स उपलब्ध होत असल्यामुळे ग्रामीण भागातही मुलांच्या सवयी बिघडत आहेत.

आरोग्यास उपायकारक असलेल्या दव्यांचे शरीरात 15 टक्के प्रमाण असावे असे असताना त्यांचे प्रमाण केवळ 6 टक्के आढळले आहे. तर शुद्धरक्तवाहिनीला अडवणाऱ्या आरोग्यास अपायकारक दव्यांचे प्रमाण 10 टक्के झाले असल्याचे मिश्रा सांगतात.

या संशोधनातून लक्षात आलेली महत्वाची बाब म्हणजे जंक फूडमुळे मुलांच्या चयापचयाचा तक्रारी वाढल्या आहेत. या उपक्रमातून मुलांच्या आहाराच्या सवयी बदलणे, पौष्टिक अन्न शाळांच्या कॅन्टिनमध्ये देण्यासाठी प्रयत्नशील राहणे आणि विद्यार्थ्यांना आरोग्याची माहिती देणे असे हेतू आहेत.

 
</text>
</doc>
