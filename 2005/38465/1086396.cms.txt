<doc>
<docno>1086396.cms.txt</docno>
<text>
 
विज्ञान-तंत्रज्ञान
जैविक इंधनांचा वापर नजरेच्या टप्प्यात
[ Saturday, April 23, 2005  09:12:09 pm]


जैविक डिझेल अपायकारक नसते. त्यात सल्फर व एरोमेटिक्ससारखी सेंदीय रसायने नसतात. तसेच ते पेट्रोलियम डिझेलला तंतोतंत पर्याय ठरू शकते. जैविक डिझेलचे उत्पादन ' ट्रान्सइस्टरीफिकेशन ' या प्रक्रियेत मेथॉईल इस्टरच्या रूपातले जैविक इंधन मिळते. उपलब्ध वाहनात फारसा बदल न करता जैविक डिझेल वापरता येते.

सध्या जगभरात दोन जैविक इंधनांचा वाहतुकीसाठी वापर वाढतो आहे. अन्नधान्ये तसेच बीटसारख्या पिष्टमय पदार्थापासून तयार होणाऱ्या इंधनांचा एक प्रकार आहे तर दुसरा प्रकार आहे तेलीबियांपासून मिळणाऱ्या, पेट्रोलमध्ये मिसळणाऱ्या इंधनाचा. काही वनस्पतींच्या बियांपासून मिळणारे इथेनॉल आणि करंज, जत्रोपा ( रतनजोत), नागचंपा, रबराच्या बिया यांसारख्या वनस्पती बियांपासून प्राप्त केले जाणारे जैविक डिझेल पेट्रोलियम डिझेलला पर्याय ठरणारे असून काही ठिकाणी याचे प्रयोग यशस्वी झाले आहेत.

या जैविक इंधनाच्या निमिर्तीमागे पुढील हेतू आहेत :

* वाहतूक प्रदूषणातून होणाऱ्या कार्बन डायऑक्साइडचे उत्सर्जन कमी करणे.

* उत्पन्नाचे साधन वाढविणे व कामासाठी संधी उपलब्ध करून देणे.

* ऊजेर्च्या संरक्षणासाठी तसेच बचतीसाठी हातभार लावणे.

* गदीर्च्या भागातील हवेची गुणवत्ता टिकवून ठेवणे.

* उपलब्ध नैसगिर्क ऊर्जासोतातून गरज भागविणे.

जैविक इंधनाच्या पर्यावरण स्वच्छ राखण्याच्या क्षमतेविषयी मात्र आतापर्यंत एकमत झालेले नाही. कारण बायोइथेनॉल व बायोडिझेलच्या मिश्ाणामुळे तयार होणारे इंधन, वाहनाच्या धुराड्यातून हवेत सूक्ष्मकण सोडण्याला आळा घालीत असले तरी इंधनात हे कण असतातच. त्यांच्या अस्तित्वामुळे नायट्रोजन ऑक्साईडचे उत्सर्जन वाढते. हा वायू पृथ्वीचे तापमान वाढविण्यास कारणीभूत ठरणारा उष्माशोषक वायू आहे. असे असले तरी सुजल भारतभूमीत जैविक इंधनांचा पर्याय स्वीकारण्यायोग्य आहे.

भारताची विविध पेट्रोलियम पदार्थांची गरज भागविण्यासाठी 70 टक्के आयात केली जाते. त्यातच आपल्याकडे एकट्या डिझेल तेलाचा खप हा एकूण पेट्रोलियम पदार्थांच्या वापराच्या 40 टक्के इतका असतो. तेव्हा दिवसेंदिवस आकाशाला भिडणाऱ्या इंधनाच्या किमती लक्षात घेता जैविक इंधनाचा वापर आवश्यक वाटतो.

शिवाय जैविक डिझेल इंधन हे पेट्रोलियम डिझेलपेक्षा 75 टक्के जास्त प्रमाणात वातावरण प्रदूषणमुक्त ठेवीत असते. हा फायदा लक्षणीय आहे. त्यासाठीच जगभरात त्याच्या निमिर्तीवर व वापरावर भर दिला जातो आहे. विशेष म्हणजे कमी पाण्यावर व वाळवंटी भागात रुजणारी जत्रोपासारखी वनस्पती थोड्या देखभालीच्या मोबदल्यात जैविक डिझेल देऊ शकणार आहे. परिणामी पेट्रोलियम डिझेलच्या बचतीसाठी मोठा हातभार लागणे शक्य होणार आहे.

जैविक डिझेल अपायकारक नसते. त्यात सल्फर व एरोमेटिक्ससारखी सेंदीय रसायने नसतात. तसेच ते पेट्रोलियम डिझेलला तंतोतंत पर्याय ठरू शकते. जैविक डिझेलचे उत्पादन ' ट्रान्सइस्टरीफिकेशन ' या प्रक्रियेद्वारे करण्यात येते. अल्कली उत्प्रेरकाचा ( सोडियम किंवा पोटेशियम हायड्रोक्साईड) वापर करून वनस्पतीजन्य तेलाची अल्कोहोलशी ( मेथॅनॉल) प्रक्रिया घडवून आणली जाते. या प्रक्रियेत दोन महत्त्वपूर्ण पदार्थांची निमिर्ती होते. मेथॉईल इस्टरच्या रूपातील जैविक इंधन व साबणासारखे उपयुक्त पदार्थ तयार करण्यासाठी लागणारे ग्लिसरीन होय.

उपलब्ध वाहनात फारसा बदल न करता, जैविक डिझेल पेट्रोलियम डिझेलमध्ये मिसळून किंवा निव्वळ जैविक डिझेलही वापरता येते. एवढेच नव्हे तर त्याचे वाटपदेखील सध्या अस्तित्वात असलेल्या यंत्रणेद्वारे करता येते. अर्थात त्याची प्रदूषण कमी करण्याच्या ठाम क्षमतेविषयीची साशंकता, त्याच्या मागणी-पुरवठ्यातील तफावत, त्याची गुणवत्ता, उत्पादन खर्च यांची पूर्ण उकल अद्याप झालेली नाही. जैविक डिझेलवरील संशोधन पूर्ण झाले असले तरी ते प्रत्यक्ष वापरात येण्यातली हीच महत्त्वाची अडचण आहे.

यासंदर्भात वाहनांच्या हमीबाबतची भूमिकादेखील लक्षात घ्यावी लागेल. युरोपियन युनियनने पाच टक्के जैविक डिझेलच्या पेट्रोलियम डिझेलमधील मिश्ाणाला मान्यता दिली आहे. अर्थात हे मिश्ाण डिझेल इंधनाच्या अंतिम कसोटीला उतरणे आवश्यक असते. अशा मिश्ा इंधनावर धावणाऱ्या गाड्यांना नेहमीची उपयुक्तता हमी मिळणे आवश्यक आहे. पण युरोपातील मोटार उद्योजक अशा प्रकारची हमी द्यायला राजी नाहीत. काही पर्यावरणमित्र उत्पादकांनी मात्र आपल्या वाहनांच्या संरचनेत बदल घडवून ते जैविक इंधनास पोषक ठरेल, याची काळजी घेतलेली आढळते.

तेल देणाऱ्या अनेक झाडा-रोपट्यांची जगभरात लागवड केली जात असून, जैविक डिझेलचे उत्पादन करण्यावर भर दिला जात आहे. नारळ, पाम, सोया, विविध तेलबिया इत्यादींची लागवड जगातल्या विविध भागात केली जात आहे. त्यामुळे शेतकी क्षेत्रातले व्यवसाय खचितच वाढणार आहेत ; परंतु शेतीचा व्यवसाय हा निसर्गाच्या लहरींवर अवलंबून असल्यामुळे इंधनप्राप्तीचे प्रमाण व त्याची गुणवत्ता यात विविधता येण्याचा धोका संभवतो. विशिष्ट पिकांची भरमसाट लागवड एका मोठ्या क्षेत्रात झाल्यास जैविक वैविध्य धोक्यात येऊ शकते. त्याचप्रमाणे खते व जंतूनाशकांमुळे त्या भागात होणारे पाण्याचे प्रदूषण टाळणे मुष्किल होऊ शकते.

मे 2003 मध्ये युरोपियन युनियनने पेट्रोल-डिझेलच्या जागी वाहतुकीच्या वाहनांसाठी जैविक इंधने वापरण्याचा फतवा काढला. वाहतूकप्रदूषणात बाहेर पडणाऱ्या कार्बनडाय ऑक्साइडला थोपवायचे हा हेतू यामागे होतच, शिवाय युरोपियन देशांना ऊजेर्साठी बाह्यसोतांवर अवलंबून राहावे लागू नये, असाही विचार त्यामागे होता.

या अधिकृत फतव्यानुसार डिसेंबर 2005 पर्यंत वाहतूक क्षेत्रात वापरल्या जाणाऱ्या पेट्रोल-डिझेल या इंधनांत दोन टक्के जैविक इंधन मिसळलेले असणे सक्तीचे आहे. ते प्रमाण पुढे 2010 सालच्या अखेरीपर्यंत 5.75 टक्क्यांवर नेले जाणार आहे. ज्या प्रमाणात जैविक इंधने पेट्रोलियम इंधनाची जागा व्यापतील, त्याच प्रमाणात वातावरण स्वच्छ राखण्यास मदत होणार आहे.

असे असले तरी आथिर्क बाबतीत जैविक इंधनांची बाजू काहीशी कमी पडते. युरोपियन कमिशनच्या हिशेबानुसार जैविक डिझेलच्या उत्पादनासाठी जो जादा खर्च होणार आहे, तो दरवषीर् 68 ते 125 कोटी युरोइतका प्रचंड असेल. त्यासाठी जैविक इंधनावरील करात कपात करावी लागेल. मात्र त्यामुळे कर भरणाऱ्या नागरिकांवर या जादा खर्चाचा बोझा पडेल.

प्रत्यक्ष अमलबजावणीसाठी परदेशांतील उदाहरणे पाहणे आवश्यक ठरते. अमेरिकेतील वाहने दरवषीर् 525 कोटी लिटर इंधन जाळतात. त्यापैकी 30 टक्के डिझेल तेल असते. त्यामुळे तिथे मक्यापासून निमिर्ती केल्या जाणाऱ्या जैविक इथेनॉलचा पेट्रोलमध्ये मिश्ाण करण्यावर भर दिला जात आहे. 2012 सालापर्यंत जैविक इंधनाची निमिर्ती दुप्पट करून ती 190 कोटी लिटरपर्यंत नेली जाणार असून, सोयाबीनपासून तयार होणाऱ्या जैविक डिझेलला प्रती गॅलन ( 3.8 लिटर) मागे एक डॉलर सूट दिली जाईल. त्यातून जैविक डिझेलची किंमत जवळ जवळ पारंपरिक डिझेलच्या किमतीएवढी करण्याचा मानस आहे.

आशिया-पॅसिफिक भागातील तेलसाठे हळूहळू कोरडे होऊ लागल्यामुळे येत्या काही वर्षांत तिथले तेलउत्पादनाचे प्रमाण कमी होत जाणार आहे. तिथे नवे तेलसाठे मिळण्याची शक्यतादेखील कमी आहे. तद्वतच, या विभागातले खूपसे देश जैविक इंधनाची कास धरू लागले आहेत. तेल आयातीला आळा घालण्यासाठी व पेट्रोलियम इंधनाची बचत करण्यासाठी इथेनॉल व जैविक डिझेलच्या वापराला अग्रक्रम दिला जात आहे.

भारत सरकारच्या आथिर्क सवेर्क्षण खात्याच्या निरीक्षणानुसार आपल्या देशात 1750 लक्ष हेक्टर इतकी जमीन पडीक आहे व तिच्यात तेलबिया उत्पादन करणाऱ्या झाडारोपट्यांची लागवड करता येईल. दिल्लीतील आय.आय.टी. व इंडियन कौन्सिल फोर अॅग्रिकल्चरल रिसर्च या संस्थांनी याबाबतच्या संशोधनासाठी पुढाकार घेतलेला दिसतो. पेट्रोलियम कंपन्यांची संशोधन केंदे व मोटार उत्पादक शास्त्रशुद्ध ' ट्रायल्स ' द्वारा जैविक इंधनांची उपयुक्तता पडताळून पाहत आहेत व या प्रयत्नांना पोषक हातभार लावीत आहेत.

जोसेफ तुस्कानो

 
</text>
</doc>
