<doc>
<docno>1086380.cms.txt</docno>
<text>
 
देश-विदेश
'रंगविलास'ची वारसदारांना ओढ
[ Saturday, April 23, 2005  08:42:26 pm]


वृत्तसंस्था

तिरुवनंतपुरम : भारत संघराज्य झाल्यानंतर नाममात्र उरलेल्या राजघराण्यांनी आपल्या भव्य वास्तू सरकारला दिल्या असल्या तरी आता त्यांच्या वारसांनी त्या परत मागण्याच्या घटना घडू लागल्याने हा मुद्दा अद्याप कळीचा असल्याचे दिसत आहे. केरळमध्ये कोवालम बीच रिसॉर्टचा मुद्दा पेटता असतानाच त्रावणकोरच्या राजघराण्यातील वारसांनीही केरळमधील महामंडळाकडून आपली वास्तू परत मागितली आहे.

दीडशे वर्षांपूवीर्च्या रंगविलास महालाच्या मालकीसाठी हा वाद पेटला आहे. श्री पद्मनाभस्वामी मंदिराशेजारचा हा महाल संस्थानिकांच्या काळात एक भव्य कलादालन होते. दजेर्दार फरशा आणि लाकडापासून बनवलेली ही वास्तू स्थापत्यकलेचा उत्कृष्ट नमुना आहे. भारत संघराज्य झाल्यानंतर , 1965 मध्ये सरकारच्या विनंतीवरून रंगविलास महाल केरळ राज्य परिवहन महामंडळाला भाडेतत्त्वाने देण्यात आला. महामंडळाची स्वत:ची इमारत तयार झाली की महाल मूळ मालकांना परत करण्याचे त्यावेळी ठरले होते.

कालांतराने महामंडळाची स्वत:ची इमारत तयार होऊन कार्यालय तेथे हलविण्यात आले तरी महामंडळाने रंगविलासवरचा ताबा सोडला नाही. यासंदर्भात महामंडळाचे अध्यक्ष के. पी. सोमाराजन यांना विचारले असता, संपूर्ण कागदपत्रे तपासून महामंडळाची भूमिका मांडू, असे उत्तर त्यांनी दिले.

या महालावर मालकी सांगणाऱ्या पद्मनाभस्वामी मंदिर ट्रस्टने मात्र महाल तात्काळ रिकामा करून हवा असल्याची ताकीद महामंडळाला दिली आहे. योग्य देखभालीअभावी या ऐतिहासिक वास्तूची अवस्था दिवसेंदिवस वाईट होत असल्याचे त्यांचे म्हणणे आहे.

या वास्तूचा ताबा मिळण्याकरिता केरळच्या सत्तेवर येणाऱ्या विविध सरकारांकडे यापूवीर्ही अनेकदा मागणी केली होती ; परंतु त्याचा काही उपयोग झाला नाही, त्यामुळे आता कायदेशीर पाऊल उचलावे लागत आहे, असे मंदिराच्या ट्रस्टींना म्हटले आहे. हा खटला कोर्टापुढे येऊनही अनेक वषेर् झाली आहेत, पण परिवहन महामंडळ अद्याप दाद देत नसल्याची तक्रार त्यांनी केली आहे.

 
</text>
</doc>
