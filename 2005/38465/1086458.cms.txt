<doc>
<docno>1086458.cms.txt</docno>
<text>
 
महामुंबई
वीजचोरी रोखण्यासाठी 'एनर्जी ऑडिट' सुरू करणार
[ Saturday, April 23, 2005  11:19:43 pm]


म. टा. वृत्तसेवा

कल्याण : महाराष्ट्रात वीज गळती आणि वीज चोरीचे प्रमाण मोठे असून भिवंडीसह काही शहरात पुरवण्यात येणाऱ्या विजेपेक्षा अल्प उत्पन्न येत असल्याने ' एनजीर् ऑडिट ' पद्धत सुरू करणार असल्याची माहिती ऊर्जामंत्री दिलीप वळसे-पाटील यांनी दिली.

' एनर्जी ऑडिट ' द्वारे जेवढी वीज तेवढे बिल वसूल झाले पाहिजे, असा दंडक घालून देण्यात येईल. तसेच, वसुली न झाल्यास वीज मंडळ अधिकाऱ्याला जबाबदार धरले जाईल, असे ऊर्जामंत्र्यांनी स्पष्ट केले.

वीज मंडळाची फेररचना करण्यात येणार असून चार कंपन्या स्थापन करून निमिर्ती-वितरण विभाग सक्षम करणार असल्याचे सांगून आघाडी सरकार वीज मंडळाचे खासगीकरण करणार नसल्याची ग्वाही वळसे-पाटील यांनी दिली. तसेच, आणखी तीन वषेर् त्यातही मार्च, एप्रिल व मे महिन्यात अधिक लोडशेडिंग करावे लागणार आहे, असेही ते म्हणाले.

सरकारने परळी व पारस येथे प्रत्येकी 500 मेगावॉट क्षमतेचे प्रकल्प सुरू केले आहेत. उरण, खापरखेडे येथेही वीज निमिर्ती प्रकल्प सुरू करण्यात येणार आहेत. खासगी कंपन्यांद्वारेही 12 हजार मेगावॉट वीज निमिर्ती होणार आहे, अशी माहिती पाटील यांनी दिली.

लोडशेडिंगवर उपाय म्हणून गिरण्या आणि अन्य जादा वीजवापर होणाऱ्या ठिकाणी सिंगल फेजिंग फीडर योजना राबवणार असल्याचे त्यांनी सांगितले.

 
</text>
</doc>
