<doc>
<docno>1017519.cms.txt</docno>
<text>
 
क्रीडा
रामकृष्ण कशेळकरला अजिंक्यपद
[ Thursday, February 10, 2005  10:29:09 pm]


मुंबई : डोंबिवलीच्या रामकृष्ण कशेळकरने सिटीझन आंतरराष्ट्रीय रेटिंग बुद्धिबळ स्पधेर्चे अजिंक्यपद जिंकले. माटुंगा जिमखान्यावर आयोजित या स्पधेर्मध्ये रामकृष्णने दहाव्या फेरीअखेर आठ गुणांची कमाई करत अव्वल स्थान प्राप्त केले. त्याने शेवटच्या फेरीत जी बालाजी याच्याशी बरोबरी केली. रामकृष्णला विजेतेपदासह पन्नास हजार रुपयांचा रोख पुरस्कार मिळाला. रामकृष्ण पाठोपाठ आंतरराष्ट्रीय मास्टर राहुल शेट्टी ( 7.5 गुण) याने द्वितीय स्थान मिळविले.

राहुलप्रमाणे साडेसातगुणांची कमाई करणाऱ्या जी. बालाजी, विक्रमादित्य कांबळे, आणि प्रसन्न अय्यर यांना अनुक्रमे तिसरे, चौथे आणि पाचवे स्थान मिळाले. शेट्टीने पस्तीस हजाराचा पुरस्कार खिशात घातला तर अन्य तिघांनी पंचवीस, पंधरा आणि दहा हजारांचा लाभ झाला.

या स्पधेर्मुळे अनेक तरुण खेळाडूंना (फिडे) आंतरराष्ट्रीय क्रमवारीमध्ये येण्याची संधी मिळाली हे विशेष. या स्पधेर्त एकूण 73 खेळाडूंचा सहभाग होता. आयोजकांनी विविध गटातील विजेत्यांसाठी एकूण 1,56,000 एवढ्या रकमेचे रोख पुरस्कार दिले.

माजी आंतरराष्ट्रीय टेबल टेनिसपटू कमलेश मेहता यांच्या हस्ते विजेत्यांना बक्षिसे देण्यात आली.

अंतिम क्रमवारी : 1. रामकृष्ण कशेळकर , (8) 2. राहुल शेट्टी , 3. जी. बालाजी , 4. विक्रमादित्य कांबळे 5. प्रसन्न अय्यर (सर्व 7.5 गुण) 6. चैतन्य वैद्य , 7. शशिकांत कुतवळ , 8. पंकज जोशी , 9. डी. रविशंकर , 10. मेघन गुप्ते (सर्व 7 गुण).

विशेष पुरस्कार (शालेय खेळाडूंसाठी) : अभिषेक रवी, आदित्य उदेशी, कौशल शुक्ला, सनम सोमाणी आणि मंदार रोडे.

 
</text>
</doc>
