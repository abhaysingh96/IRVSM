<doc>
<docno>1017396.cms.txt</docno>
<text>
 
देश-विदेश
महिला आयोगाचे अध्यक्षपद शबानाकडे जाणार होते...
[ Thursday, February 10, 2005  08:22:22 pm]


म. टा. विशेष प्रतिनिधी

नवी दिल्ली : शबाना आझमी, नफीसा अली, रिटा बहुगुणा, अर्चना दालमिया, वृंदा करात अन् निवृत्त प्रशासकीय अधिकारी बीनू सेन अशा दिग्गज स्पर्धकांना मागे टाकत राष्ट्रीय महिला आयोगाचे अध्यक्षपद मिळवण्यात, अखेर काँग्रेस प्रवक्त्या गिरिजा व्यास यशस्वी झाल्या.

मनुष्यबळ विकास मंत्रालयाच्या एका उच्चपदस्थ अधिकाऱ्याने नाव प्रसिद्घ न करण्याच्या अटीवर सांगितले, अर्जुनसिंग आयोगाचे अध्यक्षपद माजी राज्यसभा सदस्य शबाना आझमींकडे सोपवू इच्छित होते, मात्र सोनिया गांधींनी पूणिर्मा अडवाणींच्या जागी त्यापूवीर्च गिरीजा व्यास यांची नियुक्ती करण्याचे मनोमन ठरवले होते. मार्क्सवादी कम्युनिस्ट पक्षाने वृंदा करातांना या पदाचा आग्रह धरण्याची अनुमती दिली नाही. भारत सरकारच्या सचिव पदावरून निवृत्त झालेल्या बीनू सेन यांची आयोगाच्या अध्यक्षपदी नियुक्ती व्हावी, यासाठी दिल्लीतील प्रशासकीय अधिकाऱ्यांची लॉबी सक्रिय होती. अन्य स्पर्धक काँग्रेस पक्ष अन् सोनिया गांधींशी निगडीत होत्या. या सर्वांना मागे टाकण्यात गिरीजा व्यास यशस्वी झाल्या आहेत.

श्रीमती व्यास यांच्या नव्या नियुक्तीमुळे काँग्रेसच्या प्रसारमाध्यम विभागाचे अध्यक्षपद रिक्त झाले आहे. त्यासाठी अनेक ज्येष्ठ नेत्यांची नावे चचेर्त आहेत. पक्षसंघटनेत हे पद अत्यंत महत्वाचे आहे कारण मिडीया विभागाचा अध्यक्ष काँग्रेस कार्यकारिणीचा पदसिद्घ सदस्य असतो. तमाम विद्यमान प्रवक्त्यांना मान्य होईल, अशा व्यक्तीकडेच हे अध्यक्षपद सोपवण्यात येईल, असे काँग्रेस माहीतगारांकडून समजले.

महाराष्ट्रात महिला काँग्रेसचे अध्यक्षपद भूषवणाऱ्या माजी खासदार रजनी पाटील यांची केंदीय समाजकल्याण बोर्डाच्या अध्यक्षपदी वणीर् लागली आहे. त्यांच्याखेरीज, महाराष्ट्रातल्या आमदार फौजिया खान यांची भुवनेश्वर येथील नॅशनल रिसर्च सेंटर फॉर विमेन इन अॅग्रिकल्चरच्या व्यवस्थापक मंडळावर तर केंदीय मंत्री सूर्यकान्ता पाटील यांच्या कन्या अन् कगार चित्रपटाच्या निर्मात्या मृणालिनी दयाल पाटील यांची केंदीय फिल्म सेन्सॉर बोर्डाच्या सदस्यपदी नियुक्ती झाली. राष्ट्रीय स्तरावर महाराष्ट्रातल्या तीन महिलांना संधी मिळाल्याबद्दल अनेकांनी त्यांचे अभिनंदन केले आहे.

 
</text>
</doc>
