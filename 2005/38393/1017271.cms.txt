<doc>
<docno>1017271.cms.txt</docno>
<text>
 
महाराष्ट्र
कनकादित्य सूर्यमंदिरात रथसप्तमीची यात्रा
[ Thursday, February 10, 2005  07:09:40 pm]


चिपळूण : राजापूरजवळच्या कशेळी गावातील कनकादित्य सूर्यमंदिरात 15 फेब्रुवारीपासून रथसप्तमीची यात्रा सुरू होते आहे. कोकणातले हे एकमेव सूर्यमंदिर असल्याने या पाच दिवसांच्या यात्रेला भाविकांची मोठी गदीर् होते.

कनकादित्य मंदिर प्राचीन काळातील असून कनका नावाच्या गणिकेने बांधल्याची आख्यायिका प्रसिध्द आहे. पन्हाळगडाच्या शिलाहार राजाने गोविंदभट भागवत यांना कशेळी गाव इनाम दिल्याचे सांगणारा एक ताम्रपट या मंदिरात आहे. नाना शंकरशेट यांनी पुत्रप्राप्तीसाठी कनकादित्याची उपासना केल्याचा एक उल्लेखही आढळतो.

मध्यरात्री कशेळी गावात येणारी पालखी हे या यात्रेचे मोठे आकर्षण असते. अडिवरे गावातून रात्री नऊ वाजता कनकादेवीची ही पालखी निघते आणि 12 वाजता कशेळी गावात पोहोचते. त्यानंतर देवीचा मुखवटा कनकादित्याच्या शेजारी विराजमान होतो आणि उत्सवाला खऱ्या अर्थाने सुरू वात होते.

 
</text>
</doc>
