<doc>
<docno>1017397.cms.txt</docno>
<text>
 
देश-विदेश
केस रंगवण्याचा धंदा झाला 250 कोटींचा
[ Thursday, February 10, 2005  08:23:15 pm]


वृत्तसंस्था

नवी दिल्ली : हनी, चॉकलेट, पर्पल अशा विविध रंगांनी केस रंगविण्याचा धंदा भारतात सध्या तेजीत आहे. मुख्य म्हणजे, हा व्यवसाय वाढविण्यात ' सास-बहू ' च्या मालिका आणि ' पेज-थ्री ' संस्कृतीचा अप्रत्यक्ष हातभार लागला असल्याचे निरीक्षण या क्षेत्रातील व्यावसायिकांनी नोंदविले आहे.

भारतातील केस रंगविण्याचा व्यवसाय जवळपास 250 कोटी रूपयांवर गेला आहे. दरवषीर् या व्यवसायात सुमारे 30 टक्क्यांची वाढ होत असल्याची माहिती श्क्वार्झकोप प्रोफेशनलचे संचालक शेखर सेथु यांनी दिली. यात भारत आणि चीनने युरोपलाही मागे टाकले आहे.

केस रंगवण्याने त्वचा खराब होते हा गैरसमज असून चांगले उत्पादन वापरल्यास या शक्यता उद्भवणार नाहीत, असे त्यांनी सांगितले. तसेच ' सास- बहू ' च्या मालिकांमधील बहुतांश व्यक्तिरेखांचे केस अलिकडे कलर केलेले आढळतात. त्यांचेही अनुकरण करण्याकडे सामान्यांचा कल असल्याने याचा अप्रत्यक्ष फायदा या व्यवसायाला झाला असल्याचे सेथु यांनी सांगितले.

 
</text>
</doc>
