<doc>
<docno>1017585.cms.txt</docno>
<text>
 
महामुंबई
झोपड्यांवरील कारवाईवरून पालिकेत गदारोळ
[ Thursday, February 10, 2005  11:27:43 pm]


म. टा. प्रतिनिधी

मुंबई : अनधिकृत झोपड्यांवरील कारवाईवरून महापालिका सभागृहात गुरुवारी आरोप- प्रत्यारोपांच्या फैरी झडल्या. पुरावे न तपासताच पालिका प्रशासन 1995 पूवीर्च्या झोपड्याही पाडत आहे, असा आरोप समाजवादी पक्षाने केला.

समाजवादी पक्षाचे मोहसिन हैदर यांनी हरकतीच्या मुद्द्याद्वारे झोपड्यांवरील कारवाईचा प्रश्ान् उपस्थित केला. कागदपत्रांची तपासणी न करताच पालिका कारवाई करीत असून या कारवाईत 1995 आधीच्या झोपड्याही पाडल्या जात आहेत, असा दावा त्यांनी केला. तर, अनधिकृत झोपड्यांवर कारवाई करण्याचे धाडस राज्य सरकारने दाखविल्याने खरे तर राज्य सरकारचे अभिनंदन केले पाहिजे, असे काँग्रेसचे समीर देसाई म्हणाले.

1995 नंतरच्या झोपड्यांवर कारवाई व्हावी, अशी आमचीही भूमिका आहे. काँग्रेसने मात्र, निवडणुकीत जाहिरनाम्यात दिलेल्या आश्वासनांना हरताळ फासला, असे शिवसेना उपनेते सुनील प्रभू यांनी लगावला. विरोधी पक्षनेते राजहंस सिंह यांनीही पालिका नोटीस न देता, कागदपत्रे न तपासता कारवाई करीत असल्याचा दावा केला.

 
</text>
</doc>
