<doc>
<docno>1017324.cms.txt</docno>
<text>
 
प्रगती फास्ट
कम्प्युटर नसता तर...
[ Thursday, February 10, 2005  07:44:29 pm]


मी सप्टेंबर 1998 मध्ये एका प्रायव्हेट शिपिंग कंपनीत स्टोअर किपर म्हणून कामाला लागलो. हे नवीन वातावरण उत्साही वाटत होतं. फक्त कामाचं प्रमाण खूप जास्त होतं. आमच्या कंपनीत कम्प्युटर होते, पण इतर डिपार्टमेण्टमध्ये. आमच्या डिपार्टमेण्टचं सर्व काम आणि रेकॉर्ड हातीच करावे लागायचे. यामुळे कामात खूपच अडचणी यायच्या. पण त्याला पर्याय नव्हता. अशाच अवस्थेत एक वर्ष गेल्यानंतर आमच्याकडे कम्प्युटरचं आगमन झालं.

कम्प्युटर जुना असला, तरी आमच्यासाठी मोठा आधार होता. टॅली सॉफ्टवेअर लोड केल्यानंतर अकाऊण्ट्स डिर्पाटमेण्टतफेर् त्याच रीतसर ट्रेनिंग दिलं गेलं. कंपनीच्या स्टॉकचे रेकॉर्ड त्या सॉफ्टवेअरमध्ये लोड करण्यात आलं. त्यानंतर रोजचं काम खूपच सोपं झालं. पूवीर् रेकॉर्ड शोधायला रजिस्टर शोधण्यात अर्धा तास वाया जायचा. पण कम्प्युटरच्या मदतीने तीच माहिती सेकंदात समोर उपलब्ध होऊ लागली. एकंदरीत कामाचा वेग 50 ते 70 टक्क्यांनी वाढला. कम्प्युटरमुळे माझ्या आयुष्यात अजूनही काही बदल झाले. माझी मैत्री टिकवता आली.

ऑफिसमध्ये प्रीती नावाची माझी सहकारी होती. तिच्या मनमोकळ्या स्वभावामुळेच आम्हा दोघांमध्ये मैत्रीचं आणि खास जिव्हाळ्याचं नातं निर्माण झालं. मात्र वर्षभरात तिने जॉब सोडला आणि लग्नानंतर ती अमेरिकेलाही निघून गेली. तिच्या सहवासाची एवढी सवय झाली होती, की आता तिला भेटता येणार नाही, तिच्याशी बोलता येणार नाही, ही कल्पनाच वाईट वाटायची. तिला नेहमी फोन करणं आथिर्कदृष्ट्या शक्य नव्हतं.

महिन्याभराने एकदा मला तिचा इमेल आला. यात तिने लिहिलं होतं, की आपल्या दोघांमध्ये खूप अंतर असलं तरी आपण इमेलच्या साहाय्याने नेहमीच एकामेकाच्या जवळ राहू शकतो. खरं तर त्या वेळेपर्यंत माझा इण्टरनेटशी काहीच संबंध नव्हता. इंग्रजीही यथातथा असल्यामुळे इण्टरनेटच्या वाटेला जाणं शक्यतो टाळायचो. पण आता माझ्याकडे फक्त दोन पर्याय होते. एकतर प्रीतीशी संपर्क न ठेवणं किंवा इमेलच्या मदतीने तिच्याशी मैत्री कायम ठेवणं.

विचाराअंती मी दुसरा पर्याय स्वीकारला. छोट्या इमेलने सुरुवात केली. उत्तरामध्ये माझ्या इंग्रजीच्या चुका ती समजावून द्यायची आणि त्या सुधारण्यासाठी प्रोत्साहनही द्यायची. आज या गोष्टीला चार वर्षं झाली आहेत. या काळात माझं इंग्रजी खूपच सुधारलं. अर्थातच त्याचं सारं श्रेय इण्टरनेट आणि प्रीतीला जातं. आता आम्ही चॅटिंगसुद्धा करतो. तिच्याबरोबरच्या या नियमीत संवादामुळे मला अमेरिका, तिथला समाज, तिथल्या भारतीय लोकांचं आयुष्य याबद्दल खूपच माहिती मिळाली. माझ्यापासून ती एवढी दूर असूनदेखील आम्ही नेहमीच जवळ असल्याची भावना इण्टरनेटमुळे निर्माण झाली. कालच तिला मुलगा झाल्याची गोड बातमी मला मिळाली. अर्थात तिच्या इमेलमुळेच. खरंच इण्टरनेटच्या वापरामुळे माझं आयुष्य खूप समृद्ध झालंय.

अजय माने

माझ्या मुलाने एक दिवस वडिलांकडे कम्प्युटरची मागणी केली. बरेच दिवस त्याच्या मनात हा विचार घोळत होता. त्याचं ते आकिर्टेक्चरचं चौथ वर्ष होतं. वडिलांनीही लेकाची मागणी लगेच पूर्ण केली. चार-पाच दिवसांत सुमारे पन्नास हजार खर्च करून तो डबा घरी आणला.

मुलाने स्वत:ला हव्या असलेल्या सॉफ्टवेअरची माहिती मिळवली. घरीच सराव करून त्यात कौशल्य मिळवलं. आकिर्टेक्चरच्या पाचव्या वर्षाला त्याला प्रोजेक्ट तयार करायचं होतं. हे फायनल प्रोजेक्ट कम्प्युटरवर करून र्फस्ट क्लास विथ हॉनर मिळवला.

त्याला कागदावर काम करताना बघण्याची मला सवय होती. पण कम्प्युटरवर तसं काही दिसत नव्हतं. त्यामुळे तो नक्की अभ्यासच करतो ना, अशा शंका मनात वारंवार यायच्या. जेव्हा मी प्रिण्टआऊट पाहिलं. तेव्हा हायसं वाटलं.

सतत महिना भर 16-17 तास काम करून त्याने यश मिळवलं होतं. त्याच्या जोरावरच त्याला नोकरीसुद्धा मिळाली. एक वर्षानंतर नोकरीला रामराम करून तो उच्च शिक्षणासाठी अहमदाबादला गेला. तिथे त्याने दोन वर्षं कम्प्युटरच्या करामती वापरून र्फस्ट क्लास मिळवला. आज मला त्याचा अभिमान वाटतो. माझ्या मुलाने कोणताही कोर्स न करता घरच्या घरीच पुस्तकांच्या आधारे त्याला हवं असलेलं सर्व ज्ञान मिळवलं.

यात त्याची मेहनत आहे. पण जर कोर्सला जाऊन घरी कम्प्युटर नसता तर त्याला इतकी प्रगती थोड्या कालावधीत करता आली नसती. आता तो नोकरीच्या निमित्ताने भुतानला गेला आहे. इमेलने तो आमच्याशी सतत संपर्कात असतो. मलाही त्यामुळेच कम्युटरचं थोड फार ज्ञान मिळालं.

' नेटस्कोप ' च्या माध्यमातून कम्प्युटरबाबतचे आगळे-वेगळे अनुभव आमच्याकडे येताहेत. कोणाच्या करिअरला तो दिशा देतोय, तर कोणाला रिटायर झाल्यावरही त्याचा ' सहारा ' वाटतोय. तुमच्याकडेही असा अनुभव असेल, तर आम्हाला कळवा. तुम्हाला आहे बक्षिस जिंकायची संधी . ( अनुभवासह तुमचा फोन नंबरही मस्ट) आमचा पत्ता : मुंबई टाइम्स, नेटस्कोप, टाइम्स ऑफ इंडिया बिल्डिंग, दुसरा मजला, डॉ. डी.एन. रोड, मुंबई - 400001. फॅक्स नंबर : 22731175

रमा राजाध्यक्ष

 
</text>
</doc>
