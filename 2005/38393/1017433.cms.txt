<doc>
<docno>1017433.cms.txt</docno>
<text>
 
अर्थव्यवहार
कृषि, ग्रामीण क्षेत्रात गुंतवणूक वाढवावी
[ Thursday, February 10, 2005  08:56:37 pm]


जागतिकीकरणाच्या या संक्रमणकाळात भारताला आपल्या आथिर्क विकासाचा दर वाढवून येत्या आठ ते दहा वर्षात एक विकसित राष्ट्र म्हणून जगासमोर उभे राहण्याची नवी संधी प्राप्त झाली आहे. या अनुषंगाने विकासासाठी व स्पधेर्साठी आवश्यक असलेले वातावरण निर्माण करण्याची अत्यंत आवश्यकता आहे. भारतीय आथिर्क व्यवस्थेने अलिकडच्या काळात अनेक आव्हाने पेलली आहेत. मात्र आता बदलत्या जगानुसार नवी धोरणे, नव्या जोमाने व दुतगतीने राबविली जाण्याची निकड आहे.

विकासाचा दर वाढविण्यासाठी रस्ते, विमानतळ, बंदरे, जलवाहतुकीचे मार्ग याशिवाय इतर पायाभूत सेवांमध्ये येत्या पाच वर्षाच्या काळात सुमारे 300 अब्ज डॉलर्स गुंतवणूक करण्याची तातडीने गरज आहे.

त्याकरिता, परकीय गंगाजळीतूनही काही प्रमाणात परकीय चलन वापरून आवश्यक असलेले तंत्रज्ञान व यंत्रसामग्री देशात आणण्याची गरज आहे. रोजगारनिमिर्तीसाठी देशातील 60 टक्क्यांहून अधिक रोजगार देणाऱ्या शेती व ग्रामीण क्षेत्रामध्ये सार्वजनिक गुंतवणूक वाढविण्याची गरज आहे.

देशाच्या आथिर्क ढोबळ उत्पन्नात कृषि क्षेत्राचा सुमारे 25 टक्के सहभाग असूनसुद्धा, शेतीमध्ये योजनेच्या माध्यमातील गुंतवणूक ही केवळ दीड टक्क्यांपर्यंत आलेली आहे. त्यामुळे रोजगारही कुंठित झाला आहे.

शेतकऱ्यांचे जीवन असहाय्य झाले आहे. यासाठी शेतीतील राष्ट्रीय गुंतवणूक दुपटीने किंवा तिपटीने वाढविण्याची गरज आहे. शिवाय सर्वप्रकारची पायाभूत मदत करण्याची नितांत गरज आहे. शेतमाल, बागायती माल, मत्स्यसंपत्ती यावर प्रक्रिया करणाऱ्या उद्योगांना भरघोस प्रोत्साहन देऊन, तिथेच रोजगाराच्या संधी वाढविण्याची गरज आहे.

कृषिआधारित उद्योगांच्या विकासाच्या दृष्टीने, कच्चा माल व इतर औद्योगिक गरजेच्या यांच्यावरील आयात शुल्क हा 20 टक्क्यांवरून 10 टक्क्यांवर आणण्याची गरज आहे. शेतीमाल उत्पादन व वितरण कायदा, जीवनावश्यक वस्तू कायदा इत्यादी जाचक कायदे रद्द करून शेतकऱ्यांना त्यांच्या मालाचे मूल्य आणि बाजारपेठ ठरविण्याचे स्वातंत्र्य दिले गेले पाहिजे.

भारत ही एक मोठी सामायिक बाजारपेठ बनविण्याचे उद्दिष्ट साध्य करण्यासाठी सर्व राज्यांत एकच समान मूल्यवधिर्त करयोजना राबविण्याची, जकात, प्रवेशकर व सर्व स्थानिक कर रद्द करण्याची घोषणा अर्थसंकल्पात करण्यात यावी, अशी आमची अपेक्षा आहे.

तोट्यातील सरकारी कारखान्यांचे खाजगीकरण झाले पाहिजे. सेवाक्षेत्राचा राष्ट्रीय उत्पनातील सहभाग लक्षात घेता कराचा दर व व्याप्ती, याच्यावर ठोस पुनविर्चार झाला पाहिजे. आयकर व कंपनी कराचा सध्याचा कमाल दर 35 टक्क्यांवरून येत्या पाच वर्षात टप्प्याटप्प्याने खाली आणून 15 टक्क्यांवर आणला पाहिजे.

सध्याची आयकर सवलतीची मर्यादा यापुढील तीन वर्षांत पाच लाख रुपयांपर्यंत वाढविण्याची गरज आहे.

एकनाथ ठाकूर, अध्यक्ष, महाराष्ट्र चेंबर ऑफ कॉमर्स, इंडस्ट्री अॅण्ड अॅग्रिकल्चर

शब्दांकन : उमेश कोळमकर

 
</text>
</doc>
