<doc>
<docno>1017374.cms.txt</docno>
<text>
 
महामुंबई: मुंबई टाइम्स
वरळीत सायकल स्पर्धा
[ Thursday, February 10, 2005  08:04:19 pm]


मुंबई टाइम्स टीम

सायकलवरून प्रवास करणं ही गोष्ट हल्ली इतिहासजमाच होतेय. बाइक, फोर व्हीलर, स्पोर्ट्स कारच्या जमान्यात सायकलची मिजास कसली टिकतेय ? एकीकडे ' टूर द फ्रान्स ' सारख्या स्पर्धांना आतंरराष्ट्रीय ग्लॅमर मिळत असताना आपल्याकडे मात्र सायकलस्पर्धांना कोणतंच ग्लॅमर नसतं. म्हणूनच सायकलचं आकर्षण वाढवण्यासाठी खास प्रयत्नांची गरज भासतेय. हीच गरज भागवण्यासाठी ' मुंबई सिटी अॅम्च्युअर सायकलिंग असोसिएशन ' ने पुढाकार घेतला आहे. मुलांमध्ये ही आवड निर्माण करण्यासाठी असोसिएशनने एका स्पधेर्चं आयोजन केलं आहे. 13 फेब्रुवारी रोजी वरळीत होणाऱ्या या स्पधेर्तून अधिकाधिक लोकांपर्यंत पोहोचण्याचा असोसिएशनचा प्रयत्न आहे.

वरळी डेअरी इथे सकाळी 6.15 वाजता स्पधेर्चा प्रारंभ होईल. यात एकूण चार गट सहभागी होणार आहेत. त्यात 14 वर्षांखालील (मुलं आणि मुली) , 16 वर्षांखालील (मुलं आणि मुली), इण्टरकॉलेजिएट ( 17 वर्षं आणि त्यावरील विद्याथीर्) आणि खुला गट यांचा समावेश आहे. पहिल्या तीन गटांसाठी 10 रुपये आणि चौथ्या गटासाठी 30 रुपये फी आहे. त्यात कोणत्याही प्रकारची सायकल वापरण्यास मुभा देण्यात आल्याची माहिती असोसिएशनचे अध्यक्ष अनिल तांबे यांनी दिली.

सायकलस्पधेर्विषयीचा लोकांचा इण्टरेस्ट कमी होत असल्याचं दिसतं. ही परिस्थिती बदलण्यासाठी विशेष प्रयत्नांची आवश्यकता लक्षात घेऊन असोसिएशनच्या माध्यमातून अनेक उपक्रम हाती घेतले जात आहेत. त्यात प्रामुख्याने शालेय विद्यार्थ्यांमध्ये याचं आकर्षण वाढवण्याचा आमचा प्रयत्न आहे. त्या अनुषंगाने रविवारी होणाऱ्या स्पधेर्त 14 आणि 16 वर्षांखालील मुला- मुलींना सहभागी करून घेतलं जात असल्याचं तांबे यांनी स्पष्ट केलं.

टॉपस्पिनची स्पॉन्सरशिप मिळालेली या स्पधेर्चा कमीत कमी टप्पा चार किलोमीटरचा असून खुल्या गटासाठीचा टप्पा 21 किलोमीटर आहे. स्पर्धा वरळी डेअरी ते गोळीबार चौकापर्यंत घेण्यात येईल. खुल्या गटातील चढाओढ छोट्या स्पर्धकांना अनुभवता यावी, यासाठी हा टप्पा सर्वप्रथम पार पडेल. त्यासाठी दोन्ही भागात पाच राऊण्ड्सचं अंतर कापावं लागणार आहे. यंदा स्पधेर्चं दुसरं वर्षं असून त्यात 300 वर स्पर्धक सहभागी होतील, अशी अपेक्षा व्यक्त करण्यात येत आहे. गेल्या वषीर् सुमारे 275 स्पर्धकांनी स्पधेर्त भाग घेतला होता.

शाळेतच सायकलिंगचं प्रशिक्षण मिळालं, तर आंतरराष्ट्रीय पातळीवर यश मिळवणंही शक्य असल्याचं असोसिएशनचं म्हणणं आहे. फक्त त्यासाठी हवा आहे तो इच्छुकांचा प्रतिसाद. संपर्क : 9821932387.

 
</text>
</doc>
