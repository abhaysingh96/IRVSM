<doc>
<docno>1017467.cms.txt</docno>
<text>
 
महामुंबई
हेल्मेटसक्तीसाठी 9 महिन्यांची मुदतवाढ हायकोर्टाला अमान्य
[ Thursday, February 10, 2005  09:43:02 pm]


म. टा. प्रतिनिधी

मुंबई : पुरेशी हेल्मेट उपलब्ध नसल्याने हेल्मेटसक्तीचा निर्णय नऊ महिने लांबवावा, या राज्य सरकारच्या विनंतीशी मुंबई हायकोर्ट गुरुवारी असहमत झाले. राजकीय इच्छाशक्ती असेल तर या निर्णयाची अमलबजावणी अशक्य नाही, असे मत मांडून, मार्च महिन्यापर्यंत मुदतवाढ मिळू शकते, असेही कोर्टाने सूचित केले.

हेल्मेटसक्तीसाठी सरकार बांधील आहे. मात्र, दुचाकीस्वारांच्या संख्येच्या तुलनेत उपलब्ध हेल्मेटची संख्या कमी असल्याने मुदतवाढ द्यावी, असे सरकारच्या वतीने अॅडव्होकेट जनरल विजयसिंह थोरात यांनी कोर्टास सांगितले. मात्र, हे कारण तकलादू असून सरकारने ठरवले, तर पुरेशी हेल्मेट उपलब्ध होऊ शकतात, असे मत मुख्य न्यायमूतीर् दलवीर भंडारी आणि न्या. शरद बोबडे यांनी व्यक्त केले. येत्या मार्चपर्यंत ही व्यवस्था केली जाऊ शकेल का याबाबत येत्या 28 रोजी प्रतिज्ञापत्र सादर करण्याचा आदेश कोर्टाने दिला.

 
</text>
</doc>
