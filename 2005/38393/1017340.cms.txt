<doc>
<docno>1017340.cms.txt</docno>
<text>
 
महाराष्ट्र
वाहनांच्या प्रवेश कराला तात्पुरती स्थगिती
[ Thursday, February 10, 2005  07:49:10 pm]


वैभव भोळे

अलिबाग : पालिकेने शहरात येणाऱ्या वाहनांसाठी 1 फेब्रुवारीपासून प्रवेश शुल्क सुरू केलं होतं. त्याबाबत माजी नगरसेवक व ज्येष्ठ पत्रकार अमर वाडेर् यांनी आक्षेप घेतल्याने जिल्हाधिकाऱ्यांनी या निर्णयाला स्थगिती देण्याचे आदेश दिले. त्यामुळे पालिकेतील कामकाजावर मुख्याधिकाऱ्यांचा अंकुश नसल्याचे स्पष्ट झालं.

सत्ताधारी व विरोधी पक्ष विकासकामाच्या नावाखाली कायदेबाह्य कामकाज कसं केलं जात आहे, हे रहिवाशांच्या निदर्शनास आलं.

शहरातील वाहन प्रवेश कर सुरू केला. त्याच दिवशी वाडेर् यांनी कायद्यातील तरतुदींचा आधार घेत या प्रवेश कराला स्थगिती देण्याचा जिल्हाधिकाऱ्यांकडे अर्ज केला होता. शहराला पर्यटनस्थळाचा दर्जा नाही. त्यामुळे असा कर लावण्यासाठी यासाठी राज्य सरकारची मंजुरी घ्यावी लागते. शिवाय अशी मंजुरी मिळल्यास तीस दिवस अगोदर स्थानिक वृत्तपत्रात प्रसिद्धी देऊन त्याची माहिती द्यावी लागते. सर्व नियमांची पायमल्ली करून पालिकेने हा कर लादल्याने वाडेर् यांनी ही स्थगिती घेतली. असं असलं तरी ही स्थगिती ही तात्पुरत्या स्वरूपाची असल्याचा दावा नगराध्यक्ष सुनिता नाईक यांनी केला आहे.अलिबाग फेस्टिवलाची तयारी

अलिबाग फेस्टिवल

मुंबई किंवा अन्य मोठ्या शहरात फेस्टिवल साजरे करण्यात येत आहेत. इथेही फेस्टिवलचं आयोजन करण्यासाठी तयारी सुरू केली आहे. ग्राहक व उत्पादक यांच्यात थेट संवाद साधण्यासाठी या फेस्टिवलचं आयोजित केलं आहे. 18 ते 21 फेब्रुवारी दरम्यान हा फेस्टिवल होणार आहे. लायन्स क्लबतफेर् या फेस्टिवलचं आयोजन करण्यात आलं आहे.

विविध कंपन्यांच्या उत्पादनांचे एकूण 107 स्टॉल्स उभारण्यात आले आहेत. अनेक आघाडीच्या अॅटोमोबाइल कंपन्या, ग्राहकोपयोगी वस्तू उत्पादक कंपन्या फेस्टिवलमध्ये सहभागी होणार आहेत. ग्राहक व उत्पादक यांच्यात परिसंवाद, चर्चा, स्टेज शोज, तसंच

मनोरंजनाची साधनं असे भरगच्च कार्यक्रम या फेस्टिवलमध्ये होणार आहेत. या फेस्टिवलच्या माध्यमातून जमा होणाऱ्या निधीचा विनियोग समाजोपयोगी कार्यासाठी करणार असल्याची माहिती लायन्स क्लबचे अध्यक्ष अनिल म्हात्रे यांनी दिली.

अद्ययावत क्रीडा संकुल

नेहुली गावात चार कोटी रुपये खर्चुन रायगड जिल्ह्यातील पहिले अद्ययावत क्रीडा संकुल उभे राहत आहे. त्याचं भूमीपूजन अर्थमंत्री जयंत

पाटील यांच्या हस्ते झालं. कार्यक्रमाच्या अध्यक्षस्थानी पालकमंत्री सुनील तटकरे हे होते. अर्थमंत्र्यांनी रायगड जिल्ह्यातील पर्यटनस्थळं विकसित करण्यासाठी तसंच त्यांचं सौंदर्य वाढवण्यासाठी व डागडुजीसाठीही निधी उपलब्ध करून दिला असल्याची माहिती दिली.

 
</text>
</doc>
