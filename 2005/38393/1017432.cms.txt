<doc>
<docno>1017432.cms.txt</docno>
<text>
 
अर्थव्यवहार
विक्रीमुळे घट
[ Thursday, February 10, 2005  08:55:33 pm]


म. टा. बाजार प्रतिनिधी

मुंबई : चढ्या किमतींना प्रमुख कंपन्यांच्या कंपन्यांच्या शेअर्सच्या झालेल्या विक्रीमुळे मुंबई शेअर बाजार गुरूवारी अल्प प्रमाणात घसरला. स्थानिक दलाल व गुंतवणूदारांनी नफारुपी विक्री केली, तर बुधवारी मध्यम आकाराच्या कंपन्यांच्या समभागांची खरेदी करणाऱ्या परकीय अर्थसंस्थांनी आज खरेदीत आखडता हात घेतल्याचे बाजारातील गोटातून सांगण्यात आले. मात्र मोजक्याच बड्या कंपन्यांच्या शेअर्सचे भाव खरेदीच्या पाठबळामुळे वधारले.

तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा ' सेन्सेक्स ' निदेर्शांक प्रारंभी वरच्या पातळीवर, म्हणजे 6600.85 अंशांवर होता. तो नंतर 6608.96 अंशांच्या उच्चांकावर व प्रॉफिट टेकिंगच्या विक्रीमुळे तो 6533.97 अंशांच्या नीचांकावर जाऊन शेवटी 6577.83 अंशांवर स्थिरावला. त्यात 15.70 अंशांची घट झाली. जागतिक पतनिर्धारण संस्था मूडीज इन्व्हेस्टर सव्हिर्सेसकडून आणि देशातील उद्योग क्षेत्राकडून 10 टक्के ठोक देशी उत्पादनवाढीचे लक्ष्य हे महसुली तूट नियंत्रणात आणल्याशिवाय साध्य होणार नाही, असा इशारा दिला आहे.

बाजारातील उलाढाल गुरूवारी घसरून 2342.93 कोटी रु. (बुधवारी 2573.04 कोटी रु.) झाली. तीत सर्वाधिक हिस्सा जिंदाल विजयनगरचा ( 106.76 कोटी रु.) होता.

रिलायन्स इंडस्ट्रीज , ' भेल ', डॉ. रेड्डी, हिंदुस्तान पेट्रोलियम, आयटीसी, लार्सन अॅण्ड टुब्रो, एसीसी, टाटा पॉवर, आयसीआयसीआय बँक, रॅनाबॅक्सी लॅब, भारत फोर्ज, सीमेन्स, जिंदाल स्टील यांच्या समभागांचे भाव वधारले, तर एचडीएफसी, एचडीएफसी बँक, हिंदुस्तान लिव्हर, हिंदाल्को, विप्रो, झी टेलिफिल्म्स, रिायन्स एनजीर्, ओएनजीसी, कंटेनर कॉपोर्रेशन, युनायटेड फॉस्फरस, अॅबॉट इंडिया, क्रॉम्प्टन, आयफ्लेक्स सोल्युशन्स आदींचे शेअर्स घसरले.

 
</text>
</doc>
