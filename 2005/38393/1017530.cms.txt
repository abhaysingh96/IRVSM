<doc>
<docno>1017530.cms.txt</docno>
<text>
 
महाराष्ट्र
सामाजिक-आथिर्क देशविकासात व्यावसायिकांनी योगदान द्यावे
[ Thursday, February 10, 2005  10:40:02 pm]


म. टा. प्रतिनिधी

पुणे : विविध क्षेत्रात कार्यरत असणाऱ्या व्यावसायिकांना एकत्र आणून त्यांच्या मदतीने देशाचा सामाजिक आणि आथिर्क विकास साधता येईल, असे मत अरुणाचल प्रदेशचे माजी राज्यपाल राम प्रधान यांनी गुरुवारी व्यक्त केले.

पुणे विद्यापीठाच्या 56 व्या वर्धापनदिन समारंभात ' जीवन साधना गौरव पुरस्कारां ' चे वितरण त्यांच्याहस्ते झाल्यावर ते बोलत होते. कुलगुरू डॉ. अशोक कोळस्कर, कुलसचिव डी. डी. देशमुख यावेळी उपस्थित होते.

आथिर्क समस्यांपेक्षाही सध्या सामाजिक समस्यांनी देशाला ग्रासले असून त्या सोडवण्याकरता वैज्ञानिक, शिक्षणतज्ज्ञ, राजकारणी, सामाजिक कार्यकतेर् अशा सर्व क्षेत्रातील लोकांचे योगदान आवश्यक असल्याचे त्यांनी सांगितले. विज्ञान आणि तंत्रज्ञानाच्या आधुनिक युगामध्ये युवकांसमोर अनेक नवी आव्हाने उभी राहात असून त्यांना सामोरे जाण्यासाठी भविष्यकालीन ध्येयाची आखणी करण्याची गरजही त्यांनी व्यक्त केली.

नागरी सेवेत काम केले असल्याने अनेक लोकांशी जवळचा संबंध आला. त्यांच्या स्वप्नातला देश जाणून घेता आला. त्या कल्पनांना प्रत्यक्षात उतरवण्यासाठी एकसंध प्रयत्न केले पाहिजेत, अशी अपेक्षा प्रधान यांनी मांडली. पुणे विद्यापीठामध्ये अशा पद्धतीचे एखादे केंद अस्तित्त्वात यावे, असेही त्यांनी नमूद केले.

प्रस्थापित विद्यापीठातील विद्यार्थ्यांना खाजगी विद्यापीठांच्या आकर्षणापासून रोखायचे असल्यास जागतिक पातळीशी स्पर्धा करणारे शिक्षण देण्याची वेळ आली असल्याचे कुलगुरू डॉ. अशोक कोळस्कर यांनी सांगितले. त्यासाठी शिक्षणाचा दर्जा टिकवून ठेवण्याबाबतही विद्यापीठांना कटाक्षाने लक्ष द्यावे लागेल, असे सांगून शिक्षणाचा कल्पकतेने वापर करणारे विद्याथीर् तयार व्हावेत, अशी आशा त्यांनी व्यक्त केली. शिक्षण, उद्योग, आरोग्य, शेती आणि क्रीडा अशा पाच भिन्न क्षेत्रांमध्ये कार्यरत असणाऱ्या अनुक्रमे प्रा. जोसेफ बार्नबस, सत पाल मल्होत्रा, वैद्य खडीवाले, विनायक पाटील आणि हरिश्चंद बिराजदार यांचा राम प्रधान यांच्याहस्ते ' जीवन साधना गौरव ' पुरस्कार देऊन गौरव करण्यात आला. तसेच विद्यापीठाशी संबंधित उत्कृष्ट शिक्षक, शिक्षकेतर कर्मचारी, प्राचार्य आणि महाविद्यालयांचा गौरव कुलगुरूंच्याहस्ते झाला.

 
</text>
</doc>
