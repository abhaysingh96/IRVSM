<doc>
<docno>1017365.cms.txt</docno>
<text>
 
महाराष्ट्र
'ठाणे नगररत्न' पुरस्कारांचं वितरण शनिवारी
[ Thursday, February 10, 2005  07:59:53 pm]


मुंबई टाइम्स टीम

ठाणे : उपमहापौर सुभाष काळे यांच्या ' नगरविकास मंच ' या संस्थेतर्फे यंदापासून ' ठाणे नगररत्न ' पुरस्कार दिली जाणार आहे. त्याचं वितरण शनिवारी , 12 फेब्रुवारी रोजी होणार आहे.

गडकरी रंगायतनमध्ये रात्री 8.30 वाजता हा कार्यक्रम होणार आहे. ' मी उपमहापौर ' या कार्यअहवालाचं प्रकाशन भाजपचे प्रदेशाध्यक्ष नितीन गडकरी यांच्या हस्ते होणार आहे.

पहिल्या ' ठाणे नगररत्न ' पुरस्कारासाठी अभिनेत्री सुहास जोशी, शिक्षणतज्ज्ञ अशोक टिळक, उद्योजक वामनराव प्रभूदेसाई, दिवंगत साहित्यिक निरंजन उजगरे आणि योगाचार्य श्रीकृष्ण व्यवहारे यांची निवड झाली आहे. पुरस्कार प्रभाकर पणशीकर, रुईयाचे प्राचार्य डॉ. आर. टी. साने , ' कॅम्लीन ' चे सुभाष दांडेकर, कवी मंगेश आणि यशोदा पाडगावकर यांच्या हस्ते दिले जाणार आहेत. नरेंद बेडेकर यांचा ' महराष्ट्रातील लोककला ' हा कार्यक्रमही होणार आहे.

नौपाडा प्रभागातील नगरविकास मंच ही संस्था शहरात विविध प्रकारच्या सामाजिक कार्यास सुरुवात करणार असल्याची माहितीही उपमहापौर काळे यांनी पत्रकार परिषदेत दिली.

 
</text>
</doc>
