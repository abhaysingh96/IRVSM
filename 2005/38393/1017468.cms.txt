<doc>
<docno>1017468.cms.txt</docno>
<text>
 
महामुंबई
आमिर खानला भावाकडूनच धमक्या?
[ Thursday, February 10, 2005  09:44:41 pm]


म. टा. प्रतिनिधी

मुंबई : प्रसिद्ध अभिनेता आमिर खान याला असभ्य भाषेतील धमक्या देणारी पत्रे येत असून याबाबत त्याने खार पोलिसांकडे तक्रार केली आहे. त्याचा सख्खा भाऊ फैझल खान यानेच ही पत्रे लिहिल्याचा पोलिसांचा प्राथमिक संशय आहे.

आमिरने त्याच्या पत्नीशी घटस्फोट घेतल्यानंतर वाढलेल्या कौटुंबिक कलहातून हा प्रकार घडला असावा, असा पोलिसांचा अंदाज आहे. आमिरने काही वर्षांपूवीर् ' मदहोश ' चित्रपटाची निमिर्ती करून फैजलला चित्रपटसृष्टीत पदार्पणाची संधी दिली होती. त्याच्यासाठी ' मेला ' या चित्रपटात भूमिकाही केली होती. मात्र, हे चित्रपट साफ कोसळल्याने या दोन्ही भावांमध्ये वितुष्ट आल्याचे सांगितले जात आहे.

गेल्या आठवड्यात आमिर खान याच्या घरी असभ्य भाषेत धमकाविणारी पत्रे येऊ लागल्याने तो हैराण झाला. त्याने यासंदर्भात खार पोलिस ठाण्यात तक्रार केली. आमिरनेही या प्रकरणामागे त्याच्या भावाचा हात असल्याचा संशय व्यक्त केला आहे. यासंदर्भात पोलिस उपायुक्त अमिताभ गुप्ता यांच्याशी संपर्क साधला असता, तपास अद्याप सुरू असून आताच काही सांगणे योग्य ठरणार नाही, असे त्यांनी सांगितले.

 
</text>
</doc>
