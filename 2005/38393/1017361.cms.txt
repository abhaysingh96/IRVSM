<doc>
<docno>1017361.cms.txt</docno>
<text>
 
बहुतांची अंतरे
...जीव वाचवण्यासाठी खर्च करणे योग्य
[ Thursday, February 10, 2005  07:57:45 pm]


वाईनजीक मांढरदेव डोंगरावरील काळूबाईची यात्रा जवळजवळ 400 भाविकांचे अमूल्य प्राण हातोहात घेऊन गेली. आतातरी या घटनेनंतर भाविकांचे डोळे उघडतील असे वाटते. कोणतीही जत्रा हा केवळ बाजारी दृष्टिकोन ठेवून भक्तांच्या श्ाद्धाळू मनाचा केलेला काळा व्यापारच असतो. देवी नवसाला पावणारी असेल तर ती केव्हाही व कोठेही पावेल. त्यासाठी लाखमोलाचा जीव कशासाठी द्यायचा ? अशा प्रकारचे दुदैर्वी प्रसंग पुन्हा घडू नयेत म्हणून मंदिर व्यवस्थापनाला व प्रशासनाला काही सूचना कराव्याशा वाटतात.

1) मंदिराचा कळस व पायथा यामध्ये अशा जत्रेच्या वेळी सार्वजनिक ध्वनिक्षेपकाची व्यवस्था ठिकठिकाणी असावी. त्यामुळे गदीर्चे नियंत्रण करता येईलच, परंतु जेव्हा चेंगराचेंगरी होते, तेव्हा भाविकांना महत्त्वाच्या सूचना देता येतील.

2) मंदिराकडे जाणारी वाट किती अरुंद व रुंद आहे यावरून एका वेळेस किती भाविकांना एकत्र सोडता येईल, याचा आढावा जत्रेच्या अगोदर घ्यावा व त्यानुसार भाविकांना विनामूल्य प्रवेशिका द्याव्यात. प्रवेशिकेवर वेळ लिहून दोन ते तीन तासांचा अवघी ठेवावा व तेवढ्या वेळेतच दर्शन संपविण्याची सक्ती करावी. त्यामुळे टप्प्याटप्प्याने भाविकांना सोडता येईल.

3) मंदिराच्या रोषणाईसाठी आजूबाजूच्या दुकानांसाठी केलेली विद्युतजोडणी विद्युत मंडळाच्या अधिकाऱ्यांनी तपासून पाहावी व त्याचा अहवाल जिल्हाधिकाऱ्यांना द्यावा.

4) मंदिराच्या आवाराबाहेर जत्रेदिवशी खबरदारी म्हणून अग्निशामक दलाच्या काही गाड्या ठेवाव्यात.

मृत व्यक्तींच्या नातेवाईकांस नंतर प्रत्येकी एक लाख रुपये मदत म्हणून देण्यापेक्षा अगोदरच जीव वाचविण्यासाठी प्रत्येक भक्तापोटी 5 ते 10 रुपये खर्च केले तरी वरील व्यवस्था करणे शासनास फायद्याचे ठरेल, यात शंका नाही.

सूर्यकांत सं. भोसले, मुलुंड, मुंबई.

 
</text>
</doc>
