<doc>
<docno>1017382.cms.txt</docno>
<text>
 
महामुंबई: मुंबई टाइम्स
'जेजे'चं कॅण्टीन बंद
[ Thursday, February 10, 2005  08:10:57 pm]


अभिजीत ताम्हणे

' सर जे जे स्कूल ऑफ आर्ट ' च्या फाइन आर्ट आणि आकिर्टेक्चर विभागांच्या कॅण्टीनला कलेक्टर ऑफिसनं गुरुवारी सकाळी सील ठोकलं. टेंडर काढून कॅण्टीनचा ठेका देण्याची पद्धत आता ' जेजे ' ला लागू करण्याच्या हव्यासापायी एक संस्कृतीच सरकारनं बंद पाडली, अशी टीका आता होत असून याप्रकरणी राज्यपालांनी हस्तक्षेप करावा, यासाठी आता प्रयत्न सुरू आहेत.

हे कॅण्टीन फक्त पोट भरण्यासाठी कधीच नव्हतं. मुलं इथल्या भिंतींवर चित्रं काढतात, दरवाजाजवळ शिल्पं ठेवतात, आजी-माजी विद्यार्थ्यांच्या अनौपचारिक सभासुद्धा इथंच होतात आणि उधारी, निरोप , ' हे त्याला दे ', हे तर इथले परवलीचे शब्दच आहेत. अमोल पालेकर, प्रफुल्ला डहाणूकर, लक्ष्मण श्रेष्ठ, जतीन दास हे कलावंत ज्याची आठवण आवर्जून काढतात आणि भारतीय चित्रकलेत इतिहास घडवणाऱ्या ' प्रोग्रेसिव ग्रुप ' चे संस्थापक पन्नास वर्षांपूवीर् जिथं चहाभजी खात होते, प्रीतीश नंदींसारख्या ' ग्लॅम ' वाल्यांनाही स्वत:चं फोटोसेशन जिथं करून घ्यावंसं वाटतं ते हे 70 वर्षांपूवीर्पासूनचं कॅण्टीन ' रामय्या कॅण्टीन ' किंवा ' लक्ष्मण कॅण्टीन ' म्हणून ओळखलं जातं. ' रामय्या ' कोटियन हे 1933 पासून जेजेच्या कॅम्पसमध्येच, क्लास फोर नोकरांच्या चाळीत राहून कॅण्टीन चालवायचे, पुढे हा वारसा त्यांच्या दोघा मुलांनी, लक्ष्मण आणि हरी यांनी चालवला. अगदी अलीकडे या कॅण्टीनचं भाडं थकल्याचा वाद सुरू झाला, तेव्हा बऱ्याच कोर्टबाजीनंतर अखेर थकलेलं भाडंही लक्ष्मणनं भरलं.

कॅण्टीनचा ताबा राखण्याची केस लक्ष्मण कोर्टात हरला आहे. मात्र, टेंडरमुळे भ्रष्टाचाराला वाव मिळणार, आणि या संस्थेच्याच आधारानं जगलेल्या आणि अद्यापही कफल्लक अवस्थेतच जगणाऱ्या लक्ष्मणला संधी नाकारून भ्रष्टाचाराला मुक्तद्वारच काही अधिकाऱ्यांनी मिळवलं आहे, असं इथल्या माहितगारांचं म्हणणं आहे. ' स्टुडंट््सची पर्वा न करता वांद्याच्या जेजे (बॉइज) होस्टेलचं कॅण्टीन (त्या वेळच्या) कलासंचालकांच्याच कृपेनं बंद झालं आहे ; तसं हे कॅण्टीनही बंद पडणार ,' अशी भीती विद्यार्थ्यांना वाटते. पण यासंदर्भात प्रभारी कलासंचालक आणि ' जेजे ' च्या फाइन आर्ट विभागाचे डीन

ल. म. ऐवले यांनी ' हाच लक्ष्मण पुन्हा टेंडर भरू शकतो ,' असं सांगितलं. सरकारी परिपत्रक वर्षभरापूवीर्चंच होतं, ती कारवाई मानवतावादी दृष्टिकोनातून आपण रोखली, असं ऐवले यांनी नमूद केलं.

 
</text>
</doc>
