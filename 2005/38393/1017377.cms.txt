<doc>
<docno>1017377.cms.txt</docno>
<text>
 
महामुंबई: मुंबई टाइम्स
रोमॅण्टिक शॉपिंग
[ Thursday, February 10, 2005  08:06:42 pm]


आपण ज्याला जीवनातलं सगळ्यात महत्त्वाचं स्थान दिलंय, त्याला आपल्या भावना जास्तीत जास्त चांगल्या प्रकारे कशा पद्धतीने दाखवायच्या, याची हुरहुर तरुणींना वाटत असते. गिफ्ट गॅलरीत आपल्याला हव्या त्या प्रकारची भेटवस्तू शोधणाऱ्यांची कायमची गदीर् हेच दाखवून देते. व्हॅलण्टाइन डेच्या निमित्ताने तर आपल्या शॉपिंग नगरीत भन्नाट कल्पना असलेल्या वस्तू आल्या आहेत.

प्रिय व्यक्तीला भेटायला जाताना नेमका कसा पोशाख असावा, याबद्दलचा गोंधळ ड्रेस डिझायनर सुमन त्यागी यांनी दूर केला आहे. जुहूमधल्या एस ओमन या त्यांच्या बुटिकमध्ये लक्षवेधक ड्रेसेस आहेत. पंजाबी ड्रेस किंवा शरारा यांचा कंटाळा आला असेल, तर इथल्या मॉडर्न डिझाइन्सनी आपल्या पोशाखाची रंगत वाढवता येईल.

अॅम्बर आणि शिरिन या डिझायनर द्वयीनेही असेच खास पोशाख आणले आहेत. त्यांनी मॉडर्न आउटफिट हा दृष्टिकोन ठेवला आहे. मात्र त्याचवेळी कफ्तानसारखे आठवणींतून पुसले गेलेले पोशाखही त्यांनी आधुनिक पद्धतीने सादर केले आहेत.

प्रेमाचा गोडवा दाखवण्यासाठी आगळ्या स्वादाचं चॉकलेट बाजारात आलं आहे. पॅची या जागतिक कीतीर्च्या ब्रॅण्डचं हे चॉकलेट आहे. हार्ट शेप पॅकमध्ये हार्ट शेप चॉकलेट्स असून हेझलनट, कॉफी, बदाम, पिस्ता आणि अनेक स्वादांची यात रेलचेल आहे.

मन जिंकण्याचा आणखी एक मार्ग म्हणजे मनमोहक घड्याळं. टॉमी हिलफिगरच्या अँजेलिका मालिकेत खास हार्ट शेपची घड्याळं भावना व्यक्त करतात. गुलाबी रंगाचं अँजेलिका ब्रेसलेटही बरोबर आहे. याला मदर ऑफ पर्लची झळाळी आहे.

या मालिकेत क्रिस्टल असलेलं सफेद अँजेलिका आहे. फॅशनेबल लूक देणारा पांढरा रंग नक्षीकामामुळे आणखीच उठून दिसतो. यांची किंमत आहे , 4495 ते 4995 रुपये. टायमॅक्सनेही घड्याळांची प्रेमळ जोडी आणली आहे. टायमेक्स व्हॅलण्टाइन 2005 या मालिकेत बोल्ड डिझाइन्स आहे. लेदर पट्ट्यात स्टीलचं ब्रेसलेट अशी त्याची रचना आहे. जोडीदाराच्या हाताला उठाव देणारं घड्याळ असावं, असं वाटणाऱ्यांसाठी हे कलेक्शन योग्य आहे. किंमत आहे , 1195 ते 1995 रुपये.

घड्याळ हे एक प्रकारचा दागिना म्हणून मान्यता पावलेलं असलं, तरी सोन्याच्या दागिन्यांची हौसही कायम आहे. अशांना आधुनिकता हवी असते, ती डिझाइनमध्ये. यंदा व्हॅलण्टाइन डेने त्याचीही सोय केली आहे. अस्सल सोन्यात हार्ट शेप स्टेन्सील क्युपिडने घडवले आहेत. याशिवाय जाळीदार आणि वेलांटी वळणांच्या नक्षीदार पेण्डण्टचीही क्युपिडकडे रेलचेल आहे.

प्रिझमने दागिन्यांची खास रेंज आणली आहे. त्यांच्या सिन कलेक्शनमध्ये डोकॅलिटी दिसते. लेदर स्ट्रॅॅपमध्ये गुंफलेलं रत्नांचं नक्षीदार ब्रेसलेट आपल्या प्रिय व्यक्तीचा रुसवा कुठल्या कुठे पळवून लावेल. आनंदानं ते हातात घेतल्यावर लक्षात येईल, की हा एकच दागिना नाही, तर एकातच अनेक दागिने आहेत. एकाच वस्तूतून पेण्डण्ट, अंगठी आणि ब्रेसलेटही बनवण्याची करामत यात साधली आहे. अडोराने फोटीर्न लव कलेक्शन हे असंच लोभस दागिन्यांचं कलेक्शन आणलं आहे. यात बटरफ्लाय शेपची पेण्डण्ट्स फुलपंखी वयाला अगदी साजेशी आहेत. रंगांचं सुरेख कॉम्बिनेशन हे या मालिकेचं खास वैशिष्ट्य.

इशीचं हार्टबीट कलेक्शन व्हॅलण्टाइनच्या निमित्ताने भारतात पहिल्यांदाच पाय ठेवत आहे. 18 कॅरेट सोन्यात हिरे मढवलेले हे दागिने आहेत. याची किंमत 3,500 आणि 18,000 रुपयांदरम्यान आहे.

याशिवाय लव बग्ज हे कलेक्शन आहे. हार्ट शेपमध्ये बग शेप सर्वांहून वेगळा उठाव देतो. मस्करी आणि मस्तीचा मूड असेल, तर आपल्या प्रिय व्यक्तीला ही भेट देता येईल. मॅग्नेटने ते कॉलर किंवा बाह्यांवर लावून मिरवता येतं. सहा वेगवेगळ्या बग्जचा आकार 92.5 टक्के स्टलिर्ंग सिल्वरमध्ये कोरलेला आहे. 425 रुपयांना मिळणारी ही भेट लाइफटाइम कलेक्शन होऊ शकतं.

चित्रा पेडणेकर

 
</text>
</doc>
