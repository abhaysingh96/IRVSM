<doc>
<docno>1017626.cms.txt</docno>
<text>
 
महामुंबई
गायतोंडे यांचे चित्र 92 लाखांना!
[ Thursday, February 10, 2005  11:56:44 pm]


म. टा. प्रतिनिधी

मुंबई : लाल रंगाचा थर आणि त्यावर काही काळे अस्फुट पट्टे असलेल्या या चित्रात एवढे काय आहे, असा प्रश्ान् काहीजणांना पडेल ; पण दिवंगत चित्रकार व्ही. एस. ( वासुदेव) गायतोंडे यांचे हे चित्र बुधवारी रात्री मुंबईतल्या चित्रलिलावात 92 लाख रुपयांना विकले गेले!

' ओसिआन्स ' च्या या लिलावात 161 चित्रे होती ; त्यापैकी 99 विकली गेली आणि सहा कोटी 18 लाख रुपयांची विक्री या बोलींतून झाली. लिलावात अमूर्तचित्रांचा खास विभाग होता, त्यापैकी सर्वाधिक किंमत भारतीय अमूर्तचित्रांची निराळी वाट घडवणाऱ्या गायतोंडे यांच्याच चित्राला मिळणार, हे उघड होते. यापूवीर् ' बोव्रिंग्ज ' या लिलावसंस्थेनंही गायतोंडे यांच्या चित्रासाठी 21 लाखांची बोली मिळवली होती ; पण ' ओसिआन्स ' ची 92 लाखांची बोली ही भारतीय चित्रलिलावांतली आजवरची सर्वांत मोठी बोली आहे.

या चित्राने एक कोटी मिळवावेत ही ' ओसिआन्स ' चे संचालक नेविल तुली यांची अपेक्षा थोडक्यात चुकली ; पण ते समाधानी आहेत.

 
</text>
</doc>
