<doc>
<docno>1017388.cms.txt</docno>
<text>
 
महामुंबई: मुंबई टाइम्स
जम्मू-तावी एक्स्प्रेसचे 'डबे गुल'?
[ Thursday, February 10, 2005  08:14:23 pm]


निनाद सिद्धये

मुंबई सेन्ट्रल रेल्वे स्टेशनवरून गुरुवारी सकाळी निघालेल्या मुंबई-जम्मू तावी एक्सप्रेसमध्ये सुमारे दीडशे ते दोनशे प्रवाशांचं रिझवेर्शन असलेले डबेच जोडण्यात आले नव्हते, अशी धक्कादायक माहिती प्रवाशांच्या तक्रारीतून उघड झाली आहे. या गोंधळात अंधेरीच्या दिशेने निघालेली ही गाडी या घोटाळ्यामुळे पुन्हा उलट्या दिशेने वांदे टमिर्नसकडे आणावी लागली आणि तिथे डबे जोडल्यावर गाडी पुन्हा जम्मूकडे रवाना झाली. दोन-दोन महिने अगोदर रिझवेर्शन करूनही आपला डबाच गुल करण्याच्या रेल्वेच्या या प्रकारामुळे प्रवासी कमालीचे संतप्त झाले आहेत.

या गाडीतील प्रवाशांनी मुंबई टाइम्सला या गोंधळाची माहिती दिली. सुनील वाघ आणि त्यांच्या पत्नी या गाडीने वैष्णोदेवीस जायला निघाले होते. पण मुंबई सेन्ट्रल स्टेशनवर उभ्या असलेल्या गाडीत आपला ' एस वन ' हा रिर्झव्हड कम्पार्टमेण्टच नसल्याचं त्यांच्या लक्षात आलं. जवळपास दीडशे ते दोनशे प्रवाशांचीही अशीच अवस्था होती!

सकाळी 6.40 वाजता निघालेल्या गाडीत आपला डबाच नसल्याचं लक्षात आल्यानंतर वाघ यांनी टीसीकडे विचारणा केली. तेव्हा टीसीने ' बांदा टमिर्नसला तुमचा डबा गाडीला लावण्यात येईल ' असं सांगितलं. वाघ यांच्याप्रमाणेच अन्य अनेक प्रवासीही आपल्या डब्याची वाट पाहात गाडीत उभे होते. मात्र गाडी मुंबई सेन्ट्रलहून वांदे टमिर्नसला न थांबताच अंधेरीपर्यंत गेली. अंधेरीला ती थांबली आणि तिच्या मागच्या बाजूला इंजिन लावून ती परत वांदे टमिर्नसला आणण्यात आली. तिथे तिला तीन डबे लावण्यात आले. त्यात वाघ यांचं रिझव्हेर्शन असणारा ' एस वन ' हा डबाही होता. एवढे उपद्व्याप झाल्यानंतर गाडी पुन्हा जम्मूसाठी मार्गस्थ झाली खरी, पण या भानगडीत ' गायब ' डब्यांमधल्या प्रवाशांना चांगलाच मनस्ताप झाला. गाडी सुमारे तीन तास उशिरा निघाली, त्यामुळे इतर डब्यातल्या प्रवाशांचा खोळंबा झाला.

रेल्वे अधिकाऱ्यांशी संपर्क साधला असता त्यांनी मात्र डबे गायब झाल्याचा इन्कार केला. रेल्वेचे कमशिर्यल कन्ट्रोलर अजय नायर यांनी सांगितलं की, अंधेरीपर्यंत ही एक्सप्रेस गेल्यानंतर तिच्या ओव्हरहेड ब्रेक वायरमध्ये बिघाड झाल्याचं लक्षात आलं. त्यामुळे ती आठ वाजून 38 मिनिटांनी बांदा टमिर्नसपर्यंत मागे नेण्यात आली. तिथे 20 मिनिटांत गाडीची दुरुस्ती करण्यात आली आणि ती पुन्हा मार्गस्थ झाली. ही गाडी नेहमीच्या वेळेनुसार सकाळी सात वाजून 20 मिनिटांनी बांदा टमिर्नसला पोहोचते, असंही नायर यांनी सांगितलं. असं असताना गुरुवारी ती बांदा टमिर्नसला का नेण्यात आली नाही, याचं उत्तर मात्र नायर यांच्याकडे नव्हतं.

 
</text>
</doc>
