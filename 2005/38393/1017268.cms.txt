<doc>
<docno>1017268.cms.txt</docno>
<text>
 
महाराष्ट्र
फिरत्या चाकावरचे ट्रेनिंग
[ Thursday, February 10, 2005  07:08:35 pm]


चिपळूण : मातीच्या भांड्यांची जागा धातूच्या भांड्यांनी घेतली आणि गावगाड्यातले कुं भारांचे स्थान अस्तंगत होत आले. आजच्या घडीला कोकणात तर कुंभारकामावर जगणारी कुटुंबे हाताच्या बोटावर मोजता येतील एवढीच आहेत. अशा वेळेस या कलेला नव्या जगाशी अनुरूप आधुनिक रूप देण्याचा प्रयत्न सावडेर् येथील ' सह्यादी स्कूल ऑफ आर्टस ' मध्ये सुरू आहे.

या आर्ट कॉलेजचे प्राध्यापक प्रकाश आणि सुजाता राजेशिकेर् यांनी कुंभारकामाच्या कार्यशाळा भरवून कोकणातील तरुणांना रोजगाराची नवी वाट दाखवण्याचा प्रयत्न केला आहे.

या कार्यशाळांमधून विविध आकाराची भांडी, विक्रीयोग्य वस्तू, उपकरणे, कुंड्या, पेपरवेट, माठ, चिनी मातीची खेळणी, फुलदाण्या अशा वस्तू बनवायला शिकवले जाते. त्यासाठी योग्य तापमान देणारी भट्टीही उभारण्यात आली आहे. पारंपरिक मडक्यांखेरीज अन्य वस्तू बनवून चांगले पैसे मिळू शकतात, हा विश्वास उभा करणे, हा या कार्यशाळांचा हेतू असल्याचे राजेशिकेर् यांनी सांगितले.

विशेष म्हणजे, या ठिकाणी कुंभाराचे पारंपरिक चाक चालवणे तर शिकवले जातेच पण इलेक्ट्रिक चाकावर मातीला आकार देण्याचे कौशल्याचे कामही शिकवले जाते.

 
</text>
</doc>
