<doc>
<docno>1017526.cms.txt</docno>
<text>
 
महाराष्ट्र
मुठा नदीच्या अतिप्रदूषित पाण्याचे ऑडिटिंग करावे
[ Thursday, February 10, 2005  10:36:19 pm]


विवेक सबनीस

पुणे : पाणी शुद्ध करून मगच ते मुठा नदीत सोडले जाते, असा दावा करणाऱ्या पुणे महापालिकेला एका पर्यावरण प्रेमी पुणेकराने आव्हान दिले असून मुठा नदीचे पाणी अतिप्रदूषित असल्यामुळे त्याचे एखाद्या व्यावसायिक जलनीतीतज्ज्ञाकडून ऑडिटिंग केले जावे अशी, मागणीही त्यातून करण्यात आली आहे.

पुण्यातील 67 टक्के मैलापाण्यावर प्रक्रिया करून ते नदीत सोडले जाते, असे लेखी विधान महापालिकेच्या अधिकाऱ्यांनी केले आहे. तसेच 100 टक्के मैला पाण्यावर प्रक्रिया करण्यासाठीही महापालिका प्रयत्नशील आहे, असे आश्वासनही दिले जाते आहे. असे असूनही मुठा नदीच्या पाण्याची स्थिती न्- 4 म्हणजे अतिप्रदूषित का आहे, असा थेट सवाल अजय वैशंपायन या पर्यावरणप्रेमी पुणेकराने केला आहे.

' महाराष्ट्र टाइम्स ' शी बोलताना वैशंपायन म्हणाले की, वीज बिलाची बचत करण्यासाठी हे प्रकल्प रात्री बंद ठेवले जात असावेत. शुद्धीकरणाच्या प्रक्रियेत ठराविक प्राणवायू पाण्यात निर्माण करावा लागतो आणि त्यासाठी ठराविक विजेचे युनिटही खर्च व्हावे लागतात.

या सर्व मापकांचा तांत्रिक अभ्यास करणाऱ्या ऑडिटिंगमुळे महापालिकेच्या दाव्यातील तथ्यही समजायला वेळ लागणार नाही, असे वैशंपायन यांचे म्हणणे आहे. यासाठी महाराष्ट्र प्रदूषण मंडळ तसेच शहरातील पर्यावरणप्रेमी संस्थांनीही पुरेसा दबाव निर्माण केला पाहिजे. प्रदूषित मुठा नदीला पर्यावरणतज्ज्ञांनी यापूवीर्च मृत नदी म्हणून घोषित केले आहे. त्यात वनस्पती अथवा कुठलेही जलचर जिवंत राहणे अशक्य झाले आहे. ही नदी पुण्यातून पुढे जाऊन मुळेला आणि भीमेलाही प्रदूषित करते.

पुण्यासारख्या सुविद्य शहरात महापालिकेने आपली घाण दुसऱ्याच्या दारात मिरवत वाहून नेणे ही गोष्ट निश्चितच अशोभनीय आहे, असे मत वैशंपायन यांनी व्यक्त केले. ते म्हणाले की, सिमेंट रोडची मागणी नसताना तसे खचिर्क रस्ते बनवण्यातून एक हजार दोनशे कोटी रुपयांचे अंदाजपत्रक तयार करणाऱ्या महापालिकेस नदी प्रदूषणमुक्त करण्यास आथिर्क अडचण आहे, हे पटण्यासारखे नाही. किंबहुना, जागतिक आरोग्य संघटना आणि जागतिक बँकेच्या मदतीने हे काम सहजच शक्य आहे.

1961 मध्ये आलेल्या पानशेत पुरात लकडीपुलाचे नदीत कोसळलेले सिमेंटचे कठडे काढण्यास महापालिकेला 1995 सालापर्यंत वाट पाहावी लागली, इतकी हेळसांड या नदीची करण्यात आली आहे. किलोर्स्कर कन्सल्टंटकडून करून घेतलेल्या एका सव्हेर्ची पूर्तता 2025 मध्ये होईल असे सांगणाऱ्या महापालिकेसाठी पुणेकरांनी 21 वषेर् का म्हणून वाट पाहायची, असा सवालही वैशंपायन यांनी केला आहे.

नदीतील शुद्धतेचा ऱ्हास ही महापालिकेच्या दृष्टीने अशोभनीय बाब असल्याचे महापालिका अधिकाऱ्यांनी मान्य केले आहे, त्यामध्ये अधिक सुधारणा होईल असे नेहमीचे सरकारी उत्तर देण्यात आले आहे.

 
</text>
</doc>
