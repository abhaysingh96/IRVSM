<doc>
<docno>1017362.cms.txt</docno>
<text>
 
बहुतांची अंतरे
कायदाच आवश्यक
[ Thursday, February 10, 2005  07:58:47 pm]


' राष्ट्रगीताच्या वेळी लालू प्रसाद यादव व राबडीदेवी बसूनच राहिले ', ही बातमी संतापजनक आहे. ही गोष्ट कायद्यात येत नसल्यामुळेच त्यांची सुटका झाली.

नागरिकांकडून, मग ते नेते का असेनात, नैतिक कर्तव्यपालनात कसूर होत असेल, तर आता त्यासाठी कायदेच केले पाहिजेत.

राष्ट्रगीत ही राष्ट्राची अस्मिता आहे. तिचा मान ठेवलाच पाहिजे आणि तो कृतीतून दिसला पाहिजे. अनेकांच्या बलिदानातून हे राष्ट्र उभे राहिले. त्यासाठी आपले काही क्षण देता येऊ नयेत ?

राजकीय नेत्यांकडूनच राष्ट्राचा मान राखला जाणार नसेल, तर आम जनतेकडून कशी काय अपेक्षा करणार ? आताच कायदा न केल्यास गैर गोष्टींचे अनुकरण जनतेकडून होऊन चुकीचा पायंडा पडेल.

विद्या रानडे, अंधेरी, मुंबई.

 
</text>
</doc>
