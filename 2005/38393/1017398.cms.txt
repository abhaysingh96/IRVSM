<doc>
<docno>1017398.cms.txt</docno>
<text>
 
देश-विदेश
राजकीय नेते ठरले व्हिलन!
[ Thursday, February 10, 2005  08:23:54 pm]


म. टा. खास प्रतिनिधी

पाटणा : बिहारमध्ये कुठे फिरौतीसाठी ( पैशासाठी) विद्यार्थ्यांचे अपहरण सुरू आहे, तर कुठे राजकीय फायद्यासाठी बिहारच्या निवडणूक प्रचारातही अपहरण हाच प्रमुख मुद्दा बनला आहे. पण अपहरणाचा राजकीय लाभ उचलणाऱ्या एकाही नेत्याकडे हजारो कुटुंबासाठी चिंतेचा विषय बनलेल्या या प्रश्ानवर उत्तर नाही. त्यामुळेच बिहारमधील नेता हे विद्यार्थ्यांच्या नजरेत व्हिलन बनले आहेत.

विद्यार्थ्यांच्या जिवावर उठलेल्या अपहरणर्कत्यांना आश्रय देणाऱ्या राजनेत्यांच्या राज्यात आम्ही मुलांचा जीव अधिक धोक्यात घालू शकत नाही अशी संतप्त प्रतिक्रीया बिहारमधील नोकरदार वर्गातून उमटत आहे. काही पालकांनी तर अधिक काही घडण्याची वाट न पाहताच मुंबई, पुण्यात आपल्या मुलांच्या भविष्याची दिशा शोधण्यासही सरुवात केली आहे. आपल्या मुलांना इतर राज्यात शिक्षणासाठी पाठवण्याच्या पालकांच्या मानसिकतेशी बिहारमधील शिक्षकही सहमती दर्शवित आहेत. बिहारमधील शैक्षणिक सोयी-सुविधांचा मुद्दा एकाही राजकीय पक्षाच्या एजेण्डावर नाही. मात्र विद्यार्थ्यांचे अपहरण हा मात्र प्रमुख मुद्दा बनला आहे. हे या राज्यातील विद्यार्थ्यांचे दुदेर्व असल्याची प्रतिक्रिया पटणामधील शाळांमधून उमटत आहे.

विद्यार्थी हा अपहरणासाठी सॉफ्ट टागेर्ट असल्यामुळे बिहारमधील अपहरण उद्योगाचा तो प्रमुख केंद बनल्याचे बिहार पोलिसमधील वरिष्ठ अधिकारीही मान्य करतात. पण उपहरणाची स्थिती गंभीर असल्याचे मात्र त्यांना मान्य नाही. 2004 मध्ये झालेल्या 284 अपहरण प्रकरणांपैकी 264 प्रकरणात आपण अपहरण झालेल्यांना मुक्त केल्याचे सांगून बिहार पोलिस स्वत:ची पाठ थोपटत आहेत.

एकूणच गेल्या काही दिवसांपासून बिहारमध्ये रंगलेल्या विद्याथीर् अपहरण नाट्याचे पडसाद बॅलेट बॉम्सवरही उमटणार आहेत पण त्याचा फायदा कोणाला झाला आणि नुकसान कोणत्या पक्षाला झाले याचे उत्तर मिळवण्यासाठी मात्र 27 फेब्रुवारीपर्यंत वाट पाहावी लागणार आहे.

 
</text>
</doc>
