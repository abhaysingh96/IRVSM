<doc>
<docno>1017400.cms.txt</docno>
<text>
 
देश-विदेश
'नाट्यभारती'चा इंदुरात 19 रोजी सुवर्णमहोत्सव
[ Thursday, February 10, 2005  08:25:28 pm]


इंदूर : मराठी नाटकांचा नंदादीप बृहन्महाराष्ट्रात तेवता ठेवणाऱ्या ' नाट्यभारती ' या इंदुरातील संस्थेचा सुवर्णमहोत्सव सोहळा येत्या 19 रोजी होत आहे. नाट्यकलेचे गुरू सत्यदेव दुबे हे या सोहळ्यासाठी प्रमुख अतिथी म्हणून येथे येतील आणि येथील कलावंतांचे एक दिवसाचे शिबिरही घेतील.

चंदू पारखी, कुसुम कुलकणीर्, कुमुद चासकर आदी मुंबईच्या नाट्यक्षेत्रावर मोहोर उमटवणारी मंडळी मूळची या संस्थेतली. संस्थेने गेल्या 50 वर्षांत , 60 हून अधिक मराठी नाटकांचे प्रयोग केले आहेत. महाराष्ट्र राज्य नाट्य स्पधेर्त सलग तीन वषेर् अव्वल ठरण्याची ' हॅटट्रिक ' ही 1967 पासून संस्थेने केली होती. महाराष्ट्रात ठिकठिकाणी, तसेच राजस्थान, मध्यप्रदेश आणि उत्तरप्रदेशातही संस्थेचे कार्यक्रम झाले. मराठी नाटकापुरतेच मर्यादित कार्यक्षेत्र न ठेवता, साहित्य- काव्य-संगीत क्षेत्रातही संस्थेने मराठीचे नाणे खणखणीत ठेवले. सुवर्णमहोत्सवानिमित्त खास स्मरणिकाही निघणार आहे.

 
</text>
</doc>
