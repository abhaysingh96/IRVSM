<doc>
<docno>1017528.cms.txt</docno>
<text>
 
महाराष्ट्र
अर्थसंकल्प एक फेब्रुवारीला सादर करण्याची मागणी
[ Thursday, February 10, 2005  10:38:05 pm]


म. टा. प्रतिनिधी

पुणे : केंदीय अर्थसंकल्प पुढील वषीर्पासून एक फेब्रुवारी रोजी सादर करण्यात यावा, तसेच अर्थसंकल्पामध्ये करण्यात येणारे विविध कायदे 15 मार्च पर्यंत अस्तित्वात आणून एक एप्रिलपासून त्याची अंमलबजावणी करण्यात यावी, अशी मागणी मराठा चेंबर ऑफ कॉमर्सने केंदीय अर्थमंत्री पी. चिदंबरम यांच्याकडे केली आहे.

पुढील वर्षासाठी म्हणजे 2005-06 साली सादर होणाऱ्या अर्थसंकल्पासाठी या मागण्या करण्यात आल्या असून तसे पत्र अर्थमंत्री पी. चिदंबरम यांना पाठवण्यात आल्याची माहिती मराठा चेंबर ऑफ कॉमर्सचे महासंचालक दि. कृ अभ्यंकर यांनी दिली.

दरवर्षी फेब्रुवारीच्या मध्यास सादर होणारा केंदीय अर्थसंकल्प एक फेब्रुवारी रोजी सादर झाला, तर सर्वसामान्यांना त्याचा अधिक फायदा होईल, असे मत अभ्यंकर यांनी व्यक्त केले आहे. येत्या अर्थसंकल्पामध्ये विविध उत्पादन तयार करणारे उद्योग आणि टुरिझम उद्योगांना सवलती देण्यात याव्यात, काळ्या पैशाला आळा बसावा, यासाठी वेगळी योजना सुरू करण्यात यावी, करप्रणालीमध्ये सुलभता आणावी, ग्रामीण भागातील रुग्णालयांना आथिर्क सवलती देण्यात याव्यात, अशा मागण्या मराठा चेंबर ऑफ कॉमर्सने अर्थमंत्र्यांकडे केल्या आहेत, असेही त्यांनी सांगितले.

सध्या आयटी आणि बीटी (बायोटेक्नॉलॉजी, जैवतंत्रज्ञान)क्षेत्रात मोठ्या प्रमाणात प्रगती होत असल्याचे सांगून अभ्यंकर म्हणाले की, केंद सरकारकडून त्यांना देण्यात येणाऱ्या सवलती सुरू ठेवण्यात याव्यात किंबहुना त्यात वाढच करावी. सध्या जैवतंत्रज्ञान क्षेत्रात झपाट्याने प्रगती होत आहे त्यामुळे या क्षेत्रासाठी दीर्घकालीन फायदेशीर ठरणाऱ्या आथिर्क योजना तयार करण्यात याव्यात, अशीही मागणी अर्थमंत्र्यांना करण्यात आली आहे.

 
</text>
</doc>
