<doc>
<docno>1017320.cms.txt</docno>
<text>
 
प्रगती फास्ट
कोस्ट गार्डचं आव्हानात्मक क्षेत्र
[ Thursday, February 10, 2005  07:42:42 pm]


डिफेन्समध्ये करिअर करू इच्छिणाऱ्या विद्यार्थ्यांनी कोस्ट गार्डमधील संधींचा नक्कीच विचार करावा. नेव्हीपेक्षा थोड्या वेगळ्या अशा या क्षेत्रात तुमचं कौशल्य पणाला लावणारी आव्हानं आहेत. इथे तुम्हाला एक्सक्ल्युझिव इकॉनॉमिक झोनचं संरक्षण करण्यापासून प्रदूषणाला आळा घालण्यापर्यंतच्या जबाबदाऱ्या पार पाडाव्या लागतात.

जमिनीवरचं साम्राज्य अजून स्थिरही झालं नव्हतं, तर प्रत्येक राष्ट्र सागरी संपत्तीकडे लक्ष केंदित करू लागलं. यातून समुद संपत्तीचा शोध ( द्ग 3 श्चद्यश्ाह्मड्डह्लद्बश्ाठ्ठ) व्यापार, मासेमारी, दळणवळण आणि संशोधनासाठी समुदाचा वापर कसा करता येईल, याला अनन्यसाधारण महत्त्व प्राप्त झालं. अशा वेळी समुदकिनारा असणाऱ्या प्रत्येक देशाला समुदीय संपत्ती आणि तटाचं रक्षण करण्याची जबाबदारी पार पाडावी लागणं, साहजिक होतं.

कोस्ट गार्ड म्हणजे तट रक्षक, ही संकल्पना याच सुरक्षिततेच्या प्रश्नावरून अस्तित्वात आली. काळाबरोबर कोर्स गार्डच्या जबाबदाऱ्या वाढतच गेल्या. आता कोस्ट गार्डला ईईझेड म्हणजे एक्सक्ल्युझिव इकॉनॉमिक झोनचं रक्षणही करावं लागतं. ही गरज लक्षात घेऊन फेब्रुवारी 1977 मध्ये भारतीय कोस्ट गार्ड दलाची स्थापना करण्यात आली. ' कोस्ट गार्ड कायदा 1978' द्वारा कोस्ट गार्डला आमीर्चा दर्जा प्राप्त झाला. या कायद्याप्रमाणे कोस्ट गार्डच्या महत्त्वाच्या जबाबदाऱ्या खालीलप्रमाणे आहेत -

समुदातील इन्स्टॉलेशन आणि कृत्रिम बेटांचं संरक्षण.

मासेमारीचं संरक्षण आणि त्यांना मदत.

समुदी पर्यावरणाचं संरक्षण.

समुदी प्रदूषणाला आळा घालणं

कस्टम आणि इतर एजन्सीजना तस्करी थांबवण्यासाठी मदत करणं

समुदाशी संबंधित कायद्यांची योग्य अमलबजावणी करणं

हरवलेल्या बोटी आणि माणसांना शोधायला मदत करणं

समुदी संशोधनासाठी मदत करणं

भारताची किनारपट्टी सुमारे 7516 कि. मी. आहे, तर एक्सक्ल्युझिव इकॉनॉमिक झोन 2.1 लक्ष किमी इतका आहे. एवढ्या प्रचंड समुदी भागावर नियंत्रण ठेवणं, त्याच्याशी संबंधित प्रत्येक जबाबदारी पार पाडणं, यासाठी मोठ्या प्रमाणात सक्षम, प्रशिक्षित मनुष्यबळाची आवश्यकता असते. नेव्हीपेक्षा हे सेक्टर थोडंसं वेगळं आहे. पण इथली आव्हानं आणि कामाच्या पद्धती तुम्हाला तितक्याच धाडसी वाटू शकतात.

डायरेक्टर जनरल कोस्ट गार्डमधील सवोर्च्च पद आहे. ही पोस्ट थेट डिफेन्स मिनिस्ट्रीच्या हाताखाली येते. डायरेक्टर जनरलच्या हाताखाली तीन कोस्ट गार्ड परिक्षेत्र आहेत.

पश्चिम (मुंबई)- पोरबंदर, मुंबई, गोवा. न्यू मेंगलोर

कोच - पूर्व - हदिया, चेन्नई, पारादीप, विशाखापट्टनम्

अंदमान आणि निकोबार बेटे.

या परिक्षेत्रात 11 डिस्ट्रिक्ट कमाण्ड आहेत. (प्रत्येक समुदकिनाऱ्यावरील राज्यासाठी एक) तसंच विडीनार, ओखा, तुतीकोरीन आणि मंडपन या ठिकाणी कोस्ट गार्ड स्टेशन्स आहेत. कोस्ट गार्डच्या हवाई शाखेचं काम चार स्टेशन्स आणि 6 हवाई युनिटमार्फत पार पाडलं जातं. कोस्ट गार्डमध्ये खालील डिपार्टमेण्ट्सचा समावेश करण्यात आला आहे.

ऑपरेशन्स, विधी, वैद्यकीय, तांत्रिक, लॉजिस्टिक्स आणि अॅडमिनिस्ट्रेशन्स. 1996 सालापासून कोस्ट गार्डच्या लॉजिस्टिक्स आणि अॅडमिनिस्ट्रेशन डिपार्टमेण्टमध्ये महिलांना प्रवेश दिला जातो.

वैशाली पाटील

स्टडी सर्कल

 
</text>
</doc>
