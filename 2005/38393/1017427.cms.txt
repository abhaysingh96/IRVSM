<doc>
<docno>1017427.cms.txt</docno>
<text>
 
अर्थव्यवहार
पॅराडाइन इन्फोटेकचा विस्तार कार्यक्रम, 'आयपीओ'
[ Thursday, February 10, 2005  08:53:56 pm]


म. टा. व्यापार प्रतिनिधी

मुंबई : सॉफ्टवेअर सोल्युशन्स आणि माहिती तंत्रज्ञान सेवा पुरविणाऱ्या पॅराडाइन इन्फोटेक लि. ने 7 कोटी 32 लाख रु. गुंतवणुकीचा विस्तार प्रकल्प आखला आहे. पत्रकार परिषदेत ही माहिती देताना कंपनीचे व्यवस्थापकीय संचालक आणि मुख्य कार्यकारी अधिकारी आनंद सरनाईक यांनी सांगितले की, कंपनीने एकूण निधीतून ' डेटा सेंटर ' आणि ' कॉल सेंटर ' च्या उभारणी आणि विस्तारासाठी 3 कोटी 57 लाख रु.ची गुंतवणूक करणार आहे. कंपनीच्या अमेरिकेतील ' सण्डेन ' या उपकंपनीच्या विस्तार योजनेवरही 3 कोटी 75 लाख रु. चा खर्च करण्यात येणार आहे. या विस्तार कार्यक्रमाला अर्थसहाय्य मिळविण्यासाठी कंपनी मार्चमध्ये खुली समभाग विक्री (' आयपीओ ') करणार आहे. कंपनी दहा रु. मूल्याच्या 33 लाख समभागांची प्रत्येकी 32 रु. अधिमूल्यास विक्री करणार आहे.

 
</text>
</doc>
