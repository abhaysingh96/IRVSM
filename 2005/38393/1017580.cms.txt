<doc>
<docno>1017580.cms.txt</docno>
<text>
 
महामुंबई
मुख्यमंत्र्यांचा शांघायला 'अभ्यास' दौरा
[ Thursday, February 10, 2005  11:24:26 pm]


म. टा. प्रतिनिधी

मुंबई : राज्य सरकार सध्या मुंबईचे शांघाय करण्याची स्वप्ने पाहात असतानाच, हे शांघाय आहे तरी कसे ते पाहण्यासाठी तेथे भेट देण्याचे निमंत्रण चीनचे भारतातील राजदूत सुन युक्सी यांनी मुख्यमंत्री विलासराव देशमुख यांना दिले आहे.

सुन युक्सी यांच्या नेतृत्वाखाली एका चिनी शिष्टमंडळाने गुरुवारी विलासराव देशमुख यांची मंत्रालयात भेट घेतली. यावेळी चीनने महाराष्ट्रात आथिर्क गुंतवणुकीची तयारी दाखविल्यास त्यासाठी सहकार्य करण्याचे आश्वासन मुख्यमंत्र्यांनी दिले.

यावेळी बोलताना चीन व भारत या दोन शेजारी देशांत जगाची जवळपास निम्मी लोकसंख्या राहात असून त्यामुळे एकत्र येऊन आपण एक नवी ताकद उभी करू शकतो, असा विश्वास सुन युक्सी यांनी व्यक्त केला. याचवेळी त्यांनी विलासराव देशमुख यांना शांघायला भेट देण्याचे आमंत्रण दिले.

 
</text>
</doc>
