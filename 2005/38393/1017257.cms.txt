<doc>
<docno>1017257.cms.txt</docno>
<text>
 
हेल्थ
तापात घ्यायची काळजी
[ Thursday, February 10, 2005  06:57:15 pm]


खूप ताप असेल, तर तो नुसता हात लावल्यानेसुद्धा कळतो. परंतु ताप सौम्य असेल, तर तो नुसत्या हाताने ओळखणे मुश्कीलच! त्याचप्रमाणे ताप नेमका किती जास्त आहे, हे कळले, तर रोगाचे निदान करणे सोपे जाते. यासाठी प्रत्येकाने आपल्या घरी थर्मामीटर ठेवणे आवश्यक ठरते.

थर्मामीटर शक्यतो ताप फॅरनाईटमध्ये दाखवणारा असावा.

चपट्या आकाराच्या थर्मामीटरमध्ये पारा चटकन दिसतो.

थर्मामीटर वापरण्यापूवीर् नेहमी साबणाने स्वच्छ धुवून घ्यावा व ताप पाहाण्यासाठी तो झटकून पारा पूर्ण खाली आणावा.

ताप काखेपेक्षा तोंडामध्ये जास्त अचूक मोजता येतो.

काखेत ताप बघताना आधी काखेतला घाम पुसून घ्यावा.

ताप बघताना थर्मामीटर पूर्ण एक मिनिट धरल्यानंतर वाचावा.

तापाच्या दिवसभराच्या चढ-उतारावरून रोगाचे निदान करणे सोपे जाते. याकरिता ताप दर तीन तासांनी मोजून नोंद ठेवावी.

कॉलऱ्यासारख्या आजारात शरीर एकदम गार पडते. अशा वेळी डॉक्टर थर्मामीटर गुदद्वारात ठेवून तपमान पाहातात.

ताप पाहाणाऱ्याने थर्मामीटर हाताळताना पाऱ्याच्या चकचकती टोकाला हात लावू नये.

थर्मामीटर लहान मुलांपासून दूर व सुरक्षित ठिकाणी ठेवावा.

तापाची तीव्रता व त्याचा चढ-उतार यावरून विविध रोगांचे अचूकनिदान करता येते. म्हणूनच थर्मामीटरचे महत्त्व अनन्यसाधारण आहे.

ताप उतरतेवेळी घाम येतो व त्याद्वारे शरीरातील पाणी सतत बाहेर पडत असते. याकरिता रुग्णाला वेळोवेळी पाणी देणे महत्त्वाचे असते. घामाबरोबर शरीरातील क्षारही कमी होतात. याकरिता मीठ व साखरयुक्त पाणी देणे जास्त चांगले. याबरोबरच दवरूप आहार म्हणजे लापशी, पेज, फळांचा रस देणे खूप चांगले.

तापामध्ये शरीरातील प्रथिने कमी होतात. याकरिता रुग्णास योग्य आहार देणेही तेवढेच महत्त्वाचे. भाज्या, फळे दिल्याने रोगप्रतिकारक शक्ती वाढण्यास मदत होते. थोडक्यात सर्व प्रकारचा आहार, तेल व तिखट कमी घालून, थोडासा जास्त शिजवून दिल्यास पचायला हलका पडतो.

ताप आला असताना दर दोन-तीन तासांनी थर्मामीटरने मोजून नोंद ठेवावी. भिन्न भिन्न आजारांमध्ये तापाचे प्रमाण व तापाचा चढ-उतार वेगवेगळा असतो व त्यावरून डॉक्टरांना तापाचे कारण शोधायला मदत होते.

ताप खूप जास्त असल्यास ताप उतरायची औषधे द्यायला हरकत नाही. उदा. पॅरासेटामोलचे औषध.

कुठल्याही आजारात शरीराला थकवा येतो. अशा वेळी आपण विश्रांती घ्यायला हवा. ताप अंगावर काढत कामावर जात राहिल्याने आजार बरे होण्यास उशीरच लागतो. अशा प्रकारे तापामध्ये आपण याग्ेय काळजी घेतल्यास ताप लवकर बरा होतो व हॉस्पिटलमध्ये अॅडमिट होण्याची पाळी येत नाही. जर ताप उतरत नसेल किंवा काही इतर त्रास होत असेल, तर आपल्या फॅमिली डॉक्टरांचा सल्ला जरूर घ्यावा व प्रसंगी तज्ज्ञ डॉक्टरांचा सल्ला घेण्यात हयगय करू नये.

डॉ. राजशेखर सिंहासन

 
</text>
</doc>
