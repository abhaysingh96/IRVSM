<doc>
<docno>1017392.cms.txt</docno>
<text>
 
महामुंबई: मुंबई टाइम्स
प्रेम कुठेही, कसंही करावं...
[ Thursday, February 10, 2005  08:16:35 pm]


प्रवीण मुळ्ये

मुंबईत प्रेमी युगुलांचा सार्वजनिक ठिकाणी सुटत चाललेला तोल ही पोलिस, रेल्वे पोलिस यांच्याप्रमाणेच बेस्ट प्रशासनासाठीही डोकेदुखी ठरू लागली आहे. चित्रपटातील ' तसल्या ' दृश्यांसाठी सेन्सॉरशिप आहे. पण मुंबईत सार्वजनिक ठिकाणी प्रेमाच्या वाढत्या ' वेस्टर्न ' स्टाइलला कोण आवरणार, अशी प्रतिक्रिया आता जोर धरू लागली आहे. मुंबईकरांचं प्रवासात रंगणारं प्रेम आता भलतंच बोल्ड होऊ लागल्यामुळे अनेक सहप्रवाशांना विरंगुळा मिळू लागला आहे, तर काही बुजुर्गांनी या ' प्यार किये जा ' वाल्यांना दम देण्यासही सुरुवात केली आहे.

' बेटा यह अमरिका नहीं, इंडिया है, पब्लिक प्लेसमें इस तरह का बिहेविअर तुम बच्चो को शोभा नहीं देता... ' गळ्यात गळे घालून लोकलच्या र्फस्ट क्लासमधून प्रवास करणाऱ्या कॉलेज विद्यार्थ्यांच्या ' जोडी ' ला त्यांच्या गुलाबी दुनियेतून बाहेर आणण्यासाठी डब्यातील एका वयस्कर गृहस्थाने डोस पाजला होता. त्याच वेळी डब्यातले त्यांच्याच वयाचे इतर काही प्रवासी मात्र आपलं मनोरंजन करून घेत होते.

बेस्टच्या एसी बसेसच्या नफ्यातही प्रेमी युगुलांचा मोठा वाटा असल्याचं खुद्द बसचे ' मास्तर ' सांगतात. गार्डन, चौपाट्यांवर लागलेले हाऊसफुल्लचे बोर्ड... पोलिस आणि तृतीयपंथीयांकडून होणारा त्रास यामुळे थंडगार वातावरण आणि मागच्या सीटवरील एकांताची हमी देणाऱ्या एसी बसेसमध्ये प्रेमी युगुलांची गदीर् वाढू लागली आहे.

तिकीट कापून प्रेमाचा थंडगार अनुभव घेणाऱ्या लव्हबर्ड्सबद्दल आमचा आक्षेप नाही. पण दुपारी तसेच रात्री कमी गदीर्च्या वेळी बस-स्टॉपना ' लव्ह-स्टॉप ' बनवणाऱ्या या युगुलांनी नवीन जागा शोधावी अन्यथा आम्हाला त्यासाठी कडक धोरण आखावं लागेल, असा इशारा बेस्टच्या प्रवासाची धुरा सांभाळणाऱ्या अधिकाऱ्यांनी दिला आहे. प्रेमी युगुलांमुळे बसस्टॉपवर गुंडागदीर् वाढण्याची भीती त्यांनी व्यक्त केली.

रेल्वे स्टेशन्सवरील प्रेमी युगुलांचा वाढता ' प्रेमाचा अतिरेक ' थांबवण्यासाठी समज देऊन धोरण रेल्वे पोलिसांनी स्वीकारलं होतं. पण फारसा फरक पडला नाही. त्यामुळे आता ' प्यार के दुश्मन ' बनत नाईलाजाने प्रेमाला गजाआड करण्याची वेळ आमच्यावर या वेस्टर्न स्टाइलनं बहकलेल्या तरुणांनी आमच्यावर आणली असली असल्याचं पोलिसांतर्फे सांगण्यात येत आहे.

 
</text>
</doc>
