<doc>
<docno>1017529.cms.txt</docno>
<text>
 
महाराष्ट्र
महापौर पदासाठी 11; तर स्थायी समितीसाठी 33 अर्ज
[ Thursday, February 10, 2005  10:39:13 pm]


म. टा. प्रतिनिधी

पुणे : महापौर पदाच्या आणि स्थायी समितीच्या आठ रिक्त पदांसाठी पक्षश्रेष्ठींनी सदस्यांच्या गुरुवारी मुलाखती घेतल्या. त्यामध्ये महापौर पदासाठी 11 तर स्थायी समितीसाठी 33 अर्ज आले आहेत.

महापौर पदाची मुदत या महिन्यात संपत असून येत्या 14 फेबुवारीला ही निवडणूक होणार आहे. यंदा अनुसूचित जातीसाठी जागा राखीव असल्याने अनेक इच्छुकांनी आपले अर्ज पक्षश्रेष्ठींकडे दिले आहेत.

इच्छुकांमध्ये सुभाष जगताप, सतीश लोंढे, निर्मला हिरे, सागरताई रोकडे, रजनी त्रिभुवन, हुलगेश चलवादी, सुजाता शेट्टी, नंदलाल धिवार, हिरामण शिंदे, दयाराम राजगुरू आणि जालिंदर कांबळे यांचा समावेश आहे. या सर्वांच्या मुलाखती गुरुवारी पालिकेत झाल्या. जालिंदर कांबळे यांनी मुलाखत दिली नसल्याने 10 जणांच्याच मुलाखती घेण्यात आल्या.

शिवाय स्थायी समितीच्या आठ जागा रिक्त होणार असल्याने त्या पदांसाठी 33 अर्ज आले आहेत. स्थायी समिती अध्यक्षा अॅड. संगीता देवकर यांच्यासह पद्मजा गोळे, मुकारी अलगुडे, बापूराव कणेर् गुरुजी, बाळासाहेब किरवे, दिलीप तुपे, सचिन भगत, विकास मठकरी यांची मुदत संपत असल्याने त्यांच्या रिक्त जागा भरण्यात येणार असून, येत्या 11 फेब्रुवारी रोजी या निवडणुका होणार आहेत.

 
</text>
</doc>
