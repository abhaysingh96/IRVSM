<doc>
<docno>1017253.cms.txt</docno>
<text>
 
महाराष्ट्र
तोडकर महाराजाच्या मालमत्तेच्या पाहणीचे आश्वासन
[ Thursday, February 10, 2005  06:51:45 pm]


म. टा. वृत्तसेवा

कोल्हापूर : अध्यात्माच्या नावाखाली शिवलिंग तोडकर ऊर्फ तोडकर महाराज यांनी केलेल्या कथित अनैतिक प्रकारांच्या चौकशीच्या निमित्ताने त्याने उभारलेल्या दोणागिरी आश्रमाची जागा व तिच्यावर केलेले बांधकाम तपासून घेण्यासाठी आपण येत्या चार दिवसांत प्रत्यक्ष पाहणी करणार आहोत, असे ठोस आश्वासन जिल्हाधिकारी हणमंतराव पवार यांनी दिले.

देणागिरी आश्रमाचे बांधकाम व तेथील जमिनीबाबतचे व्यवहार यांबाबत कुणालाही दयामाया दाखविली जाणार नाही, पाठीशी तर अजिबात घातले जाणार नाही, अशी ग्वाही त्यांनी आलेल्या सर्वपक्षीय मोर्चाच्या शिष्टमंडळापुढे दिली.

स्त्रियांची अब्रु लुटणाऱ्या तोडकर महाराजाचा धिक्कार असो, असे म्हणत त्याला ताबडतोब हद्दपार करण्याची मागणी तोडकर महाराज विरोधी कृती समितीने केली. त्यासाठी समितीने गुरुवारी दुपारी शहरात मोठा मोर्चा काढून जिल्हाधिकारी कार्यालयापुढे निदर्शने केली. मोर्चात महिलांची संख्या मोठी होती. तोडकर महाराजावर कारवाई झाली नाही तर कोल्हापूर बंद पुकारण्याचा इशाराही अॅड. पानसरे व समितीचे अध्यक्ष निवास साळोखे यांच्या नेतृत्वाखाली आलेल्या या शिष्टमंडळाने दिला.

जिल्ह्यात तोडकर महाराजाविरोधात तापलेले वातावरण लक्षात घेऊन जिल्हाधिकाऱ्यांनी महापालिका आयुक्त, धर्मादाय आयुक्त, पोलिस अधिकारी यांनाही उपस्थित राहण्याचे आवाहन केले होते. यावेळी पालिका आयुक्त अनुपस्थित राहिले तर धर्मादाय आयुक्त एन. बी. चिंतांबेकर यांनी कार्यर्कत्यांना दुरुत्तरे केली. त्यामुळे संतप्त झालेले कार्यकतेर् हिंसक होतील, या भीतीने जिल्हाधिकाऱ्यांनी त्यांना कार्यालयाबाहेर हाकलले.

तोडकर महाराजाच्या हद्दपारीचा प्रस्ताव तयार आहे, आठ दिवसांत तो प्रांत ऑफिसला सादर करणार आहोत, अशी माहिती अतिरिक्त जिल्हा पोलिस प्रमुख सूरज मोरे यांनी दिली.

 
</text>
</doc>
