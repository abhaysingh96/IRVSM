<doc>
<docno>1017434.cms.txt</docno>
<text>
 
अर्थव्यवहार
स्वेच्छानिवृत्तीनंतर बचत संकलन व्यवसाय
[ Thursday, February 10, 2005  08:57:26 pm]


मी सुनील जोगी. डिसेंबर 2004 च्या अखेरीस कलरकेम लि. या कंपनीतून वयाच्या 49 वषीर् स्वेच्छानिवृत्ती स्वीकारली व काही अवधीतच मंदार केमिकल या दुसऱ्या कंपनीत रुजू झालो. मुले इंजिनीअरिंग शिक्षणाच्या उंबरठ्यावर शिकत असतानाच नाईलाजाने असा निर्णय घेणे भाग पडले. परंतु आता पुढे स्वस्थ न बसता आथिर्क लाभ आणि समाधान मिळवून देणारे काहीतरी असा ठाम निर्णय मी व माझ्या पत्नीने घेतला व स्वेच्छानिवृत्तीपूवीर्च काही दिवस त्याप्रमाणे प्रयत्नदेखील सुरू केले.

प्रथम पाच हजार रुपयांंपासून कमी भांडवलाचा घरगुती व्यवसाय सुरू केला. हे करीत असताना पत्नीच्या नावावर मासिक प्राप्ती योजना , ' एनएससी ', किसान विकास पत्र यासारख्या सर्व योजनांच्या एजन्सी काही दिवसाच्या अवधीत मिळवल्या. परंतु सुरुवातीस काही दिवस अल्प प्रतिसाद मिळाला. चांगल्या अनुभवाबरोबर वाईट अनुभवदेखील आले. परंतु हळूहळू माझे सर्व मित्र व परिचितांकडून मदत, प्रोत्साहनाच्या स्वरूपात चांगला प्रतिसाद मिळू लागला.

मला सांगण्यास आनंद होतो की, पोस्टाच्या विविध योजनांमध्ये अनेक छोट्या गुंतवणूकदारांनी आतापर्यंत आमच्याकडे एक कोटी रु.पेक्षा अधिक गुंतवणूक केली आहे. अर्थात हे शक्य झाले ते आमच्यावर असलेल्या त्यांच्या विश्वासानेमुळेच. हा व्यवसाय करीत असताना कल्याण पोस्ट ऑफिसच्या कर्मचाऱ्यांचे अपेक्षापेक्षा अधिक मार्गदर्शन व साह्यदेखील मिळाले हे आजर्वून नमूद करू इच्छितो. त्यामुळे आम्ही दोघेही रोज नव्या दमाने कामाला लागतो. एकमेकांच्या सहकार्याची आणि विश्वासाची जोड यास आवश्यक असतेच. ती असेल तर कठीण परिस्थितीतूनही मार्ग निघू शकतो, हे मी माझ्या स्वत:च्या अनुभवावरून सांगू शकतो. त्यामध्ये मिळणारा आनंददेखील वेगळाच असतो!

एक वर्षाच्या माझ्या अनुभवावरून प्रकर्षाने जाणवते की, खूप लोकांना पोस्टाच्या विविध बचत योजनांची माहितीच नाही. त्यामुळे अनेक लोकांना पोस्टाच्या वेगवेगळ्या बचत योजना किती फायदेशीर आहेत आणि पैसे कसे सुरक्षित राहतात, हे पटवून देण्याचे काम करावयाचे मी ठरवले आहे. हे पटवून देत असताना आथिर्क फायद्याबरोबरच लोकांपर्यंत पोहचणे, त्यांना माहिती करून देणे हा उद्देश आहेच. पण हे करीत असताना तळागाळाच्या लोकांशी संपर्क येतो. सामान्य लोकांच्या परिस्थितीची जाण होते व चांगल्या गोष्टीबरोबर वाईट गोष्टीदेखील पहायला मिळतात.

आता मागेवळून न पाहता चालत राहायचे आहे. या ठिकाणी मात्र मी स्वेच्छेने स्वेच्छानिवृत्ती घेत नाही तोपर्यंत तरी मला स्वेच्छानिवृत्ती घ्यायला भाग पाडणार नाही, याची मला खात्री आहे.

माझ्या दृष्टीने सांगायचे झाल्यास सध्याच्या घडीला तरी माझे स्वेच्छानिवृत्तीनंतरचे जीवन आधीच्या आयुष्यापेक्षा सर्वच बाबतीत फायदेशीर ठरले आहे.

सुनील श्री. जोगी,

प्रथमेश हाउसिंग सोसायटी,

आग्रा रोड, कल्याण.

 
</text>
</doc>
