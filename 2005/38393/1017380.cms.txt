<doc>
<docno>1017380.cms.txt</docno>
<text>
 
महामुंबई: मुंबई टाइम्स
लेट्स सेलिबेट!
[ Thursday, February 10, 2005  08:09:52 pm]


व्हॅलण्टाइनचं निमित्त साधून काहींना आपलं प्रेम व्यक्त करायचं असतं, तर काही प्रेमींना लग्नासाठी प्रपोज करायचं असतं. आयुष्यातला इतका महत्त्वाचा क्षण कुठेतरी, कसातरी घालवून देण्यात काय अर्थ आहे ? हा क्षण तुम्हाला अविस्मरणीय करता येईल. त्यासाठी काही टिप्स. सो, लेट्स सेलिब्रेट...!

माकेर्टमध्ये हजारो ग्रीटिंग्ज मिळतील. त्यापेक्षा स्वत: व्हॅलण्टाइन कार्ड तयार करा. तुम्ही क्रिएटिव असाल, तर एक छानशी कविता किंवा तिचं/त्याचं व्यक्तिमत्त्व शब्दात व्यक्त करणारी चारोळीसुद्धा चालेल.

व्हॅलण्टाइन डेला अजून वेळ आहे. सरप्राइज देण्यासाठी एक रंगीत नोटबुकमध्ये तुम्हा दोघांचे आवडते फोटो, प्रेमपत्र यांचं कलेक्शन वेगळ्या पद्धतीने सादर करता येईल. व्हॅलण्टाइनच्या दिवशी हे कलेक्शन पाहण्याचा आनंद काही वेगळाच असेल.

तुम्हा दोघांच्या आवडीची गाणी एका सीडीत रेकॉर्ड करा. प्रत्येक गाण्याच्या आधी तुमच्या आवाजात काही शेर, कविता, तिला सांगायच्या असणाऱ्या गोष्टी, अनुभव, तिला पहिल्यांदा पाहिलं होतं तेव्हाची रिअॅक्शन असं सगळं रेकॉर्ड करा. ती कॅसेट ऐकताना कॅण्डल लाइट डिनर घेण्याची संकल्पना किती रोमॅण्टिक आहे ना!

ज्वेलरी कुणाला आवडत नाही! एक छानसं हार्ट शेपचं पेण्डण्ट घ्या. त्यात दोघांचा फोटो लावायला विसरू नका. आरशासमोर तिच्या गळ्यात ते पेण्डण्ट बांधण्याचा मोह तुम्हाला नक्कीच आवरता येणार नाही.

फुलं, बुके तर काय सगळेच देतात. त्यात विशेष ते काय असतं ? त्यापेक्षा प्रेमाचं प्रतिक म्हणून छोटसं रोपटं द्या. तुमच्या प्रेमासारखं दिवसेंदिवस ते वाढत जाईल.

त्याला क्रिकेट आवडत असेल, तर मग प्रश्नच मिटला. तुम्ही त्याच्या बॅटवर आय लव यू, बी माइन असा मेसेज लिहून त्याला देऊ शकता. तिच्या टेनिस रेकॅटवर तुमचं कोरलेलं नावं ही कल्पना तुम्हाला कशी वाटते ?

व्हॅलण्टाइन सेलिब्रेट करायचा म्हणजे छोटीशी पाटीर् हवीच. कोणत्याही केक शॉपमधून जाऊन तुमच्या जोडीदाराला आश्चर्यचकीत करणारा केक किंवा पेस्ट्रिज तयार करता येतील. हार्टशेप, स्ट्रॉबेरी फ्लेवर, पिंक कलर, चेरीचं डेकोरेशन, सिल्व्हर आणि रेड कलर बॉल्सचा छोटासा केक संध्याकाळी दोघांनी शेअर करण्याचा गोड प्लॅन कसा वाटतो तुम्हाला ?

तुम्ही हा दिवस एका निवांत ठिकाणी घालवणार असाल, तर थोडंसं फिल्मी वागायला हरकत नाही. सरप्राइजिंग क्षणांचा शेवट तुम्ही फिल्मी गाणं, हळुवार म्युझिकच्या तालावर नाचत, एकमेकांना आय लव यू म्हणून करत असाल तर...

घरीच एकांतात संध्याकाळ घालवायची आहे, पण कमी वेळात डेकोरेशन काय करायचं, हा प्रश्न असेल तर मुळीच चिंता करू नका. सगळं घर हार्ट शेप मेणबत्त्यांच्या प्रकाशात उजळून टाका. हल्ली माकेर्टमध्ये सेण्टेड मेणबत्त्याही मिळतात. तुमचं प्रेम व्यक्त करणारं कलरफुल बॅनर घरात लावा. भारतीय बैठकीत बॅनरजवळ बसून कॅण्डल लाइट डिनर आणि नंतर टीव्हीवर एक चांगला रोमॅण्टिक चित्रपट.

त्या दिवसभर एका ठराविक कालावधीनंतर एसएमएस, गुलाबाचं फूल पाठवून द्या किंवा फोन करून फक्त आय लव यू म्हणा.

कॅण्डल लाइट डिनरमध्ये व्हॅलण्टाइनला मॅच होणारा मेन्यू हवा. रोजचेच पदार्थ, पण फक्त प्रेझेण्टेशनची पद्धत बदलायची. प्रत्येक पदार्थ, डिश हार्टशेप असली तर...

सो, चॉइस इज युवर्स. आपल्या लाडक्या व्यक्तीबरोबर प्रेमाचे हे क्षण कसे एन्जॉय करायचे, हे तुम्ही ठरवायचं. एन्जॉय!!!

 
</text>
</doc>
