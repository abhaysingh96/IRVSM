<doc>
<docno>1017386.cms.txt</docno>
<text>
 
महामुंबई: मुंबई टाइम्स
काश्मीरमध्ये बर्फ, मुंबईत मात्र घामाच्या धारा
[ Thursday, February 10, 2005  08:12:03 pm]


मंुबई टाइम्स टीम

जम्मू-काश्मीरचे रस्ते बर्फाच्या वर्षावाने भरले असले, तरी मुंबईत ही थंडीची लाट पोचलेली नाही. उलट मुंबईत गेल्या दोन दिवसांपासून कमालीचा उकाडा जाणवत असून काही दिवसांपूवीर् कपाटातून बाहेर निघालेले मफलर आणि स्वेटर पुन्हा आपापल्या जागी गेले आहेत. हवेतल्या बदलामुळे डॉक्टरांच्या वाऱ्यांमध्ये मात्र वाढ होत आहे.

थंडीच्या लाटेमुळे अस्सल मंुबैकराच्या अंगाखांद्यावर आठ-पंधरा दिवसांपूवीर् स्वेटर-मफलर दिसत होते. त्यावेळी उत्तरेतून आलेली थंडीची लाट आता पुन्हा इथे येईल, असं अनेकांना वाटलं होतं. पण गेल्या तीन-चार दिवसांपासून पुन्हा एकदा वातावरणात उकाडा जाणवतोय. हवेतल्या बदलामुळे साथीच्या रोगांचं प्रमाण पुन्हा वाढू लागलंय. सदीर्, खोकला यासारख्या संसर्गजन्य रोगांचं प्रमाण वाढताना दिसतंय.

मुंबईत आता दुपारी घामाच्या धाराही वाहू लागल्यामुळे अनेक लोक उकाडा शमवण्यासाठी फ्रूट ज्युस, कलिंगड आणि नारळ पाणी यांच्याकडे वळू लागलेत. यासंदर्भात मंुबई हवामान खात्याचे प्रमुख ठाकूरप्रसाद म्हणाले की, गेल्या आठवड्याभरात वातावरण बदलू लागलंय. हवेतील दमटपणा वाढत असल्यामुळे तापमानापेक्षाही वातावरण अधिक ऊबदार असल्याचं जाणवत आहे. उत्तर भारतात तर सध्या पावसाच्या सरी कोसळत आहेत. राजस्थान, पंजाब, हरयाणा आणि दिल्लीत पाऊस सुरू आहे. त्यामुळे हवेची लाट अनियमित असल्यामुळे वातावरणातील हा बदल अपेक्षित असल्याची माहिती त्यांनी दिली. जानेवारी-फेबुवारीपासून थेट मान्सूनपर्यंत मंुबईचं हवामान हे उष्ण असतं. त्यामुळे कालांतराने वातावरण तापत जाणार असल्याचं ठाकूरप्रसाद यांनी स्पष्ट केलं. गुरुवारी सकाळी 22 अंश सेल्सिअस इतक्या तापमानाची नोंद झाली होती. बुधवारी हेच तापमान 18.5 अंश सेल्सिअस इतकं होतं. त्यामुळे वातावरणात सतत बदल होत राहत असला, तरी उष्णेतचा जोर कायम राहण्याची शक्यता अधिक असल्याचं त्यांनी स्पष्ट केलं. 17 अंश सेल्सिअसपर्यंत खाली उतरलेलं रात्रीचं तापमान आता 21 अंश सेल्सिअसपर्यंत जाऊ लागलं आहे.

तापमान ( अंश सेल्सिअसमध्ये)

तारीख किमान-कमाल

9 फेब्रुवारी 18.5-30.9

8 फेब्रुवारी 21.6- 34.5

7 फेब्रुवारी 18.8-32.5

 
</text>
</doc>
