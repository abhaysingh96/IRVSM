<doc>
<docno>1017444.cms.txt</docno>
<text>
 
लेख
पर्यावरणासाठी धरणांना रजा!
[ Thursday, February 10, 2005  09:11:32 pm]


एकटा थ्री गॉजेर्स प्रकल्पच नाही, तर चीननं असे तब्बल 30 प्रकल्प थांबवलेत. पैकी 26 प्रकल्प वीजनिमिर्ती करणारे, पॉवर प्रॉजेक्ट, आहेत. हे सर्व प्रकल्प पर्यावरणाचे निकष पाळण्यात असमर्थ ठरल्याचं कारण देत त्यांचं बांधकाम थांबवण्यात आलंय. खरं तर सध्या चीनमध्ये विजेची प्रचंड चणचण आहे. तरीही जगाची महासत्ता बनण्याचं स्वप्नं पाहणाऱ्या या ड्रॅगनने हा निर्णय घेतला आहे...

चीन म्हटलं की आठवतो पोलादी पडदा. चीन म्हटलं की समोर ठाकतो ड्रॅगन. चीन म्हटलं की डोळ्यांसमोर येते ती साऱ्या जगाला कवेत घेऊ पाहणारी महासत्ता.

... आणि चीन म्हटलं की सरसरून काटा यावा तसा थरारून येतो तिआननमेन चौकातला निर्दयी मनुष्यसंहार! हजारो कोवळ्या नि तरुण पोरांचा क्रूरपणं घास घेणारा, रक्त- मांसाच्या चिखलानं माखून गेलेला तिआननमेन चौक!!

या चौकात 1989 साली माणसांच्या जगण्याच्या हक्कांचे प्रश्ान् जाहीरपणं उपस्थित करत हजारो माणसं जमली. पोलादी पडद्याआड असलेल्या सत्ताधाऱ्यांना, सामान्य माणसालाही काही हक्क असतात हे सांगण्यासाठी ही तरुण पोरं जमली होती. पण त्यांच्या नुसत्या बोलण्याच्या धगीनं पोलादी कवच वितळेल, अशी भीती वाटून सत्ताधाऱ्यांनी रणगाडे टाकून त्यांना अक्षरश: चिरडून टाकलं.

हे तरुण चीनमधल्या अनेक गोष्टींबाबत काही म्हणू नि सांगू पाहत होते. भलेबुरे निर्णय घेताना सर्वसामान्यांनाही विश्वासात घ्या, एवढीच त्यांची मागणी होती. या हजारो तरुणांमध्ये यांगत्झे नदीवर होणाऱ्या महाकाय धरणाबद्दल काही सवाल करणारे तरुणही होते. विकास करताना आपण काय काय गमावणार आहोत, त्याचाही आढावा घेतला जावा असं त्यांचं म्हणणं होतं. ते काय म्हणतात ते ऐकणं जाऊच दे ; पण त्यांना पुन्हा कधीही तोेंड उघडताच येणार नाही, अशी भीषण दहशत बसवली गेली नि सत्ताधारी आपली धोरणं राबवायला मोकळे झाले. या धोरणांनुसार जे अनेक निर्णय अमलात आणले गेले, त्यानुसार यांगत्झे नदीवरच्या महाकाय थ्री गॉजेर्स धरणाचं बांधकामही पूवीर्च्याच वेगानं, नव्हे आणखी दुप्पट वेगानं चालू राहिलं. त्याला कारण सांगितलं जात होतं ते असं की हे धरण म्हणजे चीनचे राष्ट्रपिता डॉ. सन यत सेन यांचं अधुरं स्वप्नं आहे!

अशा या थ्री गॉजेर्सचं काम गेल्या महिन्यापासून मात्र थांबलं आहे. ते पुन्हा कधी सुरू होणार, होणार की नाही, त्यात काही बदल होणार का, या प्रश्ानंची उत्तरं सध्या तरी चीननं अधिकृतपणं दिलेली नाहीत. ' अभ्यास चालू आहे ,' एवढंच उत्तर ते देताय्त.

अशा प्रकारे थांबलेल्यात एकटा थ्री गॉजेर्स प्रकल्पच नाही. चीननं असे तब्बल 30 प्रकल्प थांबवलेत. पैकी 26 प्रकल्प वीजनिमिर्ती करणारे, पॉवर प्रॉजेक्ट, आहेत. हे सर्व प्रकल्प पर्यावरणाचे निकष पाळण्यात असमर्थ ठरल्याचं कारण देत त्यांचं बांधकाम थांबवण्यात आलंय. खरं तर सध्या चीनमध्ये विजेची प्रचंड चणचण आहे. अगदी आपल्या भारतातल्यासारखीच जेवढी वीजनिमिर्ती होईल तेवढी हवीच आहे अशी तिथे परिस्थिती आहे. मुळात हे प्रकल्प सुरूच तर त्यासाठी केले गेले होते. आणि तरीही गेल्या 18 जानेवारी रोजी स्टेट एनव्हायरॉन्मेंटल प्रोटेक्शन अॅडमिनिस्ट्रेशनचे उपसंचालक पॅन युई म्हणत आहेत की ही धरणं म्हणजे पर्यावरणाला असलेला खतरनाक धोका आहेे. निवडच करायची झाली, तर धरणांचं बांधकाम थांबवणं हाच योग्य पर्याय असल्याचं त्यांचं म्हणणं आहे. ही बांधकामं अशीच चालू ठेवली, तर आधीच ढळलेला पर्यावरणाचा तोल साफ कोसळेल अशी भीती त्यांनी व्यक्त केली आहे.

मग 1989 साली तिआननमेन चौकात जमलेली ती निष्पाप तरुण पोरं आणखी काय वेगळं सांगू मागत होती ?

सुमारे 580 दशलक्ष मेगावॉट वीजनिमिर्ती करून मध्य चीनच्या हुबेई, हुनान, हेनेन, जिआंगसु आणि अनहुई या पाच प्रांतांची भरभराट करू शकणाऱ्या 175 मीटर उंचीच्या या धरणामुळं दोन मोठी शहरं , 11 प्रांत , 140 मध्यम शहरं , 326 वसाहती आणि एक हजार 351 गावं पाण्याखाली जाणार आहेत. 23 हजार 800 हेक्टर शेतजमीन बुडितात येणार असून एक कोटी 10 लाख लोकं विस्थापित होणार असल्याचं या तरुणांचं म्हणणं होतं. याशिवाय भूकंप आणि दरडी कोसळण्याच्या प्रमाणांत वाढ होईल, ते वेगळंच. यांगत्झे नदीकाठच्या मैलोन्मैल परिसरातलं जंगलजीवनही नष्ट होण्याची भीती या तरुणांनी व्यक्त केली होती. जेमतेम दीडएकशेच्या घरात असलेले दुमिर्ळ प्रजातीचे चिनी डॉल्फिन, जगभर प्रसिद्ध असलेले दिमाखदार चिनी वाघ, सुसरी, सैबेरियन सारस पक्षी या साऱ्यांचं आश्ायस्थान असलेलं जंगलच नष्ट होत असल्यानं त्यांचाही शेवट अपरिहार्य असल्याचं त्यांचं म्हणणं होतं. आणि महत्त्वाचं म्हणजे चिनी लोक ज्याला शुभकारक समजतात, असा जायंट पांडासुद्धा नष्ट होण्याची प्रक्रिया या बांधकामामुळं सुरू झाली होती. अगदी पैशांचीच भाषा करायची म्हटलं, तरी जनजीवन आणि वनजीवन नष्ट झाल्यामुळं पर्यटनव्यवसायातून मिळणारे 400 दशलक्ष युआन, म्हणजे साडेचार कोटी अमेरिकन डॉलर, एवढ्या कमाईवर या धरणाचं पाणी पडणार होतं.

अडीच अब्ज डॉलर खर्च करून बांधण्यात येणाऱ्या या महाकाय धरणामुळं विजेचा प्रश्ान् काही प्रमाणात सुटणार असला, तरी होणारं नुकसानही तेवढ्याच तोलामोलाचं होतं.

आता हेच पर्यावरणाचं कारण पुढं करून चीननं केवळ थ्री गॉजेर्सच नव्हे, तर जिन्शाजियांग नदीवरील धरणाचं बांधकामही थांबवलं आहे. ही धरणं आणि प्रकल्प उभारणाऱ्या कंपन्यांनी पर्यावरणीय ना हरकत प्रमाणपत्रं न घेता, कायद्याचं उल्लंघन करून कामं केल्याचं म्हटलं आहे. अशा प्रकारे जे काम थांबलं आहे, ते समजा विनाअडथळा पूर्ण झालं असतं तर एक लाख 20 हजार मेगावॉट वीजनिमिर्ती झाली असती.

विजेची चणचण असतानाही जगातील बलाढ्य महासत्ता होऊ पाहणाऱ्या चीननं हा निर्णय का घेतला ? आणि सोळा वर्षांपूवीर् हेच सगळे मांडू पाहणाऱ्या त्या हजारो तरुण निष्पाप पोरांना चिरडून मारलं तरी का गेलं ? आणि चिनी ड्रॅगनशी हातमिळवणी करू पाहणाऱ्या भारतीय गरुडाला माहितीय का की तिथं काय चाललंय ते ?

आहेत या प्रश्नंची काही उत्तरं ?

प्रतिमा जोशी

 
</text>
</doc>
