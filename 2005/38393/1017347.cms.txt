<doc>
<docno>1017347.cms.txt</docno>
<text>
 
महाराष्ट्र
खरेदी विक्री संघाची निवडणूक अटळ
[ Thursday, February 10, 2005  07:51:09 pm]


मंुबई टाइम्स टीम

शहापूर : शहापूर तालुका खरेदी विक्री संघाची निवडणूक बिनविरोध होण्याचे प्रयत्न असफल ठरले आहे. 17 पैकी 9 जागांवर बिनविरोध निवड झाली आहे. यापैकी सात जागा राष्ट्रवादी काँग्रेसकडे गेल्या आहेत.

19 फेब्रुवारी रोजी होणाऱ्या 17 जागाच्या निवडणुकीसाठी 71 अर्ज आले होते. सहकारी संस्थामधून कृष्णा चंदे, सिताराम गोडे, आत्माराम देसले व अनंता वेखंडे हे तर दुर्बल घटकांसाठी एक व विमुक्त भटक्या जमातीसाठी एक अशा दोन्ही जागेवर बबन सातपुते आणि भरतसिंग परदेशी या राष्ट्रवादी काँग्रेसच्या सहा जणांबरोबर महिलााठीच्या राखीव जागेवर त्याच पक्षाच्या प्रतिभा विशे हे बिनविरोध निवडून आले. महिलांसाठीच्या एका राखीव जागेवर काँग्रेसच्या लीना गुजरे तर इतर मागासवगीर्यांच्यासाठी राखीव जागेवर भाजपचे विनित पाटोळे हे ही बिनविरोध निवडून आले. रिपाइंचे रवीदास जाधव हे निवडणुकीसाठी उभे आहेत. त्यांच्या विरोधात राष्ट्रवादीचे रणजित भोईर हे उभे आहेत. त्यांची निवड व्हावयाची असूनही, राष्ट्रवादी काँग्रेस पक्षातफेर् भोईर हे निवडून आल्याबद्दल आधीच फलक लावण्यात आलं आहेत. आता आठ जागांसाठी निवडणूक होणार असून राष्ट्रवादीचे अनंता अंदाडे पुंडलिक शिकेर्, काँग्रेसचे भाई घरत, सुधीर निचिते, भाजपचे शंकर गोडबोले, कुणबी सेनेचे बाळाराम गोळे आणि भास्कर घोडविंदे आदी रिंगणात आहेत.

शेतकऱ्यांना मार्गदर्शन

रासायनिक खताऐवजी सेंदिय खताचा वापर करून जमीन नापिक होण्यापासून टाळा, असं आवाहन कोकण विभागाचे कृषी अधिकारी डी.डी. झोपे यांनी अंदाड इथे केलं. अंदाड गावातील शेतकरी निर्यातीस योग्य अशी भेंडी उत्पादन करतात हे पाहण्यासाठी कृषी अधिकारी झोपे यांनी भेट देऊन शेतकऱ्यांना मार्गदर्शन केले. वाशी माकेर्टमध्ये भेंडी नेण्यासाठी व्हॅन करेदी केल्यास 25 टक्के अनुदान, कम्प्युटरसाठी 25 टक्के अनुदान देण्यात येईल, असं त्यांनी जाहीर केलं. अशोक गडगे यांनी विज्ञान मंडळ, बचत गट आणि कृषी वाचनालय स्थापन करण्यात आल्याचं सांगितलं.

 
</text>
</doc>
