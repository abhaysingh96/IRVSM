<doc>
<docno>1017514.cms.txt</docno>
<text>
 
क्रीडा
सचिनची तुलना माझ्याशी करू नका!
[ Thursday, February 10, 2005  10:26:17 pm]


व्हिव्हियन रिचर्डस

कृपा करून सचिन तेंडुलकरची तुलना माझ्याशी करू नका. सचिन हा एक महान खेळाडू आहे आणि तो माझा एक अतिशय आवडता क्रिकेटपटू आहे. माझा वारसा चालवणारा वेस्ट इंडियन क्रिकेटपटू ब्रायन लारा आहे असे मला वाटते.

सचिन आणि लारा या दोन वेगळ्या व्यक्ती आहे आणि दोघेही एकमेकांपेक्षा कुठेही कमी दिसत नाही. लारा हा एक डावखुरा, आक्रमक, शैलीदार फलंदाज आहे. फलंदाजी करताना तो बॅट खूप उंचावरून खाली आणतो. सचिन तेंडुलकर हा जागच्या जागी उभा राहून ज्या सहजगत्या शैलीदार फटके मारतो ते केवळ बघण्यासारखे असतात. तो नेहमीच आक्रमक पवित्रा घेतो हे लक्षात घ्या. त्याने थोडे सावध धोरण पत्करले तर तो अधिक धावाही करू शकेल. मात्र तो जेफ बॉयकॉट नाही. एक व्यक्ती म्हणून लारापेक्षा सचिन खूपच कमी वेळा वादाच्या भोवऱ्यात सापडलाय. केवळ शैलीचाच विचार केला तर मला राहुल दविड खूप आवडतो. बघता बघता तो चेंडू सीमापार धाडतो. बॉक्सिंगच्या भाषेत बोलायचं तर त्याचा पंच कधी बसतो तेच कळत नाही. काही कळण्याआधीच प्रतिस्पधीर् घायाळ झालेला असतो! माझ्याप्रमाणेच सचिनेही जीवापाड प्रेम आहे. मी 38 व्या वर्षापर्यंत खेळत होतो आणि कदाचीत आणखी काही वषेर्ही खेळू शकलो असतो. मनाने मी खंबीर असलो तरी शरीराची साथ मिळत नाही हे बघून मी निवृत्ती पत्करली. मी कधीही गंभीरीत्या जखमी झालो नाही. मी सतत सराव करायचो, फिट रहायचो आणि एक चांगला अॅथलिट या नात्याने माझा उल्लेख नेहमी केला जात असे.

मैदानावर मी माझ्या भावनांना आवर घालू शकत नसे. परंतु सचिन मात्र निराळा आहे. तो कधीही पंचांच्या निर्णयाविषयी उघड नाराजी व्यक्त करत नाही. तो आणखी किमान 4 वषेर् तरी खेळेल याची मला खात्री वाटते. मी त्याला नेहमी ' किड ' या शब्दानेच हाक मारतो. त्याचे नाव मी सर्वप्रथम ऐकले ते इयन बिशपकडून. आपल्या गोलंदाजीवर छोट्या सचिनने कसा हल्ला चढवला याचे वर्णन त्याने मला ऐकवले तेव्हा मी चाट पडलो. बिशप हा कधीही प्रतिस्पधीर् फलंदाजाची स्तुती करणारा गोलंदाज नाही.

सचिनला मी प्रत्यक्षात काही वेळा भेटलो आहे. इंग्लंडमध्ये त्याच्याबरोबर त्याची पत्नी आणि मुलेही होती. इंग्लंडमध्ये आम्ही एकत्र विमानाने प्रवासही केला आहे. आम्ही प्रवासात क्रिकेटची चर्चा केलीच. 2002 साली भारतीय संघ वेस्ट इंडिज दौऱ्यावर आला असताना सचिनला सूर सापडला नव्हता त्यावेळी त्याने माझ्याशी चर्चा केल्याची माझ्या लक्षात आहे. मी स्वत: भारतीय ड्रेसिंगरूममध्ये गेलो आणि सचिनशी बोललो. आम्ही आक्रमक फलंदाज आहोत आणि काही वेळी फटकेबाजीच्या नादात आम्ही बाद होतो त्यावेळी आमच्यावर टिका होते.

सचिन हा क्रिकेटवर नितांत प्रेम करणारा माणूस आहे म्हणूनच तो यशस्वीही झाला आहे. त्याचे पाय जमिनीवर असतात हे त्याच्या प्रत्येक मुलाखतीतून जाणवते. सर्वच जण त्याच्याकडे आदराने बघतात, तो एक ' आयकॉन ' हे मी सांगण्याची गरज नाही. तो एक महान खेळाडू आहे. तो त्याच्या परीने एक अतिशय यशस्वी, पराक्रमी, गुणी खेळाडू आहे. उगीचच त्याची तुलना माझ्याशी किंवा इतरांशी करू नका.

( प्रेस ट्रस्ट)

 
</text>
</doc>
