<doc>
<docno>1017040.cms.txt</docno>
<text>
 
देश-विदेश
एक्सप्रेसला होणारा अपघात टळला
[ Thursday, February 10, 2005  03:09:33 pm]


वृत्तसंस्था

हैदराबाद : गॅंगमनने वेळीच दिलेल्या धोक्याच्या सूचनेमूळे वारंगळ जिल्ह्यातील केसूमुदम स्थानकाजवळ, गौतमी एक्सप्रेसला होणारा मोठा अपघात टळला व शेकडो प्रवाश्यांचे प्राण वाचले.

एक्सप्रेसच्या वाटेतील रेल्वेरुळांना पडलेल्या भेगा गॅंगमनच्या लक्षात आल्या, आणि त्याने अधिकाऱ्यांशी तातडीने संपर्क साधला. अधिकाऱ्यांनी वॉकीटॉकीद्वारे गौतमी एक्सप्रेसच्या ड्रायव्हरला निरोप पोहचविला आणि गाडी थांबविण्यात यश मिळाले.

या घटनेमुळे सुमारे तीन तास रेल्वेची वाहतूक कोलमडली व चारमिनार एक्सपेेस, जयपूर एक्सप्रेस, तामिळनाडू एक्सप्रेस या रेल्वेच्या वेळापत्रकात बदल करावा लागला. या घटनेत अतिरेक्यांचा हस्तक्षेप असल्याची शक्यता रेल्वेने फेटाळली असून, रेल्वे वाहतूक पूर्ववत करण्यात आली आहे.

 
</text>
</doc>
