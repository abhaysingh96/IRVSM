<doc>
<docno>1017471.cms.txt</docno>
<text>
 
महामुंबई
'युती सरकारच्या काळातच धारिवाल, जोशी यांची पाकिस्तानवारी'
[ Thursday, February 10, 2005  09:46:01 pm]


म. टा. प्रतिनिधी

मुंबई : शिवसेना-भाजप युतीच्या काळातच म्हणजे 1999 साली रसिकलाल धारिवाल आणि जे. एम. जोशी पाकिस्तानात जाऊन आल्याची माहिती देताना, सीबीआयने या प्रकरणाची चौकशी करण्याचे मान्य केल्याने याबाबत अधिसूचना काढून चौकशीच्या हस्तांतरणाची प्रक्रिया एक-दोन दिवसात पूर्ण करण्यात येईल, असे उपमुख्यमंत्री व राज्याचे गृहमंत्री आर.आर. पाटील यांनी सांगितले.

जोशी याचा नातेवाईक असलेल्या पंचारिया या इसमाला अटक केल्यानंतर या प्रकणातील माहिती उघडकीस आली असून त्यानंतरच चौकशी करून कोर्टातून त्यांच्यावर वॉरंट बजावण्यात आले. एवढेच नाही तर त्यांच्यावर रेड कॉर्नर नोटिसही बजावण्यात आली. कोणालाही पाठिशी घातले जााणार नाही, असे आश्वासन आपण नागपूरच्या हिवाळी अधिवेशनात दिले होते आणि त्यानुसारच ही कारवाई करण्यात आली, असा दावा पाटील यांनी केला.

चार्जशीटमध्ये त्यांची नावे घालण्यात आली नव्हती, असा आरोप विरोधी पक्षांनी केला असला तरी तपास पूर्ण झाल्याखेरीज त्यांची नावे कशी घालणार, असा सवाल त्यांनी केला.

 
</text>
</doc>
