<doc>
<docno>1017368.cms.txt</docno>
<text>
 
महाराष्ट्र
सिनेवंडरमध्ये मराठी चित्रपट महोत्सव
[ Thursday, February 10, 2005  08:01:22 pm]


मुंबई टाइम्स टीम

मराठी चित्रपटांना अॅवॉर्ड मिळाल्याची बातमी कानावर येते, पण चित्रपट पाहायला मिळतच नाही. एखाद दुसरं स्क्रीनिंग होतं, पण प्रेक्षकांपर्यंत पोहोचेपर्यंत त्या चित्रपटाची रिळं डब्यात गुंडाळली जातात. प्रेक्षकांपर्यंत हे चित्रपट पोहोचावेत, किंबहुना त्यांना उत्तमोत्तम कलाकृती एकाच ठिकाणी पाहायला मिळाव्यात यासाठी मल्टिप्लेक्समध्ये मराठी चित्रपटांना मिळणारा वाढता प्रतिसाद पाहता त्यांचा मार्च महिन्यात महोत्सव भरवण्यात येणार आहे. विशेष म्हणजे ठाण्याच्या सिनेवंडरमध्ये हा महोत्सव आयोजित केला जाणार आहे. गेल्या काही वर्षांमधील लक्षणीय आणि पुरस्कारप्राप्त चित्रपट दाखवले जातील.

मार्च महिन्यात हिंदी चित्रपटांचे रिलीज निश्चितच कमी आहेत. त्यामुळे थिएटर ओस पडण्यापेक्षा मराठी चित्रपटांच्या वाढत्या प्रेक्षकांना थिएटरपर्यंत आणण्याची ही माकेर्टिंग स्ट्रॅटजी असल्याची चर्चा होतेय. या चित्रपट महोत्सवासंदर्भात अधिक माहिती देताना सिनेवंडरचे प्रमुख संजय डालिया म्हणाले, की आता केवळ प्लॅनिंगच्या स्वरूपात अशा प्रकारच्या महोत्सवाचा विचार केला जात आहे. फिल्म फेस्टिवलमध्ये केवळ एखाददुसरा मऱ्हाटमोळा चित्रपट दाखवला जातो, पण त्या गुणवत्तेच्या इतर चित्रपटांना त्यामध्ये स्थान मिळतंच असं नाही आणि म्हणून मराठी चित्रपटांचा महोत्सव करण्याचा हा प्रयत्न आहे.

श्वासने ऑस्करवारी केल्यानंतर मराठी चित्रपटांनी कात टाकली आहे. विशेष म्हणजे अमराठी प्रेक्षकवर्गाला आकषिर्त करण्यात मराठी चित्रपट यशस्वी ठरत आहे. तसंच मराठी माणसाच्या खिशाचं बजेट आता वाढलंय. उत्तम वातावरण असलेल्या ठिकाणी चित्रपट पाहण्याची त्याची मानसिक तयारी झाली आहे. अर्थात कौटुंबिक फिल्म असेल, तर मिळणारा रिस्पॉन्स तुफान असतो, असं कलेक्शनची आकडेवारी सांगते. त्यामुळे मराठी चित्रपटाच्या यशाचा आलेख उंचावतोय.

' देवराई ', ' सातच्या आत घरात ', ' अगं बाई अरेच्चा! ' अशा नव्या चित्रपटांपासून गेल्या काही वर्षांतील गाजलेल्या आणि मराठी मनात स्थान पटकावलेल्या चित्रपटांना स्थान देण्यात येणार आहे.

या चित्रपट महोत्सवात एकमेव अडचण आहे ती म्हणजे चित्रपटांच्या प्रिण्ट उपलब्ध होण्याची निर्मात्यांनी आणि वितरकांनी याबाबत सहकार्य केल्यास या प्रयत्नांना यश मिळेल, अशी आशाही संजय डालिया यांनी व्यक्त केली.

शुक्रवारी ' सैल ' झळकणार

गजेंद अहिरे लिखित दिग्दशिर्त ' सैल ' हा बहुचचिर्त चित्रपट मराठी संस्कृतीचा वारसा जपणाऱ्या ठाणेकरांसाठी मल्हार ह्या सिनेगृहात व सिनेवंडर या मल्टीप्लेक्समध्ये दाखल होत आहे.

या चित्रपटाच्या जाहिरातीसाठी निर्मात्यांच्या वतीने प्रस्तुतकतेर् जयप्रकाश भांडे विविध योजना राबवत आहेत. ठाण्यात शहरभर ' सैल ' ची वेगवेगळ्या आकारातील आकर्षक बॅनर्स, पोस्टर, होडिर्ंग लावून ठाण्यात सर्वत्र ' सैल ' चं आक र्षण वाढवण्यासाठी प्रयत्न सुरू आहे. हा चित्रपट पाहिल्यानंतर चित्रपट कथानक लिहिण्याची अभिनव स्पर्धाही त्या निमित्ताने आयोजित करण्यात येत आहे. या स्पधेर्त विजेत्याला पाच हजार रुपयांचं पारितोषिकही देण्यात येणार आहे. चित्रपटाचं टेबल कॅलेंडर या निमित्ताने सर्वांना विनामूल्य सर्वत्र वाटण्यात येणार आहे. या निमित्ताने लता मंगेशकर यांचं रंगीत छायाचित्र व गाणं त्यांच्या स्वाक्षरीने चाहत्यांना विनामूल्य उपलब्ध करून दिलं आहे. या चित्रपटाच्या प्रिमियरला ' मल्हार ' मध्ये पहिल्या दिवशी सकाळी 10 वाजता हिंदी-मराठी चित्रपटसृष्टीतील नामवंत कलावंत उपस्थित राहणार आहे. कालदर्पण या संस्थेचे 25 स्वयंसेवक पारंपरिक वेषात स्वागत करणार आहेत.

 
</text>
</doc>
