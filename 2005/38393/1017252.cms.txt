<doc>
<docno>1017252.cms.txt</docno>
<text>
 
महाराष्ट्र
पुनर्वसनाचे काम संतप्त गावकऱ्यांनी बंद पाडले
[ Thursday, February 10, 2005  06:50:35 pm]


म. टा. वृत्तसेवा

पालघर : अणु ऊर्जा प्रकल्पामुळे अक्करपट्टी आणि पोफरण येथून विस्थापित झालेल्यांचे पुनर्वसन दहिसर गावाजवळ करण्यात येत आहे. त्यासाठी जागा कमी पडल्याने आदिवासींची जागा ताब्यात घेऊन सुरू केलेले पुनर्वसनाचे काम दहिसरच्या नागरिकांनी जोरदार निदर्शने करून बंद पाडले. नंतर वाढता तणाव लक्षात घेऊन डहाणू उपजिल्हाधिकाऱ्यांना बोलावून घेण्यात आले व काही मागण्या मान्य करण्यात आल्या.

तारापूर अणु ऊर्जा प्रकल्प तीन व चारसाठी अक्करपट्टी व पोफरण गावातील लोकांचे पुनर्वसन जवळच्याच दहिसर येथे केले जाणार होते. त्यासाठी सरकारतफेर् दोन वर्षांपासूनच भूसंपादन चालू आहे. दहिसर येथे 1167 कुटुंबांचे पुनर्वसन करण्यासाठी त्या जमिनीचे प्लॉट पाडण्यात आले. पण जमीन कमी पडल्याने महसूल खात्यातील काही कर्मचाऱ्यांनी येथील आदिवासींच्या पिढीजात जमिनी कायदेशीर कारवाईशिवाय ताब्यात घेतल्या. त्यामुळेच हुसकावून लावलेल्या आदिवासींनी बुधवारी दहिसर बचाव संघर्ष समितीच्यावतीने निदर्शने केली.

वाढता तणाव लक्षात घेऊन डहाणू उपजिल्हाधिकारी अमोल यादव यांना पाचारण करण्यात आल्यानंतर निदर्शक व त्यांच्यात चर्चा झाली. चचेर्त त्यांच्या अखत्यारितील मागण्यांना तत्वत: मान्यता देण्यात आली व अन्य मागण्यांवर ठाणे जिल्हाधिकाऱ्यांबरोबर बैठक घडवून आणण्याचे आश्वासन यादव यांनी दिले.

 
</text>
</doc>
