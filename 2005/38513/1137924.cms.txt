<doc>
<docno>1137924.cms.txt</docno>
<text>
 
देश-विदेश
गोव्यातील राणे सरकार स्थापने आधीच संकटात
[ Friday, June 10, 2005  12:41:13 am]


पणजी (म. टा. प्रतिनिधी) : गोव्यामध्ये प्रतापसिंह राणे मंत्रिमंडळाचा विस्तार शुक्रवारी होणार असून सातजणांना मंत्रिपदाची शपथ दिली जाणार आहे, अशी माहिती काँग्रेसचे प्रदेशाध्यक्ष रवी नाईक यांनी गुरुवारी दिली. परंतु मंत्रिपदासाठी चालू असलेल्या जबरदस्त स्पधेर्मुळे काँग्रेसमध्ये अद्यापही नावांवर एकमत झालेले नाही.

त्यातच, परीर्कर सरकार गडगडवणारे मिकी पाशेको यांचे नाव यादीत नसल्यास पाठिंबा काढून घेण्याची धमकी राष्ट्रवादी काँग्रेसने दिल्याचे वृत्त असल्याने हे सरकार स्थापनेआधीच संकटात आले आहे. राष्ट्रवादीच्या तिकिटावर निवडून आलेल्या मिकी पाशेको यांचे नाव मंत्र्यांच्या यादीत नसल्याचे वृत्त आहे. मंत्रिमंडळात स्थान पटकावण्यासाठी त्यांनी प्रचंड दबाव आणल्याचे सांगितले जाते.

भाजप सरकार खाली खेचण्यासाठी पाशेको यांनी सरकार-मधून बाहेर पडून आमदारकीचा राजीनामा दिला होता. त्यांना मंत्रिमंडळात न घेतल्यास सरकारच्या स्थैर्याला धोका असल्याची चर्चा आहे.

 
</text>
</doc>
