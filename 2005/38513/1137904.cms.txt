<doc>
<docno>1137904.cms.txt</docno>
<text>
 
महामुंबई
डॉक्टर बनणे मध्यमवर्गाच्या आवाक्याबाहेर
[ Friday, June 10, 2005  12:22:54 am]


मंुबई (म. टा प्रतिनिधी) : मुला-मुलीला डॉक्टर बनवण्यासाठी खस्ता खाऊन पैसा साठवणाऱ्या मध्यमवगीर्यांसमोर यापुढे मेडिकल शिक्षणाचा जुगार खेळायचा की नाही, असा प्रश्ान् निर्माण झाला आहे. फीवाढीची टांगती तलवार डोक्यावर असताना मेडिकलला प्रवेश घेतला आणि फी भरमसाठ वाढलीच, तर उर्वरित पैसा उभा कसा करायचा ही चिंता त्यांना भेडसावू लागली आहे.

पैशाचे सोंग आणता येत नसल्याने मुला-मुलीला डॉक्टर करण्याच्या स्वप्नास तिलांजली देऊन आथिर्कदृष्ट्या परवडतील अशा अभ्यासक्रमास प्रवेश घ्यावा, अशी मन:स्थिती बहुसंख्य पालकांची होऊ लागली आहे. सीईटीचा निकाल जाहीर होण्याची तारीख जवळ येऊ लागली आहे, तसा पालकांचा घोरही वाढला आहे. निकालाची चिंता तर आहेच, पण निकाल लागल्यानंतर मेडिकल प्रवेशासाठी पैशाची उभारणी कशी करायची, याची चिंता जास्त आहे.

मेडिकल फीबाबत कोर्ट-कज्जे अजून सुरू आहेत. फीनिश्चिती समितीने फीचा फेरआढावा घेतला, तेव्हा मेडिकल संस्थाचालकांनी खर्चाची आणखी काही कलमे जोडल्याने काही कॉलेजांच्या फीमध्ये वाढ झाली. तीच पालकांची झोप उडवणारी ठरली आहे.मुलाला मेडिकलला प्रवेश घेतला आणि नंतर एकदम लाख-दीड लाखाने फी वाढली, तर हे पैसे कसे जमा करायचे, ही चिंता शहरातील मध्यमवगीर्यांप्रमाणेच शेतीवर उदरनिर्वाह करणाऱ्या ग्रामीण भागातील शेतकऱ्यालाही आहे.

फीवाढीचा अधिकार मिळाल्यानंतर मागील वषीर् संस्थाचालकांनी एकदम साडेतीन ते चार लाखांपर्यंत फी वाढवली होती. बऱ्यापैकी आथिर्क स्थिती असलेल्या पालकांच्याही फी भरताना नाकीनऊ आले होते. शिवाय बँक गॅरंटीचा फास होताच!त्यामुळे एकप्रकारे जुगाराचे स्वरूप आलेल्या मेडिकल शिक्षणाचा खचिर्क जुगार खेळायचा की नाही, असा प्रश्ान् अनेक पालकांना पडल्याचे त्यांच्याशी बोलताना जाणवते.

काही पालकांना दोन ते तीन मुलांच्या शिक्षणाचा खर्च सोसावा लागत आहे. एकाच मुलाच्या शिक्षणासाठी आतापर्यंत काटकसर करून ठेवलेली पंुजी संपून गेली तर, इतर मुलांच्या शिक्षणासाठी पैसा आणणार कुठून, असे हताश उद्गार काही पालकांनी काढले. पैशाचे सोंग आणणे अशक्य असल्यामुळे मेडिकलऐवजी कमी खचिर्क अभ्यासक्रमांचा पर्यायही काही पालक धंुडाळू लागले आहेत.

 
</text>
</doc>
