<doc>
<docno>1137915.cms.txt</docno>
<text>
 
महामुंबई
कोळंबी प्रकल्पामुळे पर्यावरणास धोका
[ Friday, June 10, 2005  12:31:04 am]


जॉन कोलासो

मुंबई : वसईतील समुदकिनारी असलेली सरकारी खाजण जमीन पर्यटनस्थळ म्हणून विकसित करण्यासाठी वसई नगरपरिषदेस न देता कोळंबी संवर्धनासाठी खासगी व्यक्तींना भाडेपट्टीने देण्याचा निर्णय महसूल खात्याने घेतल्यामुळे पर्यावरणप्रेमींनी संताप व्यक्त केला आहे.भास्कर आळी येथील समुदकिनाऱ्याजवळ सुमारे 65 हेक्टर सरकारी जमीन असून तिच्या लगत नगरपरिषदेने 24 हजार सुरूंच्या झाडांची लागवड केली आहे. त्यामुळे अनेकजण तेथे फिरायला जातात.

सिडकोनेही ही जागा विकास आराखड्यात पर्यटनस्थळ म्हणून विकसित करण्यासाठी राखीव दाखवली आहे. त्यामुळे 57 हेक्टर जमीन मिळविण्यासाठी नगरपरिषदेने जुलै 2003 मध्ये ठाणे जिल्हाधिकाऱ्यांकडे अर्ज केला होता. तेथे पर्यटनास्थळासह पाकिर्ंग, स्टॉल, इत्यादी सुविधा उपलब्ध करता येईल, असे नमूद केलेले होते. तथापि, अर्जासोबत सिडकोचा अभिप्राय व भाग नकाशा तसेच सदर जमिनीचा गटबुक नकाशा सादर केला नाही, असे तांत्रिक कारण देऊन तो निकाली काढला आहे.

या खाजण जागेपैकी प्रत्येकी पाच हेक्टर प्रमाणे 30 हेक्टर जागा सहाजणांना 30 वषेर् मुदतीच्या भाडेपट्टीने कोळंबी संवर्धनासाठी देण्यात आली आहे. पाच हेक्टर जमिनीचे प्रीमियम म्हणून 1 लाख 25 हजार रुपये आणि प्रती वषीर् दहा हजार रुपये भाडे आकारण्यात येणार आहे. यापूवीर् माजी क्रिकेटपटू सलील अंकोला यास रानगाव येथे कोळंबी संवर्धनासाठी खाजण जमीन देण्यात आली होती. त्या प्रकल्पामुळे आजूबाजूच्या गावांतील पिण्याच्या पाण्यात क्षार वाढण्याची भीती निर्माण झाल्यामुळे स्थानिक नागरिकांनी आंदोलन केले होते.

आता पुन्हा 30 हेक्टर जागेत कोळंबी पैदासाठी खारेपाणी जमा करण्यात येणार असून आजूबाजूच्या पिण्याच्या पाण्यावर व पर्यावरणावर त्याचा प्रतिकूल परिणाम होईल. 'कोळंबी शेती'साठी टाकण्यात आलेला भराव व बांधबंदिस्ती करण्यात आल्यामुळे भरतीच्या पाण्यास व पावसाळ्यातील पुराच्या पाण्याचा निचरा होण्यास अडथळा निर्माण होण्याची शक्यता असल्याची भीती व्यक्त होत आहे.

 
</text>
</doc>
