<doc>
<docno>1137921.cms.txt</docno>
<text>
 
देश-विदेश
दाभोळ प्रकल्प अखेर मार्गी?
[ Friday, June 10, 2005  12:37:47 am]


नवी दिल्ली (वृत्तसंस्था) :चार वर्षांपासून बंद असलेला दाभोळ वीज प्रकल्प पुन्हा सुरू होण्याबाबतचा तोडगा दृष्टिपथात आहे, असे केंदीय ऊर्जामंत्री पी. एम. सईद यांनी जाहीर केले.या प्रकल्पाबाबतच्या घडामोडींवर सरकारचे बारकाईने लक्ष आहे. त्यासाठी एनटीपीसी आणि ऊर्जा खात्याचे अधिकारी नियमित बैठका घेत आहेत.

प्रकल्प सुरू करण्यासाठी आम्ही उत्सुक आहोत, असे सईद यांनी सांगितले. मात्र, हा प्रकल्प सुरू करण्यासाठी कुठलीही कालमर्यादा आखून देण्यास त्यांनी नकार दिला.नव्या आराखड्यानुसार, दाभोळ प्रकल्पावरील सर्व कर्ज तसेच जीई आणि बेक्टेल या शेअरधारक कंपन्यांचा भार भारतीय वित्तीय संस्था आपल्या खांद्यावर घेणार आहेत.

 
</text>
</doc>
