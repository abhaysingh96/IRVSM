<doc>
<docno>1137906.cms.txt</docno>
<text>
 
महामुंबई
'सीईटी' न देताही इंजिनीअरिंगला प्रवेश!
[ Friday, June 10, 2005  12:24:10 am]


' मुंबई (म. टा. प्रतिनिधी) : 'सीईटी'च्या आधारावर प्रवेश दिल्यानंतर मोठ्या संख्येने रिक्त राहणाऱ्या इंजिनीअरिंगच्या जागा भरण्यासाठी बारावीच्या भौतिकशास्त्र-रसायनशास्त्र-गणित (पीसीएम) यांच्या एकत्रित मार्कांवर प्रवेश देण्याची मोकळीक प्रवेश नियंत्रण समितीने कॉलेजांना दिली आहे. मात्र, यासाठी संबंधित कॉलेजने समितीची परवानगी घेणे बंधनकारक राहील.

त्यामुळे यंदा ज्या विद्यार्थ्यांना राज्य सरकारची सीईटी देता आलेली नाही, अशांना पीसीएमच्या मार्कांवर त्या त्या कॉलेजमध्ये थेट प्रवेश घेता येईल.गेल्या वषीर् इंजिनीअरिंगच्या जवळपास 14 हजार जागा रिक्त राहिल्या होत्या. त्यातील काही जागांवर सीईटी उत्तीर्ण उमेदवार न मिळाल्यामुळे पीसीएमच्या आधारावर प्रवेश देण्याची मोकळीक तंत्रशिक्षण संचालनालयाने काही कॉलेजांना दिली होती. यात मॅनेजमेंट कोट्याबरोबरच सरकारी कोट्यातील जागांचाही समावेश होता.

गेल्या वषीर् एमबीए, होमिओपथी या अभ्यासक्रमांच्या संदर्भातही असा प्रश्न उद्भवला होता. त्यावेळीही या अभ्यासक्रमांच्या प्रवेशासाठी सीईटीची अट शिथिल करण्यात आली होती. व्यावसायिक अभ्यासक्रमांचे प्रवेश सामायिक प्रवेशपरीक्षेच्या आधारे देण्यात यावेत, या सवोर्च्च न्यायालयाच्या निर्णयामुळे सीईटी बंधनकारक करण्यात आली. मेडिकलला, जेथे जागा कमी पण प्रवेशासाठीचे इच्छुक अधिक असल्याने सीईटीच्या आधारे गुणवत्तावान उमेदवार निवडता येतात.

मात्र, इंजिनीअरिंगच्या संदर्भात दरवषीर् जागांच्या तुलनेत इच्छुक कमी अशी परिस्थिती असते. त्यामुळे हजारो जागा रिक्त राहतात.यंदा या प्रकारचा गोंधळ उद्भवू नये म्हणून समितीने रीतसर आदेश काढून प्रवेशासाठी सीईटीची अट शिथिल केल्याचे तंत्रशिक्षण संचालक न. बा. पासलकर यांनी सांगितले. 'मॅनेजमेंटच्या 20 टक्के कोट्यासाठी सीईटी उत्तीर्ण उमेदवार न मिळाल्यास या जागा पीसीएमच्या मार्कांच्या आधारावर भरण्याची मोकळीक कॉलेजांना असेल. अन्यथा, सीईटीच्या आधारावरच प्रवेश देण्याचे बंधन संस्थाचालकांवर असेल. मात्र, सीईटीची अट शिथिल करण्यासाठी संबंधित संस्थाचालकांनी समितीची परवानगी घेणे बंधनकारक आहे.

तसेच, हे प्रवेश गुणवत्तेच्या आधारेच दिले जावेत आणि प्रवेशप्रकिया पारदर्शक असावी, यासाठी कॉलेजांकडून माहिती मागवण्याचा अधिकार समितीला असेल,' असे प्रवेश नियंत्रण समितीच्या गोटातून सांगण्यात आले. त्यासाठी कॉलेजांकडे अर्ज केलेल्या विद्यार्थ्यांमधून स्वतंत्र गुणवत्ता यादी तयार केली जाईल. या यादीच्या आधारावर प्रवेश निश्चित केले जाणार आहेत.

प्रवेशप्रक्रियेची माहिती संबंधित कॉलेजांनी सादर करणे बंधनकारक असेल.सीईटीच्या आधारावर प्रवेशप्रक्रिया राबवल्यानंतर दिलेल्या मुदतीत प्रवेश न घेतल्यामुळे काही जागा रिक्त राहतात. राज्यभरात इंजिनीअरिंगच्या 46 हजार 869 जागा आहेत. त्यापैकी पाच हजार 375 जागा अखिल भारतीय तंत्रशिक्षण परिषदेने रद्द केल्या आहेत. त्या वगळून उर्वरित जागा सीईटीच्या मार्कांच्या आधारे भरल्या जातील. तंत्रशिक्षण संचालनालयातफेर् प्रवेशाची पहिली फेरी केंदीभूत पद्धतीने अॅलॉटमेंटद्वारे होणार आहे.

बारावीत पीसीएमला 50 मार्क मिळवून उत्तीर्ण झालेले आणि सीईटी दिलेले विद्याथीर् पहिल्या फेरीसाठी पात्र ठरतील. सीईटीच्या आधारावरील या विद्यार्थ्यांची गुणवत्ता यादी जाहीर करण्यात येईल. पाच जुलैला या विद्यार्थ्यांकडून पर्याय ऑनलाइन भरून घेण्यात येणार आहेत. 22 जुलैपासून अलॉटमेंटद्वारे प्रवेश देण्यात येतील. प्रवेशासाठी विद्यार्थ्यांना 31 जुलैची मुदत देण्यात आली आहे. ही मुदत संपल्यानंतर रिक्त राहिलेल्या जागा संस्थाचालकांना भरण्याची मोकळीक असेल. त्यासाठी संबंधित कॉलेजमध्ये स्वतंत्रपणे अर्ज करावा लागणार आहे.

 
</text>
</doc>
