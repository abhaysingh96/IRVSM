<doc>
<docno>992821.cms.txt</docno>
<text>
 
प्रगती फास्ट
जॉब सॅटिस्फॅशनचा फण्डा
[ Monday, January 17, 2005  06:15:20 pm]


' मुंबई टाइम्स ' च्या वाचकांचा ' आर यू हॅपी ' या सदराला उत्तम प्रतिसाद मिळतोय. ' सध्याच्या कामात तुम्हाला जॉब सॅटिस्फॅक्शन मिळतंय का ?' या प्रश्नावर गेल्या आठवड्यात वाचकांनी आपली मतं आणि प्रतिक्रिया कळवल्या. त्यावर दिशा कौन्सिलिंग सेंटरने एक लेख तयार केला. जॉब सॅटिस्फॅशन ही तुलनेने नवीन संकल्पना आहे. तरीही प्रत्येक जण कळत-नकळत याचा विचार करताना दिसतो. काहीजण जॉबमध्ये खूष असतात. पण काहींना जॉब सॅटिस्फॅक्शन म्हणजे नक्की काय, हेच कळत नाही. इथे प्रयत्न केलाय तुम्ही कामात समाधानी आहात की नाही, हे शोधण्याचा.

नेहमीचा जॉब करतोय पण काहीतरी अर्थपूर्ण करावंसं वाटतंय का ? तुमच्या व्यवसाय क्षेत्रात सतत असमाधानी आहात का ? जर वरील प्रश्नाचं उत्तर होकाराथीर् असेल, तर तुमची गणना इंग्लंडमधील 70 टक्के जनतेत होईल. ' मुंबई टाइम्स ' च्या माध्यमातून केलेल्या सव्हेर्त फक्त 25 टक्के लोक त्यांच्या कामात समाधानी असलेल्याचं आढळून आलं. आमच्याकडे आलेल्या प्रतिक्रियांपैकी काही खालीलप्रमाणे आहेत.

श्वेता एका प्रायव्हेट फर्ममध्ये काम करते. फिरतीचं काम, कमी पगार आणि असमाधानी वातावरण यामुळे ती सुखी नाही, तर उमेश साळवी एका दैनिकात उपसंपादक म्हणून काम करतात. त्यांना वाचन करायला खूप आवडतं. परंतु त्यांना सतत लेखन करावं लागतं, त्यामुळे वाचनाची संधी मिळत नाही. त्यामुळे न वाचता लिहिणार कसं, हा प्रश्न त्यांना पडतो. शिवाय बॉसदेखील सतत नाराज असतात, त्यामुळे त्यांना जॉब सॅटिस्फॅक्शन नाही. आडारकर बिझनेसमन असले, तरी तेच तेच काम करून कंटाळले आहेत. त्यांना काहीतरी नवीन हवं आहे आणि त्यामुळे ते समाधानी नाहीत. अशावेळी अनेक जणांना प्रश्न पडतो की जॉब सॅटिस्फॅक्शन म्हणजे नक्की काय ?

पूर्वी जॉब एन्जॉय करता आला पाहिजे, असा विचार करणाऱ्या व्यक्ती क्वचितच आढळायच्या. कामाचा मुख्य उद्देश पैसा, प्रतिष्ठा, मान आदी गोष्टी होत्या. पर्सनॅलिटी आणि मोटिवेशनसारख्या नवीन संकल्पनांबरोबर जॉब सॅटिस्फॅक्शन ही संकल्पना आली. ही संकल्पना पूवीर्च्या कृतघ्न आणि कष्टाची कदर न करणाऱ्या कार्यपद्धतीला छेद देणारी आहे.

जॉबबद्दल सतत जाणवणारी अस्वस्थता आणि अचानक येणारा मानसिक थकवा यात फरक आहे. जॉब सॅटिस्फॅक्शन नसणं हे सततच्या असमाधानाचं प्रतिक आहे. परिस्थिती सुधारेल, या आशेवर तुम्ही या समस्यांकडे दुर्लक्ष करता आणि एक दिवस तुम्हाला अचानक जाणवतं की तुम्ही सध्या करत असलेल्या कामाचा तिरस्कार करता आणि तुम्हाला तुमच्या कामात मुळीच रस नाही.

अशा समस्या सोडवणं हे एक कठीण काम आहे. पूवीर् खूप महत्त्वाचं वाटणारं काम आता कंटाळवाणं वाटू लागणं, पूवीर् घेतलेला निर्णय आता निरर्थक ठरला आहे, हे असमाधानाचं प्रमुख लक्षण. यावर मात करण्यासाठी तुम्हाला खोलवर आणि काटेकोरपणे विचार करावा लागतो. जॉब सॅटिस्फॅक्शन नक्की कसं मिळेल, आवडीचं, महत्त्वाचं हवहवंसं वाटणारं काम कोणतं आहे, आव्हानात्मक काम करायला उत्सुक आहात का ? वेळेचं भान विसरायला लावणारं काम हवं आहे का ? कामाबद्दल असमाधान हे मुळात सातत्याने कशाचीतरी कमतरता भासण्यातून येतं. प्रत्येकाच्या जॉब सॅटिस्फॅक्शन संकल्पना वेगवेगळ्या असतात. चाळीस टक्के व्यक्तींच्या मते कामाचा मला एवढा कमी मोबदला मिळत असेल तर मला कामात इण्टरेस्ट कसा निर्माण होणार ? जॉब सॅटिस्फॅक्शनसाठी काहींना योग्य मोबदला महत्त्वाचा वाटतो तर काहींना आपलं मत मांडण्याचं स्वातंत्र्य. खालील गोष्टींचा विचार केला तर तुमचा प्रश्न काहीअंशी सुटू शकेल.

तुमचं काम आणि मूल्य :

सध्या अर्थपूर्ण काम म्हणजे द्वद्गड्डठ्ठद्बठ्ठद्दद्घह्वद्य 2 श्ाह्मद्म चा ट्रेण्ड आहे. बहुतांश व्यक्ती आपल्या नैतिक मूल्यांना ठेच लागणार नाही, अशा जॉबची निवड करतात. त्यांना जॉब सॅटिस्फॅक्शनचा प्रश्न तितकासा जाणवत नाही. पण ज्या व्यक्तींचा जॉब त्यांच्या आवडी, मूल्यांवर गदा आणतो. त्यांना बॉस, ऑफिसचं वातावरण निर्दय वाटू लागतं. याचा परिणाम त्यांच्या वैयक्तिक जीवनावरही होतो.

मानसिक अवस्था

व्हीआरएस, दुसऱ्या कंपनीकडून टेक ओव्हर होण्याची भीती, मुलं मोठी होऊन दूर जाणं, अचानक जवळच्या माणसाचा होणारा मृत्यू यामुळे आयुष्यात उलथापालथ होते. पाच ते दहा टक्के लोक या समस्यांना सामोरे जातात. याचा कळत नकळत परिणाम म्हणजे तुम्हाला काम निरर्थक वाटायला लागतं. या मानसिक अवस्थेतून सावरायला थोडा वेळ जातो.

कामाचं उद्दिष्ट आणि आत्मीयता :

कामाबद्दलच्या आत्मियतेविषयी इतकं बोललं जातं की अनेक जणांचा असा समज असतो, की जर उठल्या उठल्या कामाला लागलो नाही तर आपण कुठेतरी कमी पडू. सगळा वेळ जर कामात घालवला नाही तर इतर जण आपल्याला आळशी म्हणतील. प्रत्येकाला कामाविषयी सारखीच आत्मीयता वाटत नाही. त्यामुळे काम आटपून तुम्ही खेळ, छंद, समाजसेवा, कुटुंब यात समाधान शोधत असाल, तर त्यात काहीच गैर नाही.

कामाची जाणीवपूर्वक निवड :

एखाद्या क्षेत्रात काम करणं हा काही सेकंदातला निर्णय नसतो. त्यामुळे काम न आवडण्याच्या निष्कर्षही लगेच काढू नका. फक्त वीस टक्के व्यक्ती नावडत्या व्यवसायात काम करण्यावर ठाम राहतात. काही व्यक्तींकडे दुसरा पर्याय नसतो तर काहींना दुसरं काम जमेल का याची भीती वाटते. जॉब सॅटिस्फॅक्शन हवं असेल तर याच टप्प्यावर सर्वाधिक विचार करायला हवा.

जॉब सॅटिस्फॅक्शन हवं असेल तर खालील गोष्टी करून बघा.

इण्टरेस्ट ही काही दुकानात विकत मिळणारी गोष्ट नाही. एखाद्या कामात रस असेल तरच तुमचं मन गुंतून राहतं. मनापासून कोणती गोष्ट करायला आवडेल, याचं उत्तर शोधलंत तर जॉबमध्ये नक्कीच इण्टरेस्ट निर्माण होईल.

आधीच्या अनुभवातून धडा घ्या. तुम्हाला पूवीर् आकर्षक वाटणारी गोष्ट आता का कंटाळवाणी वाटतेय ? जसंजसं तुम्ही त्या व्यवसायात नैपुण्य मिळवता तसंतसं काहीतरी हरवत जाता. आडारकरांसारख्या 30 टक्के लोकांना जरी ते त्या कामात यशस्वी असले, तरी ते करत असलेलं काम कंटाळवाणं वाटू लागतं आणि त्याचं महत्त्वाचं कारण म्हणजे त्यांना कामाकडे ज्या गोष्टींनी आकषिर्त केलेलं असतं. उदा. लोकांच्या आयुष्यात बदल घडवणं किंवा एखादा मोठा धोका पत्करणं ते आता कामाचं उद्दिष्ट राहिलेलं नसतं.

नवीन आव्हानं स्वीकारताना थोडासा विचार करा. हल्ली तुम्हाला कोणतं काम येतं यापेक्षा तुमच्याकडे कोणतं कौशल्य आहे, याला अधिक महत्त्व असतं. कधीकधी तुम्ही कामात कौशल्य मिळवलंत, की तुम्हाला त्या कामाचा कंटाळा यायला लागतो. अशा वेळी क्षेत्र किंवा जॉब बदलावा का, असे विचार मनात येतात. नवीन व्यवसाय निवडताना काही गोष्टींचा सकारात्मक आणि नकारात्मक विचार करणं जरुरी आहे. उदा. भविष्याची सुरक्षितता, नावीन्य, स्वत:त कितपत बदल करावे लागतील ?

तुम्ही कामात एवढे गुंतले होता, की ' अरे बापरे पाच तास कसे संपले कळलंच नाही ,' असं तुम्ही शेवटी केव्हा म्हणालात हे विचार करून पाहा. यालाच सायकोलॉजिस्ट फ्लो किंवा कामाचा ओघ असं म्हणतात. जेव्हा तुम्हाला हा ओघ सापडतो तेव्हा तुम्हाला कामात रुची आणि आत्मविश्वास वाटू लागतो. तेच खरं जॉब सॅटिस्फॅक्शन असतं.

समिंदरा सावंत

दिशा कौन्सिलिंग सेण्टर

 
</text>
</doc>
