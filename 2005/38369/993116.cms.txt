<doc>
<docno>993116.cms.txt</docno>
<text>
 
महाराष्ट्र
'प्रभात'च्या टपाल स्टँपसाठी प्रयत्न करू
[ Monday, January 17, 2005  10:50:31 pm]


विवेक सबनीस

जयपाल रेड्डी यांचे आश्वासन

पुणे : भारतीय सिनेमाचा इतिहास सुवर्णाक्षराने लिहावा अशा ' प्रभात फिल्म कंपनी ' ला यावषीर् 75 वषेर् पूर्ण होत आहेत. या पार्श्वभूमीवर ' प्रभात ' च्या कामाचे मूल्यमापन आणि यथायोग्य गौरव व्हावा यासाठी प्रलंबित असणाऱ्या ' प्रभात ' च्या पोस्टल स्टॅम्पबाबत आपण वैयक्तिक पातळीवर प्रयत्न करू, असे स्पष्ट आश्वासन केंदीय माहिती आणि नभोवाणी मंत्री जयपाल रेड्डी यांनी सोमवारी दिले.

' प्रभात ' ने भारतीय चित्रपटसृष्टीला उत्तमोत्तम दिग्दर्शक, अभिनेते, संगीतकार तसेच तंत्रज्ञ दिले, हे मान्य करून ' महाराष्ट्र टाइम्स ' शी बोलताना श्री. रेड्डी म्हणाले की , ' प्रभात ' ची तुतारी वाजवणाऱ्या तरुणीचे बोधचिन्ह चित्र या टपाल तिकिटासाठी वापरण्यात येण्याची मागणी आहे. यासाठी आपण ताबडतोब केंदीय दूरसंपर्क मंत्रालयाशी संपर्क साधून या विषयाचा पाठपुरावा करणार आहोत.

' प्रभात ' च्या टपाल तिकिटासंबंधीचे पहिले वृत्त ' महाराष्ट्र टाइम्स ' नेच यापूवीर् दिले होते. त्याबाबत दिल्लीतील मराठी मंत्र्यांनी पाठपुरावा करण्याचे आश्वासन दिले होते. पण रेड्डी यांनी याबाबत कोणतीही ढिलाई केली जाणार नाही, तसेच ' प्रभात ' च्या अमृतमहोत्सवी वर्षातच त्याची अंमलबजावणी होईल, असे आश्वासन त्यांनी दिले. रेड्डी म्हणाले की, स्टॅम्प तसेच इतर कोणत्याही माध्यमातून ' प्रभात ' चा यथोचित गौरव करणे योग्य राहील.

पूवीर्चा प्रभात स्टुडिओ आणि आत्ताचे फिल्म अॅण्ड टेलिव्हीजन इन्स्टिट्यूट ऑफ इंडियाच्या ( एफटीआयआय) सिनेमागृहाचे नाव ' प्रभात ' चे एक आधारस्तंभ आणि चित्रमहषीर् व्ही. शांताराम यांचे नाव द्यावे, अशी मागणी त्यांचे चिरंजीव आणि मुंबईचे शेरीफ किरण शांताराम यांनी केली आहे. त्याबाबतही निर्णय घेतला जाईल, असे आश्वासन रेड्डी यांनी दिले.

राष्ट्रीय दृष्टीने महत्त्वाचे ठिकाण म्हणून एफटीआयआयला तत्त्वत: मान्यता देताना मंत्रीमहोदय म्हणाले की, हा विषय मंत्रीमंडळापुढे आल्यानंतर त्यावर अंतिम निर्णय घेतला जाईल. ते म्हणाले की, यातून या ऐतिहासिक दृष्ट्या अत्यंत महत्त्वाच्या संस्थेला धोरणात्मक पातळीवर नेमकी हवी ती मदत करणे शक्य होईल.

राष्ट्रीय चित्रपट संग्रहालयाचे संचालक के. शशीधरन यांनी रेड्डी यांनी मंत्रीमहोदयांना 1948 साली तयार झालेली सिंदिया स्टीम नॅव्हिगेशन या जहाजबांधणी कंपनीवरील लघुपट दाखवला. त्यामध्ये याचे शिल्पकार वालचंद हिराचंद यांनी स्वातंत्र्यपूर्व काळात जहाजबांधणीत भारत हा स्वयंपूर्ण झाला पाहिजे यासाठी केलेले प्रयत्न दाखवले. त्यामध्ये मोतीलाल नेहरू, किशोरवयीन इंदिरा गांधी, पंडित जवाहरलाल नेहरू, आचार्य कृपलानी, वल्लभभाई पटेल, महंमद अलि जीना, डॉ. राजेंदप्रसाद इत्यादीही दाखवण्यात आले. भारतीय लघुपटांचा जनक समजला जाणारा जर्मन सिनेमानिर्माता पॉल झील्स याने त्याची निमिर्ती केली.

 
</text>
</doc>
