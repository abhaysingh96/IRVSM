<doc>
<docno>993237.cms.txt</docno>
<text>
 
महामुंबई
प्रबोधनकार ठाकरे नाट्यगृहाच्या तारखावाटपात घोळ?
[ Monday, January 17, 2005  11:58:02 pm]


म. टा. सांस्कृतिक प्रतिनिधी

मुंबई : महापालिकेच्या अखत्यारितीर दीनानाथ नाट्यगृह आणि प्रबोधनकार ठाकरे नाट्यगृह यांच्या भाड्यात केलेली वाढ भाडेकपातीबाबत चर्चा होऊनही पालिकेने अद्याप कमी केलेली नसतानाच बोरिवलीच्या प्रबोधनकार नाट्यगृहातील तारखा वाटपांत व्यावसायिक मराठी नाटकांवर हेतूत: अन्याय होत असल्याचा आरोप मराठी नाट्यव्यावसायिक निर्माता संघाने केला आहे.

नाट्यव्यवसाय सध्या मंदीच्या खाईत गोते खात असताना ठाकरे नाट्यगृहाचे व्यवस्थापनही सुट्या व शनिवार, रविवारच्या तारखा नाटकवाल्यांना न देऊन त्यांना आणखी गतेर्त लोटत असल्याचा आरोप निर्माता संघाचे कार्यवाह दिलीप जाधव यांनी केला आहे. निर्माता संघाच्या पत्रकात श्ाीमती शख या प्र. ठाकरे नाट्यगृहाच्या व्यवस्थापकपदी आल्यापासून तारखा वाटपाबाबत घोळ सुरू झाल्याचा जाहीर आरोप करण्यात आला आहे. याच्या पुष्ट्यर्थ मागील तीन महिन्यांच्या नाट्यगृहाच्या तारखावाटपांचे पत्रकच सोबत जोडण्यात आले असून व्यवस्थापनाने श्ाेया आर्टस, सवोर्दय मेडिकल, विद्याथीर् सहाय्यक संघसेतू क्रेडिट सोसायटी, साक्षीदार प्रॉडक्शन, नादब्रह्मा या नाट्यनिमिर्तीशी संबंधित नसलेल्या संस्थांना मोक्याच्या तारखा दिल्याचे त्यात दाखवून दिले आहे. या संस्था वैयक्तिक भांडवल वाढविण्यासाठी नाट्य निर्मात्यांच्याच चालणाऱ्या नाटकांचे प्रयोग रु. 300 आणि रु. 200 असे भरमसाठ तिकीट दर लावून करतात, असा आरोप पत्रकात करण्यात आला आहे. ' नादब्रह्मा ' या संस्थेस तारखा देऊ नयेत असे डी. एम. सी. मिटींगमध्ये ठरले असताना आणि तशी नोंद मिनिट्स मध्ये असतानाही या संस्थेस शनिवार, रविवार व सुटीच्या तारखांना नाट्यगृह देण्यात येते, या गोष्टीकडे पत्रकात लक्ष वेधले आहे.

दिलीप जाधव म. टा. शी बोलताना म्हणाले की, प्र. ठाकरे नाट्यगृह व्यवस्थापन तारखा वाटपाबाबत पारदर्शकता राखत नाही, हा आमचा मुख्य आक्षेप आहे. कोणत्याही नाट्यगृहाचे तीन महिन्यांचे तारखा वाटप एकदम होत असते व तसा तक्ता नाट्यनिर्मात्यांना उपलब्ध करून दिला जातो. पालिकेचे दीनानाथ नाट्यगृह व्यवस्थापनही याला अपवाद नाही. पण प्र. ठाकरे नाट्यगृहाचे व्यवस्थापन मात्र यात कमालिची गोपनीयता राखते. केवळ त्या महिन्याच्याच तारखा आम्हाला कळवल्या जातात. पुढील महिन्यांचे तारखा वाटप गुलदस्तात ठेवले जाते. हा साराच व्यवहार संशयास्पद असून पालिकेच्या भरारी पथकाने याची तपासणी केली पाहिजे.

 
</text>
</doc>
