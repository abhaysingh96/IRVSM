<doc>
<docno>993036.cms.txt</docno>
<text>
 
अर्थव्यवहार
एचडीएफसीचा 'ईझी ईएमआय' पर्याय
[ Monday, January 17, 2005  09:23:46 pm]


म. टा. बँकिंग प्रतिनिधी

मुंबई : गृहकर्ज घेतल्यानंतर सुरुवातीच्या काळात अनेक कर्जधारकांना समान मासिक हप्ते (ईएमआय) भरणे कठीण जाते. यासाठी गृहकर्ज क्षेत्रात अग्रगण्य असलेल्या एचडीएफसी लिमिटेडने ' ईझी ईएमआय होम ' पर्याय उपलब्ध केला आहे. या पर्यायाद्वारे सुरुवातीच्या काही वर्षांत गृहकर्जदाराच्या सोयीनुसार कमी रकमेचे समान मासिक हप्ते ( ईएमआयज्) तयार केले आहेत.

मध्यमवयीन ग्राहकांना नोकरीचा मर्यादित कालावधी शिल्लक असल्यामुळे जास्त रकमेचे कर्ज मिळत नाही, अशांना या पर्यायाद्वारे कर्जाची पात्रता वाढू शकते. उदाहरणार्थ , 30 हजार रु. दरमहा उत्पन्न असलेल्या 48 वषीर्य ग्राहकाच्या सेवानिवृत्तीस समजा दहा वषेर् शिल्लक आहेत. अशांना इतर बँकेकडून आठ टक्के दराने 10 वषेर् मुदतीचे कर्ज साधारणत: 10 लाख रुपयांपर्यंत मिळू शकते. (समान मासिक हप्ता 12 हजार रु. = मासिक वेतनाचा 40 टक्के).

परंतु ' ईझी ईएमआय ' या पर्यायामुळे ही कर्जाची रक्कम वाढून 12 लाख रुपयांपर्यंत जाईल. या कर्जाच्या रकमेची परतफेड तीन टप्प्यांच्या मुदतीत केली जाईल. याद्वारे पहिल्या तीन वर्षांसाठी 12 हजार रुपयांचा हप्ता ठेवला जाईल. त्यानंतरच्या दुसऱ्या टप्प्यातील तीन वर्षांसाठी समान मासिक हप्ता 14,425 रु., तर शेवटच्या टप्प्यातील समान मासिक हप्ता वाढून 16,380 रु.वर जाईल. तसेच करिअरच्या सुरुवातीच्या काळात कमी उत्पन्न मिळवित आहेत ; मात्र भविष्यात अधिक उत्पन्न मिळवू शकतात, अशा तरुण ग्राहकांना सुद्धा हा पर्याय उत्तम आहे. उदाहरणार्थ , 20 हजार रुपये दरमहा उत्पन्न असलेला 25 वषेर् वयाचा ग्राहक आठ टक्के दराने 15 वर्षांच्या मुदतीसाठी आठ लाख पाच हजार रुपये आणि त्याचा समान मासिक हप्ता आठ हजार रुपये होईल. ( मासिक वेतनाच्या 40 टक्के) मात्र ' ईझी ईएमआय ' पर्यायामुळे ग्राहकाच्या उत्पन्नात दरवषीर् पाच टक्के वाढ गृहीत धरली तर तो ग्राहक 10 लाख रुपयांचे कर्ज स्वीकारू शकतो. पाच वर्षांच्या तीन टप्प्यात कर्जाची रचना केली जाईल. त्यात अनुक्रमे आठ हजार रु. , 9,967 रु. व 12,401 रु. समान मासिक हप्ते असतील. या पर्यायाचा दुसरा फायदा म्हणजे ग्राहक अधिकाधिक करलाभ घेऊ शकतो. ग्राहकांच्या करकक्षेनुसार ग्राहक प्रतिवर्ष दीड लाख रु.ची व्याजाची फेड करून 50,490 रु.ची करबचत करू शकतात. त्याशिवाय त्यांना आयकर कलम 88 अन्वये अतिरिक्त करलाभ मिळू शकतो. ' ईझी ईएमआय ' पर्यायात स्थिर व्याजदराचा ( फिक्स्ड रेट) आणि बदलत्या व्याजदाराचा (फ्लोटिंग रेट) यांचा समावेश आहे.

 
</text>
</doc>
