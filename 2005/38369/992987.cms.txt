<doc>
<docno>992987.cms.txt</docno>
<text>
 
महाराष्ट्र
औदुंबर साहित्य संमेलनात खरे वाङ्मयीन मंथन अपेक्षित
[ Monday, January 17, 2005  08:28:22 pm]


म. टा. वृत्तसेवा

नामदेव ढसाळ यांचे प्रतिपादन

सांगली : औदुंबरचे हे साहित्य संमेलन म्हणजे दिग्गज साहित्यिकांनी मळवलेली वाट आहे. त्यामुळे येथे खऱ्या अर्थाने वाङ्मयीन मंथन व्हावे हीच आपली इच्छा असल्याचे प्रतिपादन ज्येष्ठ साहित्यिक-कवी नामदेव ढसाळ यांनी औदुंबर येथे केले.

सदानंद साहित्य मंडळातफेर् दरवषीर् औदुंबर येथे मकरसंक्रांतीला साहित्य संमेलन भरविण्यात येते. यंदाचे हे 62 वे संमेलन होते आणि संमेलनाचे अध्यक्ष या नात्याने ढसाळ बोलत होते. ते म्हणाले की, औदुंबरसारखे असे चित्र अन्य ठिकाणी मराठीच्या नशिबात नसल्यासारखे वाटते. सुख, समृध्दी व समाधान असलेल्या ठिकाणी संस्कृती असते. महाराष्ट्रात अशी जी चार ठिकाणे आहेत, त्यापैकी औदुंबर हे एक आहे.

ज्यांच्या पुढाकराने आजवर येथे ही साहित्य संमेलने झाली त्या कवी सुधांशू यांना धन्यवाद देत ढसाळ म्हणाले की अ. भा. मराठी साहित्य संमेलनाच्या जडणघडणीत गैरमार्गाने सहभागी होऊन काही गैरवाङ्मयीन माणसे राजकारण्यांना लाजवेल अशा पध्दतीने अध्यक्ष निवडतात ही निश्चितच लांच्छनास्पद बाब आहे. या पार्श्वभूमीवर, औदुंबरचे साहित्य संमेलन हे अशा राजकारण्यांना लाजवेल असे आहे. कारण येथील साहित्याची चळवळ ही लोकांमधून आलेली आहे. तिची नाळ लोकांशी घट्ट बांधलेली आहे.

माणसांतील अमानवी प्रवृत्ती अक्षर वाङ्मयातील ऊर्जाच रोखू शकेल असे सांगून ढसाळ म्हणाले : हे वाङ्मय माणूसपण जागरूकतेकडे घेऊन जाणारे असेल. यासाठी नवीन पिढीने नैतिकता व आपले जीवन डोळ्यासमोर ठेऊन अक्षर वाङ्मय प्रकार घडवावा.

सदानंद साहित्य मंडळाचे कार्यवाह श्रीनिवास कुलकणीर् यांनी स्वागत व प्रस्ताविक केले. प्रा. अविनाश सप्रे यांनी पाहुण्यांचा परिचय करून दिला. ढसाळ यांच्या हस्ते प्रा. एकनाथ पाटील यांना ' सत्वशोधाच्या कविता ' या काव्यसंग्रहाबद्दल सुधांशू पुरस्कार देण्यात आला. तर वंदना कुलकणीर् यांच्या ' मध्यान्ह ' संग्रहास कै. सुरेश कुलकणीर् स्मृती पुरस्काराने गौरवण्यात आले.

ज्यांनी सदानंद साहित्य मंडळाचे हे रोपटे लावून गेल्या 62 वर्षात त्याचा वटवृक्ष केला, सातत्याने हे संमेलन भरविण्यासाठी स्वत:ला झोकून दिले ते कवी सुधांशू आणि त्यांचे सहकारी म. भा. भोसले वार्धक्यामुळे यावेळी उपस्थित राहू शकले नाहीत, याबद्दल मात्र प्रत्येकाच्या मनाला चुटपूट लागून राहिलेली दिसली.

 
</text>
</doc>
