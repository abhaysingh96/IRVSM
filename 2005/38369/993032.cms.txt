<doc>
<docno>993032.cms.txt</docno>
<text>
 
महाराष्ट्र
बाइकवरचे नियंत्रण सुटून 12 वषीर्य मुलगा ठार
[ Monday, January 17, 2005  09:15:22 pm]


म. टा. प्रतिनिधी

नाशिक : मोठा गाजावाजा करून शहरात वाहतूकसुरक्षा सप्ताह साजरा होऊन आठवडाही उलटत नाही तोच भरधाव वेगाने मोटारसायकल चालवणाऱ्या एका बारा वर्षांच्या मुलाला अपघात होऊन त्याचा मृत्यू झाला.

काही दिवसांपूर्वी सिडकोतील सह्यादीनगर येथे दोघा पल्सर मोटारसायकलींची टक्कर होऊन अशाच एका मुलाचा मृत्यू झाला होता. शहर वाहतूक शाखेने मोठा गाजावाजा करून आणि लाखो रुपये खर्च करून आणलेल्या स्पीडगनच्या उपयुक्ततेवर त्यावेळी ' मटा ' तून शंका व्यक्त करण्यात आली होती.

त्याचप्रमाणे कॉलेज रोडवर युवकांच्या भरधाव रायडिंगला आळा घालण्याची गरजही मांडली गेली होती. मात्र, नाकाबंदी करून सामान्य माणसांचा खोळंबा करण्यापलीकडे पोलिसांकडून कुठलीही कारवाई झाली नाही.

हिरोहोंडा सीबीझी मोटारसायकल घेऊन सागर विलास सहाणे हा बारा वर्षांचा मुलगा महात्मानगरकडून कॉलेज रोड या दिशेने येत होता. त्यावेळी त्या यामागे सोहन नंदकिशोर बिरारी ( 17) हा मित्र बसलेला होता. हे दोघे भरधाव वेगाने भोसला मिलिटरी स्कूल प्रवेशद्वारासमोरून येत असताना सागरचे मोटारसायकलवरचे नियंत्रण सुटल्याने ती एका झाडावर आदळली. त्यात दोघेही गंभीर जखमी झाले. त्यांना तातडीने रुग्णालयात हलविण्यात आले. मात्र, सागरवर उपचार सुरू असतानाच त्याचा मृत्यू झाला.

 
</text>
</doc>
