<doc>
<docno>993035.cms.txt</docno>
<text>
 
अर्थव्यवहार
चिअर्स
[ Monday, January 17, 2005  09:23:08 pm]


भारतात वाईन उद्योगास पुरक अशा उत्तम प्रतीची दाक्ष तयार होतात. तसेच देशातील वाईनची बाजारपेठंही मोठी होत चालली आहे. एवढे असूनही भारत 85 टक्के वाईन आयात करतो हीच बाब कल्याण कटारे यांना वाईन उद्योगात प्रवेश करण्यासाठी प्रेरित करत होती. हाती काहीही नसताना केवळ जिद्दीच्या जोरावरच कटारे यांनी हा उद्योगप्रवास सुरू केला. अभ्यास, व्यवसायातील पारदर्शकता आणि प्रामाणिकपणा या गुणांमुळे वायनरी उद्योगात त्यांचे नाव सर्वज्ञात असून त्यांचा हा उद्योग आज कोटीची उलाढाल करत आहे.

2002 साली त्यांनी या वायनरी व्यवसायाचा विचार केला आणि 2003 साली उत्पादनास सुरुवातही केली. त्यांच्या या प्रामाणिक प्रयत्नांना भागीदारांचा विश्वासाची जोड मिळाली आणि त्यांना पहिल्या पिढीतले उद्योजक म्हणून अल्पावधीतच यश मिळाले. देशात केवळ महाराष्ट्राताच वाईनचे उत्पादन केले जात असल्यामुळे बाजारातही चांगली मागणी आहे.

शेतकरी कुटंुबात जन्मलेल्या कटारे यांची जालना जिल्ह्यात पिढीजात शेती होती. त्यात ऊस, कापूस यांची लागवड व्हायची. औरंगाबादमध्ये बीएससीचे शिक्षण झाल्यावर त्यांनी पुण्यात एमबीए केले. अनुभवासाठी पुण्यातील ' गणगे प्रेसिंग लिमिटेड ' मध्ये चार वषेर् नोकरी केली. त्यानंतर स्वत:चा व्यवसाय करण्याचे ठरवून 1995 साली ऑटोमोबाईल स्पेअरपार्ट्स निमिर्ती व्यवसायाला सुरुवात केली. हा व्यवसाय उत्तम प्रकारे चालत होता. पण मधल्या काळात कच्चा माल म्हणजे पोलादाचे भाव खूप वाढले आणि या काळातल्या मंदीमुळे नुकसान झाले.

शेतीची पार्श्वभूमी असल्याने मनात शेती उत्पादनाबद्दल ओढ होती. त्यातून फ्लोरिकल्चरला (फूलांचे उत्पादन) सुरुवात केली. त्यासाठी ' जरबेरा ' फुलांची लागवडीला सुरुवात केली. त्यानंतर कटारे यांच्या आयुष्याने वेगळीच कलाटणी घेतली. कटारे कामानिमित्त नाशिकला गेले असताना त्यांचा वायनरी उद्योगाशी संबंध आला. अर्थातच वायनरीसुद्धा कृषी व्यवसायाशी संबंधीत असल्याने यात मन रमण्यासारखे आहे, असे त्यांना वाटले.

याबद्दल माहिती देताना कटारे म्हणाले : उद्योग सुरु करण्याअगोदरच्या दोन वर्षात इतर वाईन उद्योगांची माहिती घेणे, संबंधित पुस्तकांचे वाचन, इंटरनेटवरुन माहिती काढणे सुरू केले. एक व्यवस्थित योजना आखली. ही योजना इतर नऊ व्यवसायिक मित्रांना समजावून सांगितली. ' आथिर्क व्यवहार ' असल्याने सर्वांचा विश्वास महत्वाचा होता. या विश्वासाच्या बळावरच आम्ही सर्व भागिदारांनी प्रत्येकी पाच लाख रुपयांची गंुतवणूक केली आणि बँकेकडून दोन कोटी रुपयांचे कर्ज घेतले. अशा रितीने एकूण अडीच कोटी रुपयांच्या प्रारंभिक गुंतवणुकीवर या नव्या उद्योगाची पायाभरणी करण्यात आली.

2003 साली ' ब्ल्यू स्टार अॅग्रो अॅण्ड वाइनरी ' कंपनी नावारुपाला आली. कंपनीने पुण्याहून 35 किमी अंतरावरील चाकण गावात उद्योग सुरू करून दजेर्दार दाक्षांपासून वाईननिमिर्ती सुरू केली. 2004 मध्ये कंपनीची बँडेड वाईन बाजारात उपलब्ध झाली.

व्यवसाय सुरु करताना तांत्रिक अडचणी फारशा आल्या नाहीत. पण वाईनचे उत्पादन करण्यासाठी लागणाऱ्या तज्ज्ञांना (वाईन मेकर) कमतरता सारखी भासायची. परदेशी मशिन चालवण्यासाठी अडचण यायची. काही वेळा इटलीतून तिकडच्या बोलावून घ्यावे लागले बोलवावे लागत होते. त्यातच 10 जानेवारी रोजी मुंबईत आयोजिलेल्या ' फूड अँड वाईन ' प्रदर्शनात भाग घेतला. अनुभव आणि जनसंपर्क वाढविण्यासाठी या प्रदर्शनाचा खूप फायदा झाल्याचे कटारे सांगतात.

आज भारतीय वाईनला परदेशी कंपन्यांच्या स्पधेर्ला तोंड द्यावे लागत आहे. आयात करामुळे (इम्पोर्र्ट ड्युटी) परदेशी वाईन 700 रुपयांपासून पाच हजार रुपयांपर्यंत वाईन बाजारात मिळते. कटारे यांची वाईन 200 ते 2500 रुपयांपर्यंत वाईन शौकिनांना उपलब्ध आहे, असे कटारे सांगतात. भारतातील वाईन बाजारपेठेत सध्या अंदाजे 80 हजार पेट्यांची उलाढाल होते. त्यातही नाशिक, सांगली आणि पुणे जिल्ह्यातील नारायणगाव हा पट्टा वाईन ( दाक्ष) उत्पादनासाठी उत्तम समजला जातो.

या उद्योगासाठी इटालीहून खास मशीन विकत आणले. या व्यवसायात मोठी वाढ अपेक्षित असून दोन ते तीन वर्षांत दृष्ट लागण्याइतपद प्रगती होऊ शकते. याचे मुख्य कारण म्हणजे भारतात आता ' वाईन कल्चर ' ची सुरुवात झाली आहे. तसेच सरकारनेदेखील वायनरी उद्योगाच्या विकासासाठी योजना तयार केल्या आहेत. वास्तविक वाईन म्हणजे दारु नव्हे. वाईनमध्ये अल्कोहोलचे प्रमाण फार कमी म्हणजे 12.5 टक्के असून त्यातही नैसगिर्कपणे अल्कोहोल तयार होत असतो.

सध्या कंपनीच्या ' ब्ल्यु फोर्ड ' या ब्रॅण्डअंतर्गत चार प्रकारच्या वाईन आहेत. सिराज (रेड वाईन , 350 रुपये), शेनिअन आणि शेव्हेन्यू (व्हाईट वाईन , 330 रुपये) आणि इव्हिटा (टेबल टॉप दाक्ष आणि वाईन दाक्षांचे मिश्रण , 210 रुपये) असे हे चार प्रकार आहेत. तसेच या वर्षाअखेर एल्डोरो ब्रॅण्ड (रेड आणि व्हाईट वाईन , 110 रुपये) आणि रेड वाईन नंबर 11 ( रेड वाईन , 95 रुपये) हे दोन प्रकार बाजारात येणार आहेत. संपर्क : ड्ढद्यह्वद्गह्यह्लड्डह्म 2 द्बठ्ठद्गह्म 4 ञ्च 1 ह्यठ्ठद्य.ठ्ठ द्गह्ल

उमेश कोळमकर

 
</text>
</doc>
