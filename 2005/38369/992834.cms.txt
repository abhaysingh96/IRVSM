<doc>
<docno>992834.cms.txt</docno>
<text>
 
महाराष्ट्र
राष्ट्रीय कवीसंमेलन 29 जानेवारीपासून ठाण्यात
[ Monday, January 17, 2005  06:19:15 pm]


मंुबई टाइम्स टीम

ठाणे : हिंदी भाषी एकता परिषदेने यंदापासून छत्रपती शिवाजी महाराज शौर्य पुरस्कार सुरू केला आहे. सामाजिक कार्यात कार्यरत असणाऱ्या व्यक्तीस तो प्रदान केला जाणार आहे.

तसंच संस्थेने 29 जानेवारी रोजी राष्ट्रीय कवीसंमेलन गडकरी रंगायतनमध्ये आयोजित केलं असून यंदाचं कवीसंमेलनाचं 12 वं वर्षं आहे. त्याची माहिती देण्यासाठी बोलावण्यात आलेल्या पत्रकार परिषदेत संस्थेचे अध्यक्ष अॅड. बी.एल. शर्मा यांनी ही माहिती दिली.

संस्थेतफेर् गेल्या वर्षांपासून साहित्य आणि पत्रकारिता क्षेत्रात योगदान देणाऱ्या व्यक्तीस डॉ. राम मनोहर त्रिपाठी पुरस्कार तसंच देशभक्ती, वीरतेच्या क्षेत्रात उल्लेखनीय कामगिरी करणाऱ्या व्यक्तीस महाराणा प्रताप शौर्य पुरस्कार

देऊन गौरवलं जातं. यंदापासून संस्थेने छत्रपती शिवाजी महाराज पुरस्कार देण्याचं ठरवलं आहे. पुरस्कारासाठी नावं सुचवण्याची अखरेची तारीख 22 जानेवारी आहे.

यंदाच्या कवीसंमेलनात मेरठमधील हरीओम पवार, दिल्लीच्या कीतीर् काळे, सुरेंद यादवेंद, बलराम श्रीवास्तव, देवव्रत वाजपेयी, शिव तुफान आदी कवी सहभागी होणार आहेत. हिंदी कवींबरोबरच मराठी कवींनाही या संमेलनासाठी निमंत्रित करण्यात येतं. अधिक माहितीसाठी संपर्क : 25422399.

 
</text>
</doc>
