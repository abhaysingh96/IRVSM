<doc>
<docno>993112.cms.txt</docno>
<text>
 
महाराष्ट्र
मोटारीच्या धडकेने मुलगी मृत्युमुखी
[ Monday, January 17, 2005  10:48:48 pm]


म. टा. प्रतिनिधी

पुणे : धनकवडीतील मानव मंदिर हाऊसिंग सोसायटीसमोर मोटारीची धडक बसल्याने दीड वर्षांची मुलगी मृत्युमुखी पडल्याची दुर्घटना रविवारी घडली.

या सोसायटीत राहाणाऱ्या विनेशकुमार पटेल यांनी नवीन मोटार विकत घेतली आहे. रविवारी सायंकाळी सव्वासहा वाजता ते गाडी मागे घेत असताना तेथे खेळत असलेल्या अंजली भाटी या मुलीला मोटारीचा धक्का बसला. त्यात ती जखमी झाल्याने खाजगी रुग्णालयात दाखल करण्यात आले होते. उपचार सुरू असताना सोमवारी ती मरण पावल्याचे सहकारनगर पोलिसांनी सांगितले.

 
</text>
</doc>
