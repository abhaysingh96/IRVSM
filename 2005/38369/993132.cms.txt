<doc>
<docno>993132.cms.txt</docno>
<text>
 
महाराष्ट्र
पाठ्यपुस्तकांची काळजी घेतल्यास मराठी भाषा सुरक्षित राहील
[ Monday, January 17, 2005  11:00:19 pm]


म. टा. प्रतिनिधी

पुणे : मराठी पाठ्यपुस्तकांची काळजी घेतली, गुणवत्ता वाढवली आणि काळानुरुप योग्य ते बदल केले तर मराठी भाषा सुरक्षित राहील, असे प्रतिपादन साहित्य संमेलनाचे अध्यक्ष प्रा. रा. ग. जाधव यांनी व्यक्त केले.

मराठी भाषा समिती आणि अक्षर अॅकॅडमी यांच्यावतीने ज्येष्ठ कवी विठ्ठल वाघ यांचा षष्ठद्बीपूतीर्निमित्त जाधव यांच्या हस्ते शाल, श्ाीफळ आणि भेटवस्तू देऊन सत्कार करण्यात आला त्यावेळी ते बोलत होते. महाराष्ट्र साहित्य परिषदेच्या सभागृहात झालेल्या या कार्यक्रमास ज्येष्ठ दिग्दर्शक राजदत्त, नगरसेवक ज्ञानेश्वर तापकीर आदी उपस्थित होते.

मराठी भाषा वाचावी यासाठी केवळ काळजी करीत बसण्यापेक्षा बैठक मारून बसण्याची आणि साहित्यनिमिर्ती करण्याची गरज व्यक्त करून जाधव म्हणाले की, वाघ यांच्या कवितेतील वऱ्हाडी शब्दांचे अर्थ लावण्यासाठी शब्दकोशाची आवश्यकता आहे. तो कोणी निर्माण करायचा ? मराठीबद्दल उगीच काळजी करीत बसण्यापेक्षा सर्जनशीलता ठेऊन काम करण्याची गरज आहे.

कवितेची समीक्षा लिहिणे हे सर्वात अवघड काम आहे कारण कविता जगावी लागते. त्यासाठी तन्मयतेची आवश्यकता आहे. कविला त्याच्या हयातीत न्याय मिळत नाही ही आपली परंपरा तुकारामांपासून चालत आली आहे. तुकाराम कळायला तिनशे वषेर् जावी लागली. त्यामुळे खंत न बाळगता कविंनी आपले कार्य सुरू ठेवावे.

' चंद, सूर्य जरी आले हाती, सुटू नाही पायाखालची माती ' अशी भावना व्यक्त करून विठ्ठल वाघ म्हणाले की, जाधव यांच्या हस्ते आपला सत्कार होत आहे ही मोठी भाग्याची गोष्ट आहे.

 
</text>
</doc>
