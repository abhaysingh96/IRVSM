<doc>
<docno>992896.cms.txt</docno>
<text>
 
महामुंबई: मुंबई टाइम्स
शुक्रवारी 'हृदयाचे गाणे'
[ Monday, January 17, 2005  07:05:59 pm]


मुंबई टाइम्स टीम

कवी सुरेश भट, आरती प्रभू आणि गेस यांच्या अनेकविध रचना गानसम्राज्ञी लता मंगेशकर गायल्या असून त्यापैकी कित्येकास पं. हृदयनाथ मंगेशकर यांनी संगीत दिलं आहे. या अप्रतिम गाण्यांचा आल्बम ' मैत्र जिवाचे ' या नावाने रसिकांसाठी फाऊण्टनतफेर् प्रकाशित होणार असून उषा मंगेशकर यांनी कॅसेटची निमिर्ती केली आहे. कॅसेट प्रकाशनाच्या निमित्ताने हृदयेश आर्ट्सने शुक्रवार , 21 जानेवारी रोजी सकाळी 10 वाजता ' हृदयाचे गाणे ' ही भावगीत मैफल षण्मुखानंद सभागृहात आयोजित केली आहे.

या मैफलीला खुद्द लता मंगेशकर उपस्थित राहणार असून पं. जसराज यांच्या हस्ते कॅसेटचं प्रकाशन केलं जाणार आहे. या निमित्ताने होणाऱ्या कार्यक्रमात पं. हृदयनाथ मंगेशकर, उषा मंगेशकर, सुरेश वाडकर, शंकर महादेवन, श्रीधर फडके, आरती अंकलीकर-टिकेकर, बेला शेंडे आदी कलाकार सहभागी होणार आहेत. बँक ऑफ महाराष्ट्र आणि करमरकर हेल्थ स्पाने हा कार्यक्रम आयोजित केला असून त्याचं सूत्रसंचालन मंगला खाडीलकर करतील.

दीनानाथ नाट्यगृह, गडकरी रंगायतन तसंच षण्मुखानंद सभागृहात कार्यक्रमाच्या तिकीट विक्रीची व्यवस्था करण्यात आली आहे.

 
</text>
</doc>
