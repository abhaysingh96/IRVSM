<doc>
<docno>992898.cms.txt</docno>
<text>
 
महामुंबई: मुंबई टाइम्स
यंदाच्या वर्षात वाढणार पगार!
[ Monday, January 17, 2005  07:06:53 pm]


मंुबई टाइम्स टीम

नोकरी मिळेपर्यंत ती मिळाली नसल्याचं टेन्शन असतं. एकदा ती मिळाली की, पगार कधी वाढेल, या एका मुद्द्याकडे जगातला प्रत्येक नोकरदार डोळे लावून बसलेला असतो. अशी वाट पाहणाऱ्यांना एक ' गुड न्यूज ' आहे! कारण या वषीर् अनेकांच्या पगाराचा आकडा वाढण्याची शक्यता आहे आणि नोकरीच्या अधिक संधी मिळण्याची शक्यता असल्याचं भाकित वर्तवलंय ' नोकरी डॉट कॉम ' चे सीनिअर एक्झिक्युटिव हरवीन बेदी यांनी.

गेल्या दोन वर्षांत कर्मचाऱ्यांच्या पगाराचा आलेख दिवसागणिक उंचावत असल्याचं गेल्या वषीर् केलेल्या सॅलरी र्सव्हेत स्पष्ट झालंय. तसंच सीनिअर आणि त्या खालील गटासाठी उपलब्ध नोकरीच्या शक्यतांमध्ये निश्चितच वाढ होईल, अशी आशाही हरवीन बेदी यांनी वर्तवली आहे. विशेष म्हणजे आयटी आणि त्या संबंधित क्षेत्र वगळता इतर क्षेत्रांमध्ये नोकरीचे ऑप्शन्स खुले होतील. यामध्ये प्रामुख्याने इन्शुरन्स, टेलिकॉम, रिटेल, फार्मास्युटिकल आणि फायनान्स या क्षेत्रांचा समावेश आहे. तसंच या क्षेत्रांमध्ये कार्यरत विविध स्तरांवरील कर्मचाऱ्यांच्या पगारात लक्षणीय वाढ झाल्याचं आकडेवारी सांगत असल्याचं त्यांनी आवर्जून सांगितलं.

गेल्या वर्षांत सीनिअर आणि त्या खालील गटामध्ये गेल्या वर्षात 10 ते 12 टक्के वाढ झाल्याचं या र्सव्हेनुसार स्पष्ट होत आहे.

कॉल सेंटर्स आणि वैद्यकीय क्षेत्राशी संबंधित कर्मचाऱ्यांच्या पगारात लक्षणीय वाढ झाली आहेच, पण पगारवाढीच्या क्षेत्रात बँकिंग आणि एफएमसीजी कंपन्या आघाडीवर आहेत.

सध्याचं वातावरण हे नोकऱ्या बदलण्यासाठी पोषक आहे, असं हरवीन बेदी यांचं मत आहे. तसंच या वषीर् तुमच्या कामाची चोख किंमत मिळण्याची शक्यता जास्त आहे आणि त्यामुळे सध्या जिथे काम करत आहात, तिथे आपला पगार वाढवण्यासाठी निगोसिएशन्स करण्यासाठी हीच वेळ आहे, असं बेदींना वाटतं.

अर्थात वाढत्या पगारासोबत जबाबदाऱ्या आणि कामाचा बोजा वाढणार, हे नव्याने सांगण्याची आवश्यकता नाही.

 
</text>
</doc>
