<doc>
<docno>992031.cms.txt</docno>
<text>
 
महामुंबई
तरुणाला भोसकले
[ Monday, January 17, 2005  12:04:19 am]


म. टा. प्रतिनिधी

मुंबई : पोलिसांकडे खोटी तक्रार केली म्हणून जाब विचारायला गेलेल्या एका तरुणाला चाकूने भोसकल्याची घटना डोंगरी येथे शनिवारी घडली.

शकील खान (28) हा भेसळयुक्त मिठाई बनवितो, अशी तक्रार त्याच्याच परिसरात राहणाऱ्या नफीस खानने ( 25) डोंगरी पोलिस ठाण्यात केली होती. पोलिसांनी त्याच्या घराची पाहणी केली असता त्यांना काहीच आढळले नाही. शकीलने याबाबत नफीसकडे विचारणा केली असता दोघांमध्ये बाचाबाची झाली. त्यामुळे शनिवारी नफीसने साथीदारांच्या मदतीने शकीलवर चाकूने वार केला.

शकीलवर जे. जे. रुणालयात उपचार सुरू असून डोंगरी पोलिसांनी नफिसला अटक केली आहे.

 
</text>
</doc>
