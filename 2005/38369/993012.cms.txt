<doc>
<docno>993012.cms.txt</docno>
<text>
 
लेख
सेवानिवृत्तांची परवड कधी थांबणार?
[ Monday, January 17, 2005  08:40:45 pm]


बृहन्मुंबई महापालिकेतील सेवानिवृत्त कर्मचाऱ्यांनी सादर करावयाच्या हयातीच्या प्रमाणपत्राबाबत सध्या कमालीचा घोळ चालू आहे. त्यामुळे ज्येष्ठ नागरिकांना मनस्ताप सोसावा लागत आहे. तो कधी संपणार ?

हिंदुस्थान-पाकिस्तानमधील काश्मीरचा किचकट प्रश्ान्ही लवकर सुटेल ; पण महापालिकेच्या सेवानिवृत्तांनी सादर करावयाच्या हयातीच्या प्रमाणपत्राच्या पद्धतीचा गेली चार वषेर् अकारण प्रलंबित ठेवलेला प्रश्ान् वेळेवर सुटणे कठीण होत आहे, असे म्हटल्यास अतिशयोक्ती ठरू नये इतका बेफिकिरीचा कारभार बृहन्मुंबई महापालिकेच्या संबंधित अधिकाऱ्यांतफेर् चालू आहे.

अस्तित्वात असलेली यासंबंधिची चांगली पद्धत पर्यायी व्यवस्थेविना अकस्मात बंद करून घोळ घालण्यात वा सहज सुटू शकणाऱ्या प्रश्ानची तीव्र स्वरूपाची समस्या बनण्यिात या अधिकाऱ्यांचा कोणी हात पकडू शकणार नाही, याचा प्रत्यय सध्या महापालिका सेवानिवृत्तांना येत आहे.

सन 2000 पर्यंत प्रचलित असलेली पद्धत यशस्वीपणे व कोणालाही त्रास न होता व्यवस्थितपणे चालू होती. त्या पद्धतीनुसार एकूण 12 महिन्यांतील दरमहाच्या निवृत्तीवेतनाच्या तपशिलासह हयातीच्या प्रमाणपत्राची छापील प्रत प्रत्येक सेवानिवृत्ताच्या घरी टपालाद्वारे पाठविण्यात येई. त्या प्रतीवर ज्या बँकेतून निवृत्तीवेतन घेतले जाई, त्या बँकेच्या शाखेच्या व्यवस्थापकासमक्ष स्वाक्षरी करून त्याच्या सही-शिक्क्यानिशी प्रमाणित केलेला हयातीचा दाखला संबंधित सेवानिवृत्त मुख्य कार्यालयात टपालाद्वारे पाठवत होते. या पद्धतीत कोणालाही त्रास नव्हता ; परंतु कोणत्याही कारणाचा थांगपत्ता लागू न देता प्रस्तुत पद्धत पर्यायी व्यवस्थेविना अकस्मात बंद केली गेली.

परिणामत: सेवानिवृत्तांच्या संघटनेने सातत्याने पाठपुरावा करूनही गेली चार वर्षं प्रत्येक वेळी केवळ ' पर्यायी व्यवस्थेचा विचार चालू आहे ' असे चाकोरीबद्ध उत्तर दिले जात आहे.

श्ाी. कृ. लेले या क्रियाशील सेवानिवृत्त कार्यर्कत्याने गोरेगावातील अनेक सेवानिवृत्तांच्या सहनिशी एक संयुक्त लेखी निवेदन दि. 7 जानेवारी 2004 रोजी महापालिका आयुक्तांना सादर केलेेच ; पण वेळोवेळी स्मरणपत्रे पाठवून पाठपुरावाही केला. दि. 14/11/04 रोजी पाठ्रवलेले हे अगदी अलीकडचे पत्र. पण आयुक्तांसारखी अधिकारी व्यक्तीच जेथे अत्यावश्यक कृतिशीलता दाखविण्यास असमर्थ ठरते, तेथे संबंधित खात्याचे अधिकारी बेपर्वाई व बेजबाबदारपणाचा प्रत्यय आणून देण्यात आघाडीवर राहिले तर त्यात नवल ते कसले ?

यातही पुन्हा घोळात घोळ असा की, मध्येच महापालिकेच्या मुख्य कार्यालयातच असे हयातीचे दाखले देण्यास सुरुवात झाली असल्याची आवई उठल्याने, दाखल्याच्या प्रती प्राप्त करण्यासाठी ज्यांना जमले त्या सेवानिवृत्तंनी धडपड करीत रांगा लावण्यास सुरुवात केली. काहींना अशा प्रतीही दिल्या गेल्याचे समजले. याबाबत महापालिकेने अधिकृतपणे ना संघटनेला काही लेखी कळविले, ना प्रसिद्धी माध्यमांद्वारे योग्य व अत्यावश्यक त्या सूचनांद्वारे मार्गदर्शन केले. परिणामत: सेवानिवृत्तांकडूनही वेगवेगळी व उलटसुलट माहिती सांगोवांगी पसरल्याने आपले निवृत्तीवेतन ' हयातीच्या प्रमाणपत्र सादरीकरणाच्या अभावी मध्येच आकस्मिकपणे बंद तर केले जाणार नाही ना ', या शंकेपोटी सत्तरी पार केलेल्या ज्येष्ठ सेवानिवृत्त व्यक्ती कमालीच्या ताणतणावाखाली वावरत आहेत. मात्र त्याची जाणीव संबंधित खात्याच्या अधिकाऱ्यांना नाही, ही बाब दुदैर्वी नव्हे काय ?

वाढत्या वयोमानास्तवच्या व्याधीग्रस्ततेमुळे हलाखीच्या प्रवासाची दगदग करू न शकणाऱ्या वयस्कर निवृत्तांप्रमाणेच अपंग व आजारी सेवानिवृत्तांना, अनावश्यक व अकारण या मानसिक त्रासांतून उद्भवणाऱ्या समस्यांना सामोरे जावे लागत आहे. संबंधित खात्याच्या गलथान कारभारामुळे ज्या निवृत्तांना असा असह्य मन:स्ताप सहन करावा लागत आहे. त्याची योग्य त्या त्वरित कार्यवाहीसाठी दखल घेण्याएवढी सहसंवेदनशीलता महापालिका आयुक्त जॉनी जोसेफ यांच्यापाशीही नाही, असा निष्कर्ष संबंधित सेवाविनृत्तांनी काढला, तर तो अनुचित ठरेल काय ?

एकीकडे ज्येष्ठ नागरिकांना अधिकाधिक सोयीसवलती व सुविधांसह आदराची वागणूक दिली जावी म्हणून अनेक संघटना प्रयत्नशील असताना व त्याला जागरुक व पुरोगामी विचारांच्या खाजगी, शासकीय व निमशासकीय व्यवस्थापनांकडून दिलासादायक विश्वासार्ह प्रतिसाद दिला जात असताना, महापालिकेच्या संबंधित खात्यात मात्र उलटी गंगा वाहत आहे.

यास्तव महापालिका आयुक्तांनी अधिक वेळ न दवडता महापालिका सेवानिवृत्तांना सन 2000 पूवीर्प्रमाणेच निवृत्तीवेतनाच्या 12 महिन्यांच्या तपशिलाच्या तक्त्यासह (आयकर प्रपत्रासाठी त्याची गरज असतेच) हयातीच्या प्रमाणपत्रांच्या छापील प्रती टपालाने वा बँकांद्वारे संबंधितांच्या घरी पाठवाव्यात. निवृत्तीवेतनधारकांनी बँकांच्या सक्षम अधिकऱ्यांच्या सहीशिक्क्यानिशी जवळच्या विभाग कार्यालयातील लेखापालांना त्या सादर कराव्यात एवढा साधा व सोपा निर्णय घेऊन, त्याची सत्वर कार्यवाही करण्याबाबतचे निदेर्श जारी करावेत, अशी सप्रेम पण आग्रही विनंती.

अर्थात त्यासाठी येणाऱ्या खर्चाच्या बोजाचा बाऊ न करता वा त्याच्याकडे उंगलीनिदेर्श न करता ज्येष्ठ नागरिकांसाठी थोडाबहुत भार सहन न करण्याऐवढी महापालिकेची आथिर्क स्थिती निश्चितच डबघाईला आलेली नाही. याबाबत जागरुक नगरसेवकांनीही ' सेवक ' या आपल्या बिरुदावलीतील मुख्य शब्दाला प्रत्यक्ष कृतिशीलतेनेच योग्य तो न्याय द्यावा.

मधुकर ताटके

 
</text>
</doc>
