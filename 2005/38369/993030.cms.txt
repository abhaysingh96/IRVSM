<doc>
<docno>993030.cms.txt</docno>
<text>
 
महाराष्ट्र
अमळनेरचे तत्त्वज्ञान केंद विद्यार्थ्यांच्या प्रतीक्षेत
[ Monday, January 17, 2005  09:11:44 pm]


विजय पाठक

जळगाव : अमळनेर येथील जागतिक कीर्ती लाभलेले आणि साऱ्या देशाला भूषण ठरलेले प्रताप तत्त्वज्ञान केंद आज विद्यार्थ्यांच्या प्रतीक्षेत आहे. अर्थात तरीही हा जुना समृद्ध वारसा जतन करण्याचा प्रामाणिक प्रयत्न सुरू आहे.

या केंदाची स्थापना 1916 मध्ये श्रीमंत प्रतापशेठ यांनी केली. शंकराचार्यांच्या तत्त्वज्ञानावर निष्ठा व तत्त्वज्ञानाची आवड असणारे प्रतापशेठ यांनी या केंदाच्या उभारणीसाठी त्यावेळी पाच लाख रुपये व 18 एकर जागा दिली. प्रारंभी या केंदाचे नाव ' इंडियन इन्स्टिट्यूट ऑफ फिलॉसॉफी ' असे होते. भारतीय व युरोपियन तत्त्वज्ञानाचा तौलनिक अभ्यास, पाश्चात्य तत्त्वज्ञानाचे मूल्यमापन, शंकराचार्यांच्या तत्त्वज्ञानाचा सखोल अभ्यास, तत्त्वज्ञानाचा प्रसार आदि अनेक उद्दिष्टे, कल्पना या केंदाच्या उभारणीमागे होत्या.

नामवंत विचारवंत श्री. घोष, केवलरामाणी, मल्कानी, पंडित टोकेकर हे या तत्त्वज्ञान केंदाच्या पहिल्या बॅचचे स्कॉलर होते. तर देशात गाजलेले आघाडीचे तत्त्वज्ञ जी. आर. मल्कानी, के. मित्रा, के. सी. भट्टाचार्य, रासविहारी दास, डी. एम. दत्ता, टी. आर. व्ही. मूतीर्, दया कृष्णा, एस. एस. बारलिंगय्या, के जे. शहा आदि या संस्थेशी संबंधित होते. थोर स्वातंत्र्यसेनानी साने गुरुजी हे अमळनेरला येण्याचे कारण हे तत्त्वज्ञान केंद होते.

5100 हून अधिक दुमिर्ळ अशी तत्वज्ञानाची पुस्तके असलेले हे केंद 1993 पर्यंत पुणे विद्यापीठाशी संलग्न होते.

पण आज मुळातच विद्यार्थ्यांचा तत्त्वज्ञान या विषयाकडे ओढा कमी झाला आहे. त्यामुळे त्यांनी या केंदाकडेही पाठ फिरवली आहे. याला काही अंशी उमविदेखील जबाबदार आहे. या विद्यापीठात तत्त्वज्ञान हा विषय पदवी स्तरावर मुख्य विषय नाही. बी. ए.ला स्पेशल विषय नसताना एम. ए. स्तरावर मात्र विद्यार्थ्यांनी हा विषय घ्यावा अशी अपेक्षा असते. बी. ए. स्पेशलला तत्त्वज्ञान हा विषय नसल्यास विद्याथ्यीर् एम. ए.ला हा विषय कसा घेणार ही बाब विद्यापीठाच्या लक्षातच येत नाही. विशेष म्हणजे ज्या अमळनेरमध्ये श्रीमंत प्रतापशेठ यांच्या नावाने हे केंद चालवले जाते, तेथेच प्रताप कॉलेज असून तेथील प्राध्यापक निवृत्त झाल्याने व या विषयाचा प्रध्यापक पुन्हा न घेतल्याने तो विषय तेथून हद्दपार झाला आहे. या विषयाची गोडी विद्यार्थ्यांना लागावी, या विषयाकडे विद्याथीर् यावेत या दृष्टीने विदयापीठाकडूनही ठोस प्रयत्न होत नाहीत. केवळ या केंदाने हे प्रयत्न करावेत अशी विद्यापीठाची अपेक्षा आहे. अन्य विद्यापीठांत तत्त्वज्ञानाला मोठ्या संख्येने विद्याथीर् असताना येथे मात्र तशी स्थिती नाही.

यंदा एम. ए.ला या तत्त्वज्ञान केंदात केवळ तीन विद्याथीर् असल्याचे सांगण्यात येते. उमविचे कुलगुरू डॉ. आर. एस. माळी म्हणाले की, यूजीसी आणि राज्य सरकार यांच्या सहकार्याने हे तत्त्वज्ञान केंद अधिक विकसित करणार आहोत. तत्त्वज्ञान हा विषय लोकप्रिय करण्यासाठी न्श्चश्चद्यद्बद्गस्त्र श्चद्धद्बद्यश्ाह्यश्ाश्चद्ध 4 द्घश्ाह्म द्ग 1 द्गह्म 4 स्त्रड्ड 4 द्यद्बद्घद्ग हा पदविका अभ्यासक्रम सुरू करत आहोत.

या केंदाच्या प्रमुख डॉ. अर्चना देगावकर यांना मात्र, अन्य विद्यापीठात ज्या पद्धतीने तत्त्वज्ञान हा विषय आहे तसाच या विद्यापीठात असणे आवश्यक वाटते. कारण बी.ए. स्पेशलला हा विषय नसेल तर एम.ए.ला विद्याथीर् येणार कसे हा त्यांचा सवाल आहे. आज मात्र विद्यार्थ्यांनी या विषयाकडे पाठ फिरवली आहे. शांत परिसर देखणी भव्य इमारत, मुबलक पुस्तके या तत्त्वज्ञान केंदात असली तरी ती हाताळायला, अभ्यासायला विद्याथीर् नाहीत ही डॉ. देगावकरांची खंत आहे.

 
</text>
</doc>
