<doc>
<docno>993190.cms.txt</docno>
<text>
 
महाराष्ट्र
बलात्कार करणाऱ्यास अटक
[ Monday, January 17, 2005  11:29:44 pm]


म. टा. वृत्तसेवा

भाईंदर : काशिमिरा येथील जनता नगर झोपडपट्टीत राहणाऱ्या अल्पवयीन मुलीवर बलात्कार करणाऱ्या तरुणाला पोलिसांनी अटक केली आहे. पिंटू रामशरण चौहान ( 20) याने रविवारी सायंकाळी शेजारी राहणाऱ्या तीन वर्षांच्या मुलीला खेळायला नेतो, असे सांगून वस्तीमागे असलेल्या जंगलात नेले आणि तिच्यावर बलात्कार केला.

ही मुलगी बेशुद्ध झाल्यावर पिंटू तिला तिथेच सोडून गेला. बराच वेळ मुलगी परत आली नाही म्हणून मुलीच्या पालकांनी शोधाशोध सुरू केली. बेशुद्धावस्थेत असलेल्या मुलीला पाहून ते घाबरून गेले आणि त्यांनी मुलीला बोरिवलीच्या रुग्णालयात दाखल केले. पोलिसांनी पिंटूला ठाण्याजवळच्या मानपाडा येथील त्याच्या नातेवाईकांच्या घरून अटक केली.

 
</text>
</doc>
