<doc>
<docno>993239.cms.txt</docno>
<text>
 
महामुंबई
बेस्ट युनियनमध्ये गैरव्यवहार केल्याचा आरोप
[ Monday, January 17, 2005  11:58:48 pm]


म. टा. प्रतिनिधी

मुंबई : बेस्ट वर्कर्स युनियनमध्ये राष्ट्रवादी काँग्रेसचे शरद राव व जॉर्ज फर्नान्डिस यांचे नेतृत्त्व मानणारे नारायण फेणाणी यांच्यातील दुफळी आणखी वाढली असून फेणाणी यांनी कोट्यवधी रुपयांचे गैरव्यवहार केल्याचा आरोप करीत त्यांना निलंबित करण्यात आल्याचे राव यांनी सोमवारी सांगितले.

राव म्हणाले की, फेणाणी व खजिनदार दिनकर यादव यांनी गेल्या अनेक वर्षांत युनियनचा हिशेब व ताळेबंद कार्यकारी समितीपुढे दिलेला नाही. युनियनची मालमत्ता खरेदी करताना वाषिर्क सर्वसाधारण सभेची व व्यवस्थापन समितीची घटनेनुसार मंजुरी घेतलेली नाही. अशाच प्रकारे त्यांनी 50 लाखांहून अधिक रक्कम बेस्ट वर्कर्स युनियन कल्याण न्यासात वर्ग केली. अनेक गैरव्यवहार करून युनियनचा पैसा गिळंकृत केला. कोट्यवधी रुपयांची जमीन परवानगी न घेता युनियनच्या पैशाने खरेदी केली. जागांच्या खरेदी- विक्रीमध्ये परस्पर व्यवहार करून ते उघड केले नाहीत. कोऱ्या व्हाऊचर्सवर कर्मचाऱ्यांच्या सह्या घेतल्या, असे आरोप राव यांनी केले.

काही दिवसांपूवीर्च राव व फेणाणी एकाच मंचावर पत्रकारांपुढे आले होते. राव स्वत: युनियनमध्ये गेली आठ वषेर् महत्त्वाच्या पदावर असूनही कर्मचाऱ्यांच्या पैशाच्या गैरवापरावर आवाज का उठविला नाही, असे विचारले असता ते म्हणाले की, त्याचमुळे त्यांचे निलंबन झाले आहे. आता 20 जानेवारी रोजी त्यासाठीच विशेष वाषिर्क सर्वसाधारण सभा बोलाविण्यात आली आहे, असे त्यांनी सांगितले.

 
</text>
</doc>
