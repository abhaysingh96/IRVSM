<doc>
<docno>992965.cms.txt</docno>
<text>
 
लेख
समृद्ध सहकाराची शताब्दी
[ Monday, January 17, 2005  08:00:22 pm]


पुण्यात असून थंड नाही, मुंबईत असून ओव्हरस्मार्ट नाही आणि महाराष्ट्रात सर्वत्र पसरली असूनही उद्योजक आणि व्यावसायिक यांच्यापासून दूर नाही, अशा शब्दांत ' कॉसमॉस बँके ' चे वर्णन लेखकाने केले आहे. आजपासून या बँकेचा शताब्दी महोत्सव सुरू होत आहे. त्या निमित्ताने...

माझ्या राजकीय आणि सामाजिक जीवनापलीकडे माझे व्यावसायिक जीवनसुद्धा आहे. गेली जवळजवळ चाळीस वषेर् मी छोटे- मोठे व्यवसाय करीत आहे. मराठी माणसाने उद्योगात पडावे, हे मी सातत्याने सांगत आलो आणि उद्योगांचे आणि बँकांचे नाते रक्ताच्या सख्ख्याभावासारखे असते. दोघांचे एकमेकांशिवाय चालतच नाही. एक जमाना होता की, ज्यावेळी कर्ज घेणे वाईट समजले जाई. परंतु, आता उद्योग अथवा धंद्यासाठी जास्तीतजास्त कर्ज मिळविणे हेसुद्धा उद्योगाच्या उत्तम विकासाचे चिन्ह मानले जाते आणि म्हणून बँकेकडून कर्ज मिळविणे, त्यावर चांगला व्यवसाय करणे आणि कर्ज सव्याज योग्य वेळी परत करणे, ही उद्योगधंद्याच्या यशस्वीतेची बाब समजली जाते. या दृष्टीने बँकेची अचूक निवड ही महत्त्वाची असते.

काही उद्योजकांना अशी बँक मिळते की, जी धावत नाही, चालत नाही, रांगतसुद्धा नाही आणि बँकेच्या अशा वागणुकीमुळे धंद्याला उठाव येत नाही. म्हणून बॅँक कशी असावी याबद्दल खूप विचाराअंती माझे मत असे बनले आहे की, आजच्या स्पधेर्च्या जगात मी ज्या बँकेशी व्यवसाय करतो, ती बँक गतिमान असणे आवश्यक आहे. ' कॉसमॉस बँक ' तशीच आहे. ' कॉसमॉस ' ला कर्ज देणे आवडते, ते त्वरित देणे आवडते आणि त्याचबरोबरच दिलेल्या वेळी ते वसूल करणेही फार आवडते आणि म्हणून आमच्या कोहिनूर ग्रुपची आणि कॉसमॉसची कुंडली सारखी असावी, असे मला वाटते. ही बँक अनावश्यक कागदपत्रांच्या जंजाळात अडकवून टाकत नाही. बँकेचा दृष्टिकोन सकारात्मक असणे ही दुसरी महत्त्वाची गोष्ट! ' कॉसमॉस बँक ' आपल्या क्लाएन्टकडे संशयाने पाहत नाही. उद्योगधंद्यासाठी पैसे मागणारा मनुष्य हा पैसे बुडविणारच असा अविश्वास मनात बाळगून बँक कर्ज देत नाही आणि म्हणून ' कॉसमॉस ' ची दोन वैशिष्ट्ये मला फार आवडतात. एक म्हणजे गतिमानता आणि दुसरी गोष्ट म्हणजे विश्वासार्हता! परंतु, त्याबरोबर तिसरी गोष्ट तेवढीच महत्त्वाची आहे आणि ही तिसरी गोष्ट म्हणजे बँकेने व्यावसायिकाला किंवा उद्योजकांना जणू काही एखादा आपला भागीदारच आहे अशा समजुतीने मदत करावयाची असते. म्हणूनच समोरचा व्यवसाय टिकेल कसा, वाढेल कसा, सुदृढ होईल कसा, याचा बँकेने विचार करायला हवा. म्हणून त्या उद्योजकाला पिळून अधिकाधिक व्याज काढण्यापेक्षा त्याचा धंदा चालायला पाहिजे, या दृष्टीने मदत करण्याची गरज असते. ही मदत जर वेळेवर आली नाही तर उद्योगधंद्याचे होणारे नुकसान हे प्रत्यक्ष कर्जाच्या रकमेपेक्षा किती तरी जास्त असते. कॉसमॉस बँक सकारात्मक दृष्टिकोन घेणारी आहे. या बँकेच्या मदतीमुळे आमच्या कोहिनूर ग्रुपला खंडाळ्याला एक अतिशय उत्तम असे हॉस्पिटॅलिटी मॅनेजमेन्ट इन्स्टिट्यूट काढता आली आणि त्याबरोबरच नुकतेच बिझिनेस मॅनेजमेन्ट इन्स्टिट्यूटसुद्धा आम्ही सुरू करू शकलो.

भारतात पाच फेब्रुवारी , 1889 रोजी बडोद्यामध्ये सर्वसामान्य माणसांच्या आथिर्क गरजा भागविण्यासाठी स्वावलंबन व परस्पर सहकार्याची आवश्यकता गृहीत धरून, सहकारी चळवळीस खऱ्या अर्थाने सुरुवात झाली. पुढे दि. 18 जानेवारी 1906 मध्ये ' कॉसमॉस केडिट सोसायटी ' नामक ऐतिहासिक संस्थेची स्थापना कृष्णाजी सदाशिव ऊर्फ बाबुराव गोरे आणि शंकर हरी बरवे यांच्या पुढाकाराने करण्यात आली.

भविष्यात होणाऱ्या मोठ्या प्रमाणावरील आथिर्क उलाढालींची चाहुल लागल्याप्रमाणे या संस्थेच्या पदाधिकाऱ्यांनी या सोसायटीचे नाव ' कॉसमॉस ' असे ठेवले. ' कॉसमॉस ' म्हणजे ' विश्व '! म्हणजेच सहकारी चळवळीला ' वैश्चिक ' स्वरूप मिळवून देणारी ही संस्था ठरेल याची खात्री या संस्थेच्या दष्ट्या संस्थापकांना तिचे नामकरण करतानाच होती. ग्रामीण आणि नागरी अशा दोनही प्रकारचे व्यवहार करणारी ती मुंबई इलाख्यातील पहिली संस्था होती आणि या संस्थेच्या सदस्यत्वाकरिता जात-पात, धर्म-वंश वगैरे कोणत्याही प्रकारचे भेदाभेद पाळले जाऊ नयेत हा संस्थापकांचा त्या काळातील हेतू किती दष्टेपणाचा होता हे आज दिसून येत आहे.

1920 मध्ये सोसायटीने ' अ ' वर्ग मिळविला व तेव्हापासून तो सातत्याने आजवर कायम राखला. 1927 मध्ये एका महिलेची पतपेढीच्या मॅनेजिंग कमिटीवर नेमणूक करून इतिहास रचला गेला. सन 1927-28 मधील कॉसमॉसच्या उल्लेखनीय कामगिरीमुळे 22 मे 1928 रोजी तिला पतपेढीऐवजी बँकेचा दर्जा मिळणे क्रमप्राप्तच होते. संस्थेच्या सेक्रेटरींच्या घरीच सुरुवातीची काही वषेर् कार्यालय असलेल्या या संस्थेची स्वत:ची इमारत 1944 साली अस्तित्वात आली. पतपेढी ते बँक या वाटचालीनंतर या संस्थेचे कार्यक्षेत्र वाढत जाऊन ती मध्यमवगीर्यांचे आशास्थान बनली.

व्यवसायाच्या दृष्टिकोनात मात्र या बँकेने कमालीची लवचिकता अवलंबिली असून कालानुरूप परिवर्तन हे तत्त्व ' कॉसमॉस ' ने प्रथमपासूनच अवलंबिले असल्याने सन 1985 पासूनच बँकेने अल्पप्रमाणात संगणकाचा वापर सुरू करून टप्प्याटप्प्याने सर्व शाखा संगणकीकृत केल्या. 2001 मध्ये सेन्ट्रलाईज्ड बँकिंग सिस्टीमद्वारे एनिव्हेअर बँकिंग राबविण्याचा निर्णय घेतला. त्याकरिता जगप्रसिद्ध इन्फोसिस टेक्नॉलॉजीजचे ' फिनॅकल ' सॉप्टवेअर खरेदी करून विप्रो इंटरनॅशनल कंपनीचे नेटवकिर्ंग आणि आयबीएम कंपनीचे हार्डवेअर घेऊन ' प्रोजेक्ट सेंच्युरी ' हा प्रकल्प दोन वर्षांपूवीर् अंमलात आणला. या प्रकल्पानंतर ' इलेक्ट्रॉनिक फंडस् ट्रान्सफर ', ' इंटरसोल ट्रॅन्झॅक्शन्स ', ' आरटीजीएस ', ' एटीएम ', ' मल्टिसिटी चेकबुक्स ' अशा सुविधा उपलब्ध करून देता आल्या आहेत. अशी सुविधा पुरविणारी ही सहकार क्षेत्रातील एकमेव बँक आहे.

सध्या असलेल्या 35 एटीएम सेन्टर्सबरोबरच कॉसमॉस बँक देशातील प्रमुख बँकांच्या ' क्चन्हृष्टस् ' या एटीएमच्या नेटवकिर्ंगमध्ये सहभागी होत असून त्याद्वारे देशभरातील सुमारे 4000 हून अधिक एटीएम सेन्टर्सद्वारा ' कॉसमॉस ' बँकेच्या खातेदारांना रोखीचे व्यवहार करता येतील.

कॉसमॉसच्या संस्थापकांचा दष्टेपणा त्यांच्या आजच्या संचालकांनीही कायम ठेवला असून खुल्या आथिर्क धोरणांमुळे खाजगी बँकांचे विलिनीकरण, नव्या खाजगी बँकांची निमिर्ती, सहकारी बँकांच्या बाबतीतील गुंतवणूक धोरणांतील चुका, कर्जमंजुरीतील घोटाळे, अनुत्पादित कर्जाचे वाढते प्रमाण या सर्व घटनांकडे बारकाईने लक्ष पुरवून कालानुरूप व गरजेनुरूप आपल्या धोरणांमध्ये बदल करून ठेवींवरील व कर्जावरील व्याजदरांत बदल केले. याचा परिणाम म्हणजे सन 2003-2004 या वर्षामध्ये बँकेला विक्रमी नफा झाला आहे.

' कॉसमॉस ' चे लोक टेन्शन देत नाहीत, निर्दय होत नाहीत आणि कोणत्याही प्रकारचे टेबलाखालील व्यवहार करीत नाहीत. वेळप्रसंगी त्यांचे चेअरमन, डायरेक्टर आमच्याकडे येतात आणि मार्गदर्शन करतात. आम्ही मोठे व्यावसायिक म्हणून आमच्याशी चांगले संबंध आहेत. परंतु अनेक सामान्य खातेदारही असे सांगतात की, ही बँक त्यांनाही आमच्याप्रमाणेच अत्यंत सन्मानाची वागणूक देते. बँक म्हणजे बॉस नव्हे. बँक हा उद्योगधंद्यातील सर्वात महत्त्वपूर्ण घटक! आणि म्हणून तुमची बँक सनातनी नसावी, बेहिशोबी नसावी आणि बेजबाबदारही नसावी. गेली दहा वषेर् आमचा व्यवसाय पूर्णपणे माझा मुलगा पाहत असतो आणि आजपर्यंत या बँकेबद्दल त्याने एकही तक्रार केलेली नाही. पंरतु, तो तारुण्याच्या भरात फारच गतिमान होत आहे, असे बँकेला कधी वाटले, तर त्यावेळी त्याला ' स्पीड ब्रेकर ' दाखविण्याचे कामसुद्धा ही बँकच करते. याचा अर्थ वेळोवेळी क्लाएन्टला भानावर आणण्याचे कामसुद्धा करणारी अशी ही बँक आहे.

आता तर पुण्याच्या वैभवात भर घालील आणि बँकेच्या व्यवसायाला व प्रतिष्ठेला साजून दिसून अशी स्वत:ची भव्य वास्तू असावी या दृष्टिकोनातून गणेशखिंड रोड या शहरातील महत्त्वाच्या रस्त्यावर बँकेने सुमारे 58,000 स्क्वेअर फुटाची जागा विकत घेतली असून शताब्दी वर्षात तेथे बांधकामाला सुरुवात होणार आहे.

कॉसमॉस बँकेने आपल्या सामाजिक बांधिलकीच्या दृष्टिकोनातून क्रीडा व कलाक्षेत्रात अनेक उपक्रम सुरू केले आहेत. यामध्ये गेली 13 वषेर् सामाजिक क्षेत्रातील एखाद्या नामवंत व्यक्तीला कॉसमॉस पुरस्कार दिले जातात. विविध सामाजिक क्षेत्रातील मान्यवरांना त्यांच्या कार्याच्या गौरवास्तव हे पुरस्कार दिले जातात.

पुण्यात असून थंड नाही, मुंबईत असून ओव्हरस्मार्ट नाही आणि महाराष्ट्रात सर्वत्र पसरली असूनही उद्योजक आणि व्यावसायिक यांच्यापासून दूर नाही. अशा या बँकेला शंभर वषेर् पूर्ण होत आहेत, याचा अर्थ त्यांच्याप्रमाणेच त्यांच्याबरोबर व्यवसाय करणाऱ्या उद्योग-धंद्यांनाही शताब्दीवर्ष साजरे करण्याची संधी मिळणार हे निश्चितच!

मनोहर जोशी
माजी लोकसभा अध्यक्ष.

 
</text>
</doc>
