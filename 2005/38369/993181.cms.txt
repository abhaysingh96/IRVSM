<doc>
<docno>993181.cms.txt</docno>
<text>
 
हेल्थ
निरोगी त्वचा
[ Monday, January 17, 2005  11:26:30 pm]


आपण सुंदर दिसावं, असं प्रत्येकालाच वाटतं. स्त्रियांमध्ये सौंदर्याची जाणीव उपजतच असमे. सध्याच्या फॅशन आणि ग्लॅमरच्या जगात पुरुषही ब्युटी कॉन्शस झालेले दिसतात. केस, डोळे, दात, त्वचा आणि शरीरातील अनेक घटकांवर आपले सौंदर्य अवलंबून असते.

पण वाढते प्रदूषण, अयोग्य आहार आणि कृत्रीम सौंदर्य प्रसाधनांचा वापर केल्यामुळे व गैरसमजापोटी चुकीचे प्रयोग शरीरावर केल्यामुळे सौंदर्य धोक्यात येतेे. त्वचा कोरडी पडणे, पुरळ येणे अशा तक्रारी होऊ लागतात.

पण आहाराचे नियम पाळले आणि नियमितपणे पोषक आहार घेतला, तर त्वचेचे आरोग्य खूप काळ टिकून राहते.

रोज एक कप दुधात एक चमचा गाईचे तूप टाकून प्यावे. त्यामुळे त्वचा कोरडी पडत नाही. जेवणात नेहमी साजूक तुपाचा वापर करावा. फळांमध्ये डाळींब, दाक्ष, टरबूज, आंबा, काकडी, मोसंबी खावीत. शक्यतो ज्या फळांमध्ये रस जास्त असतो, ती खाल्याने त्वचा टवटवीत राहते. पळे फोडींच्या स्वरुपात किंवा ज्यूस करून प्यावे. पण त्यांचे मिल्कशेक करू नयेत. भाज्यांमध्ये दूधी भोपळा, कोहळा, चाकवत, पडवळ, कारली आणि टॉमेटो खावे. भाज्यांना फोडणी घालताना हळद जास्त प्रमाणात घालावी. भाज्यांमध्ये कोथिंबीर वापरावी. भरपूर पाणी प्यावे. ( क्रमश:)

डॉ. स्वाती जावळीकर

 
</text>
</doc>
