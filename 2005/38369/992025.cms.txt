<doc>
<docno>992025.cms.txt</docno>
<text>
 
महामुंबई
आजचे संगीत ऐकताना क्लेश होतात : पंडित रामनारायण
[ Monday, January 17, 2005  12:02:55 am]


म. टा. सांस्कृतिक प्रतिनिधी

मुंबई : ' युरोपियन संस्कृतीत संगीताबद्दल जी सभ्यता आहे, ती अमेरिकन संस्कृतीत नाही. आपल्या यशस्वी संगीतकारांवर अमेरिकेचा प्रभाव आहे. ते लोकांचा कल ओळखून संगीत देतात आणि त्यांचे मन रिझवतात, जॅझ संगीत आणि भारतीय शास्त्रीय संगीताचे बिनदिक्कत मिश्रण करतात. त्यामुळे आजचे संगीत ऐकताना मनाला क्लेश होतात, पण जीवनाच्या परिवर्तनशीलतेवर माझा विश्वास असल्यामुळे संगीताला पुन्हा चांगले दिवस येतील, या आशेवरच मी जिवंत आहे, असे उद्गार विश्वविख्यात सारंगीये पंडित रामनारायण यांनी रविवारी येथे काढले.

' मॅजेस्टिक गप्पां ' मध्ये पत्रकार अंबरीश मिश्र यांनी पंडित रामनारायण यांची प्रकट मुलाखत घेतली. मिश्र यांनी पंडितजींना प्रश्ान् विचारण्यापेक्षा अधिक बोलतं करण्यावर भर दिला. ' माझं काम फक्त लेहरा धरण्याचं आहे ' असं सांगणाऱ्या मिश्र यांच्या सर्व प्रश्ानंची पंडिजींनी त्यांच्या मृदू आवाजात उत्तरे दिली.

पाश्चात्य जगतात, विशेषत: अमेरिकेत भारतीय संगीताची बूज राखली जात नाही. याबद्दल पंडिजींनी खंत व्यक्त केली. ते म्हणाले , ' भारतीय संस्कृतीचे रक्षकच आपल्या संस्कृतीविषयी जागरूक नाहीत. त्यामुळे युरोपात जसं त्यांनी आपलं संगीत जतन केलं, तसं इथं आपलं संगीत जतन झालं नाही. आपल्या संगीतकारांनी लोकानुनय केला. आमचं शिक्षण मंत्रालय जरूर तानसेन महोत्सव भरवतं, पण तानसेन काय गायचा हे त्यांना ठाऊक नाही. '

आजच्या धावपळीच्या जीवनात संगीताची साधना कमी झाली आहे का, असा प्रश्ान् विचारला असता पंडितजी म्हणाले , ' साधनेसाठी बारा-बारा तासच दिले पाहिजेत, असं नाही, संगीताचे मर्म कळले पाहिजे. पंढरपूरच्या वारीत वारकरी जे संगीत गातात, त्याच्यात भारतीय आत्मा आहे. त्या संगीताला शास्त्रीय आधार नाही, ताना-पलटे नाहीत ; पण ते प्रभावी वाटते. 25 वर्षांपूवीर्चे संगीत आजही प्रभावी वाटते. परंतु, आजकाल जो तो , ' रोटी कपडा और मकान ' या तीन गोष्टींसाठीच धावत असून ही चिंताजनक गोष्ट आहे. गरीब आणि मध्यमवगीर्यांनी या गोष्टींचा विचार करणे अजिबात चूक नाही. पण ज्यांच्याकडे अगणित पैसा आहे, तेही आणखी पैसा कसा कमवायचा याचाच विचार करतात, अशी खंत त्यांनी व्यक्त केली.

सारंगी या लुप्त होत चाललेल्या वाद्याला भारतीय संगीतात पुन्हा प्रतिष्ठा प्राप्त करून देताना प्रशिक्षणाची नवीन पद्धतही कशी विकसित केली, हे पंडिजींनी यावेळी सांगितले. शेवटी पंडितजींचे पुत्र पंडित ब्रिजनारायण यांनी सरोदवादन तर पंडितजींनी सारंगीवादनाचा आविष्कार दाखवून रसिकांना तृत्प केले.

 
</text>
</doc>
