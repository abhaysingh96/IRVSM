<doc>
<docno>992049.cms.txt</docno>
<text>
 
क्रीडा
एका जिद्दीची धाव...
[ Monday, January 17, 2005  12:10:16 am]


म. टा. प्रतिनिधी

मंुबई : धावायचं म्हटलं तर पायात जोर हवा ; पण पायच नसतील तर ?... दुर्दम्य आत्मविश्वास व जिद्दच पाय होतात. दृष्टी नसेल तर ?... बिघडत नाही, अंधाराला चिरण्याचं आंतरिक सार्मथ्य अजून शाबूत आहे. संपूर्ण शरीरच विकलांग असेल तर ?... दोन्ही पाय नसलेले राजाराम घाग असोत की, स्टीफन हॉकिंग यांच्यासारखा, लोळागोळा झालेला आठ वर्षांचा गुड्डू असो, दृष्टी हरवत चाललेेले सुभाष दातरंगे असोत की, एक हात नसलेला आनंद परदेशी असो... असे अनेक घाग, गुड्डू, दातरंगे यांनी मॅरेथॉनवर आपला ठसा उमटवला आणि झंुजारवृत्तीची झेप काय असते, याचं दर्शन घडवलं. अपंगत्वाविरोधातील लढाई यशस्वीपणे जिंकताना, धडधाकट माणसांनाही ते प्रेरणा देऊन गेले.

अपंगांचा मोठा सहभाग हे या मॅरेथॉनचे मुख्य आकर्षण ठरले. अपंगांच्या शर्यतीत ' नॅसिओ ' या संस्थेतील राजाराम घाग व त्यांच्या सहकाऱ्यांसह सहभागी सर्वच अपंगांची कहाणी ही अशीच एकाच जिद्दीची कहाणी म्हणावयास हवी.

पश्चिम रेल्वेत कार्यालय निरीक्षक असलेले घाग व्हीलचेअरवरून या स्पधेर्त सहभागी झाले होते. पोहण्याची प्रचंड आवड असलेले घाग इंग्लिश खाडी पोहून पार केली आहे. पायाला व्यायाम मिळावा म्हणून त्यांनी पोहणं सुरू केलं आणि नंतर पोहण्याच्या स्पर्धांमध्येही ते उतरू लागले. अनेक स्पर्धांमध्ये त्यांनी पारितोषिकेही मिळवली आहेत. मॅरेथॉन स्पधेर्चे अंतर खूपच कमी असल्याची तक्रार त्यांनी केली. लहानपणापासूनच अर्धा हात नसलेले आनंद परदेशी, पायांनी अधू असलेले विजय राठोड, जगदिश सिंग हेही याच जिद्दीने स्पधेर्त उतरले होते. हे ' पटू ' रोज सकाळी पाच वाजल्यापासून सराव करतात.

प्रख्यात शास्त्रज्ञ स्टीफन हॉकिंग यांच्या सारखेच विकलांग शरीर, पण अफाट कर्तृत्व व तीव्र इच्छाशक्तीचे दर्शन उपस्थितांना आठ वर्षांच्या गुड्डूत घडले. रस्त्याच्या कोपऱ्यावरील कमी उंचीच्या मनोऱ्यावर विख्यात क्रिकेटपटू कपिल देव उभे होते. लहानशा खुचीर्वरून गुड्डूला त्याच्या आईवडिलांनी तेथे आणले. त्यांच्या मदतीने उभा राहत महत्प्रयासाने गुड्डूने कपिलला अभिवादन करण्याचा प्रयत्न केला तेव्हा, कपिलसह सर्वजण हेलावले.

... धडधाकट माणसांपेक्षा आम्ही कुठेही कमी नाही, असा संदेशच ही मंडळी देत होती.

 
</text>
</doc>
