<doc>
<docno>993185.cms.txt</docno>
<text>
 
महाराष्ट्र
कामगारांवरील हल्ल्याप्रकरणी कारवाईची मागणी
[ Monday, January 17, 2005  11:28:41 pm]


म. टा. वृत्तसेवा

ठाणे : महापालिका कामगारांवर झालेल्या हल्ल्याप्रकरणी आरोपींना अटक करण्याची मागणी ठाणे महापालिका आयुक्त संजय सेठी आणि महापौर शारदा राऊत यांनी पोलिस अधिकाऱ्यांकडे केली आहे.

वागळे इस्टेट रस्ता क्रमांक 22 येथे फेरीवाल्यांवर कारवाई करण्यासाठी गेलेल्या कामगारांवर काहीजणांनी चाकूहल्ला केला होता. त्यात हरिश्चंद सासे, रविंद पवार, नाना सोनावणे आणि मंगल गांगुडेर् हे चौघे कर्मचारी जखमी झाले.

अतिक्रमण विरोधी पथकाच्या कामगारांनी मंगळवारी काही काळ काम बंद ठेवले. कामगारांवरील हल्ल्याचा निषेधही व्यक्त करण्यासाठी हा बंद पाळण्यात आला.

म्युनिसिपल लेबर युनियनचे सरचिटणीस प्रभाकर आडेलकर आणि जगदीश खैतलिया यांनी मंगळवारी आयुक्त आणि महापौरांची भेट घेऊन कामगारांना झालेल्या मारहाणीबद्दल चिंता व्यक्त केली. त्यानंतर ही मागणी करण्यात आली आहे. ज्या भागात मारहाण झाली तेथील फेरीवाल्यांवर पोलिस बंदोबस्तात मंगळवारी कारवाई सुरू झाली आहे.

 
</text>
</doc>
