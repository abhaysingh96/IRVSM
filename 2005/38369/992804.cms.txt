<doc>
<docno>992804.cms.txt</docno>
<text>
 
प्रगती फास्ट
मर्चण्ट नेव्हीमध्ये करिअर
[ Monday, January 17, 2005  06:10:15 pm]


+ मी मॅथ्स विषयातून बीएस्सी केलं आहे. ग्रॅज्युएशननंतर मला करिअर करण्याच्या काय संधी आहेत ? मला जर मुंबईच्या आयआयटीमध्ये प्रोफेसर म्हणून काम करायचं असेल तर काय शैक्षणिक पात्रता आवश्यक आहे याची माहिती द्या.

एक वाचक

ग्रॅज्युएशननंतर तुम्हाला असंख्य क्षेत्रात करिअर करता येईल. तुम्हाला मुळात कोणत्या क्षेत्रात जॉब करायचं आहे, हा प्रश्न महत्त्वाचा असतो. त्यानूसार तुम्हाला तयारी करावी लागते. आयआयटीमध्ये प्रोफेसर म्हणून काम करायचं असेल तर तुम्हाला त्या विषयात पीएचडी करणं आवश्यक आहे. पण कॉलेज प्रोफेसर म्हणून करिअर करण्यासाठी तुम्हाला किमान मॅथ्समध्ये पोस्टग्रॅज्युएशन करणं आवश्यक आहे. तसंच तुम्हाला नेट किंवा सेट या परीक्षा पास होणंही तेवढंच आवश्यक आहे. आयआयटीमध्ये प्रोफेसर म्हणून काम करण्यापूवीर् इतर कॉलेजमध्ये लेक्चरर म्हणून काम करणं तुम्हाला करिअरला दिशा देण्याच्या दृष्टीने फायदेशीर ठरू शकतं.

+ मी सध्या अकरावी सायन्सला शिकत आहे. बारावीनंतर मर्चण्ट नेव्हीमध्ये करिअर करता येईल का ? या क्षेत्रात प्रवेश घेण्यासाठी एखादी परीक्षा द्यावी लागते का ? या क्षेत्राबद्दल मला सर्व माहिती द्या.

गणेश

मर्चण्ट नेव्ही क्षेत्रात करिअर करण्यासाठी तुम्ही तीन वर्ष बीएस्सी ( नॅशनल सायन्स) किंवा चार वर्षांचा मरिन इंजिनीअरिंग कोर्स करू शकता. हा कोर्स मुंबईच्या टी.एस. चाणक्य आणि कोलकाताच्या मरिन इंजिनीअरिंग रिसर्च इन्स्टिट्यूटमधून करता येईल. या कोर्सला प्रवेश घेण्यासाठी आयआयटी जॉईण्ट एण्ट्रन्स एक्झामिनेशन ही प्रवेशपरीक्षा द्यावी लागते. टी.एस. चाणक्य आणि मरिन इंजिनीअरिंग रिसर्च इन्स्टिट्यूटमध्ये प्रवेश घेण्यासाठी भरावा लागणारा प्रवेशअर्ज डायरेक्टर जनरल ऑफ शिपिंग, जहाज भवन, डब्ल्यू एच मार्ग, बलार्ड इस्टेट, मुंबई 400038. या इन्स्टिट्यूटव्यतिरिक्त टी.एस. रेहमान, अँग्लो इस्टर्न मेरिटाइम ट्रेनिंग सेण्टर इथेही कोर्सला प्रवेश घेता येईल.

+ मला सेक्रेटरिअल आणि लायब्रेरिअन कोर्सची माहिती द्या.

रचना

सेक्रेटरिअल कोर्स मुंबईत अनेक इन्स्टिट्यूटमध्ये उपलब्ध आहे. त्यापैकी काही प्रमुख इन्स्टिट्यूट :

1. दावर्स कॉलेज ऑफ कॉमर्स , 51, एम.जी. रोड, फोर्ट, मुंबई - 400001.

2. क्लेअर्स, न्यू जागृती , 227, एस.व्ही. रोड, एचपी पेट्रोलपंपसमोर, वांदे ( पश्चिम), मुंबई.

इन्स्टिट्यूटची निवड तुम्ही सोयीनुसार करू शकता. पण निवड करताना त्यांच्याकडे उपलब्ध असलेल्या प्लेसमेण्टच्या सुविधेचा जाणीवपूर्वक विचार करा. त्यासाठी इन्स्टिट्यूटच्या माजीर् विद्यार्थ्यांशी संवाद साधणं उत्तम. तुम्हाला इन्स्टिट्यूटमधल्या शिक्षणाचा दर्जा आणि इतर बरीच माहिती त्यातून मिळते.

लायबेरिअन कोर्स करण्यासाठी तुम्हाला बॅचलर इन लायब्ररी किंवा बीएलआय हा कोर्स ग्रॅज्युएशननंतर करता येईल. हा कोर्स मुंबई आणि एसएनडीटी युनिव्हसिर्टीमध्ये उपलब्ध आहे.

+ मी बारावी कॉमर्सला आहे. मला नेव्हीमध्ये करिअर करायचं आहे. या क्षेत्रातील प्रवेशासाठी परीक्षा द्यावी लागते का ? कृपया या क्षेत्राबद्दल सर्व माहिती द्या.

आकाश चव्हाण

बारावीनंतर किंवा ग्रॅज्युएशननंतर नेव्हीमध्ये करिअर करण्यासाठी प्रवेश करण्याचे अनेक मार्ग आहेत. एनडीए, सीडीएसई किंवा यूपीएससी परीक्षा देऊन किंवा शॉर्ट / पर्मनण्ट सविर्स कमिशनद्वारे या क्षेत्रात प्रवेश करता येईल. नेव्हीमध्ये रिक्रूटमेण्ट करण्यासंबंधात वर्तमानपत्रातून जाहिराती येत असतात. त्याची माहिती घेऊन अर्ज करता येईल.

+ मी बीए ग्रॅज्युएट आहे. ग्रॅज्युएशननंतर करता येतील असे नामांकित युनिव्हसिर्टीचे एक वर्ष कालावधीचे कोणते कोसेर्स उपलब्ध आहेत याची माहिती द्या. तसंच मी एका खाजगी इन्स्टिट्यूटमधून डिप्लोमा इन सॉफ्टवेअर प्रोग्रॅमिंग केला आहे. आता मला ग्राफिक्स, डिझायनिंंग, अॅनिमेशन अॅण्ड इण्टिरिअर डिझाइन कोर्स करायचा आहे. हा कोर्स कोणत्या इन्स्टिट्यूटमध्ये उपलब्ध आहे याची माहिती द्या

सुप्रिया

ग्राफिक आणि अॅनिमेशन कोर्स उपलब्ध असणाऱ्या अनेक इन्स्टिट्यूट आहेत. अरेना अॅनिमेशन अॅकॅडमी, डिजिटल अॅकॅडमी, एडिटून, माया अॅकॅडमी ऑफ अॅडव्हान्स्ड सिनेमॅटिक्स, झेडआयसीए अशा अनेक इन्स्टिट्यूटमध्ये हा कोर्स उपलब्ध आहे. तसंच इण्टिरिअर डिझाइन कोर्स एसएनडीटी वुमेन्स युनिव्हसिर्टी, नाथीबाई ठाकरसी रोड, मुंबई 400026. निर्मला निकेतन, मरीन लाइन्स, मुंबई आणि एल.एस. रहेजा स्कूल ऑफ आकिर्टेक्चर, सेण्ट माटिर्न्स रोड, वांदे ( प.), मुंबई 400050 मध्ये उपलब्ध आहे.

ग्रोथ सेण्टर

 
</text>
</doc>
