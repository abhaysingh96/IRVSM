<doc>
<docno>993025.cms.txt</docno>
<text>
 
क्रीडा
परदेशींना पंचतारांकित सुविधा; भारतीय मात्र उपेक्षेचे धनी
[ Monday, January 17, 2005  08:53:46 pm]


हैदराबाद : प्रीमियर हॉकी साखळी स्पर्धा सुरू झाल्यामुळे भारतीय हॉकीपटूंना बरे दिवस येतील, असे वाटत असताना पुन्हा एकदा त्यांच्या पदरी निराशा आली असून, येथे त्यांना छोट्याशा घरांमध्ये राहावे लागत आहे. याउलट परदेशी खेळाडूंची बडदास्त ठेवली जात असून त्यांना पंचतारांकित सोयीसुविधा देण्यात आल्या आहेत.

लाखो रूपयांचे इनाम असलेल्या प्रीमियर हॉकी लीगचे व्यावसायिक स्वरूप पाहता ही स्पर्धा भारतीय खेळाडूंना वरदान ठरेल, अशी अपेक्षा होती. पुर्रस्कत्यांची भरघोस आथिर्क मदत, टीव्हीवरून थेट प्रक्षेपण, स्पधेर्ची केलेली जाहिरात व परदेशी खेळाडूंचा सहभाग यामुळे भारतीय खेळाडूंच्या परिस्थितीत फरक पडेल, असे वाटत असताना ते पुन्हा उपेक्षेचे धनी ठरले आहेत.

चेन्नई वीरन्स या संघातील खेळाडूंना माधापूर या भागात एका छोट्याशा घरात ठेवण्यात आले असून या घरापासून फोन करायचा झाला तर अर्धा किलोमीटर चालत जावे लागते. ' खेळाडूंच्या जेवणाची तसेच लाँड्रीची छान व्यवस्था करण्यात आली आहे ', असे हॉकी फेडरेशनच्या अधिकाऱ्यांकडून सांगण्यात येत आहे. मात्र एक कंत्राटदाराकडे जेवणाची व्यवस्था सोपवण्यात आली असून त्याच्याकडून खेळाडूंना जेवण पुरवण्यात येते. खोलीवर आलेले जेवण मग वाढायचे काम करतात ते सुरक्षा रक्षक. दोन वेळच्या जेवणाव्यतिरिक्त सकाळी किंवा संध्याकाळी खेळाडूंना नाश्ता देण्यात येत नाही. त्याची व्यवस्था खेळाडूंनी स्वत:च परस्पर करायची. तर धोबी महाराज कधीही खोलीवर हजर होतात. खेळाडू विश्ाांती घेत असताना किंवा मैदानावर गेलेेले असताना.

भारतीय हॉकीपटूंची दृष्टचक्रामधून सुटका काही होत नाही, असे हे चित्र असताना पाकिस्तान, स्पेन व मलेशियन हॉकीपटू मात्र तारांकित हॉटेलमध्ये सुखाने राहत आहेत...

 
</text>
</doc>
