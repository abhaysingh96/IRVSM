<doc>
<docno>993160.cms.txt</docno>
<text>
 
क्रीडा
तैबूचे शतक, कसोटीत चुरस
[ Monday, January 17, 2005  11:10:39 pm]


ढाक्का : कर्णधार तैतेंदू तैबूच्या शतकामुळे पाहुण्या झिम्बाब्वेने बांगलादेशासमोर दुसऱ्या कसोटीत विजयासाठी 374 धावांचे आव्हान ठेवले पण चौथ्या दिवसअखेरीस बांगलादेशाने बिनबाद 98 असा सणसणीत जबाब दिला.

यजमान बांगलादेशाला पाचव्या व अखेरच्या दिवशी 90 षटकात 276 धावा कराव्या लागतील. जावेद ओमार 36 तर नफीस इक्बाल 55 धावांवर खेळत आहेत. त्याआधी तैबूने आपले पहिलेवहिले कसोटी शतक झळकावले, दोन षटकार आणि 19 चौकारांनिशी त्याने 292 चेंडूत 153 धावा फटकावल्या. बांगलादेशाच्या इनाम उल हकने सामन्यात बारा मोहरे टिपले ते 200 धावात.

धावफलक : झिम्बाब्वे 298 व 286 तैबू 153, टेलर 78, मोर्ताझा 19.4-7-51-3, हक 37-8- 105-5 वि. बांगलादेश 211 व बिनबाद 98.

 
</text>
</doc>
