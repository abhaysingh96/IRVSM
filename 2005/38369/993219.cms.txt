<doc>
<docno>993219.cms.txt</docno>
<text>
 
महामुंबई
राहुल गोपाल यांच्या न्यायालयीन कोठडीत वाढ
[ Monday, January 17, 2005  11:50:33 pm]


म. टा. प्रतिनिधी

मुंबई : भ्रष्टाचाराचा आरोप असलेले निलंबित पोलिस महासंचालक राहुल गोपाल यांच्या न्यायालयीन कोठडीत विशेष कोर्टाने 31 जानेवारीपर्यंत वाढ केली. सरकारी अधिकाऱ्यांच्या बदल्यांसंदर्भात कथित ज्योतिषी चांडोक याच्याशी संगनमत करून लाखो रुपयांचे गैरव्यवहार केल्याचा आरोप गोपाल यांच्यावर असून 21 डिसेंबर रोजी त्यांना निलंबित करण्यात आले.

तर चांडोक यास 8 डिसेंबर रोजी अटक करण्यात आली होती. चांडोकने विविध कंत्राटदारांकडून 7 लाख रुपये गोळा केल्याचे व त्यातील दोन लाख रुपये गोपाल यांना दिल्याची कबुली दिली आहे. चांडोक व राहुल गोपाल यांच्या दूरध्वनी संभाषणाच्या आवाजाची ध्वनिमुदित प्रत घेण्याची परवानगीही लाचलुचपत खात्याने मागितली आहे.

 
</text>
</doc>
