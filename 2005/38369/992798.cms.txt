<doc>
<docno>992798.cms.txt</docno>
<text>
 
हेल्थ
बेजार करणारा खोकला
[ Monday, January 17, 2005  06:07:03 pm]


आजार, व्याधी, दु:ख सगळ्याला मागे टाकून नवीन वर्षात आपण पदार्पण केलं. बदलत्या काळानुसार हवामान बदललं. राजकारणातील खुचीर् तीच राहते, पण त्यावर बसणारी माणसं बदलतात. तसंच काळ सरकतो, ऋतू बदलतात, हवामान बदलते पण माणसाचं शरीर तेच राहतं. किंबहुना काळाप्रमाणे तेही थोडं कमकुवत होतं.

गेल्या दीड-दोन महिन्यांत काही तक्रारी वाढत चालल्या आहेत. या तक्रारी म्हणजे वारंवार होणारा सुका खोकला. खोकून खोकून छाती दुखणं, घशाला कोरड पडणं, घशात टोचल्यासारखं वाटणं, ताप येणं वगैरे.

मिसेस जोशी सांगत होत्या , ' हा खोकला थांबतच नाही. रात्री तर झोपूनच देत नाही. सारखा येत राहतो. काय करावं ते कळत नाही. '

बदलेल्या हवामानामुळे आणि थंडीमुळे वायरल फिवर आणि लॅरिंजायटिस हे त्रास सर्वसाधारणपणे बऱ्याच पेशण्ट्समध्ये दिसतात. अर्थात, वारंवार येणारा खोकला हा अॅलजीर्मुळेही निर्माण होऊ शकतो.

या सर्व कारणांची शहनिशा डॉक्टरांकडून करून घ्यावी. या सर्व कारणांचा इलाज वेगवेगळा आहे. शिवाय खोकला जर तीन आठवड्यांहून जास्त होत असेल आणि सोबत ताप येत असेल, तर फुफ्फुसांचा एक्स-रे आणि रक्तचाचणी करून घेणं आवश्यक आहे. योग्य निदान झाल्यास योग्य उपचार होईल आणि खोकला थांबेल.

मिसेस जोशींच्या छातीत '2 द्धद्गद्ग 5 द्बठ्ठद्द ' होतं. म्हणजेच छातीत ' घरघर ' चा आवाज येत होता. हा आवाज फुफ्फुसातील नलिकांना सूज आल्यावर येतो. मिसेस जोशींची लंग फंक्शन टेस्ट केली. या चाचणीमुळे फुफ्फुसातील लवचिकता व श्वासनलिकांना येणारी सूज मोजली जाते. मिसेस जोशींना ' न्ष्ह्वह्लद्ग क्चह्मश्ाठ्ठष्द्धद्बह्लद्बह्य ' चा त्रास होत होता. त्यांच्या घरी नुकतंच रंगकाम झालं होतं. नवीन रंगवलेल्या भिंतींना येणाऱ्या वासाने मिसेस जोशींना त्रास झाला होता. त्यांच्या छातीचा एक्स-रे नॉर्मल होता. त्यांना आवश्यक ती औषधं आणि इन्हेलर्स सुरू केली. एका आठवड्यानंतर मिसेस जोशींचा फोन आला , ' तब्येत नीट आहे! '

सदीर्, नाक बंद होणं, शिंका येणं हे त्रास थंडीच्या आगमनाने बळावतात. गरम पाण्यामध्ये व्हिक्स घालून वाफ घेतल्याने हा त्रास कमी होतो. शिवाय आपल्या फॅमिली डॉक्टरांनी सांगितलेल्या औषधाचं सेवन करून आणि कोल्डड्रिंक, लिंबाचा रस, संत्री-मोसंबी यांचा रस पिण्याचं टाळून हे त्रास नियंत्रणात आणता येतात.

डॉ. सलील बेंदे

तुम्ही तुमचे प्रश्न किंवा अडचणी डॉ. सलील बेंदे यांना विचारू शकता. आमचा पत्ता - ' सिटी-स्कॅन ', मुंबई टाइम्स, दुसरा मजला, टाइम्स ऑफ इंडिया इमारत, डॉ. डी. एन. रोड, मुंबई - 400001.

 
</text>
</doc>
