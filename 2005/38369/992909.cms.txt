<doc>
<docno>992909.cms.txt</docno>
<text>
 
महाराष्ट्र
घटनेचा फेरविचार आवश्यक : विजय तेंडुलकर
[ Monday, January 17, 2005  07:14:53 pm]


म. टा. वृत्तसेवा

सोलापूर : घटनाकारांनी निस्वाथीर् भावनेने देशाची घटना लिहिली. नंतर काळ झपाट्याने बदलत गेला. समस्यांची व्याप्ती, गुंतागुंत वाढत गेली. अशा बदललेल्या पस्थितीत आज नव्या दृष्टीने राज्यघटनेकडे पाहणे गरजेचे आहे, त्यावर नव्याने विचार करणे आवश्यक आहे, असे मत ज्येष्ठ साहित्यिक, नाटककार विजय तेंडुलकर यांनी येथे व्यक्त केले.

सहकार महर्षी शंकरराव मोहिते-पाटील प्रतिष्ठानचा ' सहकार महषीर् साहित्य पुरस्कार ' स्वीकारल्यानंतर विचार मांडताना तेंडुलकर यांनी हे मत मांडले. कवी श्रीधर तिळवे, निसर्गप्रेमी साहित्यिक मारुती चितमपल्ली यांचाही या सोहळ्यात गौरव करण्यात आला.

तेंडुलकर यांनी राज्यघटनेकडे नव्याने पाहण्याची आवश्यकता प्रतिपादित करतानाच भोवतालच्या वास्तवाचा लेखाजोखा मांडला. घटनाकारांनी घटना लिहिली ती अतिशय निस्वाथीर् भावनेतून. पुढे झालेले जागतिकीकरण, विज्ञान-तंत्रज्ञानाचा झपाटा या बाबी घटना साकारताना फारशा जमेस धरल्या गेल्या नव्हत्या. पुढे हे असे काही होईल, याची त्यांना कल्पना नव्हती, असे सांगत तेंडुलकर म्हणाले की, आज भोवती जे काही घडते आहे ते भयानक आहे, अस्वस्थ करणारे आहे. तरुणांसमोर असंख्य समस्यांचा डोंगर उभा आहे. हे सारे पाहून दु:ख होत असले तरी मी निराश झालेलो नाही, माझा आशावाद आजही जिवंत आहे, असे उद्गारही त्यांनी काढले.

भारताच्या फाळणीबाबत खेद व्यक्त करीत, कुठलेही नियोजन नसताना चांगल्या माणसाने या देशाचे विभाजन केले, अशी टिप्पणी तेंडुलकर यांनी केली. या दोन देशांत किती काळ वैमनस्य राहणार, असा सवालही त्यांनी केला.

विधानसभेचे माजी अध्यक्ष अरुण गुजराती यांनी यावेळी विचार मांडले. साहित्य हे अंत:करणाला भिडणारे व परिवर्तनाचे असावे, अशी अपेक्षा त्यांनी व्यक्त केली.

 
</text>
</doc>
