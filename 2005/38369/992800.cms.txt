<doc>
<docno>992800.cms.txt</docno>
<text>
 
हेल्थ
तात्पुरती स्टाइल
[ Monday, January 17, 2005  06:07:51 pm]


केसांसाठी कायमस्वरूपी ट्रिटमेण्ट करून घेण्याची हल्ली कोणाची तयारी नसते. कलरिंग किंवा जेल लावण्याचा निर्णय घेतला आणि तो प्रभाव दीर्घकाळ तसाच राहिला तर ? वेळ निघून गेल्यानंतर पश्चात्ताप करण्याची वेळ येते. यावर तोडगा निघू शकतो. माकेर्टमध्ये तात्पुरती स्टाइल मिळवून देणारी प्रोडक्ट्स उपलब्ध होत आहेत. आता थोडी रिस्क घ्यायला हरकत नाही.

माझे केस पिकायला लागल्याने ते कलर करावे, असं वाटतं. पण ते मला आवडलं नाही तर ? कलरची रेषा असणारे केस घेऊनच मला वावरावं लागेल. रंगाच्या खुणा पुसून टाकता येतील, अशा प्रकारचं कलरिंग उपलब्ध नाही का ?

तात्पुुरता इफेक्ट देणारे कलर्स आज माकेर्टमध्ये उपलब्ध आहेत. यांना डेमी कलर किंवा डिपॉझिट ओन्ली कलर म्हणतात. केसांच्या केवळ बाह्य भागावर ते परिणाम करतात. केसांचा एक भाग होऊन राहत नाहीत. तात्पुरता इफेक्ट हवा असणाऱ्यांसाठी वा पहिल्यांदाच कलरिंग करणाऱ्यांसाठी हा एक चांगला पर्याय आहे.

मूज आणि जेलसारखी हेअर प्रोडक्ट्स वापरायला मला आवडतं. पण केस धुतल्यानंतर ते चिकट आणि विस्कळीत झाल्याचं आढळून येतं. मी काय करायला हवं ?

आठवड्यातून एक वा दोन वेळा सौम्य आणि मुळापासून स्वच्छता करणारा शाम्पू किंवा स्काल्प क्लिन्जर वापरा. डीप क्लिन्जिंग शाम्पूमध्ये नेहमीच्या शाम्पूपेक्षा स्वच्छता करण्याचं प्रमाण जास्त असतं. हेअर प्रोडक्ट्समधील केमिकल्स, पाण्यातील जडपणा, क्लोराइन निपटून काढण्याची क्षमता डीप क्लिन्जिंग शाम्पूमध्ये असते. त्यात पीएफची मात्राही जास्त असते.

सर्वसाधारणपणे केसांची गळती किती प्रमाणात होत असते ?

केसांची वाढ तीन टप्प्यांवर होते. पहिली म्हणजे अॅनगन किंवा वाढण्याची प्रक्रिया. 80 टक्के केसांची प्रक्रिया याच टप्प्यावर असते. ही प्रक्रिया एक किंवा दोन वर्षं असते. टेलोजेन किंवा रेस्टिंग हा दुसरा टप्पा आहे. हा काळ तीन ते चार महिन्यांचा असतो. कॅटगन हा केस गळण्याचा तिसरा टप्पा आहे. अर्थात केस गळण्याची प्रक्रिया एकाच वेळी होत नाही. असं झालं असतं, तर टक्कल पडायला वेळ लागला नसता. याचा दुसराही अर्थ होतो, की रोज थोड्या प्रमाणात केस गळणं ही नॉर्मल गोष्ट आहे. मात्र केस गळण्याची क्रिया नेहमीपेक्षा वेगाने होत असेल, तर ट्रायकॉलॉजिस्टला भेटणं आवश्यक आहे.

शाम्पूच्या बाटलीवर लिहिलेल्या र्हब्ज, व्हिट, सोया, एग्ज, लेमन, टी ट्रॅ ऑइल या घटकांचा उपयोग काय असतो ?

शाम्पूमध्ये वापरले जाणारे नैसगिर्क घटक केसांना प्रोटिन, न्युट्रिअण्ट्स आणि मॉइश्चर मिळवून देतात. एग्ज, व्हिट आणि सोयामधून केसांना प्रोटिन मिळतं. लेमन आणि टी ट्री ऑइल हे क्लिन्जिंगचं काम करतात.

आईवडिलांचे केस पातळ असण्याचा प्रभाव मुलीच्या केसांवरही होतो का ? पातळ केस असण्यात आनुवंशिकता किती महत्त्वाची आहे ?

फॅमिली हिस्टरीचा केस पातळ होण्यात महत्त्वपूर्ण सहभाग आहे. मात्र या गोष्टीची खात्री देता येत नाही. आई व वडील या दोन्हींकडील फॅमिलींचा या प्रक्रियेशी संबंध आहे.

डॉ. अपूर्व शहा

तुम्ही तुमचे प्रश्न किंवा अडचणी डॉ. अपूर्व शहा यांना विचारू शकता. आमचा पत्ता - ' केसस्टडी ', मुंबई टाइम्स, दुसरा मजला, टाइम्स ऑफ इंडिया इमारत, डॉ. डी. एन. रोड, मुंबई - 400001.

 
</text>
</doc>
