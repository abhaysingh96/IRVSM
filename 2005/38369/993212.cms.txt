<doc>
<docno>993212.cms.txt</docno>
<text>
 
महामुंबई
खेळण्यांच्या व्यापाऱ्यावर भरदिवसा गोळीबार
[ Monday, January 17, 2005  11:47:36 pm]


म. टा. प्रतिनिधी

मुंबई : आग्रीपाडा परिसरातील एका दुकानदाराच्या दुकानात घुसून एका अनोळखी व्यक्तीने सोमवारी दुपारी केलेल्या गोळीबारात दुकानदार जखमी झाला.

अब्दुल रेहमान स्ट्रीटवरील फैझान अल्ताफ अझीझ यांच्या खेळण्यांच्या दुकानात हा प्रकार झाला. अझीझ यांना गेल्या काही महिन्यांपासून दाऊद इब्राहिम टोळीतील इजाज पठाणच्या नावे धमक्या येत होत्या. सोमवारी दुपारी ते दुकानात असताना एका अनोळखी व्यक्तीने दुकानात शिरून त्यांच्यावर रिव्हॉल्व्हरमधून दोन गोळ्या झाडल्या. यातील एक गोळी अझीझ यांच्या पायाला लागल्याने ते जखमी झाले. याप्रकरणी एल. टी. मार्ग पोलिसांनी गुन्हा दाखल केला असून तपास सुरू आहे.

 
</text>
</doc>
