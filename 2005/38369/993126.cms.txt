<doc>
<docno>993126.cms.txt</docno>
<text>
 
महाराष्ट्र
पुण्यात मिळणाऱ्या सन्मानाचे महत्व वेगळे
[ Monday, January 17, 2005  10:57:28 pm]


म. टा. प्रतिनिधी

पुणे : तिसऱ्या पुणे आंतरराष्ट्रीय चित्रपट महोत्सवामध्ये मिळणारा जीवनगौरव मला पुरस्कार हा नक्कीच आनंद देणारा आहे. एरवी मुंबईत होणाऱ्या समारंभांपेक्षा तो नक्कीच वेगळेपणा जपणारा आहे, अशी प्रतिक्रिया ज्येष्ठ हिंदी चित्रपट निर्माते-दिग्दर्शक शक्ती सामंत यांनी रविवारी व्यक्त केली.

मधूबालापासून ते शमिर्ला टागोर, देव आनंदपासून राजेश खन्ना आणि अमिताभ बच्चन यांच्याबरोबर काम करणाऱ्या शक्तीदांनी सांगितले की, या सर्वांबरोबर काम करताना आनंद मिळाला. तसेच त्यांनीही समजून- उमजून माझ्या सिनेमांमध्ये भूमिका केल्या. आजच्या सिनेमाचे स्वरूप जरी बदलले असले तरी मूळ मानवी स्वभाव हा तोच आहे, म्हणूनच सत्तरच्या दशकात गाजलेल्या राजेश-शमिर्लाचा सुपरहिट ' आराधना ' आजच्या प्रेक्षकांनाही तेवढाच आवडेल, असा विश्वास त्यांनी व्यक्त केला.

सिनेमाची कोणतीही पार्श्वभूमी नसतानाही शिक्षकी पेशा पत्करून महाराष्ट्रात कोकणात आलेले शक्तीदा म्हणाले की, दापोलीमधल्या एका प्रायव्हेट स्कूलमध्ये शिकवताना तेथूनच जवळ असणाऱ्या मुंबईतील स्टुडिआंेमध्ये जाणे हे शक्य होत असे. दुसऱ्याचा सिनेमा पाहताना आपण तो कसा केला असता, याबाबत त्यांच्या डोक्यात कल्पना सुस्पष्ट होत्या. सुरुवातीला बनवलेल्या ' बहू ' आणि ' इन्स्पेक्टर ' या सिनेमानंतर 1958 मध्ये तयार केलेल्या ' हावडा ब्रिज ' मुळे सिनेमा बनवण्याचा खरा सूर आपल्याला सापडला, असे त्यांनी सांगितले.

त्यानंतर सामाजिक विषय हाताळून त्याला प्रेमकथेची आणि रोमान्सची जोड देण्याचा फॉर्म्युला त्यांच्या ' आराधना ', ' अमर प्रेम ', ' कटी पतंग ', ' अमानुष ' ते अगदी ' बरसातकी एक रात ' पर्यंत कायम राहिला. या सर्वाला अर्थातच आपली बंगाली पार्श्वभूमी तसेच बंगालीतील उत्तमोत्तम साहित्य निर्माण करणाऱ्या लेखकांशी नाळ जोडली गेली होती, असे त्यांनी कृतज्ञतापूर्वक सांगितले.

देवदासी-वेश्या या विषयावरील ' अमर प्रेम ' हा शक्तीदांचा अत्यंत गाजलेला सिनेमा बिभूती भूषण बंदोपाध्याय यांच्या कादंबरीवर आधारित आहे. बंगालीतील शरतचंद चतजीर् ते हिंदीतील गुलशन नंदा यांच्यापर्यंत अनेक प्रसिद्ध कादंबरीकारांच्या लेखनाला त्यांनी सिनेमातून आणखीनच लोकप्रिय केले.

दरम्यान, सहा सिनेमे काढणारे मराठी दिग्दर्शक गजंेद अहिरे यांच्या ' सैल ' या सिनेमाचे प्रदर्शन या महोत्सवातून झाले. एका रात्रीत घडणाऱ्या या भावनाशील प्रेमकथेमध्ये सामाजिक संदर्भ, आजचे बिघडत चाललेले राजकारण आणि नीतिमूल्ये यावर प्रकाश टाकला आहे.

बऱ्याच दिवसांनी पं. हृदयनाथ मंगेशकर यांचे संगीत आणि कवी ग्रेस यांची गीते यामध्ये आहेत. ' सैल ' ची निमिर्ती जयेश वीरा आणि भूपेश पांचाल यांनी तो आर. के. बॅनरखाली तयार केली असून येत्या फेब्रूवारी महिन्यात तो पुण्या-मुंबईत एकदम प्रदशिर्त होणार आहे. बारामतीजवळील काटेवाडी येथील एका घरात सलग पाच रात्री चित्रीकरण करून हा सिनेमा संपूर्ण नैसगिक अशा ' सिंक सिस्टिम ' ने 100 टक्के ध्वनीमुदित केला आहे, असे अहिरे यांनी सांगितले.

 
</text>
</doc>
