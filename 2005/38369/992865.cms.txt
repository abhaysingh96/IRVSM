<doc>
<docno>992865.cms.txt</docno>
<text>
 
महाराष्ट्र
अपघात रोखायला हवेत
[ Monday, January 17, 2005  06:52:50 pm]


मंुबई टाइम्स टीम

नवी मंुबई : रस्ते अपघातात दर मिनिटाला एक व्यक्ती गंभीर जखमी तर दर सात मिनिटांनी एक व्यक्ती मृत्यूमुखी पडते. वाहतुकीचे नियम माहीत नसल्याने अपघातांचं प्रमाण वाढतंय. यासाठी रस्त्याने चालताना व वाहन चालवताना कोणती काळजी घ्यावी, याचं शिक्षण बालवयापासून देणं आवश्यक असल्याचं मत पुणे इथल्या यशदा संस्थेचे रिसर्च अधिकारी डॉ. सुनील घाटे यांनी नेरुळमध्ये व्यक्त केलं.

16 व्या रस्ता सुरक्षा सप्ताहानिमित्त नवी मंुबई पोलिस आयुक्तालय व वाहतूक नियंत्रण शाखेच्या वतीने ' रस्ता सुरक्षा आणि वाहतूक व्यवस्थापन ' या विषयावर नेरुळ इथल्या डॉ. डी.वाय. पाटील कॉलेजच्या सभागृहात कार्यशाळेचं आयोजन करण्यात आलं होतं. कार्यशाळेचं उद्घाटन पोलिस आयुक्त विजय कांबळे यांनी केलं, कार्यक्रमाच्या अध्यक्षस्थानी वाहतूक अर्थतज्ज्ञ डॉ. एस.के. मोडक होते. डॉ. एस.आर. तांबे, ऑटोमोटिव्ह रिसर्च असोसिएशन ऑफ इंडियाचे बलराज भानोत आणि टाटा मोटर्सचे इंजिनीअर रिसर्च सेंटरचे प्रकल्प व्यवस्थापक विनायक गोकटे, चांडमल परमार यांचीही या कार्यशाळेत व्याख्याने झाली. या कार्यशाळेत नवी मंुबई पोलिस उपायुक्त (मुख्यालय) एस.एस. सोळुंके, डॉ. डी.वाय. पाटील शिक्षण संस्थेचे अध्यक्ष विजय पाटील, वाहतूक पोलिस शाखेतील अधिकारी व कर्मचारी उपस्थित होते.

 
</text>
</doc>
