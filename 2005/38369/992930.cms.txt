<doc>
<docno>992930.cms.txt</docno>
<text>
 
बहुतांची अंतरे
गुन्हेगार शोधणारी यंत्रणा निरुपयोगी?
[ Monday, January 17, 2005  07:33:11 pm]


' बनावट नोट आणणाऱ्यावरही आता गुन्हा दाखल होणार ' ही बातमी वाचली. आजच्या काळात शंभरची, असो वा एक, पाच रुपयांची असो, या सर्व किमतीच्या नोटा सर्रास वापरात आहेत. त्यातल्या त्यात पाचशे-हजार रुपयांच्या नोटांची उलाढाल थोड्या कमी प्रमाणावर आहे. इतर किमतीच्या नोटा आता शेतमजूर, हमाल इ.पासून लक्षाधीशापर्यंत सर्व स्तरांवरच्या लोकांच्या हाती येतात. हे सर्वच लोक सुशिक्षितच काय, पण साक्षरही असतीलच, असे नाही. खोट्या नोटा ओळखणे ही गोष्ट फारच अवघड आहे. बँकेतील अनुभवी लोकांनाही काही वेळा ही गोष्ट अवघड असते. मग सामान्यांचे काय ?

रिर्झव्ह बँकेने दुसरी काही उपाय योजना करावी. गुन्हे शोधणारी यंत्रणा निष्प्रभ वा निरुपयोगी झाली आहे, असा निष्कर्ष या फतव्यामुळे काढला गेला तर ते चूक ठरू नये.

धुंडिराज ना. वैद्य, कल्याण.

 
</text>
</doc>
