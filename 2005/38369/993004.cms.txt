<doc>
<docno>993004.cms.txt</docno>
<text>
 
महाराष्ट्र
कराड विकास निधी मंजूर
[ Monday, January 17, 2005  08:34:45 pm]


म. टा. वृत्तसेवा

कराड : केंद सरकार पुरस्कृत एकात्मिक शहर विकास योजनेच्या अंतर्गत कराड शहर विकासासाठी नगररचना विभागातून निधी मंजूर झाला असल्याची माहिती नगरपालिकेच्यावतीने देण्यात आली.

या योजनेच्या अंतर्गत केंद व राज्य शासनाच्या मार्फत हा निधी उपलब्ध होणार आहे. या निधीमधून गुरुवार पेठेत अद्ययावत भाजीमंडई बांधणे, नगरपालिका कार्यालयीन इमारतीलगत शॉपिंग सेंटर, गोडाऊन बांधणे यासाठी साडेतीन कोटी रु. वाणिज्य कामासाठी वापरावयाच्या इमारतीकरिता दोन कोटी 31 लाख रु., वाहतूक व्यवस्था सुरळीत होण्यासाठी कोल्हापूर नाका ते पोपटभाई पेट्रोल पंप ते विठामाता विद्यालयापर्यंतचा रस्ता अत्याधुनिक पद्धतीने डांबरीकरण करणे आणि कृष्णा नदीकाठी कृष्णा पूल ते यशवंतराव चव्हाण समाधीपर्यंतचा रस्ता तयार करणे या कामासाठी 84 लाख रु., गुरुवार पेठेतील मंडई भागात सार्वजनिक शौचालय बांधणे व सुपर माकेर्टच्या पाठीमागील बाजूस बाग तयार करण्यासाठी 35 लाख रु. मंजूर झाले आहेत. या सर्व कामाचे अंदाजपत्रक तयार करणे, नकाशे तयार करणे व अन्य पूरक कामांना लवकरच सुरुवात होईल.

झटपट सवेर्क्षण

सर्व शिक्षा अभियानांतर्गत झटपट सवेर्क्षणामध्ये कराड शहरात 6 ते 14 वयोगटातील 211 विद्याथीर् शालाबाह्य आढळून आले. पुरुष साक्षरतेचा दर 91.1 इतका असून, स्त्रियांच्या साक्षरतेचे प्रमाण 79.07 इतके आहे. या विद्यार्थ्यांना शिक्षणाच्या मुख्य प्रवाहात आणण्यासाठी शहरात महात्मा फुले शिक्षण केंदाचा प्रस्ताव कार्यान्वित झाला आहे.

सर्व शिक्षण अभियानानंतर केंद शासनाने दहा ते चौदा वयोगटातील शाळाबाह्य मुले व 18 वषेर् वरपर्यंतच्या अपंग व्यक्तींच्यानकळत झटपट सव्हेर् केला होता. त्यासाठी इयत्ता आठवी, नववीमधील सुमारे 400 विद्यार्थ्यांना सवेर्क्षणासाठी घेतले होते. 2001 च्या जनगणनेनुसार कराड शहराची लोकसंख्या 56 हजार 16 एवढी आहे. त्यामध्ये 28 हजार 918 पुरुष, तर 27 हजार 243 स्त्रिया आहेत.

तीन कोटींची विकासकामे

कराड नगरपालिकेच्या बैठकीत सुमारे तीन कोटी रुपये खर्चाच्या विविध विकासकामांना मंजुरी देण्यात आली. यातील पावणे दोन कोटी रुपये नियोजित खर्चाची योजना तरणतलाव, भव्य उद्यान व जिम्नॅशियमसाठी आहे. कर्मचारी भरतीसंबंधी नगरपालिका संचालनालयाकडून आलेला आदेश हा हक्कांची पायमल्ली करणारा असून तो त्वरित रद्द करण्याची मागणी करणारा ठरावही या बैठकीत करण्यात आला.

पाणीपुरवठ्यासाठी जागेचे आरक्षणही करण्यात येणार असून पाणी प्रकल्पासाठी केंद सरकारकडून अर्थसाह्य मिळवून देण्याचे आश्वासन पृथ्वीराज चव्हाण यांनी दिल्याची माहिती बैठकीत देण्यात आली.

कुटीर रुग्णालय, रस्ते सुधारणा, दलित वस्त्यांची सुधारणा यांसाठी ठेवण्यात आलेल्या रकमेसंबंधीही यावेळी माहिती देण्यात आली. या बैठकीत वाढत्या गुन्हेगारीविषयीही चर्चा करण्यात आली.

 
</text>
</doc>
