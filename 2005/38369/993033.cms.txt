<doc>
<docno>993033.cms.txt</docno>
<text>
 
महाराष्ट्र
धुळे : पाच लघु तलाव कोरडे
[ Monday, January 17, 2005  09:16:31 pm]


म. टा. वृत्तसेवा

धुळे : हिवाळा संपण्यास दीड महिना आणि उन्हाळ्याचे चार महिने बाकी असतानाच धुळे जिल्ह्यातील 46 लघु तलावांपैकी पाच लघु तलाव कोरडे पडले आहेत. उर्वरित 41 लघु तलावांमध्ये 54.03 दशलक्ष घनमीटर जलसाठा उपलब्ध आहे. गेल्या वषीर् याच कालावधीत या लघु तलावांमध्ये 68.50 दशलक्ष घनमीटर पाणी होते. गेल्या वर्षाच्या तुलनेत 13.47 दशलक्ष घनमीटर कमी जलसाठा आहे.

जिल्ह्यातील निमगुळ, जामफळ, रोहिणी, ककावी आणि कायंकाडा हे पाच लघु तलाव कोरडे आहेत. आठ मध्यम प्रकल्पात 131.86 दशलक्ष घनमीटर जलसाठा असून मागील वषीर् 130.75 घनमीटर जलसाठा होता. मध्यम आणि लघु तलावांमध्ये एकूण 185.89 दशलक्ष घनमिटर जलसाठा असून तो एकूण साठवण क्षमतेच्या 61.90 टक्के आहे.

पत्रकार संघाचा हीरक महोत्सव

धुळे जिल्हा मराठी पत्रकार संघाचा हीरक महोत्सव 31 जानेवारी आणि एक फेब्रुवारी रोजी साजरा करण्यात येणार आहे. केंदीय कृषीमंत्री शरद पवार यांच्या हस्ते हीरक महोत्सवी समारंभाचे उद्घाटन होणार आहे.

हीरक महोत्सवाच्या पार्श्वभूमीवर पत्रकार संघाच्या सदस्यांसाठी समूह विमा योजना आणि त्यांच्या पाल्यांसाठी शिष्यवृत्ती योजना अमलात आणण्यात येणार असून या दोन्ही योजनांची घोषणा शरद पवार यांच्या उपस्थितीत करण्यात येईल. याच दोन दिवशी राज्यातील जिल्हा पत्रकार संघाच्या पदाधिकाऱ्यांसाठी चर्चासत्र आयोजित करण्यात करण्यात येणार असून अनेक मान्यवर चर्चासत्रात सहभागी होणार आहेत. हीरक महोत्सवी समारंभाच्या समारोपासाठी मुख्यमंत्री विलासराव देशमुख यांना निमंत्रित करण्यात येणार आहे. माहिती महासंचालक भूषण गगरानी यांची विशेष उपस्थिती या कार्यक्रमास लाभणार आहे.

युवा पुरस्कार जाहीर

केंदीय युवा कार्य आणि क्रीडा मंत्रालयाच्या नेहरू युवा केंदातफेर् देण्यात येणारे युवा पुरस्कार जाहीर करण्यात आले आहेत. रामकृष्ण नेरकर ( गोंदूर), हिरालाल नारायण पाटील ( मेथी), विजय दगडू पवार (नंदूरबार) आणि रविकांत बागले (अक्कलकुवा) आदिंना हा पुरस्कार जाहीर झाला आहे.

 
</text>
</doc>
