<doc>
<docno>992022.cms.txt</docno>
<text>
 
महामुंबई
जैनशक्तीचा आनंद मेळा
[ Monday, January 17, 2005  12:01:18 am]


म. टा. प्रतिनिधी

मुंबई : जैन सोशल ग्रुप्स इंटरनॅशनल फेडरेशनअंतर्गत शहरात कार्यरत असलेल्या सुमारे 25 जैन संस्थांतफेर् जुहूतील जेव्हीपीडी संकुलात रविवारी आनंदमेळा व विक्री प्रदर्शन आयोजित करण्यात आले होते.

टाइम्स फाऊन्डेशनतर्फे जैनशक्तीच्या या मेळाव्यास विशेष सहकार्य देण्यात आले होते. आनंदमेळ्यामध्ये दागदागिने- अलंकार, गृहोपयोगी वस्तू, तयार कपडे, लग्नसमारंभासाठीच्या वस्तू, फनिर्चर, आदी विविध वस्तू व सेवांचे 200 स्टॉल्स तेथे होते. जैन शक्तीला एकत्र आणून विविध समुदायांना त्याचा लाभ देण्यासाठी या प्रदर्शनाचे आयोजन करण्यात आले होते.

या मेळाव्यास सुमारे 8 हजार लोकांनी भेट दिली. त्यात राजकीय नेते, चित्रपट तारे-तारका, गुजराथी रंगभूमीवरील कलाकार आदींचाही समावेश होता. प्रदर्शनात त्सुनामीपीडितांसाठी देणगीही जमा करण्यात आली व ती मदत जीवदया संस्थेकडे देण्यात आली.

नानी पालखीवाला स्मृतिनिमित्त व्याख्यान

मुंबई (म. टा. प्रतिनिधी) : ज्येष्ठ विधिज्ञ व आथिर्क घडामोडींवरील भाष्यकार नानी पालखीवाला यांच्या स्मृतिनिमित्त वाणिज्य क्षेत्रातील पाच विविध संस्थांतफेर् सोमवार , 17 रोजी सा. 6 वाजता चर्चगेटच्या के. सी. कॉलेजमध्ये ग्राहक संरक्षण कायद्यावर अॅड. शिरीष देशपांडे यांचे व्याख्यान आयोजित करण्यात आले आहे. ऑल इंडिया फेडरेशन ऑफ टॅक्स प्रॅक्टिशनर्स, बॉम्बे चार्टर्ड अकाऊन्टन्ट््स सोसायटी, द चेम्बर ऑफ इन्कम टॅक्स कन्सल्टन्ट््स, द सेल्स टॅक्स प्रॅक्टिशनर्स असोसिएशन आदी संस्थांनी आयोजित केलेल्या या कार्यक्रमास न्या. एस. राधाकृष्णन, न्या. डी. पी. वाधवा तसेच नाना चुडासामा प्रमुख पाहुणे आहेत. ' ग्राहक संरक्षण कायदा 1986 - ग्राहक खरोखर राजा आहे का ?' हा व्याख्यानाचा विषय आहे.

 
</text>
</doc>
