<doc>
<docno>992934.cms.txt</docno>
<text>
 
बहुतांची अंतरे
वर्षातून दोन दिवस शाळेत शिक्षक!
[ Monday, January 17, 2005  07:34:35 pm]


गिर्यारोहणाच्या निमित्ताने पुणे जिल्ह्यातील राजमाचीला गेलो होतो. राजमाचीच्या अगदी पायथ्याशी उदेवाडी नावाचे गाव आहे. ' रात्री मुक्कामाची सोय कोठे होईल ?' अशी चौकशी केली असता, गावकऱ्यांनी शाळेत राहण्याचा सल्ला दिला. उदेवाडी गावातच पुणे महापालिकेने इयत्ता चौथीपर्यंत शाळा बांधलेली आहे. शाळेच्या एकमेव शिक्षकासाठीसुद्धा स्वतंत्र खोलीची व्यवस्था तेथे केलेली आहे.

गाव लोणावळ्यापासून सुमारे चौदा कि. मी.वर आहे. खराब, ओबडधोबड पायवाटेमुळे गावात कोणतेही वाहन येऊ शकत नाही. अगदी फोन करायलासुद्धा गावकऱ्यांना लोणावळा गाठावे लागते. ही चौदा कि. मी.ची पायवाट घळीतून, हिरव्या गर्द डोंगरमाथ्यावरून मार्गक्रमण करीत गावापर्यंत गेलेली आहे. आठवड्याला पत्र टाकण्याच्या निमित्ताने गावात पोस्टमन येतो हीच काय ती जमेची बाजू.

पण दुदैर्वाची बाब अशी की आम्ही ज्या प्राथमिक शाळेत उतरलो होतो, त्या शाळेचे शिक्षक फक्त 26 जानेवारी आणि 15 ऑगस्टलाच ' झेंडावंदन करायला ' वर्षातून दोन दिवस शाळेत उपस्थित राहतात, अशी धक्कादायक माहिती गावकऱ्यांकडून मिळाली. पुणे महापालिकेकडून संबंधित शिक्षकांना नियमाप्रमाणे मासिक वेतनही सुरू आहे. गावकरी शाळेच्या ' त्या ' एकमेव दुमिर्ळ शिक्षकांबद्दल सांगताना आम्हाला म्हणाले की , ' आमच्या गावात शाळा हाये. पोरं बी हायती. पण मास्तराचाच पत्त्या न्हाई. तुम्ही काय बी करा नी आमची अडचन मम्हईच्या सरकारला जाऊन सांगा. ' खरोखरच निरनिराळ्या योजना राबविणाऱ्या प्रगतिशील महाराष्ट्राच्या नजीकच्या खेड्याचे हे विरोधात्मक चित्र मन सुन्न करून गेले. याची त्वरित दखल ( मम्हईच्या सरकारने) घ्यावी हीच इच्छा.

सचिन नारायण म्हात्रे, गोराई, मुुंबई.

 
</text>
</doc>
