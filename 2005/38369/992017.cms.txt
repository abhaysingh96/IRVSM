<doc>
<docno>992017.cms.txt</docno>
<text>
 
महामुंबई
विरोधी नेत्यांच्या बैठकीस उपस्थित राहण्यास अधिकाऱ्यांना मनाई
[ Monday, January 17, 2005  12:00:05 am]


म. टा. प्रतिनिधी

मुंबई : विरोधी पक्षांच्या नेत्यांनी सरकारच्या कामकाजाचा आढावा घेण्यासाठी बैठक बोलाविली तर त्याला सरकारी अधिकाऱ्यांनी उपस्थित राहण्याची आवश्यकता नाही. विरोधी पक्षनेते लोकप्रतिनिधी असले तरी ते प्रशासकीय कामकाजाचा भाग नसल्याने अशा बैठकांना अधिकाऱ्यांनी हजेरी लावू नये, अशा सूचना विभागीय व जिल्हा पातळीवरील सर्व वरिष्ठांना देण्यात येणार असल्याचे प्रशासनातफेर् स्पष्ट करण्यात आले. या संदर्भात 1992 सालीच सरकारने परिपत्रक काढले असून त्याचा हवाला अधिकाऱ्यांना देण्यात आला आहे.

केंद व राज्यातील सरकारी योजनांचा आढावा घेण्यासाठी गेल्याच आठवड्यात शिवसेनेच्या खासदारांनी पुणे विभागातील सरकारी अधिकाऱ्यांची बैठक घेऊन अधिकाऱ्यांची झाडाझडती घेतली होती. शिवसेनेचे खासदार शिवाजीराव अढळराव पाटील यांच्या पुढाकाराने बोलविण्यात आलेल्या बैठकीला पुण्याचे विभागीय आयुक्त प्रभाकर करंदीकर, जिल्हाधिकारी प्रभाकर देेशमुख व जिल्हा परिषदेचे मुख्य कार्यकारी अध्यक्ष राजेंद चव्हाण आणि अन्य काही नेते उपस्थित राहिल्याने प्रशासनाच्या भुवया उंचावल्या ; एवढेच नाही तर अधिकाऱ्यांच्या या कृतीने अनेक मंत्री नाराज झाले आहेत. करंदीकर हे केंदीय कृषिमंत्री शरद पवार यांच्या निकटचे मानले जातात आणि त्यांना सरकारच्या सर्व परिपत्रकांची माहिती आहे. तरीही त्यांनी या बैठकीला हजेरी लावावी, याचे अनेकांना आश्चर्य वाटते. केंदीय मंत्र्यांना राज्यातील अधिकाऱ्यांची बैठक घ्यायची असेल तर त्याबाबत राज्य सरकारला आगाऊ सूचना देऊन बैठक बोलविण्याची पद्धत आहे. उलट विरोधी पक्षाच्या नेत्यांना अशा प्रकारची बैठक बोलविण्याचा अधिकारच नाही, असे आघाडी सरकारच्या मंत्र्यांचे म्हणणे आहे.

पुण्यातील बैठकीनंतर शिवसेनेच्या खासदारांनी औरंगाबाद विभागाची बैठक बोलाविली असून नंतर सर्व महसूल विभागाच्या बैठका बोलविण्याचा इरादा त्यांनी जाहीर केल्याने अशा बैठकांना सरकारी अधिकाऱ्यांनी उपस्थित असावे किंवा नाही, याची चर्चा सुरू झाली आहे. या संदर्भात 1992 साली तत्कालीन सरकारने एक परिपत्रक काढून कॅबिनेट दर्जाच्या विरोधी पक्ष नेत्यांनी बैठक बोलाविली असली तरी त्याला उपस्थित राहण्याची अजिबात आवश्यकता नाही, असे स्पष्टपणे नमूद केले आहे.

शिवसेनेच्या खासदारांनीच काय पण आमदारांनीही अशा बैठका बोलविण्याचा प्रयोग केला होता. सातारा जिल्ह्यातील शिवसेनेचे आमदार शंभूराजे देसाई यांनीही काही दिवसांपूवीर् अशी बैठक बोलविण्याचा प्रयत्न केला होता. मात्र, त्याला वरिष्ठ अधिकाऱ्यांनी हजेरी न लावल्याने त्यांनी सचिवालयात रीतसर तक्रारही केली होती. त्यांनाही सरकारी परिपत्रकाचा हवाला देऊन अधिकाऱ्यांवर अशा प्रकारचे बंधन नसल्याचे स्पष्ट करण्यात आले. यासंदर्भात वरिष्ठ अधिकाऱ्यांशी संपर्क साधला असता, कोणी सौजन्य दाखवून हजेरी लावली असेल तर त्याला हरकत नाही. मात्र, अशा बैठकांना उपस्थित राहण्याचे त्यांच्यावर बंधन नसल्याचे समजते.

 
</text>
</doc>
