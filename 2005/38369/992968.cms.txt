<doc>
<docno>992968.cms.txt</docno>
<text>
 
अग्रलेख
स्वागतार्ह विचार
[ Monday, January 17, 2005  08:01:57 pm]


याआधीची युद्धे तेलासाठी लढली गेली, आता ती पाण्यासाठी लढली जातील, असे म्हणण्यात येत असले तरी तेलाचे महत्त्व पाण्याइतकेच मोठे राहिले आहे. अमेरिकेने इराकवर हल्ला करण्याचा निर्णय घेतला त्यामागे सद्दाम हुसेनचा पाडाव या हेतूपेक्षा इराकमधील तेलाच्या साठ्यांवर नियंत्रण मिळवण्याचा मुद्दा अधिक महत्त्वाचा होता.

आज भारताची औद्योगिक, आथिर्कदृष्ट्या जी काही प्रगती होत आहे तीत तेल व पेट्रोलियम उत्पादनांचे महत्त्व अनन्यसाधारण आहे. या उत्पादनांचा वापर मोठ्या उद्योगांबरोबरच सामान्य माणसाकडूनही होतो. त्यामुळे तर त्याचे महत्त्व अधिकच वाढते. आशियामधला या संदर्भातला आपला प्रमुख प्रतिस्पधीर् चीन आहे.

त्यांचा तेलाच्या क्षेत्रात पुढे जाण्याचा प्रयत्न पाहिला, तर भारत अद्याप किती मागे आहे ते लक्षात येते. या पार्श्वभूमीवर पंतप्रधान मनमोहन सिंग यांनी रविवारी ' पेट्रोटेक 2005' परिषदेत काढलेले उद्गार महत्त्वाचे ठरतात. भारतातल्या सरकारी तेल कंपन्यांचे विलिनीकरण करून एक अथवा दोनच मोठ्या कंपन्यांची निमिर्ती करावी, म्हणजे भविष्यात चीनशी स्पर्धा करता येईल, असे त्यांनी बोलून दाखविले आहे.

या क्षेत्राबाबत त्यांच्या नेतृत्वाखालील सरकारने अलीकडे जे निर्णय घेतले, ते पाहता अशा विलिनीकरणाची तयारी सरकारने आधीच केली आहे, असे जाणवते. पेट्रोलियम पदार्थ आणि नैसगिर्क वायू यांच्या उत्पादन आणि उत्खननासाठी खाजगी कंपन्यांना परवानगी मिळालीच आहे. पाचव्या टप्प्यातील उत्खननासाठी वीस ब्लॉक्स देण्याचा निर्णय चार जानेवारीलाच झाला आहे.

या उत्पादनांच्या किमतीवरून नेहमीच वाद होतो. परंतु, किंमत आणि उत्पादन यापेक्षा तंत्रज्ञान ही तितकीच महत्त्वाची बाब आहे. या तीनही बाबतींत आंतरराष्ट्रीय पातळीवरील स्पधेर्ला तोंड द्यायचे असेल तर सध्याची भारतीय कंपन्यांची रचना अपुरी पडेल, हे उघड आहे. त्यामुळेच हिंदुस्थान पेट्रोलियम आणि भारत पेट्रोलियम यांचे तेल आणि नैसगिर्क वायू महामंडळात (ओएनजीसी) व ऑईल इंडियाचे इंडियन ऑईल कंपनीत विलिनीकरण करावे, किंवा या कंपन्या वेगवेगळ्या ठेवून व्यवस्थापन मात्र एकच असावे, अशा प्रस्तावांचा विचार केला जात आहे.

आपल्या कंपन्यांनी जागतिक स्थितीचा सकारात्मक विचार करून त्याचा योग्य तो फायदा उठवणे गरजेचे आहे, हे पंतप्रधानांचे मत या संदर्भात विचारात घ्यायला हवे. यासंबंधी एक अभ्यासगटही पंतप्रधानांनी स्थापन केला आहे. हे सारे इथपर्यंत ठीक आहे. पण याच ओघात पेट्रोलियम उत्पादनांवरील कर व अनुदाने यांची फेररचना करण्याचा निर्णय सामान्यांच्या मुळावर येऊ शकतो याचेही भान ठेवायला हवे.

आपल्याकडे अनुदाने कमी करायची, याचाच अर्थ या पदार्थांच्या किमती वाढवून सामान्य जनतेचा रोष पत्करायचा. तरीही आता औद्योगिक प्रगती करायची असेल, तर राजकारण विसरावेच लागेल. अन्यथा, भारतातल्या तेल उत्पादनांचे आकडे पाहिले तर असे लक्षात येते की हे उत्पादन काही वषेर् स्थिर राहिले आहे. त्यामुळे तेलआयातीवरील खर्च वाढत आहे. सध्या 70 टक्के तेल आयात केले जाते.

वाढत्या मागणीमुळे ही आयात आणखी वाढण्याची चिन्हे आहेत. ज्या चीनशी आपल्याला स्पर्धा करायची आहे, त्याच्या तेलआयातीतही सातत्याने वाढ होत आहे. दहा वर्षांपूवीर् ते तेलआयात अजिबात करत नव्हते. परंतु, या काळात मागणी दुप्पट वाढल्याने त्यांना 40 टक्के तेल आयात करावे लागते. त्याचवेळी त्यांचे उत्पादनही जवळपास तीन टक्क्यांनी वाढले आहे. शिवाय चीनने सौदी अरेबियासह अन्य अनेक देशांतील तेल कंपन्यांशी करार करून भविष्यातली गरज भागविण्याच्या दृष्टीने पावले उचलली आहेत. यापुढे आपल्या देशातले तेलही ' मेड इन चायना ' व्हायला नको, असे वाटत असेल तर पंतप्रधानांचे निर्णय राजकीय मतभेद बाजूला ठेवून राबविले गेले पाहिजेत.

 
</text>
</doc>
