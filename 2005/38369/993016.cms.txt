<doc>
<docno>993016.cms.txt</docno>
<text>
 
लेख
खरेच आम्ही महासत्ता बनणार?
[ Monday, January 17, 2005  08:46:29 pm]


सन 2020 पर्यंत भारत हा जागतिक सत्ता म्हणून उदयास येईल, हा अमेरिकन गुप्तचर संस्था सीआयएचा अहवाल वाचून अनेक भारतीयांची छाती अभिमानाने फुलून आली असेल. भारताने आक्रमकपणे जागतिक व्यवहारात भाग घेण्यास सुरुवात करून आपली ही महत्त्वाकांक्षा जगापुढे उघड केली आहे. आथिर्क उदारीकरणास चालना देणे, जागतिक व्यापार संघटनेत ठाम पावले टाकीत प्रवेश करणे व तेथे बड्या राष्ट्रांना आव्हान देणे, पाकिस्तान आणि चीनसारख्या पारंपरिक प्रतिर्स्पध्यांशी खंबीर भूमिका घेऊन व्यवहार करणे, अमेरिकेला जागतिक व्यवहारात गरजेपुरतेच महत्त्व देणे, नुकत्याच झालेल्या त्सुनामी आपत्तीत हिंदी महासागर परिसरातील आपत्तीग्रस्त देशांना तातडीने मदत पोहचविणे यावरून भारताची पुढची वाटचाल कशी होणार आहे, हेही स्पष्ट होते. जगानेही भारताच्या या हालचालींची गंभीरपणे दखल घेण्यास सुरुवात केली आहे. पण जागतिक पातळीवर सुरू झालेल्या या प्रक्रियेत भारतातील जनता सहभागी आहे काय, हा मोठा प्रश्न आहे.

एकीकडे जागतिक व्यवहारात महत्त्वाची भूमिका बजावण्याची सिद्धता करीत असतानाच भारताला देशांतर्गत समस्यांशी अधिक कडवेपणाने लढा द्यावा लागत आहे. नैसगिर्क आपत्ती हा या वाटचालीतला मोठा अडसर तर आहेच ; पण दारिद्य, अज्ञान, विषमता, जातिभेद, धामिर्क कडवेपणा, भ्रष्टाचार ही या मार्गातली सर्वात मोठी धोंड आहे. भारत महासत्ता होईल की नाही हा विचार सोडला, तरी एक महत्त्वाचा ग्लोबल प्लेअर म्हणून भारताला स्थान मिळवायचे असेल, तरी आधी या अंतर्गत समस्या सोडवाव्या लागतील. हे काम फक्त सरकारच करू शकेल असे मानता येणार नाही ; तर देशातल्या प्रत्येक नागरिकाला त्यासाठी प्रयत्न करावे लागतील. कारण कोणत्याही देशातील समाजिक स्थिती स्थिर असल्याशिवाय त्याला प्रगतीची फळे चाखता येत नाहीत. देश एकीकडे आथिर्क प्रगती करीत आहे, लोकांचे राहणीमान सुधारत आहे ; रस्ते, पूल, मोटारगाड्या यांची भर पडत आहे आणि दुसरीकडे बाबरी मशीद, तलाक, ब्राह्माण- मराठा असे वाद वाढवून विद्ध्वंस केला जात असेल, तर देशाची शक्ती असले वाद मोडून काढण्यात आणि विद्ध्वंसाची भरपाई करण्यातच वाया जाईल. अमेरिकेने दुसऱ्या महायुद्धानंतर एक महासत्ता म्हणून वाटचाल करताना तेथला वर्णद्वेष मोडून काढण्यासाठी, तसेच कृष्णवणीर्यांना समाजात व राजकारणात महत्त्वाचे स्थान देण्यासाठी जाणीवपूर्वक प्रयत्न केले, हे विसरता येणार नाही. भारतालाही आपल्या समाजातील संघर्षाचे वातावरण संपुष्टात आणावे लागेल ; तरच तो खऱ्या अर्थाने भक्कम पायावर उभा राहून ग्लोबल प्लेअर म्हणून आपली भूमिका बजावू शकेल.

आज बड्या राष्ट्रांत जी सत्तास्पर्धा चालू आहे, ती विज्ञान- तंत्रज्ञानाच्या जोरावर आणि आथिर्क बळावर! भारताने स्वतंत्र संशोधन अथवा विकास करण्याची पूर्ण क्षमता अद्याप प्राप्त केली नसली, तरी येत्या काही वर्षांत चांगली आथिर्क प्रगती साध्य केली, तर ही क्षमता मिळवणे अवघड नाही. आथिर्क प्रगतीसाठी कोणता मार्ग स्वीकारावा याबद्दल भारतातील बुद्धिवंत व अर्थतज्ज्ञ यांच्यात मतभेद आहेत. सरकारपुरते बोलायचे, तर त्याने खुल्या अर्थव्यवस्थेचा पर्याय स्वीकारून आपल्यापुरता हा प्रश्ान् संपवला आहे. सध्याचे काँग्रेस आघाडीचे सरकार असो की आधीचे भाजप आघाडीचे ; त्यांच्यात या आथिर्क धोरणाबाबत फारसे मतभेद दिसत नाहीत. या धोरणाचे खरे परिणाम दिसायला आणखी काही वषेर् जावी लागतील ; पण सध्या तरी देशात परदेशी भांडवल, उद्योग व ग्राहकोपयोगी वस्तू यांची आवक मोठ्या प्रमाणावर वाढत आहे. याचा परिणाम रोजगार व राष्ट्रीय उत्पन्न वाढण्यात नक्कीच होऊ शकेल. पण त्याबरोबरच देशातले शेती-उत्पन्न, स्वदेशी उद्योगधंदे आणि त्यांचा देशातील आणि परदेशातील व्यापार किती वाढेल यावर या आथिर्क प्रगतीचा भक्कमपणा अवलंबून आहे.

आथिर्क उदारीकरणाचा अर्थ परदेशी उद्योगांना मोकळे रान असा नसून आथिर्क व्यवहारातील मोकळेपणा व व्यापार- उद्योगातील सरकारी हस्तक्षेप कमी करणे असा आहे. याचा फायदा घेऊन देशातल्या लोकांनी स्वयंरोजगाराला चालना देणे अपेक्षित आहे ; परंतु असा फायदा न घेता सरकारनेच नोकऱ्या द्याव्यात, अशी अपेक्षा ठेवल्यास हे उदारीकरण विफल होऊ शकते. यापुढच्या काळात सरकारकडे फक्त प्रशासनाचे काम राहणार आहे. ते उद्योजक किंवा व्यापारी म्हणून काम करू शकणार नाही. काही पायाभूत उद्योग सरकारच्या ताब्यात राहतील ; पण वस्त्रोद्योग, तेल उत्पादन व शुद्धीकरण, टेलीफोन, टपाल, रस्तेबांधणी आदी उद्योगांचे खाजगीकरण होणे अपरिहार्य आहे. खाजगीकरणात कार्यकुशलता, मेहनत व पैशाचा मोबदला देण्याची क्षमता यांना महत्त्व असते. हे स्थित्यंतर स्वीकारणे जुन्या पिढीला अवघड जात असले तरी ते नव्या पिढीने मान्य केले आहे. त्यामुळे खाजगीकरणाच्या ज्या समस्या आज दिसत आहेत, त्या येत्या 15-20 वर्षांत राहतीलच असे नाही. त्यामुळे सध्याच्या आथिर्क उदारीकरणाचे परिणाम अनुकूल असतील असे मानण्यास जागा आहे.

महासत्ता हा शब्द उचारला की, डोळ्यापुढे त्या सत्तेचे लष्करी सार्मथ्य येते. भारतालाही ग्लोबल प्लेअर म्हणून वावरताना अधूनमधून दंडातल्या बेडक्या दाखवाव्याच लागतील. पण सुदृढ अर्थव्यवस्था असल्याशिवाय लष्करी सार्मथ्यही मिळवता येणार नाही. मधल्या 10 वर्षांच्या काळात लष्करी सार्मथ्यात फार भर घालता आली नसली, तरी आता नौदल आणि हवाईदलाच्या विकासाचा नियोजनबद्ध कार्यक्रम संरक्षण विभागाने आखला आहे. लष्करात आवश्यक तेवढी व आवश्यक तेव्हा शस्त्रास्त्रांची भर घातली जाते. यापुढच्या काळात नौदल व हवाईदलाच्या विकासावर अधिक भर द्यावा लागणार आहे. तसेच अण्वस्त्र आणि क्षेपणास्त्रांच्या निमिर्तीलाही प्राधान्य द्यावे लागणार आहे. हा खर्च अनुत्पादक व निरर्थक मानण्याची प्रथा आहे ; पण तसा तो कधीच नसतो. याचे कारण शक्तिप्रदर्शन हाच युद्धे टाळण्याचा मार्ग असतो. कितीही मोठी आथिर्क प्रगती असो ; ती एका युद्धात भुईसपाट होते. त्यामुळे लष्करी सार्मथ्य प्राप्त करणे आवश्यक आहे.

थोडक्यात, सामाजिक सौहार्द, सुदृढ आथिर्क व्यवस्था आणि भक्कम संरक्षण व्यवस्था निर्माण केल्याशिवाय भारत महासत्ता सोडाच ; पण साधा ग्लोबल प्लेअरही होऊ शकणार नाही. या साऱ्या गोष्टी आकाशातून पडणाऱ्या नाहीत. त्यासाठी संपूर्ण देशाला कसोशीने प्रयत्न करावे लागतील. तेव्हा सीआयएचा अहवाल खरा ठरवायचा की खोटा ते आपल्याच हातात आहे...

दिवाकर देशपांडे

 
</text>
</doc>
