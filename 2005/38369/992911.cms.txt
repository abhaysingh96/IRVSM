<doc>
<docno>992911.cms.txt</docno>
<text>
 
महाराष्ट्र
हुरडा पाटीर्त साकारला साखरउद्योगाचा इतिहास
[ Monday, January 17, 2005  07:16:15 pm]


म. टा. वृत्तसेवा

पंढरपूर : चवदार हुरडा आणि राज्याचा इतिहास घडवणाऱ्या साखरउद्योगाच्या चुरचुरीत गप्पा असा योग नुकताच येथे जुळून आला होता. बँकांचे 90 हजार कोटींहून अधिक रुपये साडेतीन हजार खाजगी उद्योगांनी थकवले आहेत. असे असताना, राज्याला फायदा मिळवून देणाऱ्या साखर कारखान्यांनी घेतलेल्या कर्जांचा वारंवार उल्लेख होतो, हे कितपत योग्य आहे, असा सवाल अ. भा. सहकारी साखर उद्योग संघाचे माजी अध्यक्ष शिवाजी पाटील यांनी यावेळी केला. हुरड्याचा आस्वाद घेताना रंगलेल्या गप्पा अनौपचारिक असल्या तरी अनुभवी आणि दिग्गजांनी यातून बरेच काही सांगितले.

गावरान बाजाचा हा कार्यक्रम राज्य साखर संघाचे व्यवस्थापकीय संचालक प्रकाश नाईकनवरे यांनी देगावमध्ये आयोजित केला होता. शिवाजीराव पाटील, शंकरराव कोल्हे, पृथ्वीराज जाचक, डेक्कन शुगर असोसिएशनचे अध्यक्ष बबनदादा शिंदे आदी आवर्जून उपस्थित होते. सोलापूरमध्ये निवडणूक प्रचारासाठी आलेले ग्रामविकास मंत्री विजयसिंह मोहिते पाटील हेही यात सहभागी झाल्याने रंगत अधिकच वाढली.

साखरउद्योग वर्षाला 2400 कोटी रुपये मिळवून देतो. तुलनेने या उद्योगातील लोकांकडे बँकांची कजेर् कमी आहेत, मात्र काही लोक विनाकारण याविषयी टीका करतात, असे मत पाटील यांनी मांडले. तर शंकरराव कोल्हे म्हणाले की, आपला उद्योग पूर्णपणे निसर्गाच्या लहरीवर अवलंबून आहे. अडचणीच्या काळात त्याला सरकारनेच हात द्यायला हवा ; अन्यथा जगाला साखर पुरवणाऱ्या देशावर साखर आयातीची पाळी येईल. जगभरच्या साखर उत्पादकांना अनेक सवलती आहेत, तरीही त्यांच्या उत्पादनाची किंमत येथील साखरेपेक्षा जास्त आहे.

एक पोते साखर तयार करण्यासाठी 1700 रुपये खर्च येतो. त्यामुळे साखरेचा किरकोळ बाजारातील भाव 20 रुपये किलो असला तर उत्पादक आणि ग्राहकही समाधानी राहतील, असे कोल्हे म्हणाले. इतर उत्पादनांच्या तुलनेत गेल्या दोन वर्षांत साखरेचे भाव वाढलेले नाहीत, असे नमूद करून त्यामुळेच साखर उद्योग अडचणीत आला आहे, असेही ते म्हणाले.

वेगळ्या मुद्द्याकडे लक्ष वेधताना नाईकनवरे म्हणाले की पुढील गळित हंगामात 300 लाख टन ऊस गाळपासाठी उपलब्ध होईल व 2007-08 मध्ये उसाचा महापूर येईल. त्याचे नियोजन आत्तापासूनच करायला हवे.

ऑक्टोबरमध्ये साखरउद्योग बंधनमुक्त होणार आहे. त्याचबरोबर टुटेजा समितीच्या शिफारशींनुसार 1,500 कोटी रुपयांचे पॅकेज उपलब्ध व्हायला हवे, असा आग्रह शिवाजीराव पाटील यांनी धरला. खुल्या स्पधेर्त उतरायचे तर ब्रँडेड साखर बाजारात आणण्याची परवानगी मिळायला हवी, असे नाईकनवरे यांनी म्हटले.

साखर उद्योगातील गैरप्रकारांच्या विषयाला मात्र या चचेर्त बगल देण्यात आली.

 
</text>
</doc>
