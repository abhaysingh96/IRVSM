<doc>
<docno>992985.cms.txt</docno>
<text>
 
महाराष्ट्र
राज्यासाठी 'व्हॅट' उपयुक्त
[ Monday, January 17, 2005  08:26:44 pm]


म. टा. वृत्तसेवा

कोल्हापूर : राज्यातील राजस्व कमी न होता व्हॅट लागू करून राज्याचा आथिर्क विकास साधण्यासाठी राज्य प्रशासन ठाम आहे. व्यापाऱ्यांना कोणत्याही प्रकारचा त्रास न होता व्हॅट कायदा अमलात आणला जाईल, असे राज्याचे अर्थ व नियोजन मंत्री जयंत पाटील यांनी सांगितले.

दि इन्स्टिट्यूट ऑफ चार्टर्ड अकौंटंटस् ऑफ इंडिया या नवी दिल्ली येथील संस्थेच्या कोल्हापूर शाखेने आयोजित केलेल्या 13 व्या विभागीय परिषदेचे उद्घाटन करताना ते बोलत होते.

व्हॅट लागू करण्याच्या कामात सीए सर्वांत योग्य व कार्यक्षम व्यावसायिक आहेत. त्यांच्या राष्ट्रीय संघटनेचे सहकार्य राज्य प्रशासन घेईल, असे त्यांनी सांगितले. राज्यातील प्रमुख शहरांना जागतिक बँकेचे कर्ज घेण्यासाठी व हैदराबादच्या धतीर्वर स्वनिधी उभारण्यासाठी मूल्याधारित अर्थपद्धती अवलंबणे क्रमप्राप्त आहे. या प्रणालीवर सरकारचे कडक नियंत्रण असेल, असा शब्द त्यांनी दिला.

परिषदेच्या अध्यक्षस्थानी कोल्हापूर शाखेचे अध्यक्ष गिरीश सामंत होते तर पश्चिम भारतीय विभागाचे अध्यक्ष निहार जंबुसरिया यांनी परिषदेमागचा उद्देश स्पष्ट केला. महाराष्ट्र, गुजरात, कर्नाटक व गोवा येथून 400 सीए परिषदेत सहभागी होते.

 
</text>
</doc>
