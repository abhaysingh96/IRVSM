<doc>
<docno>992826.cms.txt</docno>
<text>
 
महाराष्ट्र
जागतिकीकरणाच्या प्रक्रियेत भारताचा प्रवेश अपरिहार्य
[ Monday, January 17, 2005  06:17:18 pm]


मुंबई टाइम्स टीम

पनवेल : लोकाश्रयानंतर राजाश्रय मिळण्याचा प्रकार शांतिवनच्या बाबतीत घडला असून ही घटना काहीशी वेगळी आहे, असं प्रतिपादन अर्थतज्ज्ञ डॉ. नरेंद जाधव यांनी इथे केलं. रविवारी पनवेलजवळील नेरे इथल्या कुष्ठरोग निवारण, पुनर्वसन क्षेत्रात कार्यरत असलेल्या शांतिवनच्या 25 व्या मित्र मेळाव्यात ते प्रमुख पाहुणे होते.

या वेळी शांतिवनच्या कुष्ठरोग निर्मूलन प्रयत्नाबरोबर संस्थेच्या शेती, बालवाडी, पतसंस्था, वृद्धाश्रम यासारख्या उपक्रमाचं जाधव यांनी कौतुक केलं.

डॉ. जाधव यांनी उदारीकरण, खाजगीकरण व जागतिकीकरण यांचे देशाला झालेले फायदे, त्यांच्या परिणामांची ओघवत्या शैलीत माहिती दिली. 1990 साली जगात जागतिकीकरण प्रक्रियेस सुरुवात झाली असताना भारतात त्याची सुरुवात 1991 साली झाली. या काळात जागतिक व्यापाऱ्यात भारताचा वाटा केवळ अर्धा टक्के इतका होता. मात्र, त्यानंतर देशाचा आथिर्क विकासाचा दर वाढत गेला. दारिद्यरेषेखालील प्रमाण 36 टक्के होते ते 26 टक्क्यांवर आलं आहे आणि परकीय गंगाजळी 125 अब्ज डॉलर एवढी झाली आहे. त्याचबरोबर देशाबरोबर रोजगार निमिर्तीचा दर घटला असून आथिर्क तुटीतील वाढ चिंताजनक आहे. ही तूट वाढतानाच सामाजिक क्षेत्रातील सरकारचा आथिर्क सहभागाचं प्रमाण कमी होत आहे, याकडेही डॉ. जाधव यांनी लक्ष वेधलं.

' साधना ' मासिकाचे संपादक नरेंद दाभोलकर यांनी डॉ. जाधव यांच्या भाषणाचे संदर्भ घेऊन देशाची गंगाजळी वाढण्यामागे देशहितापेक्षा परदेशातील व्याजाचे दर कमी असल्याचं सांगितलं. अमेरिकेत व्याजाचे दर दोन ते तीन टक्के असल्यामुळे त्यांना भारतात गुंतवणूक करणं त्यांच्या फायद्याचे आहे.

कार्यक्रमासाठी संस्थेचे अध्यक्ष माजी न्या. चंदशेखर धर्माधिकारी, ज्येष्ठ स्वातंत्रसैनिक दत्ताजी ताम्हाणे, सारेपाटील आदी उपस्थित होते. या वेळी आसाराम सोनावणे व संगीता वानखेडे यांना आदर्श कार्यकर्ता पुरस्कार तर संस्थेला मदत करणारे पनवेल नगरपालिकेचे शिक्षणाधिकारी तायडे व प्रतिभा काथे यांचा गौरव करण्यात आला. तुळजापूरचे यु.आर. शिंदे यांना कै. शरद नाईक पुरस्कार देऊन गौरवण्यात आलं.

 
</text>
</doc>
