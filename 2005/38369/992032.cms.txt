<doc>
<docno>992032.cms.txt</docno>
<text>
 
महामुंबई
पारंपरिक कारागिरीला मिळाले व्यासपीठ
[ Monday, January 17, 2005  12:04:49 am]


म. टा. प्रतिनिधी

मुंबई : मुंबई महोत्सवांतर्गत आयोजित केलेल्या ' मुंबई मेला ' चा आकर्षणबिंदू म्हणजे रात्रीच्या दिव्यात उजाळणारी बाजारपेठ..

केंदीय पर्यटन राज्यमंत्री रेणुका चौधरी, मुख्यमंत्री विलासराव देशमुख व ऐश्वर्या राय यांच्या हस्ते शनिवारी या मेळ्याचे उद्घाटन करण्यात आले. ' सुरभी फाऊंडेशन फॉर रिसर्च अॅन्ड कल्चरल एक्सचेंज ' तफेर् हा मेळा आयोजित करण्यात आला असून 23 तारखेपर्यंत वांदा रेक्लमेशनच्या एक क्रमांकाच्या मैदानात दु. 12 ते मध्यरात्री 12 पर्यंत त्याचा आनंद मुंबईकरांना लुटता येईल.

भारतातल्या असंख्य कलांना व्यासपीठ मिळवून देणाऱ्या या मेळ्यात भारतातल्या विविध गावांतून 200 हून अधिक कुशल कारागीर कला सादर करतील. राजस्थानातील दुमिर्ळ ब्लॉक छपाईतील निष्णात कारागीर व राष्ट्रपती पुरस्कारविजेते राम किशोर छिप्पा, तसेच काचेच्या बांगड्यांवरील कारागिरीसाठी जगप्रसिद्ध असणारे दिल्लीचे महोम्मद यामीन यांसारखे नामांकित कारागीर सहभागी होणार आहेत.

मेळ्याचे आणखी एक वैशिष्ठ्य म्हणजे त्सुनामीग्रस्तांना आाशेचा किरण दाखवण्यासाठी 24 फुटी पिंपळाचे झाड उभारण्यात आले असून चित्रपट, कला, उद्योग व सुरभी फाऊंडेशनच्या अनेक मान्यवरांनी स्वत:चा सहभाग दर्शवणारे एक प्रतीकात्मक पान लावले आहे.

 
</text>
</doc>
