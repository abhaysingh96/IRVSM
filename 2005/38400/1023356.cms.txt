<doc>
<docno>1023356.cms.txt</docno>
<text>
 
महामुंबई
विमानाची टक्कर टळली,145 प्रवासी बचावले!
[ Thursday, February 17, 2005  02:03:16 am]


म. टा. प्रतिनिधी

मुंबई : मुंबईत छत्रपती शिवाजी आंतरराष्ट्रीय विमानतळावर बुधवारी जेट एअरवेज आणि एस्सार कंपनीच्या हेलिकॉप्टरची टक्कर टळल्याने दोन्ही विमानांतील सुमारे 145 प्रवासी सुदैवाने बचावले.

मुंबईहून बंगलोरच्या दिशेने निघालेले जेट एअरवेजचे 737-800 बोईंग विमान दुपारी उड्डाणाच्या तयारीत होते. विमानात 140 प्रवासी होते. विमानाचे कप्तान ए. नारंग यांनी दुपारी अडीचच्या उड्डाण घेत असताना रनवेवर एक हेलिकॉप्टर उड्डाणाच्या तयारीत दिसले. नारंग यांच्या प्रसंगावधानाने संभाव्य टक्कर टळली.

एस्सार कंपनीचे हे हेलिकॉप्टर पाचजणांना घेऊन हाजिरा येथे निघाले होते. ते या घटनेनंतर न थांबता तसेच पुढे रवाना झाले. नागरी विमान वाहतूक संचालनालयाने ही घटना गांभीर्याने घेतली असून हेलिकॉप्टरच्या वैमानिकाच्या चौकशीचे आदेश दिले असून त्याच्याविरुद्ध समन्स जारी करण्यात आले आहे.

 
</text>
</doc>
