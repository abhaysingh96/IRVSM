<doc>
<docno>1023239.cms.txt</docno>
<text>
 
महाराष्ट्र
कोल्हापुरात पुन्हा हत्तीकोप
[ Thursday, February 17, 2005  12:48:29 am]


म. टा. वृत्तसेवा

कोल्हापूर : कर्नाटकमधून महाराष्ट्राच्या हद्दीत शिरलेल्या हत्तीच्या एका कळपाने येथील चंदगढ तालुक्यातील बटाटे आणि ऊसाच्या शेतीचा फडशा पाडण्यास सुरुवात केली आहे.

शेतीच्या या नुकसानाबरोबरच जिवाच्या भीतीनेही धनगरवाड्यातील शेतकऱ्यांचा जीव टांगणीला लागलाय. हा कळप बेळगावमधून आला असून दोडामार्ग परिसरात त्यांनी धुडगूस घातला होता.गेल्या महिन्यात तर हत्तीच्या कळपाने घातलेल्या धुमाकुळात एका महिलेचा बळी गेला. त्यामुळे मस्तवाल हत्तींची दहशत आधीच या भागातल्या लोकांमध्ये आहे. सोमवारी रात्री येथील बटाट्याच्या शेतात दोन हत्तीणी आणि हत्तीचे पिल्लू लोकांनी दिसले. पिकाचा फडशा पाडणाऱ्या या तिघांना रोखणे मात्र कुणालाच जमले नाही.

 
</text>
</doc>
