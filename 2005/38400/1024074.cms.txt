<doc>
<docno>1024074.cms.txt</docno>
<text>
 
अग्रलेख
टेक-ऑफ!
[ Thursday, February 17, 2005  08:53:03 pm]


आंतरराष्ट्रीय पातळीवर मुंबईचे महत्त्व वाढवण्याच्या दृष्टीने अनेक पावले गेल्या काही वर्षांत टाकण्यात येत आहेत. मुंबई विमानतळाला अत्याधुनिक स्वरूप देणे हे त्यापैकी अत्यावश्यक पाऊल ठरले होते. जे काम काही वर्षार्पूर्वी व्हायला हवे होते, त्याला आता गती मिळते आहे.

जगभरात विमानप्रवास करणाऱ्यांची संख्या लक्षणीय स्वरूपात वाढते आहे. त्यामुळे मुंबई विमानतळाचा वापर करणाऱ्यांची संख्या गेल्या दहा वर्षांत दीडपटीने वर गेली आहे. सध्या दरसाल सुमारे एक कोटी 33 लाख प्रवासी मुंबईत येतात किंवा येथून उड्डाण करतात.

येत्या पाच वर्षांत ही संख्या दोन कोटींपर्यंत पोहोचेल. यासाठी विमानतळावर अनेक सोयी तातडीने करणे आवश्यक बनले आहे.

प्रवाशांची तपासणी, सामानाची तपासणी कमीत कमी वेळेत होणे, त्यांना विमानातून बाहेर पडल्यापासून वाहनात बसण्यासाठी लागणारा वेळ कमी करणे, विमानतळावरील सोयींचा दर्जा सुधारणे, सुरक्षाव्यवस्था अत्याधुनिक करणे अशी अनेक आव्हाने विमानतळ प्राधिकरणापुढे आहेत.

हे करण्यासाठी किमान पाच हजार कोटी रुपये पुढल्या पाच वर्षांत गुंतवावे लागतील. केंद सरकार किंवा प्राधिकरणाला अशी गुंतवणूक शक्य नसल्यामुळे जागतिक पातळीवरील खाजगी कंपन्यांना या प्रकल्पात गुंतवणे आवश्यक होते. अर्थात इतकी मोठी रक्कम टाकणारी कंपनी काही अटी घालणे साहजिक होते.

विमानतळाच्या विस्तारीकरणाआड येणाऱ्या झोपड्या तातडीने हलवणे, हा या अटींचा प्रत्यक्ष भाग होता. कारण या झोपड्यांमुळे दुसरी धावपट्टी बांधता येत नव्हती. पर्यार्याने, तितकी विमानउड्डाणे कमी, म्हणजे प्रवाशांच्या संख्येत त्या प्रमाणात घट असे हे गणित होते. इतकी मोठी गुंतवणूक करायची असेल तर विमानतळाचा पुरेपूर वापर होणे अत्यावश्यक ठरते.

झोपड्या पाडण्याचे असे हे आथिर्क गणित आहे. गेली अनेक वषेर् या झोपड्या तेथून हलवण्याच्या घोषणा होत होत्या आणि सत्ताधारी पक्षाने आमदार आणि खासदार झोपड्या हलवल्यास आंदोलनाच्या घोषणा करीत होते. विमानतळ प्राधिकरणाने या झोपडवासीयांना नुकसानभरपाई देण्याची तयारी दर्शवूनही झोपड्यांचा प्रश्ान् सुटत नव्हता. दोनच दिवसांपूर्वी त्या तेथून हलविल्या गेल्याने या कामाला अचानक गती येणे, केंदीय शेती मंत्री शरद पवार यांनी रुदावतार धारण करून राज्य सरकारला धारेवर धरणे यामागचे रहस्य आता सामान्यजनांना कळले असेल.

विमानतळाची सुधारणा करणाऱ्या कंपनीला स्टँप ड्युटीमध्ये सवलत देण्यावरून राज्य सरकारचा काही गोंधळ उडाला होता. खरे म्हणजे संबंधित कायद्यात अशी सूट देण्याची तरतूद आहेच आणि दिल्ली विमानतळाबाबत ही सवलत देण्यात आली आहे. फक्त याबाबत राज्य सरकारने केंद सरकारला काही अटी घालून नागपूर येथे उभारण्यात येणाऱ्या हवाई मालवाहतूक केंदाबाबत सवलती पदरात पाडून घेतल्या. आता आंतरराष्ट्रीय पातळीवर निविदा मागवून हे काम पुरे होण्यास किमान तीन वषेर् लागतील. हे करताना विमानतळाकडे येणारे रस्ते सुधारण्याची काय योजना आहे, याचा विचार व्हायला हवा.

जागतिक दर्जाचा विमानतळ करताना, विमानतळावर पोहोचावे आणि तेथून बाहेर पडल्यावर इप्सित स्थळी कमीत कमी वेळेत जावे अशी प्रवाशाची इच्छा असते. सध्या तरी नेमका हाच प्रवास जिकीरीचा बनला आहे. त्याचा परिणाम पर्यटनावर, उद्योगक्षेत्रावर होतो आहे. तारांकित हॉटेल उद्योगावर होतो आहे. काही वर्षांपूवीर् विमानतळ परिसरातील उद्योजक आणि हॉटेलमालक यांनी महापालिकेच्या ज्येष्ठ अधिकाऱ्यांशी याबाबत दीर्घ चर्चा केली होती. ती ' निष्फळ ' ठरल्याचे दिसते आहे. अर्थात मुंबई विमानतळाचे आधुनिकीकरण झाले, तरी आणखी सुमारे पाच वर्षांनी तो अपुरा पडणार आहे. त्यामुळे नवी मुंबईत दुसरा विमानतळ बांधणे आवश्यक बनले आहे

त्याची तयारीही सुरू करायला हवी. गेली काही वषेर् या नियोजित विमानतळाची जागा निश्चित झाल्याच्या पाट्या झळकत आहेत, पण विमानतळ होणार की नाही याबाबत कोणीच ठाम घोषणा करत नाही, अशी स्थिती आहे. पुण्याजवळ चाकण येथेही विमानतळ बांधण्याचा प्रस्ताव आहे. पण मुुंबई आणि नवी मुंबईत विमानतळ झाल्यावर पुण्याची गरज असेल का, याचा विचार व्हायला हवा. नाहीतरी ' एक्स्प्रेस वे ' मुळे पुण्याच्या प्रवाशाला मुंबई विमानतळ गाठणे फारसे त्रासदायक राहिलेले नाही, असा युक्तिवाद विमानतळ प्राधिकरणाचे अधिकारी करत आहेत. यात कितपत तथ्य आहे, याची तपासणी करायला हवी. काही असो, एस. टी. स्टँडचे रूप धारण करणारा मुंबईचा विमानतळ चकाचक होणार हे स्वागतार्ह आहे यात शंका नाही.

 
</text>
</doc>
