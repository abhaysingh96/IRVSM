<doc>
<docno>1024013.cms.txt</docno>
<text>
 
देश-विदेश
राजधानीत 'ट्रॅफिक जॅम'
[ Thursday, February 17, 2005  07:53:15 pm]


म. टा. विशेष प्रतिनिधी

' ट्रॅफिक जॅम ' वाहतुकीचा...

नवी दिल्ली : जगाच्या तुलनेत भारतात गाड्यांची संख्या एक टक्क्याहूनही कमी आहे, मात्र रस्त्यावरील अपघातांची संख्या 6 टक्के तर या अपघातांत हकनाक मरणाऱ्यांची संख्या 10 टक्के आहे. देशातल्या महानगरांच्या तुलनेत दिल्लीतल्या अपघातांचे प्रमाण दिवसेंदिवस वाढतच चालले आहे, याचे मुख्य कारण आहे अत्यंत वाईट टॅफिक कल्चर.

इन्स्टिट्युट ऑफ इंजिनिअर्स संस्थेच्या ' सेफ्टी फोरम ' तफेर् आयोजित रस्ता सुरक्षा संमेलनात, रस्ता सुरक्षा विषयातले तज्ज्ञ आणि आयआयटीचे प्राध्यापक पी. के. सिकदर म्हणाले, दिल्लीत वाहनांची ओव्हरटेकिंगसाठी सतत चाललेली चढाओढ, वाहतुकीच्या नियमांना धाब्यावर बसवण्याची वृत्ती, रस्त्यावरची अतिक्रमणे, अप्रशिक्षित वाहतुक पोलिस, ट्रॅफिक सिग्नलवर पोलिसांची अनुपस्थिती, रस्त्यावरील लेन माकिर्ंग्ज दुरुस्त नसणे आणि खासगी कंपन्यांच्या ' ब्ल्यु लाईन ' बसगाड्यांची बेशिस्त वाहतुक यांमुळे दिल्लीतले अवघे ' ट्रॅफिक कल्चर ' धोकादायक पातळीवर पोहोचले आहे.

फोरमचे अध्यक्ष प्रदीप चतुवेर्दी म्हणाले, गतवर्षी दिल्लीत रस्ता अपघातात मरणाऱ्यांची संख्या 1758 होती. याचा अर्थ दररोज सरासरी पाचजण केवळ अपघातात मृत्युमुखी पडले. यापैकी निम्मे रस्त्यावरचे पादचारी होते, तर उर्वरित संख्येपैकी बहुतांश जण दुचाकी वाहनांवर स्वार असणारे होते. ' ब्ल्यु लाईन बसेस ' च्या चढाओढीत यापैकी अनेकांना आपले प्राण गमवावे लागले.

केंदीय रस्ता वाहतुक तंत्रज्ञान संस्थेचे संचालक टी.एस रेड्डी म्हणाले, दिल्लीत पादचाऱ्यांसाठी फुटपाथची संख्या दिवसेंदिवस कमी होते आहे. कारण त्यावर छोट्या व्यावसायिकांचे अतिक्रमण वाढते आहे. दुचाकी वाहनचालक कधीही लेन ड्रायव्हिंग करीत नाहीत. मोठया वाहनांसमोरून ज्याप्रकारे दुचाकी वाहने लेन कटींग करतात, त्या झिगझॅक ड्रायव्हिंगमुळेही अपघातांच्या संख्येत लक्षणीय वाढ होते.

रस्ता सुरक्षेवर अत्यंत गंभीर वातावरणात हा परिसंवाद सुरू होता, त्याचवेळी दिल्लीत विविध अपघातांत 4 जण मृत्युमुखी पडल्याचे वृत्त येऊन धडकले. ब्ल्यु लाईन बसने एका मोटार सायकलस्वाराला उडवून जागीच ठार केले, तर एक स्कुलबस अचानक रस्त्यालगतच्या झोपडपट्टीत शिरल्याने झोपेत असलेला एकजण जागीच ठार झाला, तर अन्य दोघे वेगवेगळ्या अपघातांमध्ये बळी पडले.

लोकसंख्येचाही!

दिल्लीत प्रतिवर्षी किमान पाच लाख लोकसंख्येची वाढ होते. त्यापैकी अडीच लाखांची वाढ नैसगिर्क असून, इतर राज्यांतून दिल्लीत रोजगारांसाठी येणाऱ्यांचे प्रमाण प्रतिवषीर् अडीच लाखांचे आहे. दिल्लीच्या लोकसंख्येवर नियंत्रण प्रस्थापित करण्यासाठी, राज्य सरकारने प्रयत्न सुरू केले आहेत. सोमवारी शीला दीक्षितांच्या अध्यक्षतेखाली झालेल्या मंत्रिमंडळाच्या बैठकीत, दिल्ली राज्य लोकसंख्या आयोगाची स्थापना करण्याचा निर्णय त्यासाठी घेण्यात आला आहे.

बाहेरच्या राज्यातून दरवषीर् दिल्लीत दाखल होणाऱ्या अडीच ते तीन लाखांच्या लोकसंख्येविषयी मंत्रिमंडळाच्या बैठकीने विशेष चिंता व्यक्त केली. दिल्लीत पिण्याचे पाणी, वीजपुरवठा, पर्यावरण, शाळा, महाविद्यालये, रुग्णालये आणि आरोग्याच्या सोयी, कचरा निर्मूलन, ड्रेनेज व्यवस्था, वाहतूक व परिवहन व्यवस्था इत्यादी नागरी सुविधांवर वाढत्या लोकसंख्येचा असह्य ताण सध्या पडतो आहे. वास्तविक हा प्रश्ान् दिल्लीपुरता मर्यादीत नाही. मुंबई, कोलकातासह देशातल्या सर्वच महानगरांचा आहे. दिल्लीतल्या लोकसंख्यावाढीचे प्रमाण मात्र देशातल्या कोणत्याही महानगरापेक्षा अधिक असल्याने राज्य सरकारची चिंता स्वाभाविक आहे.

दिल्लीचा आथिर्क आणि सामाजिक विकास, लोकजीवनाचा स्तर आणि दर्जा वाढवण्याचे प्रयत्न, रोजगार आणि उद्योगांसाठी पोषक वातावरणाची निमिर्ती, किमान बंधनांचा अवलंब सरकारने करावा, यासाठी सरकारला हा आयोग दिशादिग्दर्शन करणार आहे. शिवसेनेच्या ' मी मुंबईकर ' धतीर्वर, दिल्लीत येणाऱ्या परराज्यातील लोकसंख्येवर नियंत्रण अथवा बंदी घालण्याचा कोणताही इरादा आयोगाच्या कार्यकक्षेत नाही. हे सरकारच्या भूमिकेतून सोमवारीच स्पष्ट झाले आहे. शिवसेनेचे राज्यसभेतील नेते संजय निरुपम यांची दिल्लीतील नव्या लोकसंख्या आयोगाच्या निमिर्तीविषयी प्रतिक्रिया विचारली असता, परराज्यातून महानगरांकडे रोजगारासाठी आकृष्ठ होणाऱ्या लोकसंख्येवर बंदी घालण्याचे त्यांनी समर्थन केले नाही, मात्र मुंबई-दिल्लीवर पडणाऱ्या लोकसंख्येच्या अतिरिक्त भाराचे नियोजन करण्यासाठी, तसेच या महानगरांच्या नागरी सुविधांचा दर्जा टिकवण्यासाठी, केंद सरकारने उत्पन्न आणि रोजगार उपलब्ध करून देणाऱ्या महानगरांसाठी खास उपकर लावावा, या मागणीचा पुनरुच्चार केला. केंदीय मंत्री कपिल सिब्बल यांनी आयोगाची निमिर्तीच मुळात घटनाविरोधी आहे, असे सांगितले.

 
</text>
</doc>
