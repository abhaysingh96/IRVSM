<doc>
<docno>1023270.cms.txt</docno>
<text>
 
लेख
 अशी ही बिकट वाट!
[ Thursday, February 17, 2005  01:07:15 am]


अपुऱ्या निधीतून जास्तीत जास्त लोकवस्तीस सुविधा पुरविण्याच्या धोरणांमुळे बरेचसे रस्ते कमी दर्जाचे व पूल पुरांमध्ये बुडणारे बांधले गेले आहेत. आहे त्या निधीतून थोडे पण दजेर्दार रस्ते बांधावे की जास्त पण कमी दर्जाचे रस्ते बांधावे असा हा पेच आहे.

अमेरिकेत जाऊन आलेली प्रत्येक भारतीय व्यक्ती तेथील उच्च प्रतीच्या रस्त्यांनी भारून जाते. तेथील रस्त्यांचे जाळे, उत्तम पृष्ठभाग, त्यावर प्रवाशांसाठी असलेल्या सुविधा, त्यावरील सुवाच्य सूचना, फलक, अशा अनेकविध गोष्टींमुळे मोटार प्रवास हा सुखद अनुभव असतो. आपल्याकडे असे सुख का मिळत नाही, असा प्रश्ान् त्यांच्या मनात आल्याशिवाय राहत नाही.

स्वातंत्र्यप्राप्तीच्या वेळी भारतातील रस्त्यांचे जाळे अत्यंत अपुरे आणि अविकसित होते. पहिल्या पंचवाषिर्क योजनेच्या सुरुवातीला- 1951 मध्ये- येथील पक्क्या रस्त्यांची (खडीचे, डांबरी व काँक्रीटचे मिळून) लांबी 97000 कि. मी. होती. 1,47,000 कि. मी. लांबीचे कच्चे रस्ते होते. त्यानंतरच्या काळात देशातील रस्त्यांची लांबी दरवषीर् सुमारे 4.5 टक्के या गतीने वाढत गेली. आज ती सुमारे 34 लाख कि. मी. एवढी आहे. लांबीत वाढ झालेली असली तरी रस्त्यांची सर्वसाधारण परिस्थिती समाधानकारक नाही.

1927 साली जयकर समितीच्या स्थापनेने भारतात रस्त्यांच्या योजनाबद्ध विकासास प्रारंभ झाला. समितीच्या शिफारसीनुसार 1934 साली इंडियन रोडस् काँग्रेसची स्थापना झाली. तेव्हापासून आजतागायत भारतातील रस्ते विकासास दिशा देण्याचे व रस्त्यांची/ पुलांची मानके ठरवण्याचे काम ही संस्था करीत आहे. 1943, 1961 व 1981 या वषीर्, देशासाठी वीस वषीर्य रस्ते विकास योजना या संस्थेने तयार केल्या. 1981- 2001 या योजनेनुसार देशात 2001 साली 27 लाख कि. मी. लांबीचे रस्ते तयार व्हायचे होते. प्रत्यक्षात रस्ते-लांबी याहीपेक्षा जास्त झाली. पण त्यातील बरेचसे रस्ते पावसाळ्यात वाहतुकीला अयोग्य होते. त्यामुळे अनेक खेड्यांचा पावसाळ्यात बाहेरील जगाशी संपर्क तुटत असे, तर काही खेड्यांपर्यंत पोचायला मुळात रस्तेच नव्हते. राष्ट्रीय महामार्गाच्या एकूण 57700 कि. मी. लांबीपैकी फक्त 1000 कि.मी. रस्ते चार मागिर्कांचे, दुभाजक असलेले होते. 22700 कि. मी. लांबी फक्त एका मागिर्केची (लेन) होती. ही रुंदी अतिशय अपुरी आहे. जागतिक बँकेचे तज्ज्ञ या रस्त्यांवर अंधार झाल्यानंतर प्रवास करण्यास नाखूष असत. परदेशी लोक दुभाजक असलेला, कमीत कमी चार मागिर्कांचा रस्ता करून मिळावा असा आग्रह धरत.

अपुरा निधी हा आजवर रस्ते विकासाच्या मार्गातील मोठाच अडसर ठरला आहे. ही कामे अर्थसंकल्पामध्ये केलेल्या तरतुदीतूनच होत असत. थोड्या प्रमाणात जागतिक बँक, आशियन डेव्हलपमेंट बँक, जपानी मदत यांसारख्या सोतातून रस्त्यांच्या कामासाठी निधी मिळत असे. त्यातून काही लक्षणीय कामेही झाली. बरेच ग्रामीण रस्ते रोजगार हमी योजनांमधून झाले. परंतु एकंदरीत निधी कमीच पडत असे. रस्ते वाहतुकीच्या करांमधून गोळा होणारा पैसा पूर्णपणे रस्त्यांच्या कामासाठी मिळत नाही, ही नेहमीची तक्रार होती.

अपुऱ्या निधीतून जास्तीत जास्त लोकवस्तीस सुविधा पुरविण्याच्या धोरणांमुळे बरेचसे रस्ते कमी दर्जाचे व पूल निम्न पातळीचे ( पुरांमध्ये बुडणारे) बांधले गेले आहेत. आहे त्या निधीतून थोडे पण दजेर्दार रस्ते बांधावे, की जास्त पण कमी दर्जाचे रस्ते बांधावे असा हा पेच आहे.

केंद शासनाने इंडियन रोड्स काँग्रेसच्या सल्ल्याने आता ' रस्ते विकास योजना व्हिजन 2021' प्रसिद्ध केली आहे. त्यात राष्ट्रीय महामार्ग, राज्यमार्ग व प्रमुख जिल्हामार्ग यांचे रुंदीकरण व दजोर्न्नती, मुंबई-पुणे दुतमार्गासारखे दुतमार्ग बांधणे , 500 किंवा जास्त लोकवस्तीच्या सर्व खेड्यांना उत्तम दर्जाचे रस्ते बांधणे रस्त्यांच्या कामासाठी अत्याधुनिक तंत्रज्ञान वापरणे, रस्त्यांवरील अपघात कमी करणे, रस्त्यांच्या देखभालीसाठी पुरेसा निधी वापरणे अशा बाबींवर भर दिला आहे. या सूचनांप्रमाणे रस्त्यांचा विकास करण्यासाठी एकूण 6.5 लाख कोटी रुपयांची आवश्यकता आहे. सध्या केंद व राज्य शासने मिळून दरवषीर् सुमारे 14500 कोटींची तरतूद अर्थसंकल्पात होते.

रस्ते विकासासाठी रस्ते वाहतूक क्षेत्रावर आकारलेले विविध कर, पेट्रोल व डिझेलवरील अधिभारातून मिळणारा केंदीय रस्ते निधी असे पारंपरिक सोत होते. त्यात जागतिक बँकेसारख्या संस्थांकडून मिळणाऱ्या सहाय्याची जोड होत असे. अगदी थोड्या प्रमाणात गोळा होणाऱ्या पथकराचीही भर पडत असे. दहा वर्षांपूवीर् नाबार्डने ग्रामीण रस्त्यांच्या दजोर्न्नतीसाठी माफक दराने कजेर् देण्यास सुरुवात केली. नंतर हुडकोसारख्या संस्थांकडून रस्त्यांच्या कामासाठी कर्ज मिळण्यास प्रारंभ झाला. खाजगी क्षेत्राच्या सहभागाने रस्ते विकासाचे धोरण राबवण्यास 1988-89 पासून सुरुवात झाली. पहिल्या काही प्रकल्पांना अडचणी आल्या, पण त्यातून मिळालेल्या अनुभवातून धडा शिकून 1996 च्या सुमारास खाजगी क्षेत्राच्या सहभागाने रस्ते विकासाला मोठ्या प्रमाणात प्रारंभ झाला. महाराष्ट्र राज्य रस्ते विकास महामंडळाने (एमएसआरडीसी) बाँड्स उभारून त्यातून मुंबई-पुणे दुतमार्ग, उड्डाणपूल, रेल्वे उड्डाणपूल अशी अनेक मोठी कामे केली. टोलद्वारे तो खर्च सव्याज फेडला जात आहे. रस्ते सुधारणांच्या प्रकल्पांतून रस्ते वापरणाऱ्यांना होणाऱ्या फायद्याच्या स्वरूपात गुंतवणुकीवर खूपच भरीव फायदा (काही वेळा 42 टक्क्यांपर्यंत) मिळतो. परंतु टोल देण्याची लोकांची तयारी नसल्याने अनेकदा त्यात सवलती देणे भाग पडते.

सध्या केंद शासनाने राष्ट्रीय महामार्गाचे चौपदरीकरण आणि प्रधानमंत्री ग्रामसडक योजना असे दोन प्रकल्प हाती घेतले आहेत. पहिल्या योजनेत देशातील महत्त्वाच्या अशा सुमारे 13000 कि. मी. लांबीच्या राष्ट्रीय महामार्गाचे चौपदरीकरण होत आहे. त्या योगे व्यापारीदृष्ट्या महत्त्वाची वाहतूक खूपच जलद, सुरक्षित व किफायतशीर होणार आहे. त्यावर सुमारे एक लाख कोटी रु. खर्च अपेक्षित आहे. दहाव्या पंचवाषिर्क योजनेत रस्ते विकासासाठी केलेल्या एकूण सुमारे रु. 97000 कोटींच्या अर्थसंकल्पीय तरतुदींपैकी रु. 33000 कोटी राष्ट्रीय महामार्गासाठी आहेत. याशिवाय सुमारे 24,000 कोटी रुपये अर्थसंकल्पाबाहेरून खाजगीकरणासारख्या साधनांनी रस्ते होणार आहेत. पेट्रोल व डिझेलवर लावलेल्या खास अधिभारातून दरवषीर् मिळणाऱ्या रु. 5000 कोटींपैकी रु. 2500 कोटी या प्रकल्पावर तर रु. 2500 कोटी प्रधानमंत्री ग्रामसडक योजनेवर खर्च होतील. राष्ट्रीय महामार्गावरील कामे ' बांधा वापरा व हस्तांतरित करा ' या तत्त्वावर टोल किंवा अॅन्युइटी आकारून होत आहेत. ग्रामसडक योजनेसाठी रु. 12500 कोटींची तरतूद दहाव्या योजनेत आहे. त्या योजनेचा आवाका सव्वालाख रु. कोटींचा आहे.

खाजगीकरणाद्वारे मोठ्या प्रमाणावर कामे करण्याचे धोरण यशस्वी व्हावयाचे असेल तर गुंतवणूकदारास आश्वासक वाटतील, असे वातावरण निर्माण झाले पाहिजे. त्यात त्वरित निर्णय व वादविवाद जलद, न्याय्य व निष्पक्षपाती सोडविण्याची यंत्रणा या महत्त्वाच्या बाबी आहेत. रस्त्यांवरील प्रवास जलद व्हायला हवाच, त्याचबरोबर तो सुरक्षित व सुखकरही असला पाहिजे. त्यासाठी प्रवाशांसाठी जागोजागी उत्तम स्वच्छतागृहे, विश्रांती स्थळे, उपाहारगृहे, औषधे व इतर आवश्यक वस्तूंची दुकाने, बालकांसाठी खेळण्याच्या जागा, दुरुस्तीची व्यवस्था इ. झाले पाहिजे.

देशात दरवर्षी सुमारे एक लाख व्यक्ती रस्ते अपघातात मृत्यू पावतात, तर 4 ते 5 लाख व्यक्ती जखमी होतात. एकूण जखमींपैकी सुमारे 19 टक्के व्यक्ती दगावतात. प्रगत देशांत हेच प्रमाण 1 ते 3 टक्के इतके कमी असते. जखमींना किती लवकर व किती चांगली वैद्यकीय मदत मिळत आहे याचे हे द्योतक आहे. दरवषीर् वाहनांची संख्या वाढत आहे. या प्रमाणात अपघात मृत्यू व जखमींची संख्या वाढते आहे. यासाठी काहीतरी भरीव करणे आवश्यक आहे. नियोजन मंडळाने या विषयावर नेमलेल्या प्रकाश नारायण समितीच्या शिफारशींची अंमलबजावणी करावयास हवी. नुकतेच केंद शासनाने राष्ट्रीय रस्ते सुरक्षा धोरणाचा मसुदा प्रसिद्ध केला आहे, हे त्या दिशेने घेतलेले योग्य पाऊल आहे.

महत्त्वाचे म्हणजे प्रचंड खर्च करून निर्माण केलेल्या रस्त्यांची योग्य देखभाल झाली पाहिजे. अन्यथा थोड्या काळात त्याची वाट लागते. एखादी सुविधा निर्माण करण्यास येणाऱ्या खर्चाच्या 2 ते 3 टक्के खर्च त्याच्या देखभालीवर व्हावयास हवा. त्याचबरोबर तो योग्यप्रकारे होत आहे, याकडेही लक्ष देणे आवश्यक आहे. त्यासाठी योग्य नियंत्रणाची व्यवस्था हवी. यातही खाजगीकरणाचा वापर करण्याचे प्रयत्न सुरू आहेत.

पंचवाषिर्क योजनांमधील रस्ते
विकासावरील खर्च/ तरतुदी (रु. कोटीत)

राष्ट्रीय महामार्ग...... 15950

राज्य मार्ग ............ 10664

जिल्हा व ग्रामीण मार्ग.. 37636

एकूण : 64250

श. रा. तांबे

निवृत्त सचिव, सार्वजनिक बांधकाम खाते, महाराष्ट्र राज्य.

 
</text>
</doc>
