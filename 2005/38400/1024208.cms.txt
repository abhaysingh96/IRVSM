<doc>
<docno>1024208.cms.txt</docno>
<text>
 
क्रीडा
साखरवाडी-छत्रपती अंतिम झुंज
[ Thursday, February 17, 2005  11:18:30 pm]


मुंबई : सेंट्रल बँक वि. मुंबई पोलिस (व्यावसायिक), श्री समर्थ वि. ओम समर्थ भारत (पुरुष) आणि साखरवाडी वि. छत्रपती क्रीडा मंडळ ( महिला) अशा मुंबई महापौर चषक खोखो स्पधेर्त अंतिम लढती रंगतील.

सेंट्रल बँकेने बँक ऑफ इंडियाचा 10-9 असा पराभव करताना त्यांच्या दीपक घाडीगांवकर व मनोज वैद्यने प्रत्येकी दोन खेळाडू बाद केले. दीपकने दोन मिनिटे संरक्षण केले. अनील धुरेने 2-10 मिनिटे पळती करून 2 गडी टिपले. अमीत मांडवकरने 2-40 व 2-30 मिनिटे खेळून आपल्या संघास विजय मिळवून दिला. बँक ऑफ इंडियाच्या मनीष बंडबेने 2-10 मिनिटे खेळून 3 खेळाडू बाद केले. प्रकाश रहाटेने 2-10 तर ऋषीकेश हिरवकरने 2- 40 मिनिटे संरक्षण केले. तसेच विकास शिरगावकर 2-20 मिनिटे खेळला.

व्यावसायिक गटाच्या दुसऱ्या उपांत्य सामन्यात मुंबई पोलिसांनी रिर्झव्ह बँकेस 16-7 असे पराभूत करताना त्यांच्या अजीत यादव 4 तर भरत पवार, सचिन हुले व शशिकांत पवार यांनी प्रत्येकी तीन खेळाडू बाद केले. रिर्झव्ह बँकेच्या प्रसाद कांबळीने 2-10 मिनिटे पळती करून 2 गडी बाद केले. सागर गावकरने दोन खेळाडू टिपले.

महिला गटाच्या उपांत्य फेरीत साताऱ्याच्या साखरवाडी संघाने उपनगरच्या परांजपेचा 13-13 असा पराभव करताना त्यांच्या भाग्यश्री फडतरने 1-50 मि. संरक्षण करून एक खेळाडू टिपला. रुबीना सय्यदने 2-50 मि. पळती करून 3 खेळाडू बाद केले. मुक्ता भिंगारे व गौरी भगतने प्रत्येकी दोन खेळाडू बाद केले. परांजपेच्या कीतीर् चव्हाण, प्रज्ञा चव्हाण व तेजश्री पाटील यांनी आक्रमणात चमक दाखविली. दुसऱ्या उपांत्य फेरीत उस्मानाबादच्या छत्रपती क्रीडा मंडळाने भोरच्या वंदे मातरम् संघास 8-7 असे एका डावाने पराभूत करताना त्यांच्या मनीषा इंगळे 3-20 व 2-50 मिनिटे पळती केली. संगीता चव्हाणने 3-30, 2-10 मि. व 4 गडी बाद केले. वंदे मातरमच्या स्मीता पाटील व दिपाली कंक चमकल्या.

पुरुषांच्या उपांन्त फेरीत श्री समर्थने अमरच्या 22- 11 असा पराभव केला. समर्थच्या मनोज वैद्यने 9, विकास शिरगांवकरने 3 खेळाडू बाद करताना आक्रमणात छान चमक दाखवली. तर अमरच्या नितीन उत्तेकरने तीन गडी गारद केले. सिद्धेश प्रधान याने 2-20 व 1-40 मिनिटे खेळून दोन खेळाडू टिपले.

ओम समर्थ भारत संघाने सरस्वतीचा 18-14 असा पराभव करताना त्यांच्या प्रकाश रहाटे व मिलिंद जोशी यांनी प्रत्येकी चार खेळाडू टिपले. प्रकाशने 2-30 मिनिटे संरक्षण केले. सरस्वतीच्या मदार म्हात्रेने दोन मिनिटे संरक्षण करून तीन खेळाडू टिपले. दौलतराव भोसलेने 4 तर अनील गुरवने तीन खेळाडू बाद केले.

 
</text>
</doc>
