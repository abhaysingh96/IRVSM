<doc>
<docno>1023897.cms.txt</docno>
<text>
 
देश-विदेश
झोपडपट्टी हटाव चालूच राहणार : देशमुख
[ Thursday, February 17, 2005  05:42:33 pm]


वृत्तसंस्था

नवी दिल्ली : मुख्यमंत्री विलासराव देशमुख यांनी आज कॉंग्रेस अध्यक्षा सोनिया गांधी यांची भेट घेतली. राज्य सरकारकडून ज्या झोपड्या पाडण्यात आल्या आहेत. त्यांचे पुनर्वसन करण्यात येत आहे. पण कोणत्याही परिस्थितीत 2000 नंतर उभारण्यात आलेल्या झोपड्या पाडणे थांबविण्यात येणार नाही, असे मुख्यमंत्री विलासराव देशमुख यांनी श्रीमती गांधी यांना सांगितले.

निवडणूकीपूर्वी कॉंग्रेस आणि राष्ट्रवादी कॉंग्रेस यांनी संयुक्तपणे 2000 पर्यंतच्या झोपड्यांनाच आश्रय देण्याचे जाहीर केले होते.त्याप्रमाणेच सध्या झोपड्या पाडण्यात येत असल्याचे देशमुख यांनी श्रीमती गांधी यांना सांगितले.

 
</text>
</doc>
