<doc>
<docno>1023808.cms.txt</docno>
<text>
 
प्रगती फास्ट
वेगळ्या पुरस्काराचा आनंद
[ Thursday, February 17, 2005  04:36:07 pm]


कन्व्होकेशन सोहळ्यामध्ये डॉ.शंकर दयाळ शर्मा सुवर्णपदक स्वीकारणं हा माझ्या आयुष्यातील सोनेरी क्षण होता. हे अॅवॉर्ड माझ्या प्रयत्नातील सातत्याचं प्रतीक होतं.

मी गुजराती असल्यामुळे मातृभाषेतून दहावीपर्यंतचं शिक्षण झालं. दहावीनंतर आर्ट्सला जायचं, हे मी नक्की केलं होतं. दहावीला 89 टक्के मार्क्स मिळाल्यानंतर माटुंग्याच्या रुईया कॉलेजमध्ये प्रवेश घेतला.

बारावीत आर्ट्स शाखेच्या मेरिट लिस्टमध्ये 21 वी आले. रुईया कॉलेज आणि एक्स्ट्रा करिक्युलर्स यांचं अतिशय जिव्हाळ्याचं नातं आहे. मराठीवर चांगलच प्रभुत्व असल्यामुळे मला मराठी वादसभेचं प्रतिनिधित्व करण्याची संधी मिळाली आणि आंतरमहाविद्यालयीन स्पधेर्त पारितोषिकं मिळवली. रुईयाच्या ' उत्सव ' मध्ये मिस रुईया होण्याचा बहुमानही मिळवला होता. एनसीसीमध्ये सलग तीन वर्षं सहभागी होऊन मी रुईया कंपनीची सीनिअर अण्डर ऑफिसर म्हणून काम केलं. त्या वेळी 106 कॅडेट्सचं नेतृत्व करण्याची जबाबदारी पार पाडली. त्यातून शिस्त, नेतृत्वगुण, शारीरिक आणि मानसिक स्वास्थ्य यांचं संतुलन या सर्व गोष्टी मला शिकायला मिळाल्या. याचा फायदा अॅकॅडमिक्समध्ये झाला. एफवायला 74 तर एसवायला 72 टक्के मार्क्स मिळवले.

करिअर गायडन्स सेल ही रुईयाची आणखी एक अनोखी अॅक्टिव्हिटी. या सेलची सदस्य झाल्याने करिअर अव्हेन्यूज आयोजित करण्याचा वेगळा अनुभव मिळाला. टीवायबीएसाठी मी पॉलिटिकल सायन्स हा विषय निवडला. यात विविध पातळ्यांवरील राजकारणाचा अभ्यास करावा लागतो. शिवाय पॉलिटिकल सोशोलॉजी, ह्युमन राइट्स इन इंडियन कॉण्टेक्स्ट असे विषय अभ्यासाला असतात. वेस्टर्न पॉलिटिकल थॉट्सच्या पेपरमध्ये प्लेटो, रुसो, मार्क्स, अॅरिस्टॉटल यांच्या वैचारिकतेचा सखोल अभ्यास करावा लागतो.

संयुक्त महाराष्ट्र चळवळ महाराष्ट्राच्या राजकारणात अभ्यासायला मिळाली. स्त्रिया, दलित समाज, मुलं यासंदर्भात आपल्या भारतीय घटनेत काय तरतूदी आहेत, याचा अभ्यास ह्युमन राइट्स विषयात केला गेला. रुईयाच्या प्राध्यापकांचं मोलाचं मार्गदर्शन हे माझ्या यशातील सातत्यामागचं खरं कारण आहे. तुम्हाला परीक्षेत स्कोअर एका दिवसात केलेल्या अभ्यासाच्या बळावर कधीच मिळवता येत नाही. त्यामुळे वर्षभराच्या अभ्यासाचं नियोजन मी सुरुवातीपासूनच केलं होतं. रोज वाचन आणि शनिवार-रविवार उजळणी म्हणून आठवड्यात जे काही वाचलं ते मुद्दे लिहून काढण्याचा प्रयत्न करायचा, ही माझी अभ्यासाची पद्धत.

मी स्वत:च्या नोट्सही काढल्या होत्या. परीक्षेच्या दीड महिना आधी जास्तीत जास्त वाचन करण्यावर भर दिला. या सगळ्याचा एकत्रित परिणाम म्हणजेच एप्रिल 2003 मध्ये घेण्यात आलेल्या बीए पॉलिटिकल सायन्समध्ये मला मुंबई युनिव्हसिर्टीतून मिळालेला प्रथम क्रमांक.

एमएला प्रवेश घेतल्यानंतर माझा हा पाच वर्षांचा अॅकॅडमिक आणि एक्स्ट्रा करिक्युलरचा रेकॉर्ड पाहून 2004 जूनमध्ये सिव्हिक्स अॅण्ड पॉलिटिक्स डिपार्टमेण्टतफेर् डॉ. शंकर दयाळ शर्मा पुरस्कारासाठी माझा बायोडेटा पाठवण्यात आला.

आर्ट्स फॅकल्टीचे डीन अभय पेठे यांनी या पुरस्कारासाठी माझी निवड केली. अशाच प्रकारे सायन्स, आर्ट्स, कॉमर्स, मेडिसिन, लॉ, इंजिनीअरिंग अशा प्रत्येक शाखेतून एका उमेदवाराची निवड केली जाते. प्रत्येकाचा मुंबई युनिव्हसिर्टीचे कुलगुरू इण्टरव्ह्यू घेतात. काही दिवसांतच हा पुरस्कार मला मिळाल्याचं कळवण्यात आलं. आता हा पुरस्कार मिळाल्याने युनिव्हसिर्टीचं नाव राखणं माझं कर्तव्य आहे. नुकताच नागपूर इथे महाराष्ट्र राज्य इण्टरयुनिव्हसिर्टी यूथ फेस्टिव्हल पार पडला. त्यात मला वक्तृत्व, वादविवाद या दोन्ही स्पधेर्त प्रथम क्रमांक मिळाला. तसंच आमच्या एकांकिकेलाही दुसरं पारितोषिक आणि साहित्य विभागातील चॅम्पिअन ऑफ चॅम्पिअन हे अॅवॉर्डही मिळालं.

माझ्या आतापर्यंतच्या यशात एक वाक्य मला प्रेरणा देणारं ठरलं आहे, ते म्हणजे पांडुरंगशास्त्री आठवले यांचं , ' ह्लद्धश्ाह्यद्ग 2 द्धश्ा ह्यद्गद्ग ह्लद्धद्ग द्बठ्ठ 1 द्बह्यद्बड्ढद्यद्ग ष्ड्डठ्ठ स्त्रश्ा ह्लद्धद्ग द्बद्वश्चश्ाह्यह्यद्बड्ढद्यद्ग '. हे वाक्य आमच्या घरात अनेक ठिकाणी लावलेलं आहे. त्या वाक्याच्या प्रेरणेवर यापुढचा यशाचा टप्पाही गाठेन आणि आयएएससारख्या स्पर्धा परीक्षांमध्येही यश मिळवेन हा माझा विश्वास आहे.

गणेश आचवल

 
</text>
</doc>
