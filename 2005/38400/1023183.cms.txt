<doc>
<docno>1023183.cms.txt</docno>
<text>
 
क्रीडा
पवार, पोवारने उत्तर विभागाला 196 धावात गंुडाळले
[ Thursday, February 17, 2005  12:20:37 am]


लखनौ : के. डी. सिंग बाबू स्टेडियमची खेळपट्टी दुसऱ्या दिवशी फिरकीला अनुकूल ठरल्यामुळे राजेश पवार, रमेश पोवार या फिरकी दुकलीने बलवान उत्तर विभागाला 196 धावातच गंुडाळले आणि पश्चिमेने पाच धावांची निसटती आघाडी घेतली. दुसऱ्या दिवसअखेरीस पश्चिमेने दुसऱ्या डावात 5 बाद 146 अशी मजल मारली. पहिल्या दिवशी बारा तर दुसऱ्या दिवशी तेरा गडी गारद झाले.

आकाश चोपडा, रवनीत रिकी यांच्यावर उत्तरेची मदार होती पण कर्णधार झहीर खानने कसोटीपटू आकाश चोपडाला यष्टीरक्षक पाथिर्व पटेलकरवी झेलबाद केल्यावर पवार, पोवारने यांच्या फिरकीने फलंदाजांना स्थिरावण्याची संधीच दिली नाही. युवराजसिंगला पटेलने ऑफ स्पिनर पोवारच्या गोलंदाजीवर यष्टीचीत केले, युवराजने फक्त 21 धावांवर बाद झाला आणि तळाचे फलंदाज झटपट माघारी परतल्यामुळे उत्तरेचे आघाडी घेण्याचे मनसुबे उधळले गेले.

पश्चिमेच्या दुसऱ्या डावाची सुरूवात केली ती जाफर, परब यांनी. जाफरने 93 चेंडूत सात चौकारांसह 47 धावा फटकावल्या तर तिसऱ्या क्रमांकावरील धीरज जाधवने 31 धावा केल्या. आता पश्चिमेकडे 151 धावांची आघाडी आहे.

धावफलक

पश्चिम विभाग पहिला डाव : 201.

उत्तर विभाग पहिला डाव : गौतम गंभीर त्रि. गो. झहीर 13, वीरेंदर सेहवाग - झे. पटेल गो. पवार 33, आकाश चोपडा झे. पटेल गो. झहीर 45, रवनीत रिकी -पायचीत गो. पोवार 33, युवराजसिंग -यष्टीचीत पटेल गो. पोवार 21, दिनेश मोंगिया-झे. जाफर गो. पोवार 2, बिसला -त्रि. गो. पोवार 0, मिश्ा - त्रि. गो. पवार 18, नेहरा - त्रि. गो. पवार 10, भाटिया - नाबाद 8, गगनदंीपसिंग - झे. किरण पोवार गो. पवार 0, अवांतर - 13 बाय 1, लेगबाईज 6, नोबॉल 6 एकूण - 61.4 षटकात 196.

गडी बाद होण्याचा क्रम : 1-16, 2-74, 3-115,4- 151,5-156, 6-156, 7 -163, 8-183, 9 -194.

गोलंदाजी : झहीर खान 19-3-64-2, राकेश पटेल 4 -0 -42-0, पवार 11.4 -2-30-4, पोवार 23-5-40- 4, त्रिवेदी 4 -0-13 -0.

पश्चिम विभाग दुसरा डाव : सत्यजीत परब -पायचीत गो. मोंगिया 14, वसीम जाफर - झे. चोपडा गो. गगनदीप 47, धीरज जाधव - पायचीत गो. मिश्ा 31, नीरज पटेल -झे. नेहरा गो. भाटिया 17, किरण पोवार - खेळत आहे 14, पाथिर्व पटेल -झे. युवराज गो. भाटिया 1, राजेश पवार - खेळत आहे 15, अवांतर - 2 नोबॉल 2, एकूण - 50 षटकात 5 बाद 146.

गडी बाद होण्याचा क्रम : 1 -22, 2 -78, 3-96, 4 -120, 5-127.

गोलंदाजी : नेहरा 9-1-25-0, मिश्ा 14 -2-34-1, गगनदीपसिंग 8-3-17-1, भाटिया 9-1- 41-2, मोंगिया 4-2-9-1, सेहवाग 6-0- 20-0.

 
</text>
</doc>
