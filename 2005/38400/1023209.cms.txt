<doc>
<docno>1023209.cms.txt</docno>
<text>
 
देश-विदेश
तेलगीच्या मालमत्तेच्या लिलावाला थंड प्रतिसाद
[ Thursday, February 17, 2005  12:32:00 am]


वृत्तसंस्था

बंगलोर : बनावट मुदांक घोटाळ्यातील प्रमुख आरोपी अब्दुल करीम तेलगी याच्या मालमत्तेच्या लिलावाला बुधवारी खरेदीदारांचा अत्यल्प प्रतिसाद लाभला.

बंगलोरमधील तेलगीच्या तीन मालमत्तांपैकी केवळ पॅलेस रोडवरील ग्रीन हलग बिल्डिंग विकली गेली, असे केंद सरकारचे वसुली अधिकारी एस. पालानी यांनी सांगितले. 1.43 कोटी रुपयांच्या मोबदल्यात ' ल मेरिडियन हॉटेल ' शी संबंधित मॅक चार्ल्स प्रायव्हेट लिमिटेडने ही इमारत ताब्यात घेतली. खरेदीदारांनी दाखवलेल्या निरुत्साहामुळे वसुली विभागाने ठरवलेल्या किंमतीलाच अखेर ही इमारत विकली गेली. प्रसिद्धीअभावी या लिलावविक्रीला खरेदीदारांचा प्रतिसाद मिळू शकला नाही, अशी कबुली वसुली अधिकाऱ्यांनी दिली. लिलावाची नवी तारीख नंतर जाहीर करण्यात येणार आहे.

तेलगीच्या इतर मालमत्तांपैकी आझाद पॉइंटवरील इमारतीची किंमत 2.71 कोटी रु. आणि कॉपोर्रेशन बिल्डिंगची किंमत 2.42 कोटी रु. ठरवण्यात आली आहे. मात्र, खरेदीदारांअभावी या इमारतींचा लिलावच होऊ शकला नाही. कर आणि दंड म्हणून तेलगी सरकारचे 11.85 कोटी रु. देणे लागत होता. त्यापैकी 2.36 कोटींची वसुली त्याच्याकडून करण्यात आली आहे. उर्वरित देणी या लिलावविक्रीतून वसूल करण्यात येतील.

लिलावाला स्थगिती मिळण्यासाठी तेलगीने कर्नाटक हायकोर्टात याचिका दाखल केली होती. मात्र, मंगळवारी कोर्टाने स्थगितीस नकार दिला. मालमत्तेचा डिसेंबर 2003 पर्यंतचा कर भरल्याचा दावा तेलगीने केला आहे.

तेलगीला परवानगी

तेलगी याच्या मयत आईच्या धामिर्क विधीसाठी हजर राहण्यास त्याला न्यायालयाने परवानगी दिल्याने बुधवारी पोलिसांनी त्यास कडक बंदोबस्तात येथे आणले.

 
</text>
</doc>
