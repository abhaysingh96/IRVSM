<doc>
<docno>1023221.cms.txt</docno>
<text>
 
महाराष्ट्र
भराडी देवीच्या यात्रेसाठी सुरक्षेचे काटेकोर उपाय
[ Thursday, February 17, 2005  12:36:46 am]


म. टा. वृत्तसेवा

ओरोस : मांढरदेवी यात्रेतील चेंगराचेंगरीच्या भीषण दुर्घटनेच्या पार्श्वभूमीवर येत्या 22 तारखेला होणाऱ्या कोकणातील अत्यंत प्रसिद्ध आंगणेवाडीच्या ' भराडी ' देवीच्या यात्रेच्या सुरक्षेसंदर्भात यंदा सरकारी पातळीवर विशेष उपाययोजना आखल्या जात आहेत. देवीचा प्रसाद उधळण्याचा विलक्षण पारंपरिक प्रकार या यात्रेत होतो. त्यावेळी प्रसाद मिळवण्यासाठी लोकांची प्रचंड झोंबाझोंबी होते.

ही गर्दी पाहता देवीच्या यात्रेच्या वेळी सिंधुदुर्ग पोलिस, अंगणवाडी ग्रामविकास मंडळाचे 600 कार्यकतेर् आणि स्वयंसेवी संस्थांकडून विशेष दक्षता घेतली जाणार आहे.

खास यात्रा नियोजनासाठी सरकारी पातळीवर दोन वेळा बैठका घेऊन नियोजन कृती आराखडा तयार करण्यात आला आहे. भाविकांना दर्शनासाठी बराच काळ ताटकळत रहावे लागू नये, म्हणून सात प्रमुख प्रवेशद्वारांबरोबर आणखी दोन प्रवेशद्वारे जत्रेपुरती खुली ठेवण्यात येणार आहेत. तसेच लोकांची प्रसाद मिळवण्यासाठी होणारी झोंबाझोंबी कमी करण्यासाठी यंदा प्रसादही जास्त ठेवण्यात येणार आहे.

मालवण स्थानकाच्या दिशेने बांधण्यात आलेल्या पुलावरून यावषीर् प्रसाद दिला जाणार आहे. मांढरदेवी दुर्घटनेसारखा प्रकार होऊ नये म्हणून पक्या लाकडी पुलावर दहा ठिकाणी पोलिस आणि स्वयंसेवक ठेवण्यात येणार आहेत. शिवाय पुलांखाली मानवी बरॅक तयार करून तेथे प्रत्येक भाविकाला प्रसाद उपलब्ध करून देण्यात येणार आहे, अशी माहिती म. टा.शी बोलताना देवस्थानचे अध्यक्ष आनंद आंगणे यांनी दिली.

सुरक्षेच्या योजनांमध्ये क्लोज सकिर्ट कॅमेरा, बिनतारी संदेश यंत्रणेचा वापर, गदींवर नियंत्रण ठेवण्यासाठी पोलिस पथकांसह स्थानिक कार्यर्कत्यांची फौज बंदोबस्तासाठी ठेवण्यात येणार आहे. यात्रेसाठी येणाऱ्या खासगी वाहनांची संख्या लक्षात घेऊन त्यांच्यासाठी पे अॅण्ड पार्कची सुविधा व तीन-चार ठिकाणी सुलभ शौचालयाची सोय ठेवण्यात येणार आहे. मालवणसह कणकवली अग्नीशमन दलाची मदतही ठेवण्यात येणार आहे. विजेच्या व्यवस्थेसाठी तिसरा ट्रान्सफॉर्मर बसविण्यात आला असून मंदिरानजीक वीज खांबांना संरक्षक कठडे बसविण्यात आले आहेत. हिवाळे आणि मसुरे आरोग्य केंदांच्या रुग्णवाहिका ठेवण्यात आल्या आहेत.

सामाजिक दृष्टीकोनातून यावषीर् मोफत आरोग्य शिबिरे, एड्स जनजागृती शिबीर, मोफत नेत्रदान शिबिराचे आयोजतही करण्यात आले आहे. अपघात टाळण्यासाठी वाहनचालकांनी नियमांचे काटेकोरपणे पालन करावे आणि भाविकांनी शिस्तीने आणि संयमाने दर्शन घ्यावे, असे आवाहन सिंधुदुर्ग जिल्हाधिकारी प्रमोद नलावडे यांनी केले आहे. भाविकांसाठी सर्व प्रकारच्या सोयी सुविधा देण्यासाठी अंगणवाडीचे कर्मचारी सर्वतोपरी सहाय्य करतील, असे आश्वासन ग्रामविकास मंडळाने दिले आहे.

 
</text>
</doc>
