<doc>
<docno>1023291.cms.txt</docno>
<text>
 
महामुंबई
दुर्लक्षित शिवस्मारकांची हेळसांड आधी थांबवा
[ Thursday, February 17, 2005  01:19:02 am]


समीर कर्वे

मुंबई : विवेकानंद स्मारकाच्या धतीर्वर समुदामध्ये छत्रपती शिवाजी महाराजांचे स्मारक उभारायचे, तर या 100 कोटींपैकी अधीर् रक्कम महाराष्ट्रात वर्षानुवषेर् अस्तित्वात असलेल्या शिवस्मारकांचे वैभव टिकविण्यासाठी उपयोगात आणा, अशी प्रतिक्रिया मुख्यमंत्र्यांनी घेतलेल्या शिवस्मारक उभारणीच्या निर्णयावर उमटली आहे. त्याचबरोबर अरबी समुदात उभारायच्या नवीन शिवस्मारकासाठी कोणती जागा निश्चित करायची, याचा शोध विक्रान्त संग्रहालयाच्या जागेइतकाच कठीण ठरणार आहे.

कन्याकुमारीच्या विवेकानंद स्मारकाच्या धतीर्वर मुंबईत 100 कोटी रुपये खर्चून शिवस्मारक उभारण्यासाठी तज्ज्ञ समिती नेमण्याचा निर्णय मुख्यमंत्री विलासराव देशमुख यांनी सोमवारी घोषित केला. मात्र, त्यावर संमिश्र प्रतिक्रिया उमटली आहे. जलदुर्ग तसेच पुरातन वास्तूंच्या जतनाच्या अभ्यासासाठी स्कूटरवरून यात्रा केलेले विंग कमांडर डॉ. मुकुंद नरवणे यांनी सांगितले की, अशा प्रकल्पास पूर्णपणे विरोध करण्याने काहीच साध्य होणार नाही. म्हणूनच अशी योजना राबवायचीच असेल, तर त्याबरोबर जुन्या वास्तूंचे जतन करण्यासाठीही रक्कम खर्च करा. सैन्य, किल्ले आणि आरमार या शिवरायांचे वैशिष्ट्य ठरलेल्या तीन गोष्टींचे माहात्म्य तरुण पिढीपर्यंत पोहोचेल, यासाठी आपण प्रयत्न केलेच पाहिजेत. पुण्याजवळ पुरंदर, राजगड आणि तोरणा हे गड म्हणजे शिवाजी महाराजांच्या स्वराज्यस्थापनेतील अत्यंत महत्त्वाचे टप्पे आहेत. पण आज वयोवृध्द व्यक्ती तिथपर्यंत जाऊ शकत नाहीत. अनेक किल्ल्यांवर जुने राजवाडे उभारता येतील. गडांवर प्रसाधनगृहे नाहीत, ऐतिहासिक घटनांचे साक्षीदार असूनही त्यांचे महत्त्व विशद करणारे फलकही तिथे नाहीत. आरमाराबद्दल बोलायचे, तर मराठा आरमारउभारणीचे कौशल्य प्रकट करणारी गुराब आणि गलबतांची चांगली मॉडेल्सही आपण लोकांना दाखवू शकत नाही. कल्याण, भिवंडी अशा कोणत्याही ठिकाणी ही मॉडेल्स ठेवता येतील. पुरातत्व खात्याकडून अलिबागच्या कुलाबा किल्ल्यावर अलिकडे थोडीफार डागडुजी झाली आहे. मात्र सर्वसाधारणपणे पुरातत्त्व खाते काय करता येणार नाही, याचेच धडे अधिक देत असते.

क्षितिज संस्थेचे श्रीरंग जोशी यांनी सांगितले की, स्मारक असायला हरकत नाही, पण तेवढीच रक्कम सध्याच्या गडकिल्ल्यांसाठीही सरकारने खर्च करायला हवी. अनेक किल्ल्यांवर पर्यटन स्थळे झाली की, तेथे मद्यपानापासून सर्व गोष्टी सुरू होतात आणि मग पुरातन वास्तूंची आणखी दुर्दशा होत जाते.

छत्रपतींच्या नावाने मुंबईत सध्या असलेल्या मंडया, विमानतळ, रेल्वे स्थानक या सगळ्या वास्तूंची स्वच्छता राखली, तरी पुरेसे आहे, मग वेगळे स्मारक नको, असे मत एका आकिर्टेक्टने व्यक्त केले.

विक्रान्तच्या संग्रहालयासाठी जागा निश्चित करण्यामध्ये खूप वेळ गेला होता. अनेक जागांबद्दल मच्छिमारांनी आक्षेप घेतला होता. त्यातून अखेर ऑयस्टर रॉकसमोरची जागा निश्चित झाली. आता शिवस्मारकासाठी पश्चिम किनारपट्टीवर गिरगाव चौपाटीसमोर किंवा नरिमन पॉइन्ट ते वांदेपर्यंत जागा शोधावी, असे सरकारच्या मनात होते. मात्र वांदे-वरळी व वरळी ते नरिमन पॉइन्ट अशी सीलिंक प्रत्यक्षात आल्यास स्मारकाच्या वैभवास बाधा येण्याची भीती आहे. तज्ज्ञांच्या मते या भागातील समुद अधिक अशांत आहे. स्मारकासाठी समुदात भराव टाकायचा झाल्यास त्सुनामीच्या पार्श्वभूमीवर ते मोठे संकट ठरू शकते व त्यास पर्यावरणतज्ज्ञांकडूनही आक्षेप येतील.

 
</text>
</doc>
