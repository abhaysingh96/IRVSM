<doc>
<docno>1023294.cms.txt</docno>
<text>
 
महामुंबई
गॅस एजन्सीच्या मालकाची हत्या
[ Thursday, February 17, 2005  01:20:35 am]


म. टा. प्रतिनिधी

मुंबई : मालाड (पू.) येथे बुधवारी चार ते पाच अनोळखी व्यक्तींनी एका गॅस एजन्सीच्या मालकाच्या कार्यालयात घुसून त्याची रिव्हॉल्व्हरने गोळी घालून हत्या केली. या गुन्हेगारांनी जाताना कार्यालयातील साडेतीन हजारांची रोकडही लंपास केली.

महेंद नगर येथील राणी सती मार्गानजीक बलवरसिंग बसहरा ( 63) यांची गागीर् सव्हिर्स संेटर नावाची गॅस एजन्सी आहे. दुपारी साडेतीनच्या सुमारास चार ते पाच अनोळखी व्यक्ती या कार्यालयात घुसल्या.

कार्यालयातील दोन सेल्सगर्ल आणि दोन गिऱ्हाईकांना त्यांनी एका कोपऱ्यात दमदाटी करून उभे केले. त्यानंतर त्यांनी कार्यालयात जमा झालेली साडेतीन हजारांची रोख रक्कम काढून घेतली. यावेळी बसहरा यांनी त्यांना रोखण्याचा प्रयत्न केला. यावेळी यातील एकाने त्यांच्यावर रिव्हॉल्व्हरने एक गोळी झाडली.

ही गोळी छातीत घुसल्याने बसहरा जागीच ठार झाले. या घटनेनंतर या गुन्हेगारांनी तेथून पळ काढला. याप्रकरणी दिंडोशी पोलिसांनी गुन्हा दाखल केला असून फरारी आरोपींचा शोध सुरू आहे.

 
</text>
</doc>
