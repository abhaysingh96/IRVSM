<doc>
<docno>1024238.cms.txt</docno>
<text>
 
देश-विदेश
बिहार, झारखंडमध्ये 262 ठिकाणी फेरमतदान
[ Thursday, February 17, 2005  11:51:41 pm]


वृत्तसंस्था

नवी दिल्ली : बिहार व झारखंड या दोन्ही राज्यांत मिळून 262 मतदानकेंदांवर फेरमतदान घेण्यात येणार आहे. बिहारमध्ये 18 व झारखंडमध्ये 28 फेब्रुवारी रोजी हे मतदान होईल. या राज्यांत 15 फेब्रुवारी रोजी दुसऱ्या टप्प्यातील मतदान पार पडले होते.

बिहारमधील 14 तर झारखंडमधील चार जिल्ह्यांतील मतदानकेंदांवर हे फेरमतदान होणार आहे. इलेक्ट्रॉनिक मतदान यंत्रांमधील गोंधळ आणि मतदानाचे अपेक्षेपेक्षा जादा प्रमाण यामुळे निवडणूक आयोगाने या केंदांवर फेरमतदानाचे आदेश दिले आहेत. 68 टक्क्यांपेक्षा जास्त मतदान झालेल्या केंदांवरील नोंदणीपुस्तकांचा अभ्यास करून फेरमतदानाबाबत निर्णय घेण्यात येईल, असे निवडणूक आयोगाने स्पष्ट केले होते.

या फेरमतदानाबरोबरच बहेरा, घनशामपूर व जाले या विधानसभा मतदारसंघांतही मतदान होणार आहे. अपुऱ्या सुरक्षाव्यवस्थेमुळे येथील मतदान पुढे ढकलण्यात आले होते.

 
</text>
</doc>
