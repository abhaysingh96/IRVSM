<doc>
<docno>1024049.cms.txt</docno>
<text>
 
बहुतांची अंतरे
'शांघाय'चा ध्यास हवाच कशाला?
[ Thursday, February 17, 2005  08:30:04 pm]


मुंबईचे शांघाय होणारच, असा ' चंग ' महाराष्ट्र शासनाने बांधला आहे, असे दिसते. पण मग मुंबई संपूर्ण श्रीमंत मंडळींचीच दिसेल, ज्यासाठी येथील गोरगरीब, सामान्य मध्यमवगीर्य नोकरदार, कामगार इत्यादी येथून तडीपार केलेले दिसतील. प्रश्ान् असा आहे की प्रचंड खर्चाचा सुखविलासाचा हा हव्यास हवाच कशाला ?

वाढत्या लोकसंख्येबाबत , ' कुटुंब लहान, तर सुख महान ' असा प्रचार सुरू असतो. त्यामुळे शहर अथवा नगर लहान, आटोपशीर राहिले तर प्रशासन कार्यक्षम व नागरिक सुरक्षित राहतील. अजूनही आपला खंडप्राय भारत देश मोठमोठ्या शहरांतून नाही, तर ग्रामीण भागात, लक्षावधी खेड्यांतूनच राहतो, ही सत्यस्थिती आहे.

त्यामुळेच महात्मा गांधींनी ग्रामस्वराज्य, गावे स्वयंपूर्ण होणे यासाठी आयुष्यभर चळवळ केली. त्यासाठीच जिल्हा परिषदा अस्तित्वात आल्या. तेव्हा तोच कार्यक्रम आदर्श धोरण म्हणून राबवावा, त्यासाठी पंचवाषिर्क योजनांमधून भरपूर आथिर्क तरतूद करावी, भारत स्वयंपूर्ण झालेला दिसावा, असे मनोमन वाटते. मुंबईचे शांघाय करण्याचे धोरण सोडून , ' ग्रामसुधारणा, स्वतंत्रता व स्वयंपूर्णता ' प्राप्त करण्याचा ध्यास घ्यावा.

चिंतामण नारायण वैद्य, गिरगाव, मुंबई.

 
</text>
</doc>
