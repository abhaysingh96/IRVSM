<doc>
<docno>1024007.cms.txt</docno>
<text>
 
देश-विदेश
परीर्कर सरकार बरखास्तीविरोधात संसदेत आवाज उठविणार
[ Thursday, February 17, 2005  07:51:21 pm]


म. टा. प्रतिनिधी

अडवाणी यांचा म्हापशात इशारा

पणजी : गोव्यात निर्माण झालेला राजकीय पेचप्रसंग अभूतपूर्व असून, तो जर योग्य तऱ्हेने सोडवला नाही, तर लोकशाहीत वाईट प्रथा पडण्याची शक्यता आहे, असा इशारा भाजपचे अध्यक्ष लालकृष्ण अडवाणी यांनी बुधवारी दिला.

परीर्कर सरकारच्या बरखास्तीविरुद्ध भाजपने राज्यभरात उभारलेल्या ' जमीर हटाओ लोकतंत्र बचाओ ' आंदोलनाची समाप्ती म्हापशात बुधवारच्या जाहीर सभेने झाली. सुमारे दहा हजारांच्या प्रेक्षकांसमोर केलेल्या भाषणात अडवाणी यांनी राज्यपाल एस. सी. जमीर आणि काँग्रेस पक्षावर घणाघाती हल्ला चढवला. तसेच परीर्कर सरकारच्या बरखास्तीविरुद्ध भाजप संसदेत आवाज उठवेल, अशी ग्वाहीही त्यांनी दिली.

घटनेच्या 164 कलमाचा एवढा मोठा दुरुपयोग आतापर्यंत कोणत्याच राज्यपालाने केला नव्हता. परीर्कर सरकारची बरखास्ती अतिशय चुकीच्या पद्धतीने केलेली आहे, असे त्यांनी सांगितले.

हा प्रश्न भाजप सरकारच्या बरखास्तीचा नाही, तर लोकशाहीवरील निष्ठेचा आहे. परीर्कर सरकारच्या बरखास्तीमुळे काँग्रेसने रालोआ सरकारने नियुक्त केलेल्या राज्यपालांना का हटवले हे आता स्पष्ट होत आहे, असे अडवाणी म्हणाले.

घटनेच्या 75 व्या कलमानुसार जसे राष्ट्रपती केवळ आपल्या मजीर्खातर केंद सरकारला बरखास्त करू शकत नाही तसेच 164 व्या कलमानुसार राज्यपाल राज्य सरकारची बरखास्ती करू शकत नाही. जमीर यांची ही कृती काँग्रेसच्या तीस वर्षांपूवीर् देशावर आणीबाणी लादण्याच्या कृतीची आठवण करून देणारी आहे, अशी टीकाही अडवाणी यांनी केली.

1950 नंतर देशात झालेल्या लोकसभेच्या चौदाही निवडणुकांमध्ये आपण एकतर उमेदवार किंवा कार्यकर्ता अशा स्वरूपात काम केलेले आहे. भारतीय जनतेने लोकशाहीवर दाखवलेल्या निष्ठेने आपण नेहमीच स्तिमित झालेलो आहोत. त्यामुळे यावेळीही लोकशाहीच्या गळ्याला नख लावण्याचा हा प्रयत्न गोव्याची जनता हाणून पाडेल, असा विश्वास त्यांनी व्यक्त केला.

सरकार बरखास्तीप्रकरणी सुप्रीम कोर्टाचा निकाल भाजपच्याच बाजूने लागेल, असा आशावाद माजी मुख्यमंत्री मनोहर परीर्कर यांनी यावेळी व्यक्त केला.

 
</text>
</doc>
