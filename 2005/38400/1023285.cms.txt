<doc>
<docno>1023285.cms.txt</docno>
<text>
 
महामुंबई
लघुपटातून उलगडला रुपेरी पडद्यावरील देशभक्तीचा प्रवास
[ Thursday, February 17, 2005  01:17:02 am]


म. टा. प्रतिनिधी

मुंबई : लतादीदींच्या गळ्यातून उतरलेल्या ऐ मेरे वतनके लोगो या गीतातून अखिल भारतवासियांच्या मनात जो भाव निर्माण होतो, तो काही केवळ स्वातंत्र्यदिन आणि प्रजासत्ताक दिनापुरता कधीच नसतो. भारतीयांच्या मनात देशभक्ती जागविण्यामध्ये हिंदी चित्रपट आणि चित्रगीतांनी मोठी भूमिका बजावली असून रुपेरी पडद्यावरील भारतप्रेमाचा हा प्रवास लघुपटातून उलगडला आहे.

देशप्रेमावर बनलेले हिंदी चित्रपट आणि चित्रपटगीतांवर प्रतिभा अडवाणी यांनी एक लघुपट तयार केला असून अलिकडेच एका समारंभात तो दाखविण्यात आला. त्यात 1941 पासून 2004 पर्यंतच्या देशभक्तीपर चित्रपट आणि चित्रगीतांचा प्रवास दाखविण्यात आला आहे. त्यात द लिजेन्ड ऑफ भगतसिंग, वीर सावरकर, बॉर्डर, एलओसी, लक्ष्य, इंडियन यासारख्या अनेक चित्रपटांचा समावेश आहे. गदर, पिंजर यासारखे फाळणीवर बनलेले चित्रपटही त्यात आहेत.

या समारंभास लालकृष्ण अडवाणी, नजमा हेपतुल्ला यांच्या उपस्थितीत या चित्रपटाचे प्रदर्शन झाले. या सर्वांनीच या लघुपटाचे कौतुक केले. या समारंभास देव आनंद, धमेर्न्द, प्रेम चोप्रा, अनुपम खेर, गायत्री जोशी, आशुतोष गोवारीकर, सोनू निगम अशी अनेक मंडळी उपस्थित होती.

 
</text>
</doc>
