<doc>
<docno>1023287.cms.txt</docno>
<text>
 
महामुंबई
मुंबई विमानतळाच्या आधुनिकीकरणासाठी मुदांक शुल्कात सवलत
[ Thursday, February 17, 2005  01:17:41 am]


म. टा. प्रतिनिधी

मुंबई : मुंबई विमानतळाच्या आधुनिकीकरणास चालना देण्यासाठी मुदांक शुल्कात सवलत देण्याचा निर्णय राज्य मंत्रिमंडळाच्या बुधवारी झालेल्या बैठकीत घेण्यात आला आहे. यामुळे मुदांक शुल्कापोटी राज्याला मिळणारा दोनशे ते अडीचशे कोटी रुपयांचा महसूल कमी होईल. अशा स्वरूपाचा निर्णय बंगलोर व हैदराबाद विमानतळासाठी यापूवीर् कर्नाटक व आंध्र प्रदेश सरकारने घेतला होता.

सध्या एअरपोर्ट ऑथॉरिटीच्या ताब्यात असलेली दिल्ली आणि मुंबई विमानतळ एका ' विशेष हेतू वाहना ' च्या (एस.व्ही.पी.) माध्यमातून आंतरराष्ट्रीय दर्जाची करण्याचा निर्णय केंद सरकारने घेतला आहे. प्रारंभी ही मालमत्ता एअरपोर्ट ऑथॉरिटीकडून ' विशेष हेतू वाहना ' कडे वर्ग होत असताना मुदांक शुल्क भरावा लागतो. तो माफ करण्याची विनंती केंद सरकारने केली होती. त्यानुसार राज्य सरकारने मुदांक शुल्क माफ करण्याचा निर्णय घेतला आहे.

मुंबईतील आंतरराष्ट्रीय विमानतळाच्या आधुनिकीकरणास सुमारे पाच हजार कोटी रुपयांची गुंतवणूक अपेक्षित आहे. यामुळे विमानतळाच्या प्रवासी व मालवाहतूक हाताळणीच्या कार्यक्षमतेत सुधारणा होणार आहे. तसेच पर्यटन विकास व इतर निर्यात व्यवसायास मोठी चालना मिळेल, अशी अपेक्षा आहे. मुदांक शुल्कात माफी देत असताना नागपूरचा एअरपोर्ट अॅथॉरिटीच्या मालकीचे विमानतळ नाममात्र शुल्काने महाराष्ट्र विमानतळ विकास कंपनीकडे वर्ग करण्यात यावा. तसेच, नवी मुंबई व चाकण येथे नवीन विमानतळ विकसित करण्यास केंद सरकारने मान्यता द्यावी, अशी मागणी राज्य सरकारने केल्याचे सांगण्यात आले.

मानधनात वाढ

तीन वर्षांची सलग सेवा झालेल्या वस्तीशाळा स्वयंसेवी शिक्षकांना दरमहा एक हजार रुपयांऐवजी दीड हजार रुपयांचे मानधन देण्याचा निर्णय मंत्रिमंडळाने घेतला आहे. ही वाढ 2004-05 या शैक्षणिक वर्षापासून मिळणार असून, त्यासाठी दोन कोटी 10 लाख रुपयांची आथिर्क तरतूद आकस्मिकता निधीद्वारे करण्यात येणार आहे.

नागपूरला दोन न्यायालये

नागपूर येथे दोन अतिरिक्त कौटुंबिक न्यायालये स्थापन करण्याचा निर्णय घेण्यात आला असून, त्यासाठी दोन न्यायाधीशांच्या पदासह 23 कर्मचाऱ्यांच्या पदनिमिर्तीस मान्यता देण्यात आली आहे. यामुळे 35 लाख 95 हजार रुपयांचा वाषिर्क बोजा सरकारच्या तिजोरीवर पडणार आहे.

 
</text>
</doc>
