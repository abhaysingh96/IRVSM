<doc>
<docno>1023871.cms.txt</docno>
<text>
 
महामुंबई: मुंबई टाइम्स
थंडावलेली गस्त गुन्हेगारांच्या पथ्यावर
[ Thursday, February 17, 2005  05:27:20 pm]


मुंबई टाइम्स टीम

कल्याण : कल्याण, डोंबिवली, उल्हासनगर, शहाड, मोहने आणि अंबरनाथमध्ये गेल्या महिन्याभरात दरोडे, लुटालूट, घरफोड्या यांना अक्षरश: उधाण आलं आहे. स्थानिक पोलिसांची निष्क्रियता चोरट्यांच्या पथ्यावर पडत आहे. पूवीर् कल्याण आणि उल्हासनगरात दरोडे आणि रस्त्यावरील लूटमार रोखण्यासाठी पोलिसांचं विषेश पथक तयार करण्यात आलं होतं. या पथकातील पोलिसांना गुन्हेगारांना पकडण्यासाठी दुचाकी मोटारसायकल्सही दिल्या होत्या. पण कालांतरानं या मोटारसायकलींसाठीच्या इंधनाचं बिल पोलिस खात्याकडून मिळेनासं झाल्यामुळे या पथकाचा कारभार थंडावला. दिवसा आणि रात्रीच्या पोलिसांच्या गस्तीही आता जवळपास बंद झाल्या आहेत. पोलिसांची व्हॅन परिसरातील एखाद्या बारसमोरच उभी असते, ती कारवाईसाठी नाही तर अन्य गोष्टंींसाठीच. त्यामुळे गुन्हेगारांवर पोलिसांचा कोणताही धाक राहिलेला नाही. गेल्या काही दिवसांतील गंभीर गुन्हे पुढीलप्रमाणे :

10 जानेवारी-उल्हासनगरात एकाच दिवशी दोन खून.

21 जानेवारी- डोंबिवलीत कच्छ एक्स्प्रेसवर दरोडा. प्रवाशांना मारहाण करून 55 हजारांची लूट.

21 जानेवारी-मुरबाड एमआयडीसीत कंपनीच्या रखवालदाराची दरोडेखोरांकडून हत्या.

उल्हासनगरमधील सीरियन कॅथलिक बँकेवर दरोडा , 11 लाखांची लूट,

4 फेब्रुवारी-डोंबिवलीतील कॉपोर्रेशन बँकेवर दरोडा , 16 लाखांची लूट

5 फेब्रुवारी-कल्याणात तिघांवर हल्ला करून दरोडा.

10 फेब्रुवारी-डोंबिवलीतील केबल युद्धातून केबलचालक गोपीचंद म्हात्रे यांची हत्या.

12 फेब्रुवारी-शहाडमधील तीन वखारींवर दरोडे , 50 हजारांची लूट.

फेब्रुवारी-कल्याण पूवेर्तील ठाणे जिल्हा मध्यवर्ती सहकारी बँकेवर दरोडा. 15 लाखांची लूट.

 
</text>
</doc>
