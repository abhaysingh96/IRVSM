<doc>
<docno>1024017.cms.txt</docno>
<text>
 
देश-विदेश
बिहारमधल्या निवडणूक रिंगणातील पतिव्रता!
[ Thursday, February 17, 2005  07:54:20 pm]


म. टा. विशेष प्रतिनिधी

मधेपुरा : किशनगंजमधल्या अपक्ष उमेदवार सुनीता देवी तिथल्या महिलांमध्ये चचेर्चा विषय बनल्या आहेत. विभागाच्या विकासाबरोबरच गुन्हेगारी प्रवृत्तीच्या पतीला सुधारण्यासाठी त्या निवडणुकीच्या रिंगणात उतरल्या आहेत. निवडून आल्यास पती चांगल्या मार्गाला लागतील, असा विश्वास त्यांना वाटतोय.

सुनीता देवी यांच्याप्रमाणेच बिहारमध्ये निवडणूक रिंगणात उतरलेल्या प्रत्येक महिलेमागे कुठली ना कुठली कहाणी दडलेली आहे. चार भिंतींआड सर्वसामान्य गृहिणी म्हणून वावरत असलेल्या अनेक महिलांना त्यांच्या ' डॉन ' पतीने आपलं ' राजकीय सुरक्षा कवच ' म्हणून मैदानात उतरवलं आहे. काहींच्या उमेदवारीमागे आहे बदल्याची भावना. राजकारण आणि गुन्हेगारीच्या लढाईत गेलेल्या पतीच्या बळीचा बदला घेण्यासाठीही काही महिला निवडणुकीच्या रणधुमाळीत उतरल्या आहेत. पतीला ' चुकीच्या पद्धती ' नं फसवण्यात आल्याची भावना असल्याने ' जंगल राज ' संपवण्यासाठी निवडणूक लढवत असल्याचा प्रचार डॉनपत्नी करत आहेत. त्यांनी फक्त अर्ज भरलाय, असं नव्हे, तर त्या ' बड्यां ' ना तोलामोलाची लढतही देत आहेत.

बिहारमध्ये यंदा जवळपास शंभर महिला उमेदवार आहेत. त्यापैकी अनेकांना एकतर राजकीय घराणेशाही चालवण्यासाठी किंवा राजकीय शह-काटशहातील मोहरा म्हणून आखाड्यात उतरवण्यात आलं आहे. अखिलेश सिंह याची पत्नी अरुणा देवी, कॅप्टन सुनील याची पत्नी उषा, अवधेश मंडल याची पत्नी बीमा अशी अनेक नावं उदाहरणादाखल देता येतील.

निवडणुकीच्या पहिल्याच अनुभवाला सामोरे जात असलेल्या या महिलांच्या प्रचार मोहिमांची धुराही त्यांच्या पतीदेवांनीच तुरुंग अथवा अज्ञात ठिकाणांहून सांभाळली आहे. विशेष म्हणजे यावेळी अनेक महिला प्रमुख राजकीय पक्षाचे तिकिट मिळवण्यातही यशस्वी झाल्या आहेत.

ब्रिजबिहारी हत्याकांडात आठ वषेर् तुरुंगात काढल्यानंतर जामिनावर सुटलेले पती कॅप्टन सुनील यांना न्याय मिळवून देण्यासाठी निवडणूक लढवत असल्याचे उषादेवी सांगतात. दातापूरमधल्या उमेदवार आशा सत्यनारायण सिन्हा ' मृत पतीची स्वप्नं साकार करण्यासाठी ', ब्रिजबिहारी प्रसाद याच्या हत्येनंतर पूणिर्यामध्ये ' महिला डॉन ' म्हणून ओळखल्या जाणाऱ्या रमादेवी दुसऱ्यांदा निवडणुकी लढवतील.

बिहारमध्ये यापूवीर्ही डॉन आणि दादांच्या पत्नी निवडणुकीत विजयी झाल्या आहेत. पण यंदा मात्र त्यांच्या उमेदवारीमुळे राजकीय समीकरणं बदलण्याची शक्यता वर्तवण्यात येतेय. पूवीर् नेत्यांना निवडणूक जिंकण्यात गुन्हेगारांची मदत होत असे. नंतर हे गुन्हेगारच निवडणुकीत विजयी होऊन कायद्याशी खेळू लागले. आता घरातील इतरांना निवडणुकीत उतरवून हे ' डॉन ' स्वत: नामानिराळे राहात आहेत. भविष्यात पोलिसांपुढे मोठं आव्हान उभं राहणार असल्याचं भाकित माजी पोलिस अधिकाऱ्यांनी वर्तवलंय, ते यामुळेच!

 
</text>
</doc>
