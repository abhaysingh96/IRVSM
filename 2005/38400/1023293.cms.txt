<doc>
<docno>1023293.cms.txt</docno>
<text>
 
महामुंबई
नामदेव ढसाळ यांच्या काव्यसंग्रहाचे शिवसेनाप्रमुखांच्या हस्ते प्रकाशन
[ Thursday, February 17, 2005  01:19:44 am]


म. टा. प्रतिनिधी

मुंबई : प्रसिद्ध कवी व दलित पँथरचे नेते नामदेव ढसाळ यांच्या ' मी मारले सूर्याच्या रथाचे सात घोडे ' या काव्यसंग्रहाचे प्रकाशन बुधवारी शिवसेनाप्रमुख बाळासाहेब ठाकरे यांच्या हस्ते मातोश्री निवासस्थानी झाले.

यापूर्वी ' गोलपिठा ', ' मूर्ख म्हाताऱ्याने डोंगर हलवले ', ' इंदिरा गांधी- प्रियदर्शनी ', ' खेळ ', ' तुही इयत्ता कंची ', ' गांडू बगिचा ', ' या सत्तेत जीव रमत नाही ', हे नामदेव ढसाळांचे संग्रह प्रकाशित झाले आहे. आता ' मी मारले सूर्याच्या रथाचे सात घोडे ' हा आठवा काव्यसंग्रह प्रकाशित झाला आहे.

मातोश्री बंगल्यावर झालेल्या निवडक निमंत्रितांच्या उपस्थितीत शिवसेनाप्रमुख बाळासाहेब ठाकरे यांच्या हस्ते या काव्यसंग्रहाचे प्रकाशन झाले. डॉ. बाबासाहेब आंबेडकर प्रबोधिनीच्या वतीने हा काव्यसंग्रह प्रकाशित करण्यात आला आहे.

महाराष्ट्र सरकारचे तीन पुरस्कार, कवी केशवसुत पुरस्कार, व साहित्य अकादमीचा जीवनगौरव पुरस्कार मिळविणारे ते पहिले मराठी कवी आहेत. बलिर्न पोएट्री फेस्टीव्हलमध्ये भारताचे प्रतिनिधित्व करणारे नामदेव ढसाळ एकमेव मराठी कवी होते. भारतीय भाषेतले सर्वात प्रतिभावान कवी म्हणून त्यांना निमंत्रित करण्यात आले होते.

 
</text>
</doc>
