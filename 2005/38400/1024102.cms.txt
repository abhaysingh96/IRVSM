<doc>
<docno>1024102.cms.txt</docno>
<text>
 
अर्थव्यवहार
मुंबईत 8,00,000 नोकऱ्या! (?)
[ Thursday, February 17, 2005  09:16:48 pm]


थांबा! अशी घाई करू नका! अर्ज खरडण्यापूवीर् किंवा फॉर्म मिळवायला धावण्यापूवीर् हा सर्व मजकूर वाचा. ' मॅकिन्स्की ग्लोबल ' आणि ' बॉम्बे र्फस्ट ' या दोन संस्थांनी सवेर्क्षण आणि अभ्यास करून नव्या रोजगार संधीचा ' आठ लाख ' हा आकडा काढला आहे. त्यांच्या अंदाजानुसार सर्वाधिक रोजगार ' रिटेल ' क्षेत्रात ( 2,63,000 नोकऱ्या), बांधकाम उद्योगात ( 2,44,000) आणि उत्पादन क्षेत्रात ( 2,04,000 नोकऱ्या) निर्माण होतील. जरा जास्तच बोलबाला असलेल्या माहिती तंत्रज्ञान क्षेत्राचं काय ? त्या क्षेत्राचा वाटा मात्र असेल 77,000 नोकऱ्यांचा! म्हणजे भरवशाच्या म्हशीला टोणगाच की! नाही, तसं नाही! ही म्हैस केव्हाचीच इथून पळवून नेऊन बंगलोर- हैदराबादच्या गोठ्यांत बांधली गेली आहे. जाऊ दे. ' आयटी ' म्हणजे काही सर्वस्व नाही. रोजगार निमिर्तीमध्ये मुंबईतील ' हॉटेलोद्योग ', पर्यटन क्षेत्र, प्रसारमाध्यमं, आरोग्यक्षेत्र वगैरे मंडळी आपापला खारीचा वाटा उचलणार आहेतच. मुंबईत आठ लाख नोकऱ्या निर्माण होणार आहेत हे सर्वात महत्त्वाचं!

खरं तर, नोकऱ्या नाहीत म्हणून आता कुठे आमचा मराठी तरुण स्वयंरोजगाराकडे वळत होता. यातूनच उद्याचे मराठी उद्योजक निर्माण होतील, अशी स्वप्नं आम्ही रंगवायला सुरुवात केली मात्र, आणि ही बातमी! पण चिंता नको. हे रोजगार म्हणे सावकाश 2015 पर्यंत निर्माण होणारेत! तोपर्यंत आजचा तरुण वार्धक्याच्या दिशेने निघालेला असेल आणि त्याहून महत्त्वाचं हे की, ही बातमी आपल्याआधी उत्तरेकडील राज्यांत पोहोचलेली असणारच. आता त्यांची आवक आणखी मोठ्या प्रमाणावर वाढेल. तेथील राज्यांचा विकास तूर्तास तरी शक्य दिसत नाही. मग त्या बिचाऱ्यांनी जायचं तरी कुठे आणि खायचं तरी काय ? तेव्हा मराठी तरुणांनो, तुमचं सध्या जे काय चाललंय, ते तसंच चालू ठेवा!

सुधीर सुखठणकर

 
</text>
</doc>
