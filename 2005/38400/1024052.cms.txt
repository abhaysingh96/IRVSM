<doc>
<docno>1024052.cms.txt</docno>
<text>
 
धावते जग
आकर्षक पण अव्यवहार्य
[ Thursday, February 17, 2005  08:32:02 pm]


अमरत्वाचे स्वप्न माणसाने फार पूवीर्पासून पाहिले असले, तरी ते सत्यात कधीही आले नाही. मात्र विज्ञानाच्या प्रगतीमुळे आणि अत्याधुनिक तंत्रज्ञानामुळे हे स्वप्न वास्तवात येण्याची संभाव्यता रे कुर्झवेल यांनी वर्तविली आहे. कम्प्युटर शास्त्रज्ञ असलेले कुर्झवेल यांच्या मते माणूस अमर होण्याचे सत्य येत्या वीस वर्षांतच अनुभवाला येईल आणि ते पाहण्यासाठी या जगात असावयाचे, तर कशी जीवनशैली असावी, हे त्यांनी नक्की केले आहे. तशी ते पाळतातही. पण त्या जीवनपद्धतीपेक्षाही अद्भुत आहे, ते त्यांचे शास्त्रीय भविष्य. भविष्यामध्ये आपल्या रक्तपेशींच्या आकाराचे लक्षावधी रोबोट माणसाच्या शरीरात घालता येतील.

ते शरीरातील नादुरुस्ती बरी करतील आणि माणूस अमर होईल, असा त्यांचा दावा आहे. म्हणजेच जीवशास्त्र आणि तंत्रज्ञान यांचा एकत्रित प्रयत्नच माणसाला अमर आणि अजरही करील, असे कुर्झवेल यांचे म्हणणे आहे. अर्थात त्यांच्या या दाव्याला पाश्चिमात्य जगातील संशोधकांनी फारसा पाठिंबा दिलेला नाही. हे एक प्रकारचे स्वप्नरंजनच असल्याचे त्यांनी म्हटले आहे. असेे स्वप्नरंजन सामान्याने केले, तर ते समजू शकते. परंतु शास्त्रीय संशोधन करणाऱ्यानेही असे स्वप्न पाहावे, हे अनाकलनीय आहे. जीवन हा एक अखंड वाहणारा प्रवाह आहे आणि तो वाहता आहे याचे कारण तिथे नित्य नवीन आकाराला येत असते आणि जुने काळाच्या पडद्याआड जात असते.

हे थांबले, तर जीवनाचा खळाळता आणि म्हणून जिवंत, उसळता, सदैव स्पंदनशील, चैतन्यशील आणि म्हणून नवनिमिर्तीक्षम प्रवाह थांबेल. तसे होणे मानवजातीसाठी हानिकारक असेल ; कारण हा प्रवाह थांबेल, त्याक्षणी नवनिमिर्तीची ऊमीर्ही कोमेजून जाईल. उद्याची अनिश्चितता आहे, म्हणूनच आजला अर्थ आहे आणि म्हणूनच वर्तमानातला हरएक क्षण सार्थकी लावण्याची जाणत्यांची धडपड आहे. त्या धडपडीतूनच निसर्गाच्या अव्याहत फिरणाऱ्या चक्राचा वेध घेण्याचा माणसाने प्रयत्न केला. काही रहस्यांची उकलही केली. निसर्गाच्या शक्तीचा आपल्या उत्कर्षासाठी उपयोग करून घेण्यासही सुरुवात केली.

त्यातूनच मानव आजच्या टप्प्यावर आला. परंतु या साऱ्याचे भान सुटले की माणूस आकर्षक परंतु अव्यवहारी, चमकदार परंतु अहितकारक गोष्टींच्या मागे धावत सुटतो. कुर्झवेल यांचे स्वप्न याच प्रकारचे आहे. भारतीय तत्त्वज्ञानात तर अमरत्व हा शाप मानला आहे. तो शाप सर्वच माणसांना मिळावा काय, हा तात्त्विक प्रश्न आहे. तत्त्ववेत्त्यांनीच त्याचे उत्तर द्यावे.

 
</text>
</doc>
