<doc>
<docno>1024248.cms.txt</docno>
<text>
 
महामुंबई
राष्ट्रवादीची पुन्हा 'कापूस कोंड्याची गोष्ट...'
[ Thursday, February 17, 2005  11:57:26 pm]


म. टा. प्रतिनिधी

मुंबई : आघाडी सरकारने कॅबिनेट बैठकीत घेतलेल्या निर्णयाला आधी पाठिंबा द्यायचा आणि नंतर त्यावर टीका करायची या राष्ट्रवादी काँग्रेसच्या परंपरेचा गुरुवारी पुन्हा प्रत्यय आला.

मुख्यमंत्री विलासराव देशमुख यांनी बुधवारच्या कॅबिनेट बैठकीत एकाधिकार कापूस खरेदी योजनेमार्फत सुरू असलेली खरेदी 20 फेब्रुवारीनंतर न करण्याचा आणि खरेदी केंदे बंद करण्याचे जाहीर केले होते. त्याला जोरदार विरोध करत राष्ट्रवादी काँग्रेसचे प्रवक्ते वसंत चव्हाण यांनी काँग्रेसला अडचणीत आणण्याचा आणखी एक प्रयत्न केला.

यंदाच्या वर्षात एकंदर 177 क्विंटलपेक्षा अधिक, एवढी विक्रमी खरेदी झाल्याची माहिती मुख्यमंत्र्यांनी दिली होती.

या योजनेतला तोटा आणि सरकारची मर्यादा लक्षात घेऊन खरेदी थांबविण्याची चर्चा बुधवारच्या कॅबिनेट बैठकीत होऊन 20 फेब्रुवारीनंतर खरेदी थांबवण्याच्या सूचना देण्यात आल्या होत्या.

त्याला आक्षेप घेताना, एवढ्या मौठ्या प्रमाणात खरेदी झाली असून शेवटच्या काही लोकांवर यामुळे अन्याय होण्याची शक्यता आहे. त्यामुळे उत्पादकांत रोष निर्माण होण्याची शक्यता असल्याचेही त्यांचे म्हणणे होेते.

या योजनेमुळे येणारा प्रचंड तोटा आणि निर्माण होणारे आथिर्क प्रश्ान् याची आपणाला कल्पना असून या योजनेचा फेरविचार व्हावा, हे खरे असले तरी कोणावर अन्याय होणार नाही याची काळजी घ्यायला हवी हे सांगायला ते विसरले नाहीत.

मुंबईतील झोपटपट्ट्या हटविण्याच्या संदर्भात राष्ट्रवादी काँग्रेसने आधी मान्यता दिली होती आणि नंतर नेमकी विरोधी भूमिका घेतली. आता कापसाबाबतीतही पक्षाने अशी भूमिका घेण्याचे कारण विचारता, झोपडपट्ट्यांच्या संदर्भात काँग्रेसलाही राष्ट्रवादीचा विचार योग्य असल्याची जाणीव होऊ लागली असल्याचे उत्तर त्यांनी दिले.

 
</text>
</doc>
