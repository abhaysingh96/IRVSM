<doc>
<docno>1023248.cms.txt</docno>
<text>
 
महाराष्ट्र
देशभरात जैवतंत्रज्ञान प्रयोगशाळा उभारण्यासाठी 700 कोटींची तजवीज
[ Thursday, February 17, 2005  12:55:55 am]


म. टा. प्रतिनिधी

पुणे : जैवतंत्रज्ञानाच्या नवीन धोरणाविषयी कृषीशास्त्रज्ञ डॉ. एम. एस. स्वामीनाथन यांनी सादर केलेला अहवाल स्वीकारण्यात आल्याचे केंदीय कृषी मंत्री शरद पवार यांनी जाहीर करून देशभरात जैवतंत्रज्ञानावर आधारित प्रयोगशाळा बांधण्याचा 700 कोटी रुपयांचा प्रकल्प असल्याचे बुधवारी सांगितले.

शेतकी कॉलेजमध्ये आयोजित सातव्या कृषी विज्ञान काँगेसच्या उद्घाटनानंतर त्यांनी ही माहिती दिली. जैवतंत्रज्ञानाचा शेतीसाठी वापर करण्याबाबत धोरण ठरवण्यासाठी डॉ. स्वामीनाथन यांच्या मार्गदर्शनाखाली टास्क फोर्स नेमण्यात आले होते. जून महिन्यात त्यांनी अहवाल सादर केला होता. याबाबत दिल्लीत मंगळवारी बैठक झाली.

डॉ. स्वामीनाथन यांनी केलेल्या सर्व सूचना विचारात घेऊन अहवाल स्वीकारण्यात आला आहे. शेतीसाठीा जैवतंत्रज्ञानाच्या वापराबाबत नियम करण्यासाठी स्वायत्त आयोग नेमण्याची महत्त्वाची सूचना डॉ. स्वामीनाथन यांनी अहवालात केली आहे. त्यानुसार असा आयोग नेमण्याचा प्रस्ताव बैठकीत मंजूर करण्यात आला. बैठकीला विज्ञान व तंत्रज्ञान खात्याचे मंत्री आणि जैवतंत्रज्ञान विभागातील अधिकारी हजर होते. संसदेच्या उन्हाळी अधिवेशनात हा अहवाल ठेवण्यात येण्याची शक्यता असल्याचे त्यांनी स्पष्ट केले.

देशभर जैवतंत्रज्ञानाविषयक प्रयोगशाळा उभारण्याचा प्रस्ताव आहे. 700 कोटी रुपयांच्या या प्रकल्पाबाबत आगामी अर्थसंकल्पानंतर अर्थमंत्र्यांशी चर्चा करणार असल्याचे पवार यांनी नमूद केले. अत्याधुनिक शेती व्यवसायासाठी देशातील शेतीविषयक शिक्षणात बदल करण्याची गरज पवार यांनी उद्घाटनप्रसंगी व्यक्त केली. कृषी विद्यापीठांनी जागतिक बाजारपेठेतील घडामोडींवर लक्ष ठेवण्यासाठी विशेष सेल सुरू करण्याची सूचना त्यांनी केली. या माध्यमातून शेतकऱ्यांपर्यंत शेतीतील बदलाचे ज्ञान पोहोचले पाहिजे, असेही ते म्हणाले.

शेती हा एक उद्योग होण्याची आवश्यकता आहे. पारंपरिक शेती करणाऱ्या शेतकऱ्यांनी आता आधुनिक तंत्रज्ञानाचा वापर करून विकास केला पाहिजे. केवळ तंत्रज्ञान नव्हे ; तर काही ' सॉफ्ट स्किल ' देखील त्यांनी आत्मसात करण्याचे आवाहन पवार यांनी केले. सध्याच्या अॅग्रीकल्चरल माकेर्टिंग कायद्यात दुरुस्ती करण्याचा विचार असून येत्या तीन महिन्यांत खात्यातफेर् हा प्रस्ताव चचेर्साठी ठेवला जाणार आहे.

देशातील कृषी क्षेत्रात संशोधन करणाऱ्या संस्थांनी इंडियन इन्स्टिट्यूट ऑफ टेक्नॉलॉजी (आयआयटी) यांच्याप्रमाणे कामकाज करण्याची गरज डॉ. स्वामीनाथन यांनी व्यक्त केली. यावेळी सेंदीय शेतीच्या धोरणाविषयी राष्ट्रीय कृषी वैज्ञानिक परिषदेने (नास) तयार केलेल्या पुस्तिकेचे प्रकाशन शरद पवार यांच्याहस्ते झाले.

 
</text>
</doc>
