<doc>
<docno>1024091.cms.txt</docno>
<text>
 
महाराष्ट्र
बिबट्याची मादी औंढेवाडीतील पिंजऱ्यात
[ Thursday, February 17, 2005  09:09:44 pm]


म. टा. प्रतिनिधी

नाशिक : सिन्नर तालुक्यातील बोरखिंड आणि औंढेवाडी परिसरातील वातावरण आठवडाभरापासून भयग्रस्तकरून सोडणारी बिबट्याची मादी वनखात्याच्या पिंजऱ्यात सापडली आहे. मात्र, या मादीची दोन पिल्ले आणि नर हे मुक्तच असल्याने, त्यांनी मानवी वस्तीवर हल्ला करण्याचा धोका कायमच आहे.

गेल्या आठवड्यात बोरखिंड परिसरातून एका चार वषीर्य बालिकेला बिबट्याने उचलून नेले होते. तिचा शोधासाठी संपूर्ण परिसर पिंजून काढण्यात आला होता. त्यावेळी नर आणि मादी बिबट्यासह त्यांच्या दोन बछड्यांनाही पिटाळून लावण्यात आले होते. त्यानंतर वनखात्याने तेथे पिंजरा लावला होता. मात्र, त्याला चकवा देत औंढेवाडी शिवारात एका तरुणावर बिबट्याने जीवघेणा हल्ला केला होता.

बिबट्याच्या हल्ल्याचे प्रमाण वाढू लागल्यावर वनखात्याच्या वरिष्ठ अधिकाऱ्यांनी याप्रकरणी लक्ष घालत औंढेवाडी आणि बोरखिंड परिसराच्या सीमेवर सापळा लावला होता. या सापळ्यातील शेळीला खाण्याच्या मोहाने मध्यरात्री बिबट्याची मादी तेथे अडकली. त्यावेळी तिच्याबरोबर असलेल्या बिबट्याने आणि दोन पिलांनी पिंजऱ्याबाहेरूनच शेळीला मारण्याचा प्रयत्न केला.

बिबट्या सापळ्यात अडकल्याचे समजताच त्याला पाहण्यासाठी परिसरातील लोकांनी मोठी गदीर् केली होती. त्यातच बोरखिंड येथे एका लग्नानिमित्त आलेल्या वऱ्हाडातील लोकांची भर पडली. पकडण्यात आलेल्या या मादीचे वय पाच वर्षांचे असावे असा वनखात्या या अधिकाऱ्यांचा कयास आहे. तिला चंदपूर जिल्ह्यातील जंगलात सोडण्यात येणार आहे.

 
</text>
</doc>
