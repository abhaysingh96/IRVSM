<doc>
<docno>1023303.cms.txt</docno>
<text>
 
महामुंबई
भेसळ दूधसाठा जप्त
[ Thursday, February 17, 2005  01:24:43 am]


म. टा. प्रतिनिधी

मुंबई : अन्न व औषध प्रशासनाचे निरीक्षक व गुन्हा अन्वेषण शाखेच्या पोलिस अधिकाऱ्यांनी नुकतीच जुहू स्कीम येथील ओम साईनगर झोपडपट्टीत छापा टाकून 13,685 रुपयांचा तब्बल 675 लिटर भेसळयुक्त दुधाचा साठा जप्त केला.

अन्न व औषध प्रशासनाचे निरीक्षक एस. बी. शिंदे, ए. जी. पाटील व गुन्हे अन्वेषण विभागाचे निरीक्षक सावंत, उपनिरीक्षक पाटील, कुंभार यांच्या पथकाने 11 फेब्रुवारीला भल्या पहाटे सहाजणांच्या टोळीला रंगेहात पकडले.

वारणा, गोकूळ, महानंद अशा डेऱ्यांचे नाव असणाऱ्या पिशव्यात पाणी घालून भेसळ करण्यात येत होती. दुधाचे नमुने विश्ोषणासाठी ताब्यात घेण्यात आले असून या प्रकरणी अन्न व औषध प्रशासनांतर्गत तपास चालू आहे.

 
</text>
</doc>
