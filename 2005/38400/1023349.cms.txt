<doc>
<docno>1023349.cms.txt</docno>
<text>
 
महाराष्ट्र
बेशिस्त हीच ओळख!
[ Thursday, February 17, 2005  01:57:09 am]


सुरेशचंद वैद्य

ठाणे : ' प्लॅटफॉर्म नंबर दोन ' वरून बाहेर पडल्याबरोब्बर तुम्हाला मिरा रोड, मानपाडा, वाघबीळ, नारपोली, पूर्णा, साकेत आणि बाळकुम यापैकी कुठेही जाण्यासाठी बससेवा उपलब्ध आहे... म्हणजे महागड्या रिक्षाचा विचारसुद्धा करायची गरज नाही... तुमचाही फायदा आणि ठाणे मनपा परिवहन सेवेचाही!... किती व्यवहारी आणि सुज्ञ विचार आहे नाही हा!... पण, थोडं थांबा, ज्या गदीर्त तुम्ही बस पकडण्यासाठी उभे आहात त्या तथाकथित स्टँडला ना शेड आहे ना शिस्त. भर उन्हात राहा उभे तासभर रांगेत... आणि प्लॅटफॉर्ममधून अव्याहत बाहेर पडणाऱ्या लोंढ्याचे खा धक्के!......हे चित्र आहे ठाणे रेल्वे स्टेशनचे.

महापालिका आयुक्तपदी टी. चंदशेखर असताना नियोजनबद्ध विकासाबद्दल या शहराला पुरस्कारही मिळाला होता. मात्र रेल्वे स्टेशनाची ही अवस्था पाहिली की हे शहर बेशिस्तच असल्याची ओळख होते. ठाणे शहरात 10 ते 12 वर्षांत प्रचंड वस्ती वाढली असून अनेक गृहनिर्माण प्रकल्प उभे राहिले आहेत. त्यात काही रस्त्यांचे रुंदीकरणही चांगले झाले आहे.

मात्र, हे सर्व होत असताना ठाण्याच्या वाढत्या विकासाला सामावून घेण्यासाठी रेल्वे स्टेशनचा विकासच झाला नाही. रेल्वे स्टेशन हा प्रत्येक शहराचा आरसा असते, हा निकष लावून ठाणे स्टेशनाबाहेरील सिटी बस आणि एसटींच्या रांगा आणि त्यांच्यामधून कसरत करीत जाणारा प्रवासी पाहिला, की हे शहर बकाल होत चालल्याचीच प्रतिमा उमटते.

 
</text>
</doc>
