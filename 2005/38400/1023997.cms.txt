<doc>
<docno>1023997.cms.txt</docno>
<text>
 
महाराष्ट्र
बनावट गुणपत्रिका विकणाऱ्या 8 जणांची टोळी उद्ध्वस्त
[ Thursday, February 17, 2005  07:36:04 pm]


म. टा. वृत्तसेवा

सांगली : दहावी व बारावीच्या नापास मुलांना बनावट गुणपत्रिका, प्रमाणपत्रे, शाळा सोडल्याचे दाखले देणाऱ्या आठजणांना सांगली पोलिस आणि गुन्हे अन्वेषण विभागाच्या तावडीत सापडली आहे. या टोळीने आजवर अशी हजारो बनावट गुणपत्रिका, प्रमाणपत्रे देऊन त्यावर करून अनेकांना नोकऱ्या लावल्या आहेत.

आरोपींकडून कम्प्युटर, प्रिंटर, स्कॅनर आदी साहित्य जप्त केले आहे. टोळीचा सूत्रधार रामचंद गावडे ( वय 60, रा. शिगाव, ता.वाळवा) हा सेवानिवृत्त शिक्षक आहे. त्याच्या टोळीने सांगली, सातारा, कोल्हापूर, बेळगाव जिल्ह्यांतील असंख्य विद्यार्थांना बनावट गुणपत्रके, प्रमाणपत्रे व शाळा सोडल्याचे दाखले तयार करून दिले. त्यासाठी या टोळीने 10 ते 15 हजार रुपये विद्यार्थ्यांकडून घेतले आहेत. टोळीतील इतरांची नावे चंदकांत टिळक (रा. कुंडल), महेश चव्हाण (रा. पेठवडगाव), संजय नाईक (रा. लंगरपेठ- कवठेमहांकाळ), अनिल पवार(रा. करोली), प्रशांत संकपाळ (रा. कवठेमहांकाळ), बयाजी शेजुळ (रा. खलोटी-जत), प्रदीप नाईक (रा. करोली- टी-कवठेमहांकाळ) अशी आहेत.

याबाबत जिल्हा पोलिस अधीक्षक मिलिंद भारंबे व गुन्हे अन्वेषण विभागाचे निरीक्षक चंदकांत शिंदे म्हणाले : या टोळीचा सूत्रधार गावडे याला यापूवीर् कराड व कोल्हापूर पोलिसांनी अटकही केली होती. त्याने दिलेल्या माहितीत बनावट गुणपत्रिका, दाखले याच्या आधारे अनेक उमेदवार सरकारी सेवेत नोकरीला लागले. पोलिस खात्यातही असे उमेदवार असून त्यांना पदोन्नती मिळाली आहे. काहींना तर पुरस्कारही मिळाले. विविध मंडळे, सैन्य व पोलिस भरतीसाठीदेखील या बनावट गुणपत्रिका व प्रमाणपत्रांचा सर्रास वापर झाला आहे. पूवीर् पाण्याचा वापर करून खाडाखोड केली जाई, आता कम्प्युटरचा वापर करावा लागतो.

 
</text>
</doc>
