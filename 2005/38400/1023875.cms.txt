<doc>
<docno>1023875.cms.txt</docno>
<text>
 
महामुंबई: मुंबई टाइम्स
मम्मा-मुलगी; अश्शी सलगी!
[ Thursday, February 17, 2005  05:29:32 pm]


मुंबई टाइम्स टीम

' मुलींनी भान राखत बोलावं, शद्ब जपून वापरावेत... ' असं नेहमीच आई मुलीला सांगत असते. पण बुधवारी संध्याकाळी प्रभादेवीच्या कोहिनूर हॉलमध्ये नेमकं उलटं चित्र पाहायला मिळत होतं. मदर्स आपल्या मुलींबद्दल आणि डॉटर्स आईबद्दल बिनधास्त बोलत होत्या. जनरेशन गॅपपासून ते दागिन्यांच्या ट्रेण्डबद्दल सगळ्या विषयांवर खुल्या दिलानं मतं मांडत होत्या. निमित्त होतं ' मुंबई टाइम्स ' आणि चिंतामणीज्तफेर् आयोजित ' मदर- डॉटर टुगेदर ' इव्हेण्टचं!

मुंबई टाइम्सच्या ' लेडीज र्फस्ट ' मुळे मिळालेल्या या हक्काच्या व्यासपीठावर मनसोक्त गप्पा, वाक्या-वाक्याला उसळणारा हशा, एकमेकींविरूद्ध कधी गोड तर प्रसंगी जोरदार तक्रारी करत तमाम महिलावर्गानं आई-मुलींचं नातं काही क्षणांसाठी बाजूला ठेवलं आणि काही काळापुरत्या त्या एकमेकींच्या जिवाभावाच्या मैत्रिणी झाल्या.

आई कोणती आणि मुलगी कोणती, असा प्रश्ान् पाहताक्षणीच पडावा, अशा अनेक पेअर्सची गदीर् झाली होती. स्वप्नील जोशीच्या खुसखुशीत ' अँकरिंग ' नं कार्यक्रमातलं ' फॉर्मल ' वातावरण काही क्षणातच दूर केलं आणि हास्याचे सुखद फवारे उडवत एका सुखद प्रवासाची सुरुवात झाली.

ख्यातनाम विनोदी अभिनेत्री शुभा खोटे आणि त्यांची मुलगी अभिनेत्री भावना बलसावर, तसंच मराठी, हिंदी नाटक- सिनेमा-सीरिअलमधला सुपरिचित चेहरा सविता प्रभुणे आणि त्यांची शाळकरी कन्या सात्विका यांच्याशी स्वप्नीलनं केलेल्या गप्पांनी कार्यक्रमाची रंगतदार सुरुवात झाली. शुभा खोटे आणि सविता प्रभुणे या दोघींनीही ' ऑनस्क्रीन ' आणि ' ऑफस्क्रीन ' आईत बरंच अंतर असल्याचं सांगताच भावना आणि सात्विका यांनी लगेचच स्क्रीनवरच्या आईपेक्षा आमची खरी आई बरीच ' कठोर ' असल्याची प्रेमळ तक्रार मांडली!

खेळीमेळीच्या या संवादात ' जनरेशन गॅप ', ' आई जबरदस्तीने करायला लावते अशा न आवडणाऱ्या तीन गोष्टी ', ' मुलींना वेळेचं स्वातंत्र्य ', ' कमिटमेण्ट ', ' कम्युनिकेशन गॅप ', ' फॅशन आणि ज्वेलरीबद्दलच्या बदललेल्या आवडी आणि ' आईची आई होऊन तिला सांभाळणाऱ्या मुलीची भूमिका ' या विषयांवर चर्चा झाली. चचेर्दरम्यान मदर्स-डॉटर्सनी आपले अनुभव, मत, प्रतिक्रिया, किस्से सांगून कार्यक्रमात अधिकच रंग भरला. चांगल्या प्रतिक्रियांना ' मुंबई टाइम्स ' तफेर् सरप्राइज गिफ्ट्सही देण्यात आली.

' लूक अलाइक ' स्पर्धा म्हणजे ' मदर-डॉटर टुगेदर ' इव्हेण्टची सर्वात ' एन्टरटेनिंग इनिंग ' होती. खास या स्पधेर्साठी काही जणी पारंपरिक शालू, नथ असा साज करून आल्या होत्या, तर काहींनी चिकन, ब्लॅक अॅण्ड व्हाइट असे खास मॅचिंग पंजाबी सूट घातले होते. ट्रेण्डी कपड्यांची झाक जीन्स- कुतीर्, शॉर्ट स्कर्ट-स्लिवलेस टॉपमधल्या आई-मुलींच्या फॅशन स्टेटमेण्टमध्ये दिसून आली. सुमारे 100 स्पर्धकांमधून 15 पेअर्स शॉर्टलिस्ट करताना प्रमुख पाहुण्यांचा उडालेला गोंधळ लख्ख दिसत होता. या 15 पेअर्सनी मॉडर्न रॅम्प वॉकही करून दाखवला. त्यानंतर एकमताने प्रमुख पाहुण्यांनी शैलजा- पर्णाली, अर्चना-अपिर्ता, असिता-एकता, गीता-सोनाली, माधवी-सेजल मदर्स- डॉटर्सची निवड केली.

कार्यक्रम महिलांचा असल्यामुळे त्यात रुसवे-फुगवे असणं उघड होतं. ' आम्हालाही स्पधेर्त सहभागी व्हायचं होतं. पण आम्हाला संधीच मिळाली नाही ' असं सांगत काहींनी जोरदार नाराजी व्यक्त केली. या स्पधेर्साठी खूपच एण्ट्रीज आल्या असल्यानं स्पर्धकांतून आधी 15 पेअर्स शॉर्टलिस्ट करणं त्यांना मान्य नव्हतं. काही जणींची तर सर्व मदर्स-डॉटर्सना रॅम्प वॉक करण्याची संधी द्यावी, अशी इच्छा होती. पण असे उपक्रम भविष्यात होणार आहेत, या आश्वासनानं त्यांचं काही प्रमाणात समाधानही झालं.

विजेत्या पेअर्सना चिंतामणीज्तफेर् प्रत्येकी पाच हजार रुपयाचं गिफ्ट व्हाऊचर देण्यात आलं. इव्हेण्टला चिंतामणी व वैजयंती कायगावकर तसंच त्यांच्या मातोश्ाीही उपस्थित होत्या. आई आणि मुलगी यांच्यातला फरक विसरायला लावणारा हा कार्यक्रम 78 वर्षांच्या ' पणजी ' व प्रख्यात कवयित्री पद्मा लोकूर यांनी सांगितलेल्या ' आई मुलीच्या नात्यातला गोडवा... ' मटा ' ने दिला त्याला उजाळा ' या कवितेच्या दोन ओळींनी संपला.

 
</text>
</doc>
