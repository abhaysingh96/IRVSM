<doc>
<docno>1024250.cms.txt</docno>
<text>
 
महामुंबई
राष्ट्रवादीचा हात असल्याचे आरोप धुडकावले
[ Thursday, February 17, 2005  11:59:06 pm]


म. टा. प्रतिनिधी

बीडमधील अपहरण

मुंबई : बीड जिल्हा परिषदेच्या महिला सदस्याच्या कथित अपहरणाशी राष्ट्रवादी काँग्रेसचा संबंध नसून जलसंपदामंत्री अजितदादा पवार यांच्या बदनामीसाठीच हा आरोप केल्याची टीका पक्षप्रवक्ते वसंत चव्हाण यांनी गुरुवारी केली.

या महिला सदस्याला पळवून बारामतीत नेण्यात आल्याचे भाजपने म्हटले असून बीड जिल्हा गोपीनाथ मुंडे यांचा बालेकिल्ला मानला जातो. त्यामुळे बारामतीत राहून बीडची सूत्रे हलवणे वाटते तितके सोपे नाही याची जाणीव त्यांना असावी, असा टोला त्यांनी हाणला.

अर्थात एखाद्या पक्षाच्या आमदाराला शरद पवार यांचे नेतृत्व मान्य असेल आणि आमदारकीचा राजीनामा देऊन ते राष्ट्रवादीत येणार असतील तर त्याला आक्षेप घेण्याचे कारण नाही. आमच्या पक्षातील एखादा नेताही असा दुसऱ्या पक्षात जाऊ शकतो, असे ते म्हणाले.

 
</text>
</doc>
