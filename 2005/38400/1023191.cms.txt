<doc>
<docno>1023191.cms.txt</docno>
<text>
 
अर्थव्यवहार
'युटीव्ही'ची सोमवारपासून खुली भागविक्री
[ Thursday, February 17, 2005  12:23:34 am]


म. टा. गुंतवणूक प्रतिनिधी

मुंबई : मिडिया आणि एंटरटेनमेंट कंपनी युटीव्ही सॉफ्टवेअर कम्युनिकेशन लि.ने येत्या 21 फेब्रुवारीपासून भांडवली बाजारात उतरत असून, दहा रूपये मूल्याचे 69 लाख 99 हजार 950 समभागांची विक्री करीत आहेत.

' युटीव्ही ' ची ही पहिलीच खुली समभागविक्री ( ' आयपीओ ') असून, ती शंभर टक्के ' बुक बिल्डिंग ' प्रक्रियेद्वारे केली जाणार आहे. यासाठी प्रति समभाग किमान किंमत (प्रिमियमसह) 115 रुपये व कमाल किंमत 130 रुपये कंपनीने ठरविली आहे.

या संदर्भात अधिक माहिती देताना कंपनीचे मुख्य कार्यकारी अधिकारी रॉनी स्क्रिववाला म्हणाले की, एकूण विक्रीस काढलेल्या समभागापैकी 45 लाख समभाग विक्रीसाठी असून, उरलेले 24 लाख 99 हजार 950 समभाग कॅनडातील खाजगी इक्विटी गुंतवणूकदार कंपनीकडे आहेत. त्यातले तीन लाख 49 हजार 950 समभाग कर्मचाऱ्यांसाठी असतील.

या विक्रीतून उभारलेला निधी कंपनीने आखलेल्या विस्तार योजनेसाठी वापरला जाणार आहे. या विस्तार प्रकल्पात कारखान्याच्या उत्पादनक्षमेची वाढ, कार्यालयाचे सुशोभिकरण , ' हंगामा टीव्ही ' या लहान मुलांसाठी खास दूरचित्रवाणी वाहिनीसाठी अधिक गुंतवणूक आणि इतर योजनांचा समावेश आहे.

' एअरटेल ' कडून रेल्वे चौकशी सेवा

मुंबई (म. टा. व्यापार प्रतिनिधी) : एअरटेलने मुंबईतील प्रीपेड आणि पोस्टपेड ग्राहकांसाठी विशेष रेल्वे चौकशी सेवा उपलब्ध केली आहे. माहिती सेवा आणि कॉल सेवा अशा दोन प्रकारात ही रेल्वे चौकशी सेवा ग्राहकांना उपलब्ध असेल. याबद्दल माहिती देताना भारती सेल्युलर लि.चे मुख्य कार्यकारी अधिकारी जयंत खोसला यांनी सांगितले की, रेल्वे वेळापत्रकाची ताजी स्थिती, आरक्षण स्थिती, प्रतीक्षा यादीची स्थिती, आसन, बर्थ उपलब्धता आणि धावत्या गाड्यांबाबत सर्व अद्ययावत माहिती एअरटेल मोबाइलधारकांना 126 क्रमांक डायल करून ' माहिती सेवे ' द्वारे मिळविता येईल.

' कॉल बॅक सेवे ' द्वारे 127 क्रमांक डायल करून ग्राहकांना त्यांच्या आरक्षित तिकिटावरील ' पीएनआर ' स्थितीबाबत ऑटोमॅटिक अॅलर्ट्स, गाड्यांचे आगमन व निर्गमनाच्या विलंबाबाबत ताजी माहिती उपलब्ध क रून देण्यात येईल. या दोन्ही सेवांचा लाभ एअरटेल मोबाइलधारकांना 24 तास उपलब्ध असेल.

टाटा म्युच्युअल फंडाचा

' सव्हिर्स इंडस्ट्रीज फंड '

मुंबई (म. टा. गुंतवणूक प्रतिनिधी): गुंतवणूकदारांसाठी टाटा म्युच्युअल फंडाने ' टाटा सव्हिर्स इंडस्ट्रीज फंड ' ही नवी योजना तयार केली आहे. ही खुल्या मुदतीची इक्विटी फंड योजना आहे. सेवा उद्योगात कार्यरत असलेल्या कंपन्यांच्या समभागांमध्ये किंवा समभागनिगडीत साधनांमध्ये गुंतवणूक करणे हा मुख्य उद्देश या योजनेच्या मागे आहे. या योजनेची प्रारंभिक विक्री 10 मार्चपर्यंत होणार आहे.

या संदर्भात आधिक माहिती देताना कंपनीचे व्यवस्थापकीय संचालक वेद प्रकाश चतुवेर्दी म्हणाले की, भारतीय अर्थव्यवस्थेत आज सेवा क्षेत्राला महत्त्वाचे स्थान मिळालेले आहे. देशाच्या ढोबळ राष्ट्रीय उत्पन्नात आज सेवा क्षेत्राचा वाटा हा 50 टक्क्यांपेक्षा जास्त आहे. यामुळेच माहिती तंत्रज्ञान सक्षम सेवा, आरोग्यसेवा, पर्यटन आणि हॉटेल्स, संपर्क, माध्यम आणि मनोरंजन, व्यापार आणि किरकोळ, बँकिंग आणि वित्तीय सेवा, वाहतूक आदी उद्योगांना सेवा पुरविणाऱ्या कंपन्यांमध्ये ' सव्हिर्स इंडस्ट्रीज फंडा ' त जमा होणाऱ्या निधीची गुंतवणूक करण्यात येणार आहे.

ही योजना लाभांश (डिव्हीडंड ऑप्शन) आणि वृद्धी (ग्रोथ ऑप्शन) या दोन पर्यायां उपलब्ध आहे.

 
</text>
</doc>
