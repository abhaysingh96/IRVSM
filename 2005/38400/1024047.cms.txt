<doc>
<docno>1024047.cms.txt</docno>
<text>
 
बहुतांची अंतरे
परप्रांतीय हवेलीत, मराठी मात्र झोपडीत!
[ Thursday, February 17, 2005  08:28:57 pm]


मुंबईत कुलाब्याच्या दांडीपासून ते वांद्याच्या कसाईखान्यापर्यंत महाराष्ट्रीय गरीब कुटुंबांचीची वस्ती होती. ज्यांच्या कष्टातून मुंबईची जडणघडण झाली, तो महाराष्ट्रीयन माणूस आता मुंबईबाहेर फेकला गेलेला आहे. महाराष्ट्राची ही राजधानी आज पूर्णपणे परप्रांतीयांनी बळकावली आहे. जो मराठी माणूस शिल्लक राहिलेला आहे, तो गलिच्छ ठिकाणी झोपड्या बांधून राहत आहे. त्याला पाणी मिळत नाही. त्याच्यासाठी स्वच्छतागृहांची व्यवस्था नाही. परप्रांतीय मात्र हवेलीत मजेत राहतो. गरीब महाराष्ट्रीय माणसाच्या वाट्याला झोपडे का ? त्याला चांगले घर का मिळत नाही ?

आता मेधा पाटकर आणि माजी पालिका उपायुक्त गो. रा. खैरनार यांना या झोपडीवाल्यांची दया आली आहे. पण झोपडीवासीयाला चांगले घर मिळाले पाहिजे, अशा प्रकारची चळवळ त्यांनी यापूवीर्च करावयास पाहिजे होती.

मुंबईत व उपनगरात एकही झोपडे राहता कामा नये. महाराष्ट्र सरकार आणि मुंबई महापालिका यांनी प्रथम झोपडीवाल्यांसाठी चांगली घरे बांधावी व नंतर सर्व झोपड्या नष्ट कराव्या.

बाबूराव शंकर कांबळे, नायगाव, मुंबई.

 
</text>
</doc>
