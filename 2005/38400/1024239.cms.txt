<doc>
<docno>1024239.cms.txt</docno>
<text>
 
देश-विदेश
निवडणूक गैरव्यवहार प्रकरणी राजदच्या 3 मंत्र्यांना अटक होणार
[ Thursday, February 17, 2005  11:52:21 pm]


वृत्तसंस्था

पाटणा : मतदान केंदावरील गैरव्यवहार प्रकरणी राष्ट्रीय जनता दलाच्या तीन ज्येष्ठ उमेदवारांसह चौघांच्या अटकेचे आदेश राज्य प्रशासनाने बजावले आहेत. यात तिघा मंत्र्यांचा समावेश आहे.

' बूथ कॅप्चरिंग ', प्रतिस्पधीर् उमेदवाराला धमकावणे आदी आरोप या मंत्र्यावर असून यात जनता दला (संयुक्त)चे उमेदवार आनंद मोहन यांचाही समावेश आहे.

कृषिमंत्री आणि राजदचे दारावली येथील उमेदवार शिव शंकर यादव आणि त्यांच्या अंगरक्षकांच्या विरोधात ना-जामीनपात्र अटक वॉरंट बजावण्यात आले असल्याची माहिती पोलिस निरीक्षक रत्न संजय यांनी दिली.

उद्योग राज्यमंत्री रवींद चरण यादव आणि आरोग्य मंत्री शकुनी चौधरी यांच्यावरही अनुक्रमे ' बूथ कॅप्चरिंग ' आणि प्रतिस्पधीर् उमेदवाराला धमकाविण्याचे आरोप ठेवण्यात आले आहेत.

दरम्यान, निवडणूक खुल्या वातावरणात पार पडावी यासाठी मनोरंजन प्रसाद सिंग उर्फ धुमाळ सिंग आणि तारकेश्वर सिंग या दोन कैद्यांना छापरा येथील तुरूंगातून अन्यत्र हलविण्यात यावे, अशी शिफारस सरणच्या पोलिस निरीक्षक शोभा ओहटकर यांनी केली आहे. हे दोघेही अनुक्रमे छापरा आणि मसरक येथील आमदार आहेत.

 
</text>
</doc>
