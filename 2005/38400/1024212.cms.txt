<doc>
<docno>1024212.cms.txt</docno>
<text>
 
क्रीडा
भारत दौऱ्यासाठी पाकचे व्यवस्थापक माजीद खान ?
[ Thursday, February 17, 2005  11:20:44 pm]


कराची : भारतीय दौऱ्यावर जाणाऱ्या पाकिस्तान क्रिकेट संघाचे व्यवस्थापक म्हणून माजी कर्णधार आणि शैलीदार फलंदाज माजीद खान यांची निवड होण्याची शक्यता आहे. ऑस्ट्रेलियन दौऱ्यावर गेलेल्या पाकिस्तान संघाचे व्यवस्थापक हरुन रशिद यांची जागा माजीद खान घेतील असे दिसते.माजीद खान यांची व्यवस्थापक म्हणून नेमणूक करावी अशा आशयाचा प्रस्ताव पाक क्रिकेट मंडळासमोर आला आहे. इतर उमेदवारांची नावे लक्षात घेऊन संबंधीत खात्याने माजीद खान यांच्या नावावर शिक्कामोर्तब करण्याचा निर्णय घेतला आहे असे समजते. 63 कसोटी सामन्यात माजीद खेळले होते. शिवाय 1994 च्या न्यूझीलंडविरुद्धच्या मालिकेसाठी त्यांनी पाक व्यवस्थापकपदही भूषविले होते. 1996 ते 1999 दरम्यान पाक क्रिकेट मंडळाचे मुख्य अधिकारी म्हणून त्यांनी काम बघितले होते.

 
</text>
</doc>
