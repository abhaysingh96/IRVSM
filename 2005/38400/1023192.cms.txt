<doc>
<docno>1023192.cms.txt</docno>
<text>
 
अर्थव्यवहार
महाराष्ट्रात 'कॅरीरा'ची 500 कोटींची गुंतवणूक
[ Thursday, February 17, 2005  12:24:17 am]


म. टा. उद्योग प्रतिनिधी

मुंबई : इटलीतील वस्त्रोद्योगातील कॅरीरा होल्डिंग्ज इन्कॉपोर्रेशनने महाराष्ट्रात 500 कोटी रुपयांची गुंतवणूक करण्याचा निर्णय घेतला आहे. यासाठी कंपनीने महाराष्ट्र सरकारबरोबर महत्वाच्या धोरणात्मक मुद्यांवर भागीदारी करार केला आहे.

यात सोलापूर येथील चिंचोली येथे 125 कोटी रु. गुंतवणुकीचा तयार कपडे प्रक्रिया प्रकल्प, कागल येथे 300 ते 350 कोटी रु. गुंतवणुकीचा प्रकल्प यांचा समावेश आहे. कॅरीरा होल्डिंग्ज नवी मुंबईतील महापे येथे औद्योगिक सेवा पुरवणारी कंपनीदेखील स्थापन करणार आहे.

वरील दोन्ही प्रकल्पांसाठी महाराष्ट्र औद्योगिक विकास महामंडळाने अनुक्रमे 20 व 30 हेक्टर जमीन दिली आहे.

 
</text>
</doc>
