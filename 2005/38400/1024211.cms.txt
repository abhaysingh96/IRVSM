<doc>
<docno>1024211.cms.txt</docno>
<text>
 
क्रीडा
नंदू नाटेकर, पॉली उम्रीगर यांना विसरू नका
[ Thursday, February 17, 2005  11:19:32 pm]


चंदशेखर संत

महाराष्ट्र शासनातफेर् देण्यात येणारा जीवनगौरव हा सवोर्च्च पुरस्कार बऱ्याच उशीराने का होईना परंतु बुवा साळवी यांना मिळाला याचा आनंद आहेच. परंतु या सवोर्च्च पुरस्काराच्या निवडीत निकष लावण्यात सातत्य मात्र दिसत नाही याचे वाईट वाटते. महाराष्ट्राच्या क्रीडा क्षेत्रात नंदू नाटेकर आणि पॉली उम्रीगर ही नावे अगदी सर्वपरिचित आहेत. महाराष्ट्राचे, मुंबईचे, भारताचे नाव आंतरराष्ट्रीय क्षेत्रात दुमदुमत ठेवण्यात या दोघांचाही खूप मोठा वाटा. प्रकाशचा उदय होईपर्यंत तर बॅडमिंटन म्हटलं की नंदू नाटेकर हेच नाव पुढे यायचे. कौशल्यपूर्ण खेळ बघावा तो नाटेकरांचाच. पॉली उम्रीगर तर सर्वच दृष्टीने अष्टपैलू. क्रिकेटपटू, कर्णधार, प्रशासकीय अधिकारी, खेळपट्ट्या बनवण्यात तर त्यांचा हातखंडा. क्रीडाक्षेत्रातील अशा या दोघा आदरणीय आणि महान व्यक्तींना जीवनगौरव देण्याची कल्पना निदान दूरवरून तरी ही निवड करणाऱ्यंाच्या मनात आली असेल का हा प्रश्ान्च आहे.

दरवर्षी शिवछत्रपती पुरस्कारासाठी राज्यपाल, मुख्यमंत्री, उपमुख्यमंत्री, क्रीडामंत्री व्यासपीठावर असतात आणि राज्य शासनातफेर्च देण्यात येणारे हे पुरस्कार असल्यामुळे ते स्वाभाविकही म्हणावे लागेल. पण क्रीडापटुंच्या या सोहळ्यासाठी एखाद्या दिग्गज खेळाडूला निमंत्रित केले गेले तर समारंभाची, कार्यक्रमाची शोभा खऱ्या अर्थाने चांगली वाढू शकेल. नंदू नाटेकर व पॉली उम्रीगर या दिग्गज खेळाडूंच्या हस्ते बुवा साळवीसारख्या बुर्जुग संघटकाला पुरस्कार स्वीकारणे कधीही आवडेल. पण यासाठी क्रीडाप्रेमी अधिकारी असण्याची गरज आहे. बहुतेक वेळा क्रीडासचिव आयएएस अधिकारी हे केवळ नाईलाजाने त्या जागेवर असतात आणि लवकरात लवकर आपली क्रीडाखात्यातून बदली कशी होईल याच विचारात मग्न असतात. त्यामुळे त्यांच्याकडून क्रीडाप्रेमींना दिलासा मिळूच शकत नाही.

क्रीडा खात्याचे अधिकारी तर या सोहळ्यात अशा तोऱ्यात वावरत असतात की खेळाडूंपेक्षा जणू त्यांचेच महत्त्व जास्त. म्हणूनच मागे एकदा व्यायाममहषीर् हरीहर पुरस्कार सोहळ्यासाठी आले असताना ते प्रेक्षकात आणि सुटबूट, टाय घालून नटलेले, सजलेले अधिकारी व्यासपीठावर असे दृष्य दिसले होते. शिवछत्रपती, दादोजी कोंडदेव आणि जीवनगौरव पुरस्कार दिले की आपले काम संपले अशा भ्रमात आपले सरकार आणि सरकारी अधिकारी असतात की काय कोण जाणे. वर्षानुवषेर् चालत राहिलेल्या या भंपकपणात बदल होणार तरी केव्हा या प्रश्ानचे उत्तर मिळणे कठीण आहे.

 
</text>
</doc>
