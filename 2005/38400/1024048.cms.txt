<doc>
<docno>1024048.cms.txt</docno>
<text>
 
बहुतांची अंतरे
माणुसकीचा दांभिक पुळका
[ Thursday, February 17, 2005  08:29:37 pm]


विकासासाठी आवश्यक असलेल्या भूखंडावरील झोपड्या हटविण्यापूवीर् झोपडपट्टीवासियांचे पुनर्वसन करण्यात यावे, अशी राष्ट्रवादी काँग्रेस पक्षाची भूमिका, प्रवक्ते वसंत चव्हाण यांनी पत्रकार परिषदेत मांडली.

झोपड्या हटविण्याबाबत मंत्रिमंडळाच्या बैठकीत चर्चा झाली, तेव्हा राष्ट्रवादीच्या मंत्र्यांनी झोपड्या तोडण्याच्या बाजूने भूमिका घेतली होती. उपमुख्यमंत्री त्यात आघाडीवर होते. असे असताना राष्ट्रवादीने भूमिका बदलण्याचे कारण काय ? या कारवाईत मानवताविरोधी काम घडणार, अनेकांचे संसार वाऱ्यावर येणार हे कारवाई सुरू होण्यापूवीर् स्पष्ट झाले होते. त्याचवेळी राष्ट्रवादीने विरोध का जाहीर केला नाही ? जवळपास एक लाखावर संसार उघड्यावर पडल्यानंतर पक्षाचे प्रवक्ते वसंत चव्हाण यांनी मानवतेचा पोकळ डंका पिटण्यात काय प्रयोजन आहे ? झोपड्यांवरील अतिक्रमण काढण्याकरिता बुलडोझर व अन्य यंत्र- यंत्रणांचा वापर करण्यावर शासन आणि महापालिकेचे लक्षावधी रुपये खर्च झाले आहेत, त्याचे काय ?

संजय वामन पाटील, बोरिवली, मुंबई.

 
</text>
</doc>
