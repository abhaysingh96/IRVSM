<doc>
<docno>1023229.cms.txt</docno>
<text>
 
महाराष्ट्र
उद्धव ठाकरेनी उस्मानाबादला का वगळले?
[ Thursday, February 17, 2005  12:41:21 am]


म. टा. वृत्तसेवा

उस्मानाबाद : उस्मानाबाद जिल्ह्यातील सिंचन, रस्ते आणि विजेचा अनुशेष भरून काढण्याची भाषा युतीची सत्ता असताना करणाऱ्या पक्षाचे, शिवसेनेचे कार्याध्यक्ष उद्धव ठाकरे यांनी मराठवाड्यासाठी मुख्यमंत्री विलासराव देशमुख यांच्याकडे अनेक मागण्या करताना उस्मानाबादलाच का वगळले, असा प्रश्न जिल्हावासियांना पडला आहे.

उद्धव ठाकरे यांनी देशमुख यांना पत्र लिहिले असून त्यात औरंगाबादसाठी विशेष पॅकेज, नांदेड महापालिकेसाठी 25 कोटी रुपयांचा निधी, लातूरचा पिण्याच्या पाण्याचा प्रश्ान् तसेच नांदेड जिल्ह्यातील धरणांसाठी आथिर्क तरतूद, औरंगाबाद, अंबेजोगाई व नांदेड येथील मेडिकल कॉलेजांसाठी पुरेशी आथिर्क तरतूद आदी मागण्या केल्या आहेत. उस्मानाबादचेही अनेक प्रश्ान् असताना त्यांचा साधा उल्लेखही उद्धव ठाकरे यांच्या पत्रात नसावा, याबद्दल येथे नाराजीची भावना आहे.

उस्मानाबाद शहरातही आयुवेर्दिक कॉलेज आहे, त्यासाठी आथिर्क तरतुदीची आणि येथे पदव्युत्तर अभ्यासक्रम सुरू करण्याची गरज आहे. अॅग्रिकल्चर कॉलेजसाठी अद्यापही पुरेश आथिर्क तरतूद नाही. उमरगा येथील औद्योगिक वसाहतीच्या आजारावर आथिर्क औषधच हवे आहे. लोहारा आणि वाशी या नव्या तालुक्यांच्या ठिकाणी अद्याप प्रशासकीय इमारतीही नाहीत, सोलापूर-उस्मानाबाद- बीड- जालना-मलकापूर असा रेल्वेमार्ग होण्यासाठी तातडीने सवेर्क्षणाची गरज आहे... असे अनेक प्रश्ान् उस्मानाबाद जिल्ह्यात आहेत.

युतीचे राज्य असताना शेजारच्या सोलापूर जिल्ह्यातील तीन अपक्ष आमदार (दिलीप सोपल- बार्शी, दिलीप बागल- करमाळा आणि बबन शिंदे- माढा) युतीकडे होते. त्या वेळी, या आमदारांच्या तालुक्यांना झुकते माप आणि उर्वरित तालुक्यांवर अन्याय तसेच एकूण जिल्ह्याच्या प्रश्ानंकडे दुर्लक्ष, असे चित्र होते.

कृष्णा खोऱ्याचे पाणी उस्मानाबाद जिल्ह्याला मिळण्यासाठी युतीने प्रयत्न केले नाहीत, त्यामुळे जिल्ह्यातील प्रकल्प रखडले ; जवळगाव धरणातून उस्मानाबाद शहराला पाणी आणण्याचा किंवा उमरग्यात औद्योगिक वसाहत स्थापण्याचा निर्णय युतीने घेतला पण आथिर्क तरतूद केली नाही, या जुन्या जखमा उद्धव ठाकरे यांच्या पत्राने उस्मानाबादकरांसाठी ताज्या केल्याची चर्चा ऐकू येते आहे.

 
</text>
</doc>
