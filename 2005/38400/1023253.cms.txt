<doc>
<docno>1023253.cms.txt</docno>
<text>
 
बहुतांची अंतरे
गोवा सरकारची बरखास्ती अन्याय्य
[ Thursday, February 17, 2005  12:59:40 am]


गोव्यातील परीर्कर सरकार बरखास्त करण्याची गोव्याच्या राज्यपालांची कृती अन्याय्य आहे. भारतीय राज्यघटनेच्या कलम 164 अनुसार एखाद्या राज्याच्या मंत्रिमंडळाचे अस्तित्व त्या राज्याच्या राज्यपालांच्या मजीर्वर अवलंबून असते. मात्र एखाद्या राज्यपालाने लहरीपणाने अथवा स्वच्छंदीपणाने मंत्रिमंडळ बरखास्तीचा आदेश देणे अभिप्रेत नाही. गोव्यातील परीर्कर सरकारने विश्वासदर्शक ठराव मंजूर करून घेतला आहे, असे तेथील अध्यक्षांनी जाहीर केल्यानंतर तासाभरात ते सरकार बरखास्त करणे आणि त्याच दिवशी रात्री नव्या मुख्यमंत्र्यांना शपथ देणे ही राज्यपालांची कृती लोकशाही संकेतांचे पालन करणारी नाही.

गोव्यात निर्माण झालेली परिस्थिती राजकीय अस्थिरतेची होती असे मानले तरी घटनेच्याच कलम 174 अनुसार राज्यपालांना विधानसभा काही कालावधीपुरती स्थगित ठेवता आली असती किंवा विधानसभाच बरखास्त करता आली असती. ते न करता गोव्याच्या राज्यपालांनी जी घाई केली, ती निश्चितच योग्य नव्हती. नव्या मुख्यमंत्र्यांना बहुमत सिद्ध करण्यासाठी महिनाभराची मुदत देण्यात आली आहे. गोव्याच्या राज्यपालांच्या या कृतीचे मूल्यमापन होणे जरुरीचे आहे.

अॅड. सुरेश पटवर्धन, कल्याण.

 
</text>
</doc>
