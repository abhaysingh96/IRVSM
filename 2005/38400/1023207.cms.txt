<doc>
<docno>1023207.cms.txt</docno>
<text>
 
देश-विदेश
शहाबुद्दीन-हक भेटीबाबत चौकशी
[ Thursday, February 17, 2005  12:31:28 am]


वृत्तसंस्था

पाटणा : राष्ट्रीय जनता दलाचा खासदार महंमद शहाबुद्दीन याला बेऊर तुरुंगात नेले जात असताना त्याने आपले नातेवाईक व मंत्री एजाज- उल-हक यांची त्यांच्या निवासस्थानी भेट घेतल्याच्या प्रकरणाची चौकशी करण्याचा आदेश राज्य सरकारने दिला आहे.

तुरुंग विभागाचे पोलिस महानिरीक्षक राजधानीबाहेर असल्याने ही चौकशी दोन-तीन दिवसांत सुरू होईल, अशी शक्यता आहे. स्थानिक माध्यमांनी हे प्रकरण उघड केले होते. मार्क्सवादी कम्युनिस्ट पक्षाच्या कार्यर्कत्याच्या हत्येप्रकरणी न्यायालयीन कोठडीत असलेल्या शहाबुद्दीनला सिवान येथून बेऊर तुरुंगात हलवण्याचा आदेश निवडणूक आयोगाने दिला होता.

 
</text>
</doc>
