<doc>
<docno>1024198.cms.txt</docno>
<text>
 
देश-विदेश
बिहार निवडणुकांचे बॉलिवूड कनेक्शन
[ Thursday, February 17, 2005  11:10:47 pm]


म. टा. विशेष प्रतिनिधी

पाटणा : कॅमेरा रेडी आहे. डायलॉगही तोंडपाठ आहेत. हजारोंच्या संख्येने चाहत्यांची गदीर्ही जमली आहे ; पण नेहमीच्या गार्डन्स आणि बंगल्याऐवजी लोकेशन आहे निवडणुकांचे व्यासपीठ आणि डायरेक्टरच्या भूमिकेत आहेत राजकीय पक्ष. एखाद्या पॉलिटिकल सीनच्या चित्रिकरणाची चाललेली ही तयारी नव्हे, तर बिहार निवडणुकांमधील बॉलिवूडच्या शक्तीप्रदर्शनाची ही झलक आहे.

महाराष्ट्रातील निवडणुकांमध्ये ' ग्लॅमर ' आणल्यानंतर बॉलिवूडमधील अनेक कलाकारांनी बिहारकडे आपला मोर्चा वळवला आहे. ' हात को ' हाथ ' दो... लालटेन की साथ दो... अशा घोषणा आणि हातात धरलेले बॉलिवूड स्टार्स बिहारमध्ये अनेक दिग्गज नेत्यांच्या गदीर्चे विक्रम मोडण्यात यशस्वी होत आहेत. म्हणूनच बॉलिवूडचे हे ग्लॅमर मतदारसंघात आणण्यासाठी अनेक उमेदवारांनी राष्ट्रीय पातळीवरील ' वजन ' वापरण्यास सुरुवात केली आहे. कलाकारांनी बिहार भेटीचे निमंत्रण स्वीकारावे यासाठी महाराष्ट्रातील नेत्यांपासून ते बॉलिवूडमधले निर्माते, दिग्दर्शकांबरोबर असलेल्या मैत्रीपूर्ण संबंधाचा उमेदवार वापर करीत आहेत. तिसऱ्या टप्प्यांत होत असलेल्या निवडणुकीत बिहारमध्ये जणू बॉलिवूड मेळावा भरण्याची चिन्हे दिसू लागली आहेत.

नेत्याऐवजी कलाकारांच्या उपस्थितीमुळेच बिहारमध्ये निवडणुका गाजणार, असा अंदाज सुरुवातीला वर्तवण्यात येत होता. नगमा, रजा मुराद यांच्या बिहार, झारखंड भेटीने हा अंदाज खराही ठरू लागला होता ; पण भाजपच्या व्यंकय्या नायडू यांचे हेलिकॉप्टर जळाल्याचा धसका सर्वच कलाकारांनी घेतला आणि आपले प्लॅन बदलून मुंबईत राहणेच पसंत केले ; पण त्याच दरम्यान काँग्रेसच्या प्रचारासाठी बिहारमध्ये आलेल्या गोविंदाच्या प्रचारसभांमधील हाऊसफुल्ल गदीर्ने प्रचाराची दिशा बदलून टाकली. भाजपच्या प्रचारासाठी हेमा मालिनी, नवज्योत सिद्धू, राष्ट्रीय जनता दल पाटीर्साठी सुनिल शेट्टी, रमन जॅसी सोडूनही, समाजवादी पाटीर्साठी जयाप्रदा, जया बच्चन, काँग्रेससाठी नगमा, रजा मुराद, गोविंदा या कलाकारांनी प्रचार सभा गाजवल्या आहेत.

येत्या काळात स्मृती इराणी, पूनम ढिल्लाँ, सुरेश ऑबेरॉय, जितेंद, झीनत अमान, ओम पुरी, राजेश खन्ना हे कलाकारही आपापल्या पाटीर्च्या प्रचारासाठी बिहार भेटीसाठी येण्याची शक्यता आहे. राजकीय नेत्यांच्या भाषणांनी गजबजणाऱ्या बिहारच्या निवडणुकीवर पहिल्यांदाच फिल्मी रंग चढण्याची चिन्हे दिसू लागली आहेत.

निवडणूक प्रचारात जान आणण्यासाठी आणि जास्तीत जास्त गदीर् खेचण्यासाठी कलाकारांची उपस्थिती आवश्यक असल्याचे अनेक उमेदवार सांगत आहेत. एका राजकीय पाटीर्ने आपल्या ' स्टार ' मंडळींकडून खास बिहारी शैलीत भाषण करण्याची तयारी करून घेतली आहे. कलाकारांच्या उपस्थितीबाबत उमेदवारांमध्ये जोश असला तरी कार्यर्कत्यांमध्ये मात्र नाराजी दिसते आहे. ' स्टार ' मंडळींची बडदास्त ठेवण्यात होणाऱ्या दमछाकीमुळे ' बंद करो ये नाटक ' असा सूर आहे.

बॉलिवूड स्टार्सच्या निवडणूक प्रचाराबाबत बिहारी लोकांमध्ये मात्र उत्सुकता दिसून येत आहे. निवडणुकीच्या निमित्ताने का होईना ; पण एवढ्या कलाकारांचे पाय बिहारला लागत आहेत हे काय कमी आहे, अशी प्रतिक्रिया लोकांमधून उमटत आहे ; पण हे कलाकार निवडणूक निकालावर किती प्रभाव टाकू शकतील ? या प्रश्ानत ' जर निवडणूक निकाल फिरण्याची ताकद कलाकारांमध्ये असती तर एव्हाना केंदातील सरकार हे बॉलिवूड कलाकारांचेच दिसले असते ' ही एका मतदाराने दिलेली प्रतिक्रिया पुरेशी आहे. अंडरर्वल्डबरोबरच्या संबंधाचा आरोप होत असलेल्या नगमाच्या सभा काँग्रेसला लाभदायक ठरण्याऐवजी तापदायक ठरत आहेत. त्यामुळे संकट ओढवू नये, याची खबरदारी बॉलिवूडबरोबर युती करताना राजकीय पक्ष घेत आहेत.

पाटण्यातील शिवाजी पार्क

राजकीय आणि क्रिकेट या शब्दांचं ' शिवाजी पार्क ' या नावाशी उत्कट नाते आहे. मग ते मुंबई असो वा पाटणा. मुंबईप्रमाणेच पाटण्यातील शिवाजी पार्कही राजकीय सभांचे केंद बनले आहे. सचिनला आदर्श मानून अनेक खेळाडू या मैदानावर जीवाचं रान करताना दिसतात. हे मैदान मुंबईच्या शिवाजी पार्कइतके मोठे नसले तरी पाटण्याच्या तरुणास त्याच्यासाठी शिवाजी मैदान तितकेच महत्त्वाचे नाव आहे.

 
</text>
</doc>
