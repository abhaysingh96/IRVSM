<doc>
<docno>1023241.cms.txt</docno>
<text>
 
महाराष्ट्र
पुण्यात आज कॉलेज बंद
[ Thursday, February 17, 2005  12:50:50 am]


म. टा. प्रतिनिधी

पुणे : र्फग्युसन कॉलेजमध्ये प्राचार्यांच्या कक्षावर मंगळवारी झालेल्या हल्ल्याचा निषेध करण्यासाठी शहर आणि परिसरातील सर्व कॉलेज, शैक्षणिक संस्था गुरुवारी एक दिवसाचा बंद पाळणार आहेत. मात्र , 12 वीच्या प्रात्यक्षिक परीक्षा आणि अन्य परीक्षा वेळापत्रकाप्रमाणे होतील.

प्राचार्य, प्राध्यापक, शिक्षकेतर कर्मचाऱ्यांच्या संघटना आणि कॉलेज व्यवस्थापनाच्या बुधवारी सायंकाळी झालेल्या बैठकीत कॉलेज बंद ठेवण्याचा निर्णय एकमुखाने घेण्यात आला. शहरातील अनेक प्रमुख कॉलेजांचे प्राचार्य, व्यवस्थापन मंडळातील सदस्य, प्राध्यापक आणि शिक्षकेतर कर्मचारी संघटनेचे पदाधिकारी बैठकीस हजर होते.

 
</text>
</doc>
