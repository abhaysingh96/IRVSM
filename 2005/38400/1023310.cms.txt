<doc>
<docno>1023310.cms.txt</docno>
<text>
 
महामुंबई
शेतकऱ्यांच्या आत्महत्या; सरकारला 10 हजाराचा दंड
[ Thursday, February 17, 2005  01:27:06 am]


म. टा. प्रतिनिधी

मुंबई : सातत्याने पडणारा दुष्काळ, आतबट्ट्यात गेलेली शेती आणि कर्जबाजारीपणा यामुळे होत असलेल्या शेतकऱ्यांच्या आत्महत्यांबाबत सरकार उदासीन असल्याचा ठपका ठेवत मुंबई हायकोर्टाने बुधवारी एका संबंधित दाव्यासंदर्भात राज्य सरकारला 10 हजार रुपये दंड ठोठावला.

बीड, जालना आणि परभणी जिल्ह््यांत 3 मार्च 2001 ते 2 जानेवारी 2005 या काळात 648 शेतकऱ्यांनी आत्महत्या केल्याची माहिती ऑल इंडिया बायोडायनॅमिक अँड ऑरगॅनिक फामिर्ंग असोशिएशन तसेच सत्यपाल आनंद या अर्जदारांनी मुख्य न्यायमूतीर् दलवीर भंडारी आणि न्या. शरद बोबडे यांच्या खंडपीठासमोर सादर केली. या दाव्यात देशोन्नतीचे संपादक प्रकाश पोहरे यांनीही हस्तक्षेप केला आहे.

असोसिएशनच्या वकील श्ाेया पाठक यांनी दिलेल्या माहितीनुसार 648 शेतकऱ्यांनी आत्महत्या केल्या. मात्र ही संख्या 294 असल्याची सरकारी आकडेवारी आहे.

सरकारचा दावा खोडून काढताना अॅड. पाठक यांनी सांगितले की, मयत शेतकऱ्यांबाबतच्या 143 तपशीलवार फायली मार्च 2003 रोजी तत्कालीन मुख्यमंत्री सुशीलकुमार शिंदे यांना आपण दिल्या होत्या. दुसऱ्या टप्प्यात अशा 255 फायली तयार असल्याचे सरकारला कळवले आहे. मात्र अद्याप सरकारने याप्रकरणी काहीही प्रतिसाद दिला नसल्याचे त्यांनी सांगितले. तर असे कागदच मिळाले नसल्याचे सरकारचे म्हणणे होते. याची गंभीर दखल घेत तीन आठवड्यांत सरकारने स्पष्टीकरण द्यावे तसेच अर्जदारास 10 हजार रुपयांचा खर्च द्यावा असा आदेश कोर्टाने दिला.

 
</text>
</doc>
