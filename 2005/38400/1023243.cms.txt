<doc>
<docno>1023243.cms.txt</docno>
<text>
 
महाराष्ट्र
तुकोबांच्या अभंगाला 70 देशांमधील वाचक!
[ Thursday, February 17, 2005  12:52:27 am]


म. टा. प्रतिनिधी

पुणे : मराठीतील पहिले विदोही कवी मानल्या जाणाऱ्या संत तुकाराम यांच्या 397 व्या जयंतीनिमित्त साहित्य क्षेत्रात बरेच विचारमंथन होत असताना 222. ह्लह्वद्मड्डह्मड्डद्व.ष्श्ाद्व या संकेतस्थळावर त्यामधील विविध भाषांमध्ये भाषांतरीत करण्यात आलेल्या अभंगांचे वाचन भारतात तसेच जगातील सुमारे 70 देशांमधून होत आहे, असे या संकेतस्थळावर काम करणारे दिलीप धोंडे यांनी सांगितले.

तुकाराम महाराजांची जयंती पुणे विद्यापीठातील संत तुकाराम अध्यासनातफे साजरी केली गेली.

साहित्य अकादमीने तुकारामांच्या निवडक 500 अभंगाचे नुकतेच पुस्तक काढले असून त्याचे संपादन प्रसिद्ध साहित्यिक आणि समीक्षक डॉ. भालचंद नेमाडे यांनी केले आहे. पुणे विद्यापीठातील संत तुकाराम अध्यासनाच्या संकेतस्थळातील माहिती अद्ययावत करण्याचे कामही सध्या चालू आहे. इतर प्रगत पाश्चिमात्य देशांबरोबरच चीन, पॅलेस्टाइन, सुदान, इराण, इस्त्राइल सारख्या देशांमधूनही हे संकेतस्थळ पाहणाऱ्यांची संख्या वाढत आहे. या धर्मातीत अभंगांचे वाचक मुस्लिम, ख्रिश्चन तसेच इतर अनेक वंशांचेही आहेत, असे धोंडे यांनी सांगितले.

भक्तीमार्गातील एक थोर पथदर्शक आणि असामान्य कवी म्हणून अजरामर झालेल्या तुकोबांचे अभंग खेडोपाड्यातून आजही ऐकायला मिळतात. किंबहुना तुकाराम झालेच नसते तर मराठी भाषा खरोखरच दरिदी राहिली असती, असे मत प्रसिद्ध साहित्यिक आणि समीक्षक डॉ. भालचंद नेमाडे यांनी साहित्य अकादमीच्या पुस्तकाच्या प्रस्तावनेत व्यक्त केले आहे.

' तुकाराम गाथा : निवडक अभंग ' या पुस्तकात त्यांनी आपली भूमिका मांडताना डॉ. नेमाडे यांनी सांगितले की, तुकोबांच्या अभंगातील बराच भाग हा जातीयतेविरुद्ध आणि संकुचित धामिर्कतेविरुद्ध शस्त्र उगारणारा आहे. प्रतिकूल परिस्थितीशी झगडत गृहस्थ, कवी, भक्त आणि संत अशा पायऱ्या चढलेल्या तुकारामांसारखे व्यक्तिमत्त्व जागतिक वाङम्यीन इतिहासात क्वचितच आढळते.

तुकारामांनंतर त्यांच्या अभंगांच्या वह्याही नाहिशा झाल्या. त्यानंतर शंभर वर्षांनी एक थोर तुकारामभक्त वारकरी त्रिंबक कासार यांनी चाळीस वषेर् गावोगाव हिंडून मौखिक स्वरूपात विखुरलेले अभंग पहिल्यांदा एकत्र लिहून ठेवले. नंतर पुढे 1869 मध्ये एक तुकारामभक्त इंग्रज अधिकारी सर अलेक्झांडर ग्रांट याने पुढाकार घेऊन चार हजार 500 अभंगांची गाथा प्रकाशित केली. हीच संहिता अधिकृत मानली जात असली तरीही ती पूर्ण निदोर्ष नाही, असे मत डॉ. नेमाडे यांनी व्यक्त केले.

 
</text>
</doc>
