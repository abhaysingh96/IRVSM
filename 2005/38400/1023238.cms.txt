<doc>
<docno>1023238.cms.txt</docno>
<text>
 
महाराष्ट्र
तिघांचा खून करणाऱ्या जवानाला जन्मठेप
[ Thursday, February 17, 2005  12:47:39 am]


म. टा. वृत्तसेवा

अहमदनगर : पारनेर तालुक्यातील हिवरे-कोरडा गावात जमीन वाटणीच्या वादातून आई-वडील आणि बहिणीचा गळा आवळून खून केल्याच्या आरोपावरून येथील कोर्टाने गोरक्ष अंबाजी अडसूळ ( 27, रा. हिवरे कोरडा, ता. पारनेर) या लष्करी जवानाला सोमवारी फाशीची शिक्षा ठोठावली. दोन वर्षांपूवीर् गोरक्षने वडील- अंबाजी, सावत्र आई-जनाबाई आणि सावत्र बहीण रेश्मा या तिघांना पेढ्यातून गुंगीचे औषध दिले आणि बुटाच्या लेसने त्यांचा गळा आवळून खून केला. नंतर त्याने या तिघांचे मृतदेह लष्कराच्या पेटीतून रेल्वेमध्ये पाठवून दिले!

गोरक्ष पंजाबमध्ये लष्करात नोकरीला होता. त्याने वडिलांकडे जमीन मागितली पण अंबाजीने मात्र ही मागणी मान्य केली नाही. 22 ऑक्टोबर 2002 रोजी गोरक्षने या तिघांना ठार मारले. त्यांचे मृतदेह असलेल्या ट्रंका भोपाळ व दौंड येथे अडवण्यात आल्या. त्या अहमदनगरहून आल्याचे तपासात निष्पन्न झाल्याने गुन्हा येथील पोलिसांकडे दाखल झाला. हिवरे-कोरडा येथून तिघेजण बेपत्ता झाल्याची माहिती समजल्यावर पोलिसांनी त्यादिशने तपासाला सुरुवात केली. अहमदनगर रेल्वे स्थानकावर गोरक्षला गोवा एक्सप्रेसमध्ये ट्रंक ठेवताना पाहणाऱ्या पुण्याच्या आराधना माथुर यांनी कोर्टात तशी साक्ष दिली.

 
</text>
</doc>
