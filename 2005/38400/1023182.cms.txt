<doc>
<docno>1023182.cms.txt</docno>
<text>
 
क्रीडा
दोन दिवसात तीन डाव आटोपले, खेळपट्ट्या की आखाडे?
[ Thursday, February 17, 2005  12:19:47 am]


ग्वाल्हेर : पाकिस्तानबरोबरची कसोटी मालिका तोंडावर आली असताना व निवड चाचणीचा दर्जा देण्यात आलेल्या दुलीप करंडक स्पधेर्साठी आखाडेस्वरूप खेळपट्ट्या बनविण्यात आल्या आहेत. पूर्व वि. मध्य विभाग यांच्यादरम्यानच्या येथील कॅप्टन रूपसिंग स्टेडियमवर खेळल्या जात असलेल्या सामन्यात दोन दिवसात तीन डाव आटोपले असून मध्य विभागाला सामना जिंकण्यासाठी 137 धावांचे आव्हान असून दुसऱ्या दिवसअखेरीस त्यांनी फझलच्या मोबदल्यात सात धावा केल्या आहेत. पहिल्याच दिवशी या खेळपट्टीवर 14 गडी गारद झाले पण दुसऱ्या दिवशी तर त्यात आणखी तीन बळींची भर पडून तब्बल 17 फलंदाज माघारी परतले. मध्य विभागाचा पहिला डाव 189 धावात आटोपला व पूवेर्ला पाच धावांची नाममात्र आघाडी मिळाली. नमन ओझाने 40 तर जयप्रकाश यादव व मुरली कातिर्क यांनी प्रत्येकी 29 धावा केल्या. शिवशंकर पॉल व रणदेव बोस या तेज जोडगोळीने मध्य विभागाचा डाव गंुडाळला खरा पण पूवेर्चा दुसरा डाव 131 धावातच आटोपला. तीन तासाच्या आत 38 षटकात त्यांचा सारा संघ उखडला गेला. कर्णधार लक्ष्मीरतन शुक्लने एकाकी झंुज देत नाबाद अर्धशतक फटकावले. जयप्रकाश यादवने पाच गडी बाद केले व सामन्यात दहा गडी टिपण्याची किमया केली.

धावफलक : पूर्व विभाग 194 व 131 ( लक्ष्मीरतन शुक्ल नाबाद 53, जयप्रकाश यादव 34/5, रूदप्रताप 6/3) वि. मध्य विभाग 189 ( कैफ 31, रैना 26, ओझा 40, जयप्रकाश यादव 29, मुरली कातिर्क नाबाद 29 , शिवशंकर पॉल 26-4-50-6, रणदेव बोस 25-7-79-4) व 1 बाद 7.

 
</text>
</doc>
