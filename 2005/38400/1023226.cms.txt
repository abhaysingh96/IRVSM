<doc>
<docno>1023226.cms.txt</docno>
<text>
 
महाराष्ट्र
जिल्हा रुग्णालयातून बालिकेला पळवून बलात्कार
[ Thursday, February 17, 2005  12:39:14 am]


म. टा. प्रतिनिधी

नाशिक : द्वारका परिसरातील काठे गल्लीतल्या एका घरात घुसून अल्पवयीन बालिकेवर अतिप्रसंग करू पाहणाऱ्या युवकाला पोलिस गजाआड करत नाहीत तोच जिल्हा रुग्णालयात उपचारासाठी दाखल असलेल्या आजीसोबत थांबलेल्या एका दहा वषीर्य मुलीला पळवून नेऊन तिच्यावर बलात्कार होण्याची घटना घडली आहे.

गंगापूर गावात मोलमजुरी करणाऱ्या एका कुटुंबातील वृद्घेला जिल्हा रुग्णालयात दाखल करण्यात आले होते. सोमवारी त्या वृद्घेची दहा वषीर्य नात तिच्या आई आणि मावशीसोबत रुग्णालयात आली. काही वेळाने बालिकेची आई घरी गेली. रुग्णालयाच्या आवारात बालिका तिच्या मावसबहिणीसोबत खेळत असताना एका सायकलस्वाराने ' तुला गंगापूरला घरी बोलावले आहे. माझ्याबरोबर चल ', असे सांगून तिला सायकलवर बसवून नेले.

ही गोष्ट मावसबहिणीने रुग्णालयात जाऊन सांगितल्यावर बालिकेचा शोध सुरू झाला. मात्र, ती न सापडल्याने पोलिसांत तक्रार देण्यात आली.

दरम्यान, सायकलस्वाराने बालिकेला तंबाखू खायला देऊन तिला बेशुद्घ केले आणि सातपूर परिसरातील एका ठिकाणी नेऊन तिच्यावर बलात्कार केला. बालिकेला तेथेच टाकून तो पळून गेला. मध्यरात्री बालिकेला शुद्घ आली आणि तिने रडत मदतीचा शोध सुरू केला. जवळपासच्या एका घरातील महिलेकडे तिला रात्रभरासाठी आश्रय मिळाला. महिलेने तिला सकाळी पोलिसांच्या हवाली केले.

त्यानंतर त्या बालिकेला उपचारासांठी रुग्णालयात दाखल करण्यात आले असून ती बोलण्याच्या स्थितीत नसल्याने पोलिसांना आरोपीविषयी माहिती मिळू शकलेली नाही.

दोन दिवसांपूर्वी काठे गल्लीतही बालिकेची फसवणूक करून अतिप्रसंग करण्याचा प्रकार घडला होता. येथील 12 वषीर्य बालिकेचा पाठलाग करत धनंजय ऊर्फ अर्जुन हरिदास खैरे तिच्या घरी पोहोचला होता. घरात एकट्याच असलेल्या या मुलीकडे पिण्यासाठी पाणी मागण्याचे निमित्त करून तो आत शिरला होता. त्यानंतर निघून जाण्याचा बहाणा करून तो काही वेळाने पुन्हा त्या बालिकेकडे आला ' मी तुझ्यावर उपचार केलेले आहेत, आता पुन्हा तुला तपासायचे आहे ', असे सांगत तिच्यावर अतिप्रसंग करू लागला.

त्याचवेळी त्या बालिकेची मोठी बहीण घरी परतली. त्यामुळे त्याने पळ काढला. मात्र, त्याची डायरी तेथेच राहिल्याने पोलिसांना त्याचा माग काढता आला.

काठे गल्लीतील घटनेची चर्चा थंडावत नाही तोच जिल्हा रुग्णालयातला प्रकार घडला आहे. काही महिन्यापुवीर् सिडकोतून नऊ वषीर्य बालिकेला पळवून नेऊन पाथडीर्जवळ बलात्कार करून आरोपी पसार झाला होता. पुन्हा तसाच गुन्हा घडल्याने पालकवर्गात चिंतेचे वातावरण असून पोलिसांच्या संवदेनशीलतेविषयी शंका व्यक्त केली जात आहे.

 
</text>
</doc>
