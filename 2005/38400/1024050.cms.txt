<doc>
<docno>1024050.cms.txt</docno>
<text>
 
बहुतांची अंतरे
विकासाचे सदोष धोरण जबाबदार
[ Thursday, February 17, 2005  08:30:35 pm]


सध्या मुंबईत झोपड्या तोडण्याचा कार्यक्रम सुरू आहे. परत झोपड्या उभारल्या जाणार नाहीत यासाठी काहीतरी ठोस कार्यक्रम हाती घेतला पाहिजे तरच झोपड्या तोडण्याला अर्थ आहे. झोपड्या तोडण्यात मनुष्यबळ व पैसा वाया जातो.

आज झोपड्या तोडल्या तर तेथील लोक दुसऱ्या कुठेतरी निवारा शोधणार म्हणजे मूळ प्रश्ान् तसाच राहतो. येथे पोटापाण्याचा प्रश्ान् सुटतो म्हणून लोक मुंबईत येऊन इतक्या गलिच्छ वस्त्यांत राहतात. देशाच्या विविध भागांतून लोक येथे येतात. त्यांच्या येण्याला व झोपड्या बांधण्याला जोपर्यंत आडकाठी होत नाही, तोपर्यंत लोक मुंबईत येतच राहणार व झोपड्या उठतच राहणार, कोणीही, आपला गाव सोडून, असुविधा पत्करून दुसरीकडे जाणार नाही. देशाच्या असमतोल विकासामुळे असे घडते. अविकसित भागातून विकसित भागात लोक जातात. हा असमतोल नष्ट केला, तरच हे दुष्टचक्र थांबेल. विकासाचे योग्य धोरण आखले, तरच झोपड्या वाढणे थांबेल.

उषा रानपारखे, मुलुंड, मुंबई.

 
</text>
</doc>
