<doc>
<docno>1023298.cms.txt</docno>
<text>
 
महामुंबई
शालेय पोषण आहार योजनेच्या अनुदानात वाढ
[ Thursday, February 17, 2005  01:21:48 am]


म. टा. प्रतिनिधी

मुंबई : शालेय पोषण आहार योजनेतंर्गत लाभाथीर् विद्यार्थ्याला दररोज 100 ग्रॅम वजनाची खिचडी करून देण्यासाठी प्रत्येक विद्यार्थ्यांसाठी दिल्या जाणाऱ्या अनुदानात आणखी एक रुपयांनी वाढ करण्याचा निर्णय घेण्यात आला आहे. यामुळे राज्यातील पात्र शाळांना प्रत्येक विद्यार्थ्यांमागे दीड रुपया अनुदान मिळू शकेल, असे मुख्यमंत्री विलासराव देशमुख यांनी मंत्रिमंडळाच्या बैठकीनंतर सांगितले.

या योजनेतंर्गत लाभार्थी विद्यार्थ्यास 50 पैशांच्या अनुदानात पुरेशी डाळ व तेल वापरून चांगल्या प्रकारची खिचडी शिजवून देण्यात अडचण येत होती. या तक्रारींची दखल घेऊन सरकारने हा निर्णय घेतला असून, त्याची अमलबजावणी 1 सप्टेंबर 2004 पासून पूर्वलक्ष्यी प्रभावाने करण्यात येईल.

या निर्णयामुळे खिचडीसाठी प्रत्येक विद्यार्थ्यास दररोज दीड रुपया अनुदान मिळू शकेल. त्यातून चांगल्या प्रकारची खिचडी देणे तसेच आठवड्यातून एकदा उकडलेली अंडी, केळी आणि चार बिस्किटांचे पुडे असा जादा आहार देणे शक्य होईल. या निधीतून शाळांना छोटे स्वयंपाकघर बांधता येईल. तसेच, गॅसची शेगडी, भांडीसुद्धा विकत घेता येईल, असे ते म्हणाले.

वस्तीशाळा व लहान शाळांना धान्याच्या वाहतुकीसाठी खर्च व स्वयंपाकाची मजुरी मोठ्या शाळेइतकीच पडते, असे निदर्शनास आल्याने लहान शाळांना दरडोई अधिक अनुदान देण्याचा निणय सरकारने घेतल्याचे यावेळी सांगण्यात आले.

 
</text>
</doc>
