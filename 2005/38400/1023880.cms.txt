<doc>
<docno>1023880.cms.txt</docno>
<text>
 
महाराष्ट्र
उल्हासनगरमध्ये 'कलानी राज'!
[ Thursday, February 17, 2005  05:30:53 pm]


मुंबई टाइम्स टीम

उल्हासनगरवर 18 फेब्रुवारीपासून खऱ्या अर्थाने कलानीराज सुरू होणार आहे. आमदार पप्पू कलानी यांच्या पत्नी ज्योती कलानी महापौरपदावर विराजमान होणार आहेत. महापालिकेत राष्ट्रवादी, काँग्रेस, रिपाइं यांचं बहुमत असल्यामुळे ज्योती कलानी यांची महापौरपदी तसंच राष्ट्रवादीचे विनोद तलरेजा यांची उपमहापौरपदी निवड निश्चित मानली जात आहे.

काँग्रेसच्या विद्यमान उपमहापौर जया साधवानी निवडणुकीत उतरल्या असल्या, तरी पप्पू कलानींनी जया साधवानी यांच्या फेरनिवडीची शक्यता पूर्णपणे फेटाळून लावली आहे. या पूवीर् महापौर, उपमहापौरपदं काँग्रेसकडे असल्यामुळे आता दोन्ही पदं राष्ट्रवादीकडे राहतील, असं त्यांचं म्हणणं आहे. राष्ट्रवादीतफेर् उपमहापौरपदासाठी विनोद ठाकूर यांनीही अर्ज दाखल केला आहे. पण त्यांचा अर्ज डमी असल्याचं राष्ट्रवादीचे कार्याध्यक्ष दिलीप लालवानी यांनी सांगितलं. शिवसेना-भाजपतफेर् महापौरपदासाठी नगरसेविका लक्ष्मी ससाणे यांनी तर भाजपच्या जम्मू पूरसवानी यांनी उपमहापौरपदासाठी अर्ज दाखल केला आहे.

स्थायी समिती सभापतीपदी सभागृहनेते किशोर वनवारी यांची निवड अपेक्षित आहे. आतापर्यंत स्थायी समितीचं अध्यक्षपद ज्योती कलानी सांभाळत होत्या. यंदा प्रथमच ही संधी वनवारी यांना मिळणार आहे. उल्हासनगर महापालिकेची निमिर्ती झाल्यानंतर या वेळी प्रथमच महापौर, उपमहापौर, स्थायी समिती सभापती, शिक्षणमंडळ सभापती, सभागृहनेता या पदांवर प्रथमच सिंधी भाषिक नगरसेवक निवडले जातील.

एकीकडे उल्हासनगरचा किल्ला राष्ट्रवादीच्या ताब्यात असतानाही राज्यकारभार मात्र काँग्रेसच्या ताब्यात होता. मात्र , 18 फेब्रुवारीपासून उल्हासनगरचा कारभार कलानींच्या ताब्यात येणार असून पत्नीला महापौरपदी बसवण्याचं त्यांचं स्वप्न प्रत्यक्षात येत आहे.

 
</text>
</doc>
