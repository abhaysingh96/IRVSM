<doc>
<docno>1023772.cms.txt</docno>
<text>
 
महाराष्ट्र
ठाण्यात झालं 'शुभंकरां'चं राष्ट्रीय अधिवेशन
[ Thursday, February 17, 2005  04:21:29 pm]


मुंबई टाइम्स टीम

ठाणे : स्किझोफ्रेनिया या गंभीर आजाराशी सामना करणाऱ्या रुग्णांच्या नातेवाईकांंचं राष्ट्रीय अधिवेशन इथे नुकतंच पार पडलं. राज्यातील विविध जिल्हे तसंच कर्नाटक, गुजरात, छत्तीसगड, मध्य प्रदेश इथून आलेल्या सुमारे साडेतीनशे प्रतिनिधींची उपस्थिती या अधिवेशनाला होती.

स्किझोफ्रेनिया रुग्णांच्या कुटुंबियांना ' शुभंकर ' असं म्हणावं, या सूचनेचा स्वीकार करून अधिवेशनाची सुरुवात झाली. अधिवेशनाचं उद्घाटक आणि मनोविकारतज्ज्ञ डॉ. मोहन आगाशे यांनी केलं. स्वमदत गट कसे वाढतील, ग्राहक म्हणून रुग्ण कुटुंबियांच्या विविध अडचणी, स्किझोफ्रेनिया आजार आणि कायदा अशा विविध विषयांवरील चर्चासत्रं अधिवेशनात पार पडली. स्किझोफेनिया आजाराची माहिती देणारं खास सत्र तसंच कुटुंबिय प्रशिक्षण कार्यशाळा यांचंही आयोजन करण्यात आलं.

ठाण्याच्या इन्स्टिट्यूट फॉर सायकॉलॉजिकल हेल्थ या संस्थेतफेर् भरवण्यात आलेल्या या अधिवेशनातील सर्व सत्रांचं संयोजन डॉ. आनंद नाडकणीर् यांनी केलं. मानसशास्त्रज्ञ डॉ. शुभा थत्ते, डॉ. अनुराधा सोवनी, सविता आपटे, यांच्यासह डॉ. अरविंद भावे, डॉ. जयंत ढाके, डॉ. नितीन दलाया हे मनोविकारतज्ज्ञ तसंच हरीहर भावे, प्रशांत पंचाक्षरी, जाई वैद्य या कायदेतज्ज्ञांनी प्रतिनिधींना मार्गदर्शन केलं.

' र्वल्ड फेडरेशन ऑफ स्किझोफ्रेनिया अॅण्ड अलाईड डिसऑर्डर्स ' या रुग्ण कुटुंब स्वमदत गटाच्या आंतरराष्ट्रीय संस्थेचे जागातिक अधिवेशन तीन वर्षांनंतर मुंबईमध्ये भरवण्यासाठी प्रयत्न करण्याचा निर्णय सहभागी स्वमदत गटांनी घेतला आहे. आयपीएच या संस्थेतफेर् चालवल्या जाणाऱ्या सुहृद गटांच्या रुग्ण कुटुंबियांच्या कार्यर्कत्यांनी या अधिवेशनासाठी काम केलं.

दरम्यान रुग्ण कुटुंबियांना प्रशिक्षण देण्यासाठी दोन दिवसांच्या कार्यशाळा आयपीएचतफेर् नियमितपणे चालवण्यात येणार आहेत. अधिक माहितीसाठी 25428183, 25366577 या दूरध्वनीवर किंवा द्बश्चद्धञ्चद्धद्गड्डद्यह्लद्ध 4 द्वद्बठ्ठस्त्र.ष्श्ाद्व या इमेलवर संपर्क साधण्याचं आवाहन करण्यात आलं आहे.

 
</text>
</doc>
