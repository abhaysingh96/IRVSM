<doc>
<docno>1024205.cms.txt</docno>
<text>
 
देश-विदेश
कापूसखरेदीसाठी विलासरावांचे चिदंबरमना साकडे
[ Thursday, February 17, 2005  11:15:50 pm]


म. टा. विशेष प्रतिनिधी

नवी दिल्ली : कापूस एकाधिकार योजनेखाली 15 फेब्रुवारीपर्यंत 183 लक्ष क्विंटल कापसाची खरेदी महाराष्ट्र सरकारने केली असून त्याची किंमत 4 हजार 52 कोटी रुपये आहे. त्यापैकी 880 कोटी रुपये आजपर्यंत सरकारने अदा केले असून 2300 कोटी रुपये तातडीची देणे बाकी आहे, अशी माहिती मुख्यमंत्री विलासराव देशमुख यांनी गुरुवारी येथे वार्ताहर परिषदेत दिली.

राज्य सहकारी बँकेने 643 कोटी रुपयांचे कर्ज नाबार्डमार्फत उपलब्ध करून दिले आहे. एनसीडीसीकडून 500 कोटींच्या तर रिझर्व बँकेकडून 800 कोटींच्या कर्जाची विनंती सरकारने केली आहे. त्यासाठी आवश्यक हमी सरकारने दिली असून 400 कोटींचे ' माजिर्न मनी ' ही जमा करण्याची तयारी दर्शवली आहे, असे ते म्हणाले.

केंदीय अर्थमंत्र्यांनी भारतीय रिझर्व बँकेकडे महाराष्ट्र सरकारच्या वतीने मध्यस्थी करावी, यासाठी मुख्यमंत्र्यांनी चिदंबरम यांची दुपारी भेट घेतली. त्यांनी या कामात सर्वतोपरी सहकार्य देण्याचे आश्वासन दिल्याचे मुख्यमंत्र्यांनी सांगितले.

मुंबईच्या एमयूटीपी प्रकल्पाच्या दुसऱ्या टप्प्यासाठी तसेच ट्रान्स हार्बर लिंक आणि मेट्रो रेल्वे प्रकल्पाच्या पाठपुराव्यासाठी, केंदीय राज्यमंत्री पृथ्वीराज चव्हाण यांचीही मुख्यमंत्र्यांनी भेट घेतली.

 
</text>
</doc>
