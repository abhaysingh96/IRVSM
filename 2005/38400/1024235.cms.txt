<doc>
<docno>1024235.cms.txt</docno>
<text>
 
महाराष्ट्र
ठाणे नगरसेवकांना धमक्या देणारा गुंड अटकेत
[ Thursday, February 17, 2005  11:50:10 pm]


म. टा. प्रतिनिधी

ठाणे : तब्बल 11 खून आणि खंडणी व अपहरणासारख्या गंभीर गुन्ह्यातील आरोपी, तसेच ठाणे महापालिकेतील विरोधी पक्षनेते प्रकाश बडेर् आणि शिवसेनेचे नगरसेवक राजेंद साप्ते यांना खंडणीसाठी धमकावणारा, छोटा राजन टोळीचा शार्पशूटर विजय नरसाळे याला पोलिसांनी बुधवारी जालन्यात अटक केली. त्याला बुधवारपर्यंत पोलिस कोठडी देण्यात आली आहे.

विजयने 20 जानेवारीपासून बडेर् व साप्ते यांना पाच लाख रुपयांच्या खंडणीसाठी धमकावण्यास सुरुवात केली होती. या दोघांनीही तत्कालीन पोलिस आयुक्त सुप्रकाश चक्रवतीर् यांच्याकडे तक्रार केल्यानंतर कळवा पोलिस ठाण्यात गुन्हा नोंदवण्यात आला. गुन्हे शाखेचे वरिष्ठ पोलिस निरीक्षक आत्माराम तावडे व त्यांचे सहकारी पोलिस निरीक्षक सुरेश पवार व सहायक पोलिस निरीक्षक जर्नादन थोरात यांच्या पथकास जालन्यातील कुंभार-पिंपळगाव गावातील बूथवरून फोन येत असल्याचे निष्पन्न झाले.

पोलिस पथकाने कुंभार पिंपळगाव येथील आठवडा बाजारात सापळा लावून विजय बापू साळवे ऊर्फ नरसाळे ( 33) याला ताब्यात घेतले. माजी आमदार झियाउद्दीन बुखारी, दाऊद इब्ााहिमचा मेव्हणा इब्ााहिम यांच्या खुनात त्याचा सहभाग आहे.

 
</text>
</doc>
