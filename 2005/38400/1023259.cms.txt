<doc>
<docno>1023259.cms.txt</docno>
<text>
 
धावते जग
न सुटणारा प्रश्न
[ Thursday, February 17, 2005  01:02:32 am]


मुंबईचे शांघाय करण्याच्या घोषणा सुरू असतानाच देशाच्या आथिर्क राजधानीला लागून असलेल्या ठाणे जिल्ह्यात कुपोषित बालके आढळून आली आहेत. भिवंडीमध्ये चार, तर मोखाडा या आदिवासींची बहुसंख्या असलेल्या तालुक्यात 513 कुपोषित बालके असल्याचे दिसून आले आहे. अर्थात याचा अर्थ कुपोषित बालकांचा प्रश्न राज्यातील ठाणे जिल्ह्यापुरताच मर्यादित आहे, असे नाही.

याचे कारण आत्यंतिक गरिबी असलेल्या भागात कुपोषणाचा प्रश्न आहेच, असे विविध सवेर्क्षणांतून दिसून आले आहे. एका आकडेवारीनुसार आपल्या देेशामध्ये अर्भकांच्या मृत्यूचे प्रमाण एक हजारात 73 आहे ; तर तीन वर्षांच्या आतल्या मुलांमध्ये कुपोषित मुले असण्याचे प्रमाण 46.7 टक्के आहे. देशात चौदा वषेर् वयापर्यंतची 34 कोटी बालके आहेत.

या बालकांचा विचार केला तर गरीब कुटुंबांमधील जवळपास 88 टक्के मुले कुपोषित असतात, असे ही आकडेवारी सांगते. यात बदल होऊ नये, यासाठी सरकारने विविध योजना आखल्या आहेत, कायदे मंजूर केले आहेत. परंतु त्याचा हवा तसा उजेड पडलेला दिसत नाही. उलट सगळेच केवळ कागदी घोडे नाचविण्याचे प्रकार आहेत की काय, असा संशयच भिवंडी आणि मोखाडा येथील कुपोषित मुलांकडे पाहून येतो.

मानवी शरीराच्या निरोगी वाढीसाठी आवश्यक त्या प्रमाणात प्रथिने, कबोर्दके, जीवनसत्वे, स्निग्ध पदार्थ आणि अन्य घटक पुरेशा प्रमाणात मिळण्याची गरज असते. तसे ते मिळाले, तरच कोणत्याही मुलाची निकोप वाढ होते. मात्र या सगळ्या गोष्टी मिळावयाच्या, तर त्यासाठी सर्वच कुटुंबांकडे पुरेशी क्रयशक्ती हवी. तीच नसेल, तर या जीवनावश्यक गोष्टी त्यांच्या आवाक्या-बाहेरच्याच राहणार आणि त्यांच्या अभावी बालकांची वाढ खुंटणार.

अशी वाढ खंुटणे याचा अर्थ केवळ शारीरिक खुरटेपणा येणे, असा नाही, तर याचा दुष्परिणाम मेंदूच्या विकासावर होत असतो. त्याचा परिणाम या मुलांच्या आकलनशक्तीवरसुद्धा होऊ शकतो. याचाच दुसरा अर्थ असा की अशा कुपोषित बालकांचे भविष्य सर्व दृष्टींनीच अंध:कारमय होते. महाराष्ट्रामधील मेळघाट व्याघ्रप्रकल्पासाठी नाही, तर कुपोषणासाठीच प्रसिद्ध आहे. कुपोषणामुळे तिथे अकाली मृत्यू घडले नाहीत, अशी वषेर् शोधावीच लागतील.

दारिद्यामुळे घेतल्या जाणाऱ्या कर्जाच्या न संपणाऱ्या चक्रात तेथील बहुसंख्य जनता अडकलेली आहे. हे दुष्टचक्र भेदले जात नाही, तोपर्यंत तेथील अभागी जिवांचे भोग संपणार नाहीत. सारांश, कुपोषण, त्यापायी होणारे अकाली मृत्यू आणि आथिर्क- सामाजिक स्थिती या साऱ्यांचा अतिशय निकटचा संबंध आहे. जोपर्यंत समाजातल्या प्रत्येक घटकाचे जीवनमान उंचावत नाही, तोपर्यंत कुपोषणाचा प्रश्न सुटणे अवघड आहे. तो किती काळ तसाच राहणार हाच त्यातला कळीचा प्रश्न आहे.

 
</text>
</doc>
