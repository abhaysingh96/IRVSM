<doc>
<docno>1023220.cms.txt</docno>
<text>
 
महाराष्ट्र
राज्यपाल मार्चपासून मागास भागांच्या दौऱ्यावर
[ Thursday, February 17, 2005  12:36:07 am]


म.टा.वृत्तसेवा

रत्नागिरी : राज्यपाल एस. एम. कृष्णा मार्चपासून कोकण, विदर्भ आणि मराठवाड्याचा दौरा करणार आहेत. मुंबई विद्यापीठाच्या रत्नागिरी उपकेंदासाठी दीड कोटी रुपये खर्चून बांधण्यात आलेल्या शैक्षणिक संकुलाचे उद्घाटन मंगळवारी राज्यपालांच्या हस्ते झाले, त्यावेळी त्यांनी ही माहिती दिली. या आधीचे राज्यपाल महम्मद फजल यांचा दुष्काळग्रस्त भागांचा दौरा वादग्रस्त ठरला होता.

मुंबई विद्यापीठाच्या रत्नागिरी उपकें दाचा बारा कोटींचा शैक्षणिक संकुलाचा पहिला टप्पा कृष्णा यांच्या हस्ते सुरू झाला. कोकणातील बुध्दिमत्तेला आर्थिक सुबत्तेची जोड मिळण्याची गरज आहे म्हणून व्यवसाय शिक्षण देण्याचा मुंबई विद्यापीठाने प्रयत्न करावा, अशी सूचना त्यांनी केली. तर पालकमंत्री बबनराव पाचपुते यांनी, जागतिकीकरणामुळे विदेशी विद्यापीठांचे होणारे आक्रमण लक्षात घेऊन मुंबई विद्यापीठाने पावले उचलल्याबद्दल समाधान व्यक्त केले. उच्च व तंत्रशिक्षण राज्यमंत्री सुरेश शेट्टी यांनी विद्यापीठाने फलोद्यान, पर्यटन, मत्स्योद्योग अशा क्षेत्रात अल्पमुदतीचे व्यावसायिक अभ्यासक्रम सुरू करण्यासाठी पुढाकार घेण्याची सूचना केली.

 
</text>
</doc>
