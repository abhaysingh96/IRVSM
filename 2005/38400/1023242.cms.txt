<doc>
<docno>1023242.cms.txt</docno>
<text>
 
महाराष्ट्र
तळागाळातील स्त्रीलाही मिळाली चटर्जींच्या 'देवदास'मुळे सहानुभूती
[ Thursday, February 17, 2005  12:51:43 am]


विवेक सबनीस

पुणे : बंगाली साहित्याचा पाया मानल्या जाणाऱ्या बंकिमचंद चट्टोपाध्याय यांनी कादंबऱ्यांत स्त्रीला मानाचे स्थान दिले, टागोरांनी तिला आपल्या साहित्यातून स्नेह दिला, तर शरदबाबूंच्या देवदासमुळे अगदी तळागाळातील स्त्रीलाही सहानुभूती मिळाली, असे प्रतिपादन अनुवादाचा साहित्य अकादमी पुरस्कार मिळवलेल्या मृणालिनी गडकरी यांनी केले. शरच्चंद चटजीर्ंच्या ' देवदास ' च्या मराठी अनुवादासाठी त्यांना हा पुरस्कार जाहीर झाला आहे.

' देवदास ' प्रमाणेच इतर लेखनातूनही शरदबाबूंनी स्त्रियांमधील माणुसकी आणि मनाचा मोठेपणा सातत्याने मांडला. त्यांच्या कादंबऱ्यातील कथानक संवादातूनच उलगडत जाते. संपूर्ण गोष्टीचे मर्म त्यात उलगडत जाते. हा साधेपणा मराठीत आणणे अत्यंत अवघड आव्हान होते, असे गडकरी सांगतात. अश्लीलतेचा स्पर्शही नसणाऱ्या सुसंस्कृत आणि सभ्य भाषेमुळेच ' देवदास ' चा अनुवाद करतानाचा अनुभव आनंददायी होता.

शरदबाबू हे जनसामान्यांचे लेखक होते, त्याबरोबरच एका प्रतिभासंपन्न संवेदनशील मनाची बंडखोरीही त्यांनी साहित्यात मांडली. समाजातील सर्वसाधारण, तळागाळातील तसेच पतित म्हणून अव्हेरलेल्यांच्या व्यक्तिरेखांमधून त्यांच्यातील प्रेम, त्याग अशा अत्युत्तम गुणांचे दर्शनही घडवले, असे गडकरी यांचे म्हणणे आहे. सामान्य माणूस हाच त्यांच्या लिखाणाचा केंद असून त्याच्या सखोल मनाचा शोध हा त्यांच्या प्रत्येक लेखनाचा हेतू असल्यामुळे आजच्या काळातही ' देवदास ' मधील खरे प्रेम आणि अस्मिता यांचे संदर्भ चपखल बसतात आणि म्हणूनच ते अक्षर वाङम्य ठरते. शरीराचे अथवा चेहऱ्याचे वर्णन नसले तरीही त्यांच्या व्यक्तिरेखा जिवंत होतात, असे गडकरी यांना वाटते.

1932 मध्ये मामा वरेरकर आणि आता शरदिनी देशमुख यांच्याबरोबरच गडकरी यांनी ' देवदास ' मराठी वाचकांसाठी 2002 मध्ये पुन्हा अनुवादित केला. जयवंत देशमुख यांच्याकडे बंगाली शिकलेल्या गडकरी यांनी ' रवींदनाथ टागोर आणि मराठी समकालीन भाषेचा तौलनिक अभ्यास ' यावर पुणे विद्यापीठाची पी. एचडी. मिळवली.

तस्लिमा नसरिन यांच्या ' आभार मे मेला ' ( माझं कुवरपण) या पुस्तकाच्या अनुवादाबद्दल गडकरी यांना तीन वर्षांपूवीर् जी. ए. कुलकणीर् पुरस्कार मिळाला होता. सध्या त्या प्रसिद्ध बंगाली लेखक सुनील गंगोपाध्याय यांच्या ' शेई समय ' ( तो काळ) या कादंबरीचा अनुवाद करत असून त्यामध्ये रवींदनाथ टागोर आणि स्वामी विवेकानंद यांच्या व्यक्तिरेखाही आहेत.

 
</text>
</doc>
