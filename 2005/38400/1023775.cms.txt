<doc>
<docno>1023775.cms.txt</docno>
<text>
 
महाराष्ट्र
एसटी हवी की नको?
[ Thursday, February 17, 2005  04:22:43 pm]


शशी करपे

एसटी स्टॅण्ड व्हावं म्हणून प्रवाशांनी अनेक आंदोलनं केली. त्यानंतर विरार एसटी स्टॅण्डचा प्रश्न मागीर् लागला. त्यातही भूसंपादनाचा विषय अजूनही रेंगाळत पडला आहे. अुपरी जागा आणि गैरसोयी असतानाही प्रवासी विनातक्रार ये-जा करत आहेत. मात्र एसटी अधिकाऱ्यांच्या उदासीनतेमुळे संपूर्ण जागा ताब्यात येईपर्यंत विरार एसटी स्टॅण्डचं बंद करावा लागेल, अशी स्थिती निर्माण झाली आहे.

भरघोस उत्पन्न मिळण्याची क्षमता असतानाही अधिकारी वर्गाच्या दुर्लक्षामुळे या स्टॅण्डची स्थिती वाईट झाली आहे. हे पाहूनच एसटी महामंडळ तोट्यात का जातंय, हे लक्षात येतं. अर्नाळा डेपोचा उत्पन्नाचा मुख्य स्त्रोत इथले स्टॅण्ड आहे. अर्नाळा डेपोतून सुटणाऱ्या सगळ्याच गाड्या विरार स्टॅण्डमधूनच जातात. तसंच रेल्वेने दररोज हजारो प्रवासी प्रवास करतात. त्यातील बहुसंख्य प्रवासी एसटीने प्रवास करणारे आहेत. तरीही अर्नाळा डेपोला वर्षाला दीड कोटींचा तोटा होता. त्यात दरवषीर् वाढ होत आहे.

पूवीर्च्या स्टॅण्डची जागा अपुरी पडत असल्याने नवा स्टॅण्ड व्हावा, यासाठी अनेक आंदोलनं करावी लागली होती. तेव्हा कुठे नव्या स्टॅण्डसाठी स्टेशनपासून जवळच मोक्याची जागा मिळाली. पण काही जागा वगळता उर्वरीत जागेचा वाद आजही कोर्टात आहे. भूसंपादनावरूनही अनेक राजकीय खेळी खेळल्या गेल्या. पण तो विषय फारसा ताणला गेला नाही आणि काही वर्षांनी त्याची चर्चा बंद झाली. मात्र अद्याप बरीचशी जागा एसटीच्या ताब्यात मिळू शकलेली नाही. त्यामुळे एसटी स्टॅण्ड कोणत्याही सोयीसुविधांविनाच सुरू आहे. एकतर प्रवासी रेल्वेचा दूरवरचा प्रवास करून येतात. पण स्टॅण्डमधे ना साध्या स्वच्छतागृहाची याची सोय आहे ना स्वच्छतागृहाची. याचा फटका कर्मचारी आणि महिला प्रवाशांना सहन करावा लागतो. शेडची व्यवस्था अपुरी असल्याने उन्हापावसात प्रवाशांना अनेक गैरसोयींचा सामना करावा लागतो. पिण्याच्या पाण्याचीही सुविधा अद्यापि करण्यात आलेली नाही. त्यामुळे दूरपल्ल्याचा प्रवास करणाऱ्यांना त्रास होत आहे. प्राथमिक सोयीसुविधा नसतानाही प्रवासी विनातक्रार प्रवास करत आहेत. पण एसटीचं धोरण पाहता गैरसोयीमुळे त्रस्त झालेले प्रवासी आता एसटीकडे पाठ फिरवत आहे. त्यातूनच खाजगी प्रवासी वाहतुकीला खतपाणी मिळत गेलं आहे. वाढणारा तोटा आणि प्रवाशांना होणाऱ्या गैरसोयीवर उपाय करण्याचं सोडून अधिकारी खाजगी वाहतुकीला कसं प्रोत्साहन मिळेल, असंच धोरण अवलंबत असल्याची भावना प्रवाशांच्या मनात निर्माण झाली आहे,

शहरी वाहतूक हेच अर्नाळा एसटी डेपोचं उत्पन्नाचं मुख्य साधन आहे. पण शहरी आणि ग्रामीण भाड्याच्या वादात प्रवासी भरडला जात आहे. खाजगी रिक्षा वाहतुकीचा दर एसटीपेक्षा कमी किंवा तेवढ्याच असल्याने प्रवाशी एसटीऐवजी खाजगी वाहतुकीचाच वापर करणं पसंत करत आहेत. त्याचं निमित्त पुढे करून अधिकाऱ्यांनी मुख्य उत्पन्नाची मार्ग हळूहळू बंद करण्याचा सपाटा लावला आहे. प्रारंभी अनियमित फेऱ्या देणं. नंतर फेऱ्यांमधे कपात करणं, अशी पद्धत अवलंबवण्यात येतं. त्याला अर्थातच प्रवाशी कंटाळला की तो आपोआपच एसटीपासून दूर जातो. प्रवाशीच येत नाहीत तर एसटी फेरी चालवायची कशाला, असं कारण पुढे करून अधिकारी संबंधित फेरीच रद्द करतो, असा प्रवाशांचा आरोप आहे. त्यातून अर्नाळा डेपोतून चालणाऱ्या आणि पूवीर् उत्पन्न मिळवून देणाऱ्या फेऱ्या रद्द केल्याचं प्रवाशांचं म्हणणं आहे. दुसरीकडे सहा आसनी रिक्षांची संख्या दिवसागणिक वाढतच चालली आहे. या रिक्षा एसटी स्टॅण्डच्या तोंडावरच उभ्या केल्या जातात. सहा प्रवासी घेऊन जाण्याची परवानगी असताना दहा प्रवासी नेले जातात. यातले काही रिक्षाचालकांची तर एसटीच्या अधिकाऱ्यांशी अगदीच जवळीक आहे, असंही प्रवाशांचं म्हणणं आहे. खरंतर विरारमधे सहा आसनी रिक्षांच्या संख्येला मर्यादा आहेत. पण सध्या इथे या रिक्षांचं प्रमाण मर्यादेपेक्षा कितीतरी पटीने अधिक आहे. त्यांच्यावर ना पोलिस कारवाई करताहेत ना एसटीचे अधिकारी. म्हणूनच एसटीला वाचवायचं असेल तर पूवीर्प्रमाणेच फेऱ्या सुरू करण्यात याव्यात. नियमित आणि लोकल टेनच्या वेळेत नियमितपणे बसेस सोडल्या जाव्यात. रिक्षा वाहतुकीला बंदी घालण्यात यावी. प्रवाशांना किमान मूलभूत सोयी देण्यात याव्यात. कर्मचाऱ्यांनी प्रवाशांशी किमान सौजन्याने वागावं, अशा प्रवाशांच्या रास्त अपेक्षा आहेत. तरच एसटी वाचेल अन्यथा विरार एसटी स्टॅण्डच बंद करावा लागेल, अशी भिती व्यक्तकरण्यात येते.

एसटी अधिकाऱ्यांना हे आरोप मान्य नाहीत. अरुंद रस्ते, सततची वाहतूक कोंडी यामुळे फेऱ्या उशिराने होतात. प्रवासी नसतील तर त्या मार्गावरील फेऱ्या ताबडतोबीने रद्द कराव्यात, असं महामंडळाचंच धोरण आहे. त्यात आमचा काय दोष, असा त्यांचा सवाल आहे. एसटीचं उत्पन्न वाढवायचं असेल तर शहरी आणि ग्रामीण मधील फरक नष्ट केल्यास भाड्यात कपात होऊन प्रवाशांनाच फायदा होईल. त्यामुळे प्रवाशांची संख्या वाढेल, असं काही अधिकाऱ्यांनी बोलून दाखवलं. दुसरीकडे महामंडळाने विरारमधील सगळीच जागा ताब्यात घेऊन तिथेच डेपो केल्यास उत्पन्न वाढू शकेल, असंही सांगण्यात येतं. त्याचबरोबर रेल्वे फाटकामुळे होणारी गैरसोय टाळण्यासाठी विरार पूवेर्ला काही जागा मिळाल्यास फायद्याचं होईल, असंही सुचवण्यात आलं आहे.

 
</text>
</doc>
