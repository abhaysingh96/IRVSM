<doc>
<docno>1024089.cms.txt</docno>
<text>
 
महाराष्ट्र
बलात्कारी डॉक्टरविरोधात मोर्चा
[ Thursday, February 17, 2005  09:08:45 pm]


म. टा. वृत्तसेवा

मनमाड : नांदगाव तालुक्यातील बोलठाणा येथील डॉक्टरने उपचारासाठी आलेल्या अल्पवयीन मुलीवर बलात्कार केल्याच्या निषेधार्थ नांदगाव तहसील कार्यालयावर मोर्चा काढण्यात आला होता.

ढेकू खुर्द येथील अल्पवयीन मुलगी आईबरोबर या डॉक्टरकडे गेली होती. मुलीची आई औषधे आणण्यासाठी बाहेर गेली असता डॉक्टरने मुलीवर बलात्कार केला होता.

या घटनेच्या निषेधार्थ तालुका तहसील कार्यालयावर शिवसेना, मार्क्सवादी, कम्युनिस्ट पक्ष, भारतीय लभाण संघ, नांदगाव तालुका बंजारी समाज संघटनांच्या कार्यर्कत्यांनी मोर्चा काढून ' पंकज नहाटा याला फाशी द्या ' अशा घोषणा दिल्या. मोर्चा तहसील कार्यालयावर येताच पोलिस निरीक्षक प्रभाकर देशमुख व उपनिरीक्षक प्रकाश गायकवाड त्यास सामोरे गेले व तहसीलदारांचे प्रतिनिधी खैरनार व घुगे यांनी निवेदन स्वीकारले. पोलिस निरीक्षक प्रभाकर देशमुख यांनी यासंबंधात पोलिसांनी केलेल्या तपासाची माहिती दिली.

भाजी विकेत्यांचा मोर्चा

येथील भगतसिंग मैदानातील भाजी माकेर्टचे तातडीने काम सुरू करण्यात यावे या मागणीसाठी सावित्रीबाई फुले डेली भाजी माकेर्ट संघर्ष समितीतफेर् मनमाड नगरपालिकेवर धडक मोर्चा काढण्यात आला. शहराच्या मध्यवतीर् ठिकाण असलेले भगतसिंग मैदान येथील भाजी माकेर्ट मोडकळीस आल्यानंतर तेथे 6 महिन्यांच्या आत नवीन माकेर्ट बांधण्याचे आश्वासन पालिकेने दिले होते. त्यासाठी या व्यापाऱ्यांना आठवडे बाजारात हलविण्यात आले होते. परंतु वेळोवेळी आंदोलने करूनही कृतीऐवजी पोकळ आश्वासन मिळाले. अखेर भाजीविक्रेत्यांनी पालिकेवर धडक मोर्चाचे शस्त्र उपसले.

 
</text>
</doc>
