<doc>
<docno>1024214.cms.txt</docno>
<text>
 
क्रीडा
रैना व अली मध्य विभागाच्या मदतीला धावले
[ Thursday, February 17, 2005  11:21:54 pm]


ग्वाल्हेर : सुरेश रैना व अब्बास अली यांनी शांतचित्ताने केलेल्या फलंदाजीमुळे मध्य विभागाने दुलीप करंडक क्रिकेट स्पधेर्त पूर्व विभागावर 6 गडी राखून विजय मिळवला. दोन दिवसात तीन डाव आटोपल्यामुळे आखाडा बनलेल्या रूपसिंग स्टेडियमची खेळपट्टी आखाडा झाली असताना रैना व अली यांनी आपल्या संघाला विजयपथावर नेताना चौथ्या विकेटसाठी 55 धावांची भागीदारी केली.

विजयासाठी 137 धावांची गरज असताना मध्य विभागाची 3 बाद 37 अशी हालत झाली होती. यावेळी रैना व अली यांची जोडी जमली. रैनाने 56 चेेंडूत 31 धावा फटकावताना चार चौकार मारले. डावखुऱ्या रैनाच्या कामगिरीवर निवड समितीचे सदस्य लक्ष ठेवून असून येथील खेळीने रैनाने निवड समितीला अपेक्षित कामगिरी केली आहे. तर अलीने 51 चेेंडूत नाबाद 47 धावा करताना आठवेळा चेंडू सीमापार केला.

धावफलक : पूर्व विभाग 194 व 131 वि. मध्य विभाग 189 व 4 बाद 139 ( महमद कैफ 17, सुरेश रैना 31, अब्बास अली नाबाद 47, ओझा नाबाद 19; शिवशंकर पॉल 17-2-32-2).

पहिल्या दोन दिवसांमध्ये 31 फलंदाज बाद झाल्यामुळे मध्य विभागाला आपल्या दुसऱ्या डावात 131 धावांचे आव्हान तरी पार करता येईल की नाही, अशी शंका होती. त्यातच भरवशाचे संजय बांगर व महमद कैफ बाद झाल्यामुळे मध्य विभागासमोर मोठेे आव्हान उभे राहिले होते. पण या परिस्थितीती रैना व अली यांनी न डगमगता खेळ केला.

 
</text>
</doc>
