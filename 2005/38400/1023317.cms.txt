<doc>
<docno>1023317.cms.txt</docno>
<text>
 
अर्थव्यवहार
घबराट आणि घसरण!
[ Thursday, February 17, 2005  01:32:04 am]


म. टा. बाजार प्रतिनिधी

मुंबई: बँकिंग क्षेत्रात केंद सरकार आणू इच्छित असलेल्या सुधारणांना डाव्या पक्षांनी व्यक्त केलेल्या विरोधाच्या वृत्ताने प्रारंभी तेजीत आलेला शेअर बाजार नंतर तब्बल 133 अंशांनी गडगडून, पुन्हा वधारून शेवटी खालच्या पातळीवरच स्थिरावला.

केंदातील ' युपीए ' सरकारला बाहेरून पाठिंबा देणाऱ्या डाव्या पक्षांनी सरकार हेतुपुरस्सर भारतीय रिर्झव्ह बँकेच्या स्वायत्त कारभारात हस्तक्षेप करून थेट परकीय गुंतवणुकीबाबत आपलेच नियम तयार करीत असल्याचा आरोप केला आहे.

मुंबई शेअर बाजाराचा ' सेन्सेक्स ' 6714.13 अंशांच्या उच्चांकावर व नंतर झालेल्या सपाटून विक्रीमुळे 6580.97 अंशांच्या नीचांकावर जाऊन शेवटी 6607.78 अंशांवर स्थिरावला. त्यात तब्बल 62.28 अंशांची घसरण झाली.

 
</text>
</doc>
