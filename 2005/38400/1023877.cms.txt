<doc>
<docno>1023877.cms.txt</docno>
<text>
 
महामुंबई: मुंबई टाइम्स
मॉडेलिंगमध्ये बूम...पण काम नाममात्रच
[ Thursday, February 17, 2005  05:30:10 pm]


कल्पना राणे

भारतात मॉडेलिंग आणि फॅशन इण्डस्ट्री बूममध्ये असल्याचं सध्या चित्र असलं, तरी ते काहीसं फसवं असून मॉडेल्स अनेक आणि काम मात्र कमी, अशी स्थिती सध्या आहे. त्यामुळे फॉल्स होप्स ठेवून कुणी या करिअरमध्ये येऊ नये, असा सल्ला मॉडेलमेकर मॉरिन वाडिया यांनीच दिला आहे.

अदिती गोवित्रिकर ही 2000 सालची मिसेस इंडिया ठरली आणि नंतर मिसेस र्वल्डही ठरली. त्यामुळे मॉडेलिंगचं क्षेत्र नवोदित तरुणींबरोबरच आणखी विस्तारलं. तीच अदिती सहाराच्या मिसेस इंडिया स्पधेर्ची ब्रॅण्ड अॅम्बेसेडर झाली. या स्पधेर्तली मिसेस इंडिया ठरलेली जिविका शहा या महिन्यात अॅम्बी व्हॅलीत होणाऱ्या ' मिसेस र्वल्ड ' मध्ये भाग घेणार आहे. तर ग्लॅडरॅग्जची ' मिसेस इंडिया ' ठरलेली शिल्पा रेड्डी हीच मिसेस ग्लोब स्पधेर्साठी जाणार असल्याचं मॉरिन वाडियाने स्पष्ट केलं. अर्थात, या दोन दोन मिसेस इंडियांनी लोकांना मात्र चांगलंच गोंधळात टाकलं आहे. कोणत्या स्पधेर्वर विश्वास ठेवायचा आणि कोणत्या नाही, अशी त्यांची संभ्रमावस्था आहे. एप्रिल महिन्यात होत असलेल्या ग्लॅडरॅग्ज मेगा हण्ट या स्पधेर्च्या निमित्ताने ग्लॅडरॅग्जच्या संपादिका मॉरिने वाडिया यांनी याच संदर्भात मॉडेलिंगमधील मर्यादांकडे लक्ष वेधलं.

त्या म्हणाल्या , ' ग्लॅडरॅग्जच्या प्राथमिक फेरीसाठी निवड करताना मला जाणवलं, की भारताच्या कानाकोपऱ्यात प्रचंड प्रमाणात पोटेन्शिअल आहे, पण तिथे अजून शोधक नजर पोहोचलेली नाही. भारतात फॅशन इण्डस्ट्री एकदम बूममध्ये असली तरी फॅशन शोजमध्ये मॉडेल्स निवडले जातात ते फॅशन डिझायनर आणि कोरिओग्राफरच्या वैयक्तिक आवडीवर. नवोदितांवर मेहनत घेण्याची, त्यांना ट्रेनिंग देण्याची या कोरिओग्राफर्सची तयारी नाही. छोट्या- मोठ्या स्पर्धांमधून जिंकणारे तरुणतरुणी मुंबईत येतात ते बॉलिवूडच्या चमकधमकमुळे. इथे आल्यावर खर्चाच्या दृष्टीने त्यांना जास्त दिवस तग धरता येत नाही. कमी पैसे घेऊन ते कामं स्वीकारतात किंवा टीव्ही मालिकांमध्ये जातात. त्याने मॉडेल्सचं मूल्य एकदम कमी होतं. दुसरीकडे, जाहिरात क्षेत्रात को-ओडिर्नेटर या नव्या चेहऱ्यांची फारच पिळवणूक करतात आणि त्याची माहिती अनेकदा जाहिरात एजन्सी वा कंपनीला नसते. ईझी मनी आणि प्रसिद्धीच्या ओढीने येणाऱ्यांना सांगावंसं वाटतं, की इथे करिअर करणं दिसतं तितकं सोपं नाहीये. ग्लॅडरॅग्जसाठी स्पर्धकांची निवड करताना मी क्वॉलिफाइड तरुणतरुणींना प्राधान्य देते, वाडियाबाई म्हणाल्या.

 
</text>
</doc>
