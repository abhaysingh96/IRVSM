<doc>
<docno>1023256.cms.txt</docno>
<text>
 
बहुतांची अंतरे
रिकाम्या जागी मैदाने व्हावीत
[ Thursday, February 17, 2005  01:00:46 am]


झोपडपट्टी उठविल्यामुळे जी जागा रिकामी झाली आहे, ती बिल्डर लॉबीच्या घशात जाण्याऐवजी त्या ठिकाणी खेळाची मैदाने तयार व्हावीत ; कारण मुंबईत खेळाच्या मैदानांची संख्या फारच कमी आहे. मैदानाअभावी खेळाडूंची कुचंबणा होत असते. क्रीडा सुविधा मिळाल्या तर ऑलिंपिकमध्ये भारताच्या कोऱ्या पाटीवर भारताचे नाव कदाचित दिसेलही.

राज्य सरकारने झोपडीधारकांच्या पुनर्वसनासाठी 50 हजार घरे पूर्ण केली आहेत. पण शासनाने ती फुकट देऊ नयेत. निम्मा खर्च तरी संबंधितांकडून घ्यावा. शासनाने सर्वच गोष्टी मोफत द्याव्यात ही वृत्ती योग्य नाही. दोन मंत्री शासकीय बंगल्यासाठी भांडतात, तर गरिबांनी पुनर्वसनासाठी शासनाशी का भांडू नये ? म्हणून अशा झोपडपट्टी रहिवाशांसाठी त्यांच्याकडून योग्य ते शुल्क घेऊन योग्य त्या ठिकाणी पुनर्वसनाची सोय करावी.

रमेश प्र. कुलकर्णी, नेरळ.

 
</text>
</doc>
