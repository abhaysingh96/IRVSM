<doc>
<docno>1024011.cms.txt</docno>
<text>
 
देश-विदेश
उच्च शिक्षणाचे प्रवेश आणि फीबाबत लवकरच कायदा
[ Thursday, February 17, 2005  07:52:43 pm]


वृत्तसंस्था

नवी दिल्ली : उच्च शिक्षणाच्या अभ्यासक्रमांसाठी प्रवेश आणि फीची प्रक्रिया सुरळीत करण्यासाठी केंद सरकार लवकरच कायदा करणार आहे, अशी माहिती मनुष्यबळ विकासमंत्री अर्जुन सिंग यांनी दिली.

मनुष्यबळ विकास खात्याच्या सल्लागार समितीच्या बैठकीत ते बोलत होते. देशभरातील अनुदानित, विनाअनुदानित शिक्षण संस्थांतील प्रवेश आणि फीबाबत वेगवेगळ्या कोर्टांनी दिलेले आदेश आणि शिक्षणतज्ज्ञांनी केलेल्या सूचना पाहता या विषयांचे तत्काळ अवलोकन करण्याची गरज सिंग यांनी मांडली.

उच्च शिक्षणाबाबत कायदा करण्यासाठी विविध शिक्षणगटांची मदत घेण्याचेही त्यांनी जाहीर केले. खासगी संस्थांमध्ये उच्च शिक्षण तर मिळेलच शिवाय त्यात सध्या असलेले दोषही दूर होतील, अशी तरतूद नव्या कायद्यात करण्यात येईल.

कायदा करण्यापूवीर् त्याच्या विविध पैलंूवर संसदेत साधक-बाधक चर्चा घडवून आणली जाईल आणि कुठल्याही परिस्थितीत विद्यार्थ्यांच्या हितालाच सवोर्च्च प्राधान्य दिले जाईल, असे आश्वासन त्यांनी दिले.

 
</text>
</doc>
