<doc>
<docno>1023320.cms.txt</docno>
<text>
 
हेल्थ
काविळीची लक्षणे
[ Thursday, February 17, 2005  01:34:24 am]


1) हेपेटायटीस ' ए ' किंवा ' बी ' सारख्या जंतूसंसर्गामुळे कावीळ झाल्यास सुरुवातीला सदीर्, ताप, अंगदुखी, भूक मंदावणे, मळमळ, उलटी, पोटात दुखणे अशक्तपणा ही लक्षणे जाणवू लागतात. लघवी गडद होऊ लागते. लक्षणे व रक्त चाचण्यांवरून याचे अचूक निदान करता येते. हेपेटायटीस बी काही वेळा गंभीर रूप धारण करू शकतो. दीर्घकालीन कावीळ, सिरोसिस किंवा यकृताचा कॅन्सर ही त्याची काही रूपे होत. पित्तनलिकेत खडे झाल्यास पोटात दुखणे किंवा अंगास खाज येणे ही लक्षणे दिसतात. सोनोग्राफी केल्यास याचे निदान सहज करता येते. अन्य प्रकारच्या काविळीमध्येसुद्धा लक्षणे, रक्तचाचण्या किंवा सोनोग्राफी केल्यावर रोगनिदान करणे सोपे जाते.

गोवर, कांजण्याप्रमाणे सूक्ष्म जिवाणूंमुळे होणारी कावीळ बहुतेक वेळा आपोआपच बरी होते. मात्र 5 ते 10 टक्के व्यक्तींमध्ये ती गंभीर रूप धारण करू शकते.

कावीळ झाल्यावर घ्यायची काळजी

1) हिपॅटायटीस ए किंवा बीच्या कावीळमध्ये संपूर्ण विश्ाांती घ्यावी. 2) आहारामध्ये भात, फळे, बिस्किटे यासारखे पिष्टमय पदार्थ भरपूर द्यावेत. डाळीसारखे प्रथिनयुक्त पदार्थही चालतात. मात्र तेलकट पदार्थ कमी खावेत. दुधापेक्षा दही जास्त चांगले. सिरासीसच्या कावीळमध्ये प्रथिनयुक्त पदार्थ कमी किंवा डॉक्टरांच्या सल्ल्यानेच द्यावीत. जर जेवण अजिबात जास्त नसेल किंवा खूप उलट्या होत असतील तर शिरेवाटे ग्लुकोज दिले तर तरतरी येते. पित्ताशयात खडे किंवा अन्य अडथळे असल्यास शस्त्रक्रियेद्वारे ते दूर करता येतात.

कावीळ होऊच नये याकरिता :

1) पाणी नेहमी उकळून प्यावे.

2) रस्त्यावरचे पदार्थ खाणे टाळावे. जेवणापूवीर् हात नेहमी स्वच्छ धुवावेत.

4) हेपेटायटीस बी होऊ नये यासाठी रक्तदानाच्या वेळी योग्य रक्तचाचणी करावी. इंजेक्शन घेताना डॉक्टरांकडे नवीन सुई अथवा सिरींज वापरण्याची विनंती करावी.

5) शारीरिक संबंधाच्या वेळी कंडोमचा वापर करावा.

आजकाल हेपेटायटीस ए व बीची लस सर्वत्र उपलब्ध असते. त्यापैकी बीची लस घेणे फार महत्वाचे आहे. ही लस घेतल्यास काविळीपासून होणाऱ्या घातक दुष्परिणामांपासून आपण आपले संपूर्ण रक्षण करू शकतो.

डॉ. राजशेखर सिंहासन

 
</text>
</doc>
