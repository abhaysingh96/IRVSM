<doc>
<docno>1024051.cms.txt</docno>
<text>
 
बहुतांची अंतरे
श्रीमंतांकरिता व्यवस्था राबवली जाते म्हणून झोपडपट्ट्या वाढू द्याव्यात असे नाही
[ Thursday, February 17, 2005  08:31:16 pm]


मेधा पाटकर यांचे ' मुंबई कोणाची ' या संदर्भातील लेख (म. टा. 2 व 3 फेब्रु.) वाचनात आले. याबाबतीत काही मुद्दे उभे राहतात.

1) मुंबई एक बेट आहे आणि त्याच्या धारणशक्तीला मर्यादा आहेत. सध्याच्याच लोकसंख्येच्या मूलभूत गरजा पुरवता येत नाहीत. जोपर्यंत नवीन सोत शोधले जात नाहीत आणि सध्याचे सोत पूर्ण क्षमतेने वापरले जात नाहीत, तोपर्यंत त्यांचा काळजीपूर्वक वापर करावा लागेल. समजा या गोष्टी मुबलक प्रमाणात उपलब्ध झाल्या, तरी मुंबईच्या वाढत्या संख्येला पुऱ्या पडणार नाहीत. वाढत्या मुंबईची राक्षसी भूक भागवताना अंतर्भागातील जनतेच्या तोंडचा घास काढला जाण्याची शक्यता आहे. त्याकरिता लागणारे भांडवलही दुसऱ्या कोठे कपात करून उभे करावे लागेल.

2) मर्यादित साधनसंपत्ती धनिकांचे चोचले पुरवण्या-करिता वापरली जाते, हे खरे आहे. झोपड्या पाडून मोकळ्या झालेल्या आणि बंद गिरण्यांच्या जागा अनुत्पादक व चैनीच्या कामाकरिता वापरल्या गेल्या आणि यापुढेही जातील ; पण तो वेगळ्या चचेर्चा व लढ्याचा विषय आहे. श्रीमंतांकरिता व्यवस्था राबवली जाते म्हणून झोपडपट्ट्या वाढू द्याव्यात, असे नाही.

झोपडपट्ट्या तोडल्यामुळे ज्यांचे संसार उद्ध्वस्त झाले, त्यांच्याबद्दल कोणालाही सहानुभूती वाटेल ; पण मुंबईच्या, पर्यायाने महाराष्ट्राच्या मर्यादाही लक्षात घ्याव्या लागतील.

श्रीकांत पुंडलीक, मालाड, मुंबई.

 
</text>
</doc>
