<doc>
<docno>1033748.cms.txt</docno>
<text>
 
खास बात
प्राप्तिकर आकारणी की लूटमार?
[ Saturday, February 26, 2005  08:13:58 pm]


भारतीय संविधानात सर्वांना समान न्यायाची हमी दिली असली, तरी आधुनिकीकरण व मुक्त अर्थव्यवस्थेच्या वावटळीत, सर्वपक्षीय सत्ताधाऱ्यांकडून ती बेमुर्वत व बेदरकारपणे लाथाडलीही जात आहे. त्यातून, निवडक ' क्लास ' वर कृपादृष्टी व उर्वरित ' मास ' वर वक्रदृष्टी ठेवण्याचा हुकुमशाही मनमानीपणा अनिर्बंध वाढत आहे. नोकरदारांवरील प्राप्तिकर हा त्यातलाच एक ज्वलंत पुरावा ठरतो.

असा हा दुदैर्वी ' मास ' गल्लीपासून दिल्लीपर्यंतच्या करांच्या लांबलचक मालिकेत आकंठ बुडूनही दरवषीर् बजेटमधील प्राप्तिकर तरतुदींकडे हताशपणे डोळे लावून बसलेला असतो. त्याची ही अवस्था आजवरच्या सर्वपक्षीय सत्ताधाऱ्यांनीच बनविली आहे, असे म्हणण्यासही भरपूर वाव आहे.

वास्तविक , ' प्राप्तिकर कायदा 1961' मधील व्याख्या व संबंधित तरतुदींनुसार, नोकरदारांना मिळणाऱ्या मासिक पगारातील भरपाई भत्ते ( कॉम्पेन्सेटरी अलाऊन्सेस) म्हणजे शहर भत्ता, घरभाडे भत्ता व महागाई भत्ता हे मुळातच करपात्र नव्हते. इतकेच नव्हे, तर ते उत्पन्न (इन्कम), सवलती ( र्पक्स) वा पगार (सॅलरी) सदरांतही मोडत नव्हते. तरीही त्यांवर सर्वत्र प्राप्तिकर आकारला जात होता.

या बेकायदेशीर विसंगतीला सर्वप्रथम मी व माझे सहकारी विद्याधर आपटे व अशोक कुळकणीर् यांनी मुंबई हायकोर्टात आव्हान दिले. त्यातील कायदेशीरपणाची खात्री पटल्यावर महाराष्ट्र न्यायाधीश संघटनेतफेर् तत्कालीन न्यायमूतीर् विजय पाटील यांनीही समानाथीर् याचिका दाखल केली. त्यावर, सत्ताधिकाऱ्यांच्या मस्तीचा नमुना म्हणजे, तत्कालीन केंद सरकारने 21 फेब्रुवारी 1989 च्या अधिसूचनेद्वारे, वरील सर्व करपात्र नसलेले भरपाई भत्ते चक्क पूर्वलक्षी प्रभावाने म्हणजे 1961 पासून प्राप्तिकरपात्र ठरविले. या अधिसूचनेच्या घटनात्मक वैधतेलाही, कोर्टाच्याच मान्यतेने आम्ही आव्हान दिले. पण सध्या हे प्रकरण न्यायप्रविष्ट आहे. दरम्यानच्या काळात, ठाण्यातीलच अशोक बक्षी व हेमंत भावसार यांनी, मुंबई हायकोर्टात एका याचिकेद्वारे अधिक व्यापक स्वरूपात आव्हान दिले. त्यावर, कोर्टाने अर्जदारांच्याच खर्चाने (सुमारे पन्नास हजार रुपये) सोबतची स्वयंस्पष्ट व स्वयंसिद्ध जाहिरात ठराविक प्रमुख वृत्तपत्रांतून देशभर प्रसिद्ध केली. त्यापुढे मात्र त्यांच्याही वाट्याला आजतागायत न्यायिक वनवासच आला आहे.

नोकरदारांच्या या अवस्थेच्या पार्श्वभूमीवर या ठिकाणी आता ' क्लास ' कडे वळणे उद्बोधक ठरावे. लोकप्रतिनिधी म्हणजे आमदार, खासदार तसेच राज्य व केंदीय मंत्र्यांना नोकरदारांच्या धतीर्वर पगार, भत्ते, र्पक्स्, पेन्शन इत्यादी हवे ; परंतु, कर्तव्य, जबाबदाऱ्या व दायित्व मात्र नको. त्यांनी स्वत:पुरते स्वतंत्र कायदे-नियम बनवून पद्धतशीरपणे सुटका करवून घेतली आहे. महत्त्वाचे म्हणजे मध्यंतरी केंद सरकार नियुक्त अर्थतज्ज्ञ डॉ.राजा चेलैया समितीने डिसेंबर 91 मध्ये सादर केलेल्या करसुधारणांविषयीच्या अहवालात कलम 6.74 अन्वये ' आमदार खासदारांना अदा होणारे भत्ते करपात्र असावेत ', अशी सुस्पष्ट शिफारस असूनही त्याची अंमलबजावणी होत नसल्याचे पाहून ती तात्काळ होण्याबरोबरच पूर्वलक्षी प्रभावाने थकबाकी वसुलीची आग्रही मागणी तत्कालीन पंतप्रधान, अर्थमंत्री इत्यादींकडे 1999 अखेर मी केली होती ; परंतु, त्यास साधी पोच देण्याचे सौजन्यही कुणी कधी दाखविले नाही.

अलीकडेच, राष्ट्रपतींचा मासिक पगार वीस हजार रुपयांवरून पन्नास हजार रुपये, उपराष्ट्रपतींचा मासिक पगार चौदा हजार पाचशे रुपयांवरून चाळीस हजार रुपये व राज्यपालांचा पगार अकरा हजार रुपयांवरून छत्तीस हजार रुपयांपर्यंत वाढविण्यात आला आहे, असे समजते. आमदारांबाबतचे स्वातंत्र्य राज्य सरकारांना आधीच बहाल झालेले आहे. यांपैकी कोण-किती प्राप्तिकर भरतो अगर नाही, हा स्वतंत्र संशोधनाचा विषय ठरतो. नोकरदारास मात्र प्राप्तिकर वाचवण्यासाठी पाचपट करावी लागणारी गुंतवणूक शक्य नसल्याने तो वर्षाचे बारा महिने नोकरी करून सरासरी दोन महिन्यांच्या पगाराइतका प्राप्तिकर वजा जाता केवळ दहा महिन्यांच्याच पगारात वर्षभर ओढाताण सोसतो.

करबुडव्यांचा व त्यांना गोंजारणाऱ्या वेळोवेळीच्या सरकारी योजनांचा विचार करता- त्यातही सरकारी लाभापेक्षा त्या बुडव्यांचाच अधिक लाभ झाल्याचे अनेक दाखले देता येतील. या योजना म्हणजे बेइमानाला डोक्यावर आणि इमानदाराला पायदळी तुडवण्याचा पुरावाच ठरल्या आहेत.

वानगीदाखल बोलायचे झाल्यास, विद्यमान अर्थमंत्री पी. चिदंबरम यांनीच 1997 च्या बजेटमध्ये ' व्हीडीआयएस ' योजना (व्हॉलंटरी डिस्क्लोजर ऑफ इन्कम स्कीम) जाहीर केली होती. त्यात देशभरातील सुमारे चार लाख करबुडव्यांकडून सरकारने सुमारे दहा हजार कोटी रुपये मिळवून त्यांचा सुमारे तेहतीस हजार कोटी रुपये काळा पैसा पांढरा केला. त्यासाठी जी जाहिरात मोहीम राबवली गेली, त्यावर, पूवीर्च्या सर्व योजनांच्या एकत्रित जाहिरात खर्चाच्या तुलनेत तब्बल तेरापट अधिक खर्च केला गेला, हा भाग अलाहिदा.

या काळ्याच्या पांढऱ्या व्यवहारात आंध्र प्रदेशातील एका ज्येष्ठ व तितक्याच वादग्रस्त राजकीय नेत्याच्या हैदाबादस्थित मुलाने, योजना जाहीर होताच स्पर्धात्मक लगबगीने, सुमारे दोनशे कोटी रुपये सरकारजमा करून त्याच्याकडील सुमारे सातशे कोटींचा काळा पैसा, क्षणार्धात पांढरा करवून घेतला. विशेष म्हणजे, त्यावेळी या पिता-पुत्रांविरुद्ध अनेक आथिर्क भानगडींचे चौकशीसत्र सुरू होते. त्याच चौकशांमधला हा काळा पैसा पांढरा झाल्यावर त्या चौकशांच्या परिणामांची तमा बाळगण्याची स्वाभाविकच कुणालाही गरज उरली नाही.

वरील सर्व घडामोडींचा विस्ताराने ऊहापोह करणारे पत्र मी तत्कालीन पंतप्रधान, अर्थमंत्री, विविध राजकीय पक्षप्रमुख तसेच नामवंत खासदारांना 13 एप्रिल 1998 रोजी पाठवून त्यात ' नोकरदारांना वाषिर्क अर्थसंकल्पात प्राप्तिकर सवलतींच्या स्वरूपात भिकेचे तुकडे नकोत, हक्काचा न्याय हवाय, तो मिळावा ', अशी विनवणी केली होती ; परंतु त्यासही कुणीही प्रतिसाद तर सोडाच, साधी पोचही दिली नाही.

लोकांनो, हीच आपली ' रिस्पॉन्सिव्ह डेमॉक्रसी ' आणि हेच लोकांसाठी निवडलेले लोकनियुक्त सरकार!

मधू अकोटकर

 
</text>
</doc>
