<doc>
<docno>1033690.cms.txt</docno>
<text>
 
महाराष्ट्र
कापूस खरेदी केंदे 28ला सुरू
[ Saturday, February 26, 2005  07:26:10 pm]


अकोला : कापूस खरेदी 20 फेब्रुवारी रोजी बंद करण्याचा निर्णय झालेला असला तरी कापसाची आवक पाहून कापूस खरेदी केंदे 28 फेब्रुवारीपर्यंत सुरू ठेवली जातील, अशी माहिती पणनमंत्री हर्षवर्धन पाटील यांनी दिली.

आंतरराष्ट्रीय बाजारपेठेत कापसाचे भाव कोसळले असले तरी आवक प्रचंड आहे. 35 लाख कापसाच्या गाठी तयार असून आणखी 10 लाख गाठी अपेक्षित असल्याचे त्यांनी सांगितले. त्यामुळे ज्या कापूस खरेदी केंदावर रविवारनंतरही कापसाची आवक असेल, तेथे खरेदी पुढे चालू ठेवण्याचा विचार केला जाईल, असेही ते म्हणाले.

पणन महासंघाने आतापर्यंत 745 कोटींचा मोबदला दिला असल्याची माहिती यावेळी देण्यात आली.

रोजगार हमी योजनेच्या कामासंबंधी बोलताना पाटील म्हणाले की, पश्चिम महाराष्ट्रात दुष्काळ पडला तेव्हा जे निकष सरकारने ठरविले होते, तेच निकष विदर्भ मराठवाड्यातील गावांना लावून योजना राबविण्याचे आदेश देण्यात आले आहेत.

जिल्ह्यातील 108 तालुके टंचाईग्रस्त म्हणून जाहीर करण्यात आले असून तेथे योजनेच्या 250 कामांसाठी तीन लाख 16 हजार मजूर काम करत आहेत.

 
</text>
</doc>
