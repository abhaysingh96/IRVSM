<doc>
<docno>1033599.cms.txt</docno>
<text>
 
संवाद
नागरिकांनीच व्हावे सक्षम...
[ Saturday, February 26, 2005  06:03:50 pm]


भूकंप असो की त्सुनामीचा फटका अलीकडच्या काळातील या नैसगिर्क आपत्तींनी, सरकारबरोबरच सामान्य नागरिकांनीही आपत्कालीन परिस्थितीला तोंड देण्यासाठी सक्षम असलं पाहिजे हे पुन्हा एकदा अधोरेखित केलं. अशा आपत्ती असोत की युद्धजन्य परिस्थिती, होणाऱ्या नुकसानीची तीव्रता कमी करणं, जनतेच्या मनातील भीती नाहीशी करून त्यांचं मनोधैर्य वाढवणं व विस्कळीत जनजीवन पूर्ववत करण्यात मदत करणं यासाठी नागरी संरक्षण दलाची स्थापना झाली आहे. या दलाकडून दिल्या जाणाऱ्या प्रशिक्षणाचा लाभ नागरिकांनी मोठ्या प्रमाणावर घेण्याची गरज आहे, याची आठवण करून देणारा लेख 1 मार्चच्या ' जागतिक नागरी संरक्षण दिवसा ' च्या निमित्ताने-

आजच्या विज्ञान युगात आपत्ती ही संपूर्ण राष्ट्राच्या सार्मथ्याची कसोटी बनून राहिलेली आहे. कोणत्याही राष्ट्राची संरक्षण क्षमता ही त्याची इच्छाशक्ती, सार्मथ्य व धैर्य यावर अवलंबून असते. मग ती नैसगिर्क आपत्ती असो किंवा युद्धजन्य परिस्थिती! अशा या आपत्तीमध्ये होणाऱ्या नुकसानीची तीव्रता कमी करणं, जनतेच्या मनातील भीती नाहीशी करून त्यांचं मनोधैर्य वाढवणं व विस्कळीत जनजीवन पूर्ववत करण्यात मदत करणं यासाठी नागरी संरक्षण दलाची स्थापना झाली. दुसऱ्या महायुद्धाच्या पार्श्वभूमीवर विशेषत: जपानवर झालेल्या हल्ल्यानंतर तत्कालिन ब्रिटिश राजवटीने भारतात नागरी संरक्षण दलाची स्थापना केली. 1962 मध्ये चीनशी युद्ध व 1965 मध्ये भारत-पाक संघर्ष यामध्ये झालेल्या हानीचा विचार केल्यानंतर सरकारने नागरी संरक्षण दलाच्या बांधणीकडे लक्ष दिलं व यातूनच भारतीय नागरी संरक्षण कायदा 1968 अन्वये भारतामध्ये नागरी संरक्षण दलाची खऱ्या अर्थाने सुरुवात झाली.

भूकंप, पूर, चक्रीवादळ यांसारख्या नैसगिर्क आपत्तींना तोंड देताना नागरिक हतबल होतात. कारण अशा प्रकारच्या आपत्तींना तोंड देण्यासाठी नागरिक मानसिकदृष्ट्या सक्षम असणं आवश्यक असतं. स्वत:चं, स्वत:च्या कुटुंबाचं व इतरांचं रक्षण करून पर्यायाने अप्रत्यक्षरीत्या राष्ट्राचं संरक्षण करणं हे प्रत्येक राष्ट्राच्या नागरिकांचं परम कर्तव्य आहे. यासाठी नागरिकांनी आपत्तींचा मुकाबला करण्यासाठी प्रशिक्षित व्हावं ही आजच्या युगाची गरज बनली आहे व अशा प्रशिक्षणाकरिता शासनाने नागरी संरक्षण ही उपाययोजना सुरू केेलेली आहे. या नागरी संरक्षण संघटनेमध्ये मुख्यालय सेवा, प्रशिक्षण सेवा, वॉर्डन सेवा, अग्निशमन सेवा, विमोचन सेवा, रुग्ण सहाय्य सेवा, नियंत्रण व संदेशवहन सेवा, कल्याणकारी सेवा, पुरवठा सेवा, आगार व परिवहन सेवा, संपत्ती देखभाल/सुरक्षा सेवा, आणि मृतदेह विल्हेवाट सेवा अशा एकूण 12 सेवा कार्यरत आहेत. वरील सर्व सेवांचं नियोजन शांतता काळात केलं जातं व त्यांचं प्रत्यक्ष कार्य आपत्तीच्या वेळी सुरू होतं. या सेवांमध्ये कार्य करण्यासाठी नागरिकांनाच प्रशिक्षण देऊन सज्ज केलं जातं. लातूरचा भूकंप, ओरिसातील चक्रीवादळ आणि काही महिन्यांपूवीर् इंडोनेशिया, अंदमान-निकोबार इथं झालेला समुदी-भूकंपामध्ये मोठ्या प्रमाणात जीवित व मालमत्तेची हानी झाली. या ठिकाणीही नागरी संरक्षण दलातील जवानांनी प्रथमोपचार देणं, मानवी तसंच प्राण्यांच्या मृतदेहांची विल्हेवाट आणि मूलभूत गरजा पुरविण्याचं मोलाचं कार्य केलं. याबद्दल जवानांना नागरी संरक्षण दलाच्या संचालकांकडून तसंच केंद सरकारतफेर् प्रशंसापत्र देऊन गौरविण्यातही आलेलं आहे.

प्रजासत्ताक दिन, महाराष्ट्र दिन या दिवशी होणाऱ्या संचलनात नागरी संरक्षण दलाच्या महिला-पुरुष अशा दोन तुकड्या दरवषीर् सहभागी होतात. शिवाय गणपती विसर्जन, माऊंट मेरी जत्रा, निवडणुका इत्यादींच्या बंदोबस्तातही नागरी संरक्षण दलाचे जवान आपलं कर्तव्य उत्कृष्टरीत्या पार पाडतात.

एक मार्च या दिवशी ' जागतिक नागरी संरक्षण दिवस ' भारतासह जगभरात साजरा केला जातो. यानिमित्ताने रक्तदान शिबिर, प्रात्यक्षिकं इ. सारखे कार्यक्रम आयोजित केले जातात. यावषीर्ही अशाच कार्यक्रमांनी ' जागतिक नागरी संरक्षण दिवस ' साजरा केला जाणार आहे.

भविष्यकाळात येणाऱ्या नैसगिर्क आपत्तींची व युद्धजन्य परिस्थितीतील दुष्परिणामांची तीव्रता कमी करण्यासाठी नागरिकांना प्रशिक्षण देऊन सज्ज करण्यासाठी नागरी संरक्षण दल सदैव सुसज्ज आहे. अशा नैसगिर्क व मानवनिमिर्त आपत्तींना समर्थपणे तोंड देण्यासाठी जास्तीत जास्त सक्षम नागरिकांनी एकत्र येऊन नागरी संरक्षण दलाचं बळ वाढवलं पाहिजे व 1 मार्च हा दिवस खऱ्या अर्थानं ' जागतिक नागरी संरक्षण दिवस ' म्हणून साजरा केला पाहिजे.

सुनील सुरेश होरंबे

( चौकीक्षेत्ररक्षक, नागरी संरक्षण दल)

 
</text>
</doc>
