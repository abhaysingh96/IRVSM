<doc>
<docno>1033750.cms.txt</docno>
<text>
 
खास बात
तुटीचे वाटप!
[ Saturday, February 26, 2005  08:14:39 pm]


बजेट संसदेत मांडला जाणे आणि त्याबाबत गोपनीयता पाळली जाणे हे कायद्यानुसारच होते. पण बजेट सादर करताना अर्थमंत्री भाषण करताना केवळ खर्च आणि जमा यांचा तपशील देत नाहीत तर ते कधी हळवे बनून काव्याचा आधार घेतात तर दारिद्य, रोजगार, कामगार असे अनेक विषय आणि काहीवेळा पर्यावरण आणि संस्कृती अशा अनेक बाबींबाबत धोरणे बोलून दाखवतात. एकाप्रकारे ते काही प्रमाणात सपनोंका सौदागरच असतात म्हणा ना! तुलनेने आता करांच्या दराबाबत असणारे गूढ आता बरेच कमी झाले आहे तरीही त्यातले नाट्य उरले आहेच. अबकारी आणि जकात करांतील संभाव्य बदलांबाबत काही उद्योजकांची झोप उडत असली तरी स्थानिक घटनांपेक्षा जागतिकीकरणाचा पगडा अधिक असल्यामुळे, बजेटबद्दल अंदाज बांधणे पूवीर्इतके कठीण राहिलेले नाही. उद्या सादर होणाऱ्या बजेटच्या निमित्ताने आपण आजच्या टप्प्यापर्यंत कसे येऊन पोहोचले हे बघणे महत्त्वाचे आहे.

स्वातंत्र्यानंतरच्या पहिल्या तीन दशकांत आपले ठोकळ राष्ट्रीय उत्पादन ( ग्रॉस डोमेस्टिक प्रॉडक्ट) सरासरी साडेतीन टक्क्याने वाढले तर लोकसंख्या वाढीचाही वेगही बराच असल्यामुळे दरडोई उत्पन्न प्रत्यक्षात दीड टक्केच वाढत होते. पण त्याआधीच्या शंभर वर्षांत काहीच वाढ नव्हती या पार्श्वभूमीवर ही वाढही चांगलीच होती. येथे हे लक्षात घ्यायला हवे की अठराव्या शतकात चीन आणि भारत यांचे एकंदर राष्ट्रीय उत्पन्न हे जगाच्या निम्मे होते. पण विसाव्या शतकाच्या मध्यावर ते अवघे आठ टक्के इतके घसरले. भारतात स्वातंत्र्यानंतरच्या पहिल्या तीन दशकांनंतर, म्हणजे 1980 पासून पुढे आपण मोठी गती घेतली. लोकसंख्या वाढीचा वेग घटल्यामुळे, दरडोई उत्पन्न वाढीचा वेग पण बराच आहे. हा सरासरी सहा टक्के वाढीचा वेग गेले पंचवीस वषेर् सातत्याने आहे. या काळात सात लोकसभा आणि वेगवेगळ्या मतांचे आणि विविध आघाड्यांचे सरकार आले, त्यात दहा पंतप्रधान आणि एक डझन अर्थमंत्री आपण पाहिले. याचा अर्थ या वाढीला गती देण्यात सरकारची भूमिका नाकारणे असा नव्हे. किंबहुना वाढीला अनुकुल धोरणे आणि अर्थसंकल्प यामुळे हा वेग आपण आठ टक्क्यांवर नेऊ शकू. या पंचवीस वर्षांत आपण तीन गंभीर दुष्काळांना तोंड दिले, आशिया खंडातील आथिर्क संकट पेलले, पोखरणमुळे लादले गेलेले निर्बंध आणि दोन आखाती युद्धांमुळे तेलाच्या किंमत वाढीचे धक्के सहन केले आणि सीमेपलिकडून होणारे हल्लेही पचवले.

आपला गेल्या अर्धशतकातील प्रवास हा विलक्षण आहे. या काळात, लोकसंख्या जवळपास तिपटीने वाढून आणि आयुर्मान दुप्पट होऊनही, गरिबीचे प्रमाण सरकारी आकडेवारीनुसार पन्नास टक्क्यांहून अधिक होते ते आता पंचवीस टक्क्यांपेक्षा कमी झाले आहे. या काळात साक्षरतेचे प्रमाण तिप्पट झाले. 1951 साली वीजपुरवठा तेराशे मेगावॅट होता. तो आता शंभर पटीने वाढला आणि पुढल्या दशकात आजच्यापेक्षा दुप्पट होईल.

बजेटचा विचार केला तर यातही बरेच नाट्यमय बदल घडले आहेत. 1971 पासून वित्तीय तुट दीड हजार कोटीहून दीड लाख कोटींवर गेली आहे. एकंदर सरकारी खर्च पाच हजार कोटीवरून पाच लाख कोटींवर गेला आहे. मुख्य म्हणजे ' वित्तीय तूट ' हाच शब्द तुलनेने नवा आहे. 1991 साली इंटरनॅशनल म्युच्युअल फंडाने घातलेल्या अटींनुसार या शब्दाचा वापर सुरू झाला. त्याआधी अर्थमंत्री फक्त महसुली तुट ( चालू खर्च उणे चालू महसूल) किंवा फक्त अर्थसंकल्पीय तूट (चालू महसुल उणे सर्व खर्च) याचा तपशील सादर करण्यावर समाधान मानायचे. 1991 पूवीर् अर्थसंकल्पीय तूट भरून काढण्यासाठी रिझर्व बँकेकडून कर्ज घेतले जायचे. आता ही बरीचशी तूट भरून काढण्यासाठी बाजारातून कर्ज उभारले जाते, त्यामुळे व्याजाचे दर चढे राहतात.

वित्तीय तूट ही इतकी मोठी समस्या बनली आहे की कायद्याच्या आधारे ती कमी करणे हा एकमेव उपाय उरला आहे.(जशी गुटख्यावर बंदी आणता येते, तशी खऱ्या अर्थाने वित्तीय तुटीवर अशी बंदी घालता येईल का ?) आपण वित्तीय तुटीला आळा घालणारा कायदा न्यूझीलंडच्या धतीर्वर तयार केला असला तरी तेथेही 1994 साली याला कायद्याचे पाठबळ मिळण्याआधी दहा वषेर् संघर्ष करावा लागला होता. भारतासारख्या अवाढव्य देशातील लोकशाही व्यवस्थेच्या अंतर्गतच, तूटही अपरिहार्य बनली आहे, कारण सरकारी खर्चाचा विचार करताना काही विशिष्ट समुहाचे हित डोळयासमोर असते, पण खर्च मात्र सध्याच्या आणि पुढच्या पिढीवर लादले जातात. यामुळे अंतर्गत कर्जाचा डोंगर सतत वाढतो आहे. या राक्षसाला आवर घालण्याचे प्रयत्न अयशस्वी ठरले आहेत. आजच्या घडीला सर्व तूट ही कर्जावरचे व्याज फेडण्यातच खर्च होते आहे. थोडक्यात, कर्ज नसेल तर तूट नसेल. जुनी कजेर् फेडण्यासाठी नवीन कजेर् काढायची, पण या पद्धतीला तर अर्थ आयोगाने फार पूवीर्च म्हणजे 1984 साली आशीर्वाद दिला आहे. 1980 च्या दशकातील वाढीला वित्तीय तुटीच्या साहाय्याने नको तितकी मदत दिली गेली. यामध्ये परकीय कर्जाचाही समावेश होता. 1984 ते 1990 या काळात भारताने घेतलेले परकीय कर्ज दोन हजार कोटी डॉलर्सवरून नऊ हजार कोटी डॉलर्सपर्यंत गेले. नंतरच्या पंधरा वर्षांत, देशात डॉलर्स बऱ्याच प्रमाणात येऊनही हे या कर्जाचे प्रमाण जवळपास तितकेच राहिले. 1974 ते 1987 या काळात केंदीय तुटीचे प्रमाण सतत वाढून ते 3 टक्क्यांवरून 9.4 टक्क्यांपर्यंत गेले. हे 1991 नंतर कमी झाले. पण या काळात राज्यांची तूट वाढली आणि आजच्या घडीला राज्यांची आणि केंदाची एकं दर तूट दहा टक्के इतकी आहे. या तुटीच्या दबावामुळे पायाभूत सोयी, शेती आणि सामाजिक सुरक्षितता यावरील सरकारी खर्च घटला.

बजेट बनवणे ही नेहमीच आश्वासने आणि आथिर्क बंधने यांच्यामध्ये केलेली तारेवरची कसरत असते. शक्य ते साधण्याची ही कला आहे. पण सत्तरीच्या दशकाला सुरुवातीला सुरू झालेल्या आघाडीच्या राजकारणात आथिर्क बंधनांना झुगारून देण्यात आले. राज्य घटनेची बंधने असूनही राज्य सरकारे प्रचंड कर्जबाजारी झाली आहेत. खरे तर केंद सरकार हे महसुली जमेमध्ये असणे अपेक्षित आहे, पण वित्तीय वाटणीमध्ये, महसुली वाटणीपेक्षा वित्तीय तूट राज्यांमध्ये वाटणारी प्रणाली बनली आहे.

अजित रानडे

चीफ इकॉनॉमिस्ट, आदित्य बिर्ला ग्रुप

 
</text>
</doc>
