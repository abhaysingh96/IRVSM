<doc>
<docno>1033595.cms.txt</docno>
<text>
 
संवाद
एक होते रहेमतुल्ला अब्दुल सयानी!
[ Saturday, February 26, 2005  06:01:26 pm]


... हा वाद वेगळाच होता. एल्फिन्स्टन रोडनजीकच्या सेनापती बापट मार्गापासून निघून पश्चिमेला प्रभादेवीजवळ वीर सावरकर मार्गापर्यंत जाणाऱ्या सुमारे दीड किलोमीटर लांबीच्या रस्त्याचं बदललेलं नाव रद्द करून जुनं नावच पुन्हा देण्याची पाळी महापालिकेवर आली होती. या रस्त्याचं नाव ' सयानी रोड '.

ही गोष्ट 1971 सालच्या सुरुवातीची. बाहेर लोकसभेच्या मुदतपूर्व निवडणुकीचे आणि इंदिरा गांधींच्या ' गरीबी हटाव ' चे वारे वाहात होते, पण मुंबई महापालिकेच्या इमारतीत एका वेगळ्याच वादाला तोंड फुटलं होतं. रस्ते, चौक, उद्यानं यांना नावं देणं हा तर महापालिकेतल्या नगरसेवकांचा नेहमीचाच उद्योग. दर बैठकीत कुठल्या ना कुठल्या रस्त्यांचे नाव बदलण्याचा प्रस्ताव असायचाच. कोणतीही मोठी चर्चा किंवा खळखळ न करता हे प्रस्ताव संमत व्हायचे. त्यातच इंग्रजांची नावं हटवण्याची मोहिमच महापालिकेनं हाती घेतल्यानं अनेक रस्त्यांना नवी नावं द्यायची होतीच.

पण हा वाद वेगळाच होता. एल्फिन्स्टन रोडनजीकच्या सेनापती बापट मार्गापासून निघून पश्चिमेला प्रभादेवीजवळ वीर सावरकर मार्गापर्यंत जाणाऱ्या सुमारे दीड किलोमीटर लांबीच्या रस्त्याचं बदललेलं नाव रद्द करून जुनं नावच पुन्हा देण्याची पाळी महापालिकेवर आली होती. या रस्त्याचं नाव ' सयानी रोड '. वर्षभरापूवीर्च या रस्त्याचं नाव बदलून त्याचं नामकरण ' पी. बाळू मार्ग ' असं समारंभपूर्वक करण्यात आलं होतं. ते बदलायचं, तर बाळू यांच्या स्मृतींचाही अपमान होईल, म्हणून कुणाच्याही नकळत तिथल्याच दुसऱ्या एका रस्त्यावर पी. बाळू मार्ग ही पाटी झळकली. त्या आधी शिवसेनेचे हरिश्चंद पडवळ आणि जनता पाटीर्चे एकनाथ कोपडेर् यांनी तसा ठराव महापालिकेत आणला आणि तो संमतही झाला. वर्षभर गायब झालेला ' सयानी रोड ' पुन्हा रस्त्याच्या कडेला उभा राहिला.

हे असं कसं झालं ? सयानी रोड कुणाला नकोसा झाला होता ? त्याचं असं झालं. इंग्रजांची नावं हटवायची ठरल्यावर वेगानं नावं बदलू लागली. पेडर रोड, कॅडेल रोड, व्हिन्सेंट रोड, लॅमिंग्टन रोड, फ्रियर रोड, क्वीन्स रोड बघता बघता इतिहासजमा झाले आणि महषीर् कवेर्, बाबासाहेब आंबेडकर, वीर सावरकर, भगतसिंग वगैरे राष्ट्रीय नेते रस्त्यांच्या फलकांवर चमकू लागले. त्याच वावटळीच्या काळात कुणा नगरसेवकाला वाटलं की , ' सयानी ' सुद्धा गोरा साहेबच. त्याला हटवून क्रिकेटपटू पी. बाळू यांचं नाव रस्त्याला द्यायचं त्याच्या मनात आलं आणि महापालिकेत ते मंजूरही झालं. काही दिवसांनी मुंबईतील तेव्हाच्या प्रसिद्ध समाजसेविका कुलसुम सयानी यांनी महापालिकेला पत्र लिहिलंच आणि ते प्रसिद्धीला वर्तमानपत्रांकडेही दिलं. ते पत्र वाचून साऱ्यांचे डोळे खाडकन उघडले. त्यात म्हटलं होतं की, सयानी रोडचे सयानी हे इंग्रज नव्हेत, तर त्यांच्याच कुटुंबातले होते. इतकंच नव्हे, तर मुंबईच्या विकासाच्या कामात त्यांचा मोलाचा वाटा असल्यानं विसाव्या शतकाच्या सुरुवातीला हा रस्ता तयार झाला, तेव्हाच त्यांचं नाव या रस्त्याला मिळालं.

कोण होते हे सयानी ? त्यांचं पूर्ण नाव रहेमतुल्ला अब्दुल सयानी. जेव्हा मुंबईला पहिल्यांदा स्थानीय स्वराज्य संस्थेचा दर्जा मिळाला, त्या कामी 1888 साली जेव्हा सर फिरोजशहा मेहता यांनी पुढाकार घेतला, त्यावेळी त्यांना साथ सयानींचीच होती. त्यामुळे पुढच्याच वषीर् ते मुंबई नगर परिषदेचे अध्यक्षही बनले. मेहता पारशी, तर सयानी मुसलमान. दोघांचंही मुंबईवर अतोनात पेम. सयानी उत्तम उद्योगपती आणि श्रीमंत. त्यांची वृत्ती समाजसेवेची. त्यामुळे मुंबईतल्या अनेक संस्थांशी त्यांचा थेट संबंध होता. केवळ हाजी अलीपर्यंत सीमित राहिलेली मुंबई तेव्हा वाढत होती आणि माहिम, शीवपर्यंत वस्ती वाढू लागली होती. या नव्या वस्तीला सुखसोयी मिळाव्यात, यासाठी सयानी प्रयत्नशील असत, अशी माहिती मिळते. कुलसुम सयानी याच कुटुंबातल्या. त्यांनी समाजसेवेचा वारसा पुढे चालू ठेवला. त्यांचे पुत्र अमीन सयानी. ते ' आवाज की दुनिया के दोस्त. '

असा हा सयानींच्या कार्याचं स्मरण जपणारा रस्ता. दुदैर्वानं मुंबई महापालिकेतही त्यांच्याविषयी फारशी माहिती उपलब्ध नाही आणि त्यांच्या कुटुंबियांना स्वत:च्या पूर्वजांचा डंका पिटण्याची सवय नाही. त्यामुळे सयानींचा आगापिछा तेव्हा कुणाला ठाऊक नव्हता आणि आजही फार कुणाला माहित नाही. मुंबईच्या बदलास सतत प्रोत्साहन देणाऱ्या सयानींचा सयानी रोड मात्र मुंबईच्या बदलाचा मूक साक्षीदार बनून राहिला. याच रस्त्याच्या एका टोकाचा तुलसी पाईप रोड सेनापती बापट मार्ग बनला आणि मोठाला फ्लायओव्हर खांद्यावर घेऊन उभा ठाकला, ते सयानी रोडनं बघितलं. त्यापूवीर् मॉडर्न मिलची चिमणी कोरडी पडली. तेव्हा गिरण्यांचा संप नव्हता. पण गिरणी बंद पडली आणि त्या जागेवर प्रशस्त एसटी स्टँड उभा राहिला. कोकणाकडे आणि पश्चिम महाराष्ट्रात जाणाऱ्या एसटी गाड्या इथून सुटू लागल्या आणि बघता बघता या परिसराचा नूर पालटला. चहाच्या टपऱ्या आणि छोट्या खाणावळी पहाटेपासून मध्यरात्र उलटेपर्यंत प्रवाशांची सोय करू लागल्या. ' हमाल दे धमाल ' सुरू झाली आणि सयानी रोडचा ट्रॅफिक जामही सुरू झाला.

सयानी रोडवर मुख्यत्वे दोन्ही बाजूला जुन्या चाळी होत्या. त्यापैकी अनेक आजही कायम आहेत. पण हळूहळू रुप बदलायला लागलं. साह अँड सांघीची मोठी शोरुम आली. तिच्या बाजूला रचना संसद उभी राहिली आणि समोर टोलेजंग इमारतीही आल्या. रस्त्याच्या एका टोकाला टुमदार रवींद नाट्यमंदिर होतं. त्याचं रुपडं बदललं आणि त्याला खेटूनच पु. ल. देशपांडे अकादमी उभी राहिली. आता असं म्हणतात की, बहुतेक चाळींच्या जागा विकल्या जात आहेत. तिथं नवनव्या इमारती होऊ घातल्या आहेत.

काही वर्षांत सयानी रोड पूर्ण बदलून जाईल. कदाचित पुन्हा सयानी रोडचं नाव बदलण्याची टूम निघेल आणि नाव बदललं जाईलही. कारण रहेमतुल्ला अब्दुल सयानी नावाच्या कुणा थोर मुंबईकराची आठवण कुणालाच नसेल आणि महापालिकेतही कुणाला काहीच ठाऊक नसेल.

भ्रमरछंदी

 
</text>
</doc>
