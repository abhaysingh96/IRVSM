<doc>
<docno>1033785.cms.txt</docno>
<text>
 
देश-विदेश
बिहारसह 3 राज्यांची मतमोजणी आज
[ Saturday, February 26, 2005  09:00:56 pm]


वृत्तसंस्था

पाटणा : नुकत्याच झालेल्या बिहार, झारखंड आणि हरयाणा विधानसभा निवडणुकीसाठीची मतमोजणी रविवारी सकाळी आठ वाजल्यापासून सुरू होणार असून, त्यासाठी तिन्ही राज्यांत खबरदारी म्हणून कडेकोट सुरक्षा व्यवस्था ठेवण्यात आला आहे. बिहार 243, झारखंड 81 आणि हरयाणातील 90 जागांसाठी मतदान झाले होते.

बिहारमधील 38 जिल्ह्यांमधल्या 44 केंदांवर मतमोजणी होणार आहे. 243 जागांपैकी राजदने 215, भाजपने 103 आणि जनता दल (यु)ने 138 जागा लढविल्या आहेत. तर काँग्रेसने 84, लोक जनशक्ती पाटीर् : 168, बहुजन समाजवादी पक्ष : 238, समाजवादी पक्ष : 143, सीपीआय (एमआय) : 88, सीपीआय : 15 आणि सीपीआय (एम) ने 12 जागा लढविल्या आहेत. झारखंडमध्ये रालोआतील भाजपने 63, जनता दल (यु) : 18 तर संयुक्त पुरोगामी आघाडीतील काँग्रेसने 41 आणि शिबू सोरेन यांच्या झारखंड मुक्ती मोर्चाने 49 जागा लढविल्या. झारखंडच्या 22 जिल्हाधिकारी कार्यालयांत मतमोजणी होणार असून सुरक्षा व्यवस्था कडक करण्यात आली आहे. हरयाणामध्ये 983 उमेदवारांचे भविष्य रविवारी स्पष्ट होणार असून, त्यांत 60 महिला उमेदवारांचा समावेश आहे. मतमोजणीच्या दिवस अलिकडे आणण्याचा वाद येथील सत्तारूढ पक्षाने निर्माण केला होता. अखेर ही मतमोजणी 27 लाच होणार आहे. हरयाणाचे मुख्यमंत्री ओमप्रकाश चौटाला यांनी हरयाणात आपल्याच पक्षाचे सरकार येईल, असा विश्वास वाटतोय. बिहारमध्ये राजदच विजयी होईल व सरकार स्थापन करील असा विश्वास लालू प्रसाद यादव यांनी व्यक्त केलेला आहे.

निवडणूक आयोगाचे आश्वासन

नवी दिल्ली : बिहारमध्ये सत्तारूढ राजद बनावट मतमोजणी घडवून आणण्याची शक्यता रालोआने व्यक्त केली. तेव्हा बिहार आणि झारखंडमध्ये तीन टप्प्यांत झालेल्या मतदानांचे स्वतंत्र निकाल रिटनिर्ग ऑफीसर आणि निवडणूक आयोगाच्या निरीक्षकांच्या स्वाक्षरीनंतर जाहीर करण्यात येतील, असे आश्वासन निवडणूक आयोगाने रालोआला दिले आहे.

हिंसाचारात 4 ठार

बिहारमधील बराचट्टी मतदारसंघांमध्ये शनिवारी झालेल्या फेरनिवडणुकीदरम्यान सीमा सुरक्षा दलाच्या जवानांनी केलेल्या गोळीबारात तीन नक्षलवादी ठार झाले. मतदान केंदावर चकमक सुरू असताना काही नक्षलवादी पळून जाण्यात यशस्वी झाले. तर हराना खेड्यातील बेलागंज येथे मतदान केंदाचा ताबा घेऊ पहाणाऱ्यावर केंदीय राखीव पोलिस दलाच्या जवानांनी गोळ्या झाडल्या.

पोटनिवडणुकीत काँग्रेस विजयी

शिलाँग : मेघालयमध्ये तीन जागांसाठी झालेल्या पोटनिवडणुकीत काँग्रेसचे तोन्सिंग एन. मराक, क्लेमेंट मराक आणि अपक्ष उमेदवार मानस चौधरी विजयी झाले.

 
</text>
</doc>
