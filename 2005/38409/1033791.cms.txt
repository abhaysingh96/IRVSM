<doc>
<docno>1033791.cms.txt</docno>
<text>
 
देश-विदेश
पंतप्रधानांविरोधात भाजप हक्कभंग मांडणार?
[ Saturday, February 26, 2005  09:02:08 pm]


वृत्तसंस्था

नवी दिल्ली : संयुक्त पुरोगामी आघाडीच्या अध्यक्षा सोनिया गांधी यांना लिहिलेल्या पत्राद्वारे पंतप्रधान मनमोहन सिंग यांनी केंदीय बजेट मांडले जाण्याआधीच फोडले असल्याचा आरोप भाजपने केला असून त्यांच्याविरोधात हक्कभंग ठराव आणण्याचा विचार चालवला आहे.

बजेटमध्ये सर्वसामान्य माणसाच्या स्वप्नांना उभारी मिळेल, अशासारखी माहिती सिंग यांनी गांधी यांना दिली आहे. बजेट मांडण्यापूवीर् कोणत्याही प्रकारे त्याची कोणतीही माहिती न देण्याचा संकेत आहे, असे यशवंत सिन्हा यांनी सांगितले. या संबंधात राष्ट्रीय लोकशाही आघाडीच्या नेत्यांची बजेटआधीच सोमवारी सकाळी बैठक होत आहे.

अर्थात बजेटबद्दलच्या पत्रव्यवहाराद्वारे पंतप्रधानांनी अथवा श्रीमती गांधी यांनी कोणत्याही प्रकारे हक्कभंग केला नसल्याचे काँग्रेसचे प्रवक्ते आनंद शर्मा यांनी वार्ताहरांना सांगितले. श्रीमती गांधी या राष्ट्रीय सल्लागार मंडळाच्या अध्यक्ष आहेत. त्याच नात्याने त्यांनी बजेटबाबत काही सूचना केल्या होत्या. हे मंडळ सरकारचाच भाग असल्याने यात काहीच गैर नाही, असेही शर्मा ठामपणे म्हणाले.

पंतप्रधानांनीही रेल्वे बजेटनंतर पत्रकारांशी बोलताना या प्रकरणात कोणताही हक्कभंग झाला नसल्याचे सांगितले.

 
</text>
</doc>
