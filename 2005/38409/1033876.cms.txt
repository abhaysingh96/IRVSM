<doc>
<docno>1033876.cms.txt</docno>
<text>
 
क्रीडा
वकार गेला, आता अक्रम इच्छुक
[ Saturday, February 26, 2005  10:09:32 pm]


कराची : पाकिस्तान क्रिकेट संघाचा गोलंदाजी प्रशिक्षक म्हणून आता वसीम अक्रम इच्छुक आहे. वकार युनुसला आधी पाक क्रिकेट मंडळाने नकार दर्शविला होता.

अक्रम म्हणाला, मी यासाठी इच्छुक आहे. प्रत्येकजण मला प्रश्न विचारतो की तुम्ही पाक संघाला गोलंदाजीचे प्रशिक्षण का देत नाही. पाकिस्तान क्रिकेट मंडळाकडे जाऊन मी काही त्यांना मला ही संधी द्या असे साकडे घालू इच्छित नाही. मी इच्छुक आहे पण त्यांनी मला बोलवायला हवे पण अजून तरी त्यांनी मला निमंत्रण दिलेले नाही असे अक्रमने स्पष्ट केले.

पाकिस्तान क्रिकेट मंडळाने मला एकदा पत्र पाठवून विचारणा केली होती की तुम्हाला अक ादमीत शिकवायला वेळ आहे का, दरदिवशी 500 डॉलर देण्यात येतील. पण तेव्हा अक्रमने वेळ नसल्यामुळे उत्तर दिले नव्हते. असे वृत्त द नेशनने दिले आहे.

पाकिस्तान क्रिकेट मंडळाला इच्छा असेल तर ते मला बोलावतील मी नेहमीच शिकवायला तयार आहे पण मला काही कल्पना नाही. बरीच वर्ष मी पाकिस्तान क्रिकेट मंडळाकडे फिरकलेलो नाही. नुसते खेळाडू असून पुरेसे नाही तर राजकारणी असायला हवे असे सूचक उदगार अक्रमने काढले. वकार युनुसला नकार दिल्यावर त्याला साधा निर्णय कळविण्याची तसदीही त्यांनी घेतली नाही. एका उर्दू दैनिकाला दिलेल्या मुलाखतीत वकार म्हणाला मी जर गौरवणीर्य असतो तर माझ्याशी चार वर्षाचा करार करण्यात आला असता.

अक्रमवर टीका करण्यात येते की इरफान पठाणला त्याने मार्गदर्शन केले व त्याचा फायदा पठाणला झाला अक्रम याबाबत म्हणतो की या साऱ्याचा मला आता वैताग आला आहे. पठाण तसेच झहीर मला फोन करतात अन पाकिस्तानी गोलंदाजांच्यामागे धावणे हे माझे काम नाही. मी काही भीक मागणार नाही असे त्याने स्पष्ट केले. गांगुली, दविड यांनी तर कर्णधारपदाबाबत माझ्याशी सल्लामसलत केली. इंझमाम, योहानाही असे करू शकतात मी मदतीला तयार आहे.

 
</text>
</doc>
