<doc>
<docno>1033934.cms.txt</docno>
<text>
 
महाराष्ट्र
बोगस परवान्यामुळे सरकारला तीस कोटींचा गंडा
[ Saturday, February 26, 2005  10:49:30 pm]


नरेंद पाटील

पालघर : येथील दगड खाणीच्या मालकाने पाच सहा वषेर् स्वामित्वधनाचे बोगस परवाने स्वत:च छापून राज्य सरकारला महसूलापोटी देण्यात येणारे तीन कोटी रुपये बुडवल्याचे प्रकरण उघडकीस आले असतानाही याप्रकरणी कारवाई करण्यास मात्र राजकीय दडपणापोटी टाळाटाळ केली जात आहे, असे समजते.

तालुक्यातील बोईसर-चिल्हार या औद्योगिक महामार्गावरील नागझरी गावात विनोद दत्तात्रय अधिकारी यांची 10 ते 12 वर्षांपासून खडी तयार करण्याची दोन क्रशर मशीन्स असून यातून 185 ते 200 ब्रास खडी तयार केली जाते.

या खडीची वाहतूक करण्यासाठी राज्य सरकारच्या महसूल विभागाकडून स्वामित्व धनापोटी रक्कम भरून परवाने घेणे बंधनकारक असते. हे परवाने या मालकाने अधूनमधून घेतल्याचे आढळते. विनोद अधिकारी याने अशाच स्वरूपाचा परवाना जव्हार अप्पर जिल्हाधिकारी कार्यालयाकडून 8 सप्टेंबर 2004 रोजी घेतला.

हा परवाना पाच अंकी क्रमांकात देण्यात आलेला असताना त्यांच्याकडून मात्र खडीची वाहतूक दोन अंकी पावत्या असलेला परवाना वापरला असल्याचे आढळले. याबाबत जव्हार येथील महसूल विभागाला माहिती मिळाल्यावर, जव्हार अप्पर जिल्हाधिकारी कार्यालयातील दोन अधिकारी व तहसील कार्यालयातील पुरवठा विभागातील एक अधिकारी अशा तिघांनी अधिकारी यांच्या कार्यालयावर दीड महिन्यांपूवीर् धाड घालून संशयास्पद बोगस पावती बुके व इतर कागदपत्रे जप्त केली.

यातील अनेक पावत्यांवर महसूल खात्याकडून अदा केलेल्या परवान्याच्या मूळ शाईपेक्षा वेगळे असून अप्पर जिल्हाधिकारी यांच्या सहीचा शिक्कादेखील वेगळा दिसत आहे. इतकेच नव्हे तर मूळ परवान्यावर मारण्यात आलेल्या सरकारी राजमुदेचे शिक्केही पूर्ण उमटले आहेत, पण बोगस परवान्यावरचे शिक्के मात्र अस्पष्ट आहेत. महसूल अधिकाऱ्यांनी घातलेल्या धाडीत हे बोगस परवाने हाती लागूनही सुमारे दीड महिने याबाबत कोणतीही कारवाई झालेली नाही. त्यामुळे राजकीय दडपणापोटी हे घडत असल्याचा संशय व्यक्त करण्यात येत आहे.

 
</text>
</doc>
