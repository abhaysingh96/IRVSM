<doc>
<docno>1033930.cms.txt</docno>
<text>
 
महाराष्ट्र
उपेक्षितांच्या आसूंना लाभणार 'राज'हासूंची किनार
[ Saturday, February 26, 2005  10:45:28 pm]


सुनीत भावे

पुणे : मराठी चित्रपटाने सध्या कात टाकली असली, तरीही चित्रपटसृष्टीच्या सुवर्णकाळाचे साक्षीदार असणाऱ्या राजा गोसावींच्या 28 फेब्रुवारीला असणाऱ्या स्मृतीदिनी त्यांच्या आठवणींव्यतिरिक्त रसिकांचा पडदा कोराच आहे. म्हणूनच, राजा गोसावी प्रतिष्ठानतफेर् त्यांच्या नावाने उपेक्षित विनोदी अभिनेता आणि बालकलाकारांना पुरस्कार देण्यात येणार आहे.

राजा गोसावी यांचे पुत्र दिनेश आणि त्यांची पत्नी विदुला यांनी राजा गोसावी प्रतिष्ठानचे कार्य पुढे सुरू ठेवण्याचा मानस ' महाराष्ट्र टाइम्स ' शी बोलताना व्यक्त केला. लहान मुलांवर अतोनात प्रेम करणाऱ्या राजा गोसावींच्या स्मृतीस अभिवादन करण्यासाठी बालचित्रपटाची निमिर्ती करण्यात येणार असून त्यांच्या जन्मदिनी ( 28 मार्च) चित्रपटाचा मुहूर्त होईल. त्याचबरोबर त्यांच्या गाजलेल्या नाटकाचे पुनरुज्जीवन करण्याची योजना असून ' पती, पत्नी आणि ती ' या त्यांच्या गाजलेल्या नाटकाचा शुभारंभाचा प्रयोगही त्याच दिवशी होणार असल्याचे गोसावी यांनी स्पष्ट केले.

प्रसिद्धीत असणाऱ्या कलाकारांना अनेक मानसन्मान मिळतातच ; पण चांगलं कार्य करूनही दुर्लक्षित राहिलेल्या कलावंतांना आणि पडद्यामागच्या कलाकारांचा राजा गोसावी प्रतिष्ठानतफेर् गौरव करण्यात येईल, असेही त्यांनी सांगितले. राजाभाऊंनीही त्यांच्या कारकिदीर्ची सुरुवात ' बॅकस्टेज आटिर्स्ट ' म्हणूनच केली होती.

गेल्यावर्षी राजा गोसावी यांच्या स्मृतीदिनानिमित्त विशेष कार्यक्रम होणार होता, पण त्यापूवीर्च 21 फेब्रुवारीला दिनेश गोसावी यांच्या राहत्या घराला आग लागली. त्यामध्ये राजा गोसावी यांची अनेक छायाचित्रे, पुरस्कार, मानचिन्हे, नाटकांची ड्रेपरी, संहिता असा खास त्यांच्या काळातील क्षणांना पुनश्च जागं करणारा ' ठेवा ' काळाच्या पडद्याआड गेला.

मराठी रंगभूमी आणि चित्रपटांवर नावाप्रमाणे ' राज्य ' गाजवणाऱ्या राजा गोसावी यांच्या शिलकीत राहिलेल्या स्मृतींमधून त्यांची आठवण चिरकाल टिकावी, याकरता चित्रपटसृष्टीतल्या अनेकांनी आश्वासने देऊन ऐन वेळी मात्र मदतीचा हात आखडता घेतला, अशी खंतही दिनेश गोसावी यांनी व्यक्त केली.

 
</text>
</doc>
