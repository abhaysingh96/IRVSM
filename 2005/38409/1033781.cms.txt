<doc>
<docno>1033781.cms.txt</docno>
<text>
 
देश-विदेश
बिनधास्त लालूंची काव्यात्म टोलेबाजी
[ Saturday, February 26, 2005  08:59:38 pm]


सुरेश भटेवरा

नवी दिल्ली : प्रवासी आणि मालवाहतूक भाड्यात सलग दुसऱ्या वषीर् कोणतीही वाढ न करता, भारतीय रेल्वेला पाच वर्षांत जागतिक दर्जा प्रदान करण्याची घोषणा करणारे लालूप्रसाद, रेल्वे अर्थसंकल्प सादर करताना, लोकसभेत बिनधास्त पवित्र्यात होते. राष्ट्रीय लोकशाही आघाडीच्या बहिष्काराचा अथवा बिहारच्या निवडणूक निकालांचा, जरासाही तणाव त्यांच्या चेहऱ्यावर नव्हता.

अर्थसंकल्प सादर करण्यापूवीर् अडवाणी आणि मल्होत्रांनी ' दागी ' मंत्र्यांचा मुद्दा उपस्थित करून लालूंच्या बजेटला मोडता घालण्याचा प्रयत्न केला. यावेळी दहा मिनिटे लोकसभेत गदारोळ झाला. लालू मात्र नेहमीच्या शैलीत निर्धास्तच होते. विरोधकांच्या बहिष्काराची बहुदा ते वाटच पहात असावेत.

अर्थसंकल्पातली रटाळ आकडेवारी वाचतांना सभागृहात सदस्य कंटाळू नयेत, याची दक्षता लालूंनी घेतली होती. आपल्या 40 पानी भाषणात किमान पाच वेळा शायरी अन् हिंदी काव्यपंक्तींचा त्यांनी वापर केला.

भाडेवाढ न करता लालूंनी स्वस्त लोकप्रियता मिळवली, अशी टीका समाजातल्या अभिजनवर्गाने गतवषीर्च्या अर्थसंकल्पावर केली होती. त्याला सडेतोड उत्तर देताना, रेल्वे मंत्रालयाने गेल्या 9 महिन्यांत विविध स्तरावर मिळवलेल्या यशाचा पाढा वाचत लालू म्हणाले :

उठना है और भी उपर, है उँचाईयां पुकारती

है अपार क्षमताएं, आशाएं तुम्हे निहारती

यावेळी राजदच्या काही सदस्यांनी वन्समोअरचा पुकारा केला. मग लालूंनी पुन्हा एकदा या ओळी वाचून दाखवल्या. आधुनिकीकरणाची पंचवाषिर्क योजना सांगताना, भारतीय रेल्वेला जागतिक दर्जा मिळवून देण्याची ग्वाही देत लालूंनी मध्येच एक गाजलेला शेर ऐकवला.

सिर्फ हंगामा खडा करना मेरा मकसद नही

मेरी कोशिश है की ये सुरत बदलनी चाहिये

प्रवासी भाड्यात सलग दुसऱ्या वषीर् कोणतीही वाढ न करण्याचे श्ाेय घेताना, बिहारचे प्रसिद्ध कवी नागार्जुन यांच्या खेत काव्यसंग्रहातील काव्यपंक्ती सादर करीत लालू म्हणाले :

जान लो भैया गरीबोंकी एक होती जात

उसीके हुकुमसे, हिलेंगे एक-एक पात

मालवाहतुकीची क्षमता रस्ता वाहतुकीपेक्षाही सक्षम बनवण्याची घोषणा करतांना लालू म्हणाले :

पा ही लेंगे आखिर मंजिल राहोंकी मोहताज नही,

साथ हो उम्मीदोंका, कल होगा वही, जो आज नही

रेल्वे संचालनाचा खर्च अफाट आहे, त्यावर अंकुश लावण्यासाठी योजलेल्या उपायांचे वर्णन करतांना लालू म्हणाले :

जीवन के हर पथपर माली पुष्प नही बिखराता है

प्रगती का पथ अक्सर पथरीलाही होता है

भाषणाच्या दरम्यान लालूंनी सादर केलेल्या शायरीत तसा अजिबात दम नव्हता. अनेक काव्यपंक्ती तर अक्षरश: संदर्भहीन होत्या. शायरीसारखी नाजूक चीज सादर करण्याचाही एक अंदाज असतो, हे लालूंसारख्या तडकभडक व्यक्तिमत्वाला, कोण समजावून सांगणार ?

 
</text>
</doc>
