<doc>
<docno>1033929.cms.txt</docno>
<text>
 
महाराष्ट्र
स्वातंत्र्यसेनी कुसुमताई रणदिवे यांचे निधन
[ Saturday, February 26, 2005  10:44:43 pm]


म. टा. प्रतिनिधी

पुणे : स्वातंत्र्यलढा, संयुक्त महाराष्ट्र चळवळ आणि कामगार चळवळीतही कायम अग्रणी राहिलेल्या ज्येष्ठ कम्युनिस्ट नेत्या कुसुमताई रणदिवे ( 85) यांचे शनिवारी पुण्यातील सहकारनगरमधील निवासस्थानी निधन झाले. कमरेचे हाड मोडल्याने दीड महिना त्या आजारी होत्या. शनिवारी दुपारी त्यांच्या पाथिर्वावर अंत्यसंस्कार झाले.

ज्येष्ठ कम्युनिस्ट स्वातंत्र्यसेनानी अहिल्या रांगणेकर आणि कम्युनिस्ट नेते बी. टी. रणदिवे यांच्या त्या भगिनी होत्या. राजकीय सामाजिक चळवळीलाच जीवितध्येय मानून अविवाहित राहिलेल्या कुसुमताईंचा जन्म 1920 मध्ये गुजरातमधील दाहोद गावी झाला. पुण्यात र्फग्युसन कॉलेजमध्ये एमएचे शिक्षण घेत असताना त्यांनी स्वातंत्र्यलढ्यात उडी घेतली, अनेकदा कारावास भोगलाच ; स्वातंत्र्यानंतर त्यांनी सामाजिक बांधिलकीची कास सोडली नाही. नायगावातील कामगार वस्तीत काम सुरू करून त्यानंतर संयुक्त महाराष्ट्र चळवळ, गोवा मुक्ती संग्राम आणि पुण्यात स्थायिक झाल्यानंतरही त्यांनी महिलांच्या प्रश्ानंनासाठी आयुष्य वेचले.

 
</text>
</doc>
