<doc>
<docno>1033881.cms.txt</docno>
<text>
 
क्रीडा
अरविंद क्रीडा मंडळ उप उपांत्य फेरीत
[ Saturday, February 26, 2005  10:11:14 pm]


ठाणे : नवव्या ठाणे महापौर चषक अखिल भारतीय खो-खो स्पधेर्त श्री सह्यादी संघ, कर्नाटक पोलिस, जय हिंद क्रीडा मंडळा आणि अरविंद क्रीडा मंडळाने उप उपांत्य फेरीत प्रवेश केला.

उपनगराच्या श्री सह्यादी संघाने चेतक क्रीडा मंडळाचे आव्हान संपुष्टात आणलें. हा सामना सह्यादी संघाने 14-13 असा 1 गुण व 7.20 मी. राखून जिंकला. श्री सह्यादी संघाच्या विजयात नचिकेत जाध्घ्वने 1.30 मी. पळतीचा खेळ व 4 गडी बाद केले. तर प्रशांत गांवकर ( 1.30 मी. व 1.30 मी. संरक्षण व 2 गडी) आणि नंदकिशोर पाटीलने 3 मीचे संरक्षण केले. पराभूत संघाच्या सचिन रावरेने 7 गडी बाद केले तर दिपेश धर्मनेहरने 2.10 संरक्षण व 4 गडी बाद करत अष्टपैलू खेळाची चुणूक दाखवली.

युनायटेड स्पोर्टस् क्लबला देखील पराभवाला सामोरे जावे लागले. इंदौरच्या अरविंद क्रीडा मंडळाने युनायटेडचा 25-16 असा पराभव केला. अरविंद क्रीडा मंडळाच्या विजयाचा मार्ग सुकर करताना अमीत लाहोरेने 2.10 मी पळतीचा खेळ व 6 गडी बाद केले. तर पंकज देशपांडे व शितलसिंग अंजाराने प्रत्येकी 4 गडी बाद केले. युनायनटेडकडून बिपीन कोळी ( 2.10 मी संरक्षण व 5 गडी) आणि साईदेश भगतने 1 मी संरक्षण व 2 गडी बाद करण्यात यश मिळवले.

कर्नाटक पोलिसांनी मुंबई शहरच्या ओम समर्थ भारत संघाचा 15-14 असा 1 डाव 1 गुणाने पराभव केला. पोलिसांच्या वरदराज एम. एनने 7 गडी व 1.50 मी संरक्षण करत अष्टपैलू खेळ केला तर प्रसन्नकुमारने 2.40 मी व 2.10 मी. संरक्षण आणि 3 गडी बाद केले. ओम समर्थच्या मयूर भोईरने तीन गडी बाद केले. इंचलकरंचीच्या जयहिंद क्रीडा मंडळाने भानू तालीम संघावर (सांगली) 18-11 असा 1 डाव 67 गुणांनी पराभव केला.

 
</text>
</doc>
