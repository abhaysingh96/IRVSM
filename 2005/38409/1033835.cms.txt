<doc>
<docno>1033835.cms.txt</docno>
<text>
 
महामुंबई
जीवघेणा प्रवास!
[ Saturday, February 26, 2005  09:32:23 pm]


जयंत होवाळ

मुंबई : प्लॅटफॉर्मवर जाण्यासाठी एकच चिंचोळी जागा, साहजिकच तिथे गदीर्. अशा वेळी रेल्वेफाटकातून खाली वाकून निघायचे आणि प्लॅटफॉर्मकडे धाव घ्यायची...सहजसाध्य अशी ही धाव नसते. सतर्क राहिले नाही, तर धडधडत येणारी लोकल एका क्षणात होत्याचे नव्हते करू शकते...तळ हातावर शीर घेणे म्हणजे नक्की काय असते, हे पाहण्यासाठी विक्रोळी स्टेशनला भेट द्यायलाच हवी.

स्थानकाच्या पूवेर्कडे आशिया खंडातील सर्वांत मोठी वसाहत असलेले कन्नमवारनगर, टागोरनगर, गोदरेज कॉलनी, गोदरेज कंपनी आणि त्या कंपनीत काम करणारे कर्मचारी, सहा ते सात शाळा, दोन मोठी कॉलेजे आणि त्या कॉलेजात इतर उपनगरांतून येणारे विद्याथीर्- शिक्षक...पश्चिमेकडील लहान मोठ्या कारखान्यांतील कामगार या सर्वांचा स्टेशनावर राबता असतो.

पूर्व- पश्चिम भाग जोडणाऱ्या पादचारी पुलाचा अभाव येथील प्रवाशांचे सर्वात मोठे दुखणे! ये-जा करण्यासाठी रेल्वे क्रॉसिंग फाटकाच्या खाली वाकून जावे लागते किंवा प्लॅटफॉर्म नंबर चारच्या टोकाला असलेली हॉटेलची भिंत आणि फाटक यांतून कशी-बशी दोन माणसे जाऊ शकतील अशा जागेतून आत यावे लागते.

टॅक ओलांडणाऱ्या लोकांची गदीर्च गदीर् असतेे. घाईत ट्रॅक ओलांडताना धडधडत येणाऱ्या लोकलपासूनही सांभाळावे लागते. अनेकदा काही प्रवाशांचे लक्ष नसते, अशा वेळी इतर प्रवासी आवाज देऊन सावध करतात. कुणाचा प्राण जाऊ नय, यासाठी वारंवार आवाज देण्याची वेळ यावी, अशी ही रेल्वेची सुरक्षितता! आठवड्यातून एक ते दोन वेळा हमखास अपघात घडतात आणि प्रवाशाचा जीव जातो.

पश्चिमेकडे असणाऱ्या कॉन्व्हेंटमधील शेकडो मुले कन्नमवार नगरातील आहेत. दुपारी साडेबारा ते एक आणि सायंकाळी सहा ते साडेसहा या वेळेत या चिमुकल्यांना घरी जाण्यासाठी ट्रॅक ओलांडावा लागतो. पाठीवर दप्तराचे ओझे वाहत, लोकल येत तर नाही ना, याची दक्षता घेत ट्रॅक ओलांडताना या मुलांची केविलवाणी अवस्था होते. केवळ एक पूल नसल्यामुळे ही यातायात! पूल बांधा अशी आर्जवे गेली अनेक वषेर् इथले नागरिक करीत आहेत. पण रेल्वे प्रशासन ढिम्म! या विभागाचे खासदार, आमदार किंवा नगरसेवक कुणीच म्हणावा तसा जोर लावत नाही. मंुबईचे नवे महापौर विक्रोळीतच राहतात. त्यांनी ही बाब मनावर घ्यावी, असे नागरिकांना वाटत असणार.

प्रवाशांना प्लॅटफॉर्मवर जाण्यासाठीचा पूल मध्यभागी आहे. खरेतर स्टेशनात प्रवासी जेथून प्रवेश करतात, त्या बाजूस हा पूल आवश्यक होता. पण रेल्वेचे डोके उलटे चालले, त्याला काय करणार ?

एक गोष्ट मान्य करावी लागेल, की कुठेही असला आणि काहीसा गैरसोयीचा वाटला तरी पुलाची सुविधा आहे, हे मान्य करावेच लागेल. पण लोक पुलाचा वापर टाळतात. थोडासा त्रास सहन करण्याएवजी लोक धाडस करू पाहतात. प्लॅटफॉर्म नंबर एकवर जाण्यासाठी धोकादायक जागेचा वापर प्रवासी करतात. याबाबतीत तरी रेल्वेला दोष देणे चुकीचे आहे. दमछाक करणाऱ्या पुलांमुळे मंुबईतील बहुतेक स्टेशनांवरील प्रवासी कातावलेले असतात, ते चित्र इथेही दिसते. पूल बांधताना त्यावरून चढ-उतार करणे आरामदायी होण्यासाठी रेल्वेने विचार करणे गरजेचे झाले आहे. तसे केले तर प्रवाशांना दोष देण्याची दुमिर्ळ संधी रेल्वेला मिळू शकते.

तिकीट खिडक्यांच्या अपुऱ्या सुविधेचा उल्लेख केल्याशिवाय कुठल्याही रेल्वे स्टेशनाचे ' आख्यान ' पूर्ण होऊ शकत नाही. येथेही तेच तत्त्व लागू पडते. प्लॅटफॉर्म नंबर चारवरील लहरी तिकीट खिडकी कधीही उघडते आणि बंद होते. भरवसा ठेवून गेलात, तर खिडकी हमखास बंद . मग तंगडतोड करत प्लॅटफॉर्म नंबर चारवर जाण्याशिवाय पर्याय नसतो.

रेल्वे स्टेशनांबाहेरील रिक्षा-बस, फेरीवाले यांच्या ' अखंड सप्ताहा ' मुळे प्रवाशांना स्टेशनात प्रवेश करण्यासाठी करावी लागणारी कसरत, प्लॅटफॉर्म आणि पुलांवरील भिकाऱ्यांचा डेरा इथेही दिसतो...तरीही रेल्वे क्रॉसिंगजवळील पादचारी पुलाचा अभाव ही विक्रोळी स्थानकाची महत्त्वाची आणि गंभीर समस्या आहे.

 
</text>
</doc>
