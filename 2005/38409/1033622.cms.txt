<doc>
<docno>1033622.cms.txt</docno>
<text>
 
संवाद
पैशाचा खेळ
[ Saturday, February 26, 2005  06:18:45 pm]


पाच-सहा वर्षांपूवीर्ची गोष्ट. सचिन तेंडुलकर आणि शेन वॉर्न ऑस्ट्रेलियात अॅडलेडला सर डॉन ब्रॅडमन यांना भेटायला गेले होते. तेंडुलकरने ब्रॅडमनना विचारले , ' मॅचची प्रॅक्टिस कशी करायचात ?' क्रिकेटचा तो शहेनशहा हसून उत्तरला , ' प्रॅक्टिस ? वेळ कुठे होता ? मॅच सुरू होण्याआधी सकाळी शेअर ब्रोकरच्या ऑफिसात जायचो. मॅच संपल्यावर दोन तास पुन्हा ऑफिस. दुसऱ्या दिवशी पुन्हा तेच रुटीन... '

दोन महारथी, दोघांच्या दोन तऱ्हा. क्रिकेटमधल्या त्या आद्य विक्रमवीराला शतकांचा रतीब ओतूनही पोटापाण्याची भ्रांत होती, तर सचिन तेंडुलकरला शिक्षण पुरे करण्याचीही गरज भासली नाही. नोकरी वगैरे तर पुढची गोष्ट. ही क्रांती गेल्या 50 वर्षांतली.

आज अनेक खेळांमध्ये शाळकरी वयातले क्रीडापटूही लाखांच्या काँट्रॅक्टवर लोळतात. स्टेफी ग्राफ आणि आंदे आगासीच्या मुलाला (जो आत्ता जेमतेम तीन-सव्वातीन वर्षांचा आहे) 2017 मध्ये टेनिस खेळण्यासाठी एका उद्योजकाने (म्हणे) एक कोटी डॉलर देऊ केलेत!

माकेर्टिंगच्या भाषेत ज्याला ' कन्झ्युमर एंटरटेन्मेंट सेगमेंट ' म्हणतात, त्यात सर्वाधिक वेगाने वाढणारे म्हणजे क्रीडाक्षेत्र. फूटबॉल, टेनिस, बास्केटबॉल, गोल्फ, रेसिंग ( फॉर्म्युला वनसह) या सर्व प्रकारांमध्ये डोळे पांढरे होतील, इतका पैसा आला आहे. भारतात क्रीडाक्षेत्र आणि साहजिकच त्यातील पैसा पूर्णपणे क्रिकेटमय झाला आहे. क्रीडाक्षेत्राच्या एकूण जाहिरातींपैकी 80 टक्के क्रिकेटला मिळतात.

क्रीडा आणि व्यावसायिकता यांचा संबंध अगदी अलीकडेपर्यंत नव्हता. अमेरिकेत बास्केटबॉल, बेसबॉल आणि अमेरिकी फूटबॉलमध्ये इतरांच्या कित्येक वषेर् आधी व्यावसायिकता आली. काही प्रमाणात फूटबॉल आणि टेनिसमध्ये 1960 च्या दशकात पैसा घुसू लागला. पण तो केवळ कामगिरीच्या शिखरावर असलेल्यांना मिळत होता. डॉलर कमावण्यासाठी विख्यात फूटबॉलपटू पेलेलाही अमेरिकेतला कॉसमॉस हा टुकार क्लब गाठावा लागला. त्याच्या बरोबरीने फूटबॉलची मैदाने गाजवणारा त्याचा ब्राझिलियन सहकारी गॅरिंचा अक्षरश: अन्नान्न दशेत मरण पावला. हल्ली टेनिसपटूंचं महत्त्व ते फोर्ब्स करोडपतींच्या यादीत कितव्या स्थानावर आहेत, यावर ठरतं.

भारतीय क्रिकेटमधील पैशाची क्रांतीही यापेक्षा वेगळी नाही. 1940 मध्ये कर्नल सीके नायडूंनी बाथगेट लिव्हर टॉनिकची जाहिरात केली. पण फुकटात! 1971 मध्ये वेंकटराघवन यांनी फिलिप्स सायकलींची जाहिरात केली. फक्त एखाद-दोन हजार रुपये मिळाले. चंदू बोडेर् यांनी चॅलेंज बॅटींची जाहिरात केली. मोबदला म्हणून मिळाल्या दोन बॅटी! सुनील गावस्कर मयूर सूटिंग आणि कपिलदेव बूस्टची जाहिरात करायचे. पण या क्रिकेटपटूंना नोकऱ्या कराव्याच लागत. 1993 मध्ये प्रत्येक कसोटीचे मानधन 15 हजार होते, आज तीच रक्कम दर सामन्यासाठी दोन लाखांहून अधिक आहे. बॅटवर पॉवर कंपनीचा स्टिकर चिकटवण्यासाठी कपिलदेवला मिळाले होते वर्षाकाठी 25 हजार. आज एमआरएफचा स्टिकर लावणाऱ्या सचिन तेंडुलकरला मिळतात दोन कोटी!

विशेष म्हणजे, निव्वळ मॅच-फी हा क्रिकेटपटूंच्या उत्पन्नाचा मुख्य स्त्रोत राहिलेलाच नाही. नव्वदच्या दशकाच्या अखेरीस मार्क मस्कारेन्हास यांच्या र्वल्डटेल इन्कॉपोर्रेटेडने तेंडुलकरला पाच वर्षांसाठी अंदाजे 100 कोटी रुपयांची हमी दिली होती. पूवीर् क्रिकेट बोर्डाकडे पैसा फारसा नसायचा. 1987 च्या क्रिकेट र्वल्डकप प्रायोजनासाठी रिलायन्सने क्रिकेट बोर्डाला पाच-सहा कोटी रुपये दिले. याच बोर्डाने 1996 च्या र्वल्डकपचे हक्क आयटीसीला 2 कोटी 20 लाख पौंडांना विकले! दोन वर्षांपूवीर् बोर्डाने अवघ्या वर्षभरात 70 कोटींची माया जमवली.

खेळाचे स्वरूप अधिकाधिक संकोचत असताना, क्रीडापटंूचे मानधन आणि त्याहीपेक्षा जाहिरातींतून मिळणारे उत्पन्न मिनिटागणिक वाढत आहे. आठ कोटी डॉलर वर्षाला कमावणारा गोल्फपटू टायगर वूड्स किंवा पाच कोटी डॉलर्स छापणारा फॉर्म्युला वन रेसर मायकेल शूमाकर, दरवषीर् फूटबॉल आणि जाहिरातींतून साडेचार कोटींचा रतीब सहज ओतणारा डेव्हिड बेकहॅम स्पोर्ट्सच्या पानावरही कित्येकदा सिंगल कॉलम कोपऱ्यात ढकलले जाऊ लागलेत. निव्वळ खेळातली कामगिरी हा निकष प्रसिद्धीसाठी राहिलेलाच नाही. कारण .. जमाना आहे शॉर्टर गेम आणि लाँगर काँट्रॅक्टचा.

सिद्धार्थ खांडेकर

 
</text>
</doc>
