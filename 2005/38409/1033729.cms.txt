<doc>
<docno>1033729.cms.txt</docno>
<text>
 
महाराष्ट्र
शेतकरी संघटना तुटेपर्यंत ताणत आहेत
[ Saturday, February 26, 2005  07:53:59 pm]


रवींद दप्तरदार

सांगली : शेतकरी संघटनेची ' दहशतयुक्त ' आंदोलने ही राज्य विद्युत मंडळ, शासनाची विविध खाती आणि वित्तीय संस्थांची डोकेदुखी होऊन बसली असून शेतकऱ्यांकडून कर व कर्जवसुली करणे हे एक आव्हान झाले आहे. वसुलीसाठी जाणाऱ्या आधिकाऱ्यांना मारहाण, त्यांचे अपहरण, त्यांना कोंडून घालण्याचे प्रकार, कार्यालयाची मोडतोड आणि नासधूस यामुळे वसुलीसाठी जाणाऱ्या अधिकाऱ्यांत घबराटीचे वातावरण निर्माण झाले आहे.

गेल्या दीड-दोन महिन्यांत सातत्याने असे प्रकार घडले. कर्जवसुलीसाठी एखाद्या शेतकऱ्याच्या जमिनीचा किंवा मालमत्तेचा लिलाव करण्याची तयारी सुरू असेल तर शेतकरी संघटनेचे संतप्त कार्यकतेर् तेथे जाऊन लिलावाची कारवाई उधळून लावतात. वीजचोरी प्रकरणी वीज कनेक्शन तोडले किंवा शेतीपंप-मोटारी जप्त केल्या तर त्यादेखील संघटनेचे कार्यकतेर् दहशतीच्या जोरावर परत मिळवतात. कर्जवसुलीसाठी जाणाऱ्या वित्तीय संस्थांच्या बाबतीतही हेच घडते.

अशा प्रकारानंतर कार्यर्कत्यांना अटक व कारवाई झालीच तर आंदोलनांच्या मार्गाने शेतकरी संघटना आपला विरोध कडवा करतात. त्यामुळे शासकीय अधिकारी व पोलीस यंत्रणा त्रस्त होऊन जाते. सततचा दुष्काळ, कर्जाचे आणि भरमसाठ व्याजाचे बोजे असल्याने तेही चिंताग्रस्त व वैफल्यग्रस्त झालेले दिसतात. मग त्यांच्यात ' विवेक ' शिल्लक रहात नाही आणि शेतकरी संघटना हीच त्यांचा प्रुमख आधार बनते. संघटना देईल तो आदेश ते मानतात. वेळप्रसंगी जिवाचीही पर्वा करीत नाहीत.

जिल्हा सहकारी बॅंक, भूविकास बॅंक, विविध बॅंका, पतसंस्था यांची प्रचंड प्रमाणात देणी (कजेर्, थकबाकी इत्यादी) असलेले शेतकरी आज हवालदिल झाले आहेत. त्यांचा सारासार विचार संपुष्टात आला आहेत. त्यांना कायद्याची भीती वाटत नाही. ' वसुलीसाठी सक्तीची कारवाई ' झालीच तर त्यांची डोकी भडकतात आणि ते कुणावरही तुटून पडण्यास तयार होतात.

शेतकरी संघटनेचे राज्यव्यापी अधिवेशन नुकतेच जालना येथे झाले. त्यावेळी वसुलीसाठी येणारा अधिकारी, तसेच वीज कनेक्शन तोडण्यासाठी येणाऱ्या कर्मचाऱ्यांचे नाक, कान कापा, असा आदेश शेतकऱ्यांना देण्यात आला. संघटनेचे नेते शरद जोशी तर नेहमीच जहाल बोलत असतात. कोणतेही शासकीय कर भरू नका, असेही नेहमीच सांगितले जाते.

शेतकरी संघटनेच्या या अधिवेशनातून इशारे, धमक्या यांना कोठेच कमतरता नसते. मग त्यांचे स्थानिक नेते गावोगावी ' भडक ' भाषणे करून संघटने या वरिष्ठ नेत्यांचा संदेश तळागाळापर्यंत पोहोचविण्याचे काम करतात. ते ऊस आंदोलन असो, कापूस आंदोलन असो की वीज मंडळ किंवा वित्तीय संस्थांच्या संदर्भातील आंदोलन असो. त्यांचे प्रत्यंतर सतत आलेले पहायला मिळते. वीज मंडळाचे, तसेच वित्तीय संस्थांचे अधिकारी-कर्मचारी यांच्यावरील हल्ले हे त्याचेच द्योतक आहे.

या पार्श्वभूमीवर सहकारी पतसंस्था, नागरी सहकारी बँका यांच्या चालकांचा मेळावा झाला त्यावेळी, तुम्ही नाककान कापाल तर आम्ही तुमचे हातपाय तोडू, गुंडांच्या टोळ्यांकडे कर्ज वसुलीचे काम सोपवू, असा धमकीयुक्त इशारा देण्यात आला.

वीज मंडळ कर्मचाऱ्यांनीही मोचेर् काढून, सतत कायदा हातात घेणाऱ्या शेतकरी संघटनेच्या नेत्यांवर, हल्लेखोर कार्यर्कत्यांवर ' मोक्का ' अंतर्गत कारवाई केली जावी, अशी मागणी केली आहे.

यातून निर्णायक उपाय अद्याप निघालेला नाही. वित्तीय संस्थांच्या कर्जवसुलीवर अनिष्ट परिणाम झाला आहे आणि सरकारी व वीज मंडळाची वसुलीही मंदावली आहे. ही कोंडी फुटणार कशी, हा प्रश्ान् अनुत्तरीत आहे.

 
</text>
</doc>
