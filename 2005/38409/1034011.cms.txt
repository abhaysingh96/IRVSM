<doc>
<docno>1034011.cms.txt</docno>
<text>
 
महामुंबई
भाडेवाढ टळली, हाच दिलासा!
[ Saturday, February 26, 2005  11:47:30 pm]


म. टा. प्रतिनिधी

मुंबई : रेल्वे बजेटमध्ये भाडेवाढ झाली नसल्याने मोठा दिलासा मिळालयाची प्रतिक्रिया मुंबईतील दररोज प्रवास करणाऱ्यांनी व्यक्त केली आहे.

भाडेवाढ टळली, हा मोठा दिलासा आहे. लोकलच्या गदीर्ची दगदग अंगवळणी पडली आहे. बारा डब्यांच्या सर्व गाड्या झाल्या असत्या आणि सकाळी एखादी गोरेगावला लोकल मिळाली असती तर बरे झाले असते, असे गोपाळ पुजारी ( गोरेगाव) यांना वाटते. गदीर्च्या वेळेस पहिल्या स्टेशनातसुद्धा विरार लोकलमध्ये शिरकाव करता येत नाही. बोरिवली- विरार चौपदरीकरणाचे काम पूर्ण झाले असते. तर लोकलमध्ये बसायला नाही पण किमान उभे राहायला तरी मिळाले असते, अशी प्रतिक्रिया प्रसाद मांजरेकर ( वसई) यांनी व्यक्त केली.

लालूंनी लोकलसेवा सुधारणेसाठी मोठ्या निधीची तरतूद करायला हवी होती. पालघर-डहाणू पट्ट्यातील सुमारे 50 हजार प्रवाशांच्या समस्यांकडे नेहमीच दुर्लक्ष होते, असे भावेश शहा (पालघर) यांनी सांगितले. मुंबईसाठी काही न करणे हे ' शांघाय ' च्या बनवण्याच्या स्वप्नाच्या पूर्णपणे विरोधात आहे, असे शिपिंगमध्ये काम करणारे नारायण स्वामी (सानपाडा) यांचे म्हणणे आहे. तर मुंबईच्या पायाभूत सुविधांच्या विकासासाठी काही करूच नये, असे यातून पुन्हा स्पष्ट होते, अशी एस. एल. डे (ठाणे) यांची प्रतिक्रिया आहे.

भाडेवाढ न करण्याचा निर्णय ' व्हेरी गुड ' अशा शब्दात राजन आचार्य ( कल्याण) यांनी प्रतिक्रिया दिली. हार्बरच्या गुरु तेगबहादूर स्टेशनातून शीव कोळीवाड्याकडे जाणाऱ्या दोन मुलींना जीव गमवावा लागला. रेल्वेने पादचारी पूल आणि अन्य सुविधांकडे तरी लक्ष द्यायला हवे, असे ते म्हणाले.

 
</text>
</doc>
