<doc>
<docno>1033587.cms.txt</docno>
<text>
 
संवाद
हवीत फक्त पाठ्यपुस्तके, वेळेत!
[ Saturday, February 26, 2005  05:58:38 pm]


शालेय शिक्षणाची गुणवत्ता वाढण्यासाठी प्रयत्न करण्याची कशी आवश्यकता आहे, याबाबत राज्यकतेर् भाषणे ठोकत असतात तर दुसरीकडे सामान्य विद्यार्थ्यांच्या भवितव्याचा विषय असणाऱ्या या पाठ्यपुस्तकांबाबत बेजबाबदारपणा दाखवतात. पुस्तकांअभावी विद्यार्थ्यांना आख्खे एक सत्र काढावे लागले तरी त्यांना ना खेद... ना खंत. तशी परिस्थिती परत येऊ नये यासाठी ठोस उपाययोजना करण्याची गरजही त्यांना वाटत नाही, हे कशाचे लक्षण आहे ? खरं तर विद्याथीर्, पालक यांना बालभारतीची कार्यपद्धती, गैरव्यवहार यामध्ये अजिबात रस नाही. त्यांना हवीत पाठ्यपुस्तके, वेळेत!

' बालभारती '! पाठ्यपुस्तकांची निमिर्ती करीत असल्याने मराठी मनावर कायमचे कोरले गेलेले नाव. निकाल लागल्यानंतर उत्तीर्ण झालेल्या सर्वांना बालभारतीच्या नवीन पुस्तकांचे वेध लागतात. नवीन वर्ग...नवी पुस्तके...याबद्दल शालेय विद्यार्थ्यांना ओढ असते. बाजारात जाऊन कधी एकदा ही पुस्तके घरी घेऊन येतोय, त्यावर नाव टाकतोय आणि नवीन वर्गात ती घेऊन जातोय...असे त्यांना झालेले असते. एकापरीने शालेय विद्यार्थ्यांचे भावविश्व या पाठ्यपुस्तकांशी एकरूप झालेले असते. मात्र, चालू वषीर् सर्वांना मोफत पाठ्यपुस्तके देण्याची घोषणा झाली आणि विद्यार्थ्यांच्या या भावविश्वाचा अक्षरक्ष: चोळामोळा झाला. दुसरे सत्र उलटले तरी पुस्तके विद्यार्थ्यांना मिळाली नव्हती. येत्या वर्षात मोफत योजना पुढे सुरू ठेवायची की नाही, याचा घोळ अजूनही मिटलेला नाही. अद्याप छपाईच्या ऑडर्स दिलेल्या नाहीत. तर दुसरीकडे कर्मचारी विरुद्ध अधिकारी असा वाद विकोपाला गेलाय. याचा परिणाम म्हणजे यंदाही पाठ्यपुस्तकांना उशीर होणार.

आथिर्कदृष्ट्या मागास, आदिवासी आणि तत्सम वर्गातील विद्यार्थ्यांना पाठ्यपुस्तके मोफत दिली जात होतीच. असे असतानाही सरसकट सर्वांना मोफत पुस्तके देण्याची योजना आखण्यात आली. मोफत योजनेचे निमित्त पुढे करून मंडळाच्या 35 वर्षांच्या कार्यपद्धतीत तडकाफडकी बदल झाले. हे बदल मंडळाला आथिर्कदृष्ट्या खड्ड्यात घालणारे असून ते तसेच पुढे चालू ठेवण्याचा आग्रह वरिष्ठ पातळीवरून होत आहे. मंडळाचे खाजगीकरण करण्याची वाट सुलभ करून देणे हा त्यामागील कुटील डाव असल्याचा आरोप कर्मचाऱ्यांमधून होत असून त्यामुळे भवितव्य धोक्यात येत असल्याने त्यांनी उघडउघड बंडाचा पवित्रा घेतला आहे.

मोफत योजनेमुळे मंडळाला दुप्पट पुस्तकांची निमिर्ती करावी लागली. साहजिकच त्यांचे बजेट दुपटीने वाढले. त्यापोटी मंडळाचे खर्च झालेले सुमारे 45 कोटी रुपये राज्य सरकारने परत केलेले नाहीत. तर छपाईचे टेंडर्स आणि कागद यामध्ये गैरव्यवहार झाल्याचा संशय असतानाही मागील वषीर्च्याच मुदकांना यंदाही कामे देण्यात आली आहेत. छपाईसाठी पूवीर्ची कार्ड पद्धती बदलून खुल्या निविदा मागवण्यात आल्या. पाठ्यपुस्तकांच्या छपाईसाठी आवश्यक कागदाचा पुरवठा मंडळाकडून होतो. दुरुपयोग टाळण्यासाठी त्यावर ' वॉटर मार्क ' होता. तोच काढून टाकण्यात आला. त्यामुळे कागदाचा वापर पाठ्यपुस्तकांव्यतिरिक्त इतर छपाईसाठी झाला नसेल कशावरून ? वाया जाणारा कागद हाही असाच वादग्रस्त विषय आहे.

बहुतांश छपाईची कामे ही राज्याबाहेर गेली आहेत. त्यामुळे येथील मुदण व्यावसायिकांवर हात चोळत बसण्याची वेळ आली आहे. या पाठ्यपुस्तकांमुळे राज्यातील सुमारे 650 ऑफसेट मुदकांना कामे मिळत होती. ती सर्व बड्या वेब मशीन मुदकांकडे वळवण्यात आली आहेत. यामध्ये व्यावसायिक स्पर्धा हा निकष असल्याचे सांगितले जात असले तरी यामुळे मंडळाशी संबंधित ऑफसेट आणि वेब मुदकधारक यांमध्ये रान पेटले आहे. त्यातूनच कोर्टकचेरी सुरू झाली आहे. या सर्वांचा फटका पाठ्यपुस्तक निमिर्तीवर होतो आहे.

मोफत योजनेत पाठ्यपुस्तकांना विलंब का झाला, याकडे राज्य सरकार गांभीर्याने पाहाताना दिसत नाही. तसे असते तर या योजनेबरोबर आलेल्या बदलांतील त्रुटी काढून टाकून येत्या वर्षासाठी नियोजन करता आले असते. याउलट पुस्तकांची निमिर्ती करणे हे मंडळाचे काम तर वाटप करण्याचे काम शालेय शिक्षण विभागाचे आहे, अशी सरकारी छाप उत्तरे देण्यावरच मंत्र्यांसहित सर्वांचा भर राहिला आहे. मोफत पुस्तके उशिरा आलीच, शिवाय ती कितीतरी शाळांमध्ये पोहोचलीच नसल्याच्या तक्रारी आहेत. शिवाय या योजनेत मिळालेले पुस्तक गहाळ झाले की, दुसरे बाजारात मिळण्याची सोय नसते. मुळात पाठ्यपुस्तक संचाची किंमत ही बाजाराशी तुलना करता अल्प आहे. शिवाय ज्या घटकांना तेवढीही किंमत देऊन ती खरेदी करणे शक्य नाही अशांसाठी ती मोफत दिली जात होतीच. असे असताना ही सरसकट ' मोफतगिरी ' कशासाठी सुरू करण्यात आली ? याबाबत आले मंत्र्यांच्या मना...अशी परिस्थिती दिसून येते. या योजनेचे जनक असलेल्यांनी यामागील भूमिका जनतेसमोर मांडण्याची गरज आहे.

शालेय शिक्षणाची गुणवत्ता वाढण्यासाठी प्रयत्न करण्याची कशी आवश्यकता आहे, याबाबत राज्यकतेर् भाषणे ठोकत असतात तर दुसरीकडे सामान्य विद्यार्थ्यांच्या भवितव्याचा विषय असणाऱ्या या पाठ्यपुस्तकांबाबत बेजबाबदारपणा दाखवतात. पुस्तकांअभावी विद्यार्थ्यांना आख्खे एक सत्र काढावे लागले तरी त्यांना ना खेद... ना खंत. तशी परिस्थिती परत येऊ नये यासाठी ठोस उपाययोजना करण्याची गरजही त्यांना वाटत नाही, हे कशाचे लक्षण आहे ? खरं तर विद्याथीर्, पालक यांना बालभारतीची कार्यपद्धती, गैरव्यवहार यामध्ये अजिबात रस नाही. त्यांना हवीत पाठ्यपुस्तके, वेळेत!

प्रसाद पोतदार

 
</text>
</doc>
