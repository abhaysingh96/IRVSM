<doc>
<docno>1033611.cms.txt</docno>
<text>
 
संवाद
शुभंकराचा प्रवास
[ Saturday, February 26, 2005  06:07:41 pm]


... शेवटी क्रेडिटला काय ? खूप जणांना आपल्याविषयी आपलेपणा वाटणं ही कमाई. जे करू त्यात काम करताना शिकत जातोय तो बोनस... आपल्या बोलण्यातून, लिहिण्यातून कुणाकुणाला अधिक छान व्हायला मदत होतेय् हा दिलासा...

ज्या ' निधी-उभारणी ' कार्यक्रमाने आम्हाला अडचणीत आणलं, त्याचं नाव होतं , ' यूथ 2000 एडी. ' ते साल होते 92-93. आथिर्क उदारीकरणाला नुक्ती सुरुवात होती. औद्योगिक जगतातले ताणतणाव वाढीला लागत होते... कार्यक्रमाचा तोटा भरून काढण्याच्या माझ्या प्रयत्नांमध्ये ठाण्याच्या अॅपलॅब कंपनीचे प्रभाकर देवधर आणि सुभाष जोशी यांचा परिचय झाला. '' तू आणि तुझी टीम मिळून आमच्या कर्मचाऱ्यांसाठी मानसिक आरोग्य आणि व्यक्तित्त्वविकास या विषयांवर प्रशिक्षण वर्ग घ्या... आणि त्याचे पैसे आकारा... '' त्यांनी सांगितले.

हा अंधारातला दिवाच होता. आम्ही ज्ञानाच्या बळावर पैसे मिळवू शकतो, हा विश्वास मोठा होता. असाच प्रतिसाद दिला ' मेरींड ' या त्यावेळी टाटा व्यवस्थापनाखाली असलेल्या कंपनीने. मी स्वत: गोदरेज बॉईस या कंपनीचा सल्लागार होतो. या कंपनीत असे प्रशिक्षणवर्ग घेण्याचा अनुभव मला होता. पण इथे साऱ्या टीमला तयार करायचं होतं. आम्ही जोमाने कामाला लागलो. कोणतेही महागडे ब्रोशर न छापता, जाहिरात न करता फक्त ' माऊथ पब्लिसिटी ' वर आम्हाला औद्योगिक क्षेत्रातले ' क्लायंटस् ' मिळत गेले. आय्पीएच्च्या सर्व सेवा, सर्व उपक्रम सुरू ठेवून आणि हे काम अंगावर घेऊन आम्ही 1997 ला सर्व कर्ज फेडले.

98 पासून आम्ही संस्था स्वयंपूर्ण करण्यात यश मिळवलं. आम्हाला आजही सरकारी, बिनसरकारी, परदेशी अशी मदत नाही. मानसिक आरोग्य क्षेत्रातले एकूण 32 तज्ज्ञ , 13 कर्मचारी असा 45 जणांचा आमचा संघ आहे. आज तिसाहून अधिक कंपन्यांना आम्ही सेवा देतो. शॉप-फ्लोअरवरच्या कामगारांपासून ते सीइओजपर्यंतच्या अधिकाऱ्यांचे प्रशिक्षण करतो. काही कंपन्यांबरोबर ' कल्चर बिल्डिंग ' कन्सल्टन्सी करतो.

' प्रोफेशनल ' कंपन्यांसोबत काम करताना आमच्या कामात शिस्त आली पण मूळ ' चळवळीतल्या कार्यर्कत्याचा ' दृष्टिकोन काही बदलला नाही. प्रशिक्षण वर्गात आम्ही फक्त फळा-खडू वापरतो. ग्रामीण भागातले कामगारच नव्हे तर त्यांच्या पत्नींपासून ते देशविदेश पालथे घालणाऱ्या उच्च अधिकाऱ्यांपर्यंत ' माणूस ' म्हणून संवाद साधण्याचे प्रशिक्षण या कामातून आमच्या संघाला मिळाले.

आम्ही या ' जोडियल्या धना ' तून बचतही केली. आता ठाण्यात आमची संस्था ' मानसिक आरोग्य संकुल ' बांधत आहे. त्यासाठी या प्रशिक्षणातूनच पैसा आला. चौदा वषेर् क्लिनिकमधल्या मर्यादित चौकटीबाहेर केलेल्या अनंत प्रयोगांचा अभ्यास करण्यासाठी आता देशा-परदेशातून तज्ज्ञ-विद्याथीर् येऊ लागले आहेत. महत्त्वाच्या शिक्षणसंस्थांचे विद्याथीर् अधिकृतपणे येत आहेत. मानसिक आरोग्य क्षेत्रातल्या कार्यर्कत्यांचे प्रशिक्षण करून इमारत निधीला पैसे उभारणे हा उद्योग मी आणि डॉ. शुभा थत्ते यांनी सुरू केला आहे.

दरवषीर् डिसेंबरात येणारी आमची वेध-व्यवसाय परिषद आता तेरा वर्षांची झाली. महाराष्ट्रातल्या अनेक भागांमधून त्याचे आयोजन शिकण्यासाठी लोक येऊ लागले आहेत. या बरोबरीने होणाऱ्या वेधसूर संमेलनाने छान बाळसे धरले आहे.

आमच्या आय्पीएच् संस्थेतल्या संघाबरोबरच मानसिक आरोग्य क्षेत्रात काम करणाऱ्या दीडशेहून अधिक सक्षम स्वयंसेवकांचे विविध प्रकल्प चालवणे ही या वाटचालीतली समाधानाची बाब. स्त्री मुक्ती संघटनेबरोबर चालवण्यात येणारा ' जिज्ञासा ' हा कुमारवयीन मुलांचा प्रशिक्षण कार्यक्रम, मैत्र दूरध्वनी सुसंवाद सेवा, मनोविकास जाणीवजागृती प्रकल्प यामध्ये वर्षानुवषेर् नियमित काम करणाऱ्या कार्यर्कत्यांमुळे समाज आणि मानसिक आरोग्य यातील दरी कमी होते आहे.

' स्किझोफ्रेनिया ' चे रुग्ण ( ज्यांना आम्ही शुभाथीर् म्हणतो) आणि त्यांचे कुटुंबीय (ज्यांना आम्ही शुभंकर म्हणतो) अशा दोघांना मानसिक दृष्टीने सक्षम करण्याचे काम आय्पीएच् संस्था करते. या प्रवासात महाराष्ट्रातल्या अन्य समविचारी गटांबरोबर आम्ही धागेदोरे बांधत आहोत. पेशंटची जबाबदारी मुकाट्याने, खिन्नपणे स्वीकारणारे ' केयर गिव्हर्स ' जेव्हा स्वत:बरोबरच दुसऱ्यांनाही आधार देणारे ' शुभंकर ' बनतात, तो प्रवास अक्षरश: थक्क करणारा असतो.

जवळजवळ पंचवीस वर्षांपूवीर् मी हा व्यवसाय स्वीकारला, तेव्हा तो इतका चहू अंगाने बहरेल, असे मला तरी कुठे माहीत होतं ? या ज्ञानशाखेच्या मोठेपणाचा अनुभव मी सतत घेत असतो. या ज्ञानशाखेमुळे तर मी भगवद्गीतेकडे वळून, तिचा अभ्यास करून विवेकनिष्ठ मानसोपचाराशी त्याची सांगड घालू शकलो. आणि या ज्ञानशाखेमुळेच मला वेगवेगळ्या क्रीडाप्रकारांमध्ये प्रशिक्षण घेणारी पन्नासहून अधिक छोटी मुले- मुली गवसली. या ज्ञानशाखेने ज्ञान, अनुभव जे आहे ते स्वत:च्या आनंदासाठी इतरांना द्यायला शिकवले...

एवढे करूनही मी क्लिनिकमधले पेशंट तपासून त्यांना औषधे वगैरे देतो. पण या सगळ्यासाठी किंमतही द्यावी लागते. आधी योजल्याशिवाय एखादी गोष्ट उत्स्फूर्त करण्यासाठी कष्ट घ्यावे लागतात. कौटुंबिक समारंभांपासून दूर रहावे लागते. वैयक्तिक आयुष्यात तर मी भरपूर वेळा हरलेल्या क्षणांना आपले म्हटले आहे.

याबद्दल रुखरुख वाटते कधीकधी. पण पर्याय शोधण्याचे प्रयत्न सोडायचे नाहीत. सध्या मी आणि माझा मुलगा यांचा रसविषय ' विमाने ' आहे. तर हवाई दलाच्या विमानांचे प्रदर्शन पहायला त्याला घेऊन जाणे मी जमवू शकलो त्याचे समाधान वाटले. पण चांगली नाटके, सिनेमा सटकतातच हातातून. टीव्हीही फारसा बघितला जात नाही. पुस्तकांशी मैत्री मात्र कायम आहे.

... आणि दर सहा महिन्याला स्वत:च सफर आखून आणि मित्र- कुटुंबियांना बरोबर घेत आपण दहा दिवस सुटी घेऊ शकतो, हा केवढा मोठा बोनस, सायकिअॅट्रीस्टच्या मेंटल हेल्थसाठी...

... शेवटी क्रेडिटला काय ?

खूप जणांना आपल्याविषयी आपलेपणा वाटणं ही कमाई. जे करू त्यात काम करताना शिकत जातोय तो बोनस... आपल्या बोलण्या-लिहिण्यातून कुणाकुणाला अधिक छान व्हायला मदत होतेय् हा दिलासा. आणि...

अनिलला ( अवचट) कविता लिहिल्याबरोबर आपल्याला वाचून दाखवाविशी वाटते हे आपले भाग्य.

मेडिकल रिसर्च कसा करायचा याचे काव्यमय चिंतन आपल्यासमोर अभयदादा (बंग) तासभर करतो हा आपला मान.

... आणि पहाटे जाग येते तेव्हा शेजारी शांत झोपलेल्या सविता आणि कबीरच्या चेहऱ्याकडे पाहणे हे समाधान!

सायकीअॅट्रीस्ट झाला तरी त्याचं समाधान इतरांसारखंच असतं, निर्मळ आणि भाबडं!

आनंद नाडकर्णी

 
</text>
</doc>
