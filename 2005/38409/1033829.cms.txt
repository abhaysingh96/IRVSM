<doc>
<docno>1033829.cms.txt</docno>
<text>
 
महामुंबई
'रेल्वे बजेटने महाराष्ट्राच्या तोंडाला पाने पुसली'
[ Saturday, February 26, 2005  09:27:51 pm]


म. टा. प्रतिनिधी

मुंबई : महाराष्ट्राची विशेषत: मुंबईतील लोकल प्रवाशांची घोर उपेक्षा करणारे बजेट अशा शब्दांत विरोधी पक्षनेते नारायण राणे यांनी टीका केली असून, मुंबईकरांच्या तोंडाला पाने पुसणारा लालूंचे बजेट असल्याचा आरोप भारतीय जनता पक्षाचे प्रदेशाध्यक्ष नितीन गडकरी यांनी केला आहे. कल्पकता व दष्टेपणाचा बजेटमध्ये अभाव असल्याचे माजी केंदीय पेट्रोलियममंत्री राम नाईक यांचे म्हणणे आहे.

मालवाहतुकीच्या दरात रेल्वेमंत्र्यांनी बदल केल्यामुळे अन्नधान्यासह सर्व प्रकारच्या वस्तूंच्या दरात मोठी वाढ होईल. त्यामुळे सर्व समाजघटकांना हालअपेष्टांना सामोरे जावे लागेल, अशी भीती राणे यांनी व्यक्त केली आहे. मुंबईतील लोकल प्रवाशांना जीव धोक्यात घालून प्रवास करावा लागतो. पालघर डहाणू भागातील प्रवाशांच्या दुरवस्थेकडे रेल्वेमंत्र्यांनी दुर्लक्ष केल्याचा आरोप राणे यांनी केला.

संसदेत सादर झालेले रेल्वे बजेट महाराष्ट्राची घोर निराशा करणारे व मुंबईच्या तोंडाला पाने पुसणारे आहे, अशी टीका गडकरी यांनी केली. केवळ भाडेवाढ झाली नाही यावरच समाधान मानायचे. पण राज्यातील गाड्यांत वाढ नाही. मुंबईच्या नव्या प्रकल्पांसाठी तरतूद नाही. बिहारव्यतिरिक्त देशाचा विचार करण्यास लालूप्रसाद तयार नाहीत, असा टोला त्यांनी लगावला.

कल्पकता व दष्टेपणाचा अभाव असलेले बजेट सादर करून लालूंनी जनतेची घोर निराशा केली आहे. प्रवासी भाड्यात वाढ नसल्याने काहीसा दिलासा मात्र प्रवाशांना मिळेल, अशी प्रतिक्रिया राम नाईक यांनी दिली. उपनगरी रेल्वेसाठी सहा परिच्छेदांमध्ये ' तुभेर्- नेरुळ मार्गाचे काम प्रगतीपथावर ' इतकी एकच ओळ मुंबईकरांसाठी आहे. पश्चिम रेल्वेचा तर या अर्थसंकल्पात उल्लेख नाही, याबद्दल नाईक यांनी संताप व्यक्त केला.

गेल्या वषीर्प्रमाणे यावषीर्ही लालूंनी हे ' बिहार रेल्वे बजेट ' बनवले आहे, अशी प्रतिक्रिया भाजपचे प्रवक्ते प्रकाश जावडेकर यांनी दिली. ' आथिर्क तरतुदींशिवाय आधुनिकीकरणाच्या योजना म्हणजे शब्दांचा केवळ बुडबुडाच आहे ' असे ते म्हणाले. लागोपाठ दुसऱ्या वषीर्ही मुंबईसाठी भरघोस तरतूद न करता लालूप्रसादांनी ' मुंबई रेल्वे विकास महामंडळाचा गळा घोटला आहे ', अशी प्रतिक्रिया मुंबई भाजपचे सरचिटणीस अतुल भातखळकर यांनी दिली.

भाडेवाढीचा बोजा नसला, तरी उपनगरी प्रवाशांच्या योजनेस बजेटने फाटा दिला आहे. डहाणूपर्यंत लोकलसेवा विस्तारीत करण्याच्या प्रकल्पास डावलण्यात आल्याची टीका जनता दलाचे (सेक्युलर) मुंबईचे अध्यक्ष सुहास बने यांनी केली.

रेल्वे स्टेशनाच्या परिसरातील अतिरिक्त जागा व्यावसायिक व गुदामे बांधण्यासाठी देण्याचा आणि या कामात खासगी व परकीय गुंतवणूक करण्याचा बजेटमधील विचार धोकादायक आहे. मुंबईतील रेल्वेची अतिरिक्त जागा खासगीकरणाच्या माध्यमातून अजिबात विकसित करता कामा नये, असे मत एका रेल्वे प्रवासी संघटनेने व्यक्त केले आहे.

मुंबईच्या उपेक्षेमुळे मुख्यमंत्री नाराज!

यंदाच्या रेल्वे बजेटमध्ये मुंबईतील महत्वाकांक्षी एमयुटीपी प्रकल्प दोन, उपनगरी रेल्वे व राज्यातील इतर मार्गांसाठी अधिक तरतूद अपेक्षित होती, अशी खंत मुख्यमंत्री विलासराव देशमुख यांनी व्यक्त केली.

मात्र, देशमुख यांनी हे बजेट समाजातील सर्व घटकांना न्याय देणारे असल्याचे सांगितले. रेल्वेच्या आधुनिकीकरणास चालना व राष्ट्रीय विकासाच्या वृद्धीवर भर ही यंदाच्या बजेटचे वैशिष्ट्ये आहेत.

बजेटमध्ये समाविष्ट असलेल्या महाराष्ट्रातील परळी-परभणी, गोंदिया-चंदपूर, गोंदिया- बालाघाट, बेळगाव-मिरज या नवीन गाड्यांमुळे त्या भागांतील प्रवाशांना दिलासा मिळणार आहे. अमरावती चांदूर बाजार हा रेल्वे मार्ग पूर्ण करण्याचे लालूप्रसाद यांचे सूतोवाच व मुंबई उपनगरी सेवा अधिक कार्यक्षम करण्यासाठी सिग्नल यंत्रणेचे कम्प्युटरायझेशन करण्याचा निर्णय स्वागतार्ह आहे, असे मुख्यमंत्र्यांनी सांगितले.

रेल्वेभाड्यात वाढ न करण्याचा निर्णय, सरकारी नोकऱ्यांसाठी उमेदवारांना मुलाखती जाण्यासाठी युवकांना दुसऱ्या श्ाेणीचा मोफत पास, ग्रामीण भागातील शेतकरी व विद्यार्थ्यांना सवलत, कम्प्युटराइज्ड आरक्षण केंदांची वाढीव संख्या याबाबी जनसामान्यांच्या हिताच्या आहेत, असे ते म्हणाले.

 
</text>
</doc>
