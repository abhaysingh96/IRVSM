<doc>
<docno>1033616.cms.txt</docno>
<text>
 
संवाद
मौत जिंकणारे मोती
[ Saturday, February 26, 2005  06:13:14 pm]


ज्या अंदमानच्या सागरात अवघ्या दोन महिन्यांपूवीर् त्सुनामींच्या लाटांनी उच्छाद माजविला, तिथेच एका मौक्तिक बेटाने नव्याने उभारी धरून आपलं सौंदर्य सावरलं आहे. ' पर्ल ऑफ साऊथ ' या नावाने ओळखलं जाणारं हे बेट आहे ' फुकेत. ' नकाशात भारताच्या दक्षिण टोकावर असलेल्या कन्याकुमारीवरून एक सरळ रेष पूवेर्कडे खेचत नेली तर ज्या भूभागावर ती प्रथम पोहचेल ते फुकेत. थायलंडमधलं सर्वात संुदर पर्यटनस्थळ. जगातले 35 लाखांपेक्षाही अधिक लोक दरवषीर् फुकेतचा निसर्ग उपभोगतात. काहींना इथलं नाईट लाईफही उपभोगायचं असतं. हो... सेक्स टुरिझम हे ही फुकेतच्या आकर्षणाचं कारण आहेच. निळेशार किनारे हे या बेटाचं खास आकर्षण. लागुना बांग ताओ, सुरीन, कमला, पताँग, कॅरॉन, काटा, रवाई, चलाँग, बोट लागून असे अनेक सुरेख किनारे पर्यटकांना वेड लावतात. येथे मोटरबोट, स्पीडबोट, कनोइँग, स्कूबा डायव्हिंगमध्ये पर्यटक रमलेले असतात. ज्यांना शांत बसून उसळत्या लाटा पाहायच्या असतात, त्यांच्यासाठी आरामखुर्च्या आणि छत्र्या! 26 डिसेंबरच्या त्सुनामीच्या तडाख्यांनी मात्र हे सुंदर दृश्य पार तोडमोडून टाकलं. विशेषत:, पताँग व कमला किनाऱ्याची व तिथल्या हॉटेलांची तुफान नासधूस झाली. जवळपास तीनशे पर्यटक त्सुनामीने इथे गिळंकृत केले. पण फुकेतवासियांनी या संकटांवर मोठ्या धाडसाने मात केली. थायलंडच्या पर्यटन विभागाच्या आमंत्रणावरून फुकेतचा नुकताच दौरा केला तेव्हा त्सुनामीची नामोनिशाणी शिल्लक नव्हती. सर्व हॉटेलांची दुरुस्ती जवळपास पुरी झाली होती.

फुकेतच्या पश्चिम तसेच पूर्व किनाऱ्यावर निसर्गाची अजब किमया दाखविणारी पर्वतप्राय बेटे आहेत. फुकेतचा अर्थच सागरातून वर आलेला पर्वत. फुकेतच्या पूर्व किनाऱ्यावरील लहान-मोठ्या अशा 60- 65 डोंगरवजा बेटांचा फेरफटका स्पीडबोटीने करता येतो. यातले एक बेट जेम्स बाँड बेट म्हणून ओळखले जाते. येथे काही बाँडपटांचे शूटिंग झाले असल्यामुळे त्याला तेच नाव पडले आहे.

नाखा या बेटावर निसर्गसौंदर्याचे अपूर्व रूप तर पाहायला मिळतेच परंतु तेथे एक मोठे कल्चर्ड पर्ल फार्मही आहे. निसर्गाचा चमत्कार ' फी फी आयलंड ' वर पहायला मिळतो. हे बेट म्हणजे हजार फूट उंचीचा डोंगरच आहे. पण याचा बराच बाग लाईम स्टोनचा असल्यामुळे तो भाग पाण्यात विरघळून अनेक कपारी निर्माण झाल्या आहेत. एक कपार तर समुदाच्या पृष्ठभागातून डोंगर बाहेर येतो तेथेच आहे. ओहोटीच्या काळात या कपारीतून छोटी नौकाही जाऊ शकते. विमानाने आधी बँकॉकला जावे लागते. पुन्हा दीड तासांचा प्रवास करून विमानाने फुकेतला जाता येते. ' स्टार क्रूजेस ' या कंपनीतफेर् बोटीने जाता येते. www.phukettourism.org/phuket, www.starcruises.com या वेबसाईटस्वर माहिती मिळू शकेल.

दिवाकर देशपांडे

 
</text>
</doc>
