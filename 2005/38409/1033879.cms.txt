<doc>
<docno>1033879.cms.txt</docno>
<text>
 
क्रीडा
शिखरावर स्थिरावणे कठीण असते हे लक्षात ठेवा
[ Saturday, February 26, 2005  10:10:38 pm]


म. टा. क्रीडा प्रतिनिधी

मुंबई : शिखर काबीज करणे तर कठीण असतेच परंतु शिखरावर स्थिरावणे अधिकच कठीण असते हे लक्षात ठेवा असे सचिन तेंडुलकरने शनिवारी मुंबई क्रिकेट असोसिएशनच्या कांगा क्रिकेट साखळी पारितोषिक वितरण समारंभात सांगितले.

वानखेडे स्टेडियमवर मुंबई क्रिकेट असो.चे उपाध्यक्ष रवी सावंत यांच्या हस्ते सचिनला कलर्स प्रदान करण्यात आले. यावेळी भाषण करताना सचिन जुन्या आठवणीत रमून गेला. मुंबई क्रिकेट असोसिएशनच्या जुन्या आणि जाणत्या खेळाडूंचा गौरवाने उल्लेख करताना तो म्हणाला : मुंबई क्रिकेट असोच्या स्पर्धांमुळे माझी जडणघडण झाली आहे. जॉन ब्राईटतफेर् आपण कांगा स्पधेर्त खेळलो त्यावेळी मार्गदर्शनासाठी अनेक ज्येष्ठ खेळाडू मदतीचा हात पुढे करत. त्यानंतर लक्ष्मण चौहान यांच्या ससानियनतफेर् मी खेळलो. त्यांनी दिलेले प्रोत्साहनही मी विसरू शकत नाही. मुंबईचा दरारा सर्वांनाच वाटत असतो आणि हे मोठे वैशिष्ट्य आहे. कांगा क्रिकेटसाठी झटणारे हेमंत वायंगणकर आणि ही स्पर्धा पुरस्कृत करणाऱ्या मिड डेला मी धन्यवाद देतो. ऐन पावसाळ्यात रंगणारी ही अनोखी स्पर्धा खूप काही शिकवून जाणारी असते. यशस्वी व्हायचे असेल तर मनाने खंबीर असायला हवे, निडर असायला हवे. कांगा स्पर्धा ते शिकवून जाते. कांगा स्पधेर्तील सवोर्त्तम फलंदाज आणि गोलंदाज यांना सुनील गावस्करने माधव आपटे आणि विठ्ठल पाटील यांच्या नावे खास करंडक दिले आहेत. याचे मानकरी अस्लमखान आणि संतोष शिंदे ठरले.

मुंबईचे क्रिकेटपटु चंदू पंडित यांच्या मार्गदर्शनाखाली रणजी स्पधेर्त छान कामगिरी करत असताना मुंबई क्रीडा पत्रकार क्रिकेट असोच्या खेळाडूंनीही अ.भा. क्रीडा पत्रकार जे. के. बोस करंडक क्रिकेट स्पर्धा जिंकण्यात मोठा वाटा उचलला आहे, त्यांचेही आम्ही कौतुक करतो असे रत्नाकर शेट्टी यांनी सांगितले त्यावेळी सचिनसह सर्व क्रिकेटपटुंनी टाळ्या वाजवून मुंबई क्रीडा पत्रकार क्रिकेटपटुंचे कौतुक केले.

 
</text>
</doc>
