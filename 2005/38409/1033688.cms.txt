<doc>
<docno>1033688.cms.txt</docno>
<text>
 
महाराष्ट्र
लाचखोर पोलिस जमादारास पाच वर्षे सश्रम कारावास
[ Saturday, February 26, 2005  07:25:01 pm]


वर्धा : पिकाच्या गंजीला लागलेल्या आगीच्या पंचनाम्याची प्रत शेतकऱ्यास देण्यासाठी अडीच हजार रुपयांची लाच घेणाऱ्या पोलिस जमादारास येथील विशेष न्यायाधीश ए. एम. बदर यांनी पाच वषेर् सश्रम कारावासाची आणि तीन हजार रुपये दंडाची शिक्षा ठोठावली.

कवाडी (तालुका आर्वी) येथील शेतकरी दिनेश गुप्ता यांच्या शेतातील तुरीच्या पिकाच्या गंजीस आग लागून नुकसान झाले होते.

याप्रकरणी आवीर् पोलिस ठाण्यात तक्रार नोंदविण्यात आली.

त्यानुसार पंचनामा करण्यात आला. मात्र त्याची प्रत देण्यासाठी पोलिस जमादार विपुल चांदोरे याने साडेपाच हजार रुपये लाच मागितली.

त्यापैकी काही रक्कम चुकती करण्याचे गुप्ता यांनी मान्य केले. उर्वरित रक्कम टप्प्याटप्प्याने देतो, असे त्यांनी सांगितले.

अखेर अडीच हजार रुपये लगेच देण्याचे कबूल झाल्यावर सौदा ठरला. गुप्ता यांनी 22 फेब्रुवारी रोजी अडीच हजार रुपयांची लाच पोलिस ठाण्यातच आणली होती.

परंतु त्याआधी त्यांनी भ्रष्टाचार व लाचलुचपत प्रतिबंधक खात्याकडे तक्रार नोंदविली असल्याने चांदोरे याला पोलिस ठाण्याच्या हद्दीत मुद्देमालासह अटक करण्यात आली होती.

 
</text>
</doc>
