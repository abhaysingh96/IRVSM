<doc>
<docno>1033931.cms.txt</docno>
<text>
 
महाराष्ट्र
महासंगणक लवकरच अवतरेल मोबाइलवर
[ Saturday, February 26, 2005  10:46:02 pm]


म. टा. प्रतिनिधी

पुणे : टेलिव्हिजन, टेलिफोन आणि कॉम्प्युटर यांच्या एकत्रीकरणातून (ब्रॉड बँड) बदल घडत असताना आता ब्रॉड बँड आणि वायरलेस यांच्यातील संयोेगाने तिसरी क्रांती घडणार असल्याचे भाकित करून संगणकतज्ज्ञ डॉ. विजय भटकर यांनी महासंगणक मोबाइल फोनवर दिसण्यासाठी संशोधन सुरू असल्याचे शनिवारी जाहीर केले.

महाराष्ट्र पोलिस बिनतारी संदेश विभागाच्या 58 व्या वर्धापन दिनानिमित्त आयोजित कार्यक्रमात भटकर यांनी ही माहिती दिली. यावेळी राज्याचे पोलिस महासंचालक के. के. कश्यप, पोलिस उपमहानिरीक्षक अरुण धिवाल, संचालक पी. टी. लोहार, माजी संचालक एस. एम. नाबर, सिम्बायोसिस संस्थेचे अध्यक्ष शां. ब. मुजुमदार उपस्थित होते.

जगात तीन प्रकारे क्रांती होत आहे. पहिली क्रांती वायरलेसमध्ये झाली असून ब्रॉड बँडद्वारे दुसरी क्रांती होणार आहे. केंद सरकारने यावषीर् ब्रॉड बँड योजनेची घोषणा केली आहे. तिसरी क्रांती ब्रॉड बँड आणि वायरलेस यांच्यातील संयोगाने होणार असल्याने मानव टेलिव्हिजनशी बोलू शकणार असल्याचे भटकर म्हणाले. महासंगणक मोेबाईलवर दिसण्यासाठी संशोधन सुरू आहे. त्यात यश आल्यास महासंगणक उद्याचा पर्सनल कॉम्युटर होईल, असेही त्यांनी सांगितले.

आतापर्यंत युरोप आणि अमेरिकेचे जगावर वर्चस्व होते. 21 व्या शतकात अशिया खंडातील देशांचे प्रभुत्त्व असणार आहे. आगामी काळात भारत, चीन, ब्राझिल आणि रशिया हे चार देश प्रगतीपथावर असतील, असे जागतिक सवेर्क्षणात आढळून आले आहेत. त्यात भारत आणि चीन हे आघाडीवर असतील. 2050 मध्ये भारत समृद्ध राष्ट्र होईल, असे भाटकर यांनी स्पष्ट केले.

पोलिस आणि समाज यांच्यात सामंजस्य निर्माण होण्यासाठी प्रयत्न केले जात आहेत. मात्र, समाज आपुलकीने पुढे येत नसल्याची खंत कश्यप यांनी व्यक्त केली. यात पोलिस खात्याची चूक असल्याची टिपण्णीही त्यांनी केली.

 
</text>
</doc>
