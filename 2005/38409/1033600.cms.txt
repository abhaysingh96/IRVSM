<doc>
<docno>1033600.cms.txt</docno>
<text>
 
संवाद
मुंबईच्या पदरी...
[ Saturday, February 26, 2005  06:04:38 pm]


मुंबईतून केंद सरकारला विविध करांवाटे 40 हजार कोटी रुपयांचा महसूल जातो, हे आपण गेले अनेक दिवस ऐकत आलो आहोत. नेमक्या याच मुद्यावरून मुंबईला अधिक मदत मिळावी, अशी सर्वांची अपेक्षा असते. यंदा या अपेक्षेला पंतप्रधान डॉ. मनमोहन सिंग यांच्या मुंबईसंदर्भातील ताज्या घोषणेची जोड लाभली आहे. उद्या राष्ट्रीय अर्थसंकल्प सादर होत असताना पंतप्रधानांनी दाखवलेल्या ' शांघाय ' च्या स्वप्नाचं प्रतिबिंब त्यात उमटेल का, असा प्रश्न त्यामुळे स्वाभाविकच अनेकांच्या मनात येतोय. खरं तर असा प्रश्न दरवषीर्च बजेटच्या वेळी उपस्थित केला जातो. पण मुंबईची गरज काही संपत नाही आणि केंदाकडून काही मिळेल, याची आशाही संपत नाही.

पंतप्रधान डॉ. मनमोहन सिंग मुंबईत आले आणि त्यांनी देशाच्या या आथिर्क राजधानीला आंतरराष्ट्रीय शहराचा दर्जा मिळावा, यासाठी प्रयत्न करण्याचं आश्वासन दिलं. मुंबईकरांच्या आशा पुन्हा एकदा पल्लवित झाल्या. उद्या राष्ट्रीय अर्थसंकल्प सादर होत असताना त्यात पंतप्रधानांनी दाखवलेल्या स्वप्नाचं प्रतिबिंब उमटेल का, असा प्रश्न त्यामुळे स्वाभाविकच अनेकांच्या मनात येतो. खरं तर असा प्रश्न दरवषीर्च बजेटच्या वेळी उपस्थित केला जातो. हे असं बरीच वर्षं सुरू आहे. पण त्यामुळे मुंबईकरांची आशा काही मावळून जात नाही.

एकीकडे बजेटकडून सर्वसामान्य मुंबईकरांच्या या अशा अपेक्षा, तर दुसरीकडे पी. चिदंबरम यांनी मात्र महाराष्ट्राला आथिर्क बेशिस्तीबद्दल फटकारलेलं. जो नियम महाराष्ट्रासाठी तोच मुंबईसाठी. मग आपल्याला पैसा देणार कोण, असा प्रश्न स्वाभाविकच उभा राहतो. अर्थात आथिर्क बेशिस्त ही ठरवायची कोणत्या आधारावर ? कारण मुंबईतून केंद सरकारला विविध करांवाटे 40 हजार कोटी रुपयांचा महसूल जातो, हे तर आपण गेले कित्येक दिवस ऐकत आलो आहोत. नेमक्या याच मुद्द्यावरून मुंबईला अधिक मदत मिळावी, अशी सर्वांची अपेक्षा असते. मुंबईमध्ये विकासाचं आणि विस्ताराचं खूप मोठं पोटेन्शिअल आहे, असं सर्वांनाच वाटतं. हे पोटेन्शिअल कुठे संपतं, ते कळायला मार्ग नाही. मुंबईत फ्लायओव्हर्सचं जाळं विणलं गेलं तरी आपल्या वाहतुकीच्या समस्या संपत नाहीत. त्यासाठी रेल्वेमार्गांचा विस्तार अत्यावश्यक ठरतो. कितीही घरं बांधली गेली, तरी झोपड्या वाढतच राहतात आणि आजही नो डेव्हलपमेन्ट झोनचं आरक्षण बदलून त्यावर विकास करायची गरज भासते. गिरण्यांच्या जमिनी विकण्याची परवानगी दिली, तरीही त्यातून सर्वसामान्यांना परवडण्याजोग्या किमतीत घरं उपलब्ध होऊच शकत नाहीत. मुंबईसाठी रेनवॉटर हावेर्स्टिंगची सक्ती करा नाहीतर नवीन बांधकामांना दिल्या जाणाऱ्या पाण्यावर मर्यादा आणा, मुंबईचा पाण्याचा प्रश्न संपत नाही. हे सगळं असंच सुरू राहतं. त्यामुळेच मुंबईची गरज संपत नाही आणि केंदाकडून काही मिळेल, याची आशाही संपत नाही.

मुंबईचा विकास करण्यासाठी 32 हजार कोटी रुपये लागणार आणि आता बेकायदा झोपड्यांमधल्या रहिवाशांचं पुनर्वसन करायचं, तर त्यासाठी आणखी 14-15 हजार कोटी रुपये लागणार. मुंबईसाठी केंदाकडून खरंच कधी घसघशीत मदत मिळाली होती का, हा खरा संशोधनाचाच प्रश्न ठरतो. मुंबईची गरज सर्वांना पटते, पण तिला मदत करावी, असं केंदातील कोणत्याच पक्षाच्या नेत्यांना मनापासून वाटत नाही. या पैशातून आपापली राज्यं सुधारून मुंबईवरचा भार कमी करावा, याबद्दलही कुणी फारसं गंभीर नसावं, असंच दिसतं. भाजपच्या नेतृत्वाखालील सरकारने धारावीसाठी 500 कोटी रुपयांचा निधी घोषित केला होता. त्यानंतर लगेचच काँग्रेस आघाडीच्या सरकारनेही 5600 कोटी रुपयांची योजना धारावीसाठी जाहीर केली. या सगळ्यातून धारावीचा प्रश्ान् सुटणार का, हे अजूनही स्पष्ट झालेलं नाही. यातला किती पैसा आला, ते कुणीच सांगू शकणार नाही. मुंबईच्या भल्यासाठी आतापर्यंत राजीव गांधी यांच्या काळात 100 कोटी रुपये आले होते, तेवढेच. त्यातून बांधल्या गेलेल्या इमारतीही वादाच्या भोवऱ्यात सापडल्या आणि धारावीचं रुप काही फारसं पालटलं नाहीच.

मुंबई महापालिकेचे माजी आयुक्त स. शं. तिनईकर यांनी या प्रश्नावर अधिक प्रकाश टाकताना सांगितलं की, कोणताही अर्थसंकल्प म्हणजे वर्षभरात खर्च होणाऱ्या रकमेचं अंदाजपत्रक असतं. केंद सरकार किती खर्च करणार, केंदाकडून राज्याला किती वाटा मिळणार याचे निर्णय वित्त आयोग, नियोजन आयोग यांच्याकडून घेतले जातात. मुंबईसाठी वेगळा वाटा असा बजेटमध्ये कधीच दिला जात नाही. आतापर्यंत केंदाकडून जो काही पैसा आला, तो वेगवेगळ्या प्रकल्पांसाठी आला आहे. झोपडपट्टी सुधारणांसाठी केंद सरकारकडून जी मदत दिली जाते, ती सर्वच राज्यांना मिळते. केवळ बजेटमधून काही मिळेल, ही अपेक्षा धरण्यात अर्थ नाही. शिवाय, मुंबईतून 40 हजार कोटी रुपये उत्पन्न मिळतं, या कारणास्तव जास्त मदत मिळावी, ही अपेक्षाही व्यर्थ ठरते. महाराष्ट्रातील महसुलापैकी 60 टक्के उत्पन्न मुंबईतून येतं. मग हा सगळा पैसा मागास भागाऐवजी शहरावरच खर्च करायचा असं म्हणायचं का ? मुळात कितीही पैसा आला, तरी तो ताबडतोब खर्च करता येत नाही. दरवषीर् खासदार निधीतून किती पैसा मुंबईत येतो, पण त्यापैकी किती योग्य ठिकाणी खर्च होतो ? पैसा कशा प्रकारे खर्च होतो, यावर बरंच काही अवलंबून आहे.

मुंबईतून 40 हजार कोटी रुपये उत्पन्न देशाला मिळतं, या दाव्यालाच काही जणांचा आक्षेप आहे. मुंबईत स्टेट बँक, ओएनजीसी, भारत पेट्रोलियम ,, रिलायन्स, टाटा अशा अनेक कंपन्या, बँका, यंत्रणांची मुख्यालयं आहेत. मुंबई बंदरात देशातला बराचसा व्यापारउदीम चालतो. त्यांचा महसूल इथे जमा होतो, याचा अर्थ सगळ्या उत्पन्नावर मुंबईचा हक्क आहे, असं होत नाही, असं त्यांचं म्हणणं. वाहतूक क्षेत्रातील तज्ज्ञ अशोक दातार यांनी या मताशी सहमती दर्शवताना सांगितलं की, देशभरातली निम्मी कस्टम ड्युटी मुंबई बंदरातील आयातीमध्ये जमा होते. याचा अर्थ मुंबईचाच त्यावर हक्क आहे, असा होत नाही. त्यादृष्टीने मुंबई ही कॅशियर आहे. पण मुंबईत अनेक महागड्या गोष्टी धनदांडग्यांनाही फुकटात देण्याची जी प्रथा सुरू आहे, त्याने बरंच नुकसान होत आहे. मोटारींच्या पाकिर्ंगचंच उदाहरण द्यायचं, तर मुंबईत फोर्ट- फाऊन्टनसारख्या भागात एका टेबलस्पेससाठी हजारो रुपये दर आहे. पण मोटारी उभ्या करताना मात्र पाच- दहा रुपये भरून काम भागतं. मुंबईत अनेक बड्या ऑफिसांमध्ये अधिकाऱ्यांना मोटारी दिल्या जातात. तीन लाखांची मोटार बाळगायची, तर महिन्याला साधारण दहा-बारा हजार रुपये खर्च येतो. पण अनेकांना हे सगळं भत्ते- सुविधांच्या रुपात फुकटात मिळतं. ज्या शहरात आपण मास ट्रान्सपोर्ट सिस्टिमसाठी सवलती देऊ शकत नाही, तिथे धनदांडग्यांच्या वर्गाला शहरातील मोक्याच्या जागा अडवणाऱ्या मोटारी बाळगण्यासाठी सबसिडी का द्यावी ? मोटारी विकताना रोड प्रायसिंगचा विचार व्हायला हवा. परवडतं त्याने मोटार घ्यायला विरोध नाही, पण सरकारी व्यवस्थेचा अग्रक्रम कशाला हवा आणि सबसिडी कुणाला द्यावी, याचा विचार करायला हवा. तसं झालं, तर मुंबईत एसी बसही सर्वांना परवडू शकेल. या गोष्टींचा विचार आथिर्क धोरणात व्हायला हवा.

या प्रश्नावर नगरनियोजन क्षेत्रातील तज्ज्ञ चंदशेखर प्रभू यांनी सांगितलं की, आथिर्क उदारीकरण सुरू झाल्यापासून खाजगीकरणाचं महत्वं वाढलं आणि अर्थसंकल्पाचं महत्व हे सरकारच्या दिशादर्शनापुरतंच उरलं. पण यावेळी पंतप्रधान डॉ. मनमोहन सिंग यांच्याकडून मुंबईच्या खास अपेक्षा असणं स्वाभाविक आहे. त्यांना शहराबद्दल खूप आस्था आहे, हे त्यामागचं मुख्य कारण. पण केवळ केंदाकडून पैसा मिळाल्याने भागणार नाही. तो योग्य प्रकारे खर्च केला जातो का, यावर बरंच काही ठरेल. उत्पन्नाचे स्त्रोत कितीही आले, तरी अंथरुण पाहून पाय पसरण्याइतकी आथिर्क शिस्त तुमच्या अंगी आहे, हे जगाला कळलं, तरच तुम्हाला पुढची मदत मिळू शकते. केवळ फ्लायओव्हर बांधून शहराचे प्रश्न सुटणार नाहीत. त्यामुळेच पैसा आला, तरी खर्चाचं व्यवस्थापन कसं होतं, त्यावर मदतर्कत्यांचा दृष्टिकोण ठरेल.

समीर कर्वे

 
</text>
</doc>
