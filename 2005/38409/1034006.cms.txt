<doc>
<docno>1034006.cms.txt</docno>
<text>
 
महामुंबई
कंत्राटदारांच्या थकित देयकांविषयीचे निवेदन
[ Saturday, February 26, 2005  11:45:59 pm]


म. टा. प्रतिनिधी

मुंबई : सार्वजनिक बांधकाम विभागातील कंत्राटदारांच्या ' महाराष्ट्र रजिस्टर्ड कॉन्ट्रॅक्टर्स वेल्फेअर असोसिऐशन ' च्या एका शिष्टमंडळाने नुकतीच सार्वजनिक बांधकाम मंत्री छगन भुजबळ यांची सदिच्छा भेट घेतली. यावेळी विजय निकम यांच्या नेतृत्त्वाखालील या शिष्टमंडळाने कंत्राटदारांच्या थकित देयकांविषयीचे निवेदन भुजबळ यांना सादर केले.

गेल्या तीन वर्षांपासून थकित असलेल्या या देयकांची रक्कम जवळजवळ आठ कोटींच्या घरात असल्याची माहिती त्यांच्या निदर्शनास आणून देण्यात आली. त्यावर भुजबळ यांनी त्वरित कार्यवाही करण्याचे आश्वासन दिले.

या शिष्टमंडळात असोसिऐशनचे अध्यक्ष मोहन हरडे, अजित यलमार, प्रकाश गंगाधरे, संदिप नवले, रॉबिन साळवे, संजय इंगळे, प्रमोद केसरकर, अविनाश शिंदे, प्रशांत पाटील, प्रकाश वांगे आदींचा समावेश होता.

 
</text>
</doc>
