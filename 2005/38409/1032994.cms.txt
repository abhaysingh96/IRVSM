<doc>
<docno>1032994.cms.txt</docno>
<text>
 
देश-विदेश
करांमध्ये कमवाल, ते सेवाकरांत गमावणार!
[ Saturday, February 26, 2005  12:04:20 am]


वृत्तसंस्था

नवी दिल्ली : प्रत्यक्ष करांचे दर घटवून दुसरीकडे अधिकाधिक सेवा करपात्र करण्याचे सूतोवाच केंदीय अर्थमंत्री पी. चिदंबरम यांनी शुक्रवारी संसदेत मांडलेल्या 2004-05 च्या आथिर्क आढाव्यात केले. करप्रणालीच्या या ' सुसूत्रीकरणा ' चा फटका सर्वसामान्य नोकरदार मध्यमवर्गालाच बसण्याची शक्यता आहे, कारण, एकीकडे करसवलती पदरात पडत असतानाच, दुसरीकडे अनेक सेवांवरील वाढीव आणि व्यापक करांच्या रूपात त्यांच्याच खिशाला चाट बसण्याची स्पष्ट चिन्हे आहेत.

सविस्तर आथिर्क आढाव्यात सात टक्के भरघोस आथिर्क विकासाचा आशावाद, पण त्याचबरोबर राज्यांतील आथिर्क बजबजपुरीविषयी चिंता आणि करप्रणाली, सरकारी खर्च आणि कामगार कायद्यांमध्ये सुधारणांचा निर्धार असे संमिश्र संकेत त्यातून मिळतात. आणखी काही क्षेत्रांत परकीय थेट गुंतवणुकीस अर्थमंत्र्यांनी अनुकूलता दर्शवली आहे.

पुढील काळात कृषी, पायाभूत सुविधा आणि रोजगारनिमिर्तीसाठी मोठ्या प्रमाणावर गुंतवणूक करण्याचे सरकारने ठरवले आहे. यंदाच्या आढव्यात प्रथमच आथिर्क बेशिस्तीविषयी परखड शब्दांत विवेचन आहे. केंद आणि राज्य सरकारांनीही उधळपट्टी थाबवण्याची गरज असल्याचे चिदंबरम यांनी म्हटले आहे.

 
</text>
</doc>
