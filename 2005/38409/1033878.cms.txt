<doc>
<docno>1033878.cms.txt</docno>
<text>
 
क्रीडा
दिनेश कातिर्क, युवराजला संधी, बालाजीचे पुनरागमन
[ Saturday, February 26, 2005  10:10:01 pm]


म.टा. क्रीडा प्रतिनिधी

मुंबई : पाकिस्तानबरोबरच्या मोहालीतील पहिल्या कसोटीसाठी भारताच्या 14 जणांच्या चमूत लक्ष्मीपती बालाजी, युवराजसिंग यांनी पुनरागमन केले आहे. यष्टीरक्षक म्हणून तामिळनाडूच्या दिनेश कार्तिकलाच पसंती देण्यात आली आहे.

आठ मार्चपासून मोहालीत पहिली कसोटी खेळली जाईल व तेथील खेळपट्टीचे स्वरूप बघून झहीर खान, इरफान पठाण, आशिष नेहरा, लक्ष्मीपती बालाजी या तेज चौकडीची निवड करण्यात आली असून यापैकी कुणा तिघांची किंवा दोघांची अंतिम अकरा जणांच्या चमूत निवड करण्यात येते ते बघायचे. अनिल कंुबळे व हरभजनसिंग या फिरकी दुकलीला अंतिम अकरा जणांच्या संघात स्थान मिळेल असे वाटते. अलीकडेच हरभजनच्या गोलंदाजीच्या शैलीचे ऑस्ट्रेलियातील बायोमेकॅनिक तज्ज्ञांकडून निरीक्षण करण्यात आले व आंतरराष्ट्रीय क्रिकेट समितीने त्याला हिरवा कं दिल दाखवला असल्याची माहिती भारतीय क्रिकेट मंडळाचे चिटणीस नायर यांनी दिली.

तेंडुलकर, बालाजी, पठाण, नेहरा हे दुखापतग्रस्त खेळाडू आता तंदुरूस्त आहेत असे फिजीओथेरपिस्ट जॉन ग्लोस्टर यांनी निवड समितीला सांगितले. दुलीप स्पधेर्त खेळताना त्यांचा फीटनेस सिध्द झाला. प्रशिक्षक जॉन राईट निवड समितीच्या बैठकीला हजर होते पण कर्णधार गांगुलीशी टेलिकॉफरन्समार्फत संपर्क साधण्यात आला.

महमद कैफच्या तुलनेत युवराजला पसंती देण्यात आली याबाबत नायर म्हणाले, युवराजची पाकिस्तानबरोबरची कामगिरी तसेच सध्याचा त्याचा खेळ बघून त्यालाच पसंती देण्यात आली पण पुढच्या दोन कसोटीसाठी कैफचाही विचार करण्यात येईल असे नायर यांनी सांगितले. पाकिस्तानविरूध्द होणाऱ्या अध्यक्षीय संघाच्या सामन्यात नेतृत्व महमद कैफच करणार आहे. धर्मशाला येथे 3 ते 5 मार्च दरम्यान हा सामना होणार आहे.

अजित आगरकर तसेच पाथिर्व पटेल यांना कसोटी संघात स्थान मिळालेले नाही पण पटेलला अध्यक्षीय संघात स्थान मिळालेले आहे. महेंदसिंग ढोणीला दोन्ही संघात स्थान मिळालेले नाही. सौरभ गांगुलीला संपूर्ण मालिकेसाठी कर्णधार म्हणून निवड करण्यात आली आहे.

भारतीय संघ : सौरभ गांगुली कर्णधार, राहुल दविड उपकर्णधार, वीरेंदर सेहवाग, गौतम गंभीर, सचिन तेंडुलकर, लक्ष्मण, युवराजसिंग, दिनेश कातिर्क, झहीर खान, इरफान पठाण, आशिष नेहरा, लक्ष्मीपती बालाजी, अनिल कंुबळे, हरभजनसिंग.

अध्यक्षीय संघ : महमद कैफ कर्णधार, धीरज जाधव, सत्यजीत परब, शिखर धवन, वेणुगोपाल राव, सुरेश रैना, नीरज पटेल, पाथिर्व पटेल, रूदप्रताप सिंग, गगनदीपसिंग, रमेश पोवार, रामकुमार, रणदेव बोस. शिवशंकर पॉल.

 
</text>
</doc>
