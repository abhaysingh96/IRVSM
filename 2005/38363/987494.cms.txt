<doc>
<docno>987494.cms.txt</docno>
<text>
 
प्रगती फास्ट
टेक्नो कमर्शिअल क्षेत्र
[ Tuesday, January 11, 2005  08:18:30 pm]


इण्टरनॅशनल माकेर्टिंगमध्ये तुम्हाला कंपनीचे परदेशातील व्यवहार सांभाळावे लागतात. इथे जबाबदाऱ्यांबरोबर यशस्वी होण्याच्या संधींसुद्धा आहेत. कंपनीशी संबंधित क्षेत्रातील पदवी, एमबीए आणि भारतातील सेल्स, माकेर्टिंगचा अनुभव तुम्हाला आंतरराष्ट्रीय पातळीवरील कामकाज सांभाळण्यासाठी परिपक्व बनवतो.

इण्टरनॅशनल माकेर्टिंग म्हणजे कंपनीच्या खर्चाने परदेशी वाऱ्या करायच्या, ऑफिसची कटकट नाही, नावापुरतं काम आणि सगळा आराम, असा बहुतांश विद्यार्थ्यांचा समज असतो. त्यामुळे ते इण्टरनॅशनल माकेर्टिंगमध्ये करिअर करण्यासाठी खूप उत्सुक असतात.

भारतात ऐंशीच्या दशकापर्यंत इण्टरनॅशनल माकेर्टिंगला इम्पोर्ट एक्स्पोर्ट इतक्याच संकुचित दृष्टिकोनातून पाहिलं जायचं. फार कमी कंपन्यांमध्ये एक्स्पोर्ट डिपार्टमेण्ट असायचं. त्यातही कमीतकमी उमेदवारांना काम करण्याची संधी मिळायची. सरकारी नियमानुसार कच्चा माल इम्पोर्ट करायचा असेल तर ठराविक रकमेचा माल एक्स्पोर्ट करणं गरजेच होतं. एक्सपोर्टमधून मिळणाऱ्या नफ्याला आयकरातून सवलत मिळायची. निव्वळ याच कारणासाठी कंपनी एक्स्पोर्टमध्ये इण्टरेस्ट घ्यायची. शिवाय या निमित्ताने परदेशात जाता येतं, हासुद्धा हेतू असायचा. कंपन्यांमधल्या उच्चपदस्थांसाठी ती एक नामी संधी असायची.

जागतिकीकरणाचे वारे भारतात वाहायला लागले आणि इथल्या कंपन्याची झोपच उडाली. परदेशी कंपन्यांचा भारतीय बाजारपेठेवर वर्चस्व आणण्याचा हेतू टप्प्या टप्प्याने पूर्ण होऊ लागला. तेव्हा भारतीय कंपन्यांना आपण या क्षेत्रात मागे पडत चाललो आहोत, याची जाणीव व्हायला लागली. यातूनच इण्टरनॅशनल माकेर्टिंग क्षेत्राला तेजी मिळाली आणि इथे करिअरच्या संधी निर्माण झाल्या. भारतात मात्र या विषयाचं रितसर आणि चांगल्या दर्जाचं ट्रेनिंग देणाऱ्या इन्स्टिट्यूट फार कमी आहेत. दिल्लीच्या आयआयएफटी इन्स्टिट्यूटचं नाव मात्र आवर्जून घ्यावं इतकं चांगलं शिक्षण इथे मिळतं. पण तिथे फारच मर्यादित विद्यार्थ्यांना कोर्सला प्रवेश दिला जातो. जागतिकीकरणाचा वेग गाठायचा असेल, तर फार मोठ्या प्रमाणात तरुणांना इण्टरनॅशनल माकेर्टिंगचं ट्रेनिंग दिलं पाहिजे.

इण्टरनॅशनल माकेर्टिंगमध्ये सर्वप्रथम कंपनीत तयार होणारं प्रोडक्ट किंवा सविर्सला योग्य बाजारपेठ शोधावी लागते. चीन, कोरिया, मलेशिया, इण्डोनेशिया यासारख्या देशांनी आपल्या आधी वीस वर्षं सुरुवात केल्यामुळे त्यांची बिझनेसची मुळं आंतरराष्ट्रीय बाजारात खोलवर गेली आहेत. त्यांच्या तुलनेत आपण खूपच मागे आहोत. प्रत्येक देशाचे उत्पादनाचा दर्जा पडताळून पाहणारे निकष वेगवेगळे असतात. याला स्टॅण्डर्ड्स असं म्हणतात. ज्या देशात माल निर्यात करायचा तिथल्या स्टॅण्डर्ड्सप्रमाणे प्रोडक्शन करावं लागतं आणि तसं सटिर्फिकेट अधिकृत एजन्सीकडून मिळवावं लागतं. हे काम वाटतं तितकं नक्कीच सोपं नाही. तुम्हाला खूप अभ्यास करावा लागतो. शिवाय यात वेळ आणि पैशाची मोठ्या प्रमाणात गुंतवणूक करावी लागते.

त्या देशातील क्लाएण्ट्स मिळवण्यासाठी प्रयत्न करावे लागतात. इण्टरनेटमुळे हे काम थोड्या प्रमाणात सोपं झालं आहे. त्याचबरोबर तुमच्या कंपनीची आकर्षक वेबसाइट तयार करावी लागते. ती संबंधित व्यक्तींपर्यंत पोहोचण्यासाठी सातत्याने प्रयत्न करावे लागतात. तुमच्या क्षेत्राशी संबंधित एक्झिबिशन्स जगभर होत असतात. त्यात भाग घ्यावा लागतो. त्यात क्लाएण्ट, इतर कंपन्यांची मतं जाणून रिपोर्ट कंपनीला द्यायचा असतो.

मुंबईतील चेंबर ऑफ कॉमर्स, र्वल्ड ट्रेड सेंटर, यूएसआयएस, ब्रिटिश कौन्सिल यासारख्या लायब्ररी आणि इन्स्टिट्यूटच्या संपर्कात राहून क्लाएण्टची माहिती मिळवावी लागते. त्यांच्याशी इमेल, फोन, पत्रं यातून संपर्क साधण्याचं कामही तुम्हालाच करावं लागतं. परदेशी कंपन्यांशी व्यवहार करणं हे सोपं काम नाही. दर्जा, किंमत, सविर्स याप्रत्येक गोष्टीबद्दल खात्री पटवून देण्यासाठी तुमचं सुसंवाद कौशल्य उपयोगी पडतं.

परदेशी दौऱ्याचं नियोजन करण्याआधी तुम्हाला तिथल्या प्रत्येक गोष्टीचा अभ्यास करावा लागतो. तिथे गेल्यानंतर होणाऱ्या क्लाएण्ट मीटिंग्ज भारतातूनच ठरवाव्या लागतात. वेळेचं नियोजन केलं तर हा प्रश्न सुटू शकतो. कधीकधी भाषेचा अडथळा येण्याचा संभव असतो. जर्मनी, फ्रान्स, लॅटिन अमेरिका यासारख्या देशात वावरताना प्रचंड अडचणी येतात. अशा वेळी दुभाषकाची व्यवस्था करावी लागते. त्याच्याकडून होणाऱ्या कामावर लक्ष ठेवावं लागतं.

भारतातील आणि इतर देशांमधील कार्यालयीन वेळा वेगवेगळ्या आहेत. त्यामुळे इण्टरनॅशनल माकेर्टिंगमध्ये करिअर करणाऱ्या विद्यार्थ्यांना त्यांची वेळ सांभाळण्यासाठी इथे दिवसा किंवा रात्री कधीही काम करावं लागतं. अर्थातच या सगळ्या कामातून मिळणारा अनुभव इतर कोणत्याही क्षेत्रात मिळत नाही. वेगवेगळ्या देशांमधील व्यक्तींना भेटून कामाव्यतिरिक्त तुम्हाला वेगळी जीवनशैली, व्यवहाराच्या पद्धतींची माहिती मिळते.

इण्टरनॅशनल माकेर्टिंग हे क्षेत्र टेक्नो कमशिर्अल आहे. त्यामुळे इंजिनीअरिंगमधल्या डिग्रीचा इथे खूप फायदा होतो. एमबीएपूवीर् तुमच्याकडे बीफार्म, इंजिनीअरिंगची डिग्री असेल तर टेक्निकल संकल्पना समजणं सोपं जातं. ही डिग्री तुमच्या कंपनी क्षेत्राशी संबंधित असावी. इंग्रजीबरोबर इतर परदेशी भाषांवर प्रभुत्व असावं लागतं. परेदशात कंपनीचं रिप्रेझेण्टेशन करताना तुम्हाला काही निर्णय तात्काळ घ्यावे लागतात. अशा वेळी बिझनेस, इण्डस्ट्री ट्रेण्डचं सखोल ज्ञान असणाऱ्या व्यक्तींना चांगल काम करता येतं. कामाचे तास ठरलेले नसतात. त्यामुळे शारिरीक आणि मानसिक पातळीवर तुम्हाला सक्षम असावं लागतं. तर्कशुद्ध विचार आणि तंत्रशुद्ध काम करण्याची प्रवृत्ती असेल तर तुम्ही नक्कीच यशस्वी होऊ शकता.

विद्यार्थ्यांनी एमबीए करताना माकेर्टिंग आणि इण्टरनॅशनल बिझनेस या विषयांना प्राधान्य द्यावं. पण इतर विषयाच तुम्हाला ज्ञान असावं लागतं. इथे तुम्हाला करिअर करताना प्रथम नॅशनल सेल्स, माकेर्टिंगचं काम करावं. त्यानंतर इण्टरनॅशनल माकेर्टिंगकडे वळावं. भारतीय बाजारपेठेची जास्तीतजास्त माहिती तुमच्या करिअरचा पाया असतो. त्यामुळे आधी इथे यश मिळवा. इंजिनीअरिंगच्या विद्यार्थ्यांनी कमीतकमी दोन वर्षं कंपनीच्या मॅन्युफॅक्चरिंग सेटअपमध्ये काम करावं. या क्षेत्रात प्रगती करण्यावर कोणतंही बंधन नाही. टप्प्या टप्प्याने तुम्हाला थेट माकेर्टिंग डायरेक्टर पदापर्यंत मजल मारता येते. अर्थात, प्रत्येक टप्प्यावर आपली पात्रता सिद्ध केल्यानंतरच हे यश मिळतं.

प्रा. अजित पाटील

आयसीएफएआय बिझनेस स्कूल

 
</text>
</doc>
