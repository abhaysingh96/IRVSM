<doc>
<docno>987576.cms.txt</docno>
<text>
 
क्रीडा
ईस्ट बंगालची सलामीला गाठ मोहन बागानशी
[ Tuesday, January 11, 2005  09:19:59 pm]


कोलकाता : राष्ट्रीय फुटबॉल साखळी स्पधेर्ला बुधवारपासून प्रारंभ होत असून सलामीला ईस्ट बंगालची गाठ मोहन बागानशी पडणार आहे. हा सामना चांगलाच रंगतदार होईल अशी अपेक्षा आहे. ईस्ट बंगालचा कर्णधार आणि गोलरक्षक संग्राम मुखजीर् म्हणाला, हा सामना आमच्या दृष्टीने अतिशय महत्त्वाचा आहे. उभय संघांना विजयाची समसमान संधी आहे. अर्थात आम्ही विजयाची जिद्द बाळगून आहोत. या सामन्यात आम्ही सुरुवातीपासूनच आक्रमक धोरण पत्करणार नाही. तर सावध सुरुवात करू असे मोहन बागानचा कर्णधार मणीटोंबी सिंग याने सांगितले. उभय संघ तुल्यबळ आहेत. त्यामुळे हा सामना अटीतटीचा होईल, असेही तो म्हणाला. चार स्पर्धात अंतिम फेरी गाठूनही मोहन बागानला पराभव पत्करावा लागला होता. परंतु यावेळी मात्र ते जिद्दीने खेळून विजय मिळविण्याचा शथीर्चा प्रयत्न करतील. प्रशिक्षक सुब्रतो भट्टाचार्यजी म्हणाले, मधल्या फळीवर बरेच काही अवलंबून राहणार आहे. जेरी झिरसंघा, बासुदेव मोंडल आणि मेहताब हुसेन यांच्याकडून माझ्या मोठ्या अपेक्षा आहेत. आघाडीची फळी आसिम बिश्वास कशी सांभाळेल यावर बरेच काही अवलंबून राहणार आहे.

 
</text>
</doc>
