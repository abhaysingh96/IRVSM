<doc>
<docno>987688.cms.txt</docno>
<text>
 
देश-विदेश
दाऊद इब्राहीम अद्याप कराचीतच!
[ Tuesday, January 11, 2005  11:51:46 pm]


टाइम्स वृत्त

नवी दिल्ली : कुख्यात डॉन दाऊद इब्राहिम पाकिस्तान सरकारच्या संरक्षणाखाली पुन्हा एकदा कराचीतील पॉश क्लिफ्टन परिसरातील शाही हवेलीत परतला असून त्याचे मस्त मजेत जगणे सुरू झाले आहे. पाकिस्तानातील एका ' सरफिऱ्या ' माजी क्रिकेटपटूशी त्याचा बराच दोस्ताना झाल्याचीही चर्चा आहे.

मुंबईतील अंडरर्वल्डचा एकेकाळचा सवेर्सर्वा दाऊद हा मुंबई बॉम्बस्फोटमालिकेतील प्रमुख आरोपी आहे. भारताने ज्या 20 अतिरेक्यांची मागणी पाकिस्तानकडे केली होती त्यात दाऊदचा पहिला क्रमांक आहे. अमेरिकेनेही त्याला दहशतवादी म्हणून घोषित केले आहे.

पाकिस्तानी लष्कराचे विविध विभाग ज्या भागात आहेत, त्या क्लिफ्टन परिसरातच दाऊदची ' मोइन पॅलेस ' ही हवेली आहे. लष्करी छावणी असल्याने दाऊदला आपोआपच कडेकोट संरक्षण लाभले आहे. दाऊद आमच्याकडे नाहीच, असा अधिकृत पवित्रा पाकिस्तानने घेतला होता. तरीही तो कराचीतच असल्याचा भारतीय गुप्तचरांचा दावा होता. काही गुटखा उद्योजक त्याला कराचीत जाऊन भेटल्याच्या बातम्याही अलीकडेच झळकल्या होत्या.

दाऊद नुसता परतलाच आहे, असे नव्हे तर तो अतिशय चैनीत जगत आहे. त्याच्या मोइन पॅलेसमध्ये पाण्याचा धबधबा, टेनिस कोर्ट, उबदार तरणतलाव आणि जॉगिंग पार्कही आहे. त्याच्या हातात 25 लाख रुपयांचे हिरेजडित घड्याळ आणि खिशात हिरेजडित पेनही असते. तो मसिर्डिज 500 सिरीजच्या अलिशान गाड्यांतून फिरतो आणि त्याला लष्करी संरक्षक कवचही असते.

सध्या दाऊदचे एका शीघ्रकोपी क्रिकेटपटुशी सलोख्याचे संबंध निर्माण झाले आहेत.

 
</text>
</doc>
