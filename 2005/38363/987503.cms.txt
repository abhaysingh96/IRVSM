<doc>
<docno>987503.cms.txt</docno>
<text>
 
महाराष्ट्र
जनता बँकेला गंडवले
[ Tuesday, January 11, 2005  08:23:16 pm]


म. टा. वृत्तसेवा

लातूर : धनादेशावर बनावट सह्या करून अज्ञात व्यक्तीने लातुरातील पुणे जनता सहकारी बँकेच्या शाखेतून तीन लाख रुपये घेतल्याचे उघडकीस आले आहे.

एका अज्ञात व्यक्तीने बनावट पत्राच्या साह्याने टी. डी. लोहिया ब्रदर्सच्या नावे धनादेश पुस्तिका मिळवली व त्यातील धनादेशावर बनावट सही करून तीन लाख रुपयांची रक्कम उचलून पोबारा केला. याप्रकरणी गांधी चौक पोलिस ठाण्यात गुन्हा नोंदवण्यात आला आहे.

हातभट्ट्यांवर छापा

मुंबईत विषारी दारूने अनेकजण मृत्युमुखी पडल्यानंतर लातुरात गावठी दारूच्या भट्ट्यांवर छापे घालण्याचे सत्र सुरू झाले आहे. निलंगा तालुक्यातील कोराळवाडी भागात 90 हजारांची दारू नुकतीच जप्त करण्यात आली व सहा जणांना अटक करण्यात आली. कोराळवाडीतील 90 टक्के लोकांचा हातभट्टीचा व्यवसाय आहे. कर्नाटक सीमेवरील या गावात पोलिसांनी 925 लिटर गावठी दारू जप्त केली. याप्रकरणी शिवलाल मंडले, मोहन दगदाडे, दत्तू बुकले, महादू कानेड, लक्ष्मण बुकले यांना अटक करण्यात आली आहे.

 
</text>
</doc>
