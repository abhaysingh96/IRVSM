<doc>
<docno>987686.cms.txt</docno>
<text>
 
देश-विदेश
शंकराचार्य मुक्त
[ Tuesday, January 11, 2005  11:51:01 pm]


वृत्तसंस्था

चेन्नई : शंकररामन खूनप्रकरणी जामीन मंजूर झालेले कांचीचे शंकराचार्य जयेंद सरस्वती यांची मंगळवारी वेल्लोर तुरुंगातून मुक्तता झाली. मात्र, सुप्रीम कोर्टाने प्रतिबंध केल्यामुळे ते कांचीऐवजी तेथून 40 किलोमीटरवरील कलवाई मठात राहणार असून तेथेच रोजची पूजा करतील.

आणखी एका प्रकरणाशी संबंधित अटकपूर्व जामीन मिळावा यासाठी शंकराचार्यांनी दाखल केलेल्या याचिकेवर उद्या बुधवारी येथील कोर्टात सुनावणी होईल. शंकराचार्य जयेंद सरस्वती दुपारी साडेचार वाजता वेल्लोर तुरुंगाबाहेर आले, तेव्हा भक्तगण आणि मठातील कर्मचाऱ्यांची मोठी गदीर् जमली होती. भारतीय जनता पक्षाच्या सुषमा स्वराज आणि विश्व हिंदू परिषदेचे अशोक सिंघल उपस्थित होते. परिषद बुधवारपासून देशभर आंदोलन करणार आहे.

प्रसारमाध्यमांचे प्रतिनिधी आणि भक्तांशी काहीही न बोलता ते एका व्हॅनमध्ये बसून कलवाई मठाकडे रवाना झाले. या मठात कांचीचे परमाचार्य चंदशेखरेंद सरस्वती राहिले होते.

कांचीच्या मठातली प्रमुख देवता चंदमौलीश्वररची मूतीर्, काही धामिर्क पोथ्या कलवाई मठात सकाळीच रवाना झाल्या. त्यामुळे काही दिवस कलवाई मठालाच कांची मठाचे स्वरूप येईल.

जयललिता ठाम

तामिळनाडूच्या मुख्यमंत्री जयललिता यांनी पंतप्रधानांनी पाठवलेल्या पत्राला उत्तर देताना म्हटले आहे की, शंकराचार्य आणि त्यांचे प्रभारी यापूवीर्ही कांची मठाबाहेर होते आणि तेव्हा पूजेत खंड पडलेला नव्हता. तेव्हा केवळ त्या एका कारणावरून विजयेंद सरस्वती यांची अटक लांबवणे योग्य वाटले नाही.पंतप्रधानांची विनंती धुडकावून तामिळनाडू सरकारने प्रभारी शंकराचार्यांना अटक केल्याचे वृत्त आल्याने जयललिता यांनी पंतप्रधानांना पत्र पाठवून खुलासा केला.

 
</text>
</doc>
