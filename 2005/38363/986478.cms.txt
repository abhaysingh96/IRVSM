<doc>
<docno>986478.cms.txt</docno>
<text>
 
देश-विदेश
तेलगी प्रकरणात पोलिसांवर कारवाई?
[ Tuesday, January 11, 2005  12:02:08 am]


वृत्तसंस्था

नवी दिल्ली : महाराष्ट्र व कर्नाटकातील वरिष्ठ सरकारी व पोलिस अधिकाऱ्यांवर स्टॅम्पघोटाळा प्रकरणी खटला भरण्याची परवानगी सीबीआयला देण्याबाबत विचार करण्यासाठी सुप्रीम कोर्टाने दोन्ही राज्यांना सोमवारी चार आठवड्यांची मुदत दिली आहे.

या 30 हजार कोटी रुपयांच्या स्टॅम्पघोटाळ्याचा प्रमुख सूत्रधार अब्दुल करीम तेलगी अटकेत आहे.

सीबीआयच्यावतीने बाजू मांडताना अतिरिक्त सॉलिसिटर जनरल अमरेंद सरन यांनी सांगितले की, वरिष्ठ सरकारी व पोलिस अधिकाऱ्यांवर या प्रकरणी खटला चालवू देण्याची आमची अनेक विनंतीपत्रे या दोन्ही राज्यांकडे पडून आहेत. या दोन्ही राज्यांना त्वरेने निर्णय घेण्यास सांगण्याची पाळी आता आली आहे.

 
</text>
</doc>
