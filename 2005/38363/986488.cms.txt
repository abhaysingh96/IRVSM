<doc>
<docno>986488.cms.txt</docno>
<text>
 
देश-विदेश
शंकराचार्यांना जामीन
[ Tuesday, January 11, 2005  12:06:00 am]


वृत्तसंस्था

नवी दिल्ली : खून प्रकरणी अटकेत असलेले कांची कामकोटी पीठाचे शंकराचार्य जयेंद सरस्वती यांना सोमवारी सुप्रीम कोर्टाने सशर्त जामीन मंजूर केला. मात्र शंकराचार्यांची अशा प्रकारे कोठडीतून मुक्तता होत असतानाच, त्यांचे कनिष्ठ सहकारी आणि प्रभारी शंकराचार्य विजयेंेद सरस्वती यांना याच प्रकरणी तमिळनाडू पोलिसांनी सोमवारी सायंकाळी नाट्यमयरीत्या अटक केली. ते 14 दिवसांसाठी न्यायालयीन कोठडीत गेले असून, सध्या मठाचा कोणीच प्रमुख नसल्याने पेच निर्माण झाला.

कांची मठातील माजी कर्मचारी शंकररामन याच्या खूनप्रकरणी बरोबर दोन महिन्यांपूवीर् शंकराचार्य जयेंद यांना अटक करण्यात आली होती. यापूवीर् मदास हायकोर्टाने त्यांना जामीन नाकारला होता. मात्र सुप्रीम कोर्टाने तो मंजूर करताना तामिळनाडू सरकारवर तिखट शब्दांत ताशेरे ओढले. या खटल्यात शंकराचार्यांविरुद्ध सकृतदर्शनी काहीही पुरावा नाही, असे कोर्टाने म्हटले आहे.

सरन्यायाधीश आर. सी. लाहोटी, न्या. जी. पी. माथूर आणि न्या. पी. पी. नावलेकर यांच्या खंडपीठासमोर जामीन अर्जावर सुनावणी झाली. शंकराचार्यांना व्यक्तिगत बाँड सादर करावा लागेल, अशी अट खंडपीठाने घातली. आरोपपत्र दाखल होईपर्यंत त्यांना मठात जाण्याची परवानगी नाकारण्यात आली असून, पासपोर्टही कोर्टाच्या ताब्यात द्यावा लागणार आहे.

हायकोर्टाने जामीन नाकारताना शंकराचार्यांविरुद्ध सकृतदर्शनी पुरावा असल्याचे म्हटले होते. मात्र हा खटला सुरू असलेल्या कोर्टाने ते विधान ' अंतिम ' किंवा ' ग्राह्य ' मानू नये, असेही सुप्रीम कोर्टाने बजावले.

मठातील ' गैरप्रकार ' जाहीर करू पाहणाऱ्या शंकररामनविरुद्ध शंकराचार्यांच्या मनात आकस होता, असे कुठेही आढळून येत नाही. खटल्यातील दोन साक्षीदारांचे विधानही विश्वासार्ह नाही, खुनासाठी बँकेतून रक्कम काढल्याचेही स्पष्ट होत नाही, असे ताशेरे खंडपीठाने ओढले आहेत.

याच खून प्रकरणी प्रभारी शंकराचार्य विजयेंद सरस्वती यांना अटक झाल्यामुळे कांची मठाची निर्नायकी अवस्था झाली आहे. कांचीपुरमचे पोलिस अधीक्षक आणि विशेष चौकशी पथकाचे प्रमुख के. प्रेमकुमार यांनी विजयेंद सरस्वतींना सोमवारी सायंकाळी अटक केली. शंकराचार्यांच्या जामिनाच्या वृत्ताने सुखावलेल्या भक्तांनी मठासमोर गदीर् केली होती. त्याचवेळी प्रभारी शंकराचार्यांना पोलिस नेत असल्याचे बघावे लागल्याने मठासमोर प्रचंड गोंधळ उडाला.

विजयेंद यांच्या अटकेविषयी तमिळनाडू सरकारने स्पष्टीकरण दिलेले नाही.

विशेष म्हणजे, विजयेंद सरस्वतींना अटक करू नये, अन्यथा मठातील पूजा परंपरेत खंड पडेल, असा सल्ला पंतप्रधान मनमोहन सिंग यांनीच तमिळनाडू सरकारला सहा जानेवारीलाच दिला होता. मात्र तो धुडकावण्यात आला आहे. या घटनेनंतर विरोधी पक्षनेते लालकृष्ण अडवाणी यांनी पंतप्रधानांची भेट घेतली. तर तमिळनाडू सरकार निलंबित करावे, अशी मागणी भाजपने सरकारकडे केली.

 
</text>
</doc>
