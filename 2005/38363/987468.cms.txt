<doc>
<docno>987468.cms.txt</docno>
<text>
 
महाराष्ट्र
एक लाख पुस्तकांची विक्री
[ Tuesday, January 11, 2005  07:57:58 pm]


राम जगताप

कराड : अ. भा. मराठी साहित्य संमेलन, अ. भा. मराठी नाट्य संमेलनमार्फत संमेलनांची परंपरा जपणाऱ्या कराडमध्ये हळुहळू वाचनाची परंपरा निर्माण होत असल्याचे नुकत्याच पार पडलेल्या बालकुमार साहित्य संमेलनात झालेल्या पुस्तक विक्रीच्या आकडेवारीवरून स्पष्ट झाले. या संमेलनाच्या गंथजत्रेत सुमारे चार लाख पुस्तके विक्रीसाी मांडण्यात आली होती, पैकी एक लाख पुस्तकांची खरेदी कराडकरांनी केली आहे.

कराडला झालेल्या साहित्य संमेलनात पुस्तकांची प्रचंड प्रमाणावर विक्री झाली होती. त्यापाठोपाठ झालेल्या नाट्य संमेलनातही तसाच अनुभव आला. एवढेच कशाला नुकत्याच झालेल्या कृषी प्रदर्शनातही शेतीविषयक पुस्तकांची समाधानकारक विक्री झाली. आता नुकत्याच संपलेल्या बालकुमार साहित्य संमेलनात पुस्तकांच्या विक्रीसाठी आलेल्या प्रकाशकांना चांगल्या विक्रीमुळे समाधानाने आपापल्या गावी परतता आले. पुस्तकांच्या जोडीने मांडल्या गेलेल्या ध्वनिफिती आणि चित्रफितींनाही चांगलाच प्रतिसाद मिळाला.

नवे प्रयोग, नवे लेखन

बाल साहित्यामध्ये येणाऱ्या नव्या प्रवाहांचा शोध घेऊन तसेच लहान मुलांची आवड ध्यानी घेऊन पुस्तके उपलब्ध केली पाहिजेत, असा सूर बहुतेक वक्त्यांनी ' बाल साहित्यामध्ये नवे प्रयोग नवे लेखन ' या विषयावर झालेल्या परिसंवादात व्यक्त केला. अध्यक्षस्थानी महावीर जोंधळे होते.

यावेळी सहभागी झालेल्या स्नेहसुधा कुलकणीर् म्हणाल्या, सध्याची मुले काळाच्या दोन पावले पुढे चाललेली दिसत असल्याने बाल साहित्यानेही दहा पावले पुढे जाऊन चालायला शिकले पाहिजे.

हरिहर आठलेकर यांनी बालवाङ्मय संपादक, प्रकाशक आणि वितरक यांच्यात भक्कम अशी साखळी निर्माण व्हावी, अशी अपेक्षा व्यक्त केली. आकाशवाणीवर एखादे चॅनेल बालकांसाठी असावे, अशी सूचनाही त्यांनी केली.

कथाकथन

बालगोपाळांसाठी झालेल्या कथाकथनात शकुंतला फडणीस, गोविंद गोडबोले, विजया जहागीरदार, हरिहर आठलेकर, सुनीता नागपूरकर यांनी आपल्या कथा सांगितल्या आणि बालगोपाळांना अनोख्या विश्वाची सफर घडवून आणली. विद्याधर म्हैसकर यांनी काही मजेदार कविता ऐकवल्या.

यशवंतराव चव्हाण नगरीत आयोजित ' पुस्तकांसंबंधी शासकीय योजना आणि विद्यार्थ्यांच्या वाचनाच्या गरजा ' या विषयावरील परिसंवादात शरद गोगटे, प्रभाकर देसाई, लीलाताई पाटील, अरुण जाखडे, मिलिंद परांजपे यांनी भाग घेतला,

मात्र या साऱ्यांचा सूर मराठी पुस्तकांविषयी व प्रकाशकांविषयी सरकारी धोरण उदासीन असून, हे धोरण बदलल्याशिवाय प्रकाशकांवरील अन्याय दूर होणार नाही, असा विरोधी होता. यावेळी बोलताना शरद गोगटे म्हणाले, प्रकाशकांना विचारात न घेताच शासन नेहमीच आपल्या योजना जाहीर करते. काही योजना तर प्रकाशकांपर्यंत पोचतच नाहीत. काही प्रकाशकांना हाताशी धरणे सरकारने सोडावे. लीलाताई पाटील म्हणाल्या, राज्याची मराठी भाषा ही राजभाषा आहे. असे असतानाही मराठीवर सरकारकडूनच अन्याय होत असतो. शासनाची प्रकाशकांबाबतची भावना उदासीनतेची आहे.

अरुण जाखडे म्हणाले, शासनाच्या अनुत्साही धोरणामुळे बालसाहित्याची निमिर्ती ज्या ताकदीने व्हायला पाहिजे, त्या ताकदीने झालेली नाही. अनिल मेहता, मिलिंद परांजपे यांनीही आपले विचार व्यक्त केले. शंकर सारडा यांनी परिसंवादाचा समारोप केला.

 
</text>
</doc>
