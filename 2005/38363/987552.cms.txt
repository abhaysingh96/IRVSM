<doc>
<docno>987552.cms.txt</docno>
<text>
 
महामुंबई
'हुसेन यांची अलिकडची चित्रे उत्कृष्ट नाहीत!'
[ Tuesday, January 11, 2005  08:55:31 pm]


म. टा. प्रतिनिधी

मुंबई : मकबूल फिदा हुसेनची चित्र रंगवण्याची कृती मी 1960 च्या सुमारास पाहिली आणि मला ती लोभस वाटली. तो एक उत्कृष्ट कलावंत आहे ; पण त्याची हल्लीची काही कोटी रुपयांसाठी केलेली चित्रे उत्कृष्ट म्हणता येणार नाहीत, असे परखड मत ज्येष्ठ चित्रकार आणि महाराष्ट्राचे माजी कला संचालक माधवराव सातवळेकर यांनी व्यक्त केले.

सातवळेकर यांचे चरित्र कला- अभ्यासक साधना बहुळकर यांनी लिहिले असून ते 20 जानेवारी रोजी प्रकाशित होणार आहे. त्यानिमित्त निवडक चित्रकार आणि कलापत्रकारांशी सातवळेकरांनी सोमवारी ( 10 जानेवारी) हितगुज केले. भारतातले कोणते चित्रकार नाव घेण्याजोगे वाटतात, या प्रश्ानवर सातवळेकरांनी नाव घेतले हुसेनचे!

कलेचा आस्वाद घ्या, चांगली कला आणि वाईट कला जरूर ठरवा, पण ' आधुनिक ', ' पुराणे ' अशी लेबले लावून कप्पे पाडू नका, असा वडिलकीचा सल्ला रसिक आणि समीक्षकांना सातवळेकरांनी दिला. पंडित सातवळेकरांचा मुलगा म्हणून 1915 मध्ये जन्मलेल्या माधवची कलादृष्टी स्वतंत्रपणे कशी घडली, याचा वेध त्यांच्या चरित्रात आहे. त्याबद्दल ' नवे पाहा ; पण चांगले-वाईट ठरवा ' असे सूत्रच सातवळेकरांनी मांडले.

अर्कचित्रकार वसंत सरवटे, रेखाचित्रकार बाळ ठाकूर, हेही या गप्पांना उपस्थित होते. प्रकाशनाचा सोहळा 20 जानेवारी रोजी विलेपार्ल्याच्या लोकमान्य सेवा संघात संध्यकाळी सहा वाजता होणार आहे. ' विश्व संवाद केंदा ' ने प्रकाशित केलेल्या या पुस्तकाचे विमोचन छायाचित्रकार गौतम राजाध्यक्ष करतील, तर चित्रकार आणि ' संस्कार भारती ' चे कार्यकतेर् वासुदेव कामत या पुस्तकाबद्दल बोलतील.

मोठा काळ आणि अनेक देश, अनेक माणसे सजग-विचारीपणे पाहिलेल्या सातवळेकरांचे अधिकृत चरित्र दहा-वीस वर्षांपूवीर्च का झाले नाही, अशी खंत लेखिका साधना बहुळकर यांनी व्यक्त केली.

 
</text>
</doc>
