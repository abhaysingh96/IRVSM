<doc>
<docno>987525.cms.txt</docno>
<text>
 
महामुंबई: मुंबई टाइम्स
तरुणांनाच माहीत नाही 'नॅशनल यूथ डे!'
[ Tuesday, January 11, 2005  08:33:39 pm]


प्रवीण मुळ्ये

' नॅशनल यूथ डे '? हे काय प्रकरण आहे ? ' रोज डे ', ' ट्रॅडिशनल डे ', ' फॉर्मल डे ', ' व्हेलण्टाइन डे ', ' फादर्स डे ', ' मदर्स डे ', ' फ्रेण्डशिप डे ' हे सगळे दिवस लख्ख लक्षात राहतात. पण हा ' नॅशनल यूथ डे ' काय प्रकार आहे ? का कोणत्या कॉलेजचा इव्हेण्ट आहे ?..

' नॅशनल यूथ डे ' विषयी 80 टक्के विद्यार्थ्यांना काहीच माहीत नाही. विद्याथीर्च काय, पणकॉलेजमधले शिक्षक आणि प्रिन्सिपल्सची अवस्थाही तशीच आहे. व्हॅलण्टाइनपासून फ्रेण्डशिपपर्यंत ' वेगळ्या ' वेष्टणातल्या सगळ्याच ' डे ' ज्नी युवकांना पछाडलंय. तरुणांच्या कर्तृत्वाला सलाम करण्यासाठी आणि त्यांच्या हक्कांना वाचा फोडण्यासाठी स्वामी विवेकानंद जयंतीचं औचित्य साधून 12 जानेवारी हा दिवस नॅशनल यूथ डे म्हणून साजरा केला जातो, हेच मुंबईतील मेजॉरिटी तरुणांना माहीत नाही!

केंद सरकारनं 1984 पासून नॅशनल यूथ डे सुरू केला. स्वामी विवेकानंद यांचा आदर्श तरुणांसमोर उभा करण्यासाठी त्यांच्या जयंतीनिमित्त सरकारनं हा उपक्रम सुरू केला. पण दुदेर्वानं प्रत्येक गोष्टीत मोठ्या हिरीरीनं सहभागी होणाऱ्या तरुणांना या दिवसाची मात्र कल्पनाच नाही. 12 जानेवारी हा दिवस कशासाठी साजरा करतात ? याचं उत्तर शोधण्याच्या प्रयत्नांना मुंबईतल्या कॉलेज विद्यार्थ्यांकडून मिळालेली उत्तरंही थक्क करणारी होती.

' मदर्स डे ' पासून ते अगदी ' एड्सविरोधी दिना ' पर्यंतची नावं विद्यार्थ्यांनी 12 जानेवारीबरोबर जोडली. पण एखादा दिवस आपल्यासाठीही साजरा होत असेल, याची कल्पनाही विद्यार्थ्यांच्या मनाला शिवली नाही. आपल्यासाठी असलेल्या दिवसाचा आपल्याला विसर कसा पडला, असे पश्चात्तापाचे भावही विद्यार्थ्यांच्या चेहऱ्यावर स्पष्टपणे पाहायला मिळाले.

यूथ डेच्या निरुत्साहासंदर्भात अनेक विद्याथीर् आपलं कॉलेज व शिक्षण विभागालाच जबाबदार धरतात. ' नॅशनल यूथ डे ' नावानं एखादा दिवस साजरा होतो, याची कधी कल्पनाच आम्हाला कॉलेजांकडून दिली गेली नाही, अन्यथा हा दिवसही आम्ही तितक्याच जल्लोषात साजरा केला असता, अशी प्रतिक्रिया विद्यार्थ्यांमधून उमटली. पण जिथे शिक्षक आणि प्रिन्सिपल्सनाच या दिनाबद्दल माहिती नाही, तिथे विद्यार्थ्यांना काय माहिती असणार ? विद्यार्थ्यांच्या सर्व प्रश्नांची उत्तर देणाऱ्या अनेक शिक्षकांनाच्या चेहऱ्यावरही नॅशनल यूथ डेविषयी प्रश्नचिन्ह पाहायला मिळत होतं.

नॅशनल यूथ डेविषयी मुंबईतील कॉलेजांमध्ये दिसणाऱ्या निरुत्साहाबाबत विद्याथीर् शिक्षकांना जबाबदार धरतात, हे शिक्षकांना मात्र अजिबातच मान्य नव्हतं. व्हॅलण्टाइन डे साजरा करण्यासाठी विद्यार्थ्यांना शिक्षकांकडून माहिती मिळवण्याची गरज भासत नाही. मग यूथ डे साजरा करण्यासाठी त्यांना शिक्षकांच्या माहितीची गरज का भासावी, असा प्रतिप्रश्न शिक्षकवर्गाकडून येत होता. विद्यार्थ्यांच्या प्रश्नावर त्यांना साथ देण्याच्या वल्गना करणाऱ्या विद्याथीर् संघटनांनाही तरुणांच्या नावानं साजऱ्या होणाऱ्या ' नॅशनल यूथ डे ' चा विसर पडावा, हेदेखील एक आश्चर्यच म्हणावं लागेल.

अपवाद ठरलं एचआर कॉलेज!

' नॅशनल यूथ डे ' चा उत्साह मुंबईतील कोणत्याही कॉलेजमध्ये दिसला नसला तरी, एचआर कॉलेज मात्र याला अपवाद ठरलं. देशाच्या जडणघडणीत युवाशक्तीवर विश्वास ठेवणाऱ्या स्वामी विवेकानंदांच्या जयंतीनिमित्त एक पथनाट्य एचआर कॉलेजच्या विद्यार्थ्यांनी बसवलं आहे. तरुणांचे प्रश्न, वाढती बरोजगारी, तरुणांच्या भरकटणाऱ्या दिशांवर भाष्य करणारं हे पथनाट्य मुंबईतील विविध कॉलेजेस, रेल्वे स्टेशन्स आणि सार्वजनिक ठिकाणी विद्याथीर् सादर करणार आहेत. इतर डेजप्रमाणेच नॅशनल यूथ डे विषयी मुंबईच्या विद्यार्थ्यांना जागरुक करण्याचा आमचा प्रयत्न असल्याचं रोट्रॅक्ट क्लब ऑफ एचआर कॉलेजच्या विद्यार्थ्यांचं म्हणणं आहे.

 
</text>
</doc>
