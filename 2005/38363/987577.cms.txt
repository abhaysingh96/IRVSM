<doc>
<docno>987577.cms.txt</docno>
<text>
 
क्रीडा
भारतीय बुद्धिबळपटू आणि संघटनेमध्ये इनामी रकमेवरून संघर्षाची ठिणगी
[ Tuesday, January 11, 2005  09:20:44 pm]


वृत्तसंस्था

नवी दिल्ली : भारतीय बुद्धिबळामध्ये सध्या असंतोषाचे वारे वाहत आहेत. अखिल भारतीय बुद्धिबळ महासंघाच्या ' अनएथिकल ' कारभाराबद्दल बुद्धिबळपटूंनी आपल्या संघटनेच्या द्वारे बंडाचा झेंडा उभारला आहे ; मात्र महासंघाच्या प्रमुखांनी हे आरोप ' निराधार ' असल्याचं म्हटलं आहे. नुकत्याच झालेल्या आशियाई महिला स्पधेर्तून महिला ग्रँडमास्टर निशा मोहोतो हिला वगळल्याबद्दल, तसंच खेळाडूंच्या बक्षिसांतील 10 टक्के रक्कम कापल्याबद्दल भारतीय बुद्धिबळपटू संघटनेने (सीपीएआय) येथे पत्रकार परिषद घेऊन त्यात जाहीरपणे आपला रोष व्यक्त केला.

'' नोकरीची शाश्वती आणि पुरेसे पुरस्कतेर् नसलेल्या आजच्या वातावरणात इनामी रक्कम हे उत्पन्नाचं एक मुख्य साधन असल्याचं बहुसंख्य खेळाडूंचं मत आहे. त्यामुळे त्यांनी घाम गाळून कमावलेले हे पैसे महासंघाचा खर्च चालवण्यासाठी कापून घेणं अतिशय अनएथिकल आहे ,'' असं सीपीएआयचा अध्यक्ष दिब्येंदू बारुआ याने सांगितलं. पात्रता निकष पार केल्यानंतरही निवड न करून महासंघाने निशावर सरळसरळ अन्याय केला आहे. सीपीएआयची सदस्या असल्यामुळे तिच्यावर असा डूख धरण्यात आला, असा आरोपही त्याने केला.

येथे आयोजलेल्या आंतरराष्ट्रीय खुल्या बुद्धिबळ स्पधेर्च्या बक्षिस वितरण समारंभात खेळाडूंनी आपली कैफियत मांडल्यामुळे महासंघाचे सचिव पी टी उमर कोया यांनी तडकाफडकी सभात्याग केला होता. त्यामुळे हा वाद अधिकच चिघळण्याची चिन्हं दिसत आहेत.

गेल्या वर्षी नोव्हेंबरमध्ये झालेल्या वाषिर्क सर्वसाधारण सभेत, जानेवारी 2005 पासून खेळाडूंच्या इनामी रकमेत कोणत्याही प्रकारची कपात केली जाणार नाही, असा ठराव महासंघाने केला होता. पण खेळाडूंना या सभेनंतर तत्काळ झालेल्या स्पर्धांमध्ये कापण्यात आलेल्या इनामी रकमेचा परतावा हवा आहे.

महासंघाचा खर्च चालवण्यासाठी खेळाडूंच्या इनामी रकमेतून 10 टक्के कपात करण्यात आली आहे, असं कोया यांचं स्पष्टीकरण आहे ; पण खेळाडूंना ते मंजूर नाही.

'' हा पैसा खेळाच्या विकासावर खर्च होत नाहीये, तर तो प्रामुख्याने महासंघाच्या कर्मचाऱ्यांचा खर्च भागवण्यासाठी वापरला जातोय. महासंघाची उलाढाल करोडो रुपयांची आहे. आमच्या इनामी रकमेचा वाटा तर त्यापुढे अगदीच मामुली आहे ,'' असं खेळाडूंनी सांगितलं. डिसेंबरमध्ये बैरूत ( लेबेनॉन) येथे झालेल्या आशियाई स्पधेर्तून निशाला ' जाणूनबुजून ' वगळण्यात आलं, असा त्यांचा आरोप आहे. पात्रता रेटिंग असलेल्या पाच खेळाडूंसह प्रत्येक महासंघातफेर् एका खेळाडूला या स्पधेर्त अधिकृत प्रवेश दिला जाणार होता. या अधिकृत प्रवेशासाठी आतापर्यंत राष्ट्रीय रँकिंगच्या आधारे खेळाडू पाठवण्याची महासंघाची पद्धत होती. पण राष्ट्रीय अ स्पधेर्त कोनेरू हंपी व विजयालक्ष्मी यांच्या पाठोपाठ तिसरा क्रमांक मिळवूनही निशाकडे दुर्लक्ष करण्यात आलं.

विजयालक्ष्मी तिच्या फिडे रँकिंगच्या जोरावर या स्पधेर्साठी पात्र ठरली असती ; पण अधिकृत प्रवेशासाठी तिला पाठवून निशावर अन्याय करण्यात आला, असं खेळाडूंचं मत आहे. खेळाडूंचे हे आरोप तद्दन निराधार आहेत, असं कोया यांनी सांगितलं. '' विजयालक्ष्मी ही आमची अव्वल खेळाडू आहे. निशाला खेळवण्यासाठी तिचं रँकिंग कसं काय कमी केलं जाऊ शकतं ?'' असा सवाल त्यांनी केला.

 
</text>
</doc>
