<doc>
<docno>987464.cms.txt</docno>
<text>
 
देश-विदेश
'जेएनयु'त तामिळ भाषेचे खास अभ्यास केंद
[ Tuesday, January 11, 2005  07:56:04 pm]


म. टा. विशेष प्रतिनिधी

नवी दिल्ली : आंतरराष्ट्रीय कीतीर्च्या जवाहरलाल नेहरू विद्यापीठात (जेएनयु) यंदाच्या वर्षापासून ' सेंटर फॉर तामिल स्टडीज् ' च्या प्रारंभाने, तामिळ भाषेचा विशेष सन्मान करण्यात आला आहे.

मुख्यमंत्री जयललितांनी या केंदाच्या स्थापनेसाठी 50 लाखांचा खास निधी या विभागासाठी विद्यापीठाला दिला असून, राज्यसभा सदस्य जयराम रमेश यांच्या विशेष पुढाकाराने या प्रकल्पाने आकार घेतला आहे.

देशात सांस्कृतिक आणि साहित्यिकदृष्ट्या आघाडीवर असलेल्या बंगाली आणि मराठी भाषा मात्र या राष्ट्रीय विद्यापीठात आजही उपेक्षितच आहेत.

जेएनयुच्या 36 वर्षांच्या इतिहासात बुधवारचा दिवस आणखी एका कारणाने ऐतिहासिक आहे. कारण राष्ट्रपती अब्दुल कलाम प्रथमच या विद्यापीठाच्या विद्यार्थ्यांना संबोधित करणार आहेत.

या राष्ट्रीय विद्यापीठात राष्ट्रपती कायमचे ' मानद अतिथी ' असतात. आश्चर्याची बाब म्हणजे 1969 साली विद्यापीठाची स्थापना झाल्यापासून आजतागायत एकाही राष्ट्रपतीला ' मानद अतिथी ' या नात्याने जेएनयुला भेट द्यावीशी वाटली नाही.

शालेय आणि महाविद्यालयीन विद्यार्थ्यांशी संवाद साधण्याची विशेष रूची असलेल्या अब्दुल कलामांनी मात्र ही परंपरा मोडायचे ठरवले आहे.

जेएनयुचे कुलपती डॉ.करणसिंगांनी त्यांना विद्यापीठात आणण्यात प्रमुख भूमिका वठवली आहे. आणखी एक योगायोग म्हणजे राष्ट्रपती कलाम मूळचे तामिळनाडूचे आहेत अन् त्यांच्या विशेष उपस्थितीतच तामिळ भाषेचा विद्यापीठातफेर् सन्मान होतो आहे.

' जेएनयु ' मध्ये अनेक विदेशी भाषांच्या अध्ययनाची सोय आहे. भारतीय भाषांमध्ये सध्या केवळ हिंदी भाषेचा विद्यापीठात स्वतंत्र विभाग आहे तर संस्कृतसाठी स्वतंत्र अभ्यास केंद आहे. संस्कृतनंतर तामिळ ही दुसरी भारतीय भाषा असेल जिचे विशेष अध्ययन आता जेएनयुमध्ये होऊ शकेल.

केंदातल्या युपीए सरकारने तामिळला ' शास्त्रीय भाषे ' चा दर्जा देऊन यापूवीर्च दिला आहे.

सरकारचा घटक पक्ष असलेल्या दमुकला यामुळे विशेष आनंद झाला आहे. तामिळनाडू सरकारने दिलेल्या अनुदानाइतकीच रक्कम केंदानेही ' जेएनयु ' ला द्यावी, यासाठी दूरसंचारमंत्री दयानिधी मारन यांनी अर्थमंत्री चिदंबरम यांच्याकडे पाठपुरावा सुरू केला आहे.

महाराष्ट्राच्या सीमेपलीकडे मराठीने सीमोल्लंघन करावे, यासाठी अद्याप कोणतेही प्रयत्न राज्य शासनातफेर् झालेले नाहीत. तर डाव्या पक्षांचे प्रारंभापासून वर्चस्व असलेल्या ' जेएनयु ' मध्ये बंगाली भाषाही तामिळसारखे स्थान आजपर्यंत मिळवू शकलेली नाही.

 
</text>
</doc>
