<doc>
<docno>987431.cms.txt</docno>
<text>
 
लेख
गरज उपाययोजनांकडे वळण्याची
[ Tuesday, January 11, 2005  07:25:12 pm]


महाराष्ट्रातील बालमृत्यूसंदर्भात वादळ उठविणाऱ्या डॉ. अभय बंग समितीच्या पहिल्या अहवालातील निष्कर्ष एकांगी व सदोष असल्याचा

दावा त्याच समितीचे सदस्य करीत आहेत. ' या अहवालात इतर सदस्यांच्या मतांना किंवा शब्दांना असल्यास नगण्य जागा आहे... कमिटीच्या कामकाजात भाग घेणे काहींनी सोडून दिले. एकाने राजीनामाच दिला व कोणी स्वतंत्र टिपणे देऊनही ती ना मूळ अहवालात आली ना परिशिष्टात ,' असे काही आक्षेप आहेत.

महाराष्ट्र शासनाने डॉ. अभय बंग यांच्या अध्यक्षतेखाली नेमलेल्या बालमृत्यू मूल्यमापन समितीच्या तेरा सदस्यांपैकी मी एक आहे. गेल्या काही दिवसांत या अहवालासंबंधी काही मजकूर निरनिराळ्या मराठी वर्तमानपत्रातून आला आहे. तसेच माझ्या भूमिकेबद्दलही कमीअधिक छापून आले आहे. या कमिटीच्या प्रथम अहवालासंबंधी माझे म्हणणे सर्वांना तंतोतंत कळावे म्हणून काही बाबी मांडणे महत्त्वाचे वाटते.

महाराष्ट्राच्या मागास व आदिवासी विभागात बालमृत्यूचे प्रमाण जास्त आहे याबद्दल शंका नाही आणि यासाठी महाराष्ट्र सरकारने आपले घोषित उद्दिष्ट गाठण्यासाठी सुसूत्रपणे बरेच प्रयत्न करणे आवश्यक आहे. पण सध्याचे प्रयत्न व उपलब्ध आरोग्य यंत्रणा राबवून ही उद्दिष्टे गाठली जाणार नाहीत, हे या अहवालात नीटपणे स्पष्ट होते. या प्रश्नांसंबंधी सार्वजनिक आणि विधानसभेतील जाहीर चचेर्नंतरही शासनाची राज्यस्तरीय को-ऑडिर्नेशन कमिटी किंवा त्या त्या विभागाने सध्याची जन्ममृत्यू नोंदीची पद्धत अद्ययावत केलेली नाही. या सुधारणा झाल्या असत्या तर बालमृत्यूंची पूर्ण आणि सत्वर माहिती उपलब्ध होऊ शकली असती. याबद्दल उच्च अधिकारी आणि मंत्री पातळीवरील जबाबदारी निश्चित करायला हवी.

समितीच्या या पहिल्या अहवालाने अंगणवाडी म्हणजे महिला बालविकास खात्याच्या कुपोषणविषयक आकडेवारीबद्दल काही रास्त शंका उपस्थित केल्या आहेत. म्हणून अंगणवाडी योजना आणि बिन- अंगणवाडीच्या गावातील कुपोषणाकडे लक्ष देणे आवश्यक ठरते. कुपोषणाने बालमृत्यू वाढतात. राज्यातील बालमृत्यूची आकडेवारी अपेक्षित वेगाने न घटण्यामागे कुपोषण हे कारण असू शकते या कुपोषणाच्या प्रश्ानत आपण कमी जन्मवजनाच्या बाळांची समस्या अंतर्भूत केली तर या प्रश्ानची एकूण व्याप्ती आणखीनच वाढते. या सर्व समस्येमागे राज्याची एकूण विकास परिस्थिती, स्त्रियांची सामाजिक परिस्थिती व ग्रामीण व आदिवासी जनतेची उपेक्षा आहे हे स्पष्ट आहे.

बालमृत्यू मूल्यमापन समितीच्या या पहिल्या अहवालात डॉ. बंग यांच्या ' सर्च ' या संस्थेद्वारा तीन वर्षापूवीर् प्रकाशित केलेल्या ' कोवळी पानगळ ' या अहवालाचे व त्यासंबंधी त्यांनीच केलेल्या ' इकॉनॉमिक अॅण्ड पोलिटिकल विकली ' या नियतकालिकातील नवीन मांडणीवर मुख्य भर दिला आहे. हे अभ्यास राजकीय आणि लोकमताच्या जागृतीसाठी चांगले आहेत. तथापि या अभ्यासातील राज्यातील बालमृत्यूबद्दलचे आकडेवारीविषयक निष्कर्ष विश्वासार्ह नाहीत, कारण त्यात नमुने निवडण्यासंबंधीचे दोष, महाराष्ट्रातील विभागीय भिन्नता, मिळालेल्या दरांवरून लोकसंख्येशी जुळवून प्रत्यक्ष आकडे काढणे, संशोधन करणाऱ्या संस्थांच्या निवडीबाबतचे प्रश्ान् इ. मुळे अनेक त्रुटी आहेत. मी उपस्थित असलेल्या कमिटीच्या कुठल्याही बैठकीत याची तपशिलवार चर्चा झाल्याचे मला माहित नाही. तसेच महाराष्ट्रातील कुठल्याही योग्य शैक्षणिक व्यासपीठावर याची चर्चा झाल्याचे मला माहित नाही. मूळ ' कोवळी पानगळ ' ( दोन लाख बालमृत्यू) व नंतरचा ई.पी.डब्ल्यू.मधील त्यांचा लेख (पावणेदोन लाख बालमृत्यू) यामध्ये स्वत: डॉ. बंग यांनीच 25000 मृत्यू कमी दाखवून सुधारित अंदाज व्यक्त केला आहे. यावरून मूळ अहवालातील अतिशयोक्ती स्पष्ट होते. नमुना निवडीची पद्धत मूलत: सदोष असल्याने पश्चात बुद्धीने संख्याशास्त्रीय दुरुस्त्या करण्याने फारसा उपयोग होत नसतो. कमिटीचा हा प्रथम अहवाल अकारणच ' कोवळी पानगळ ' अहवालाचा समर्थन करण्याचा प्रयत्न करीत आहे. निदान या प्रथम अहवालात तरी अशा अभ्यासांचा पुनरूल्लेख अस्थानी आहे, असे मला वाटते.

या प्रथम अहवालातला आरोप असा आहे की, महाराष्ट्र शासन बालमृत्यू दडवत आहे. या आरोपासाठी अहवालातले एकच कारण थोडेफार सहाय्यक आहे ते म्हणजे उपजत मृत्यू अपेक्षेपेक्षा जास्त आहेत ; याचाच अर्थ असा की काही बालमृत्यू उपजत मृत्यू म्हणून दाखवले जातात. परंतु त्याबरोबर हे लक्षात ठेवले पाहिजे की आरोग्यखाते त्यांच्या मासिक अहवालात अंदाजित आकडेवारी व त्रुटींची टक्केवारी 1994 पासून दाखवत आहे असे बैठकीत एका सदस्य अधिकाऱ्याने नमूद केले आहे. तसेच हेही विसरायला नको की, मासिक अहवालातील टक्केवारीतील त्रुटी या वस्तुनिष्ठ नसून अंदाजित आकडेवारीवर आहेत. बालमृत्यूविषयक आकडेवारीही विभाग, जिल्हा, तालुका याप्रमाणे निरनिराळी असणार त्यामुळे सरासरीने ' उद्दिष्टे वाटून देणे ' फार काही उचित नाही. बालमृत्यूच्या सर्व घटना प्रत्यक्ष पडताळण्याची वेगळी व्यापक व्यवस्था नाही व जीवनविषयक आकडेवारी जमा करण्याची पद्धत फारच सावकाश आहे. पण गावोगावची ही जीवनविषयक मूळ आकडेवारी जमा होते ती आरोग्यखाते व अंगणवाडी कर्मचाऱ्यांद्वारेच. जन्मनोंद करण्यात पालकांचा साहजिकच सहभाग असतो कारण त्यांना पुढे दाखल्यांचा उपयोग होतो, पण बालमृत्यू पालकांच्या दृष्टीने होऊन गेले की संपतात. म्हणून अंदाजित आकडेवारी व प्रत्यक्ष आकडेवारीतील नोंदी यांच्यातील तफावत अधिकारी किंवा कर्मचाऱ्यांना जबाबदार धरण्यासाठी अनुचित आहे. अशा माहितीवर कारवाई झाली तर याबद्दल गंभीर वाद निर्माण होऊ शकतात. एकूणच निदान मी तरी अशा आरोपांशी व त्यावर आधारित कारवाईबद्दल सहमत नाही.

डॉ. बंग यांच्या व माझ्यामधले स्नेहाचे संबंध गेल्या दोन दशकांचे आहेत. महाराष्ट्रात रोजगार हमीचे वेतन, स्त्रियांचे आरोग्य, दारूमुक्ती व बालमृत्यू याबद्दलचा त्यांचा अभ्यास व लढा हे सर्व माझ्या आदराचे विषय आहेत. तरीही या प्रथम अहवालात त्यांनी केलेली मांडणी एकांगी व सदोष आहे असे माझे प्रामाणिक व नम्र मत आहे. या अहवालात इतर सदस्यांच्या मतांना किंवा शब्दांना असल्यास नगण्य जागा आहे. राज्य शासन बहु-सदस्यीय कमिट्या नेमते त्यातील मूळ हेतू सांगोपांग व समतोल उकल व मार्गदर्शन व्हावे हा असतो त्यामुळे त्या लोकशाही प्रक्रियेचा पुरेसा आदर राखला गेला पाहिजे. या कमिटीच्या कामकाजात अनेक सदस्यांनी भाग घेणेच सोडून दिले व एकाने तर राजीनामाच दिला व माझ्यासारख्यांनी स्वतंत्र टिपणे दिली ती ना तर मूळ अहवालात आली किंवा ना परिशिष्टात आली. लोकशाही पद्धतीत अशा गोष्टी टाळलेल्या बऱ्या. तसेच मला असे वाटते की, कमिटीचा हेतू ' उपाययोजना ' असेल तर जवळपास बारा महिने खचीर् घातल्यानंतर त्यातून फलनिष्पती व्हायला हवी होती. आकडेवारीचे सदोष अंदाज काढत बसणे, तसेच कोण्या एकाचा दोष सिद्ध करणे हे जर कमिटीचे कामकाज होते तर निदान ज्यांच्यावर ठपका येतो आहे अशांना पुरेशी संधी देणे उचित ठरले असते. लोकशाहीमध्ये आपली प्रामाणिक मते लोकसंग्रहाची पर्वा न करता मांडणे मी हे महत्त्वाचे मानतो.

शिवाय एवढ्या व्यापक कामात शास्त्रीयतेची कास सोडता कामा नये. ' कोवळी पानगळ ' अहवालाचे स्टेशन मागेच सोडून दिले असते तर बरे झाले असते. डॉ. बंग यांचाच अचूक आकडेवारी व शास्त्रीयतेचा आग्रह आहे ( व तो स्वागतार्ह आहे). तरीही इथे याबाबतीत त्यांचीच आकडेवारी सदोष आहे. हे मी केवळ माझ्या आकलनाने मांडत नाही तर गोखले अर्थशास्त्र संस्था पुणे येथील डॉ. संजीवनी मुळे, इंटरनॅशनल इन्स्टिट्यूट ऑफ पॉप्युलेशन स्टडीज मुंबई येथील डॉ. राम, प्रा. डॉ. जगन्नाथ दीक्षित औरंगाबाद, डॉ. फेड अनोर्ल्ड हे अमेरिकन तज्ज्ञ इत्यादी अनेक तज्ज्ञांचे लेखी अभिप्राय माझ्याजवळ आहेत. यातील सर्वांचे डॉ. बंग यांच्या सदोष नमुना निवडीबद्दल आणि आकडेवारीच्या अस्वीकाराबद्दल एकमत आहे. एकाने तर बंग यांचा आकडेवारीचा हा प्रयत्न अत्यंत सदोषच नाही तर हास्यास्पदही ठरवला आहे.

राष्ट्रीय पातळीवर नॅशनल फॅमिली हेल्थ सवेर्- 2 ने केलेल्या सवेर्क्षणानुसार महाराष्ट्रात 1.52 लाख बालमृत्यू प्रतिवषीर् होतात हे डॉ. संजीवनी मुळे यांना सप्रमाण दाखवून दिले आहे. महाराष्ट्र सरकार जे अधिकृत अंदाज मानते त्याला साधारणपणे हाच आधार आहे. कोठल्याही शास्त्रीय व मान्यताप्राप्त पद्धतीने महाराष्ट्रातील अंदाजित बालमृत्यूंचा आकडा दीड लाखाच्या घरातच राहतो. महाराष्ट्र सरकार याला नाही म्हणत नाही कारण तो अधिकृत अंदाज आहे. सरकारची आरोग्यसेवा यातील सगळ्या बालमृत्यूंपर्यंत पोहोचत नाही याचा असा अर्थ नाही की सरकारची आकडेवारी ' चुकीची ' आहे म्हणजेच दीड लाख की त्यांचा (आधीचा दोन लाख व आताचा) पावणेदोन लाख आकडा खरा ; हा खटाटोप कशासाठी ? जर प्रश्ान् डॉ. बंग यांच्या केवळ 25 हजार अधिक अंदाजाचा असेल तर तोही अंदाज तज्ज्ञांनी सदोष ठरवला आहे. मग त्याबद्दल एकूणच एवढे रान उठवण्याचा हेतू काय ? माझ्या मते प्रश्ान् केवळ आदिवासी व मागास विभागातील जादा बालमृत्यूंचा आहे. माझ्या दृष्टीने जे सत्य आहे ते महाराष्ट्रासमोर आणण्याचेच मी काम करीत आहे. वस्तुत: मला असे वाटते की ' कोवळी पानगळ ' अहवालाच्या वेळीच हे आम्ही मांडायला हवे होते. असो. माझ्या मते महाराष्ट्राने आता उपाययोजनांकडे वळायला हवे.

डॉ. शाम अष्टेकर

 
</text>
</doc>
