<doc>
<docno>987523.cms.txt</docno>
<text>
 
सदर
घोळीचं म्हावरं
[ Tuesday, January 11, 2005  08:31:26 pm]


साहित्य : अर्धा किलो घोळीचे चौकोनी तुकडे, दोन चमचे धणे, एक वाटी सुके खोबरे (किसलेले), एक इंच आलं, आठ लसूण पाकळ्या, दोन कांदे ( बारीक चिरलेले), सहा हिरव्या मिरच्या, अर्धा चमचा गरम मसाला, अर्धा चमचा जिरं , 100 ग्रॅम गोडंतेल, अधीर् जुडी कोथिंबीर, चवीपुरतं मीठ, अर्धा चमचा चिंचेचा कोळ.

कृती : घोळीचे तुकडे स्वच्छ धुवून व त्याला हळद लावून बाजूला ठेवावेत. प्रथम 50 ग्रॅम तेल गरम करावं. त्यात किसलेलं सुकं खोबरं लाल होईपर्यंत भाजावं. त्यात हिरव्या मिरच्या, आलं, लसूण, जिरं व धणे लाल होईपर्यंत भाजावं. त्यानंतर हे सर्व मिश्रण मिक्सरमधून काढावं. उरलेलं 50 ग्रॅम तेल एका भांड्यात घेऊन त्यात चिरलेला कांदा घालून तो लाल होईपर्यंत भाजावा. नंतर त्यात मिक्सरमधलं वाटण व घोळीचे तुकडे घालून परतावे. नंतर पाणी घालून उकळी आली की त्यात चवीपुरतं मीठ व चिंचेचा कोळ घालून शिजवावं. हा घोळीचा म्हावरा गरमागरम भाताबरोबर किंवा भाकरीबरोबर खूपच रुचकर लागतो.

शेफ सालू फर्नांडिस

 
</text>
</doc>
