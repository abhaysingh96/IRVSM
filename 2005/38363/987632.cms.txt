<doc>
<docno>987632.cms.txt</docno>
<text>
 
क्रीडा
अनुजाची जेतेपदाची हॅट्ट्रिक
[ Tuesday, January 11, 2005  10:29:50 pm]


शरद कदेकर

मुंबई : महाराष्ट्राच्या अनुजा ठाकूरने राष्ट्रीय बिलिर्यड्स स्पधेर्त विजेतेपदाची हॅट्ट्रिक साजरी केली. जम्मू, ग्वाल्हेरपाठोपाठ महाराष्ट्राच्या राजधानीत मुंबईमध्ये अनुजाने जेतेपद आपल्याकडेच राखताना कर्नाटकच्या उमादेवीचा तीन सरळ गेममध्ये 52-25, 51-40, 50-25 असा पराभव केला.

गोरेगाव स्पोर्ट्स क्लबमध्ये जाणकार क्रीडा रसिकांच्या साक्षीने अनुजाने उमादेवीचा पराभव केला ; पण ही अंतिम झुंज तशी एकतफीर् नव्हती. अनुजाला विजयासाठी संघर्ष करावा लागला. कर्नाटकच्या उमादेवीने सुरुवात तर चांगली केली होती ; पण अनुजाने आत्मविश्वासपूर्वक खेळ करून बाजी मारली. उमादेवीला मिळालेल्या संधीचा फायदा उठवता आला नाही.

' जेतेपदाच्या हॅट्ट्रिकचा आनंद आगळाच ', असं सांगून अनुजाने हे जेतेपद आपले गुरू व भारतीय बिलिर्यड्सचे पितामह विल्सन जोन्स यांच्या स्मृतीला अर्पण केले. ' जोन्स यांच्यामुळेच मी या खेळाकडे वळले ', असा आदरपूर्वक उल्लेख करून अनुजा म्हणाली , ' जोन्स यांनी अनेक खेळाडू घडविले आणि मीदेखील त्यांचीच शिष्या. गुरुशिष्य ही तर भारतीय संस्कृतीतील महत्त्वाची आणि आदरणीय बाब. '

22 वषीर्य अनुजा अंधेरी सीप्झ येथील इंटरगोल्ड कंपनीत नोकरी करते ; यंदा हॉलंडमधील जागतिक स्नूकर स्पधेर्त सहभागी होण्यासाठी तिने ऑफिसमध्ये रजा टाकलीय. राष्ट्रीय स्पधेर्पर्यंत ती रजेवरच आहे. महाराष्ट्राच्या या गुणी खेळाडूचा तसेच तिची बहीण मीनलचा सोमवारी दादर येथे महाराष्ट्र व्यापारी मित्रमंडळातफेर् गौरव करण्यात आला, तर मंगळवारी गिरगावात गिरगावकर व्यापारी मंडळातफेर्ही सत्कार करण्यात आला होता.

ठाकुर कुटुंबियांच्या आनंदाला अनुजाच्या जेतेपदामुळे झळाळी मिळाली. अनुजाचे वडील प्रकाश ठाकूर हेदेखील हिंदू जिमखान्यात सरावाला जातात. आपल्या लेकीच्या कामगिरीमुळे ते खूष होते. ते म्हणाले, तिच्या मेहनतीचं चीज झालं. अनुजाची आईदेखील आनंदित झाली होती. थोरली बहीण मीनल उपांत्य फेरीत पराभूत झाली ; पण आपल्या धाकट्या बहिणीच्या विजयामुळे तिला या पराभवाचा विसर पडला होता.

उपांत्य फेरीत तामिळनाडूच्या विद्या पिल्लेने दिलेली झुंज संस्मरणीय होती, असे अनुजाने सांगितलेे. पाच गेम्सच्या अटीतटीच्या लढतीमुळे माझा आत्मविश्वास दुणावला. अंतिम फेरीआधीच्या हा सामना माझ्या पथ्यावर पडला, असे तिने सांगितले.

बुधवारी सकाळी महिला स्नूकरच्या उपांत्यपूर्व लढती रंगतील. गतवेळची विजेती अनुजा उपांत्यपूर्व फेरीत हिना खंडेलवालशी झुंज देईल, तर मीनल ठाकूर प्रवीणशी लढत देईल. अश्विनी पुराणिक-चित्रा व विद्या पिल्ले- उमादेवी अशा इतर उपांत्यपूर्व लढती होतील. संध्याकाळी उपांत्य फेरीचे सामने होतील आणि अंतिम लढत गुरुवारी होईल.

 
</text>
</doc>
