<doc>
<docno>987093.cms.txt</docno>
<text>
 
महाराष्ट्र
तेलगीला विशेष परवानगी
[ Tuesday, January 11, 2005  02:57:48 pm]


वृत्तसंस्था

पुणे : कोट्यवधी रुपयांच्या मुदांक घोटाळयातील मुख्य आरोपी अब्दुल करीम तेलगी याला आईच्या अंत्यसंस्कारासाठी, विशेष मोक्का न्यायालयाने परवाानगी दिली आहे. तेलगीने केलेल्या परवानगीच्या अर्जावर न्यायालयाने हा निर्णय दिला. तेलगीच्या आईचे सोमवारी रात्री बेळगाव येथे निधन झाले.

तेलगी सध्या येरवडा येथील तुरुंगात आहे. मोठा मुलगा व कुटुंबप्रमुख म्हणून आईच्या अंत्यसंस्कारासाठी विशेष परवानगी देण्यात यावी अशी विनंती त्याने केली होती. त्याचे वकिल हर्षद निंबाळकर यांनी यासंदर्भात न्यायालयात विनंती अर्ज केला होता.

तेलगीसह तुरुंगात असणारा त्याचा भाऊ अझीम, पुतण्या तबरेज व परवेज यांनाही आईच्या अंत्यसंस्कारासाठी उपस्थित राहाण्याची न्यायालयाने परवानगी दिली आहे.

 
</text>
</doc>
