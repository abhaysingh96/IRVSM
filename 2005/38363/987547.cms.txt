<doc>
<docno>987547.cms.txt</docno>
<text>
 
अर्थव्यवहार
पुन्हा घसरण
[ Tuesday, January 11, 2005  08:53:06 pm]


म. टा. बाजार प्रतिनिधी

मुंबई : मुंबई शेअर बाजाराचा सेन्सेक्स इतक्यात सावरण्याची कोणतीही चिन्हे नाहीत. मंगळवारीदेखील विक्रीच्या माऱ्यामुळे सेन्सेक्समध्ये 85.67 अंशांची घसरण झाली. या घसरणीमागे विशिष्ट एक कारण नसले, तरी अगदी आठवड्यापूवीर् फुगलेल्या स्टॉक्सची खरेदी करून अनेक परदेशी गुंतवणूकदार संस्थांनी नफेखोरीचा मार्ग अवलंबल्यामुळे सातत्याने घसरण सुरू आहे. बड्या कंपन्यांच्या शेअर्सना विक्रीचा फटका बसत होताच. मंगळवारी अनेक मध्यम आकाराच्या कंपन्यांनाही ( मिडकॅप शेअर्स) विक्रीची झळ जाणवली. मात्र, अनेक तज्ज्ञांच्या मते सध्याची घसरण भविष्याच्या दृष्टीने आशादायी आहे. नवीन बजेट सादर होण्यापूवीर् अनेक शेअर स्क्वेअर-ऑफ करण्याकडे परदेशी आणि स्थानिक गुंतवणूकदारांचा कल आहे. त्यामुळे घबराटीचे कोणतेही कारण नसल्याचा या तज्ज्ञांचा होरा आहे. सेन्सेक्स 6317.39 वर खुलला. काही काळ 6208.82 पर्यंत घसरून दिवसअखेरीस 6222.87 वर बंद झाला.

 
</text>
</doc>
