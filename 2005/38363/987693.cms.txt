<doc>
<docno>987693.cms.txt</docno>
<text>
 
महामुंबई
'ब्लॅक फ्रायडे' : बॉम्बस्फोट मालिकांची दाहक बखर
[ Tuesday, January 11, 2005  11:54:16 pm]


म. टा. सांस्कृतिक प्रतिनिधी

मुंबई : आय फॉर अॅन आय विल मेक होल र्वल्ड ब्लाइंड... महात्मा गांधींच्या या वाक्याने चित्रपटाची सुरुवात होते आणि तो संपतो तेव्हाही पडद्यावर हेच वाक्य झळकतं.

अवतरण चिन्हासारखं आलेल्या या वाक्याच्या मधोमध अनुराग कश्यपचा ' ब्लॅक फ्रायडे ' हा चित्रपट घडतो. हा चित्रपट घडतो म्हणणं चूक आहे, खरंतर घडलेल्या घटना तो दाखवतो. तारीखवार, स्थळांच्या समर्पक नोंदीने. 12 मार्च 1993 रोजी मुंबईत घडवून आणलेल्या बॉम्बस्फोट मालिकांवर तो आधारलेला आहे. गेली दोन वर्ष मेकिंग प्रोसेसमध्ये असल्यापासूनच तो चचेर्त आहे. ' मामि ' महोत्सवाचा सेंटरपीस म्हणून तो जाहीर झाल्यानंतर सोमवार रात्रीच्या त्याच्या शोला अलोट गदीर् लोटणार हे तर गृहितच होतं. मामि चित्रपट महोत्सवातली सर्वात जास्त गदीर् ' ब्लॅक फ्रायडे ' ला झाली. स्टॉक एक्सचेंज, वरळी, एअर इंडिया बिल्डिंग... एकामागोमाग एक सात बॉम्बस्फोट पडद्यावर बघताना अनेकांच्या स्मृती चाळवल्या गेल्या. पुन्हा एकदा तीच भीती. तोच शहारा. रक्तमांसाचा चिखल. एका सूडाचा प्रवास.

' ब्लॅक फ्रायडे ' ने पुन्हा तोच विदुप भूतकाळ प्रेक्षकांच्यासमोर जसाच्या तसा ठेवला. जराही कल्पनाविलास नाही. या भीषण नाट्यातली पात्रंही तीच...टायगर मेमन, दाऊद इब्राहीम, राकेश मारिया, अरुप पटनाईक, बादशहा खान, येडा याकूब, पिलू खान...अडवाणी, ठाकरे यांना उडवण्याचे थेट उल्लेख येतात. दाऊदने राम जेठमलानींना फोन करून आपण बॉम्बस्फोट प्रकरणात सरेंडर व्हायला तयार असल्याचं सांगितलं, तो सीन दिसतो. बॉम्बस्फोट , 92 आणि 93 च्या दंगली, राधाबाई चाळ जळित प्रकरण, बाबरीचा ढाचा उद्ध्वस्त होणं असा उलटा प्रवास टीपत हे एक सूडचक्र असल्याचं सांगून चित्रपट संपतो. ही फिचर फिल्म नाही. ही निखळ डॉक्युमेंटरीही नाही. एस. हुसेन झैदी यांच्या पुस्तकात ग्रथित केलेल्या दस्तावेजांची ही पुनर्रचित बखर आहे.

सहा वेगवेगळ्या चॅप्टर्समध्ये चित्रपट मांडलेला आहे. चित्तचक्षू बांधून टाकणाऱ्या एकेक फ्रेम्स, कलावंतांची अकृत्रिम कामगिरी आणि संपूर्ण वातावरणात भरुन राहिलेला सच्चेपणा ही या चित्रपटाची बलस्थानं. के. के. मेनन (राकेश मारिया), पवन मल्होत्रा ( टायगर मेमन), आदित्य श्ाीवास्तव ( बादशाह खान) या कलावंतांची कामगिरी उच्च दर्जाची आहे. किशोर कदम, शरद पोंक्षे हे मराठी कलावंत नजरेत भरतात. पण नेमका परिणाम साधायच्या ऐवजी अनेक अस्सल तपशिल पुरवण्याच्या नादात चित्रपट लांबत जातो. वर्तमानपत्री होतो. कुठे थांबावं हे न दिग्दर्शकाला कळल्यामुळे एक जबरदस्त प्रयत्न अपेक्षित परिणामापर्यंत पोचत नाही.

 
</text>
</doc>
