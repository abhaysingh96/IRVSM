<doc>
<docno>987695.cms.txt</docno>
<text>
 
महामुंबई
कामगार विदोहाचा प्रभावी वेध घेणारा 'सब्टेरा'
[ Tuesday, January 11, 2005  11:55:00 pm]


म. टा. विशेष प्रतिनिधी

मुंबई : ' आमच्या चिलीवर 1973 ते 1980 पर्यंत लष्करी राजवट आली तेव्हा, साठ-सत्तरच्या दशकात बहरलेल्या आमच्या चित्रपट उद्योगाला पुरती खीळ बसली होती. तेव्हा आम्ही सिनेमावाले लपूनछपून अनुबोधपट बनवण्यातच हौस भागवून घेत होतो. त्या काळात लोटा गावातील खाण कामगारांवर अनुबोधपट काढताना त्या गावाशी माझा चांगला परिचय झाला होता. म्हणूनच 1989 साली आमच्या देशात पुन्हा लोकशाही आली तेव्हा ' सब्टेरा ' चित्रपट निमिर्तीची प्रेरणा मला मिळाली ' असे त्या चित्रपटाचे दिग्दर्शक मासेर्णे फेरारी यांनी येथे सांगितले.

प्रभादेवीच्या पु. ल. देशपांडे कला अकादमीत सुरू असलेल्या ' मामि ' चित्रपट महोत्सवात शनिवारी ' सब्टेरा ' दाखवण्यात आला तेव्हा, रसिकांनी ओसंडून गेलेल्या रवींद नाट्य मंदिरातील टाळ्या थांबतच नव्हत्या.

चिलीतील लोटा या गावी खोल भूगर्भातील कोळसाखाणींत काम करणाऱ्या कामगारांनी 1897 साली प्रथम संघटितपणे संप करून आपल्या मागण्या मान्य करून घेतल्या. त्या पार्श्वभूमीवर कामगार नेता फर्नान्दो व खाण मालकिणीची धर्मकन्या असलेली शिक्षिका व्हजिर्निया यांची शोकान्त प्रेमकहाणी सांगताना, ते चित्रण वास्तवदशीर् व्हावे, यासाठी आपण लोटा गावातील (आता बंद करण्यात आलेल्या खाणीतील) कामगारांनाच सहकुटुंब आपल्या चित्रपटातील पात्रे बनवले, अशी माहितीही फेरारी यांनी दिली.

कामगार चळवळीचे उगमस्थान असलेल्या त्या लढ्याच्या इतिहासाचा लोटावासियांना खूप अभिमान आहे. त्यामुळे त्या राज्याने आपल्याला हा इतिहास चित्रांकित करायला नापरतीचे भरघोस अनुदान दिले, म्हणूनच ' सब्टेरा ' आपण काढू शकलो. तिथल्या प्रेक्षकांप्रमाणेच भारतीय प्रेक्षकांनीही ' सब्टेरा ' उचलून धरला, म्हणून आपल्याला कृतार्थ वाटले, असेही फेरारी म्हणाले.

 
</text>
</doc>
