<doc>
<docno>987511.cms.txt</docno>
<text>
 
महाराष्ट्र
आनंद दिघे यांच्या पुतळ्याचं अनावरण
[ Tuesday, January 11, 2005  08:26:10 pm]


मुंबई टाइम्स टीम

ठाणे : शिवसेनेचे नेते आनंद दिघे यांच्या अर्धपुतळ्याचं अनावरण 26 जानेवारी रोजी प्रजासत्ताक दिनाच्या मूहुर्तावर होणार आहे. जय अंबे माँ सार्वजनिक धर्मादाय विश्वस्थ संस्थेतफेर् येथील टेंभी नाक्याजवळच्या आनंदाश्रमासमोरील कोपऱ्यावर हा पुतळा बसवण्यात येणार आहे.

बांदे इथले प्रख्यात शिल्पकार आणि जेआरडी टाटा, मीनाताई ठाकरे आदींच्या पुतळ्यांचे शिल्पकार शशीकांत वडके यांनी हा पुतळा तयार केला आहे. सुमारे अडीच फूट उंचीचा हा पुतळा ब्राँझ धातूचा आहे. पुतळ्याची मेघडंबरी आणि चबुतरा म्हणजे जोधपुरी शिल्पाचा आकर्षक व देखणा नमूना समजला जात आहे. गुलाबी रंगातील ही कलाकृती जोधपुरी वास्तुस्थापत्याची प्रचिती देणारी आहे. 26 जानेवारी रोजी सायंकाळी पाचच्या सुमारास पुतळ्याचं अनावरण होणार आहे. 27 जानेवारी हा आनंद दिघे यांचा जन्मदिवस आहे.

जय अंबे माँ सार्वजनिक धर्मादाय संस्थेचे अध्यक्ष दिलीप देहेरकर यांनी सांगितलं की, पुतळा उभारण्यासंबंधी सरकारच्या सर्व परवानग्या मिळाल्या आहेत. पुण्याच्या दगडूशेट हलवाई गणपतीचे अध्वर्यू प्रतापराव गोडसे अथवा ज्योतिर्भास्कर जयंत साळगावकर यांच्या हस्ते अनावरण व्हावं, या दृष्टीने प्रयत्न सुरू आहेत.

सर्वपक्षीय आमदार, खासदार, महापौर यांच्यासह अनेक सामाजिक आणि धामिर्क संस्थांचे कार्यकतेर् या कार्यक्रमाला मोठ्या संख्येने उपस्थित राहणार आहेत.

 
</text>
</doc>
