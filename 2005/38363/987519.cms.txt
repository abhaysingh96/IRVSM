<doc>
<docno>987519.cms.txt</docno>
<text>
 
महाराष्ट्र
पालिकेत रहिवाशांवरच निर्बंध!
[ Tuesday, January 11, 2005  08:29:33 pm]


मंुबई टाइम्स टीम

भाईंदर : महापालिकेत रहिवाशांसाठी केवळ दोनच तास प्रवेश देण्याचं आयुक्तांनी जारी केल्याने मोठी नाराजी पसरली आहे. हा निर्बंध शिथील करण्याची मागणी करण्यात येत आहे.

नव्या वर्षाच्या सुरुवातीलाच पालिका मुख्यालयात रहिवाशांना सकाळी 11 ते दुपारी 1 या वेळेतच प्रवेश मिळेल असं जाहीर करण्यात आलं. यानंतर मुख्य गेट बंद करून रहिवाशांना परत पाठवण्यात येत आहे. या संदर्भात ठिकठिकाणी सूचनाही लावण्यात आल्या आहेत. जी वेळ रहिवाशांसाठी उपलब्ध करून दिली आहे, त्या वेळेत संबंधित विभागांचे अधिकारी आणि कर्मचारी तिथे नसल्याची तक्रार आहे. आधीच केवळ दोन तास प्रवेश आणि त्यात काम करण्यासाठी कर्मचारीच नाहीत, अशी स्थिती असेल तर कामं कशी होणार असा सवाल रहिवासी व्यक्त करत आहेत.

दिवसभर रहिवासी विविध कामांसाठी पालिकेत येत असल्याने अधिकारी आणि कर्मचाऱ्यांना काम करण्यासाठी वेळच मिळत नसल्याने ही बंदी करावी लागल्याची आयुक्तांची भूमिका आहे. मात्र अशा निर्णयापूवीर् सर्वपक्षीय गटनेत्यांशी चर्चा करणं आवश्यक होतं, असं मत बहुतांश राजकीय पक्षांनी व्यक्त केलं आहे. सकाळच्या वेळेत प्रवेश दिल्याने नोकरी करणाऱ्या रहिवाशांचा विचारच केलेला नसल्याचीही तक्रार आहे. त्यामुळे सध्याची ही वेळ बदलून दुपारची ठेवावी, अशीही मागणी करण्यात येत आहे. या निर्णयाला विरोध करण्यासाठी शिवसेनेचं शिष्टमंडळ आयुक्तांना भेटलं. त्यांनी रहिवाशांच्या वेळेत वाढ करण्याची मागणी केली. यावर सर्वपक्षीय गटनेत्यांशी चर्चा करून निर्णय घेऊ, असं आयुक्तांनी सांगितलं

 
</text>
</doc>
