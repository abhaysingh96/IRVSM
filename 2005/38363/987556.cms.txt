<doc>
<docno>987556.cms.txt</docno>
<text>
 
महामुंबई
राष्ट्रवादीच्या टीकेवर काँग्रेसची सबुरी
[ Tuesday, January 11, 2005  08:57:19 pm]


म. टा. प्रतिनिधी

मुंबई : राष्ट्रवादी काँग्रेसच्या प्रवक्त्यांपासून ते पक्षाचे अध्यक्ष व केंदीय कृषिमंत्री शरद पवार यांनी कधी प्रत्यक्ष तर कधी अप्रत्यक्षपणे काँग्रेसवर टीका करण्याचे धोरण स्वीकारल्याने काँग्रेसच्या प्रदेशाध्यक्ष प्रभा राव नाराज झाल्या असल्या तरी राष्ट्रवादीकडून होणाऱ्या टीकेला थेट उत्तर देण्याऐवजी सध्या तरी त्यांनी सबुरीचा मार्ग पत्करला आहे.

पवार यांनी सोमवारी वार्ताहरांशी बोलताना, राव या भक्कम जनाधार असलेल्या नेत्या असल्याची उपरोधिक टीका केली केली होती. त्याबाबत वार्ताहरांनी राव यांची प्रतिक्रिया विचारली असता, पवारांच्या टीकेला उत्तर देण्याची आपली अजिबात इच्छा नाही, अशा शब्दात त्यांनी नाराजी व्यक्त केली. त्याचबरोबर पवार केंदात मंत्री असल्याने राष्ट्रीय नेते आहेत. अशा नेत्यांना लोकशाहीत आपली मते मांडण्याची मुभा असते, असा टोला हाणायला त्या विसरल्या नाहीत.

118 वर्षांची प्रदीर्घ परंपरा असलेला आमचा पक्ष असून इंदिरा गांधी, राजीव गांधी व आता सोनिया गांधी या काँग्रेसच्या एकमेव नेत्या असून बाकीचे सर्व कार्यकतेर् आहेत. त्यामुळे कोणी आपणाला नेते म्हणाले काय किंवा कार्यकतेर् म्हणून संभावना केली तरी त्याने फारसा फरक पडत नाही, असेही राव यांनी स्पष्ट केले. राष्ट्रवादीचे राज्य पातळीवरील नेते आणि खुद्द अध्यक्ष पवार काँग्रेस नेत्यांवर टीका करण्याची एकही संधी सोडत नाहीत, आपण किती काळ हे सहन करणार आहात, असे विचारल्यावर त्यांनी हसत हसत प्रश्ानला उत्तर देण्याचे टाळले. मात्र, त्यांच्या या हसण्यात सहनशक्तीच्या पलीकडे ही बाब जात असल्याची भावना दिसून आली.

दक्षिण नागपूर व दक्षिण सोलापुरात विधानसभेच्या पोटनिडणुका असल्याने राष्ट्रवादीवर टीका केली तर निकालावर विपरित परिणाम होण्याची शक्यता असल्याने राव यांनी संयमी भूमिका घेतल्याचे काँग्रेस कार्यर्कत्यांचे म्हणणे आहे.

पुढील महिन्यात जिल्हा परिषद आणि पंचायत समित्यांच्या पदाधिकाऱ्यांच्या निवडणुका होत असून दोन्ही काँग्रेसची आघाडी असल्याने शिवसेना-भाजप युतीला दूर ठेवण्याची भूमिका घेणे महत्त्वाचे आहे. स्थानिक राजकारणाची गरज म्हणून काँग्रेस-राष्ट्रवादीच्या मदतीने काही ठिकाणी युतीचे पदाधिकारी विजयी झाले होते. पण सहा महिने आधी अशा ठिकाणी दुरुस्ती करण्याचे ठरण्यिात आले. मात्र, लोकसभा व विधानसभा निवडणुका आल्याने त्याची अमलबजावणी होऊ शकली नाही. त्यामुळे आता या शक्तींना दूर ठेवण्यासाठी दोन्ही पक्षांत चर्चा केली जाईल, असे राव यांनी यांनी सांगितले.

 
</text>
</doc>
