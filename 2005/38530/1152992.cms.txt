<doc>
<docno>1152992.cms.txt</docno>
<text>
 
महाराष्ट्र
कराड : पाण्यासाठी वणवण
[ Monday, June 27, 2005  12:17:38 am]


कराड (म. टा. वृत्तसेवा) : येथील उंडाळेसह 17 गावांना पाणीपुरवठा करणाऱ्या महाराष्ट्र जीवन प्राधीकरण पाणीपुरवठा योजना पूर्ण हाऊन तब्बल दोन वर्षें झाली तरी या योजनेचे हस्तांरण न झाल्याने योजनेचे भवितव्य अधांतरी झाले आहे. दरम्यान 20 दिवस होऊनही पाणीपुरवठा कर्मचाऱ्यांचा संप न मिटल्यामुळे ऐन पावसाळ्यात उंडाळेसह 17 गावातील ग्रामस्थांना पाण्यासाठी वणवण करावी लागत आहे.

ही योजना जिल्हा परिषदेकडे वर्ग करायची की स्वतंत्र संस्था स्थापन करून योजना चालवायची याबाबत नेत्यांमध्ये एकमत नसल्याने या योजनेचे हस्तांतर लांबविले आहे. त्यामुळे या योजनेची अवस्था 'ना घरकी ना घटकी' अशी झाली आहे.

कराड दक्षिण मतदार संघातील पिण्याच्या पाण्याची टंचाई लक्षात घेऊन आमदार विलासराव पाटील-उंडाळकर यांनी उंडाळे प्रादेशिक पाणी योजना सुरू केली. तब्बल 15 कोटी 78 लाख रुपये खर्च करून बनविण्यात आलेल्या या योजनेचे उद्घाटन केंदीय रेल्वेमंत्री लालूप्रसाद यादव यांनी जानेवारी 2004 मध्ये केले. तत्पूवीर् ही योजना पूर्ण झाल्यावर गॅमन इंडिया या कंपनीने तीन महिने प्रायोगिक तत्वावर चालवली. ऐन उन्हाळ्याचे दिवस आल्याने सुरुवातीला पाणीपट्टी वसूल करण्यात आली. एक हजार लीटर पाण्यासाठी पाच रुपये दर ठरविण्यात आला. टंचाईच्या काळात या विभागात काम करणाऱ्या कर्मचाऱ्यांचा पगार थकविल्याने त्यांनी संपही पुकारला होता. नंतर योजना पुन्हा सुरळीत झाली. गेल्या काही महिन्यांपासूनही या योजनेच्या कर्मचाऱ्यांचे पगार थकविण्यात आले आहेत. त्यामुळे त्यांनी पुन्हा संपावर जाण्याचा निर्णय घेतला.

 
</text>
</doc>
