<doc>
<docno>1153020.cms.txt</docno>
<text>
 
प्रगती फास्ट
हार्डवेअर आणि नेटवर्किंगही
[ Monday, June 27, 2005  12:43:52 am]


प्रगती फास्ट टीम

येत्या पाच वर्षांत इंजिनीअर्सना मोठ्या प्रमाणात संधी उपलब्ध होणार आहेत. हा ट्रेण्ड सॉफ्टवेअरपुरता मर्यादित नसून हार्डवेअर आणि नेटवकिर्ंग सेक्टरलाही महत्त्व निर्माण होईल. त्यामुळे विद्यार्थ्यांनी भविष्यातील गरजा लक्षात घेऊन आतापासूनच नेटवर्किंग क्षेत्रात करिअरची सुरुवात करावी, असा महत्त्वाचा सल्ला या क्षेत्रातील तज्ज्ञांनी दिला.

हार्डवेअर आणि नेटवकिर्ंगमधल्या करिअरबद्दल माहिती देण्याचं निमित्त होतं 'महाराष्ट्र टाइम्स'च्या प्रगती फास्ट आणि जेटकिंग हार्डवेअर अॅण्ड नेटवकिर्ंग इन्स्टिट्यूट यांच्या संयुक्त विद्यमाने आयोजित केलेल्या 'नवी दिशा 05' या करिअर फेअरचं. धो धो पडणाऱ्या पावसातही विद्याथीर् आणि पालक प्रचंड संख्येने या सेमिनारला उपस्थित होते. आजची तरुण पिढी करिअरविषयी किती जागरूक आहे, याची प्रचीतीच यावरून आली.

नेटवकिर्ंग इंजिनीअरिंग करून ट्रेनी इंजिनीअर म्हणून करिअरची सुरुवात केली तर टेक्निकल सपोर्ट, नेटवर्क, नेटवर्क अॅडमिनिस्ट्रेटर, नेटवर्क अॅनालिस्ट, चीफ इन्फमेर्शन ऑफिसर अशा पदांपर्यंत पोहोचता येतं, पण त्यासाठी मेहनत आणि ज्ञान अपडेट करण्याची तयारी असली पाहिजे, असं या वेळी सांगण्यात आलं.

आयटी, बीपीओ, बँका, सरकारी आणि इतर क्षेत्रांतही कम्प्युटरचा वापर वाढत आहे. अशा परिस्थितीत इंजिनीअर्सची आवश्यकता वाढणारच. यामुळे कम्प्युटर इंजिनीअर्सची गरज सर्वच क्षेत्रांना भासणार. विनोद पाटील आणि क्रिसिला यांनी केलेल्या प्रेझेण्टेशनमधून करिअरच्या या संधींची माहिती देण्यात आली.

क्रिसिला यांनी जेटकिंगची स्थापना आणि कोर्स, इन्स्टिट्यूटचं वेगळंपण विद्यार्थ्यांना समजावून दिलं. कोर्समध्ये प्रॅक्टिकलबरोबरच पर्सनॅलिटी डेव्हलपमेण्ट, योग यांच्या माध्यमातून विद्यार्थ्यांना ट्रेनिंग दिलं जातं. कम्प्युटर हार्डवेअर क्षेत्रातील कन्सल्टण्ट स्वानंदेश खरे आणि सिस्को सिस्टमचे क्लॉड मेण्डोन्सा यांनी नेटवकिर्ंग क्षेत्राचं महत्त्व, या क्षेत्रातील करिअर संधी आणि नेटवकिर्ंगचा विविध प्रकारे होणारा वापर याबाबत मार्गदर्शन केलं. आज केवळ आयटी किंवा बीपीओसाठीच नाही, तर वर्तमानपत्रं, बँका, पब्लिक सेक्टर, टेलिकॉम क्षेत्रातही कम्प्युटरची गरज भासते. वायरलेस, लोकल आणि वाइड एरिआ नेटवर्क तसंच रेडिओ फ्रिक्वेन्सी आयडेण्टिफाय या नवीन टेक्नॉलॉजीची माहितीही देण्यात आली.

जेटकिंग इन्फोट्रेनचे जॉइण्ट मॅनेजर नंदू भरवानी, टाइम्स ऑफ इंडियाच्या जनरल मॅनेजर अंजली गोकराल, सिस्को सिस्टीमचे क्लॉड मेण्डोन्सा, विप्रोचे प्रिन्सिपल कन्सल्टण्ट स्वानंदेश खरे आणि 'टाइम्स ऑफ इंडिया'चे डेप्युटी चीफ मॅनेजर नितीन रूईकर हे कार्यक्रमाला हजर होते. हार्डवेअर आणि नेटवकिर्ंग क्षेत्रातील करिअरच्या संधींविषयक मार्गदर्शन करतानाच कार्यक्रमात रंगत आणली ती लकी ड्रॉने. यात प्रतीक कोल्हटकर या विजेत्याला मोफत जेटकिंग कोर्सला प्रवेश घेता येणार आहे. दोघा विजेत्यांना 75 टक्के तर पाच विद्यार्थ्यांना प्रत्येकी 50 आणि 25 टक्के कोर्सच्या फीमध्ये सूट देण्यात आली.

 
</text>
</doc>
