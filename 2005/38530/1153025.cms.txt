<doc>
<docno>1153025.cms.txt</docno>
<text>
 
महामुंबई
एसएमच्या नेतृत्वाचा पुरावा हवा ?
[ Monday, June 27, 2005  12:47:52 am]


मुंबई (म. टा. प्रतिनिधी) : 'संयुक्त महाराष्ट्रासाठी आंदोलन पेटलेले... ते चिरडण्यासाठी शहरात अनेक ठिकाणी गोळीबार... पण त्यामुळे लोक अधिकच भडकलेले. अशाच एका क्षणी दादर रेल्वे स्थानकाबाहेर अडवाणी नावाचा पोलिस अधिकारी संतप्त जमावाच्या तावडीत सापडला. लोकांना घाबरविण्यासाठी त्याने रिव्हॉल्व्हर रोखले... पण जमाव मागे हटण्यास तयार नव्हता. काही तरी भयानक घडणार अशीच स्थिती... अशाच त्या क्षणी आंदोलनाचे एक अग्रणी एस. एम. जोशी तेथे पोहोचले. त्यांचेही आवाहन ऐकण्याच्या मनस्थितीत जमाव नव्हता. पण अडवाणी यांना भडकलेल्या जमावाच्या तोंडी देणे 'एसएम' यांना पटले नाही. त्यांनी अडवाणी यांना मिठी मारली आणि मारायचे असेल तर मला आधी मारा, असे जमावाला सुनावले. त्यामुळे जमाव हटला'.

एसएम यांच्या आयुष्यातील आणि संयुक्त महाराष्ट्रासाठी झालेल्या लढ्यातील ही एक ऐतिहासिक घटना. पण पोलिसांच्या दफ्तरी म्हणे तिची नोंदच नाही आणि त्यामुळे ही घटना घडली की नाही, असाच गंभीर प्रश्ान् महापालिकेच्या जी उत्तर विभाग कार्यालयाने निर्माण केला आहे!

उपमुख्यमंत्र्यांचे आदेश; पण...

दादर रेल्वे स्थानकाबाहेर पश्चिमेला ही घटना घडली. एसएम यांच्या 'मी-एसएम' या आत्मचरित्रातही तिचा उल्लेख आहे. पण ती घडली त्या जागी आज महापालिकेच्या कृपेने एक शौचालय उभे आहे. ते तेथून हलविण्यात यावे, अशी मागणी त्याचे बांधकाम सुरू झाल्यापासून ज्येष्ठ पत्रकार दिनू रणदिवे व सामाजिक कार्यकतेर् प्रा. गोपाळ दुखंडे करीत आहेत. पालिकेने त्यांच्या म्हणण्याची दखल न घेतल्याने याबाबत त्यांनी उपमुख्यमंत्री आर. आर. पाटील यांच्याकडेही दाद मागितली होती. त्यानंतर या मागणीचे महत्त्व लक्षात घेऊन पाटील यांनी याबाबत त्वरित कार्यवाहीचे आदेश पालिका आयुक्तांना महिनाभरापूवीर् दिले आहेत.

पण आता हा परिसर ज्या पालिका विभाग कार्यालयाच्या हद्दीत येतो, त्या 'जी उत्तर' विभाग कार्यालयाचे सहाय्यक आयुक्त विजय बालमवार यांनी या घटनेबाबतच प्रश्ान् उपस्थित केला आहे. त्यांनी म्हणे शिवाजी पार्क पोलिस ठाणे तसेच दादर पोलिस ठाणे यांच्या वरिष्ठ पोलिस निरीक्षकांशी केलेल्या चचेर्नुसार अशी घटना घडल्याची पोलिसांच्या दफ्तरी नोंदच नाही. त्यामुळे याबाबत काही पुरावे असल्यास ते सादर करण्यास बालमवार यांनी दिनू रणदिवे यांना सांगितले आहे.

एसएम यांच्या चरित्रात या घटनेचा उल्लेख असला तरी तो तरी खरा कसा मानायचा, त्यामुळे आता या घटनेचा लेखी पुरावा कुठे शोधायचा, असा प्रश्ान् संबंधितांसमोर निर्माण झाला आहे.

 
</text>
</doc>
