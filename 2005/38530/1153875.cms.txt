<doc>
<docno>1153875.cms.txt</docno>
<text>
 
लेख
नव्या वर्णव्यवस्थेला संजीवनी?
[ Monday, June 27, 2005  11:00:59 pm]


महाराष्ट्र सरकारच्या अंधश्रद्धाविरोधी विधेयकावरून सध्या या प्रश्ानवर काम करणाऱ्या दोन संघटनांमधील मतभेद चव्हाट्यावर आले आहेत. डॉ. नरेंद दाभोलकर यांनी उपस्थित केलेल्या मुद्द्यांना दिलेल्या या उत्तराबरोबरच आम्ही या वादावर पडदा टाकत आहोत...

महाराष्ट्र अंधश्ाद्धा निर्मूलन विधेयक निकोप स्वरूपात, सर्वपक्षीय सहभागाने संमत व्हावे असे आमच्या संघटनेला तीव्रतेने वाटते. पण डॉ. नरेंद दाभोलकर यांचे 'अपुऱ्या आकलनाचे आक्षेप' हा लेख वाचला. त्या लेखात 'प्रत्यक्षात हे सर्व आक्षेप वस्तुस्थितीबाबतच्या त्यांच्या (म्हणजे श्याम मानव यांच्या) अपुऱ्या आकलनातून निर्माण झाले आहेत, असे म्हणावे लागेल', 'हा श्याम मानवांचा प्रश्ान् अज्ञानावर आधारित आहे,' या पद्धतीची वाक्ये वापरलेली वाचली आणि हे विधेयक विधानसभेत मांडण्याचा प्रयत्न झाला, त्या वेळी साडेतीन तास चाललेल्या चचेर्त सर्वपक्षीय आमदारांनी त्यास कडाडून विरोध का केला असावा, या मागचे कारण उमजले.

डॉ. दाभोलकरांसारखी माणसे एवढे उद्दामपणे लिहितात, दुसऱ्याला कमी अक्कल आहे (अपुरे आकलन याचा दुसरा अर्थ काय?) असे जाहीररीत्या म्हणू धजावतात, तेव्हा त्यांचा पुढाकार असलेल्या विधेयकातील घोडचुका जाहीररीत्या दाखवून देण्याचे अप्रिय कृत्य करणे अपरिहार्य आहे. मला हे करण्याची इच्छा नव्हती, म्हणून माझ्या आधीच्या लेखाचा सूरच वेगळा होता. या विधेयकातील 'घोडचुका' मधल्या काळात बऱ्याच शासकीय कसरती झाल्यामुळे अनवधानाने राहून गेल्या असतील, अशी आमची समजूत होती. पण या घोडचुका असणाऱ्या विधेयकाचे डॉ. दाभोलकर ज्या पद्धतीने समर्थन करताहेत त्यावरून ते सामान्य श्ाद्धाळू जनता विरुद्ध पोलिस-सरकार अशा संघर्षाच्या खाईत राज्याला लोटणार, असे दिसत आहे. त्यांचा आग्रह कायम राहिला तर हे विधेयक आहे त्या स्वरूपात संमत होण्याची शक्यता नाही, हे त्यांना समजावून सांगण्याची गरज आहे.

कायद्याची व्याख्या 2 (डी) मध्ये दिली आहे. त्यानुसार 'स्पिरीट' अंगात असल्याचा दावा करून इच्छा, उद्दिष्ट (ङ्खद्बह्यद्ध, न्द्बद्व, न्द्वड्ढद्बह्लद्बश्ाठ्ठ) पूर्ण करण्याचे आश्वासन दिल्यामुळे त्रास, गैरसोय, असमाधान, अस्वस्थता (ष्ठद्बह्यष्श्ाद्वद्घश्ाह्मह्ल) आली असेल तरी तो कायद्याने गुन्हा ठरू शकतो. 'कोणत्याही व्यक्तीच्या माध्यमातून देवाचा किंवा देवीचा संचार करवणे किंवा संचार केल्याचा प्रचार करणे' हे कलम 2 (घ) 5 मध्ये आहे. वरील 2 डी मधील कायद्याची व्याख्या लक्षात घेतली तर देव, देवी अंगात आणणे, येणे हा कायद्याने गुन्हाच ठरणार आहे.

अंगात संचार आणणारी व्यक्ती या कायद्याच्या कक्षेत येते. अष्टमीच्या दिवशी घुमणारी 'देवी', प्रत्येक (मुस्लिम) सवारी, प्रत्येक घुमणारा देव (शंकर, विठोबा, खंडोबा, नागोबा इ.) यांना गोळा झालेले लोक समस्यांविषयी प्रश्ान् विचारतात. त्याची उत्तरेही ही मंडळी देतात. अर्थात ती खरी असतातच, असे नाही. तरी लोक श्ाद्धेमुळे विश्वास ठेवतात. देवळात घुमणारी देवी स्वत:चे विरेचन करण्यासाठी घुमून निव्वळ निपचित पडत नाही. (त्यासाठी देवळात, र्दग्यावर, मंदिरात जाऊन पहावे लागते) त्यामुळे कलम 5 अनुसार अशी प्रत्येक व्यक्ती गुन्हेगार ठरेल. वर्षभरात काही लाख व्यक्तींना अटक करावी लागेल.

पोलिस कायदा अमलात आणताना कलमे वाचून अमलात आणतील, दखलपात्र व अजामीनपात्र गुन्हा असल्यामुळे अशा व्यक्तींना अटक करावीच लागेल. कोर्टातून अशा अंगात आणणाऱ्यांना जामीन मिळू शकेलही. पण वर्षानुवषेर् कोर्ट-कचेऱ्यात अडकून पडावे लागेल याचे काय? कलम क्र. 4 नुसार 'गालावर, शरीरावर अणकुचीदार वस्तू टोचणे, स्वत:ला चाबकाने मारून घेणे' हाही गुन्हा ठरणार आहे. स्पष्टपणे पोतराजही गुन्हेगार ठरणार आहेत. त्याला मार लागो अथवा ना लागो. 2 डी ची व्याख्या तसेच सांगते. बऱ्याच कलमांबाबत असा घोळ आहे. जागेअभावी 'त्या सगळ्या स्पष्टीकरणाचा' समाचार घेत बसत नाही. एक, दोन उदा. पुरेसे ठरावे.

' एकच गळ नवस फेडण्यासाठी हजारो भाविकांनी टोचून घेणे.... यात पूजेचा अंश नाही,' हे दाभोलकरांचे विधान सर्वसामान्यांच्या अंधश्ाद्धांकडे पाहण्याची त्यांची एक 'खास वगीर्य' दृष्टी दर्शविते. पूजा कशी करावी? कोणती चांगली, कोणती वाईट हे ठरवण्याचा अधिकार तुम्हाला कुणी दिला? तुम्हाला जे योग्य वाटते ते सांगा, त्याचा प्रचार करा. घटनेनेच तुम्हाला अधिकार दिला आहे, त्याचा वापर करा. गळ टोचण्याच्या प्रक्रियेतून (सुया टोचणे, दाभण टोचणे इ.) एड्स सारखे प्रकार फोफावणार नाहीत, यासाठी प्रबोधन करा, लोकांना काळजी घ्यायला शिकवा! (सरकारला यात्रांची, कुंभमेळ्याची काळजी घ्यावी लागतेच ना? की तिथेही बंदीचा आग्रह धराल?) अशा परंपरागत धामिर्क रुढींच्या ठिकाणी कायद्याचा बडगा दाखवाल तर पळता भुई थोडी होईल! तुम्ही व्यक्तीश: पळा हो! पण सरकारला व आम्हाला ('अंधश्ाद्धा निर्मूलन समिती' हे सतत जीव धोक्यात घालून, मेहनतीने आम्ही रुजवलेले नाव आहे) का पळायला भाग पाडता?

कलम क्र. 9 व 16 अनुसार मानसिक, मनोकायिक, शारीरिक या सगळ्याच आजारांबाबत डॉक्टरांशिवाय इतर कुणीही उपचार करणे गुन्हा ठरणार आहे. कंपन्यांची औषधे व शस्त्रक्रियेच्या क्षेत्रातला डॉक्टरांचा एकाधिकार अबाधित असावा या विषयी दुमत नाही. पण तो तेवढ्यापुरताच मर्यादित असावा. गावागावात चालणारा परंपरागत झाडपाला इ. औषधोपचार व न्ठ्ठ3द्बद्गह्ल4, ञ्जद्गठ्ठह्यद्बश्ाठ्ठह्य कमी करून आरोग्य सुधारण्यात मोलाची भर घालणारे परंपरागत प्रार्थना, मंत्रतंत्र, मेडिटेशन, योग, विपश्यना, भजन इ. प्रकार उपचारासाठी डॉक्टरांशिवाय इतरांनी वापरणे गुन्हा ठरणार?

सरकारच्या प्रस्तावित विधेयकाबाबतचे आक्षेप व त्यात सुधारणा सुचवणारा मजकूर मी मांडला होता. त्या लेखाला एवढ्या तत्परतेने उत्तर देण्यासाठी डॉ. दाभोलकर का सरसावले? सामाजिक न्यायमंत्री चंदकांत हंडोरे यांच्या पुढाकाराने अखिल भारतीय अंधश्ाद्धा निर्मूलन समिती व महाराष्ट्र अंधश्ाद्धा निर्मूलन समितीची संयुक्त बैठक 15 जून रोजी मंत्रालयात ठरली होती. कायद्याच्या मसुद्यात सुधारणा करण्याबाबतच चर्चा होणार होती. हे माहीत असूनही उत्तर देण्याची एवढी घाई दाभोलकरांनी का केली, समजत नाही.

हंडोरे यांच्या दालनात झालेल्या बैठकीत प्रा. एन. डी. पाटील, मृणाल गोरे, प्रा. पुष्पा भावे, डॉ. दाभोलकर हे महाराष्ट्र अनिसच्यावतीने आणि अ. भा. अनिसच्यावतीने माझे तीन सहकारी पुरुषोत्तम आवारे, वसंत खेडेकर, संदीप पवार आणि स्वत: न्यायमंत्री, खात्याचे सचिव, उपसचिव, अप्पर सचिव, कायदा खात्याचे सचिव सहभागी झाले होते. आम्ही सुचवलेल्या साऱ्या आक्षेप-सुधारणांविषयी न्यायमंत्र्यांशी आधीच खूप विस्तारानं चर्चा झाली होती. त्यांना ते मुद्दे मान्य झाले होते. तेच मुद्दे, सुधारणा मी या चचेर्च्या वेळी मांडल्या.

एखाद दुसऱ्या वाक्यांच्या दुरुस्तीसह त्या साऱ्याच्या साऱ्या सुधारणा व आक्षेप सर्वांनी मान्य केले. तसा नवा ड्राफ्ट करण्याचेही ठरले. (ती जबाबदारी मी पार पाडतो आहेच) अर्थात श्ाी. एन. डी. पाटील, पुष्पा भावे, मृणाल गोरे यांनी सहकार्य व खूपच सामंजस्याची भूमिका घेतल्यानेच हे शक्य झाले.

या विधेयकाचे स्पष्टीकरण देताना जादूटोणा करणे किंवा अंधश्ाद्धेचा अवलंब करणे, या संज्ञेचा अर्थ, 'वैद्यकीय व्यवसायात किंवा नोंदणीकृत वैद्यकीय व्यवसायिकाने त्यांच्या रुग्णावर केलेला उपचार किंवा त्यांना दिलेले उपचार असा नसेल व ती त्यांना लागू नसेल असे म्हटले आहे.' ही बाब अतिशय गंभीर आहे. याचा अर्थ अनुसूची कलम 2 (घ) मधील 27 कलमे डॉक्टरांना लागू शकत नाहीत. याचा दुसरा अर्थ असा होतो की, डॉक्टर उपचार करताना 27 ही कलमांमध्ये वर्णन केलेल्या अंधश्ाद्धामूलक गोष्ट करू शकतात. भूत उतरवण्यासह मारहाण करू शकतात. मंत्रतंत्र करू शकतात. देवाधर्माच्या नावाखाली स्त्रियांशी स्वैर संबंध ठेवू शकतात, नरबळी सुद्धा देऊ शकतात. सगळ्याच अंधश्ाद्धामुलक गोष्टी उपचारांच्या नावाखाली कायदेशीररीत्या करू शकतात. वरील कलमाचा हाच अर्थ निघतो. सुप्रीम कोर्टाच्या माजी न्यायमूतीर्ंनी हाच अर्थ होतो असे सांगितले आहे.

अनेक पदवीपात्र डॉक्टर्स अंधश्ाद्ध असतात, मंत्रतंत्र करतात. एवढेच कशाला, महाराष्ट्रातील किमान तीन मोठे बाबा हे पदवीप्राप्त डॉक्टर्स आहेत. ही डॉक्टरांना सर्वाधिकार देण्याची नवी वर्णव्यवस्था फुले, आंबेडकर, शाहू महाराज, स्वातंत्र्यवीर सावरकर, प्रबोधनकार ठाकरे, संत ज्ञानेश्वर, संत तुकाराम, संत गाडगेबाबा यांच्या पुरोगामी महाराष्ट्रात आम्ही खपवून घेणार आहोत का?

श्याम मानव,

राष्ट्रीय महासंघटक

अखिल भारतीय अंधश्ाद्धा निर्मूलन समिती

 
</text>
</doc>
