<doc>
<docno>1153043.cms.txt</docno>
<text>
 
क्रीडा
'वन डे'चे नवे फंडे!
[ Monday, June 27, 2005  01:02:41 am]


लंडन (वृत्तसंस्था) : एक दिवसीय क्रिकेट सामने अधिकाधिक रोमहर्षक करण्यासाठी फुटबॉलच्या धतीर्वर, खेळाच्या मध्यावर बदली खेळाडूला खेळण्याची परवानगी देण्याबरोबरच, 15 षटकांची क्षेत्ररक्षण मर्यादा 20 षटकांवर नेण्याचा निर्णय आंतरराष्ट्रीय क्रिकेट समितीने (आयसीसी) घेतला आहे.

सामन्यात एखाद्या खेळाडूच्या ऐवजी दुसऱ्या खेळाडूचा समावेश करण्याची परवानगी संघांना देण्यात आली आहे. मात्र, बाहेर जाणाऱ्या खेळाडूला पुन्हा त्या सामन्यात खेळण्याची संधी मिळणार नाही. तसेच, एखाद्या खेळाडूला फलंदाजी अथवा गोलंदाजी करत असतानाच बाहेरचा रस्ता दाखवण्यात आला, तर बदली खेळाडूला नव्याने सुरुवात करावी लागणार आहे.

आयसीसीच्या मुख्य कार्यकारी समितीच्या बैठकीत शनिवारी हे निर्णय घेण्यात आले. वन डे सामन्यांचे सध्याचे स्वरूप बदलण्यासाठी सुनील गावसकर यांच्या अध्यक्षतेखालील समितीच्या शिफारशींनुसार हे निर्णय घेण्यात आले आहेत. नव्या नियमांची चाचणी 10 महिने घेण्यात येणार असून 30 जुलैपासून हे नियम लागू करण्याचा विचार आहे. आढावाही गावसकर समितीच घेईल.

क्षेत्ररक्षणमर्यादा 20 षटकांवर नेण्यात आली असली तरी सध्याप्रमाणे सलग षटकांसाठी ही मर्यादा असणार नाही. त्याऐवजी पहिली 10 षटके क्षेत्ररक्षणमर्यादा राहून नंतर गोलंदाजी करणाऱ्या संघाच्या कप्तानाच्या मजीर्नुसार पाच पाच षटकांच्या दोन टप्प्यांमध्ये तिचा वापर करता येईल.

ऑक्टोबरमध्ये ऑस्ट्रेलियात होणाऱ्या जॉनी वॉकर सुपर सिरीज स्पधेर्पासून तंत्रज्ञानातील काही बदलही अमलात आणण्याचे समितीने ठरवले आहे.

 
</text>
</doc>
