<doc>
<docno>1153029.cms.txt</docno>
<text>
 
महामुंबई
'राज्यपाल 'शकुनी'च्या भूमिकेत...'
[ Monday, June 27, 2005  12:53:03 am]


मुुंबई (म. टा. प्रतिनिधी): या वटहुकुमावर सही न करण्याचे टाळून कृष्णा हे महाराष्ट्र सरकारची परीक्षाच घेत आहेत. भविष्यात सीमा प्रश्ान्, कृष्णा पाणी वाटप अशा कर्नाटकशी संबंधित प्रश्ानंवर ते राज्याला अडचणीत आणण्याची भूमिका घेऊन 'कृष्णा' ऐवजी शकुनीची भूमिका' वठवण्याची भीती आहे, अशी टीका राष्ट्रवादी काँग्रेसचे खासदार सदाशिवराव मंडलिक यांनी केली आहे.

महाराष्ट्रविरोधी भूमिका घेणाऱ्या कृष्णा यांची राज्यपाल म्हणून नियुक्ती झाल्याने राज्यात घटनात्मक पेचप्रसंग निर्माण होतील अशी भीती होती; त्याची सुरुवातच डान्सबार बंदी वटहुकूमाच्या निमित्ताने झाली आहे; त्यामुळे राज्याचे दर्घकालीन हित लक्षात घेऊन कृष्णा यांना सन्मानाने परत पाठविणे हाच पर्याय असल्याचे मंडलिक यांनी म्हटले आहे.

राज्यघटनेच्या कलम 162 व 163मधील तरतुदींचा एकत्रित विचार केल्यास राज्यपालांना मंत्रिमंडळाचा सल्ला मानावा लागतो, असाच निवाडा सुप्रीम कोर्टाने दिलेला आहे. कृष्णा यांना या गोष्टींची माहिती असतानाही त्यांनी त्याकडे दुर्लक्ष केले, अशी टीका मंडलिक यांनी केली आहे.

पृथ्वीराज चव्हाणांकडून पाठराखण

डान्स बारच्या निर्णयामुळे निर्माण होणाऱ्या अनेक प्रश्नांचा सरकारने विचार करायला हवा. मोठ्या संख्येने बेकार होणाऱ्या बारबालांच्या पुनर्वसनाचा प्रश्ान्ही सोडवावा लागेल. या प्रश्ानकडे मानवतेच्या दृष्टिकोनातून पाहायला हवे, असे पृथ्वीराज चव्हाण म्हणाले. 'डान्सबार बंदीबाबत अनेक मतप्रवाह आहेत. त्यामुळे या प्रश्ानवर विधिमंडळाच्या सभागृहात सर्वांगीण चर्चा व्हायला हवी. त्यामुळेच अध्यादेश काढण्यापेक्षा याबाबत विधेयक मंजूर झाले तर योग्य ठरेल, कृष्णा यांना वाटले असेल, असे चव्हाण यांनी सूचित केले.

काँग्रेस-राष्ट्रवादीत थयथयाटनृत्य!

डान्स बार बंदीचा वटहुकूम परत पाठवण्याच्या राज्यपाल एस. एम कृष्णा यांच्या निर्णयामुळे राज्यातील सत्ताधारी आघाडीतच जुंपली आहे. कृष्णा यांना परत पाठवण्याची सूचना राष्ट्रवादी काँग्रेसचे खासदार सदाशिवराव मंडलिक यांनी केली आहे. तर केंदीय राज्यमंत्री पृथ्वीराज चव्हाण यांनी कृष्णा यांच्या निर्णयाचे समर्थन केले आहे. कृष्णा यांनी राज्यातील जनतेच्या भावनांचा अनादर केला आहे, असा आरोप मंडलिक यांनी केला. त्याचवेळी, राज्यपालांनी घटनात्मक निर्णय घेतल्याचा दावा चव्हाण यांनी केला.

 
</text>
</doc>
