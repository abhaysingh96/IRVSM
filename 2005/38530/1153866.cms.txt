<doc>
<docno>1153866.cms.txt</docno>
<text>
 
धावते जग
नवी विटी, जुने राज्य?
[ Monday, June 27, 2005  10:44:39 pm]


इराणच्या अध्यक्षपदी तेहरानच्या कट्टरपंथी महापौरांची निवड होणे त्या देशाच्या दृष्टीने लाभदायक आहे की नाही, हे येणारा काळच ठरवेल. परंतु महमूद अहमदीनेजाद या अवघ्या 48 वर्षांच्या नेत्याच्या निवडीने जगभरात राजकीय भूकंप मात्र निश्चितच झाला. सुधारणावादी नेते रफसंजानी यांचा पराभव करताना जवळपास त्यांच्या दुप्पट मते अहमदीनेजाद यांनी मिळवली! 1979मध्ये इराणमध्ये इस्लामिक क्रांती झाली. जनशक्तीच्या बळावर शहांची राजवट उलथून टाकण्यात आली. तेव्हा 'आगीतून फुफाट्यात' अशी इराणी जनतेची अवस्था झाली होती.

शहांनंतर खोमेनींची राजवट अधिक त्रासाची ठरली. दहा वर्षांनी दुसरे खोमेनी आल्यावर त्यांनी व रफसंजानी यांनी सुधारणायुग सुरू केले. त्याचा महिलावर्गाला फार फायदा झाला आणि सुधारणावादी 'मुस्लिम' देश म्हणून इराणला ओळखले जाऊ लागले. गेल्या दहा वर्षांत भारताचे इराणबरोबरचे संबंधही सुधारले. इराणहून पाकमागेर् भारतात येणार असलेला नैसगिर्क वायू हे याचे ताजे उदाहरण म्हणावे लागेल. एकंदरीतच तेल व नैसगिर्क वायूबाबत भारत इराणवर अवलंबून आहे. तेथील नेतृत्वात प्रतिकूल बदल झाल्यास त्याचा फटका भारताला बसू शकतो.

इराणचे भौगोलिक स्थान लक्षात घेता आशिया, पशिर्यन आखात आणि मध्यपूवेर्कडील देशांत तेथील कारभाराचे पडसाद पडू शकतात. तेथील अशांतता आसपासच्या काही देशांवरही अशांततेचे सावट आणू शकतात. अर्थात खरी अस्वस्थता असेल ती अमेरिकेत. आपण अण्वस्त्र कार्यक्रम राबवत आहे. तो ऊर्जा, वैद्यकीय, कृषी आणि वैज्ञानिक कारणांसाठी आहे, त्यांचा वापर अणुबॉम्ब बनवायला होणार नाही, असे इराणने वारंवार सांगितले आहे.

तरी इराक आणि अफगाणिस्ताननंतर नवे 'सावज' शोधत असणाऱ्या अमेरिकेला ते मान्य नाही. रफसंजानी अध्यक्ष असतानाच त्यांचा अमेरिकेशी संघर्ष होत होता. नव्या राजवटीत तो अधिक वाढू शकतो. अध्यक्षपदी निवड झाल्यानंतर पहिल्याच भाषणात अहमदीनेजाद यांनी, 'इराणच्या विकासासाठी अमेरिकेची अजिबात गरज नाही', असे स्पष्टपणे सांगितले आहे. युरोपीय देशांशी त्यांची विविध विषयांवर चर्चा चालू आहे. आथिर्क मदत हा त्यातला मूळ मुद्दा आहे. त्यांच्याशी बोलतानाही इराण आण्विक कार्यक्रमावर ठाम राहील, असे अहमदीनेजाद यांनी म्हटले आहे. तरीही त्यांचे दुसरे आश्वासन मात्र धोकादायक आहे. '1979च्या इस्लामिक क्रांतीवेळी जे वातावरण होते, तेच पुन्हा निर्माण करण्याचा आपला प्रयत्न राहील,' असे ते म्हणतात. ते प्रत्यक्षात आणणे तेवढे सोपे नाही.

 
</text>
</doc>
