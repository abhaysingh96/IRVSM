<doc>
<docno>1153893.cms.txt</docno>
<text>
 
क्रीडा
हे वन डे नव्हे-सचिन
[ Monday, June 27, 2005  11:12:46 pm]


मुंबई : वन डे सामने अधिकाधिक लोकप्रिय करण्यासाठी केलेल्या नव्या बदलामुळे हे सामने दजेर्दार राहणार नाहीत, अशी प्रतिक्रिया जगातील अव्वल फलंदाज सचिन तेंडुलकरने दिली आहे.

रोमहर्षक लढती करण्यासाठी आयसीसीने वन डे ला फुटबॉल टच दिला असून खेळाच्या मध्यावर बदली खेळाडूला खेळण्याची परवानगी देण्यात आली आहे. तसेच सुरुवातीची क्षेत्ररक्षणातील 15 षटकांची मर्यादा 20 षटकांवर नेण्यात आली आहे.

येथे एअर टेलच्या कार्यक्रमात सचिनने या आयसीसीच्या नव्या नियमांवर मनोगत व्यक्त करताना तो म्हणाला, हे बदल खेळाला उंची मिळवून देणार नाहीत. हे नियम कसेे वेगळे आहेत, हे मला ठाऊक नाहीत. पण कर्णधार व संघांनी लौकरच एकत्र बसून या नियमांविषयी चर्चा करायला हवी आणि त्यामधून काही मार्ग निघतो का हे बघायला हवे. खूपच मोठ्या नियोजनाची गरज आहे.

लंडनमध्ये टेनिस एल्बोवर शस्त्रक्रिया झाल्यानंतर सक्तीची विश्ाांती घ्यावी लागलेल्या सचिनला दुखापतीमधून बाहेर पडून क्रिकेट खेळण्यास उत्सुक आहे. पण आणखी काही दिवस त्याला क्रिकेटपासून दूर राहावे लागले. नव्या नियमांबद्दल तो पुढे सांगतो, हे नियम लागू करण्यापूवीर् तशा पद्धतीने सामने खेळून पाहण्याची आवश्यकता आहे. या नियमांमुळे खेळाच्या दर्जाला काही अपाय होणार नसल्याचे निश्चित झाल्यानंतरच नवीन नियम अमलात आणायला हवेत.

आयसीसीचे नवे नियम आव्हानात्मक

बंगलोर (वृत्तसंस्था) : आंतरराष्ट्रीय क्रिकेट समितीने आखलेले झटपट क्रिकेटसाठी नवे नियम आव्हानात्मक असल्याचे भारतीय संघाचे नवे प्रशिक्षक ग्रेग चॅपल यांनी सांगितले. खेळाडूंना या नियमांशी जुळवून घेणं हे एक आव्हान असल्याचे त्यांनी सांगितले.

नव्या नियमांची अंमलबजावणी झाल्यावर त्याचे काय परिणाम होतात हे पाहणे महत्त्वाचे आहे. या नव्या नियमांबाबत माझी भूमिका सरळ आहे. क्रिकेटमध्ये नवे नियम येताहेत ही स्वागतार्ह बाब आहे, असे चॅपल यांनी सांगितले. खेळात बदल अपेक्षित आहेत. नव्या नियमांशी जुळवून घ्यायला हवे अशी टिपणी चॅपल यांनी केली. बदली खेळाडूंचा प्रयोग ही नावीन्यपूर्ण घटना असल्याचेही त्यांनी सांगितले.

 
</text>
</doc>
