<doc>
<docno>1152997.cms.txt</docno>
<text>
 
महाराष्ट्र
शिरपूर बारामतीला मागे टाकणार
[ Monday, June 27, 2005  12:21:19 am]


धुळे (म.टा. वृत्तसेवा) : शिरपूर मतदारसंघात उभारण्यात आलेले विकास प्रकल्प बघून मी प्रभावित झालो आहे. यापुढे बारामतीचा आदर्श मागे जावून शिरपूरचा आदर्श विकास कामांच्या बाबतीत घेतला जाईल, शिरपूरच्या कामाला अग्रक्रम असेल, असे उद्गार राज्याचे पाटबंधारे मंत्री अजित पवार यांनी काढले आहेत.

शिरपूरसारखे काम प्रत्येक मतदार संघात घेतल्यास देशातील एक नंबरचे राज्य म्हणून महाराष्ट्राला गतवैभव प्राप्त झाल्याशिवाय राहणार नाही, असा विश्वास त्यांनी व्यक्त केला.

शिरपूर नगरपालिकेच्या जलशुध्दीकरण केंदाचे उद्घाटन अजित पवार यांच्या हस्ते अलिकडेच झाले. त्यावेळी शिरपूर शहराचे आमदार अमरिश पटेल आणि त्यांचे बंधू नगराध्यक्ष भूपेश पटेल यांनी उभारलेल्या विकास कामांमुळे अचंबित झालेल्या अजित पवार यांनी यापुढे शिरपूर बारामतीला मागे टाकणार असल्याचे उद्गार काढले. शिरपूर नगरपरिषदेने चालविलेले संपूर्ण स्वयंचलित जलशुध्दीकरण केंद साऱ्या महाराष्ट्रात आदर्श ठरेल, हे पॅकेज राज्यात लागू करण्यासंदर्भात विचार केला जाईल, असे प्रतिपादन पवार यांनी केले.

अमरिश पटेल यांनी सहकारी तत्त्वावर उभारलेली प्रियदर्शनी सहकारी सूतगिरणी देशातील सवोर्त्तम सूत गिरणी आहे. 1 लाख 7 हजार स्पिंडल स्पटेंबर पर्यंत सुरु होतील. यावषीर् 7.50 लाख क्विंटल कापूस खरेदी केला जाणार असून त्यासाठी 20 हजार हेक्टर कापसाची लागवड केली जाणार आहे, अशी माहीती यावेळी देण्यात आली. या कार्यक्रमास धुळे शहराचे आमदार राजवर्धन कदमबांडे, खासदार बापू चौरे, आमदार डी.एस. अहिरे शिवाजीराव दहिते आदि उपस्थित होते.

लाचखोराला पकडले

इंदिरा आवास योजनेअंतर्गत बांधण्यात येणाऱ्या घराचे मूल्यांकन करुन देण्यासाठी लाभाथीर्कडून पंधराशे रुपयांची लाच स्वीकारतांना साक्री येथे पंचायत समितीच्या बांधकाम विभागातील इंजिनीअर रवींद वडनेरे यांना रंगेहाथ पकडण्यात आले आहे.

घरकुलांच्या उभारणीत साक्री तालुक्यात सर्वात जास्त तक्रारी असतांना आणि जिल्हा परिषदेचे अध्यक्ष शिवाजी दहिते साक्री तालुक्यातील रहिवासी असतांना कोणावरही कारवाई झाली नसल्याबद्दल आश्चर्य व्यक्त करण्यात येत आहे. या कारवाईत धनराज दायमा,एस.डी. गोसावी, वराडे यांचा समावेश होता.

 
</text>
</doc>
