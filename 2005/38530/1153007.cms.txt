<doc>
<docno>1153007.cms.txt</docno>
<text>
 
महामुंबई: मुंबई टाइम्स
सुश्मिता प्रोडक्शनमध्ये
[ Monday, June 27, 2005  12:30:45 am]


अमित भंडारी

मॉडेलिंग, अभिनय आणि त्या पलीकडे निमिर्ती क्षेत्रात आता पाऊल टाकण्याचा मानस असल्याचं सुश्मिता सेनने सांगितलं. येत्या काही महिन्यांत आपला मनोदय जाहीर करू, पण आता नेमकं तारीख, वार सांगता येणार नाही, असंही तिने सांगितलं. पण स्वत:चं प्रोडक्शन हाऊस असावं, अशी इच्छाही तिने व्यक्त केली. शाहरूख आणि जुही चावलानंतर आता प्रोडक्शनमध्ये उतरणारी ती पहिलीच अभिनेत्री ठरेल. आगामी 'मैने प्यार क्यूँ किया' या चित्रपटात आता ती नर्सच्या भूमिकेत दिसणार आहे. केवळ आथिर्क कारणांमुळे आपण या क्षेत्राकडे वळत नाही, तर एखादी मनासारखी कलाकृती निर्माण करण्याची इच्छाच या क्षेत्रात घेऊन आल्याचं तिने सांगितलं.

सध्या रणदीप हुडासोबत नाव जोडलं जाण्याच्या चर्चेला तिच्या बोलण्यातून दुजोरा मिळाला खरा... कारण कोणत्याही वाक्यानंतर याबद्दल रणदीप काय म्हणतो, माहितेय... हे पालुपद ऐकायला मिळायचं... आणि त्यानंतर रणदीप म्हणजे 'रणदीप हुडा!' असं स्पष्टीकरण ती द्यायची. आपल्याला आवडणारा पुरुष म्हणजे 'भगवान गौतम बुद्ध' सांगणाऱ्या सुश्मिताने आपल्या आयुष्यात प्रेमाला अनन्यसाधारण महत्त्व आहे, असं आवर्जून सांगितलं.

आता खऱ्या अर्थाने 'सेटल' होणार का, असं विचारल्यावर सुश्मिता म्हणाली, की प्रवास करताना एखादं स्टेशन आवडलं, म्हणून तिथेच आपण थांबतो का... तसंच आयुष्य हे प्रवाही आहे. त्या गतीशी स्वत:ला जुळवून घेतलं, की सारं समीकरण व्यवस्थित जुळून येतं. माझ्या मुलीसाठी मला वेळ काढायला हवा. 'नही तो वो मेरी नानी बन जाती है...' असं ती सांगते.

हल्ली काही दुय्यम भूमिकांमध्ये दिसण्याबद्दल ती म्हणाली की, व्यक्तिरेखेचा आलेख मी तपासून पाहते. चित्रपटात असणारं स्वत:चं अस्तित्व! यापलीकडे जाऊन पसंतीची पावती कशाला आहे, हे तपासून पाहण्याची नितान्त गरज आहे.

मनाशी निश्चित करून मी मुलगी दत्तक घेतली. त्याचा आजच्या हीरोइन अशा इमेजला धक्का पोहोचत नाही. सेटवर असणारी हीरोइन घरी जाते, त्या वेळेस चक्क गृहिणी असते! पण तसं असणं, राहणं... गरजेचं असतं. वर्तमानात जगण्याला आपल्यालेखी प्रचंड महत्त्व आहे, असं सुश्मिताचं म्हणणं आहे.

 
</text>
</doc>
