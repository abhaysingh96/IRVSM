<doc>
<docno>1153050.cms.txt</docno>
<text>
 
क्रीडा
एकनाथ सोलकर कालवश
[ Monday, June 27, 2005  01:06:05 am]


फॉरवर्ड शॉर्ट लेगचा बादशहा हरपला

मुंबई (म. टा. क्रीडा प्रतिनिधी ) : फॉरवर्ड शॉर्ट लेगसारख्या खतरनाक जागेवर हेल्मेट न घालता चित्तथरारक झेल टिपणारे एकनाथ सोलकर यांचे हृदयविकाराच्या झटक्याने निधन झाले. ते 57 वर्षांचे होते. गेले चार पाच दिवस त्यांची तब्येत ठीक नव्हती आणि वरळीतील स्पोर्ट्सफील्डमधील घरातच त्यांचे निधन झाले.

27 कसोटी सामन्यांच्या कारकीदीर्त सोलकर यांनी 53 झेल टिपले. अजित वाडेकर यांच्या भारतीय संघाने 1971 च्या विंडीज, इंग्लंड दौऱ्यात संस्मरणीय विजय मिळवले, त्यात सोलकर यांनी चिवट फलंदाजी तसेच डावखुऱ्या मध्यमगती गोलंदाजीने छाप पाडली. चंदशेखर, प्रसन्ना, बेदी, वेंकटराघवन या फिरकी चौकडीच्या पोतडीत बळींची नोंद झाली त्यात सोलकर यांच्या क्षेत्ररक्षणाचा मोठा वाटा आहे. ओव्हल कसोटीत भारताने इंग्लंडवर पहिला आणि सनसनाटी विजय नोंदवला, तेव्हा मैदानात सूर मारून सोलकर यांनी टिपलेला नॉटचा झेल क्रिकेटरसिकांच्या स्मरणात राहील.

मुंबई रणजी संघाचेही त्यांनी यशस्वी नेतृत्त्व केले, इराणी करंडक सामन्यातही त्यांनी छाप पाडली. तसेच दुलीप करंडक स्पधेर्त त्यांनी पश्चिम विभागातफेर् खेळताना छान कामगिरी केली.

 
</text>
</doc>
