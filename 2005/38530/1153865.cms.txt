<doc>
<docno>1153865.cms.txt</docno>
<text>
 
प्रगती फास्ट
दीर्घ मुदतीचं नियोजन
[ Monday, June 27, 2005  10:42:31 pm]


दहावीचा रिझल्ट मिळताच विद्यार्थी आवडीच्या शाखेत प्रवेश घेतात. हा निर्णय घेताना कौन्सिलर, तज्ज्ञ व्यक्तींची मदत घेण्याचा ट्रेण्ड आहे. पण याच टप्प्यावर थांबू नका. तुम्ही निवड केलेल्या शाखेपासून भविष्यातील जॉबच्या संधीपर्यंतच्या दीर्घ कालावधीचं काळजीपूर्वक नियोजन केलं पाहिजे.

बारावी, सीईटीपाठोपाठ सगळ्यात जास्त उत्सुकतेचा विषय असलेला दहावीचा रिझल्टही जाहीर झाला. प्रवेशासाठी कॉलेजमध्ये विद्यार्थी-पालकांची तोबा गदीर् उसळलेली. आज काय अर्ज भरायचा, उद्या यादी लागणार, इथे यादीत नाव नाही म्हणून मग दुसऱ्या कॉलेजच्या फेऱ्या...घरी आलं तरी पुन्हा अॅडमिशनचाच विषय.

पूवीर् ही चर्चा किती टक्के मिळाले, कोणती शाखा निवडणार, यासारख्या प्रश्नांवर संपायची. पण हल्ली विद्याथीर् आणि पालकसुद्धा कोणती शाखा निवडली, हे सांगताना अमुक क्षेत्रात करिअर करायचंय, परदेशात जाणार आहे, या विषयाला स्कोप निर्माण होणार आहे...ही माहीतीही आवर्जून देतात. विषय, क्षेत्र, कॉलेजची निवड, करिअरचं नियोजन यांना इतकं महत्त्व अगदी अलीकडच्याच काळात निर्माण झालं. यामागचं प्रमुख कारण म्हणजे भविष्यातील जोखमीचं प्रमाण कमी करता यावं.

देशातील बेकारीचं प्रमाण वाढू लागलं आहे, याचा अनुभव प्रत्यक्ष अप्रत्यक्षपणे सगळ्यांनाच एव्हाना आला असेल. दहावी-बारावीनंतर चुकीची निवड केली की विद्यार्थ्यांना शिक्षण पूर्ण झाल्यानंतर नकळत जॉब आणि करिअरच्या असुरक्षिततेला सामोरं जावं लागतं. पालकांनाही त्यांच्या विद्याथीर्दशेत याच समस्येतून जावं लागलं असल्यामुळे विद्याथीर् आणि पालक करिअरची योग्य निवड करण्यावर जास्तीतजास्त भर देतात.

त्यांना मदत करणारेही विविध पर्याय उपलब्ध आहेत. यात एज्युकेशन/करिअर कौन्सिलिंगचा आवर्जून उल्लेख करावा लागेल. कौन्सिलिंग सेण्टरमध्ये अॅप्टिट्यूड, पर्सनॅलिटी, इण्टरेस्ट अशा विविध टेस्ट घेतल्या जातात. यातून मिळणारा स्कोअर, शैक्षणिक, कौटुंबिक पार्श्वभूमी आदी घटक लक्षात घेऊन कौन्सिलर्स विद्यार्थ्यांना करिअरसाठी काही पर्याय सुचवतात. काही ठिकाणी पालकांनाही या प्रक्रियेत सहभागी केलं जातं. शिवाय तुम्हाला संबंधित क्षेत्रात करिअर करण्यासाठी कोर्स, इन्स्टिट्यूट, अंदाजे शैक्षणिक खर्च यांची माहिती दिली जाते. काही कॉलेजमध्ये एज्युकेशन कौन्सिलर असतात. त्यांना वेळोवेळी भेटून विद्यार्थ्यांना मार्गदर्शन मिळू शकतं.

नुकताच दहावीचा टप्पा पार पाडलेली रिमा सांगते 'रिझल्टच्या आधीच मी कौन्सिलरला भेटले होते. त्यांनी मला आर्ट, अॅनिमेशन यासारख्या क्रिएटिव फिल्डची निवड करायला सांगितलं. अर्थात, कौन्सिलर तुम्हाला प्राथमिक स्वरूपाची माहिती देतात. या माहितीचा उपयोग करिअरचं नियोजन करण्यासाठी होतो.' काही विद्याथीर् आणि पालक स्वत:च माहिती मिळवून क्षेत्राची निवड करतात. यातही काहीच गैर नाही. फक्त पालकांचे निर्णय विद्यार्थ्यांवर लादले जाणार नाहीत, याची काळजी घ्यावी लागते.

कौन्सिलिंग तज्ज्ञांच्या मते, दहावी- बारावीनंतर कोणती शाखा निवडायची, कोणत्या क्षेत्रात करिअर करायचं, याचा निर्णय घेऊन मात्र थांबू नका. दीर्घ मुदतीचं नियोजन केलं तरच आजचा निर्णय उद्या योग्य वाटू शकतो. विद्यार्थ्यांच्या अभ्यासाला निश्चित दिशा मिळते. पालकांना आथिर्क बाजू भक्कम करण्यासाठी वेळ मिळतो. शिवाय आतापर्यंत मिळवलेली माहिती पुरेशी आहे का, हेसुद्धा कळतं. त्यामुळे करिअरचं नियोजन करणं आवश्यक आहे. त्यासाठी खालील गोष्टींकडे लक्ष दिलं पाहिजे.

सायन्स, आर्ट्स, कॉमर्स, इंजिनीअरिंग यासारखी शाखा निवडण्याबरोबर स्पेशलायझेशनचा विषय निश्चित करा.

बारावी, ग्रॅज्युएशन असे नियोजनाचे टप्पे पाडता येतील. यावरून आथिर्क तरतुदीचा अंदाज येईल.

कॉलेजच्या शिक्षणाबरोबर त्या क्षेत्रात जाण्यासाठी आवश्यक असणाऱ्या इतर कौशल्यांची माहिती मिळवा आणि संबंधित कोर्स कधी करायचे, हे ठरवता येतं.

परदेशात जायचं असेल तर आवश्यक तयारीला कधी सुरुवात करायची, हे लक्षात येतं.

शक्य असेल तर तुमचं शिक्षण पूर्ण झाल्यानंतर कुठे जॉब मिळण्याची शक्यता आहे, याची माहिती मिळवा. त्यानुसार इण्टर्नशिप करता येते आणि तुमच्या रेझ्युमेला प्राधान्य दिलं जाईल.

तो विषय आवडला नाही, तर करिअरचा ट्रॅक बदलण्याची संधी आहे का, तो निर्णय कोणत्या टप्प्यावर घ्यायचा, याचा अंदाज येतो.

विद्यार्थ्यांनी कमीतकमी दोन पर्याय लक्षात घेऊन करिअरचं नियोजन करावं. पण हे पर्याय एकमेकांशी संबंधित असावे. त्यामुळे एका क्षेत्रातील करिअर करताना केलेली वेळ, पैसा, मेहनतीची गुंतवणूक वाया जाणार नाही.

कांचन हरमलकर

 
</text>
</doc>
