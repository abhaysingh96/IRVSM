<doc>
<docno>1153001.cms.txt</docno>
<text>
 
महामुंबई
जोशी हायस्कूलने परंपरा कायम राखली
[ Monday, June 27, 2005  12:25:42 am]


मंुबई टाइम्स टीम

ठाणे : इथल्या ए.के. जोशी हायस्कूलने (इंग्रजी माध्यम) सलग दहा वर्षं शालान्त परीक्षेचा 100 टक्के निकाल लागण्याची परंपरा कायम राखली आहे. यंदाही दहाव्या वषीर् शाळेचे सर्व म्हणजे 146 विद्याथीर् उत्तीर्ण झाले आहेत. चैतन्य कोरगावकर या मुलाचा गुणवत्ता यादीत येण्याचा मान अवघ्या दोन गुणांनी हुकला आहे. त्याला 690 गुण मिळाले असून मेरीट लिस्टमध्ये येण्याचा मान अवघ्या दोन गुणांनी हुकला आहे. त्याला 690 गुण मिळाले असून गुणवत्ता यादीत आलेल्या शेवटच्या मुलाचे मार्क्स 692 आहेत.

शाळेच्या नऊ विद्यार्थ्यांनी 90 टक्क्यांच्या वर गुण मिळवले असून चैतन्य कोरगावकर (690), अमृता सावंत (688), श्वेता जोशी (687), अमृता ठोंबरे (686), सोनम प्रधान (685), अपूर्वा जाधव (684), कविता वेलणकर (678), साहिल सकपाळ (677), अपूर्वा कयाळ (676) आणि शंतनू कुलकणीर् (670) हे टॉप टेन विद्याथीर् आहेत. शाळेतील दहावीच्या 30 मुलांनी 85 ते 89 टक्क्यांच्या दरम्यान गुण मिळवले आहेत. 75 ते 84 टक्के (46 विद्याथीर्), 60 ते 74 टक्के (42 विद्याथीर्), 45 ते 59 टक्के (18 विद्याथीर्) तर 45 टक्क्यांच्या खाली (एक विद्याथीर्) असे गुण मिळवणारे इतर विद्याथीर् आहेत.

अंध विद्यार्थ्यांचा डोळस निकाल

आकाशगंगा इथल्या सरस्वती विद्यालय हायस्कूलचे अमेया गावंड आणि सुहास नंब्रुदी हे दोन विद्याथीर् 90 टक्के अंध आहेत. अनुक्रमे 79 टक्के आणि 72 टक्के गुण मिळवून त्यांनी यश प्राप्त केले. धडधाकट विद्यार्थ्यांना या परीक्षेचं टेन्शन असतं या पार्श्वभूमीवर या अंध विद्यार्थ्यांच्या यशाचे मोल अधिक असून त्यांचे खूप कौतुक वाटते, अशी प्रतिक्रिया मुख्याध्यापिका मीरा कोडेर् यांनी व्यक्त केली. अंध असल्यामुळे वाचन, लेखन, उजळणी, प्रश्नपत्रिका सोडवण्याचा सराव, पाठांतर आदी अनेक गोष्टी करताना त्यांना किती त्रास होऊन कष्ट पडले असतील. या पार्श्वभूमीवर त्यांचा निकाल डोळस असल्याची प्रतिक्रिया व्यक्त होत आहे.

इथल्या आकाशगंगा भागातील सरस्वती विद्यालयाने पहिल्या पाच विद्यार्थ्यांचे पुढील दोन वर्षाचं शिक्षण मोफत करण्याचा निर्णय घेतला आहे. मेधा श्रीधर शानबाग ही विद्याथीर्ंनी शहरात पहिली आली असून 93.46 टक्के गुण मिळवून मंुबई विभागात नववा क्रमांक पटकावला आहे. मौसा मुल्ला (92 टक्के), आदित्य मानेकर (91.86 टक्के), प्रचिता वाळणकर (90 टक्के) आणि चिन्मय गुप्ते (90 टक्के) यांची टक्केवारी चांगली असून मौसा मुल्ला यास मेरीटमध्ये येण्याचा मान अवघ्या दोन गुणांनी हुकला आहे.

मुख्याध्यापिका मीरा कोडेर् यांनी सांगितलं, की या 'टॉप फाइव्ह' विद्यार्थ्यांनी याच शाळेत प्रवेश घेऊन गुणवत्तेच्या फायदा शाळेला करून द्यावा, यासाठी त्यांचे अकरावी आणि बारावीचं शिक्षण मोफत करण्याचा निर्णय व्यवस्थापनाने घेतला आहे.

यंदा शाळेचे 207 म्हणजे सर्वच्या सर्व विद्याथीर् उत्तीर्ण झाले आहेत. गेल्या वषीर्चा अपवाद वगळता गेली सात वर्षं शाळेचा निकाल शंभर टक्के लागत आहे. मेधा शानभागने इंग्रजी विषयात 100 पैकी 84 गुण मिळवले मौसा मुल्लाने फ्रेंचमध्ये 50 पैकी 50 तर मराठीत 100 पैकी 87 गुण प्राप्त केले. आदित्य मानेकर यानेही मराठीत 100 पैकी 87 गुण पटकावले.

 
</text>
</doc>
