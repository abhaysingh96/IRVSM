<doc>
<docno>1153045.cms.txt</docno>
<text>
 
क्रीडा
जिगरबाज खेळाडू!
[ Monday, June 27, 2005  01:04:20 am]


मुंबई (म. टा. क्रीडा प्रतिनिधी): सत्तरच्या दशकात भारतीय क्रिकेटने कात टाकली. अजित वाडेकरच्या भारतीय संघाने विंडीजचा विंडीजमध्ये आणि इंग्लंडचा इंग्लंडमध्ये लागोपाठ दोन कसोटी मालिका जिंकण्याचा पराक्रम केला. या पराक्रमात सिंहाचा वाटा असलेल्या व चंदशेखर, बेदी, प्रसन्ना, वेंकटराघवन या फिरकी चौकडीच्या माऱ्यावर फॉरवर्ड शॉर्टलेगला अफलातून झेल टिपणाऱ्या एकनाथ सोलकर यांचे रविवारी हृदयविकाराच्या झटक्याने निधन झाले. 57 वर्षांच्या सोलकर यांच्यामागे पत्नी, एक पुत्र आणि एक कन्या आहे.

मुंबईत जन्मलेल्या एकनाथ धोंडू सोलकर यांनी क्रिकेटचे धडे गिरविले ते हिंदू जिमखान्यावर. अत्यंत प्रतिकूल परिस्थितीतून पुढे आलेल्या एकनाथ सोलकर यांनी जिद्दीने खेळ करून प्रथम मुंबई रणजी चमूत आणि नंतर भारतीय क्रिकेट चमूत स्थान पटकावले. 1969 ते 1976-77 दरम्यान 27 कसोटींत त्यांनी 25.43 च्या सरासरीने 1,068 धावा केल्या. त्यात एक शतक आणि सहा अर्धशतकांचा समावेश आहे. आपल्या मध्यमगती माऱ्याने त्यांनी 18 बळी टिपले. 28 धावांत 3 बळी ही त्यांची सवोर्त्तम कामगिरी. 53 झेलही त्यांनी टिपले. ते 7 झटपट क्रिकेट कसोटी सामने खेळले.

1975 च्या पहिल्यावहिल्या विश्वचषक स्पधेर्तही खेळण्याचा मान त्यांना मिळाला. विशेष म्हणजे सलामीला जाण्यास कुणीच इच्छुक नसताना त्यांनी बेडरपणे सलामीला जाणे पसंत केले.

सोलकर यांना आदरांजली वाहताना माजी कर्णधार अजित वाडेकर म्हणाले, एकनाथ हा जिगरबाज अष्टपैलू खेळाडू होता. शॉर्टलेगला क्षेत्ररक्षण करताना चेंडूचा अचूक अंदाज घेत तो विलक्षण चपळाई दाखवायचा. 1971 च्या विंडीज तसेच इंग्लंड दौऱ्यात भारताने जे संस्मरणीय विजय संपादन केले, त्यात एकनाथचा मोठा वाटा आहे. अत्यंत सामान्य कुटुंबात जन्मलेला एकनाथ हा अष्टपैलू खेळाडू होता.

प्रतिस्पधीर् संघात कोण आहे, याची त्याला फिकीर नसे. गॅरी सोबर्स, अॅलन नॉट, जेफ बॉयकॉट यांसारख्या दजेर्दार प्रतिस्पधीर् खेळाडूंशी तो बेडरपणे मुकाबला करीत असे. ओव्हलच्या ऐतिहासिक कसोटीतील अॅलन नॉटचा सूर मारून एकनाथने टिपलेला झेल मी कधीही विसरू शकत नाही. याच झेलाने सामन्याला कलाटणी मिळाली, असे वाडेकर यांनी सांगितले.

एकनाथ हा संघासाठी एक उपयुक्त हरफन मौला खेळाडू होता. सोबर्ससारख्या दिग्गज खेळाडूशीही तो दोन हात करण्यास उत्सुक असे. 1971 च्या विंडीज दौऱ्यात त्याची चुणूक आम्हाला अनुभवता आली. 1971 च्या इंग्लंड दौऱ्यात सोलकरच्या मध्यमगती माऱ्याने बॉयकॉटसारख कसलेल्या फलंदाजाला वारंवार सतावले.

सोलकरसारख्या कसलेल्या खेळाडूची योग्य ती कदर भारतीय क्रिकेट नियामक मंडळाने केली नाही, याबद्दल वाडेकर यांनी खंत व्यक्त केली.

नामवंत फिरकी गोलंदाज व भारताचे माजी कर्णधार बिशनसिंग बेदी सोलकर यांना आदरांजली वाहताना म्हणाले की, सोलकरशिवाय आम्हा फिरकी गोलंदाजांना यश मिळणे दुरापास्त होते. त्याच्यासारखा भरवशाचा, जिगरबाज क्षेत्ररक्षक लेगट्रॅपमध्ये अचूक झेल टिपायचा आणि आम्हा गोलंदाजांचे काम सोपे व्हायचे.

सोलकरने कसोटी क्रिकेटमध्ये 53 झेल पकडले, पण त्याने फॉरवर्ड शॉर्टलेगला घेतलेल्या अप्रतिम झेलांची आठवण विसरता येणे शक्य नाही. त्यांच्या निधनाने भारतीय क्रिकेटने एक महान खेळाडू गमावला आहे. दोन महिन्यांपूवीर् मी मुंबईला गेलो असताना सोलकर यांची भेट घेतली होती.

माजी कर्णधार व ऑफस्पिनर वेंकटराघवन यांनी एकनाथ सोलकर यांच्या निधनाबाबत शोक व्यक्त करताना सांगितले की, मी त्याच्यासोबत बरीच वषेर् खेळलो, क्षेत्ररक्षणात आम्ही जवळजवळ क्षेत्ररक्षण करत असू, ज्या जागेवर क्षेत्ररक्षण करायला नाखूष असत तिथे आम्ही राजीखुशीने क्षेत्ररक्षण करीत असू. एकनाथ अतिशय जिगरबाज खेळाडू होता. अतिशय साध्या सामान्य कुटंुबातून आलेल्या एकनाथने क्रिकेटमध्ये नाव कमावले, एकनाथच्या निधनामुळे माझे नुकसान झाले आहे.

केरळ क्रिकेट असोसिएशनचे उपाध्यक्ष हरिदास यांनीही सोलकर यांच्या निधनाबद्दल दुखवटा व्यक्त केला. 1997-98 च्या मोसमात सोलकर यांनी केरळच्या 19 वर्षांखाली युवा चमूचे प्रशिक्षक म्हणून कामगिरी बजावली होती. सोलकर यांच्यासारखा अष्टपैलू क्षेत्ररक्षक विरळाच, अशा शब्दांत हरिदास यांनी त्यांना श्रद्धांजली वाहिली.

 
</text>
</doc>
