<doc>
<docno>1153019.cms.txt</docno>
<text>
 
प्रगती फास्ट
दहावीनंतर इंजिनिअरींगमध्ये प्रवेश
[ Monday, June 27, 2005  12:43:27 am]


इंजिनीअरिंग डिग्री मिळवणाऱ्यांची संख्या वाढल्यामुळे अर्थातच गेल्या काही वर्षांत डिप्लोमाचं महत्त्व कमी झालं आहे. पण बारावीनंतर प्रवेशाची जोखीम टाळण्यासाठी तुम्हाला दहावीनंतरच्या इंजिनीअरिंग डिप्लोमाच्या पर्यायाचा विचार करता येईल. डिप्लोमाला र्फस्ट क्लास मिळाला, की डिग्रीच्या दुसऱ्या वर्षाला डायरेक्ट प्रवेश मिळतो.

दहावीच्या रिझल्टनंतर विद्यार्थ्यांनी सायन्स, आर्ट्स की कॉमर्स करायचं, हे एव्हाना नक्की केलं असेल. त्याचबरोबर काही जण रेग्युलर आणि प्रोफेशनल कोर्सच्या पर्यायांचा शोध घेत असतील. दहावीत चांगला स्कोअर केलेले विद्याथीर् अर्थातच सायन्सकडे वळणार. त्यांचा या मागे एकमेव उद्देश असतो तो बारावीनंतर इंजिनीअरिंग वा मेडिकलला प्रवेश घ्यायचा.

इंजिनीअरिंगमध्ये करिअर करू इच्छिणारे बहुतांश विद्याथीर् बारावीनंतर डिग्री कोर्सला प्रवेश घेतात. पण इंजिनीअरिंगला प्रवेश घ्यायचा, तर तुम्हाला या वषीर्प्रमाणे सीईटी द्यावी लागेल. गेल्या काही वर्षांत प्रवेशप्रक्रिया वारंवार बदलली आहे. त्यामुळे कदाचित दोन वर्षांनी वेगळ्याच प्रवेश प्रक्रियेला सामोरं जावं लागू शकतं. या सगळ्या शक्यता, त्यातील प्रवेशाची जोखीम टाळण्यासाठी विद्यार्थ्यांना दहावीनंतरच इंजिनीअरिंगला प्रवेश घेता येतो.

तुम्हाला दहावीनतंर इंजिनीअरिंग डिप्लोमा करता येतो. डिप्लोमा आणि डिग्री कोर्सचं महत्त्व, उपलब्ध कॉलेज, शाखा, भविष्यातील संधी अशा सर्व गोष्टींचा विचार करून विद्यार्थ्यांना हा निर्णय घ्यायला पाहिजे. डिप्लोमा कोर्सचा कालावधी तीन वर्षं आहे. कोर्सच्या तिसऱ्या वर्षाला र्फस्ट क्लास मिळणाऱ्यांना डिग्री कोर्सच्या दुसऱ्या वर्षाला डायरेक्ट प्रवेश मिळू शकतो. मात्र दुसऱ्या वर्षाच्या प्रवेशासाठी कॉलेजमध्ये विद्यार्थ्यांसाठी 15 टक्केच जागा उपलब्ध असतात.

यामुळे विद्यार्थ्यार्ंनी घाबरून जाण्याचं कारण नाही. डिग्री कोर्सच्या पहिल्या वर्षाला बरेच विद्याथीर् अपयशी होतात. यामुळे दुसऱ्या वर्षाला अनेक विद्यार्थ्यांना प्रवेेश मिळू शकतो. मात्र या सीट्स 'पेमेण्ट सीट' असू शकतात. प्रवेश घेताना विद्याथीर् आणि पालकांनी याबाबत अधिक माहिती मिळवणं आवश्यक आहे. यासाठी कोणतीही प्रवेशपरीक्षा नाही. दहावीच्या स्कोअरवरच विद्यार्थ्यांना डिप्लोमाला प्रवेश दिला जातो. परंतु प्रायवेट कॉलेजची प्रवेशप्रक्रिया वेगळी असू शकते. बारावीच्या तुलनेत डिप्लोमाच्या विद्यार्थ्यांना इंजिनीअरिंग डिग्रीचा अभ्यास सोपा वाटतो. त्यांचा इंजिनीअरिंगच्या एकूण सिलॅबसशी चांगलाच परिचय झाल्यामुळे पाया पक्का झालेला असतो.

डिग्री कोर्सचा खर्च परवडत नाही वा आथिर्क परिस्थिती चांगली नसल्यामुळे पार्टटाइम जॉब करता यावा अशा विचाराने अनेक विद्याथीर् डिप्लोमाकडे वळतात. तसंच सध्या इंजिनीअरिंगसाठी द्याव्या लागणाऱ्या सीईटीच्या भीतीनेही काही विद्याथीर् डिप्लोमाकडे वळतात. जर तुम्हाला सीईटी पास होणं शक्य नसेल तर इंजिनीअरिंग कसं करणार, म्हणूनच सीईटीचं भय न बाळगता निर्णय घेणं आवश्यक आहे. डिप्लोमा कोर्सला प्रवेश घेणाऱ्या विद्यार्थ्यांमध्ये अशा दोन प्रकारची मानसिकता दिसून येत असल्याचं टॉक शोच्या माध्यमातून कौन्सिलिंग करणारे इंजिनीअर विनायक मांजरेकर यांनी सांगितलं. डिप्लोमा का डिग्री याचा निर्णय विद्याथीर् आणि पालकांनी एकत्र बसून घ्यायला हवा.

विद्यार्थ्यांना डिप्लोमावर समाधान मानता येणार नाही. त्यांना पुढे डिग्रीपर्यंत शिक्षण घेणं आवश्यक आहे. निव्वळ डिप्लोमा केला तर विद्याथीर् सुपरवायझरपदापर्यंत पोहोचू शकतो, तर डिग्री केलेला विद्याथीर् असिस्टण्ट इंजिनीअर म्हणून करिअरची सुरूवात करू शकतो, असं मांजरेकर यांनी सांगितलं. खरंतर बारावीचे विद्याथीर् दहावीच्या विद्यार्थ्यांपेक्षा थोडे अधिक समंजस असतात. खरंच आपल्याला इंजिनीअरिंग/पीसीएम/पीसीबीमधील कोणत्या विषयात इण्टरेस्ट आहे हे तोपर्यंत त्यांना कळू शकेल. यामुळे विद्यार्थ्यांनी बारावीनंतर डिग्रीला प्रवेश घेणं फायदेशीर ठरू शकतं, अशी सूचनाही त्यांनी पुढे केली.

आथिर्क परिस्थितीमुळेच विद्याथीर् डिप्लोमाकडे वळतात. मात्र आज डिग्री करणाऱ्या विद्यार्थ्यांची संख्या वाढू लागल्याने नोकरीसाठी डिग्री केलेल्या विद्यार्थ्यांना मागणी येऊ लागली. अर्थातच यामुळे डिप्लोमा करणाऱ्यांना तेवढीशी संधी मिळत नाही. ज्या विद्यार्थ्यांना दहावीला 70 टक्क्यांहून अधिक मार्क्स असतील त्याच विद्यार्थ्यांनी डिग्रीला प्रवेश घेण्याच्या दृष्टिकोनातून करिअरचं नियोजन करावं. त्याहून कमी मार्क्स असणाऱ्यांना डिप्लोमाला प्रवेश घेऊन इंजिनीअरिंगमधलं करिअर करता येतं, अशी सूचना विद्यालंकारचे डायरेक्टर विश्वास देशपांडे यांनी सांगितलं. डिप्लोमानंतर विद्यार्थ्यांना नोकरी, इंजिनीअरिंगची डिग्री किंवा बीएस्सी आयटी कोर्स करता येतो.

मिताली तवसाळकर

 
</text>
</doc>
