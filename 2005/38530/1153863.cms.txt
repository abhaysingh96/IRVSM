<doc>
<docno>1153863.cms.txt</docno>
<text>
 
प्रगती फास्ट
सुट्ट्यांचा अतिरेक नको
[ Monday, June 27, 2005  10:41:49 pm]


नऊ ते पाच असा ठराविक कालावधी, सुरक्षित जॉब आणि पुष्कळ सुट्ट्या यामुळे सरकारी नोकऱ्यांना पूवीर्पासून महत्त्व निर्माण झालं. यातील सुट्ट्यांचं प्रमाण हा कधी टिकेचा विषय होतो तर कधी याचा हेवा वाटतो. परंतु आजच्या युवा पिढीचा दृष्टिकोन मात्र असा नाही. आजचे युवक कामाविषयी, करिअरविषयी अधिक गंभीर आहेत. याचा प्रत्यय 'आर यू हॅपी'तील सव्हेर्दरम्यान आला. बहुतांश व्यक्तींनी सुट्ट्यांविषयी इरिटेशन व्यक्त केलं.

बँकेत ऑफिसर असणारी नेहा सांगते 'सुट्ट्यांचा अतिरेक आहे, हे मान्य करावंच लागेल. यामुळे कामाची गती कमी होते, लिंक तुटते. एक दिवसाचा गॅप पडला की पुन्हा कनेक्ट व्हायला त्रास होतो. सुट्ट्यांचं प्रमाण हे कमी व्हायला पाहिजे.' नेहासारखंच मत 61 टक्के वाचकांनी व्यक्त केलं. सुट्ट्यांमुळे कामात व्यत्यय निर्माण होतो, असं या लोकांचं मत आहे.

उरलेल्या 39 टक्के वाचकांच्या मते मात्र सुट्ट्यांमुळे कामाचं प्रेशर कमी होतं, हा स्ट्रेस मॅनेजमेण्टचा उत्तम उपाय असल्याचं सांगितलं. सरकारी डिपार्टमेण्टमध्ये सविर्सला असणाऱ्या निर्मलाच्या मते 'सुट्ट्यांचा तर फायदा होतो. विशेषत: स्त्रियांचं घराकडे दुर्लक्ष होत नाही. सुट्टीच्या दिवशी अनेक कामं उरकता येतात. त्यामुळे मला नाही वाटत, सुट्ट्यांमुळे नुकसान होतं'.

वाचकांच्या प्रतिसादांचा अधिक सखोल अभ्यास केल्यावर आढळलं की ज्या व्यक्ती नोकरीकडे करिअर या दृष्टिकोनातून पाहतात, त्यांना सुट्ट्यांमुळे कामात अडथळा आल्यासारखं वाटतं. मात्र ज्या व्यक्तींसाठी नोकरी ही फक्त लादलेली जबाबदारी आहे, पैसा मिळवण्याचं साधन, त्यांना सुट्ट्या हव्याशा वाटतात. यात कौटुंबिक जबाबदारी असलेल्या स्त्रियांचा दृष्टिकोन थोडासा वेगळा आहे. त्यांना सुट्टी हवी असते पण तीही घरची कामं करण्यासाठी.

कम्प्युटर प्रोग्रॅमर हरीशच्या मते, सुट्ट्या या ऑप्शनल ठेवाव्यात. जर एखाद्या व्यक्तीला सुट्टीच्या दिवशी ऑफिसात येऊन काम करायचं असेल तर तशी सोय उपलब्ध असली पाहिजे'. अनेक वेळा ऑफिस बंद असलं की कर्मचाऱ्यांना आत जाता येत नाही. एखाद्याने काम करायची तयारी दाखवली तरी तो पर्याय उपलब्ध नसतो. परंतु हल्लीच्या मल्टिनॅशनल कंपन्या मात्र कर्मचाऱ्यांना अशी सुविधा पुरवतात, जेणेकरून पाहिजे तेव्हा कर्मचारी ऑफिसात येऊ शकतात.

लॉ फर्ममध्ये काम करणारी मेघा म्हणते, 'भारतात प्रत्येक सणाला सुट्टी असते. पारसी न्यू इयरची सुट्टी सर्वांना का द्यायची? ही सुट्टी फक्त पारसी कर्मचाऱ्यांना द्यावी. तसंच दिवाळी, ईद आणि नाताळविषयीसुद्धा. अशाने प्रत्येक संस्थेचे वकिर्ंग डेज वाढतील.

पण यासारख्या पर्यायांना सर्वमान्यता मिळवणं, खूप कठीण असतं. पुष्कळ सुट्ट्यांमुळे कामात व्यत्यय येतो, ही परिस्थिती स्वीकारली पाहिजे.

ह्म तुम्हाला जर वाटत असेल, की सुट्ट्यांमुळे कामाचा प्रवाह खंडित होईल, तर सुट्टीच्या दिवशी घरी काम करा. त्यामुळे कामावर लक्ष केंदित राहतं.

ह्म काम टप्प्याटप्प्याने करण्याची सवय करा. सुट्टीच्या आधी घेतलेला टप्पा किंवा फेज पूर्ण करा म्हणजे काम अर्धवट राहिल्यासारखं वाटणार नाही.

ह्म तुमच्या डायरी प्लॅनरमध्ये सुट्टीनंतरच्या दिवशी काय करायचं आहे, याची नोंद करून ठेवा.

ह्म सुट्टीनंतर पुन्हा कामाला गेल्यावर आधी केलेल्या कामाचा एकदा आढावा घ्या म्हणजे कामाचा ओघ तुम्हाला समजेल.

ह्म काम सुरू करण्यापूवीर् कशाप्रकारे ते करायचं आहे आणि किती काळात याचा शांतपणे विचार करा.

अर्थात सुट्ट्यांमधून फ्रेश होता आलं तरी सुट्ट्यांचा अतिरेक थोडासा धोकादायक आहे. भरपूर सुट्ट्या आळस निर्माण करतात. कामापासून परावृत्त करतात. त्यामुळे सुट्टीचा कामासाठी वापर करणं शिकलं पाहिजे.

समिंदरा सावंत

दिशा कौन्सिलिंग सेण्टर

 
</text>
</doc>
