<doc>
<docno>1152989.cms.txt</docno>
<text>
 
महाराष्ट्र
सांगली : बस बंद होणार?
[ Monday, June 27, 2005  12:15:51 am]


सांगली (म. टा. वृत्तसेवा) : सांगली-मिरज-कुपवाड महापालिका आणि एस. टी. महामंडळ यांच्यातील शहरी बस वाहतूक कुणी चालवायची या वादामुळे ही शहरी बस वाहतूक बंद पडण्याच्या मार्गावर आहे. या शहरी बस वाहतुकीमुळे एस.टी. महामंडळाला गेल्या पाच वर्षांत सुमारे दोन कोटी रुपये तोटा झाला असून, हा तोटा यापुढे महामंडळ सहन करू शकणार नाही, त्यामुळे ही जबाबदारी महापालिकेने घ्यावी, असे महामंडळाचे म्हणणे आहे. तर महापालिकेची आथिर्क स्थिती नाजूक असल्याने ही सिटी बस सेवा आपल्याकडे घेण्यासाठी महापालिका टाळाटाळा करीत आहे. जर एकाएकी ही वाहतूक बंद झालीच तर रोज ये-जा करणाऱ्या हजारो प्रवाशांचे प्रामुख्याने विद्यार्थ्यांचे हाल होणार आहे.

दरम्यान, ही शहरी बस वाहतूक 15 सप्टेंबरपासून बंद करण्याचा निर्णय एस .टी. महामंडळाने घेतला आहे. महामंडळाचे व्यव-स्थापकीय संचालक उत्तमराव खोब्रागडे यांनी महापालिकेला यासंदर्भात नोटीस पाठविली असून त्यात 'येत्या 15 सप्टेंबरपासून ही जबाबदारी महापालिकेने स्वीकारावी' असे म्हटले आहे. इतकेच नव्हे तर, तोट्यात चालणाऱ्या शहरी व ग्रामीण अशा 85 फेऱ्या आजपासून बंद होत आहेत. 1998 साली ही महापालिका अस्तित्वात आली. तेव्हापासून ही शहरी बस वाहतूक महापालिकेने आपल्याकडे चालवायला घ्यावी, असा लकडा एस. टी. महामंडळाने महापालिकेच्या मागे लावला आहे. पण महापालिकेला ही जबाबदारी नको आहे. आता मात्र हा प्रश्ान् अगदी गळ्याशी आला आहे.

सांगली-मिरजेच्या आजूबाजूच्या भागातील या बसच्या फेऱ्या होतात. राज्य एस. टी. कामगार संघटनेचे विभागीय अध्यक्ष बिराज साळुंखे म्हणाले की : 'रोड ट्रान्सपोर्ट कॉपोर्रेशन अॅक्ट 1950' च्या कलम 3 मधील तरतुदीनुसार नगरपालिका-महानगरपालिकांची हद्द सोडून राज्यातील ग्रामीण भागातील प्रवासी वाहतूक एस. टी. महामंडळ करीत असते, नगरपालिका-महानगरपालिका हद्दीतील प्रवासी वाहतूक करण्याची सर्वस्वी जबाबदारी त्यांची आहे. आता एस. टी. महामंडळाच्या वाढत चाललेल्या तोट्यामुळे त्याला ही शहरी बस वाहतूक चालविणे अत्यंत कठीण झाले आहे, असे सांगून साळुंखे म्हणाले की : त्यामुळेच येत्या तीन महिन्यात ही शहरी बस वाहतूक बंद करण्याचा निर्णय महामंडळाने घेतला आहे. येत्या 16 सप्टेंबरपासून महापालिकेने ही सेवा चालवावयास हाती न घेतल्यास प्रवाशांचे अतोनात हाल होणार आहेत. म्हणून नागरिक, विद्याथीर् यांनी आताच जागे व्हावे, आणि आंदोलने करून पुढील अनवस्था प्रसंग टाळण्यासाठी महापालिकेला जागे करावे.

 
</text>
</doc>
