<doc>
<docno>1153004.cms.txt</docno>
<text>
 
महामुंबई: मुंबई टाइम्स
एपीएमसीत 'बोगस व्यापारी'
[ Monday, June 27, 2005  12:27:04 am]


अविनाश चंदने

कोणतंही 'लायसेन्स' न घेता सरकारचा सेस चुकवून व्यापार करणाऱ्या बोगस व्यापाऱ्यांचा सध्या तुर्भे इथल्या मुंबई कृषी उत्पन्न बाजारात सुळसुळाट झाला असून अधिकृत अ वर्ग व्यापाऱ्यांच्या यादीत मात्र कधीही बाजारपेठेत न दिसणाऱ्या व्यक्तींची नावंच मोठ्या संख्येने दिसतात. या यादीत डॉक्टर, रेशन अधिकारी, मुंबई पोर्टचा क्लिअरिंग एजण्ट, बँकेतील क्लार्क तसंच पालिका सदस्या यांचा समावेश असून बाजार समितीवर निवडून येण्यासाठी त्यांची वणीर् लावण्यात आल्याचा काही व्यापाऱ्यांचा आरोप आहे.

शेतकऱ्याकडून बाजारपेठेत आलेला माल आडत्या विकत घेतो आणि आडत्याकडून 'अ' वर्ग व्यापाऱ्यांमार्फत माल किरकोळ विक्रीसाठी उपलब्ध होतो. आडत्याच्या लायसेन्सचं दरवषीर् ऑगस्टमध्ये नूतनीकरण होतं. त्यांनी केलेल्या विक्रीवर 1 टक्का कर (सेस) बाजार समितीच्या खात्यात जमा केला जातो. असं असताना बाजारात केवळ व्यापाऱ्याचे लेबल लावलेले अनेकजण कोणतेही लायसेन्स न घेता व्यापार करतात, असा अधिकृत व्यापाऱ्यांचा आक्षेप आहे.

' अ' वर्ग व्यापाऱ्यांना संचालकपदासाठी मत देण्याचा अधिकार आहे. म्हणून काही संचालक स्वत:हून अशा बाजार व्यापाऱ्याशी संबधीत नसलेल्यांना 'अ' वर्ग व्यापारी म्हणून मान्यता मिळवून देतात. सध्याच्या विद्यमान 'अ' वर्ग व्यापाऱ्यांच्या यादीत डॉक्टर, रेशन अधिकारी, मुंबई पोर्टचा क्लिअरिंग एजंट, बँकेतील क्लार्क, पालिका सदस्या यांचा समावेश आहे. ही मंडळी इतर व्यापाऱ्यांप्रमाणे पहाटे दोन-तीन वाजता बाजारात येऊन त्यांना व्यवसाय करताना पाहण्याची खूप इच्छा आहे, असे व्यापारी सांगतात.

बाजार समितीवर निवडून देण्यासाठी संचालक मंडळातील व्यक्ती व्यापारी वर्गाबाहेरील व्यक्तींना 'अ' वर्ग व्यापारी करून घेतात, अशी येथील भाजीपाला व्यापाऱ्यांची तक्रार आहे.

काही महिन्यांपूवीर् काही बोगस लायसेन्सधारकांविरुद्ध कारवाई करून त्यांचे लायसेन्स रद्द केल्याचे वृत्त प्रसिद्ध झाले होते. मात्र, त्यांना बोगस लायसेन्स देणाऱ्यांवर काहीच कारवाई झाली नाही. असे 500-600 बोगस 'अ' वर्ग व्यापारी सध्या अस्तित्वात आहेत. हे बाजार समितीलाही ठावूक आहे, परंतु कारवाई काहीच होत नाही, असे व्यापारी सांगतात.

या संदर्भात बाजार समितीचे संचालक अशोक गावडे यांच्याशी संपर्कं साधला असता, त्यांनी व्यापाऱ्यांच्या आरोपाला दुजोरा दिला. मात्र, जर अधिकृत व्यापाऱ्यांनी 'बोगस व्यापारी' बाजार समितीच्या निदर्शनास आणले तर त्यांच्यावर कारवाई करता येईल, असे सांगितले व यासाठी व्यापाऱ्यांनी समितीला सहकार्य करावे, असे आवाहन केले. बाजार समितीच्या अटी पूर्ण करणारा कोणीही 'अ' वर्ग व्यापारी होऊ शकतो. त्यामुळे व्यापाऱ्यांच्या या आक्षेपाला काहीही अर्थ नाही, असे गावडे यांनी सांगितले.

दरम्यान, रस्त्यांच्या काँक्रिटीकरणामुळे व्यापाऱ्यांची गैरसोय होते हे मान्य केले तरी भविष्यात रस्त्यांच्या दुरस्तीचा प्रश्ान् राहणार नाही, हा त्याचा मुख्य फायदा आहे. मात्र, कामात काहीही गैर नाही, असे गावडे यांनी सांगितले. येथील गटारे महापालिकेच्या गटारांच्या खालच्या पातळीवर आहेत. त्यामुळे नेहमी पाणी तुंबते. या गटारांच्या दुरुस्तीला 42 लाख रुपये खर्च अपेक्षित होता. याशिवाय दरवषीर् रस्ते डांबरीकरणाचा खर्च होत होता.

हे लक्षात घेऊन जुन्या केबलच्या जागी नव्या केबल, नवी गटारे, सिमेंटचे रस्ते बनवल्यास हा परिसरात पुन्हा पुन्हा कामे करावी लागू नयेत म्हणून पणण समितीने काँक्रिटीकरणाचा निर्णय घेतल्याचे गावडे यांनी सांगितले. यामुळे बाजारही स्वच्छ राहील, असे त्यांनी सांगितले.

' महाराष्ट्र चेंबर ऑफ कॉमर्स इंडस्ट्री अँड अॅग्रिकल्चर'च्या कार्यक्रमात काही दिवसांपूवीर्च उद्योगमंत्री अशोक चव्हाण यांनी महाराष्ट्र कृषि उत्पन्न पणन कायद्यात आवश्यक ते बदल करण्याचा निर्णय राज्य सरकारने घेतला आहे, असं स्पष्ट केलं होतं.

 
</text>
</doc>
