<doc>
<docno>1153902.cms.txt</docno>
<text>
 
अर्थव्यवहार
'आयपीसीएल'चे विलीनीकरण नाही
[ Monday, June 27, 2005  11:20:35 pm]


बडोदा (वृत्तसंस्था) : 'इंडियन पेट्रोकेमिकल्स कॉपोर्रेशन लि.' ('आयपीसीएल') ही कंपनी 'रिलायन्स इंडस्ट्रीज'मध्ये विलीन करण्याचा विचार नसल्याचे 'रिलायन्स इंडस्ट्रीज'चे अध्यक्ष मुकेश अंबानी यांनी कंपनीच्या वाषिर्क सर्वसाधारण सभेत स्पष्ट केले. तसेच भागधारकांना 45 टक्के लाभांश जाहीर केला.

' आयपीसीएल'चे विलीनीकरण करण्याचा सध्यातरी विचार नाही. 'आयपीसीएल'चे संचालक मंडळ याबाबत नंतर निर्णय घेऊ शकते, असे मुकेश यांनी सांगितले. कंपनीच्या विस्तारीकरणासाठी 485 कोटी रुपयांची गुंतवणूक करण्यात येत असल्याचे त्यांनी जाहीर केले. रिलायन्स उद्योग समूहाच्या मालकीवरून अंबानी बंधूंमध्ये असलेल्या वादावर नुकताच पडदा पडला. या पार्श्वभूमीवर अनिल यांच्याशी झालेल्या वाटणीनंतर 'आयपीसीएल' मुकेश यांच्या ताब्यात आली.

या सभेत भागधारकांनी मुकेश यांच्याकडे अनिल अंबानींप्रमाणे लाभांश वाढवण्याची मागणी केली. पण थोडा धीर धरा, असे सांगत मुकेश यांनी लाभांशाच्या मागणीला बगल दिली. 'आयपीसीएल'ने 2004-05 या आथिर्क वर्षात 786 कोटी रुपयांचा निव्वळ नफा मिळवला आहे. कंपनीच्या निर्यातीबद्दल माहिती देताना यंदा त्यात 154 टक्के वाढ झाल्याचे मुकेश यांनी सांगितले. कंपनीने एकूण 1638 कोटी रुपयांची निर्यात केल्याची आकडेवारी त्यांनी मांडली. तसेच कंपनीच्या इतर कामगिरीचा ताळेबंदही त्यांनी यावेळी मांडला.

 
</text>
</doc>
