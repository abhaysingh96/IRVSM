<doc>
<docno>1153049.cms.txt</docno>
<text>
 
क्रीडा
खूषमिजाज आणि जिंदादिल
[ Monday, June 27, 2005  01:05:42 am]


दिलीप वेंगसरकर

इराणी करंडकाच्या नागपूरच्या सामन्यात मला मंुबईतफेर् खेळण्याची संधी मिळाली तीच एकनाथ सोलकरला दुखापत झाल्यामुळे. 1975च्या मोसमातला हा सामना माझ्या दृष्टीने संस्मरणीय ठरला. या सामन्यात मी प्रसन्ना, बेदी यांची जाम पिटाई केली. एकनाथच्या गैरहजेरीमुळेच ही संधी मला मिळाली!

पण, एकनाथ होता एकदम 'बडे दिलवाला' माणूस! सोलकर खूषमिजाज आणि जिंदादिल असा इसम होता. त्या सामन्यातल्या माझ्या धुवांधार शतकानंतर दिलखुलास अभिनंदन केलं त्याने माझं. नियतीचा खेळ कसा विचित्र बघा! 1976च्या मोसमात मी भारतातफेर् न्यूझीलंड आणि वेस्ट इंडीजचा जोडदौरा केला. हा माझा पहिलावहिला दौरा दुदैर्वाने एकनाथचा भारतातफेर् हा अखेरचा दौरा ठरला. या दौऱ्यात सोलकर दुखापतीमुळे संघाबाहेरच जास्त काळ राहिला.

पण सोलकरच्या पहिल्यावहिल्या कसोटी शतकाची आठवण मात्र माझ्या मनात कायम राहिली आहे. वानखेडे स्टेडियमवरील विंडीजविरुद्धचा अखेरचा कसोटी सामना मी मित्रांसोबत नॉर्थ स्टँडमधून पाहिला. या सामन्यात रॉबर्ट्स, ज्युलियन, होल्डर प्रभृतींच्या माऱ्याला बेडरपणे सामोरे जात एकनाथने शतक झळकावले. त्याने 90नंतर काढलेली प्रत्येक धावा माझ्या लक्षात आहे. वानखेडेवर शतक झळकावणारा तो पहिला भारतीय क्रिकेटपटू.

किंग जॉर्ज शाळेत असताना सोलकरबाबत मी अनेक गोष्टी ऐकल्या होत्या. त्याची ख्याती होती ती सवोर्त्तम क्षेत्ररत्रक म्हणून. बीबीसीवरची कसोटी सामन्याची कॉमेंट्री मला अजूनही आठवतेय. खासकरून ओव्हलच्या निर्णायक कसोटीत अॅलन नॉटच्या त्याने पकडलेल्या झेलाची आठवण अजूनही मनात ताजी आहे.

ऑलराऊंड फील्डर

एका गोष्टीचा खास उल्लेख मला करावासा वाटतो... सोलकर केवळ क्लोझइनमध्येच उत्तम क्षेत्ररक्षक नव्हता, तर तो एक ऑलराऊंड क्षेत्ररक्षक होता. मंुबईकडून खेळताना त्याने रणजी स्पधेर्त अनेक सामने अष्टपैलू खेळाने गाजवले. तो उत्तम फिरकी गोलंदाजही होता. त्याचवेळी भारताकडे तसेच मुंबईकडे दजेर्दार फिरकी गोलंदाज असल्यामुळे त्याच्या फिरकीला फारसा वाव मिळाला नाही. पण, इंग्लंडदौऱ्यातील त्याची प्रभावी मध्यमगती मला आठवतेय आणि खासकरून त्याने जेफ बॉयकॉटसारख्या दादा फलंदाजांला चक्क गंडवले.

हेल्मेटचा जमाना तेव्हा नव्हता. पण, फ ॉरवर्ड शॉर्ट लेगसारख्या खतरनाक जागेवर तो ज्या तडफेने क्षेत्ररक्षण करून अप्रतिम झेल पकडायचा त्याला तोड नाही. चेंडूचा अंदाज त्याला चटकन येत असे आणि अशक्य वाटणारे झेल तो सहजगत्या टिपत असे, तेव्हा फलंदाज अचंबित होत असे.

विंडीजकडे लॉइड, फ्रेडरिक्स, ग्रीनिज, रिचर्ड्ससारखे प्रचंंड ताकदीने चेंडू फटकावणारे फलंदाज होते, पण सोलकर मात्र बेडरपणे आपली क्षेत्ररक्षकाची भूमिका चोख बजवायचा असा क्षेत्ररक्षक दुमिर्ळच.

 
</text>
</doc>
