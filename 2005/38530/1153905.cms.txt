<doc>
<docno>1153905.cms.txt</docno>
<text>
 
अर्थव्यवहार
सेन्सेक्स 7151.08
[ Monday, June 27, 2005  11:21:54 pm]


मुंबई (म. टा. बाजार प्रतिनिधी) : दररोज 'सेन्सेक्स' उच्चांकाचे नवे नवे विक्रम प्रस्थापित करणाऱ्या मुंबई शेअर बाजाराच्या सोमवारच्या 'सेन्सेक्स'ने 'ऑल टाइम हाय' 7151.08 अंशांचा आजवरचा आणखी एक नवा उच्चांक प्रस्थापित केला! मात्र, निदेर्शांकात केवळ 2.46 अंशांनी वाढ झाली आहे.

आंतरराष्ट्रीय खनिज तेलाच्या किमतीत वाढ झाली असताना मुंबई शेअर बाजाराचा सेन्सेक्स केवळ 2.46 अंशांनी वाढला. दलाल आणि परकीय संस्थात्मक गुंतवणूकदारांनी सुरुवातीला जोरदार खरेदी केल्यामुळे 'सेन्सेक्स'मध्ये चांगली 79.59 अंशांनी वाढ झाली होती. मात्र, मुकेश अंबानी यांनी रिलायन्स इंडस्ट्रीज व 'आयपीसीएल' यांचे विलिनीकरण होणार नसल्याचे जाहीर केल्यामुळे सेन्सेक्स खाली आला.

सोमवारी शेअर बाजार सुरू झाल्यानंतर तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा 'सेन्सेक्स' प्रारंभी 7136.39 अंशांवर होता. त्या अगोदर म्हणजे शनिवारी निदेर्शांक 7148.62 अंशांवर बंद झाला होता. काहीशा रेंगाळलेल्या निदेर्शांकाने दिवसातील निचांक म्हणजे 7133.94 अंशांपर्यंत मजल मारली. त्यानंतर आजवरच्या 7228.21 अंशांच्या उच्चांकाला स्पर्श करून शेवटी तो 7151.08 अंशांवर बंद झाला. शुक्रवारी निदेर्शांक 28.86 अंशांनी वधारला होता.

अनिल अंबानी यांचे नियंत्रण असलेल्या रिलायन्स कॅपिटलने सोमवारी समभाग मूल्याचा उच्चांक गाठला. शुक्रवारी 341.10 रु. स्थिरावलेल्या कॅपिटलचे भाव सोमवारी अगदी 393.25 रुपयांना स्पर्शून 365.30 रुपयांवर स्थिरावले. शुक्रवारच्या तुलनेत यात 24.20 रुपयांनी वाढ झाली. मुकेश अंबानी यांच्या 'आयपीसीएल'च्या समभागाचा भाव शुक्रवारच्या तुलनेत 9.75 रुपयांनी वाढला आणि 176.85 रु.वर स्थिरावला. रिलायन्स इंडस्ट्रीज व रिलायन्स एनजीर्जे भाव किंचित उतरले.

ओएनजीसी, भेल, आयटीसी, एचडीएफसी बँक, विप्रो, बजाज ऑटो, टाटा मोटर्स या कंपन्यांच्या समभागांचे भाव वधारले. हिरो होंडा, रॅनबॅक्सी, एसीसी, सिप्ला, हिंदाल्को, सत्यम झी टेलीफिल्म आदी कंपन्यांच्या शेअर्सचे भाव उतरले.

 
</text>
</doc>
