<doc>
<docno>1142337.cms.txt</docno>
<text>
 
महामुंबई
मान्सून?... मुंबईकरांच्या नशिबी ऊन!
[ Wednesday, June 15, 2005  12:06:16 am]


म. टा. प्रतिनिधी

मुंबई : केरळमध्ये मान्सूनचे आगमन झाल्यावर आठवडाभरात मुंबईत तो दाखल होईल, ही अपेक्षा फोल ठरली असून जूनचा पहिला पूर्ण पंधरवडा वरुणराजाचा मुंबापुरीवरचा रुसवा कायम राहिला आहे. पुढील दोन दिवसही त्याचे दमदार आगमन होण्याची शक्यता धूसरच असल्याचे भाकित वेधशाळेने केले आहे. मान्सूनपूर्व पावसाचा तुरळक शिडकावा होऊनही काळ्या ढगांचे दर्शन मात्र दूरच राहिले आहे.

दर वषीर् शाळा-कॉलेजांच्या पहिल्या दिवशी नवी दप्तरे, नवे युनिफॉर्म यांच्याबरोबरच नवी छत्री आणि नवे रेनकोटही बाहेर पडतात. या वषीर् मात्र गेल्या एप्रिल-मे महिन्यात घातलेली टोपीच शाळेच्या पहिल्या दिवशी लहान मुलांना घालावी लागली. गेल्या दोन दिवसांपासून शाळा-कॉलेजे सुरू झाल्यामुळे लोकलगाड्यांना पुन्हा एकदा प्रचंड गदीर् सुरू झाली असून या गदीर्त घामाने भिजलेले मुंबईकर मेटाकुटीस आले आहेत. आता मुंबईकरांच्या सहनशक्तीच्या पाऱ्यानेही मर्यादा ओलांडली आहे. सध्या दिवसा 33 ते 34 अंश सेल्सिअस इतके असून रात्रीचे तापमानही 27 ते 28 अंश सेल्सिअस इतके आहे. त्यामुळे दिवसभर दमूनभागून घरी गेलेल्यांची रात्रीची झोपही उडाली आहे.

यंदा केरळमध्ये पाच जून रोजी मान्सूनचे आगमन झाले. त्यांनंतर गोव्याकडे आठ जूनपर्यंत मान्सून दाखल झाला. त्यानंतर अवघे 500-550 कि.मी. अंतर ओलांडण्यास मान्सूनने कोकण रेल्वे आणि व्होल्वो गाड्यांपेक्षाही कितीतरी अधिक वेळ घेतला आहे.

पाऊस लांबला असला, तरी त्यामुळे पावसाच्या सरासरी प्रमाणात फारसा फरक पडणार नाही, असा दिलासा वेधशाळा देत आहे. मात्र लांबलेल्या पावसाने सध्या तरी सर्वांच्या तोंडचे पाणी पळविले आहे. मुंबई महापालिकेने अजून दोन दिवस वाट पाहण्याचे ठरवले असून त्यानंतर 20 टक्के पाणीकपातीचा इशारा यापूवीर्च दिला आहे.

येत्या 24 तासात पावसाचा शिडकावा होईल, असा अंदाज कुलाबा वेधशाळेने वर्तविला असला, तरी त्याने मान्सूनची नांदी होण्याची शक्यता मात्र धूसर आहे.

 
</text>
</doc>
