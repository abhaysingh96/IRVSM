<doc>
<docno>1143072.cms.txt</docno>
<text>
 
महाराष्ट्र
वंचितांच्या शिक्षणाची जबाबदारी प्रत्येकाची
[ Wednesday, June 15, 2005  07:00:02 pm]


म. टा. प्रतिनिधी

पुणे : शिक्षणाच्या क्षेत्रासाठी सर्व काही सरकारने करावे ही लोकांची मानसिकता चुकीची असून समाजानेच आपले दायित्त्व जाणून वंचितांच्या शिक्षणासाठी मदतीचा हात दिला पाहिजे आणि त्याआधारे सरकारवर दबाव निर्माण केला पाहिजे, असे प्रतिपादन शिवाजी विद्यापीठाचे माजी कुलगुरू प्रा. द. ना. धनागरे यांनी केले.

साने गुरूजी यांच्या स्मृतिदिनानिमित्त 'वंचितांचे शिक्षण' या साधनाच्या विशेषांकाचे प्रकाशन प्रा. धनागरे यांच्याहस्ते पुणे जिल्हा परिषदेच्या सभागृहात झाले. समारंभाच्या अध्यक्षस्थानी माजी शिक्षणमंत्री सदानंद वदेर् होते.

वंचित समाजातील निरक्षरतेला दारिद्य आणि निरस अध्यापन पद्धतीच कारणीभूत असून वंचित वर्गातील उदासीनता असल्याचा आरडाओरडा योग्य नाही, असे प्रा. धनागरे म्हणाले. वंचितांच्या मुलांना शिक्षणाकडे आणण्याऐवजी शिक्षण त्यांच्यापर्यंत पोचले पाहिजे, असे मत प्रा. धनागरे यांनी व्यक्त केले.

पुणे महापालिका त्यांच्या शाळांमधील प्रत्येक मुलामागे दरवषीर् सहा हजार 700 ते सात हजार रुपये खर्च करते. हा पैसा कुठे जातो, असा सवाल प्रा. धनागरे यांनी केला. सरकारी पातळीवर दिशाहीनता, भ्रष्टाचार आणि अवास्तव राजकीय हस्तक्षेप हेच यामागचे कारण आहे. आदर्श शिक्षक नेमताना गुणात्मकतेपेक्षा आरक्षणाचे नियम पाळले जातात. तसेच शिक्षकांच्या पगारांमध्येही वाढ होणे गरजेचे आहे, असे त्यांनी सांगितले.

शिक्षणातील आकडेवारीतून आपल्याकडे चुकीचे निष्कर्ष काढले जातात असे सांगून प्रा. धनागरे म्हणाले की, जगाच्या लोकसंख्येत भविष्यात निरक्षरांमध्ये 54 टक्के भारतीय असतील. पण गेल्या 50 वर्षांत आपल्याकडची साक्षरता 18 टक्क्यांवरून 65 टक्क्यांवर गेली आहे, हेही विसरून चालणार नाही. तसेच आनंददायी शिक्षणाच्या संदर्भात प्रयोग हे प्रयोगच राहतात. ते यंत्रणेला छेद देणारे ठरावेत, अशी अपेक्षा त्यांनी व्यक्त केली.

शिक्षणक्षेत्राची दैना पाहता आपण आज शिक्षणमंत्री नाही ही आनंददायक बाब आहे, असे सांगून वदेर् म्हणाले की, या स्थितीत बदल करणे हाच आजच्या समाजासमोरचे मोठे आव्हान आहे.

साने गुरूजींच्या 'आंतरभारती' आणि 'मुलांचे मनोरंजन' यासाठी साधनातफेर् यापूवीर् गुरूजींच्या स्मृतिदिनी विशेषांक काढण्यात आले आहेत, असे साप्ताहिक साधनाचे संपादक आणि अंधश्रद्धा निर्मूलन चळवळीचे डॉ. नरेंद दाभोळकर

यांनी सांगितले.

 
</text>
</doc>
