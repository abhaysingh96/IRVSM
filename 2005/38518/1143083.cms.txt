<doc>
<docno>1143083.cms.txt</docno>
<text>
 
महाराष्ट्र
बंदोबस्ताचे कारण लष्कर-ए-तोयबाच
[ Wednesday, June 15, 2005  07:05:03 pm]


म. टा. प्रतिनिधी

नाशिक : गेल्या काही दिवसांपासून नाशिकलगतच्या देवळाली कँप येथील आटीर्लरी सेंटर आणि आटीर्लरी स्कूल परिसरातील अभूतपूर्व बंदोबस्तामागे लष्कर-ए-तोयबा ही दहशतवादी संघटनाच असल्याच्या अटकळीला एका उच्चपदस्थ अधिकाऱ्याने पुष्टी दिली आहे.

तीन आठवड्यापूवीर् काश्मिरमध्ये पकडलेल्या एका अतिरेक्याकडून मिळालेल्या धक्कादायक माहितीतच या कारवाईचे उगमस्थान आहे.

काही दिवसांपासून देवळाली कँप परिसरातील नागरी वस्ती आणि लष्करी हद्द यांना जोडणाऱ्या रस्त्यांवर मोठ्या प्रमाणात निर्बंध घालण्यात आले आहेत. त्याचप्रमाणे लष्करी जवानांकडून कडक तपासणी मोहीम राबविली जात आहे. लष्करी हद्दीनजीकच्या गावांमध्येही पोलिसांच्या मदतीने तपासणी केली जात आहे. त्यामुळे नागरिकांमध्ये मोठी उत्सुकता निर्माण झाली आहे. मात्र, या कारवाईबाबत लष्कर आणि पोलिस यंत्रणांकडून विलक्षण गुप्तता पाळली जात आहे.

एका उच्चपदस्थ अधिकाऱ्याने याबाबत दिलेल्या माहितीनुसार, तीन आठवड्यांपूवीर् काश्मिरमध्ये लष्कर-ए-तोयबा या दहशतवादी संघटनेचा एक अतिरेकी पकडण्यात आला. त्यावेळी त्याच्याकडे नगर, नाशिक आणि मध्य प्रदेशातील महू या ठिकाणांवर असलेल्या लष्करी तळांचे नकाशे मिळाले.

त्याबाबत त्या अतिरेक्याकडून माहिती मिळाली की, सरहद्दीवरील लष्करी सुरक्षा अधिक सतर्क असते. त्यातुलनेने नागरी परिसरातील लष्करी आस्थापनांमध्ये काहीसे मोकळे वातावरण असते. त्यामुळे या ठिकाणी कारवाया करुन लष्कराचे मनोबल खच्ची करणे सोपे असल्याने या ठिकाणांची निवड करण्यात आली असून तेथे घातपाती कारवाया करण्याचा लष्कर-ए-तोयबाचा डाव आहे. ही माहिती मिळाल्यानंतरच लष्करी सुरक्षा सतर्क करण्यात आली आहे.

नाशिकला देवळाली येथेच आटिर्लरी सेंटर आणि स्कूलबरोबरच तेथे तसेच बोरगड आणि ओझरलाही एअर फोर्स स्टेशन आहेत. त्याचप्रमाणे नाशिकरोडला सिक्युरीटी आणि नोटप्रेसही आहे.

ओझरला मिग आणि सुखॉयची निमिर्ती करणारा हिंदुस्तान एरोनेटिक्स लिमिटेडचा कारखाना आहे.

त्यामुळे दहशतवादी संघटनांचे नाशिककडे लक्ष गेल्यास याही आस्थापनांना धोका उद्भवू शकतो.

 
</text>
</doc>
