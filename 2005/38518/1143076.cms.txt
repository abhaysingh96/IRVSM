<doc>
<docno>1143076.cms.txt</docno>
<text>
 
महाराष्ट्र
सरकी ढेपेवर लावलेला कर रद्द करण्याची मागणी
[ Wednesday, June 15, 2005  07:01:39 pm]


म. टा. वृत्तसेवा

धुळे : सरकी ढेपवर लावण्यात आलेला चार टक्के कर त्वरीत रद्द करावा, अशी मागणी खान्देश औद्योगिक विकास परिषदेचे नितीन बंग यांनी केली आहे.

सरकीपासून तेल काढणे व ढेप बनविणे हा खान्देश परिसरातील मोठा उद्योग आहे. सरकीपासून तयार करण्यात आलेली ढेप दुुभत्या जनावरांचे प्रमुख खाद्य असल्यामुळे त्याची खरेदी सामान्य व गरीब शेतकरी करीत असतो.

तसेच शेंगदाणा तेलापेक्षा सरकीचे तेल स्वस्त असल्यामुळे बहुसंख्य गरीब कुटंुबांमध्ये सरकीच्या तेलाचा उपयोग खाद्य तेल म्हणून करण्यात येतो. यापूवीर् विक्रीकरात या वस्तंूवर कर नव्हता.

परंतु 1 मेपासून यावर चार टक्के कर लावण्यात आला आहे. शेजारच्या राज्यांमध्ये या वस्तूंवर नाही. त्यामुळे राज्यातील ढेप उत्पादक आणि पर्यायाने सर्व सामान्य शेतकरी अडचणीत येणार आहे, त्यामुळे ही करवाढ रद्द करावी अशी मागणी नितीन बंग यांनी केली आहे.

शिवाजीराव मराठे यांचे निधन

महाराष्ट्र राज्य हौसिंग फायनान्सचे माजी उपाध्यक्ष शिवाजीराव कोंडाजी मराठे यांचे अलिकडेच निधन झाले. मृत्यूसमयी ते 70 वर्षांचे होते. त्यांच्या पश्चात पत्नी, 3 मुले, सुना, नातवंडे असा परिवार आहे. धुळे नगरपालिकेत नगरसेवक म्हणून ते निवडून आले होते.

कबड्डी चाचणी स्पर्धा

राज्यस्तरीय कुमारगट मुले व मुली कबड्डी चाचणी स्पधेर्चे आयोजन नोव्हेंबर 2005 मध्ये धुळे शहरात करण्यात येणार आहे. धुळे जिल्हा कबड्डी असोसिशनच्यावतीने आयोजित करण्यात येणार असलेल्या या स्पधेर्त संपूर्ण राज्यातून मुलांचे 23 व मुलींचे 18 संघ सहभागी होणार आहेत. तसेच अखिल भारतीय कबड्डी फेडरेशनचे पदाधिकारी, अधिकारी, महाराष्ट्र राज्य कबड्डी असोसिएशनचे पदाधिकारी, पंच असे सुमारे एक हजार प्रतिनिधी यावेळी धुळे शहरात येणार आहेत.

नोव्हेंबरमध्ये होणाऱ्या स्पधेर्च्या तयारीचा आढावा घेण्यासाठी अलिकडचे आमदार राजवर्धन कदमबांडे यांच्या उपस्थितीत एका बैठकीचे आयोजन करण्यात आले होते.

 
</text>
</doc>
