<doc>
<docno>1143078.cms.txt</docno>
<text>
 
महाराष्ट्र
आंबा बागायतदार नुकसान भरपाईपासून वंचित
[ Wednesday, June 15, 2005  07:02:28 pm]


ओरोस : आंबा लागवडीखालील 14 हजार हेक्टर क्षेत्राची नोंदच सातबाऱ्यात नसल्याने सिंधुदुर्ग जिल्ह्यातील अनेक शेतकरी नुकसान भरपाईपासून वंचित राहिले आहेत. जिल्ह्यात 25 हजार हेक्टर क्षेत्र आंबा लागवडीखाली आहे. त्यापैकी 11 हजार हेक्टर क्षेत्राचीच नोंद सातबारात आहे. त्यामुळे संपूर्ण जिल्ह्यासाठी मिळालेली सहा कोटींची नुकसानभरपाई सातबारात नोंद असणाऱ्या शेतकऱ्यांमध्येच वाटले जाणार आहे.

जिल्हाधिकारी कार्यालय म्हणजेच महसूल विभागाामार्फत झालेल्या सवेर्क्षणात एकूण 25 हजार हेक्टर क्षेत्रात 13 कोटींचे नुकसान झाल्याचे म्हटले आहे. मात्र जिल्हा कृषी अधीक्षक कार्यालयामार्फत सरकारला पाठवण्यात आलेल्या अहवालात 11 हजार हेक्टर क्षेत्रात केवळ 6.17 कोटींचे नुकसान झाल्याचे दाखवण्यात आले. दोन्ही अहवालांतील तफावतीमुळे नवा वाद सुरू झाला आहे. विधानसभेत जोरदार मागणी केल्यानंतर पदरात पडलेल्या या सवेर्क्षणांमुळे शेतकऱ्यांचा फायदा होण्याची चिन्हे दिसत नाहीत.

 
</text>
</doc>
