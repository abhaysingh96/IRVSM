<doc>
<docno>1143079.cms.txt</docno>
<text>
 
महाराष्ट्र
'भाजप हा तर लबाड विचारधारेचा धनी'
[ Wednesday, June 15, 2005  07:03:17 pm]


वृत्तसंस्था

नागपूर : कधी काळी शिवसेनेचे संपर्कप्रमुख म्हणून नागपुरात येणारे संजय निरुपम आता काँग्रेसचे प्रचारक म्हणून आले आहेत. अडवाणींच्या राजीनामानाट्याचा संदर्भ देत निरुपम यांनी भाजपला लबाड विचारधारेचे धनी म्हटले आहे.

भंडारा आणि गोंदिया जिल्हा परिषद निवडणुकांच्या प्रचारासाठी निरुपम आले आहेत.

भाजप अध्यक्ष लालकृष्ण अडवाणी यांनी पाकिस्तानचे संस्थापक महंमद अली जीना यांना सेक्युलर म्हणणे निरुपम यांना भावलेले नाही. जीना सेक्यूलर होते की नव्हते, हे फक्त इतिहासकारच सांगू शकतील. पण स्वातंत्र्यलढ्याच्या काळात हिंदू-मुस्लिमांमध्ये फूट पाडणारे जीनांचे थेर नक्कीच सेक्युलर नाहीत, असे सांगत त्यांनी अडवाणींना फटकारले. अडवाणी राजीनामानाट्यातून भाजपची लबाड विचारधाराच दिसून येते, असेही ते म्हणाले.

केंद सरकारने सेंटॉर हॉटेल निर्गुंतवणुकीतील कथित घोटाळा प्रकरणी माजी मंत्री अरूण शौरींच्या चौकशीचे आदेश दिले आहेत. त्याचे स्वागत करत निरुपम यांनी संसदेत पहिल्यांदा आपणच ही भूमिका मांडली होती, याची आठवण करून दिली.

 
</text>
</doc>
