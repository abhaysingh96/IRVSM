<doc>
<docno>1142333.cms.txt</docno>
<text>
 
देश-विदेश
'राजकारणात हस्तक्षेपाआधी मर्यादांचे भान ठेवा'
[ Wednesday, June 15, 2005  12:03:20 am]


म. टा. विशेष प्रतिनिधी

नवी दिल्ली : राजकीय चढउतारांच्या प्रवासात स्वत:ला कटाक्षाने दूर ठेवून जनतेच्या आकांक्षांकडे आपण लक्ष पुरवणार आहोत की भूतकाळाच्या सीमेत स्वत:ला कैद करून घेऊन, राज्याचा प्रथम नागरिक या नात्याने पार पाडायच्या घटनात्मक जबाबदारीकडे पाठ फिरवणार आहोत, याचा निर्णय प्रत्येक राज्यपालाने करायचा आहे. राजकारणात हस्तक्षेप करण्यापूवीर् आपले अधिकारही राज्यघटनेद्वारे नियंत्रित आहेत, याचे भान राज्यपालांनी सतत ठेवले पाहिजे, असे आवाहन राष्ट्रपती अब्दुल कलाम यांनी मंगळवारी देशभरातील राज्यपालांना केले.

देशातील 28 राज्यांचे राज्यपाल आणि केंदशासित प्रदेशांचे तीन उपराज्यपाल यांच्या राष्ट्रपती भवनात आयोजित परिषदेत राष्ट्रपतींनी या कानपिचक्या दिल्या. बिहार, झारखंड आणि गोव्यात मध्यंतरी राज्यपालांच्या वादग्रस्त ठरलेल्या निर्णयांचा राष्ट्रपतींनी भाषणात थेट उल्लेख केला नसला तरी त्यांनी केलेल्या कानउघाडणीला संदर्भ अप्रत्यक्षरित्या याच घटनांशी होता. दोन दिवसांच्या या परिषदेत अंतर्गत सुरक्षा, सीमेचे संरक्षण, त्सुनामीसारख्या आकस्मिक आपत्तीचे निवारण इत्यादी विषयांवर सखोल विचारविनिमय झाला.

सीमेवरील दहशतवादामुळे राष्ट्रीय सुरक्षा आणि देशाच्या अखंडतेलाच आव्हान निर्माण झाले, याची जाणीव करून देताना राष्ट्रपती म्हणाले, राजकीय असो की नैसगिर्क, कोणतेही संकट राज्यात उद्भवले की राज्याचा प्रथम नागरिक असलेल्या राज्यपालाकडे सर्वांचे लक्ष केंदित होते. भारताला विकसित राष्ट्र बनवण्याच्या प्रवासात या अदृश्य नेतृत्वाची महत्वाची भूमिका आहे.

राष्ट्रपती म्हणाले की, राज्यपाल राज्यातील विद्यापीठांचे कुलपती आहेत. उच्च शिक्षणाबरोबरच प्राथमिक शिक्षणाच्या अभ्यासक्रमांतही बदलांची आवश्यकता आहे. देशात प्रचंड संख्येत असलेला तरुणवर्ग कुशल आणि सृजनशील आहे. त्यांच्या ऊजेर्ला योग्य दिशा मिळाली, तर भारताच्या प्रगतीचा वेग जगात कोणीही रोखू शकणार नाही. यासाठी शिक्षणाची गुणवत्ता वाढवण्याची नितांत आवश्यकता आहे. कुलपती या नात्याने राज्यपालांनी या दिशेने विशेष प्रयत्न केले पाहिजेत.

 
</text>
</doc>
