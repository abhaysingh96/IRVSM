<doc>
<docno>1142334.cms.txt</docno>
<text>
 
देश-विदेश
मेडिकल सीईटीत शंतनू पाटील पहिला
[ Wednesday, June 15, 2005  12:04:16 am]


म. टा. प्रतिनिधी

मुंबई : मेडिकल, इंजिनीअरिंग आणि फार्मसीसाठी एकत्रितरित्या घेण्यात आलेल्या सीईटी परीक्षेत मेडिकलमध्ये साठ्ये कॉलेजचा शंतनू पाटील (पीसीबी-197 मार्क), इंजिनीअरिंगमध्ये साठ्येचाच कुणाल शहा (पीसीएम-199) आणि फार्मसीमध्ये रूपारेलचा फ्रान्सिस सेबस्टियन फर्नांडिस (पीसीबी-97, पीसीएम-197) पहिले आले आहेत.

या परीक्षेसाठी राज्यभरातून एक लाख 50 हजार 259 विद्याथीर् बसले होते. मेडिकलमध्ये मागासवगीर्य गटातून लातूरचा चंदशेखर ज्ञानोबा तांदळे (196), मुलींमधून पूनम राधेश्यामजी बजाज (194) गुणवत्ता यादीत पहिले आले आहेत. इंजिनीअरिंगमध्ये मागासवगीर्यांतून रूपारेल कॉलेजचा सिद्धेश चंदकांत शिरसाट (199), मुलींतून ठाण्याच्या चांदीबाई हिम्मतलाल कॉलेजची विद्या अरुणकुमार वडके (194) हे पहिल्या क्रमांकावर झळकले.

मेडिकल सीईटीचा निकाल 39.92 टक्के इतका लागला आहे. गेल्या वषीर् तो 49.70 टक्के इतका होता. यंदा मेडिकल व इंजिनीअरिंगसाठी एकत्र सीईटी घेण्यात आल्याने निकाल कमी लागल्याचे वैद्यकीय शिक्षण संचालक डॉ. वासुदेव तायडे यांनी सांगितले.

मेडिकल व डेंटल अभ्यासक्रमाच्या प्रवेशासाठी राज्यातून 45 हजार 776 विद्याथीर् पात्र ठरले. इंजिनीअरिंगसाठी पीसीएम गटाची सीईटी दिलेले आणि बारावीत पीसीएम गटात 50 टक्के मार्क मिळविलेले जवळपास सर्वच विद्याथीर् प्रवेशासाठी पात्र ठरले आहेत. सीईटीच्या गुणवत्ता यादीवरून विद्यार्थ्यांची प्रवेशप्रक्रिया राबवण्यात येईल. तंत्रशिक्षण संचालनालयाने जाहीर केलेल्या प्रवेश केंदांवर पाच जुलैपासून ऑप्शन फॉर्म भरून घेण्यात येतील. सीईटीच्या सर्व विद्यार्थ्यांना प्रवेश दिल्यावर उर्वरित जागांसाठी सीईटीची अट शिथिल केली आहे.

 
</text>
</doc>
