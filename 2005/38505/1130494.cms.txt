<doc>
<docno>1130494.cms.txt</docno>
<text>
 
महामुंबई
लघुउद्योजकांनी 'आयआरएमएस'ची मदत घ्यावी
[ Thursday, June 02, 2005  05:17:12 pm]


मुंबई टाइम्स टीम

ठाणे : ग्लोबलायझेशनच्या काळात लघुउद्योगांसमोरची आव्हानं मोठी आहेत. परंतु त्याचबरोबर त्यांना विस्ताराच्या आणि विकासाच्या चांगल्या संधी उपलब्ध आहेत. त्याचा त्यांनी फायदा करून घ्यावा. त्यांना उद्योगाच्या समृद्धीसाठी जी काही तांत्रिक समृद्धी आवश्यक आहे ती देण्यास इंडियन रबर मॅन्युफॅक्चरर्स रिसर्च असोसिएशन (आयआरएमएस) या संस्थेची मदत घ्यावी, असं प्रतिपादन संस्थेचे डायरेक्टर डॉ. एम. एस. बॅनर्जी यांनी केलं.

रबर उद्योगातील लघुउद्योजकांना व्यवसायवाढीसाठी अर्थपुरवठा, निर्यात, तंत्रज्ञान यासंदर्भात माहिती देण्यासाठी संस्थेतफेर् कार्यशाळेचं आयोजन करण्यात आलं होतं. या कार्यशाळेत चेंबर ऑफ स्मॉल स्केल इंडस्ट्रीजचे अध्यक्ष मधु खांबेटे

यांनी लघुउद्योगांची सद्यस्थिती आणि भविष्य यांच्याविषयी विवेचन केलं. तर स्मॉल इंडस्ट्रीज डेव्हल्पमेंट बँक ऑफ इंडियाचे (सिडबी), जनरल मॅनेजर ए. आर. मुरलीधरन आणि ठाण्याचे प्रतिनिधी सुनील केळकर यांनी सिडबीच्या योजनांची माहिती दिली. तसंच सीआयसीआयचे डायरेक्टर पी. के. मुखजीर् आणि डेप्युटी डायरेक्टर आर. बी. गुप्ते, निर्यातीच्या संधींबाबत सुमीत शर्मा आणि तांत्रिक मार्गदर्शन व गुणवत्ता यांच्याबाबत राजेश चौधरी यांनी उद्योजकांना मार्गदर्शन केलं.

काँक्रिटीकरण आणि टायरची स्थिती यांच्याविषयी बोलताना मुखजीर् म्हणाले, आपल्याकडे हाय स्पीड टायर वापरले जात नसत. कारण तसे रस्तेच नव्हते. परंतु आता एक्स्प्रेस वे, काँक्रिटचे रस्ते यामुळे हाय स्पीड टायर येऊ लागले आहेत. त्याचबरोबर काँक्रिटच्या रस्त्यावर टायर फुटण्याच्या प्रमाणातही वाढ झाली आहे. हवेचा दाब व्यवस्थित नसणे, गाडीत लोड व्यवस्थित राहील, याची काळजी न घेणं आणि रस्ते बांधणीत दोष अशी अनेक कारणं त्यामागे आहेत, असल्याचं टायर कंपन्या सांगतात आणि त्यात काही अंशी तथ्यं असल्याचं मुखजीर् म्हणाले.

वाढत्या प्रदूषणामुळे रबर उत्पादनाच्याबाबतीत अमेरिका आणि ब्रिटनने हात आखडता घेतला आहे. त्यामुळे भारत आणि चीन या विकसनशील देशांनी कमीत कमी प्रदूषण होईल, असं रबर उत्पादनाचे मार्ग शोधले आहेत. म्हणूनच भविष्यात रबर लघुउद्योजकांना चांगल्या संधी असल्याचं मत त्यांनी व्यक्त केलं.

 
</text>
</doc>
