<doc>
<docno>1130799.cms.txt</docno>
<text>
 
क्रीडा
बर्थ डे boy
[ Thursday, June 02, 2005  11:03:04 pm]


वृत्तसंस्था

पॅरिस : स्पॅनिश स्टार राफल नादलचा फेंच टेनिस स्पधेर्च्या उपांत्य फेरीत शुक्रवारी मुकाबला होईल तो जगातील अव्वल खेळाडू रॉजर फेडररशी. रॉजरला नमवून शुक्रवारी आपला 19 वा वाढदिवस साजरा करण्याचा निर्धार 'बर्थडे बॉय' नादलने केला आहे.

आपल्या पहिल्या वहिल्या ग्रँडस्लॅम जेतेपदासाठी नादल उत्सुक असून यापूवीर् सलग 21 सामने जिंकणारा हा युवा खेळाडू आणखी एक लढत जिंकून पुढचे पाऊल टाकणार का, याविषयी टेनिस शौकिनांमध्ये उत्सुकता निर्माण झालीय... तर फेडररने विक्रमाच्या दिशेने आगेकूच करण्यास सुरुवात केली आहे. ही स्पर्धा जिंकल्यास चारही ग्रँडस्लॅम जिंकणारा तो जगातील सहावा खेळाडू ठरेल. विम्बल्डन, अमेरिकन, ऑस्ट्रेलियन व फ्रेंच अशा वेगवेगळ्या कोर्टवरील ग्रँडस्लॅम जिंकणे, हा मोठा पराक्रम समजला जातो.

1982 मध्ये स्वीडनच्या मॅटस विलँडरने आपल्या पहिल्याच प्रयत्नात ही स्पर्धा जिंकण्याची करामत केली होती. तगड्या शरीरयष्टीच्या नादललाही आता अशीच किमया करायची आहे.

दुसरी उपांत्य लढत निकोलाय देव्हेदेन्को व मारिआनो प्युरतो यांच्यामध्ये होईल. रशियाच्या देव्हेदेन्कोला या स्पधेर्त बारावे सीडिंग मिळाले असून प्युरतो बीनसीडेड आहे.

यंदाचे वर्ष नादलसाठी सनसनाटी निर्माण करणारे ठरले असून माँटे कालोर् व रोम येथील लागोपाठच्या मास्टर्स स्पर्धांसह पाच जेतेपद पटकावणाऱ्या नादल यंदा खऱ्याने क्ले कोर्टचा बादशहा बनलाय... फेडररलाही नमवण्याची छान संधी नादलकडे चालून आली होती. पण मिआमी मास्टर्स स्पधेर्त पाच सेटच्या चुरशीच्या लढतीनंतर त्याला हार सहन करावी लागली होती.

फेंच स्पधेर्तील मुकाबल्याविषयी नादल म्हणतो, 'फेडरर अव्वल क्रमांकाचा खेळाडू आहे. मला ही लढत जिंकायची असल्यास सवोर्त्तम खेळ करावा लागेल. हा सामना दोघांनाही सोपा जाणार नाही. जिंकणाऱ्या खेळाडूला अग्निपरीक्षा द्यावी लागणार हे निश्चित'. '19 व्या वषीर् ग्रँडस्लॅमच्या अंतिम फेरीत प्रवेश करणे, हा निव्वळ चमत्कारच म्हणावा लागेल. या स्पधेर्पुरते बोलायचे झाल्यास मी उपांत्य फेरी गाठण्याचे लक्ष्य ठेवले होते', असे नादेल म्हणाला.

उपांत्य फेरी गाठण्यासाठी नादेलला अनेक अडथळे पार करावे लागले. तिसऱ्या फेरीत त्याने फ्रान्सच्या रिचर्ड गॅसकेतला नमवले. यंदाच्या वर्षात फेडररला दोनच खेळाडूंनी पराभूत केले आहे आणि त्यापैकी एक आहे तो म्हणजे गॅसकेत. तर चौथ्या फेरीत नादेलने फ्रान्सच्या सेबॅस्टियन ग्रोजेला हरवले. तर उपांत्यपूर्व फेरीत डेव्हिड फेररची लढत मोडून काढली.

फेडरर या स्पधेर्त यंदा सहज प्रवास करत असून चौथ्या फेरीत त्याच्यापुढे कालोर्स मोयाच्या रुपाने मोठे आव्हान उभे राहिले खरे पण मोयाला दुखापतीमुळे अपेक्षित खेळ करता आला नाही आणि फेडररचे काम सोपे झाले. या अव्वल खेळाडूने उपांत्य फेरी गाठताना एकही सेट गमावलेला नाही, हे लक्षात घ्यायला हवे.

 
</text>
</doc>
