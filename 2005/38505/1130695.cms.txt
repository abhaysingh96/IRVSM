<doc>
<docno>1130695.cms.txt</docno>
<text>
 
लेख
नवा इतिहास घडवण्यासाठी सह्यादीच्या हाका!
[ Thursday, June 02, 2005  09:22:18 pm]


स्वराज्याच्या डावपेचात सह्यादीची भूमिका कळीची होती. हा सह्यादी दुष्काळ पाचवीला पूजलेल्या महाराष्ट्राच्या भविष्यकाळाचाही आधार बनू शकतो, असा विश्वास बाळगून काही शहाणी माणसं सध्या कानाकोपऱ्यात वेगवेगळे प्रयोग करून पाहत आहेत... सह्यादीच्या नैसगिर्क उंचवट्यांचा वापर करून पूवेर्कडं कालवा बांधण्याची ही कल्पना आहे. या भागातल्या नद्या जोडण्यासाठी 400 ते 500 कि. मी.चे कालवे काढायचे आणि 1500 ते 5 हजार मीटर लांबीचे बोगदे काढायचे. यामुळे कोकणातले पूर तर थांबतीलच, पण देशावरची पाण्याची चणचणही संपेल, असा दावा केला जात आहे.

सह्यादी. या एका शब्दाभोवती महाराष्ट्राचा केवळ भूगोलच नव्हे, तर इतिहासही जोडला गेला आहे. पुढच्या प्रत्येक पिढीला अभिमान वाटावा, अशा इतिहासाचा सह्यादी नुसता साक्षीदार नव्हता, तो त्याचा आधार होता. स्वराज्याच्या डावपेचात सह्यादीची भूमिका कळीची होती. उगीच नाही मराठी माणसं 'केवळ माझा सह्यकडा' असं म्हणत!

हा सह्यादी दुष्काळ पाचवीला पूजलेल्या महाराष्ट्राच्या भविष्यकाळाचाही आधार बनू शकतो, असा विश्वास बाळगून काही शहाणी माणसं सध्या कानाकोपऱ्यात वेगवेगळे प्रयोग करून पाहत आहेत. राज्य सरकारच्या सेवेतल्या पांडुरंग तोडकर या इंजिनीयरनं गेली काही वर्षं विविध स्तरांवर आपलं म्हणणं मांडण्याचा चिकाटीचा प्रयत्न चालू ठेवलाय. समजून घ्यायची इच्छा असेल तर त्यांचं म्हणणं अगदी सोप्पं आहे.

कोकण आणि घाट असं महाराष्ट्राचं उभं विभाजन करणाऱ्या सह्यादी पर्वतरांगांची एकूण लांबी 700 किलोमीटर एवढी आहे. रुंदीचं म्हणाल तर किमान रुंदी 0.5 कि.मी. आणि कमाल रुंदी 40 कि.मी. आहे. कमीत कमी उंची 600 मीटर तर जास्तीत जास्त उंची 1 हजार 646 मीटर आहे. या नैसगिर्क चढउतारांचा उपयोग करून घेऊन राज्याच्या पाठी लागलेला दुष्काळ आणि पाण्याचं दुभिर्क्ष्य दूर करता येऊ शकेल. लातूरमधला प्रयोग त्या दृष्टीनं पथदर्शक ठरावा. तोडकरांनी नैसगिर्क उंचवट्याचा वापर करून पाच किलोमीटर लांबीचा कालवा काढला. त्यातून 60 हजार घनमीटर पाणी वाचवता आलं आणि 100 हेक्टर जमीन सिंचनाखाली आली. आजूबाजूच्या गावांतल्या दुष्काळात होरपळणाऱ्या गावकऱ्यांनी डोळे विस्फारून हा प्रयोग पाहिला. या प्रयोगासाठी खर्च आला केवळ 12 लाख रुपये. एरव्ही एवढीच जमीन भिजवण्यासाठी तब्बल एक कोटी रुपये खर्चून पाझर तलाव बांधावे लागले असते.

सह्यादीच्या अल्याड असणाऱ्या कोकणात वर्षाला सरासरी चार हजार मि.मी. पाऊस पडतो, आणि डोंगरउतारावरून वाहून जातो. अशा वाहून जाणाऱ्या पाण्याचं प्रमाण आहे 1 हजार 680 टीएमसी! या वायफळ नुकसानीचा गणिती धांडोळा घेतला तर हे नुकसान अंगावर काटा आणणारं वाटेल. महाराष्ट्रातलं सर्वात मोठं धरण म्हटलं जाणाऱ्या जायकवाडी धरणातही एवढी क्षमता नाही. तर सह्यादीच्या पल्याड जेमतेम 400 ते 800 मि. मी. पाऊस पडतो आणि भर पावसाळ्यातही माणसांना पाण्यासाठी दाही दिशा वणवणावं लागतं. त्यासाठी धरण बांधून नाही चालायचं. कारण सह्यादी छाटला तर हाच पाऊस रुसू लागेल. पण या पश्चिमेकडं वाहून जाणाऱ्या पाण्याला पूवेर्कडं वळवलं तर मात्र मोठं नवल घडू शकतं. सह्यादीच्या नैसगिर्क उंचवट्यांचा वापर करून पूवेर्कडं 1 हजार किलोमीटर लांबीचा कालवा बांधण्याची ही कल्पना आहे. या भागातल्या नद्या जोडण्यासाठी 400 ते 500 कि. मी.चे कालवे काढायचे आणि 1500 ते 5 हजार मीटर लांबीचे बोगदे काढायचे. यामुळे कोकणातले पूर तर थांबतीलच, पण देशावरची पाण्याची चणचणही संपेल.

अहमदनगरमधल्या हिवरेबाजार या गावात जलसंधारणाचे आणि शेतीवाडीचे समुचित प्रयोग पोपटराव पवारांनी राबवले आहेत. तेथेही तोडकरांनी सह्यादीच्या माथ्यावरून वाहून जाणारं पाणी 500 आणि 600 मीटरच्या मध्ये बांध घालून पूवेर्कडं वळवलं. त्यामुळे सुमारे 5 हजार चौरस कि. मी. क्षेत्रफळात पाणी साठलं. नगरमधल्या या दुष्काळी भागाला 500 टीएमसी पाणी मिळालं.

या हिवरेबाजारची गोष्ट ऐकण्या- वाचण्यासारखी आहे. या गावात बोअरवेल्सना म्हणजे विंधणविहिरींना बंदी आहे. त्यामुळे गावच्या जमिनीच्या पोटातल्या पाण्याची पातळी बाकी गावांसारखी कमी झाली नाही. 2002-2003 या वषीर् या गावाच्या परिसरात केवळ 200 मि. मी. पाऊस पडला. तरीही पिण्याच्या पाण्याबाबत गाव स्वयंपूर्ण होतं. गावातल्या प्रत्येक हातपंपाला आजही पाणी आहे. पाण्याच्या नियोजनामुळं या गावाचं भाग्यच पलटून गेलं आहे. 2003 मध्ये 180 कुटुंबांपैकी 168 कुटुंबं दारिद्यरेषेखालील आयुष्य जगत होती. आज या गावात 210 कुटुंबं आहेत, आणि एकही दारिद्यरेषेखाली नाही. सरासरी मासिक उत्पन्न 832 रुपयांवरून 11 हजार 893 रुपयांवर गेलंय. पूवीर् पिकाखाली असलेली जमीन 480 हेक्टर होती, आज ती 795 एकर झाली आहे. उन्हाळ्यातही सिंचनाखाली असलेली जमीन 7 हेक्टर होती, ती आज 72 हेक्टर झाली आहे. फळबागांखालील जमीन 7.1 हेक्टरवरून 54 हेक्टरवर गेली आहे. तेलबियांच्या पिकाखालील क्षेत्र 23वरून 104 हेक्टरवर आणि कडधान्याखालील क्षेत्र 31वरून 84 हेक्टरवर गेलं आहे. गावात दुभती जनावरं 19 होती, ती आज 476 झाली आहेत आणि दुधाचं उत्पादन 140 लिटर्सवरून 3 हजार लिटर्सवर गेलं आहे. हे सारं करण्यासाठी सरकारने तर मदत केलीच, पण गावकऱ्यांनीही फंड जमवला.

हे सारं इथं, या महाराष्ट्रातच घडतं आहे. घडवून दाखवणारी सरळसाधी माणसंच आहेत. त्यासाठी फार मोठ्या निधीचीही गरज नाही हे त्यांनी दाखवून दिलं आहे. तरीही आज महाराष्ट्र पाण्याविना तडफडतो आहे. केवळ प्रयोग म्हणून या विचारांकडं किंवा प्रयत्नांकडं न पाहता जगण्याची शैली म्हणूनच आपण सर्वांनी विकसित व्हायला काय हरकत आहे? इतिहासात बुडून सह्यादीचे नुसते कढ काढण्यात कोणतं शौर्य आहे? नवा इतिहास घडवण्यासाठी आजही सह््यादी आपल्याला हाका घालतो आहे आणि त्या आपल्यापर्यंत पोचत नाहीत, यात कोणाचं नेमकं काय चुकतंय?

- प्रतिमा जोशी

 
</text>
</doc>
