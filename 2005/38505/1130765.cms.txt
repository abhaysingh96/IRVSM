<doc>
<docno>1130765.cms.txt</docno>
<text>
 
महामुंबई
संसदेतील गोंधळाचे प्रमाण दरवर्षी वाढतेच!
[ Thursday, June 02, 2005  10:25:22 pm]


म. टा. प्रतिनिधी

मुंबई : देशातील जनतेचे जीवनमान अधिकाधिक सुसह्य व्हावे, यासाठी धोरणात्मक निर्णय घेण्याचे कार्य संसद आणि विधिमंडळे करीत असतात. पण अलिकडच्या काळात संसदेतील कामकाजाचे दिवस सभागृहांतील गोंधळामुळे कमी होत आहेत. त्यामुळे जनतेच्या विकासाच्या प्रश्ानंना न्यायच मिळत नाही, असे तीन मान्यवर संस्थांच्या पाहणीत अहवालात दिसून आले आहे.

देशातील विविध स्वयंसेवी संस्था, संसदपटू आणि समाजजीवनातील बहुआयामी क्षेत्रातील मान्यवरांचा समावेश असलेल्या 'नॅशनल सोशल वॉच कोअलिशन'तफेर् 'सोशल वॉच भारत 2004 : शासन आणि विकास यासंदर्भात जनतेचा अहवाल' टाटा समाजविज्ञान संस्थेचे प्रा. डॉ. एस. परशुरमण आणि पत्रकार मिलिंद कोकजे यांच्या हस्ते गुरुवारी मुंबईत प्रकाशित करण्यात आला.

लोकसभेचे कामकाज 1952 पासून पुढील 36 वषेर् दरवषीर् सरासरी 100 दिवस चालले. 1988 नंतर ही संख्या 102 दिवसांवर आली. हे घसरते प्रमाण कायम असून गेल्या वषीर् गोंधळामुळे संसदेच्या कामकाजाचे 60 तास वाया गेले. या कामकाजाच्या प्रत्येक मिनिटासाठी 18 हजार 430 रुपयांचा खर्च सरकारच्या तिजोरीवर पडतो. इतकेच नव्हे तर राज्यसभेत दहा वर्षांहून अधिक काळ 30 विधेयके पडून आहेत, अशी माहिती 'नॅशनल सेंटर फॉर अॅडव्होकसी स्टडीज'चे अमिताभ बेहार यांनी दिली.

अन्य विकसित देशांच्या तुलनेत सार्वजनिक आरोग्यासाठी सर्वात कमी खर्च करण्याची भारताची ख्याती असून आपला क्रमांक 175 देशांमध्ये 171 वा लागतो. हायकोर्टात सध्या 35.55 लाख खटले प्रलंबित असून हायकोर्टातील 655 न्यायमूतीर्च्या मंजूर पदांपैकी 156 पदे रिक्त आहेत. न्यायसंस्थेने काही चांगले निर्णय घेतले असले तरी काही निर्णय हे मूलभूत हक्कांपासून वंचित करणारे आहेत. न्यायसंस्था आथिर्क उदारीकरणाच्या बाजूने जात असल्याचे काही निर्णयांवरून लक्षात येते, असेही ते म्हणाले.

गरीब व सर्वसामान्य नागरिकांच्या दृष्टीकोनातून भारतीय लोकशाहीतील महत्त्वाच्या संस्थांच्या कामकाजावर लक्ष ठेवणे, संसद, कार्यकारी मंडळ, न्यायसंस्था आणि स्थानिक स्वराज्य संस्था यांच्या कामकाजाबद्दल लोकांमध्ये जागरुकता निर्माण करणे आणि या संस्था आपल्या कामाचे उत्तरदायित्व देण्यास जनतेला बांधील राहतील, असा आमचा प्रयत्न असल्याचे सांगण्यात आले.

 
</text>
</doc>
