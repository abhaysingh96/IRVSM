<doc>
<docno>1130507.cms.txt</docno>
<text>
 
महामुंबई: मुंबई टाइम्स
आबांचं 'ऑपरेशन रेल्वे पोलिस'
[ Thursday, June 02, 2005  05:24:39 pm]


मंुबई टाइम्स टीम

वेळ : रात्री पावणेदहाची... प्रत्येक जण घरच्या ओढीने गाडी पकडण्यासाठी जिवाचा आकांत करतोय. हार्बर प्लॅटफॉर्मवर सुटण्याच्या बेतात असलेल्या गाडीच्या लेडीज डब्याभोवती गदीर्चा घोळका... पांढऱ्या शुभ्र सफारीत आणि सुरक्षेचा कोणताही बडेजाव न मिरवता उभी असणारी वामनमूतीर् सीएसटी रेल्वे स्टेशनमध्ये पोलिसांशी संवाद साधत होती. महिलांच्या सुरक्षेसंदर्भात अनेक प्रश्ानंची सरबत्ती ते करत होते. नेहमी काहीसे उर्मटपणे वागणारे पोलिस अगदी अदबीने वागताना दिसत होते.

प्रश्न विचारणारे साक्षात उपमुख्यमंत्री आर आर पाटील यांनी अचानक भेट दिल्यामुळे रेल्वे पोलिसांची तारांबळ उडाली. तिथल्या कॉन्स्टेबलला प्रश्ान् विचारल्यावर तो चाचपडला, आताच चार्ज घेतोय, अशा थातुरमातुर उत्तरांची ढाल पुढे करून बचावाचा प्रयत्न सुरू झाला, पण गृहमंत्र्यांचे प्रश्न संपतच नव्हते.

मायानगरीत आजच्या घडीला रात्री लोकलमध्ये चौथी सीट मिळणं, मुश्किल झालंय, पण आजही 'महिलाओं के लिए'चे फलक झळकणाऱ्या डब्यांमध्ये गैरप्रकारांच्या बातम्यांनी गेल्या काही दिवसांपासून उच्छाद मांडलाय त्यामुळे उपमुख्यमंत्री- गृहमंत्री आबा पाटील यांनी बुधवारी रात्री अचानक सीएसटी स्थानकात हार्बर लोकलच्या लेडिज डब्यांमध्ये पोलिस ड्युटीवर हजर आहेत का, अशी अचानक भेट देऊन शाहनिशा केली.

गेल्या काही दिवसांपूर्वी, डॉकयार्ड रोड आणि रे रोड दरम्यान वीस वषीर्य युवतीवर अतिप्रसंग बेतला होता. त्यावेळी डब्यात ड्युटीवर पोलिस हजर नव्हते. त्यामुळे नेमकी रात्री लेडिज डब्यांमध्ये कसं वातावरण असतं, याचा अंदाज घेण्याचा प्रयत्न आबा पाटील आवर्जून करत होते. त्यानंतर आबांनी मोर्चा वळवला तो बाहेरगावी जाणाऱ्या ट्रेन्सच्या प्लॅटफॉर्मकडे! वीस मिनिटांच्या या अचानक भेटीत बऱ्याच गोष्टींची खातरजमा करून घेतली.

दरम्यान, आबांनी सीएसटी रेल्वे स्थानकाला दिलेल्या अचानक भेटीची कल्पना खूद्द रेल्वे पोलिसांनाही नव्हती. दोन रेल्वे पोलिस लेडिज डब्यातील आपल्या ड्यूटीवरुन गायब असल्याचे आबांच्या या भेटीत निदर्शनात आले आहे. रेल्वे पोलिसांतफेर् या दोन्ही पोलिसांची नावे अजून उघड करण्यात आलेली नाहीत. हे पोलिस ड्यूटीवरुन का गैरहजर होते? याची सखोल चौकशी करुन त्यांच्यावर योग््य ती कारवाई करण्यात येइल अशी माहिती रेल्वे पोलिस आयुक्त सुरेश खोपडे यांनी 'मुंबई टाइम्स'शी बोलताना दिली.

 
</text>
</doc>
