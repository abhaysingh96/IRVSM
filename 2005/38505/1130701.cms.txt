<doc>
<docno>1130701.cms.txt</docno>
<text>
 
क्रीडा
पाक अधिकाऱ्यांवर मियांदादचे टीकास्त्र
[ Thursday, June 02, 2005  09:26:58 pm]


वृत्तसंस्था

इस्लामाबाद : बुजुर्ग क्रिकेटपटुंच्या सल्ल्याकडे दुर्लक्ष करणाऱ्या पाकिस्तानी अधिकाऱ्यांवर जावेद मियांदादने टीकास्त्र सोडले आहे.

जावेद मियांदाद म्हणाला, मी, इम्रान, अक्रम यांनी पाक क्रिकेटसाठी खूप काही केले आहे. अजूनही आम्ही पाक संघाच्या कामगिरीकडे लक्ष ठेऊन असतो. पण आम्ही केलेल्या सूचनांची दखल अधिकारी घेत नाहीत याचे वाईट वाटते. पाक मंडळाच्या अधिकाऱ्यांना सत्य समजावून घेण्याची आवश्यकताच वाटत नाही.

भारताविरुद्धच्या चांगल्या कामगिरीनंतर संघ काहीसा ढिला पडला आहे असे सांगून तो म्हणाला, काही अधिकारी तर भारतातील कामगिरीतच समाधान मानायला लागले. त्याच चूका पुन:पुन्हा होत राहिल्या. निवडीत काहीही सातत्य दिसत नाही. पाकिस्तानी संघ आता कधी पराजीतच होणार नाही असा समज करून देण्यात आला होता. आता मात्र भ्रमनिरास झाला आहे. योग्यवेळी योग्य तो बोध घ्यायला हवा.

 
</text>
</doc>
