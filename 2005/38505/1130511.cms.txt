<doc>
<docno>1130511.cms.txt</docno>
<text>
 
महामुंबई: मुंबई टाइम्स
पालिकेत वरातीमागून घोडी
[ Thursday, June 02, 2005  05:26:54 pm]


जयंत होवाळ

तीन महिन्यांची लाँग लिव्ह पाहिजे? करा की अॅप्लिकेशन! मंजुरीचे बघू हो. रजेवर जा आणि पुन्हा रुजूही व्हा. रजा मंजूर होणार, पण नऊ महिन्यांनी!! आहे की नाही अजब प्रकार? लग्नाचं निमंत्रण बारशाला पोहोचणार! कुठल्याही यंत्रणांचं कामकाज नियमानुसार चालतं, नियम त्यासाठीच असतात...नियमानुसा र चालायचं नसेल, तर नियमांचं ओझं कशाला वाहताय, हा प्रश्ान् मंुबई महापालिका प्रशासनालाच विचारलेला बरा!

पालिकेच्या स्थायी समितीला हा प्रश्न विचारू शकता, पण समितीलाच या प्रश्ानची उकल झालेली नाही. असो! तशा पालिकेत सुट्ट्या भरपूर, म्हणून तुम्ही नेहमीच ओरड करता! पण या सुट्ट्या फुकट मिळत नाहीत. त्यातून मोठ्या हुद्यावरचे अधिकारी असतील, तर रजेला स्थायी समितीची मंजुरी लागते. म्हणजे तुम्ही निवडून दिलेल्या नगरसेवकांपैकी काही निवडक जाणकार सदस्यांच्या सभेपुढे पालिकेचं बजेट जसं पहिल्यांदा मंजुरीसाठी येतं, तसंच मोठ्या हुद्यावरच्या अधिकाऱ्यांच्या सुट्ट्यांचा मामलाही इथेच मंजुरीसाठी येतो. पण सुट्ट्या घेतल्यानंतर!

पालिकेत एक्झिक्युटिव इंजिनिअर, तसंच इतर समकक्ष पदांवरील अधिकाऱ्यांच्या रजा मंजूर करण्याचे अधिकार महापालिका अधिनियम 84 अ (2) नुसार स्थायी समितीला आहेत. त्यासंबंधीचा प्रस्ताव समितीत येतो, पण संबंधित व्यक्ती रजेवर जाण्यापूवीर् नव्हे; तर ती व्यक्ती रजा उपभोगून आल्यानंतर! त्याचा हा एक नमुना!

सेठ गोवर्धनदास संुदरदास मेडिकल कॉलेजातील सर्वसाधारण औषध वैद्यकशास्त्राचे प्राध्यापक डॉ. डी.आर. कर्नाड यांना अमेरिकन कॉलेज ऑफ फिजिशियनतफेर् फेलोशिप मिळाली. त्यासाठी त्यांनी 30 ऑगस्ट 2004 ते 30 ऑक्टोबर 2004 पर्यंत 62 दिवसांच्या रजेसाठी अॅप्लिकेशन केला. त्यांची रजा मंजूर करण्याबाबतचा प्रस्ताव स्थायी समितीच्या 31 मे 2005 रोजी झालेल्या बैठकीत मांडला. म्हणजे तब्बल सात महिन्यांनी हा प्रस्ताव 'कायोर्त्तर' मंजुरीसाठी आला. अशा प्रकारे प्रस्ताव स्थायी समितीपुढे येत असतील, तर समितीच्या अधिकारांना काही अर्थ आहे की नाही, असा प्रश्ान् स्वाभाविकपणे निर्माण झाला आहे. 'ई- गव्हर्नन्स'च्या युगात साधा रजेचा अर्जही विविध विभागांतून सात महिने प्रदक्षिणा घालतोे, यावरून प्रशासनाच्या कार्यपद्धती किती किचकट आहे, याची प्रचिती येते, अशी टीप्पणी एका अधिकाऱ्याने केली.

प्रशासन स्थायी समितीला जुमानत नाही, असाच अर्थ होतो, असा आरोप राष्ट्रवादीचे गटनेते रवींद पवार यांनी केला. नियम पाळायचे नसतील तर काय अर्थ? समितीचे अध्यक्ष सुनील प्रभूही यांनीही प्रशासनाच्या कार्यपद्धतीचा दोष समितीवर येतो, असे सांगत नाराजी व्यक्त केली.

प्रशासनाच्या अजब कारभाराचे नमुने यापूवीर्ही पाहायला मिळाले आहेत. नगरसेवकांनी विचारलेल्या प्रश्ानंची उत्तरे चार वर्षांनी दिल्याचे उदाहरण अलिकडेच पालिका सभागृहात रवींद पवार यांनी सांगितले होते. विशेष म्हणजे प्रश्ान् विचारणारे दोन्ही सदस्य आता नगरसेवक नाहीत. डेप्युटी चीफ इंजिनिअर (सिव्हरेज ऑपरेशन) हे पद पुढे कायम ठेवण्याबाबत प्रस्तावही असाच उशिरा मांडण्यात आला होता. पदांना कायम करणे किंवा मुदतवाढ देण्यासारखे महत्त्वाचे प्रस्तावही अनेकदा उशिरा मांडले जातात. त्यामुळे कार्यपद्धती अधिक सुटसुटीत होण्याची गरज्ज असल्याचं मत पालिकेचे अधिकारीच व्यक्त करतात.

 
</text>
</doc>
