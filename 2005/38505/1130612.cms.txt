<doc>
<docno>1130612.cms.txt</docno>
<text>
 
अर्थव्यवहार
विमानप्रवास पुन्हा स्वस्त होण्याची चिन्हे
[ Thursday, June 02, 2005  08:05:20 pm]


म. टा. व्यापार प्रतिनिधी

मुंबई : सर्वांत कमी विमान प्रवास भाडे आकारण्याचा दावा करणाऱ्या एअर डेक्कनबरोबरच स्पाइसजेट आणि एअर सहारा या कंपन्यांनी तिकिटांच्या दरांत कपात करण्याचजे निश्चित केले आहे. विमानांसाठी लागणाऱ्या इंधनांच्या (एव्हिएशन टर्बाइन फ्युएल) आंतरराष्ट्रीय भावांत घट झाल्यामुळे ही कपात शक्य होईल. यामुळे प्रति किलोलीटर 3 हजार रुपये बचत होईल. हवाई वाहतूक उद्योगात 30 टक्के खर्च इंधनांवरच होत असतो. तिकिटांचे दर साधारण पाच टक्क्यांनी खाली येतील.

डेक्कनने तिकिटदर कपातीबरोबरच नवीन शहरांना हवाईमार्गांनी जोडण्याचीही घोषणा केली.

तिकिटदरात कपात केल्यामुळे अर्थातच प्रवाशांच्या संख्येत वाढ होऊन कंपनीला माजीर्न स्थिर ठेवण्यास यश मिळते. त्यामुळेच सरकारने खनिज तेलाचे दर कमी केल्यावर कंपनीने खास प्रवाशांसाठी तिकिटदर कमी केले आहेत. एप्रिल महिन्यात सरकारने 10 टक्क्यांनी तेलाचे दर वाढवलेले तेव्हा सर्व कंपन्यांनी तिकिट दर वाढवले होते.

 
</text>
</doc>
