<doc>
<docno>1130665.cms.txt</docno>
<text>
 
लेख
नॅक झाले; पुढे काय?
[ Thursday, June 02, 2005  08:47:21 pm]


आज देशातील सुमारे सहा टक्के विद्याथीर् उच्चशिक्षण घेतात. सध्या 300 विद्यापीठे व 12 हजार महाविद्यालयांमधून साधारण 91 लाख विद्याथीर् शिक्षण घेत आहेत. विस्तार झाला; पण गुणवत्तेत आपण कुठे आहोत? मूल्यमापन आवश्यक आहेच; पण विस्ताराबरोबर सिंहावलोकनही आवश्यक आहे.

महाविद्यालयांचा शैक्षणिक दर्जा तपासून त्यांना 'नॅक'चे प्रमाणपत्र देण्यासाठी गेल्यावषीर् मोठ्या प्रमाणावर मोहीम हाती घेण्यात आली होती. महाविद्यालये तेवढ्यापुरती सजली, नटली; पण नंतर पुन्हा पहिल्यासारखीच वागू लागली का? किती महाविद्यालयांनी 'नॅक' प्रक्रिया गंभीरपणे घेतली? असे अनेक प्रश्ान् आता सामोरे येऊ लागले आहेत. अनेक महाविद्यालयांनी समितीसमोर फसवे चित्र निर्माण केले व ग्रेड मिळवली. काही महाविद्यालये व त्यांना मिळालेली ग्रेड यांचा सव्हेर् केला, तर अनेक प्रश्ान्चिन्हे निर्माण होतात.

नॅकमुळे अध्ययन-अध्यापन प्रक्रिया सुधारली का? नॅक 'जजमेंट'साठी होते, ती 'पनिशमेंट' नव्हती; पण शैक्षणिक प्रक्रिया सुधारण्यासाठी आपली काही बांधिलकी आहे, याची जाण कुणाला व किती आहे? भव्य इमारत, तज्ज्ञ प्राध्यापक, समृद्ध ग्रंथालय असे जाहिरातींतून बिंबवणे म्हणजे चांगले महाविद्यालय नव्हे. अनेक महाविद्यालयांकडे यातील काहीच नसते किंवा काहीतरी असले तर निकषांप्रमाणे नसते. महाविद्यालयात अध्ययन-अध्यमापन प्रक्रिया कशी चालते, भव्य इमारतीत सोयीसुविधा कशा आहेत? चांगल्या परंपरा आहेत का? मूल्य, शिस्त रुजवण्यासाठी काम केले जाते का? अभ्यासोत्तर कार्यक्रम, सांस्कृतिक कार्यक्रमाची रेलचेल समाजासाठी महाविद्यालये काय करतात याचा विचारही आवश्यक आहे. केवळ निकाल चांगले म्हणून महाविद्यालय चांगले असे नव्हे. निकाल चांगला लागणे व लावणे यासाठी विद्याथीर्, परीक्षक, घोटाळे, अध्ययन, अध्यापन प्रक्रिया कारणीभूत असते.

नॅकसाठीच फक्त सर्व पूर्तता करायची, नंतर जैसे थे होणार असेल, तर शिक्षणप्रक्रियेस मोठा फटका बसेल. आदर्श महाविद्यालय रोज आदर्श असलं पाहिजेे. भौतिक सुधारणा पैशांनी करता येतात. नैतिक सुधारणांचे काय? नैतिकता एका रात्रीतून येणार नाही, ती रुजवायला लागते. अध्ययन- अध्यापन प्रक्रिया आणि अन्य अनेक संकल्पना महाविद्यालयांना स्पष्ट नाहीत. काही गोष्टी महाविद्यालयांनी करायच्या असतात हे नॅकमुळे महाविद्यालयांना जाणवायला लागले आहे.

अभ्यासक्रम व जीवनक्रम यांची सांगड शैक्षणिक संस्थेत घालता आली पाहिजे. ध्येयधोरणे जरी शैक्षणिक संस्था ठरवत असल्या तरी अभ्यासक्रम विद्यापीठ तयार करते. संस्था स्थापन करताना पूवीर् काही ध्येयधोरणे असत. त्यात कालानुरूप बदल होणे अपेक्षित आहे. अलीकडेच काही संस्थांनी कोणत्या मंत्र्यामार्फत महाविद्यालय मिळते हा विचार केला. आधी दुकान, मग माल अशा स्वरूपात ही दुकाने उघडली. मंत्र्यांची पहिली सही वाळते ना वाळते, तोच दुसरे महाविद्यालय दिले गेले. विद्यापीठाचा मास्टर प्लॅन कागदावरच राहिला, असेही मध्यंतरी झाले. त्यामुळे अशा महाविद्यालयांच्या भौतिक सुविधांचा प्रश्ान् निर्माण झाला. नॅकमुळे निदान इमारतीला रंग, हिरवळ लावणे हे सुरू झाले.

नॅकमुळे शैक्षणिक संस्थामध्ये आमूलाग्र बदल व्हायला हवा. यापुढे दर पाच वर्षांनी नॅक समिती येणार. यापुढे ई-मेलने हे होणार. त्या दृष्टीने इलेक्ट्रॉनिक युगात महाविद्यालये सज्ज हवीत. अनेक योजना, प्रकल्पांची माहिती हवी असेल तर इंटरनेट, ई-मेल हवी. ऑनलाईन परीक्षा सुरू होणार, यासाठी ही महाविद्यालये सज्ज हवीत. प्रदूषणमुक्त वाहन किंवा आय.एस.आय. ट्रेडमार्कप्रमाणे केवळ शिक्कामोर्तब होणार नसून, ग्रेडमुळे महाविद्यालयांत स्पर्धा वाढेल. जाहिरातीत महाविद्यालये आपल्या ग्रेडचा उल्लेख करतील. पण या ग्रेड कशा दिल्या जातात, याचाही गंभीरपणे विचार व्हायला हवा.

आज शैक्षणिक संस्थाच विद्यापीठाच्या मास्टर प्लॅनप्रमाणे न निघता राजकारण्यांच्या प्लॅनप्रमाणे निघत असतील तर रात्रीतून अवतरलेल्या महाविद्यालयांना भौतिक सुविधा असणार कोठून? नॅकच्या स्वयंमूल्यमापन अहवालात भौतिक सुविधेला 15 गुण आहेत. जाहिरातीतून अवतरलेल्या महाविद्यालयांना एका रात्रीतून भौतिक सुविधा कशा प्राप्त होणार? नॅक समितीसाठी महाविद्यालये केवळ रंगरंगोटी करू शकतील. रात्रीतून चित्र बदलणार नाही; पण या निमित्ताने इमारतीची देखभाल होते. इमारती सुसह्य होतात, हे मान्य करावे लागेल. काही महाविद्यालये लाज वाटावी अशी आहेत. काही लाज राखणारी आहेत. काही 'ताज'सारखी आहेत. नॅकसाठी बऱ्याच ठिकाणी जे नाही ते दाखविण्याचा प्रयत्न होत आहे. अहवालानुसार 'रेकॉर्ड' तयार केले जात आहे. शिक्षणाच्या विकासाबरोबर सुधारणाही आवश्यक आहेत. बदलते संदर्भ लक्षात घेऊन स्पधेर्ला तोंड देण्यासाठी बदलणं आवश्यक आहे. नावीन्यपूर्ण निकडीचे अभ्यासक्रम याची दखल शैक्षणिक संस्थांना घेण्याची वेळ आली आहे. सशक्तीकरण होण्यासाठी आहे त्या साधनसंपत्तीचा जास्तीत जास्त विनियोग, संधी, क्षमता यांचा योग्य वापर नॅकमुळे आवश्यक ठरत आहे. नॅकमध्ये विद्यार्थ्यांनी प्राध्यापकांचे मूल्यांकन करायचे आहे. प्राध्यापकांची तयारी कशी असते, ते चर्चा करतात का? शंकानिरसनासाठी उपलब्ध असतात का? विद्यार्थ्यांनी अभ्यासक्रमाचे मूल्यमापन करण्यासाठीच्या प्रश्ानवल्या आहेत.

नॅकला सामोरे कसे जायचे, एवढ्यापुरतेच उद्दिष्ट ठेवून चालणार नाही. नॅक ही परीक्षा नव्हे, शैक्षणिक प्रक्रिया आहे याचा विसर पडता कामा नये. नॅकमुळे शैक्षणिक जागृती अपेक्षित आहे. लाखो रुपये खर्चून महाविद्यालये हा शैक्षणिक विधी करवून घेण्यासाठी प्रतीक्षा यादीत आहेत.

नॅक समितीसमोर विद्यार्थ्यांना काय विचारलं जाईल. त्याला त्यांनी काय उत्तरे द्यायची, माजी विद्याथीर्, पालक, अध्यापकांनी काय व कसे सामोरे जायचे याची प्रात्यक्षिके व प्रशिक्षण रंगीत तालमी महाविद्यालयात चालू आहेत; पण अध्यापनप्रक्रिया अव्याहत सुरू राहणारी आहे. नॅकपुरता देखाव्याचा डोलारा निर्माण केला, तर शिक्षण प्रक्रियेतला मूळ आत्माच हरवला जाईल. महाविद्यालयात विद्याथीर्च तासाला बसत नसतील तर हे व्यर्थ आहे. अनेक महाविद्यालयांसमोर ही समस्या आहे. प्रवेश व परीक्षा यापेक्षाही महाविद्यालये काही करू शकतात हे समाजासमोर यायला हवं व नॅक ही संधी आहे. नॅकमुळे अनुदानावर काही परिणाम होणार नाही, या भ्रमात राहून चालणार नाही. महाविद्यालये हेल्थ सव्हिर्सेस पुरवितात का? सेल्फ फिनान्सिंग कोसेर्स आहेत का? विद्यार्थ्यांना रोजगार, स्वयंरोजगारासाठी कारखाना, उद्योगसमूह, व्यवस्थापन यांच्याशी त्यांचे लिंकेजेस आहेत का? विद्यार्थ्यांना पदवी मिळवून देणे एवढेच ध्येय व उद्दिष्ट आहे का? अनेक गोष्टी करायला हव्यात, हे महाविद्यालयांना माहीत आहे; पण क्षमता, आथिर्क मर्यादा व दृष्टीशिवाय हे शक्य नाही. प्रमाणीकरण करण्यासाठीच्या बाबी महाविद्यालयांना माहीत आहेत; पण यासाठीचा शैक्षणिक संस्कार काही महाविद्यालयांवर झालाच नाही. एक सोपस्कार म्हणून काही महाविद्यालये चालू आहेत. वशिल्याचे प्राध्यापक, व्यवस्थापनावर सर्व नातेवाईकच, महाविद्यालयाला अर्थप्राप्तीचे साधन समजणे, राजकारण करणे यासाठीच महाविद्यालय असेल तर नॅकला ते सामोरे कसे जाणार? स्थानिक सल्लागार समितीचा वैधानिक इशारा न मानणारी महाविद्यालये चालूच आहेत. नॅक तपासणी करणार नाही, गुणदोष दाखवणार नाही, फक्त स्वयंमूल्यमापन अहवालाची पडताळणी करणार. नॅकमुळे शैक्षणिक दारिद्यरेषेखालील महाविद्यालये उघडकीस येतील का? प्रत्येकाचा बुद्ध्यांक ठरलेला, त्यात फार वाढ होत नाही. प्रत्येक महाविद्यालयाला व्यक्तिमत्त्व असते. ते सुधारताही येते; पण बुद्ध्यांक, गुणवत्तांक यात फरक नॅकमुळे पडेल का? इमारत रंगवता येईल, पण नॅकच्या आदर्श, वास्तव चित्रात रंग भरून शैक्षणिक इंदधनुष्य अवतरणार आहे का? सर्वांनाच हे शिवधनुष्य पेलणार आहे का?

आज देशातील सुमारे सहा टक्के विद्याथीर् उच्चशिक्षण घेतात. सध्या 300 विद्यापीठे व 12 हजार महाविद्यालयांमधून साधारण 91 लाख विद्याथीर् शिक्षण घेत आहेत. विस्तार झाला, पण गुणवत्तेत आपण कुठे आहोत? मूल्यमापन आवश्यक आहे. विस्ताराबरोबर सिंहावलोकनही आवश्यक आहे. बदललेेले संदर्भ लक्षात घेऊन शिक्षण प्रक्रिया बदलायला हवी. मानसिकता बदलायला हवी. नॅकमधील सातत्य महाविद्यालयांना तारणार आहे. नॅकमुळे जास्तीचे अनुदान मिळेल. महाविद्यालयांना शैक्षणिक शिस्त लागेल, भविष्याचे नियोजन करण्याची शिस्त लागेल, स्पधेर्मुळे स्पधेर्त टिकण्याची धडपड सुरू होईल, चैतन्य येईल. महाविद्यालयांना मिळणारा दर्जा ही त्यांची ऊर्जा ठरेल.

जाहिरातीच्या युगात प्रमाणीकरण आवश्यक आहे. महाविद्यालयांनाही त्यामुळे संजीवनीच मिळणार आहे; पण त्यासाठी नॅककडे विधायक दृष्टिकोनातून बघायला हवे. नॅक ही सातत्याने चालणारी प्रक्रिया आहे, हे मान्य करावे लागेल; अन्यथा सारी शैक्षणिक प्रक्रियाच गोंधळाची होऊन जाईल.

- डॉ. अनिल कुलकर्णी

 
</text>
</doc>
