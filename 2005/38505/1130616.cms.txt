<doc>
<docno>1130616.cms.txt</docno>
<text>
 
अर्थव्यवहार
मुंबई : अर्थसंस्थांनी धातू उत्पादक कंपन्यांच्या शेअर्सच्या सपाटून केलेल्या विक्रीमुळे दोन दिवस तेजीत गेलेला मुंबई शेअर बाजार गुरूवारी सत्तरहून अधिक अंशांनी घसरला. विक्रीचा सर्वाधिक फटका 'सेल', एसार स्टील, इस्पात इंडस्ट्रीज या कंपन्यांना बसला. पाठोपाठ 'आयटी', गृहोपयोगी वस्तू उत्पादक कंपन्या, बँका, खनिज तेल व भूगर्भ वायू कंपन्यांच्या शेअर्सचे भावही उतरले.
[ Thursday, June 02, 2005  08:08:08 pm]


वृत्तसंस्था

नवी दिल्ली : केंदीय अर्थमंत्री पी. चिदंबरम शुक्रवारी बँकांच्या प्रमुखांची बैठक येथे घेणार असून, तीत पुढील टप्प्यातील बँकिंग क्षेत्र सुधारणांसह महत्त्वाच्या प्रश्ानंवर चर्चा करणार आहेत. या बैठकीस सर्व सरकारी बँकांच्या अध्यक्षांशिवाय अर्थ मंत्रालयाचे ज्येष्ठ अधिकारी, इंडियन बँक्स असोसिएशनचे पदाधिकारीही उपस्थित राहणार असल्याचे अर्थ मंत्रालयाच्या गोटातून सांगण्यात आले. अर्थव्यवस्थेच्या वाढीचा दर 7 टक्क्यांवर राखण्यासाठी पतपुरवठ्याची उद्दिष्ट्ये ठरविण्याबाबतही या बैठकीत या बैठकीत चर्चा होणार आहे.

कृषि क्षेत्राला पतपुरवठा

श्री. चिदंबरम 2005-06 आथिर्क वर्षासाठी कृषि क्षेत्राला पतपुरवठ्याचे उद्दिष्ट 1,41,000 कोटी रु.वर निश्चित करण्याची शक्यता आहे. बँकांनी आधीच्या आथिर्क वर्षात कृषि क्षेत्राच्या 3 टक्के वाढीचे उद्दिष्ट साधण्यासाठी त्यांना देण्यात आलेल्या उद्दिष्टापेक्षा अधिक, म्हणजे 1,15,000 कोटी रुपयांची कजेर् वितरित केली होती. ठोक देशी उत्पादनात ('जीडीपी') सात टक्क्यांपेक्षा अधिक वाढ राखण्यासाठी पायाभूत सोयीनिमिर्ती, उत्पादन क्षेत्र आणि निर्यात या क्षेत्रांनाही पतपुरवठ्यात वाढ करण्यास अर्थमंत्री बँकांना सांगतील, असे समजते. बँकिंग क्षेत्र सुधारणांचा पुढील टप्पा गाठण्यासाठी केंदातील संयुक्त पुरोगामी आघाडीच्या ('युपीए') सरकारने बँकिंग कायद्यांमध्ये सुधारणा घडवून आणण्यासाठी संसदेला सादर करण्याकरिता तयार केलेल्या विधेयकांची माहिती अर्थमंत्री या बैठकीत बँक प्रमुखांना देतील.

गेल्या 12 महिन्यांत केंदातील 'युपीए' सरकारने सरकारी क्षेत्रातील बँकांना अधिक स्वायत्तता दिली असून, त्यांना व्यवसायातील वाढ कायम राखण्यासाठी भांडवल बाजारातून भांडवल (निधी) उभारण्याकरिता प्रोत्साहन दिले आहे.

लोकसभेत दोन विधेयके

सरकारने लोकसभेत बँकिंग क्षेत्र सुधारणांची दोन विधेयके याआधीच सादर केली आहेत. देशाची मध्यवतीर् बँक असलेल्या भारतीय रिर्झव्ह बँकेला अर्थव्यवस्थेतील पतपुरवठ्याचा ओघ वाढविण्यासाठी अधिक लवचिकता प्रदान करणे आणि बँकांची नफाक्षमता वाढविणे ही लक्ष्ये गाठण्यासाठी 'बँकिंग रेग्युलेशन्स अॅक्ट' आणि 'आरबीआय अॅक्ट' या दोन कायद्यांत सुधारणा घडवून आणणारी ही दोन विधेयके आहेत. ती सध्या संसदेच्या अर्थविषयक स्थायी समितीकडे विचारार्थ सोपविण्यात आली आहेत.

'आयबीए'चे सादरीकरण

इंडियन बँक्स असोसिएशन अर्थात 'आयबीए' या बैठकीत गेल्या आथिर्क वर्षातील बँकिंग उद्योगाचा आढावा सादर करणार आहे. 2007 वर्षापासून अमलात येणाऱ्या बँकिंग व्यवसायासाठीच्या 'बॅझल टू' निकषांच्या पूर्ततेकरिता सरकारी बँकांना तयार व अधिक सशक्त बनविण्यासाठी कोणती पावले उचलावीत याबाबतच्या शिफारशी 'आयबीए' अर्थमंत्र्यांपुढे मांडणार आहे.

 
</text>
</doc>
