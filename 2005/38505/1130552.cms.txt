<doc>
<docno>1130552.cms.txt</docno>
<text>
 
महाराष्ट्र
संगीत नाट्य महोत्सवात संगीत सौभद प्रथम
[ Thursday, June 02, 2005  06:20:01 pm]


म. टा. वृत्तसेवा

सांगली : सांगलीत झालेल्या 44 व्या महाराष्ट्र राज्य संगीत नाट्य महोत्सवात पुण्याच्या गंधर्वभूषण जयराम शिलेदार संगीत नाट्यसेवा ट्रस्टच्या 'संगीत सौभद' या नाटकाने प्रथम क्रमांक मिळवला तर सांगलीच्या देवल स्मारक मंदिराच्या डॉ. दयानंद नाईक यांना 'संगीत बावनखणी'साठी दिग्दर्शनाचे प्रथम पारितोषिक मिळाले.

या नाट्य महोत्सवात गोव्याच्या अष्टगंध संस्थेने सादर केलेल्या 'संगीत मंदारमाला' या नाटकास द्वितीय पारितोषिक मिळाले, तर अमृतनाट्य भारती (मुंबई) यांनी सादर केलेल्या 'संगीत धन्य ती गायनी कला' या नाटकास तृतीय क्रमांक मिळाला.

या नाट्य महोत्सवातील इतर पारितोषिके अशी : उत्कृष्ट साथ : (ऑर्गन व तबला) प्रथम पारितोषिक : ऑर्गन-भासरकर पेढे व तबला-श्रीनिवास शेंबेकर (मन्वंतर कलामंडळ, वसई सं. मानापमान) संगीत बावनखणीतील मोरशास्त्री या भूमिकेसाठी श्रीनिवास जरंडीकर यांना अभिनयाचे रौप्यपदक मिळाले. खलवायनने (रत्नागिरी) सादर केलेल्या संगीत मत्स्यगंधा या नाटकातील चंडोलच्या भूमिकेसाठी मनोहर जोशी यांनाही अभिनयाचे पारितोषिक मिळाले. स्त्री कलांवतांमध्ये संगीत तीर्थक्षेत्र नाटकातील कीतीर्च्या भूमिकेसाठी कोमल म्हात्रे यांना अभिनयाचे पारितोषिक मिळाले. संगीत मत्स्यगंधा नाटकातील सत्यवतीच्या भूमिकेसाठी पुष्पा शिरोडकर यांनाही अभिनयाचे पारितोषिक देण्यात आले. पुरुषांत गायनासाठीचे रौप्यपदक अमृतनाट्य भारतीने (मुंबई) सादर केलेल्या 'संगीत धन्य ते गायनी कला' या नाटकातील तानसेनच्या भूमिकेसाठी कमलाकांत गवस यांना मिळाले.

'संगीत सौभद' मधील कृष्णाच्या भूमिकेसाठी चिन्मय जोगळेकर यांनाही गायनासाठी पुरस्कार मिळाला. स्त्री कलावंतांत 'संगीत धन्य ते गायनी कला' या नाटकातील पूर्णाच्या भूमिकेसाठी अरुणा गणपुळे यांना गायनाचे रौप्यपदक देण्यात आले. संगीत सौभद नाटकातील सुभदाच्या भूमिकेसाठी भक्ती करंदीकर यांनाही गायनासाठी पुरस्कार मिळाला.

 
</text>
</doc>
