<doc>
<docno>1129632.cms.txt</docno>
<text>
 
महामुंबई
दिल्लीचे नियंत्रण मुंबईवर नको
[ Thursday, June 02, 2005  12:06:37 am]


सुकृत खांडेकर

मुंबई : मुंबईच्या विकासाचे प्रकल्प राबवण्यासाठी केंदाने मार्गदर्शन करावे, आथिर्क मदत द्यावी पण मुंबईवर केंदाचे कोणत्याही स्वरूपात नियंत्रण असता कामा नये, अशी भूमिका राष्ट्रवादी काँग्रेसच्या सुरत येथे होणाऱ्या राष्ट्रीय अधिवेशनात मांडण्यात येणार असल्याचे समजते. मुंबई ही महाराष्ट्राची राजधानी असून महाराष्ट्राचा अविभाज्य भाग आहे, मुंबईसाठी 105जणांनी हौतात्म्य पत्करले, मुंबईच्या विकासाच्या नावाखाली मुंबईसाठी स्वतंत्र सीईओ नेमण्यासही पक्षाचा विरोधच राहील, असे पक्षाच्या ज्येष्ठ नेत्याने 'महाराष्ट्र टाइम्स'ला सांगितले.

राष्ट्रवादीचा सातवा वर्धापनदिन सुरत येथे 10 जून रोजी साजरा होणार आहे. या राष्ट्रीय अधिवेशनानिमित्त केंदातील यूपीएमधील सर्व घटकपक्षांच्या प्रमुखांना निमंत्रित करण्यात आले आहे.

राष्ट्रवादीचे अध्यक्ष शरद पवार तिसरी आघाडी स्थापन करण्याच्या प्रयत्नात असल्याची आवई मध्यंतरी उठवण्यात आली होती, परिणामी काँग्रेसमधे तणावाचे वातावरण निर्माण झाले होते. तिसऱ्या आघाडीच्या निमिर्तीचा भ्रम दूर व्हावा या हेतूने पवारांनी सोनिया गांधींसह यूपीएतील सर्वच घटकपक्षांच्या प्रमुखांना सुरतच्या अधिवेशनास निमंत्रित केले आहे.

पी. ए. संगमा यांनी अद्याप राष्ट्रवादीत प्रवेश केला नसला, तरी ते सुरत अधिवेशनाला उपस्थित राहणार आहेत. ते संसदेत तृणमूल काँग्रेसचे खासदार असून तृणमूलच्या सवेर्सर्वा ममता बॅनजीर् या स्वत:च राष्ट्रवादीत येण्यास उत्सुक असल्याचे फिलर राष्ट्रवादीकडे येत आहेत. ममता यांचा स्वभाव हट्टी आणि एककल्ली असल्याने त्यांना राष्ट्रवादीच्या नेत्यांनी अद्याप प्रतिसाद दिलेला नाही.

वरुण गांधीही भाजप सोडून राष्ट्रवादीत येण्यास एका पायावर तयार आहेत. त्यांना पक्षसंघटनेत पद हवे आहे, असे समजले. अ. भा. राष्ट्रवादी युवक काँग्रेसच्या अध्यक्षपदाची त्यांना अपेक्षा आहे. जितेंद आव्हाड यांच्या राजीनाम्यामुळे हे पद सध्या रिकामे आहे. वरुणला पक्षात घेतल्यास सोनिया गांधींना काय वाटेल, याचा अंदाज घेऊनच यासंबंधीचा निर्णय घ्यावा लागेल.

सुरत अधिवेशनात संमत होणाऱ्या राजकीय ठरावाबाबत मोठी उत्त्सुकता आहे. बिहार निवडणुकीत भाजपच्या विरोधात यूपीए आणि अन्य धर्मनिरपेक्ष पक्षांची मोट बांधण्याची जबाबदारी पवारांवर सोपविण्यात येईल असे समजते. एन्रॉनसंबंधी पवारांनी घेतलेल्या भूमिकेचे अधिवेशनात समर्थन केले जाईल.

 
</text>
</doc>
