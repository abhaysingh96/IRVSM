<doc>
<docno>1130656.cms.txt</docno>
<text>
 
बहुतांची अंतरे
मायावी मुशर्रफ!
[ Thursday, June 02, 2005  08:41:08 pm]


गेल्या 55-60 वर्षांचा विचार करता पाकिस्तानात आजवर होऊन गेलेल्या सत्ताधीशांत मुशर्रफ हे सर्वात धूर्त सत्ताधारी वाटतात. काश्मीर हा भारत, पाकिस्तान आणि काश्मिरी जनता यांच्यातील वादग्रस्त प्रश्ान् आहे, हे येनकेन प्रकारेन जगापुढे आणण्यात मुशर्रफ यशस्वी ठरले असून, अमेरिकेच्या चालीने हा प्रश्ान् मुशर्रफ यांनी भारताच्या भूमिकेविरुद्ध आंतरराष्ट्रीय बनवला आहे. या बाबतीतील आपली दीर्घकाळची कणखर आणि न्याय्य भूमिका आता पातळ झाली आहे.

मुशर्रफ आज जशी मनमोहनसिंग यांची तारीफ करीत आहेत, तशीच काल ते वाजपेयींचीही करीत होते. लाहोर बससेवा सुरू करून भारताने जी सद्भावना दाखविली, त्याला कारगिलच्या आक्रमणाने उत्तर देणारे हे तथाकथित शांतताप्रिय आणि सुसंस्कृत गृहस्थ! भारताने, वाजपेयींनी आग्रा येथे मुशर्रफ यांचे अभूतपूर्व स्वागत केले; पण आग्रा परिषदेत छाप पाडली ती मुशर्रफ यांनी, वाजपेयींनी नव्हे.

मुशर्रफ यांच्याप्रमाणेच काश्मीरमधील फुटीरवादी तरी आज स्वयंशासनाशिवाय दुसरे काय मागत आहेत? स्वयंनिर्णयाचा आणि भविष्यकाळात काश्मीर भारतापासून पूर्णपणे तोडण्याचा मार्ग मुशर्रफ यांनी सुचविलेल्या स्वयंशासनाच्या योजनेतूनच जातो! तोपर्यंत भारताने हजारो कोटी रुपये ओतून काश्मीरचा सर्व बाजूंनी उत्कर्ष करायचा, लष्करी संरक्षण करायचे!

मुशर्रफ सध्या गोड, भावनेला हात घालणारे बोलत आहेत; पण त्यामुळे आमची काही मंडळी हुरळून गेल्यासारखी वाटतात. आपण काहीसे भावनाप्रधान, सहिष्णू असल्याने युद्धात आपण जिंकलो तरी तहात, वाटाघाटीत हरतो, असे बऱ्याच वेळा दिसून आले आहे. ताश्कंद करार रशियाने आपल्यावर लादला. काश्मीरमध्ये शस्त्रसंधी केली नसती, तर आजची वेळ आली नसती. मुशर्रफ यांनी दिलेले कोणतेही प्रस्ताव अभ्यासताना त्यांच्या अतिधूर्त, मायावी, भावात्मक बोलण्याला आपण बळी तर पडत नाही ना, हे पाहण्याची गरज आहे.

सुधाकर वढावकर, ठाणे.

 
</text>
</doc>
