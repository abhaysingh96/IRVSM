<doc>
<docno>1130812.cms.txt</docno>
<text>
 
महाराष्ट्र
हेल्मेट न घातल्याबद्दल महापौरांवर गुन्हा दाखल
[ Thursday, June 02, 2005  11:31:59 pm]


म. टा. वृत्तसेवा

सोलापूर : हेल्मेट न घालता स्कूटर/ मोटरसायकल रॅली काढल्याबद्दल सोलापूरचे महापौर विठ्ठल जाधव, उपमहापौर दिलीप कोल्हे, विरोधी पक्षनेते पांडुरंग दिड्डुी यांच्यासह 30 जणांवर सदरबाजार पोलिस ठाण्यात गुन्हे दाखल झाल्याची माहिती पोलिसांनी गुरुवारी दिली. हा मोर्चा बुधवारी निघाला होता.

सोलापूरपासून औरंगाबादपर्यंतच्या जिल्ह्यांत हेल्मेटसक्ती बुधवारपासून लागू झाली. पहिल्याच दिवशी सोलापूर शहर व जिल्ह्यातील 622 जणांकडून 60 हजार रुपये दंड वसूल करण्याची कामगिरी पोलिसांनी केली! राज्यातील अन्य जिल्ह्यांच्या अनुभवामुळे हेल्मेटविरोधी वातावरण येथे तयार होतेच; त्यामुळे रॅलीबरोबरच उपोषणे, रास्ता रोको आदी मार्गांनी जिल्हाभर निषेध प्रकट झाला. हेल्मेटसक्तीची अमलबजावणी पोलिसांनी लोकांवर चोख केली; पण अनेक पोलिसच हेल्मेटविना मोटरसायकलींवरून फिरत होते.

 
</text>
</doc>
