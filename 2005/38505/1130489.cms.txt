<doc>
<docno>1130489.cms.txt</docno>
<text>
 
प्रगती फास्ट
मॅथ्सशी मैत्री
[ Thursday, June 02, 2005  05:14:12 pm]


नुकताच मंुबई युनिव्हसिर्टी बीएस्सीचा रिझल्ट जाहीर झाला. यात रूपारेल कॉलेजचा अक्षय राणे पहिला आला. बीएस्सी इन मॅथ्समध्ये त्याला 93.25 टक्के मिळाले. मॅथ्स विषय एकतर विद्यार्थ्यांना खूप कठीण वाटतो किंवा यात काय करिअर करणार, असा प्रश्न असतो. पण यातल्या संधीं वेळीच ओळखून अक्षयने स्पधेर्त आघाडी घेतली.

गिरगावातल्या सेण्ट टेरेसा हायस्कूलमधून शालेय शिक्षण घेतलं. दहावीला 89 टक्के मार्क मिळाल्यावर मी रूपारेलमध्ये सायन्सला प्रवेश घेतला. पण तेव्हाच ठरवलं होतं, की बारावीनंतर इंजिनीअरिंग किंवा मेडिकलला जायचं नाही. मला या शाखेत करिअर करण्याची विशेष अशी आवड नव्हती.

बारावीत मला पीसीएममध्ये 94 टक्के मार्क मिळाले. मॅथ्स मला खूप आवडायचं. मी या विषयात रिसर्च करायचं ठरवलं. त्यासाठीच रूपारेलमध्ये एफवायबीएस्सीला प्रवेश घेतला. टीवायला मी संपूर्ण मॅथ्स विषय अभ्यासासाठी निवडला. यात आम्हाला चार पेपर मॅथ्सचे तर दोन पेपर अप्लाइड कम्पोनण्ट म्हणून निवडलेल्या विषयाचे होते.

मॅथ्स विषयात मल्टी-व्हेरिएबल कॅल्क्युलस, अल्जीब्रा, डिफरेन्शिअल इक्वेशन्स अॅण्ड मेकॅनिक्स, अॅनालिसेस या चार पेपरचा समावेश होता. प्रत्येक विषयाला दीडशे मार्क असतात. त्यात शंभर मार्कांची लेखी परीक्षा आणि पन्नास मार्कांच्या प्रॅक्टिकल परीक्षेची तयारी करावी लागते. मल्टी-व्हेरिएबल कॅलक्युलसमध्ये लिमिट्स-कण्टिन्युटी, डेरिव्हेटिव, इण्टिग्रेशन या गोष्टी अभ्यासाव्या लागतात. अल्जिब्रामध्ये ग्रुप थिअरी, रिंग्ज थिअरी, लिनिअर अल्जीब्रा, इण्डिग्रल डोमेन, फॅक्टरायजेशन आदी गोष्टींचा अभ्यासाव्या लागतात.

डिफेरेन्शिअल इक्वेशन्स अॅण्ड मेकॅनिक्स या विषयातील मेकॅनिक्स हा विषय साधारणपणे फिजिक्सशी संबंधित असतो. अॅनालिसेस हा माझा सर्वात आवडता विषय होता. मॅट्रिक्स स्पेसेस, कॅण्टिन्युइटी, कनेक्टेडनेस, कॉम्पॅक्ट सिक्वेन्स अॅण्ड सिरीज या गोष्टी अॅनालिसेस या विषयात शिकता आल्या.

वैकल्पिफ विषय म्हणून मी कम्प्युटर प्रोग्रामिंग अॅण्ड सिस्टिम अॅनालिसेस विषयाची निवड केली होती. त्यात लेखी पेपर प्रत्येकी साठ मार्क आणि दोन्ही पेपरची एकत्रित प्रात्यक्षिक परीक्षा 80 मार्कांसाठी होती. पहिल्या पेपरमध्ये ऑपरेशन सिस्टिम, सिस्टिम अॅनालिसेस आणि बेसिक भाषेचा अभ्यास होता. तर दुसऱ्या पेपरसाठी तुम्हाला फॉस्सप्रो, एमएस ऑफिस, सी, सी ++ चा अभ्यास करावा लागतो.

कॉलेज सकाळी साडेआठ ते दुपारी दोनपर्यंत असायचं. प्रत्येकाची अभ्यास करण्याची पद्धत वेगळी असते. मी अभ्यासासाठी कधीही जागरण केलं नाही किंवा सतत तासन्तास बसूनही अभ्यास केला नाही. सातत्य आणि नियमितपणा मात्र नेहमी जोपासला. मॅथ्समध्ये सरावाला सगळ्यात जास्त महत्त्व असतं.

मॅथ्समधील थिअरी तुम्हाला सतत वाचत राहवी लागते. जर एखादं तत्त्व तुम्ही विसरलात तर त्यावर आधारित गणितं सोडवणं कठीण होतं. पेपरात वीस मार्कांचे पाच प्रश्न असून त्यातल्या प्रत्येकातला 'अ' प्रश्न साधारणपणे थिअरीवर विचारला जाऊन तो अनिवार्य असतो. तर 'ब' 'क', असे पुढचे उपप्रश्न म्हणजे गणितं असतात. मॅथ्सला जेवढा सराव कराल, तेवढा कमीच! त्यामुळे कॉलेजच्या अभ्यासाबरोबर मी कोचिंग क्लासही केलं होतं. कोचिंग क्लासमध्ये घेतल्या गेलेल्या पेपरांचा मला फायदा झाला.

कॉलेजमधील प्राध्यापिका चित्रे, प्रा. मेहता आणि एचओडी डॉ. जोशी यांचं मार्गदर्शन मिळाल्यामुळे मॅथ्स अधिकच सोपं वाटू लागलं. साधारणपणे नोव्हेंबर महिन्यापासून दर रविवारी एका टेस्ट सिरीजचे पेपरही सोडवले. त्यामुळे वेळेत पेपर पूर्ण करण्यासाठी परीक्षेच्या दिवशी खूप आटापिटा करावा लागला नाही. युनिव्हसिर्टीची मान्यताप्राप्त प्रश्नसंच आणि प्रॅक्टिकल बुक असतं. त्याचा सराव केला होता. तसंच रेफरन्ससाठी असणाऱ्या पुस्तकातून प्रश्न सोडवण्यावरही भर दिला. युनिव्हसिर्टीचे आधीच्या वर्षांचे पेपर सोडवण्याचा खूप फायदा होतो.

एफवाय, एसवाय दोन्ही वर्षांत मीच पहिला आलो होतो. त्यामुळे सगळ्यांच्या अपेक्षा वाढल्या होत्या. पण त्याचं कधीच ओझ वाटलं नाही. उलट त्यांच्या अपेक्षा पूर्ण करण्यासाठी अधिक मेहनत करण्याची मानसिकता तयार झाली. मॅथ्मशी संबंधित अनेक उपक्रमांतून माझा सहभाग असायचा. कॉलेजमध्ये मी वैदिक गणितही शिकलो. काही आंतरमहाविद्यालयीन स्पर्धातून मॅथ्स प्रेझेण्टेशन स्पधेर्त मी पारितोषिकं मिळवली आहेत. फ्रेंच भाषेचा पहिल्या लेव्हलचा अभ्यासक्रम मी पूर्ण केला आहे. आता एमएस्सी करून मॅथ्समध्ये संशोधन करायचं माझ स्वप्न आहे.

- गणेश आचवल

 
</text>
</doc>
