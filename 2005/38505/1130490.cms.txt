<doc>
<docno>1130490.cms.txt</docno>
<text>
 
प्रगती फास्ट
पर्यटनाची कला
[ Thursday, June 02, 2005  05:15:22 pm]


ट्रॅव्हल अॅण्ड टूरिझम सेक्टरमध्ये करिअर करायचं असेल तर सटिर्फिकेट, डिप्लोमा, डिग्री कोर्स उपलब्ध आहेत. बारावी किंवा ग्रॅज्युएशननंतर तुम्हाला हे कोर्स करता येतात. या ट्रेनिंगला परदेशी भाषेच्या प्रभुत्वाची जोड दिली तर आंतरराष्ट्रीय पातळीवरील संधींचाही विचार करता येईल.

ट्रॅव्हल अॅण्ड टूरिझम हे जगातील फार मोठं व्यवसाय क्षेत्र आहे. त्या क्षेत्रामुळे अनेकांना उपजिविकेचं साधन उपलब्ध होतं. तसंच या माध्यमातून संपर्काचं प्रमाण वाढल्यामुळे आंतरराष्ट्रीय पातळीवर प्रेमभाव आणि सामंजस्य निर्माण होतं. एकूणच पर्यटन व्यवसायाचा सगळ्यात जास्त फायदा देशाला परकीय चलन मिळण्यासाठी होतो.

सविर्स इण्डस्ट्रीतील या सेक्टरमध्ये जॉब आणि बिझनेसच्या अनेक संधी उपलब्ध आहेत. इथे तुम्हाला टिकीट बुकिंगपासून टूरचं नियोजन करण्यापर्यंतची विविध कामं करावी लागतात. यासाठी विद्यार्थ्यांचा फक्त पर्यटन क्षेत्रात इण्टरेस्ट असून चालत नाही. तुम्हाला फायनान्स, मॅनेजमेण्ट यासारख्या विषयाचंही ज्ञान असावं लागतं. शिवाय सविर्स इण्डस्ट्री असल्यामुळे ग्राहकांना हाताळण्याचं कौशल्य अवगत करणं आवश्यक असतं.

या क्षेत्रात काम करताना मोकळा स्वभाव, प्रवासाची आवड, संभाषणकौशल्य, प्रवासाची आणि हिंडण्या-फिरण्याची आवड, उत्सुकता, स्मरणशक्ती, व्यवहारज्ञान, संयोजनाची आवड, आत्मविश्वास या गोष्टी आवश्यक असतात. कोर्स करताना तुम्ही एखादी परदेशी भाषा अवगत केली तर परदेशातील करिअरच्या संधींचा विचार करता येईल.

टॅव्हल आणि टूरिझममध्ये खालील कोर्सचा समावेश असतो.

टिकीट बुकिंग आणि रिझवेर्शन

व्यावसायिक शिक्षण, प्रशिक्षण संस्था, टॅव्हल एजन्सीस आणि प्रोफेशनल ट्रेनिंग इन्स्टिट्यूटद्वारा या विषयात छोटे कोर्स उपलब्ध असतात. यासाठी कमीतकमी बारावी पास असणं आवश्यक असतं. या कोर्सनंतर तुम्हाला ट्रॅव्हल एजन्सीच्या ऑफिसमध्ये जॉब करता येईल.

टूरिस्ट गाईड

टूरच्या प्रत्येक टप्प्यावर पर्यटकांचं मन जिंकणारा टूरिस्ट गाईड व्हायचं असेल तर गव्हन्मेर्ण्ट ऑफ इंडिया टूरिस्ट ऑफिसेस आणि इंडियन इन्स्टिट्यूट ऑफ टूरिझम अॅण्ड ट्रॅव्हल मॅनेजमेण्ट (नवी दिल्ली) इथे 3-4 महिन्याचे शॉर्ट टर्म कोर्स करावा लागेल. काही खाजगी इन्स्टिट्यूटमध्येही हा कोर्स उपलब्ध आहे. कोर्ससाठी आर्ट्स/ आकिर्ओलॉजी/ हिस्ट्री यापैकी विषयात पदवीधर असणं आवश्यक असतं. शिवाय तुमचं सुसंवाद कौशल्य आणि प्रसन्न व्यक्तिमत्त्व जॉब मिळवण्यासाठी जमेच्या बाजू ठरतील.

टूरिझम अॅण्ड ट्रॅव्हल अॅडमिनिस्ट्रेशन मॅनेजमेण्ट

पदवी परीक्षेनंतर पर्यटन क्षेत्रातील बहुतांश कामकाजाशी परिचय करून देणारं या कोर्सचं स्वरुप असतं. कोर्सदरम्यान राष्ट्रीय आणि आंतरराष्ट्रीय पातळीवर होणाऱ्या पर्यटनाच्या ट्रेण्डची माहिती दिली जाते. शिवाय विद्यार्थ्यांना टूरिस्ट स्पॉटचं हवामान, तिथलं चलन आणि आथिर्क व्यवहार, अर्थशास्त्र, मॅनेजमेण्ट, पर्यटन व्यवस्था आदी गोष्टी शिकवल्या जातात. कोर्सची फी इन्स्टिट्यूटवर अवलंबून असते. साधारणपणे कोर्सचा खर्च 25 हजार ते दोन लाखापर्यंत असतो.

या क्षेत्रातील कोणताही कोर्स करताना विद्यार्थ्यांनी एखादी परदेशी भाषा निश्चित शिकावी. करिअरबरोबर त्याचा उपयोग परदेशातील संस्कृती, ऐतिहासिक माहिती, पर्यटनाच्या पद्धतींचा अभ्यास करण्यासाठी होतो. शिवाय अशा जाणकार उमेदवारांना कंपनीची अॅडव्हर्टायझिंग, माहितीपत्रक, कॉपोर्रेट डॉक्युमेण्ट्री तयार करणं यासारख्या प्रोजेक्टमध्ये काम करण्याची संधी मिळते.

खाजगी ट्रॅव्हल कंपनी प्रमाणेच सरकारी ट्रॅव्हल आणि टूरिझम डिपार्टमेण्टमध्ये जॉब करता येईल. सिविल अॅडमिनिस्ट्रेटिव सविर्सद्वारा टूरिझम डिपार्टमेण्टचे उमेदवार निवडले जातात. त्यांना या क्षेत्रातील ज्ञान असणं आवश्यक असतं. त्यांना टुरिस्ट डिपार्टमेण्टच्या ऑफिसमध्ये इन्फमेर्शन असिस्टण्ट म्हणून सुरुवातीला काम करावं लागतं. त्यासाठी स्पर्धा परीक्षा पास होणं जरुरी आहे. त्यासाठी कमीत कमी ग्रॅज्युएट, भारतीय इतिहास वास्तूकला आणि कलेचं उत्तम ज्ञान, सामान्यज्ञान आणि इंग्रजीवर प्रभुत्व आवश्यक असतं. डिपार्टमेण्ट ऑफ टूरिझम, इंडियन इन्स्टिट्यूट ऑफ टूरिझम अॅण्ड ट्रॅव्हल मॅनेजमेण्ट, नॅशनल कौन्सिल ऑफ हॉटेल मॅनेजमेण्ट अॅण्ड केटरिंग टेक्नॉलजी आणि इंडियन टूरिझम डेव्हलपमेण्ट कॉपोर्रेशन लिमिटेड यासारख्या संस्था इथे कार्यरत आहेत.

- मुग्धा बवरे

 
</text>
</doc>
