<doc>
<docno>1130501.cms.txt</docno>
<text>
 
महामुंबई
ठाणेकरांचा पर्यावरण समृद्धी संकल्प
[ Thursday, June 02, 2005  05:22:10 pm]


रवींद मांजरेकर

ठाणे : चर्चासत्रं, परिसंवाद, कार्यशाळा यांच्या माध्यमातून पर्यावरण संवर्धनाच्या गप्पागोष्टी करण्याऐवजी यंदाच्या पर्यावरण दिनापासून ठाणेकरांनी 'पर्यावरण समृद्धी आणि रक्षणा'साठी सक्रिय होण्याचा संकल्प सोडला आहे. महापालिका आणि हरियाली, होप आणि पर्यावरण दक्षता मंच यारख्या संस्थांनी स्वतंत्रपणे आखलेल्या विविध उपक्रमांमुळे रविवारचा पर्यावरणदिन कार्यक्रमांनी भरगच्च आहेच. शिवाय वर्षभर चालणाऱ्या उपक्रमामुळे हा संकल्प एक दिवसापुरता मर्यादित राहणार नाही, असा विश्वास ठाणेकर व्यक्त करत आहेत.

आयुक्त संजय सेठी यांनी 'हरित अर्थसंकल्प' सादर करून पर्यावरणाविषयीच्या सजगतेची चुणूक दाखवली. त्यानंतर आता केवळ सायकलस्वारांसाठी राखीव असलेली विशेष मागिर्का, ध्वनीप्रदूषणाची माहिती देणारे फलक, बायो मिथेन प्रकल्पातून गॅसनिमिर्तीस प्रारंभ, हजारो कडुलिंबांच्या रोपांची लागवड आणि साकेत व कोलशेत परिसरात खारफुटीची लागवड या उपक्रमांची सुरुवात पाच जून रोजी होत आहे. त्यापाठोपाठच्या आठवड्यात ठाणे परिवहनसेवेच्या ताफ्यात सीएनजी बस रूजू होणार आहे.

या प्रकल्पांसोबतच रायलादेवी तलावातील हायड्रीला वनस्पती काढणं, सिद्धेश्वर तलावाच्या सफाईचं काम सुरू करणं, ब्रह्मााळा तलावातील गाळ काढण्याच्या कामास पूर्णत्व देणं, कोलबाड आणि कौसा इथला गाळ काढण्याच्या कामास सुरुवात करणं ही कामं पाच जून रोजीच सुरू करण्यात येणार आहेत. तलावांच्या सफाईचं काम हाती घेत असतानाच, रहेजा कॉलेज ऑफ आकिर्टेक्चरच्या विद्याथीर् आणि शिक्षकांच्या गटाने तयार केलेल्या एकात्मिक तलाव पाहणी अहवालामुळे तलावांविषयी अद्ययावत माहिती उपलब्ध झाली आहे. हे तलाव एकमेकांशी कुठे जोडले गेले आहेत का, त्यांचं क्षेत्र किती, झरे सुरू आहेत का, नसतील तर कधी बंद झाले, सांडपाणी तळ्यात सोडलं जात आहे का, आदींची माहिती त्यांनी तयार केलेल्या अंतरिम अहवालामुळे उपलब्ध झाली आहे. ग्रासरूट रिसर्च अॅण्ड कन्सल्टन्सी यांना हे काम देण्यात आलं होतं. त्यांनी रिमोट सेन्सिंग आणि सव्हेर् ऑफ इंडियाच्या आधाराने या तलावांच्या रचनेची माहिती गोळा केली आहे.

'हरियाली'चे पुनम सिंगवी यांनी दरवषीर्प्रमाणे वेगवेगळ्या वृक्षांच्या शेंगा किंवा बिया गोळा करून त्या वाळवून, पहिल्या पावसानंतर सुयोग्य ठिकाणी रूजवण्याचं आवाहन केलं आहे. यासाठी हरियालीनं रविवारी येऊरच्या जंगलात मोहीमही आयोजित केली आहे. ज्यांना तसं करणं शक्य नाही, त्यांनी आंब्याच्या कोयी आपल्या परिसरात रूजवण्याची सूचना केली आहे.

'जिज्ञासा'च्या सुरेंद दिघे यांनी पालिकेच्या खारफुटी संवर्धनाच्या मोहिमेचं कौतुक करतानाच जिल्हाधिकारी व महापालिका यांच्यात समन्वय साधला जाण्याची आवश्यकता व्यक्त केली आहे. त्यांच्या मते तिवराची झाडं केवळ लावून उपयोग नाही, पुढे त्यांचं संवर्धनही योग्यप्रकारे झालं पाहिजे. तर 'पर्यावरण दक्षता मंच'च्या विद्याधर वालावलकर यांनी 'विद्याथीर् नर्सरी'ची कल्पना साकारली आहे. त्याचं आणि झाडांच्या प्रदर्शनाचं उद्घाटन रविवारी होणार आहे. पर्यावरण शाळेची 40 मुलं आणि न्यू इंग्लिश स्कूलचे काही विद्याथीर् यांना या नर्सरीत झाडं कशी लावायची, बिया कशा रूजवायच्या, माती कोणती आवश्यक असते यांचं प्रशिक्षण दिलं जाईल. त्यातून विद्यार्थ्यांना स्वयंरोजगाराचं प्रशिक्षण मिळणार आहे.

न्यू इंग्लिश स्कूलच्या आवारात मोठ्यांसाठी पर्यावरण शाळा सुरू करण्यात येणार आहे. तसंच मुंबई युनिव्हसिर्टीच्या डिस्टन्ट एज्युकेशन विभागाच्या सहकार्याने नर्सरीचे कोसेर्सही सुरू होणार आहेत. याच दिवशी सकाळी प्रा. मोहन आपटे यांचं 'पृथ्वीच्या प्रकृतीचा पंचनामा' या विषयावर व्याख्यानं, पर्यावरणतज्ज्ञ अरुण जोशी यांचा सत्कार आणि 'आपलं पर्यावरण'च्या वाषिर्कांकाच प्रकाशन याच समारंभात होणार आहे.

 
</text>
</doc>
