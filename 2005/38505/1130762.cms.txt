<doc>
<docno>1130762.cms.txt</docno>
<text>
 
महामुंबई
वाहनखरेदीच्या आकर्षक कर्जयोजना करताहेत मुंबईत ट्रॅफिक जॅम
[ Thursday, June 02, 2005  10:23:53 pm]


म. टा. प्रतिनिधी

मुंबई : मस्त लाँग ड्राइव्हचा प्लॅन... सोबत एफएमवर लागलेले म्युझिक, व्हीजेची गंमतीदार बडबड... पण असा प्रवास मुंबईत? सलग 20-25 मिनिटे ट्रॅफिक जॅममध्ये अडकत जाणारी गाडी चालवताना असा प्लॅन करणे मुंबईसारख्या ठिकाणी स्वप्नातही शक्य नाही, अशी खात्रीच पटत जाते आणि त्याचबरोबर दुथडी भरून वाहणारा रस्ता पाहताना गाड्यांची संख्या दिवसेंदिवस जास्तच वाढत चाललीय की काय, अशी शंका यायला लागते.

अशी शंका येत असेल तर ती अगदी रास्त आहे; किंबहुना तीच वस्तुस्थिती आहे. वाहन खरेदीसाठी सहज उपलब्ध होणारी कजेर् आणि विविध सवलतींच्या 'बोनान्झां'मुळे कधीकाळी कमी वाहतुकीचे समजले जाणारे रस्तेही गाड्यांनी भरून गेले आहेत. 2003-2004 या वषीर् गाड्यांच्या संख्येत 14.38 टक्क्यांनी वाढ झाली होती. दिवसागणिक 300 गाड्यांची नोंदणी होत असल्याचे निदर्शनास आले होते. तर 2004-2005 वर्षांत हीच संख्या 315 वर गेली आहे. यावर्षात मुंबईत जवळपास 1,16,707 नव्या वाहनांची भर पडली आहे.

आकर्षक कर्जयोजनांमुळे जी व्यक्ती महिन्याकाठी पगारातून 2599 रुपये वाचवू शकते त्या व्यक्तीला स्वत:ची नवी कोरी गाडी विकत घेणे सहज शक्य होते. त्यामुळे यासंदर्भातील आकडेवाडीचा क्रम नेहमी चढताच असतो. सहज शक्य झालेली वाहन खरेदी आणि ट्रॅफिक जॅमचा राक्षस याबाबत पोलिस सहआयुक्त (वाहतूक) सतीश माथूर म्हणाले की, वाढत्या वाहतुकीला आळा घालण्यासाठी टॅक्सी आणि रिक्षांसारख्या वाहनांची संख्या कमी करण्याची आवश्यकता आहे, जोपर्यंत जुन्या रिक्षा काढल्या जात नाहीत, तोवर सरकार नव्या रिक्षांना मान्यता देत नाही. पण हाच नियम खाजगी गाड्यांनाही लावला पाहिजे असेही ते म्हणाले.

 
</text>
</doc>
