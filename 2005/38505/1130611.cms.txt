<doc>
<docno>1130611.cms.txt</docno>
<text>
 
अर्थव्यवहार
सेलफोनचे होणार घरात लँडलाइनमध्ये रूपांतर
[ Thursday, June 02, 2005  08:04:39 pm]


वृत्तसंस्था

टोकियो : सेलफोनचा उपयोग घरात फिक्सडलाइन म्हणून करून फिक्सडलाइन दरात कॉल करण्याची सुविधा पुढील वर्षात सुरू करणार असल्याची घोषणा 'एनटीटी डोकोमो'चे अध्यक्ष मासाओ नाकामुरा यांनी नुकताच केली. 'एनटीटी डोकोमो' ही जपानमधील सर्वात मोठी मोबाइल सेवा देणारी कंपनी आहे.

सेलफोनच्या कॉलचे दर लँडलाइनपेक्षा जास्त आहेत. म्हणूनच सेलफोनचा घरी लँडलाइन म्हणून उपयोग झाल्यास ग्राहकांना कमी दरात दूरध्वनी सेवा उपलब्ध होईल, असा दावा नाकामुरा यांनी केला आहे. अशा प्रकारची सेवा काही मोबाइल ऑपरेटर्सनी 'कॉपोरेट र्वल्ड'साठी सुरू केली असून भविष्यात घरगुती ग्राहकांना ही सेवा देणारी पहिली कंपनी ठरण्याचा मान मिळवण्याचा 'एनटीटी डोकोमो'चा प्रयत्न आहे.

'एनटीटी डोकोमो'ची स्पर्धक कंपनी 'केडीडीआय कॉपोर्.'नेही सेलफोनच्या हँडसेटचा घरी लँडलाइन सेट म्हणून वापर करण्यासाठी कंबर कसली आहे. या दोन्ही कंपन्यांना सेलफोनवर लँडलाइनची सुविधा देण्यासाठी 'वायरलेस नेटवर्क' उभारण्याची गरज भासणार आहे.

 
</text>
</doc>
