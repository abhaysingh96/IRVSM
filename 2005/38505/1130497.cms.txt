<doc>
<docno>1130497.cms.txt</docno>
<text>
 
महामुंबई
आदिवासींच्या जमिनीतली कोट्यवधींची माती विकली
[ Thursday, June 02, 2005  05:20:44 pm]


मंुबई टाइम्स टीम

भाईंदर : आदिवासी कुटंुबांना कसण्यासाठी दिलेल्या जमिनीतून कोट्यवधी रुपये किमतीची माती काढून सरकारचा महसूल बुडवणाऱ्या बिल्डरवर कारवाई करण्याची मागणी नगरसेवक शिवाजी मोवळे यांनी राज्याच्या महसूलमंत्र्यांकडे केली आहे.

ठाण्याच्या कोलशेत इथली सवेर् क्रमांक 285 ही जमीन वनखात्याच्या ताब्यात होती. सरकारने ती नंतर आदिवासी कुटुंबांना राहण्यासाठी आणि कसण्यासाठी दिली. घोडबंदर रोडवरील जमिनींवर मोठमोठाले रहिवासी संकुल उभारणं सुरू झाल्यावर या जमिनींना चांगला भाव आला आहे. यामुळे आदिवासी कुटुंबांना फसवून खोटी कागदपत्रं तयार करून एका मोठ्या बिल्डरने या जमिनींवरील

डोंगर खोदून त्यातील कोट्यवधी रुपयांची माती विकण्यात येत आहे. यामुळे सरकारचा माती रॉयल्टीचा लाखो रुपयांचा महसूल बुडत आहे. याकडे या तलाठी आणि सर्कल इन्स्पेक्टर यांनी जाणूनबुजून दुर्लक्ष केल्याचं नगरसेवक शिवाजी मोवळे यांनी महसूलमंत्री तथा मुख्यमंत्र्यांना केलेल्या तक्रारीत म्हटलं आहे. या सर्व संबंधितांवर कडक कारवाईची मागणीही त्यांनी केली आहे.

जनता दरबार

जिल्ह्याचे पालकमंत्री गणेश नाईक यांचा जनता दरबार शनिवार, 4 जूनला सकाळी 10 वाजल्यापासून महापालिका मुख्यालय, भाईंदर पश्चिम इथे आयोजित केला आहे.

पालकमंत्र्यांचा हा भाईंदरमधील तिसरा जनता दरबार आहे. या वेळी सादर केलेल्या तक्रारी, निवेदनं यांच्यावर झालेल्या कारवाईचा तक्ता पालिका मुख्यालयात तळमजल्यावर ठळकपणे याच दिवशी प्रदशिर्त करण्यात येईल, असं पालिका प्रशासनाने स्पष्ट केलं आहे. रहिवाशांनी निवेदनं तीन प्रतीत सादर करण्याचं आवाहन केलं आहे.

 
</text>
</doc>
