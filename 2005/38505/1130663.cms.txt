<doc>
<docno>1130663.cms.txt</docno>
<text>
 
लेख: जाता जाता
सुरतेवर स्वारी!
[ Thursday, June 02, 2005  08:46:02 pm]


पवार रेल्वेने सुरतेला निघाले आहेत. बरोबर अजितदादा, आबा, कुलकर्णी, जयंतराव, दिलीपराव वगैरे मंडळी आहेत.

'साहेब, जवळपास साडेतीनशे वर्षार्ंनी इतके मराठे सुरतेला निघाले आहेत. ऐतिहासिक प्रसंग आहे नाही!' - आबा.

'पण ते गनिमी काव्याने गेले होते. आपण उघडपणे निघालो आहोत.' दादा लगेच आबांना सुनावतात.

'आपण काय लुटणार?' दिलीपराव विचारतात.

'साहेबांच्या विचारांचं सोनं!' कुलकणीर् साहेबांकडे बघत जाहीर करतात. फायली वाचणारे साहेब फक्त त्यांच्याकडे बघतात. इतक्यात टीसी येतो. त्याच्या कोटावर तिवारी असं नाव असतं.

'आप सब लोग सुरत क्युँ निकले! क्या हो रहा है वहाँ?' तो सहजतेने विचारतो.

त्याच्या प्रश्नवर सगळे थक्क होतात. 'आपल्या पक्षाबद्दल फारसं कोणाला माहीत नाही काय?' आबा विचारतात.

त्यांच्या प्रश्नवर सगळे गप्प बसतात. तिवारी जातो. थोड्या वेळाने लंचची ऑर्डर घ्यायला एक माणूस येतो. त्याच्या छातीवर पाटी असते राधेश्याम यादव.

'साब, आप क्या व्हेज, या नॉन व्हेज लेंगे?' तो विचारतो.

'हमने झुणका भाकर, लसुणका चटणी और कांदा लाया है साथमे!' आबा सांगून टाकतात.

'अच्छा तो आप मराठी है!' राधेश्याम असे उद्गार काढून निघून जातो.

'आपली बारामती, सांगलीची मुलं अशा नोकऱ्या करतच नाहीत काय!' दादा विचारणा करतात. पुन्हा शांतता पसरते.

'साहेब, आपण मुंबईबाबत ठाम भूमिका घेतल्यामुळे सेनावाले नाराज आहेत असा इंटलिजन्सचा रिपोर्ट आहे.' आबा सांगतात.

'का बरं!' साहेब विचारणा करतात.

'त्यांची मराठी माणसाची व्होट बँक आपण खेचणार असं त्यांना वाटतं.' आबांचा खुलासा.

'ही बँक आता त्यांची राहिली आहे का?' कुलकणीर् विचारतात.

'आता या बँकेचं महत्त्व तितकंसं उरलं नाही. बिहारी आणि उत्तर प्रदेशच्या बँका पॉवरफूल झाल्यात.' छगन भुजबळ जाहीर करतात.

'मग साहेबांनी असा स्टँड घेतल्याचा फायदा होईल काय?' आता चव्हाण चचेर्त उतरतात.

'मुंबईत होणार नाही कदाचित, पण ठाणे, पुणे, नाशिक इकडे आजही मराठी व्होट बँक स्ट्राँग आहे. तिथे फायदा होईल.' दादा खुलासा करतात. इतक्यात बोरिवली स्टेेशन येतं. कार्यकतेर् हार घेऊन आत घुसतात.

'याचा स्पॉन्सर कोण?' दिलीपराव विचारतात.

'हेमेंद मेहता.' दादा सांगतात.

मेहता खाकरा, ढोकळा, उंदियो वगैरे पदार्थांचे डबे उघडतात. सगळे त्यांच्याकडे आणि साहेबांकडे बघतात .

- चकोर

 
</text>
</doc>
