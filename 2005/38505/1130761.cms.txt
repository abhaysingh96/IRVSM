<doc>
<docno>1130761.cms.txt</docno>
<text>
 
महामुंबई
तिरुपती एक्स्प्रेस आता नागरकोइलपर्यंत
[ Thursday, June 02, 2005  10:22:56 pm]


म. टा. प्रतिनिधी

मुंबई : मुंबईच्या छत्रपती शिवाजी टमिर्नसहून तिरुपतीसाठी आठवड्यात दोनदा धावणाऱ्या 6351 डाऊन एक्सप्रेसच्या प्रवासाचा विस्तार करण्यात आला असून, येत्या 19 जूनपासून ती नागरकोइल स्टेशनापर्यंत नेण्यात येईल. ही गाडी सीएसटीहून दर मंगळवार व शनिवारी तर परतीच्या प्रवासासाठी ती नॉगरकोइलहून दर गुरुवारी आणि रविवारी सुटेल.

केरळातील प्रवाशांची वाढती मागणी लक्षात घेऊन रेल्वेने सीएसटी मुंबई- तिरुपती 6353 डाऊन व 6354 अप आणि तिरुपती-नागरकोइल 6351 डाऊन व 6352 अप या दोन एक्स्प्रेस सेवांचे विलिनीकरण करून वरील नवी गाडी सुरू केली आहे. या नव्या एक्स्प्रेसचा क्रमांक 6351 डाऊन आणि 6352 अप असा राहील, असे मध्य रेल्वेतफेर् सांगण्यात आले.

राज्यात दोन नवे थांबे

नवी दिल्ली-बंगलोर कर्नाटक एक्स्प्रेसला (2627 डाऊन व 2628 अप) या गाडीस येत्या एक जुलैपासून सोलापूर विभागाच्या हद्दीतील कुर्डुवाडी स्टेशनात दोन्ही बाजंूच्या प्रवासात थांबा देण्याचा निर्णय रेल्वे बोर्डाने घेतला आहे. हा थांबा प्रायोगिक तत्त्वावर सहा महिन्यांसाठी देण्यात आला असून त्यास मिळणाऱ्या प्रतिसादानुसार हा थांबा कायम करावा की नाही, याबाबत निर्णय होणार आहे.

पुरी ओखा एक्स्प्रेस (8401 डाऊन व 8402 डाऊन) या साप्ताहिक गाडीस नागपूर विभागात चंदपूर स्टेशनात चार जूनपासून थांबा देण्याचा निर्णय बोर्डाने घेतला आहे. तसेच, नांदेड ते पुणे दरम्यान आठवड्यातून तीनदा धावणाऱ्या 7602 अप एक्स्प्रेसच्या दौंड व पुणे स्टेशनातील वेळा शुक्रवारपासून बदलण्यात आल्या आहेत. नव्या वेळापत्रकानुसार ही गाडी दौंड स्टेशनातून 7.10 ऐवजी 7.40 वाजता सुटून पुणे स्टेशनात सकाळी 8.20 ऐवजी 9.15 वाजता पोहोचेल.

 
</text>
</doc>
