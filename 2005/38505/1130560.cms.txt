<doc>
<docno>1130560.cms.txt</docno>
<text>
 
महाराष्ट्र
एन्रॉनच्या विजेचा दर परवडत नसल्याचे कारण खोटेच!
[ Thursday, June 02, 2005  06:22:45 pm]


म. टा. वृत्तसेवा

कोल्हापूर : सरकारच्या नेत्यांमधील अंतर्गत लाथाळीतून एन्रॉन वीजनिमिर्ती प्रकल्प बंद पडला, असा गंभीर आरोप विधानसभेतील विरोधीपक्षनेते आणि शिवसेना प्रमुख नारायण राणे यांनी येथे केला. विदर्भ, मराठवाडा, कोकण आणि पश्चिम महाराष्ट्राचा दौरा आटपून परतल्यानंतर कोल्हापुरात झालेल्या पत्रकार परिषदेत त्यांनी राज्यातील वीज टंचाईबद्दल चर्चा केली.

भारनियमनामुळे संपूर्ण राज्यात पाणी टंचाई निर्माण झाली. पाण्याअभावी दुष्काळाची परिस्थित आली असून राज्यातील विकास कामे ठप्प झाली आहेत. यामुळे जनता हवालदिल झाली आहे.

कोयनेत पाणीसाठी कमी असल्याने आता तेथील चौथ्या टप्प्यातील वीज निमिर्ती प्रकल्प बंद होण्याची शक्यता आहे, याबद्दल सरकार मात्र उदासीन आहे, अशी खंत राणे यांनी व्यक्त केली.

विधानसभेच्या गेल्या निवडणुकीत जनतेने काँग्रेसला सत्ता दिली पण त्यांनी मात्र जनतेला अंधार दिला, असे सांगत नारायण राणे यांनी एन्रॉन बंद का पडले, याची कारणे स्पष्ट केली. एन्रॉनच्या विजेचा दर परवड नाही म्हणून तो बंद करण्यात येत असल्याचे कारण सपशेट खोटे असल्याचे त्यांनी सांगितले. एन्रॉन विकत घेण्याबद्दल सध्या चर्चा सुरू आहे, असे झाल्याास आपला त्याला पाठिंबा राहिल. एन्रॉनशिवाय महाराष्ट्राला गत्यंतर नाही, असे राणे म्हणाले.

 
</text>
</doc>
