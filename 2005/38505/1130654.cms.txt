<doc>
<docno>1130654.cms.txt</docno>
<text>
 
बहुतांची अंतरे
जनता कायदा हातात का घेऊ लागली आहे?
[ Thursday, June 02, 2005  08:40:41 pm]


गुन्हेगारांच्या खांद्यावर (दोस्तीचा?) हात व सामान्यांच्या मात्र पाठीत दंडुका, अशी स्थिती अलीकडे का आढळते, याचा तज्ज्ञ मंडळींनी शोध घेऊन उपाययोजना करणे अत्यावश्यक वाटते.

आज गुन्हेगाराला कोर्टात नेताना, कायदा हातात घेऊन त्याला संपविण्याचा निर्णय परस्पर का घ्यावा लागतो आहे? घरफोड्यांना परस्पर फोडून का काढावे लागत आहे? गुन्हेगारांना कडक शिक्षा देऊन दहशत बसण्याऐवजी, गुन्हेगारांची दहशत वाढविण्यास (कायद्यातील पळवाटा शोधून काढून) कुणाकडून व का मदत केली जाते? एकतर कायद्याचे सुराज्यच कुणाला नको असावे किंवा दुष्ट, नीच, स्वाथीर् हितसंबंध जतन करण्याची ईर्षा असावी, असे खेदाने म्हणावे लागते.

पोलिस भरती करताना माणसाच्या दणकट शरीराबरोबरच त्याची कौटुंबिक पार्श्वभूमी व मानसिक जडणघडण यांची कुशल तज्ज्ञांकरवी नि:पक्षपाती व अत्यंत कसून गुप्त चौकशी झाली पाहिजे.

येनकेन प्रकारेन करता येईल तेवढ्या वशिलेबाजीनिशी पोलिसांत भरती करवून घेण्याच्या प्रयत्नांमागचे सुप्त हेतू अंती सर्व समाजाला घातक आहेत. एवढे सर्व घडत असताना पोलिसांतील अपप्रवृत्ती अपवादात्मक आहेत असे म्हणणे अयोग्य वाटते. दूरवर खेड्यांतून काय काय घडत असेल. परमेश्वरच जाणे.

सुरेश ठाकूर, बोरिवली, मुंबई.

 
</text>
</doc>
