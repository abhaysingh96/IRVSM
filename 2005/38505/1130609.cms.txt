<doc>
<docno>1130609.cms.txt</docno>
<text>
 
अर्थव्यवहार
ऊर्जा निमिर्तीसाठी इन्फोसिस-अलस्टॉमचा संशोधन करार
[ Thursday, June 02, 2005  08:04:01 pm]


वृत्तसंस्था

बंगलोर : ऊर्जानिमिर्ती क्षेत्रातील फ्रान्समधील नामवंत कंपनी 'अलस्टॉम पॉवर'ने भारतातील सॉफ्टवेअर जायंट इन्फोसिस टेक्नॉलॉजिससोबत येत्या तीन वर्षांत ऊर्जा निमिर्तीवर तोडगा काढण्यासाठी विकास व संशोधनावर चार कोटी डॉलर्स गुंतवण्याचा करार केला आहे. भारतातील ऊर्जा बाजारपेठ वाढत आहे म्हणून त्यावर संधोधन करण्यासाठी दोन्ही कंपन्या एकत्र येत आहेत.

या संशोधन प्रकल्पाच्या सुरुवातीला इन्फोसिसचे 60 इंजिनिअर काम करतील. त्यानंतर 2008पर्यंत त्यांची संख्या 300 पर्यंत वाढवली जाणार आहे. अलस्टॉम पॉवरने कंपनीच्या जगभरातील एकंदर संशोधनाच्या खर्चातील 20 टक्के निधी भारतातील ऊर्जा शाखेवर खर्च करण्याची तयारी दर्शवली आहे.

ऊर्जानिमिर्तीत भारत आणि आशिया भविष्यातील बाजारपेठा असतील, हे लक्षात घेऊनच आम्ही एकट्याने किंवा पार्टनरशिपच्या माध्यमातून भारतात प्रवेश करण्याचे ठरवले. अलस्टॉमच्या या प्रकल्पासाठी 19 कंपन्या पुढे आल्या होत्या. मात्र, इन्फोसिस सवोर्त्कृष्ट ठरली, असे अलस्टॉम पॉवरचे प्रेसिडेंट फिलीप जोबर्ट यांनी सांगितले.

भारतीय ऊर्जा बाजारपेठेसाठी इन्फोसिस उत्पादन व तोडगा काढण्यास अलस्टॉमला मदत करेल, असे जोबर्ट यांनी स्पष्ट केले. तर देशी बाजारपेठेसाठी उत्पादन बनवताना सर्व ते प्रयत्न करू, असे इन्फोसिसचे सीइओ नंदन नीलेकेणी यांनी सांगितले. यंदा अलस्टॉमकडून या प्रकल्पासाठी दोन कोटी डॉलर मिळणार आहेत. अलस्टॉम आणि इन्फोसिस 2000पासून रेल्वे वाहतूक आणि तंत्र या विषयावर एकत्र काम करत आहेत. ऊर्जा निमिर्तीवरील संशोधनाचा करार हे त्यांचे 'पुढचे पाऊल' आहे.

 
</text>
</doc>
