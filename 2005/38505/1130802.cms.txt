<doc>
<docno>1130802.cms.txt</docno>
<text>
 
महाराष्ट्र
'घर दोघांचे' मोहिमेमुळे महिला बनल्या हक्काच्या घरमालकिणी!
[ Thursday, June 02, 2005  11:10:47 pm]


म. टा. प्रतिनिधी

पुणे : महिला सर्वांगीण उत्कर्ष मंडळ (मासूम) आणि पुरंदर पंचायत समितीतफेर् राबवण्यात येत असणाऱ्या 'घर दोघांचे अभियाना'अंतर्गत पुरंदर येथील सुमारे 70 ते 80 टक्के गावांमधील घरांच्या मालकीहक्कात पतीसमवेत पत्नीचे नावही लागले असल्याची माहिती 'मासूम'च्या संस्थापिका मनिषा गुप्ते यांनी गुरुवारी दिली.

प्रत्येक गावात राहत्या घरावर पत्नीचाही हक्क असावा, याकरता राज्य सरकारने दोन वर्षांपूवीर्च अध्यादेश काढला होता. मात्र, त्याची अंमलबजावणी होत नव्हती. त्यामुळे 'मासूम'ने त्यासाठी आठ मार्चपासून प्रयत्न सुरू केले. यामध्ये 'घर दोघांचे' अभियान राबताना उद्दिष्टपूतीर्च्या दिशेने काम करणाऱ्या पुरंदरमधील ग्रामसेवक आणि गावच्या सरपंचांचा सत्कार सात जूनला करण्यात येणार असल्याचे त्यांनी सांगितले. वाय. एम. सी. ए. सभागृहात दुपारी दोन वाजता हा सत्काराचा कार्यक्रम ज्येष्ठ सामाजिक कार्यर्कत्या डॉ. वसुधा धागमवार यांच्या उपस्थितीत होणार असल्याचेही त्यांनी स्पष्ट केले.

तालुका पातळीवर राज्यात या प्रकारचे काम करण्याचा बहुमान पुरंदरने मिळवला असून बहुतांशी गावांतील 70 टक्क्यांहूनही अधिक घरांवर पती, पत्नी दोघांचीही नावे लागली आहेत. कोणत्याही अर्जाविना निव्वळ तोंडी सूचनेद्वारे घराची नोंदणी पती-पत्नी यांच्या संयुक्त नावे होऊ शकत असल्याने अनेक ठिकाणी महिलांनीच त्यासाठी पुढाकार घेतल्याचेही त्यांनी नमूद केले.

याबरोबरच सहा जूनला स्त्री हक्क मेळाव्याचे आयोजन करण्यात आले असून हक्काधारित दृष्टिकोन, शिक्षण, आरोग्य, निवारा आणि अन्न अशा विविध विषयांवर संबंधित क्षेत्रातील मान्यवरांची व्याख्याने होणार आहेत, असेही त्यांनी सांगितले. या चर्चासत्राचा समारोप सात जूनला राज्य मानवी हक्क आयोगाचे अध्यक्ष ए. डी. माने आणि मुंबईच्या माजी महापौर निर्मला सामंत प्रभावळकर यांच्या उपस्थितीत होणार आहे.

 
</text>
</doc>
