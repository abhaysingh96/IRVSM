<doc>
<docno>1130809.cms.txt</docno>
<text>
 
देश-विदेश
शेतकऱ्यांना संरक्षण देणाऱ्या 'वर्षा बीमा' योजनेचा शुभारंभ
[ Thursday, June 02, 2005  11:30:15 pm]


वृत्तसंस्था

नवी दिल्ली : निसर्गाच्या लहरीपासून शेतकऱ्यांना संरक्षण मिळवून देण्याच्या हेतूने तयार करण्यात आलेल्या 'वर्षा बीमा 2005' या हवामान विमा योजनेचा शुभारंभ केंदीय अर्थमंत्री पी. चिदंबरम यांच्या हस्ते गुरुवारी येथे झाला. या योजनेअंतर्गत अपुरा पाऊस किंवा अतिवृष्टीच्या परिणामी पूर यामुळे पिकाचे संपूर्ण नुकसान किंवा कमी पीक असा फटका बसणाऱ्या शेतकऱ्यांना तात्काळ नुकसानभरपाई देण्यात येणार आहे.

यावेळी चिदंबरम म्हणाले की, देशाची संपूर्ण अर्थव्यवस्था आणि कृषि उत्पादन चांगल्या पावसावर अवलंबून आहे. यंदा पावसाळा चांगला असेल, अशी आशा आहे. पावसाअभावी टंचाईची स्थिती उद्भवलीच तर 'अॅग्रिकल्चर इन्शुरन्स कंपनी' ('एआयसी') आपल्या 'वर्षा बीमा' योजनेसह हस्तक्षेप करील. ही योजना शेतकऱ्यांच्या दु:खनिवारणात महत्त्वाची कामगिरी बजावेल.

 
</text>
</doc>
