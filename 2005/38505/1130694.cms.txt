<doc>
<docno>1130694.cms.txt</docno>
<text>
 
लेख
चिऊताईच्या अस्तित्वासाठी...
[ Thursday, June 02, 2005  09:21:29 pm]


ज्येष्ठ पत्रकार प्रमोद नवलकर यांनी काही वर्षांपूवीर् मुंबईतील चिमण्यांच्या रोडावत चाललेल्या संख्येबद्दल हळहळ व्यक्त करणारा एक हृदयदावक लेख प्रसिद्ध केला होता. मुंबईतील 'चाळ संस्कृती' संपून त्या जागी सिमेंट काँक्रीटची अपार्टमेंट्स उभी राहिल्यामुळे बाळगोपाळांच्या आवडत्या 'चिऊताई'ला तिचे घरटे बांधायला आता जागाच उरलेली नाही. त्यातच वाहने आणि कारखानदारी यातून होणारे प्रदूषण तसेच मोबाइल फोनमुळे निर्माण होणाऱ्या चुंबकीय लहरी यामुळे मुंबईतील चिमण्या वेगाने अस्तंगत होत चालल्या आहेत. मुंबईची जी अवस्था झाली आहे; तशीच अवस्था अनेक जिल्ह्याच्या ठिकाणांची झाली आहे. कोकणातील पनवेलपासून दक्षिणेकडे रत्नागिरीपर्यंत आणि उत्तरेकडे विरारपर्यंत सारी छोटी-मोठी शहरे अपार्टमेंट्सनी व्यापली आहेत. परिणामी चिमणीसारख्या पक्ष्यांचे अस्तित्व धोक्यात आले आहे.

चिमणी या पक्ष्यावर आलेल्या या संकटाची दखल घेऊन त्याविरुद्ध उपाययोजना तयार करण्यासाठी चिपळूण येथील 'सह्यादी निसर्ग मित्र' या संस्थेने आपल्या शहरातील चिमण्यांची 'शिरगणती' करण्याचा अभिनव उपक्रम हाती घेतला आहे. याच संस्थेने गेली तीन वषेर् रायगड, रत्नागिरी आणि सिंधुदुर्ग या जिल्ह्यांच्या सागरी किनाऱ्यावरील गावांमधून कासव संरक्षणाबाबत जनजागृती करण्याची मोहिमही यशस्वीपणे राबविली आहे.

'सह्यादी निसर्ग मित्र'ने चिपळूण शहरात केलेल्या गणनेच्या पहिल्या टप्प्यामध्ये एकूण 1609 चिमण्यांची नोंद झाली आहे. या गणनेसाठी संस्थेने चिपळूण शहराचे एकूण नऊ भाग पाडले आणि दोन प्रकारे चिमण्यांची गणना केली. पहिल्या प्रकारात सकाळी 7 ते 11 या कालावधीत संपूर्ण चिपळूण शहरामध्ये फिरून त्यावेळी आढळलेल्या चिमण्यांची नोंद करण्यात आली. तर दुसऱ्या प्रकारात त्याच दिवशी चिमण्यांच्या रातथाऱ्यांच्या (रात्रीच्या निवाऱ्याच्या) एकूण चार ठिकाणी सायंकाळी 7 ते 7.30 या दरम्यान गणना करण्यात आली.

सर्वसाधारणपणे चिमण्या सायंकाळच्या वेळी ठराविक झाडावर येऊन बसतात आणि तेथेच संपूर्ण रात्र घालवितात. तेथे आल्यानंतर एक तासभर त्यांचा चिवचिवाट चालू असतो. 'सह्यादी निसर्ग मित्र' तसेच त्यांना सहकार्य करणाऱ्या 'आरोही', 'निसर्गमित्र (ओझरवाडी)' या संस्थांच्या कार्यर्कत्यांनी चिपळूण शहरात ठिकठिकाणी जाऊन चिमण्यांची गणना करण्याचे काम केले. त्यांना या चिमण्यांचे निवारे प्रामुख्याने मनुष्यवस्तीजवळच आढळून आले. या गणनेमध्ये प्रकर्षाने आढळलेली आणखी एक गोष्ट म्हणजे चिमण्यांनी आपल्या वास्तव्यासाठी पाण्याचे पाईप, टेलिफोनचे खांब, रस्त्यावरील लाईटची कव्हर्स अशा पर्यायी जागांची केलेली निवड. चिपळूणमध्येही बरीचशी जुनी घरे पाडली जाऊन तेथे नवीन अपार्टमेंट्स उभी राहिल्यामुळे घरांच्या वळचणीच्या जागा शिल्लक राहिलेल्या नाहीत. त्यामुळे चिमण्यांना घरटे बांधण्यासाठी फटी, कोनाडे, पोटमाळे अशा जागा उरलेल्या नाहीत.

'सह्यादी निसर्ग मित्र'तफेर् येत्या वर्षभरात एकूण चार हंगामांत अशाप्रकारे चिमण्यांची गणना करण्यात येणार आहे. पुढील गणना येत्या ऑगस्ट, नोव्हेंबर व फेब्रुवारीमध्ये करण्यात येईल. त्याद्वारे निरनिराळ्या हवामानाचा चिमण्यांवर काय परिणाम होतो, यावर संशोधन करून त्या संदर्भात अनुमान काढण्याचा संस्थेचा प्रयत्न आहे.

संस्थेने केलेल्या चिमण्यांच्या या गणनेमध्ये अजूनही काही त्रुटी असल्याचे संस्थेचे पदाधिकारी भाऊ काटदरे आणि नीलेश बापट हे मान्य करतात. चिपळूण शहरातील गणना झालेल्या चिमण्यांच्या रातथाऱ्यांच्या ठिकाणांव्यतिरिक्त अन्य काही जागीही त्यांचे अस्तित्व असू शकते. त्यामुळे अशा ठिकाणांच्या नजीक राहणाऱ्या लोकांनी, त्यांना संध्याकाळच्या अथवा पहाटेच्या वेळी चिमण्यांच्या किलबिलाट ऐकू येत असेल तर त्यांनी ती माहिती 'सह्यादी निसर्ग मित्र'कडे कळवावी, असे आवाहन त्यांनी केले आहे. तशी माहिती मिळाल्यास पुढील गणनेच्यावेळी अधिक अचूकता साधता येईल. या संदर्भात संस्थेतफेर् चिपळूणमधील विविध भागांतील लोकांच्या मुलाखती घेण्यात येणार असून सर्व माहिती संकलित झाल्यावर तिचा अभ्यास केला जाईल व चिमण्यांच्या संवर्धनासाठी कोणते प्रयत्न करावे लागतील, याचा अंदाज घेतला जाईल.

अफाट जंगलतोड, विविध कारणांमुळे हवेचे होणारे प्रदूषण यामुळे अनेकविध प्राणी, पक्षी, वनस्पती नामशेष होण्याच्या मार्गावर आहेत. तर विचित्र प्रकारच्या रोगांमुळे आशिया खंडातील गिधाडांचे अस्तित्व धोक्यात आले आहे. दुष्काळ, अन्नधान्याचा अभाव, प्रचंड शिकार आदींमुळे सायबेरियन क्रेन, समुद गरुड, रोहित पक्षी यांच्यासारख्या दुमिर्ळ पक्षांच्या जीवनचक्रावरही विपरीत परिणाम झाला आहे.

देशभरात नुकतीच व्याघ्र गणना करण्यात आली. पंतप्रधान मनमोहन सिंग यांनीही सारिस्का या ठिकाणी जाऊन व्याघ्र प्रकल्पाची पाहणी केली. देशातील वाघांची संख्या झपाट्याने कमी होत असल्याबद्दल पंतप्रधानांसह सर्वांनीच चिंता व्यक्त केली आहे. इतरत्र अशी परिस्थिती असली तरी व्याघ्र गणनेमध्ये रत्नागिरी जिल्ह्यातील वाघांची संख्या मात्र वाढल्याचे आढळून आले आहे. या व्याघ्र गणनेसाठी सरकारी पातळीवर मोठ्या प्रमाणात खर्च केला जात असतो. मात्र आपल्याकडे चिमणीसारख्या चिमुकल्या पक्षाची गणना करण्याचे काम कोणी केल्याचे ऐकिवात नव्हते. चिपळूण येथील 'सह्यादी मित्र मंडळ' ह्या संस्थेने ते हाती घेतले त्याबद्दल त्यांना धन्यवाद द्यायला हवेत.

- कुमार कदम

 
</text>
</doc>
