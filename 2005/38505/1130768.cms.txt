<doc>
<docno>1130768.cms.txt</docno>
<text>
 
महामुंबई
पोर्ट ट्रस्टचे वाहतूक कर्मचारी सोमवारपासून संपावर
[ Thursday, June 02, 2005  10:26:54 pm]


म. टा. प्रतिनिधी

मुंबई : गोदीतील अंतर्गत वाहतुकीसाठी बाहेरून मागवण्यात आलेल्या निविदांमुळे गोदीत कमी मोबदल्यात काम करणाऱ्या कंत्राटी कामगारांचे प्रस्थ वाढून मुळ कामगारांना रोजगाराला मुकावे लागेल, अशी भीती व्यक्त करत पोर्ट ट्रस्ट अंतर्गत वाहतुकीशी संबंधित 2000हून अधिक कामगारांनी 11 जूनपासून बेमुदत संपाची हाक दिली आहे. या संपामुळे गोदीचे संपूर्ण कामच बंद राहणार असल्याचा दावा ट्रान्सपोर्ट व डॉक वर्कर्स युनियनने गुरुवारी पत्रकार परिषदेत केला.

मुंबई पोर्ट ट्रस्टच्या अंतर्गत वाहतुकीसाठी मागवण्यात आलेल्या निविदा संमत झाल्यावर नियुक्त केलेल्या कंपनीद्वारे कंत्राटी कामगारांना काम दिले गेल्यास पोर्ट ट्रस्टमध्ये गेली 25-30 वषेर् काम करणाऱ्या सरकारी कामगारांवर बसून राहायची पाळी येईल, असे युनियनचे सचिव सूर्यकांत बागल यांनी सांगितले.

अंतर्गत वाहतुकीसाठी कोणत्याही कंपनीला नियुक्त केले, तरी नेहमीच्या कर्मचाऱ्यांच्या रोजगारीवर परिणाम होता कामा नये, अशी गोदी कामगार संघटनेची मागणी आहे.

गोदीतील प्रवेशबंदीविरोधातही आमरण उपोषण

गोदीत येणाऱ्या बल्क कागोर्च्या जहाजावरील हुकिंग अनहुकिंगचे काम करणाऱ्या कामगारांना, हे काम स्टिव्हीडोअरिंगचे आहे, असे सांगून नोव्हेंबर 2002 पासून गोदीत प्रवेश नाकारण्यात आला आहे. याविरुद्ध गेल्या वषीर् केलेल्या आंदोलनानंतर अधिकाऱ्यांनी मागण्या पूर्ण करण्याचे तोंडदेखले आश्वासन दिल्याचा आरोप गोदी कामगार नेते मनोहर कोतवाल आणि एस. आर. कुलकणीर् यांनी यावेळी केला. याविरोधात 6 जूनला बॅलार्ड इस्टेट येथील पोर्ट हाऊससमोर 160 कामगार आमरण उपोषण करणार असल्याचा इशाराही त्यांनी यावेळी दिला.

 
</text>
</doc>
