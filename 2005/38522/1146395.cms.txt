<doc>
<docno>1146395.cms.txt</docno>
<text>
 
महामुंबई
बा तुझे सलाम!
[ Sunday, June 19, 2005  12:05:56 am]


म. टा. प्रतिनिधी

मुंबई : बुद्धिबळातील उंटासारख्या तिरप्या चाली, त्यांना मात देण्यासाठीच्या प्रतिचाली, कावे, गनिमी कावे आणि असंख्य खेळींनी धगधगत असलेल्या रिलायन्सच्या कोटीकोटी मोलाच्या 'अर्थभूमी'वरील बखेडा अखेर संपुष्टात आला आहे. दिवंगत धीरुभाई अंबानी यांनी रचलेल्या या साम्राज्यावरील मालकी हक्कासाठी परस्परांसमोर उभ्या ठाकलेल्या मुकेश आणि अनिल या बंधूंनी अखेर 'मातृ देवो भव' म्हणत आई कोकिलाबेन यांच मध्यस्थी मान्य केली आणि परस्परांविरुद्ध परजलेली शस्त्रे म्यान करून आपापल्या संस्थानांचा कारभार सुखेनैव चालवण्याचा या दोघांचा मार्ग मोकळा झाला.

हजारो कोटी रुपयांच्या या उद्योगसमूहातील विविध कंपन्यांच्या मालकीहक्कावरून मुकेश आणि अनिल यांच्यातील संघर्षाला सात महिन्यांपूवीर् तोंड फुटले होते. त्यानंतर 'आता रिलायन्सची फाळणी होणार' इथपासून ते 'दोघे बंधू समेट करणार' अशा दोन्ही प्रकारची हवा अनेकदा निर्माण झाली आणि विरलीदेखील! गेल्या आठवड्यापासून अशीच समेटाची हवा कॉपोर्रेट जगतात वाहू लागली होती आणि आता काय होणार याकडे सगळ्यांचेच, विशेषत: रिलायन्सच्या जवळपास 30 लाखांपेक्षा अधिक भागधारकांचे लक्ष लागले होते.

भागधारक आणि गुंतवणूकदारांच्या प्रचंड दबावाच्या पार्श्वभूमीवर कोकिळाबेन, अंबानी बंधू, त्यांचे काही कुटुंबीय, दोन्ही गोटांतील सल्लागार यांच्यात गेले तीन-चार दिवस बैठका झडत होत्या. या बैठकांतील कळसाध्याय गाठला गेला तो शुक्रवारी रात्रभर झालेल्या वाटाघाटींनी. रात्रीचा जागर यशस्वी झाला आणि खुद्द कोकिळाबेन यांच्या स्वाक्षरीनिशी शनिवारी सकाळी पावणेदहाच्या सुमारास निवेदन जारी झाले. रिलायन्समधील तंटा मिटल्याचे जाहीर करणारे ते निवेदन होते. तत्पूवीर् 'रिलायन्स इंडस्ट्रीज लिमिटेड'च्या संचालक मंडळाने त्यावर औपचारिक शिक्कामोर्तब केले.

रिलायन्स इंडस्ट्रीज, आयपीसीएल मुकेशकडे

रिलायन्स इंडस्ट्रीज - समूहाची प्रमुख कंपनी. 31 मार्चअखेर 7,572 कोटी रुपयांचा नफा. काही वर्षांत विस्तार करून जगातील सर्वात मोठी पॉलिस्टर आणि फायबर उत्पादक कंपनी बनण्याची योजना. शिवाय या कंपनीला कृष्णा-गोदावरीच्या खोऱ्यात नैसगिर्क वायूचे प्रचंड साठे मिळाले आहेत. हा साठा सुमारे 14 ट्रिलियन घनफुटांचा आहे.

इंडियन पेट्रोकेमिकल्स कंपनी लि. (आयपीसीएल)- 786 कोटी रुपयांचा निव्वळ नफा. भारतातील दुसऱ्या क्रमांकाची पेट्रोकेमिकल कंपनी.

इन्फोकॉम, एनजीर्, कॅपिटल अनिलच्या वाट्याला

रिलायन्स एनजीर् लि. - गेल्या आथिर्क वर्षात 520 कोटी रुपयांचा निव्वळ नफा. भारतातील सर्वात मोठी एकात्मिक खासगी कंपनी. उत्तर प्रदेशातील दादरी येथे 3740 मेगावॉट क्षमतेचा ऊर्जा प्रकल्प उभारण्याची योजना.

रिलायन्स इन्फोकॉम - भारतातील सर्वात मोठी मोबाइल फोन कंपनी. देशभरात एक कोटी 15 लाख ग्राहक.

रिलायन्स कॅपिटल - 105 कोटी 81 लाख रुपयांचा निव्वळ नफा. म्युच्युअल फंड आणि वित्तपुरवठा क्षेत्रात ही कंपनी काम करते.

 
</text>
</doc>
