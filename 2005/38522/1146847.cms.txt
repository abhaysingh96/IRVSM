<doc>
<docno>1146847.cms.txt</docno>
<text>
 
महाराष्ट्र
जळगावात वादळाचे थैमान
[ Sunday, June 19, 2005  11:59:23 pm]


जळगाव (म. टा. वृृत्तसेवा) : जळगाव जिल्ह्यातील चाळीसगाव, धरणगाव आणि अमळनेर तालुक्यात शनिवारी जोरदार वादळासह पावसाचे आगमन झाले. यावेळी भुसावळ तालुक्यात वीज पडून एक जण मरण पावला तर धरणगाव व चाळीसगाव तालुक्यात घरे कोसळण्याच्या घटना घडल्या.

प्रचंड उकाड्यानंतर जिल्ह्यात शनिवारी पावसाने हजेरी लावली. पाऊस तुरळक आणि वादळ मात्र जोरदार होते. भुसावळ तालुक्यात मानपूर येथे शेतात काम करत असताना सुनील मधुकर पाटील याच्या अंगावर वीज पडून तो जागीच ठार झाला तर अनिल कोळी हा जखमी झाला. वीज पडून एक म्हैसही ठार झाली. चाळीसगावमध्ये वादळी वाऱ्याने अनेकांच्या घरांचे पत्रे उडवले. घरे कोसळून सहाजण जखमीही झाले.

 
</text>
</doc>
