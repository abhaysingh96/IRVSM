<doc>
<docno>1146793.cms.txt</docno>
<text>
 
क्रीडा
सानिया सज्ज
[ Sunday, June 19, 2005  11:05:45 pm]


नवी दिल्ली (वृत्तसंस्था) : भारताची अव्वल टेनिसपटू विम्बल्डनसाठी सज्ज झाली आहे. आता आपल्या दुखापतीचा कोणताही त्रास होत नसून आपल्या सवोर्त्तम कामगिरीसाठी आपण प्रयत्नांची पराकाष्टा करू, असे या माजी विम्बल्डन ज्युनियर विजेत्या खेळाडूने सांगितले.

ऑस्ट्रेलियन स्पधेर्च्या तिसऱ्या फेरीत प्रवेश करून या वर्षाची झकास सुरूवात करणाऱ्या सानियाला त्यानंतर मात्र आपली कामगिरी उंचावता आलेली नाही. दुखापतींनी तिचा पिच्छा पुरवल्यामुळे ही युवा खेळाडू हैराण झाली होती. टाचेच्या दुखापतीने सानियाची कामगिरी घसरली असताना आता ती फिट झाली आहे. गेले काही दिवस दुखापतीमधून बाहेर पडण्यासाठी आपण प्रयत्न करत होतो आणि त्यामध्ये यशस्वी ठरल्याचे सानियाने सांगितले. आता ऐन सामन्यामध्ये काही घोटाळा झाला नाही म्हणजे मी अधीर् बाजी मारल्यासारखे आहे. सानिया पुढे म्हणते, 'ग्रास कोर्टवर खेळणे मला नेहमीच आवडते. ग्रास कोर्ट आणि विम्बल्डन असा दुहेरी योग जुळून आल्यामुळे मी खूप उत्सुक आहे. मला वाटते की माझे पाठिराखे माझ्याकडून खूप अपेक्षा धरतात. पण प्रत्येक वेळी चांगली कामगिरी होईल, याची खात्री देता येत नाही. त्यामुळे अपेक्षाभंगाचं दु:ख पदरी येऊ शकते.

 
</text>
</doc>
