<doc>
<docno>1146842.cms.txt</docno>
<text>
 
देश-विदेश
हवाई वाहतूक क्षेत्रात 25 टक्के वाढ अपेक्षित
[ Sunday, June 19, 2005  11:56:13 pm]


कोलकाता (वृत्तसंस्था) : देशातील हवाई वाहतूक क्षेत्राचा विस्तार झपाट्याने करण्याचे उद्दिष्ट केंद सरकारने डोळ्यांसमोर ठेवले असून, येत्या पाच वर्षांत ही वाढ 25 टक्क्यांपेक्षा अधिक व्हावी, अशी अपेक्षा आहे, असे केंदीय नागरी हवाई वाहतूक मंत्री प्रफुल्ल पटेल यांनी म्हटले आहे.

' एअर इंडिया'च्या कोलकाता ते लंडन या थेट विमान सेवेचे उद्घाटन पटेल यांनी शनिवारी केले. त्यावेळी बोलताना पटेल म्हणाले की, मुंबई आणि दिल्ली ही दोन शहरे आजवर देशातील हवाई वाहतुकीची मुख्य केंदे ठरत आली आहेत. मात्र इतक्या प्रचंड मोठ्या देशात अशी परिस्थिती कामाची नाही. इतर शहरेही त्या दृष्टीने विकसित झाली पाहिजेत. कोलकाता-लंडन थेट विमानसेवा सुरू करण्यामागे तो एक प्रमुख हेतू आहे, असे पटेल यांनी नमूद केले. त्याचबरोबर मुंबई आणि दिल्ली या दोन शहरांवरील हवाई वाहतुकीचा ताण हलका करण्याचाही त्यामागचा एक हेतू आहे, अशी पुस्ती त्यांनी जोडली.

खासगी कंपन्यांच्या सहभागाने हवाई वाहतूक क्षेत्रातील स्पर्धा वाढली असून त्याचा फायदा प्रवाशांना होत आहे. या स्पधेर्मुळे विमानांची संख्या वाढली आणि प्रवास स्वस्त झाला, असे ते म्हणाले.

येथील नेताजी सुभाषचंद बोस आंतरराष्ट्रीय विमानतळाचा लवकरच कायापालट केला जाईल, अशी घोषणा पटेल यांनी यावेळी केली. एका फ्रेंच कंपनीने या विमानतळाच्या आधुनिकीकरणचा आराखडा तयार केला असून, त्या बरहुकुम काम केले जाईल, असे त्यांनी सांगितले.

 
</text>
</doc>
