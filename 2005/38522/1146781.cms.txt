<doc>
<docno>1146781.cms.txt</docno>
<text>
 
प्रगती फास्ट
फार्मसीचा फॉर्म्युला
[ Sunday, June 19, 2005  10:54:31 pm]


मेडिकल, इंजिनीअरिंगबरोबर फार्मसीची प्रवेशप्रक्रियाही सुरू होणार आहे. सीईटीच्या रँकिंगवरून तुम्हाला कोणत्या कॉलेजला प्रवेश मिळू शकतो, याचा अंदाज करता येईल. ड्रग रिसर्च आणि प्रोडक्शनच्या विस्तृत क्षेत्रातील असंख्य संधी देणाऱ्या पर्यायाचा या टप्प्यावर विचार होणं आवश्यक आहे.

सीईटीच्या रिझल्टनंतर फार्मसीला जाऊ इच्छिणाऱ्या विद्यार्थ्यांचीही लगबग एव्हाना सुरू झाली आहे. स्कोअर कार्ड हातात पडलं, सोबत प्रवेशाच्या स्पधेर्तलं रँकिंगही असल्यामुळे आता फक्त कॉलेज कोणतं मिळणार, हा प्रश्न राहिला आहे.

बहुतांश विद्यार्थ्यांनी मेडिकल आणि फार्मसी असे दोन्ही पर्याय समोर ठेवून सीईटीची परीक्षा दिली होती. त्यामुळे सीईटीच्या टॉप रँकिंगमधले विद्याथीर् हमखास मेडिकलचा पर्याय निवडणार. मेडिकलसाठी कॉलेजेस मर्यादित असल्यामुळे बाकीच्या विद्यार्थ्यांसमोर फार्मसीचा पर्याय शिल्लक राहतो. सायन्स शाखेतील विद्याथीर् मेडिकल आणि इंजिनीअरिंगच्या तुलनेत फार्मसीला थोडं कमीच लेखतात. त्यामुळे काही विद्याथीर् मेडिकलला अॅडमिशन मिळालं नाही म्हणून तर काही बीएस्सी करायचं नाही म्हणून फार्मसीचा पर्याय स्वीकारतात.

गेल्या काही वर्षांतील फार्मसी सेक्टरचा झपाट्याने झालेला विकास लक्षात घेता विद्यार्थ्यांनी निराश होण्याचं मुळीच कारण नाही. फार्मसीसाठी महाराष्ट्रात अनुदानित, विनाअनुदानित, युनिव्हसिर्टी अंतर्गत यासारख्या पाच कॅटेगरीतील एकूण 72 इन्स्टिट्यूटमध्ये सुमारे 3932 जागा आहेत. मुंबईत फार्मसीच्या विद्यार्थ्यांना बारा इन्स्टिट्यूटमध्ये 620 जागा उपलब्ध आहेत. अर्थातच सीईटीला बसलेल्या विद्यार्थ्यांच्या तुलनेत या जागा मर्यादित आहेत. त्यामुळे फार्मसीसाठी तुम्हाला प्रचंड स्पधेर्ला सामोरं जावं लागेल. ऑनलाइन अर्ज भरताना विद्यार्थ्यांना प्राधान्यक्रम दर्शवणारे वीस पर्याय भरायचे आहेत.

हे पर्याय भरताना तुमचं रँकिंग खूप महत्त्वाची भूमिका बजावू शकतं. बहुतांश विद्यार्थ्यांना यूआयसीटी, बॉम्बे कॉलेज ऑफ फार्मसी यासारख्या नावाजलेल्या इन्स्टिट्यूटमध्ये प्रवेश घ्यावासा वाटणं ओघाने आलंच. पण थोडा उपलब्ध सीट्स आणि रँकिंगचा मेळ घातला पाहिजे. सीईटीतील टॉपर्सना नावाजलेल्या इन्स्टिट्यूटमध्ये प्रवेश निश्चित मिळणार. इथे सीट्स फारच कमी प्रमाणात उपलब्ध आहेत. त्यामुळे पहिल्याच फेरीत अॅडमिशन पूर्ण होऊ शकतं. अशा वेळी रँकिंग कमी असलेल्या विद्यार्थ्यांनी विशेष काळजी घेतली पाहिजे. प्राधान्यक्रम देताना तुम्हाला अॅडमिशन मिळण्याच्या शक्यता जास्त असणाऱ्या कॉलेजचा प्रामुख्याने विचार करा.

मुंबईतल्या विद्यार्थ्यांना पुणे, नाशिक इथे राहण्याची तयारी असेल, तर हे पर्याय स्वीकारता येतील. त्यासाठी तुलनेने स्पर्धा कमी आहे. मेडिकल आणि इंजिनीअरिंगप्रमाणे कॉलेजचा दर्जा महत्त्वाचा आहे. त्यावरून तुम्हाला फार्मसीसाठी अत्यंत महत्त्वाची असणारी लॅबोरेटरी सुविधेचा दर्जा कळू शकतो.

मेडिकलच्या इतक्याच फार्मसी क्षेत्रात करिअरच्या असंख्य संधी उपलब्ध आहेत. केमिस्ट, मेडिकल रिप्रेझेण्टेटिव, फार्मसिस्ट होण्यापुरतं हे क्षेत्र मर्यादित नाही. एमफार्मा व्यतिरिक्त बायोटेक्नॉलॉजीच्या मास्टर डिग्री कोर्सला तुम्हाला अॅडमिशन मिळू शकतं. फार्मसीतील पोस्ट ग्रॅज्युएशननंतर रिसर्च, प्रोडक्शन, क्वालिटी कण्ट्रोल आणि मॅनेजमेण्ट लेव्हलवर करिअर करता येतं. अधिकृत फार्मसिस्टला हेल्थ सेण्टर, हॉस्पिटल, मॅन्युफॅक्चरिंग इण्डस्ट्रीमध्ये ड्रग इन्स्पेक्टर किंवा अॅनालिटिकल केमिस्ट म्हणून जॉब करण्याची संधी मिळते. राष्ट्रीय आणि आंतरराष्ट्रीय पातळीवर फार्मसी रिसर्चला प्रोत्साहन देणाऱ्या अनेक इन्स्टिट्यूट आणि इण्डस्ट्रिअल ग्रुप आहेत. अशा असंख्य संधी असणाऱ्या या क्षेत्रात प्रवेश करण्याची ही संधी मुळीच गमावू नका.

मुंबईतील फार्मसी कॉलेज

युनिव्हसिर्टी इन्स्टिट्यूट ऑफ केमिकल टेक्नॉलॉजी

बॉम्बे कॉलेज ऑफ फार्मसी

प्रि. के.एम. कुंदनानी कॉलेज ऑफ फार्मसी

मुंबई एज्युकेशन ट्रस्ट्स इन्स्टिट्यूट ऑफ फार्मसी

सरस्वती विद्या भवन्स कॉलेज ऑफ फार्मसी

भारती विद्यापीठ कॉलेज ऑफ फार्मसी

वीर माता हिराबेन पी. शाह कॉलेज ऑफ फार्मसी

डॉ. भानूबेन नानावटी कॉलेज ऑफ फार्मसी

हैदराबाद नॅशनल कॉलेजिएट बोर्ड, कॉलेज ऑफ फार्मसी

एनसीआरडीज स्टलिर्ंग इन्स्टिट्यूट ऑफ फार्मसी

ओरिएण्टल कॉलेज ऑफ फार्मसी

सी.यू. शाह कॉलेज ऑफ फार्मसी फॉर विमेन

कांचन हरमलकर

 
</text>
</doc>
