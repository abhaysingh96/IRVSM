<doc>
<docno>1146825.cms.txt</docno>
<text>
 
लेख
शापित वनस्पती!
[ Sunday, June 19, 2005  11:40:31 pm]


चांदोली अभयारण्यातील नरक्या (अमृता) या औषधी वनस्पतीच्या मोठ्या प्रमाणात होणाऱ्या तस्करीची वनखात्यातर्फे चौकशी चालू आहे. वनखात्याचे एक अधिकारी आणि कर्मचारी या प्रकरणी निलंबित झाले आहेत. पश्चिम घाटात वाढणाऱ्या या वनस्पतीच्या खोडावरील गाठींमध्ये कॅन्सरसाठी रामबाण ठरलेले औषध 'कॅम्प्टोथेसिन' असते. म्हणूनच या वनस्पतीची अवैध तोड व तस्करी होते.

या वनस्पतीबाबत पुणे येथील अॅग्रोबायोटेक डॉ.अभय शेंड्ये यांनी प्रयोग केले आहे. या वनस्पतीचे शास्त्रीय नांव हृश्ाह्लद्धड्डश्चश्ास्त्र4ह्लद्गह्य द्घश्ाद्गह्लद्बस्त्रड्ड असे आहे. या वनस्पतीला प्रचंड मोहोर येतो आणि एकेका झाडाला लक्षावधी बिया लागतात. मोहोर आणि बियांचा गर या दोन्हींना अतिशय घाण वास येतो. म्हणूनच या झाडाला नरक्या असे नांव मिळाले असावे.

डॉ. शेंड्ये म्हणाले की, ज्यावेळी या झाडाच्या पुष्कळ लगडलेल्या बिया पाहिल्या त्याचवेळी मनात विचार चमकून गेला. एवढ्या जास्त बिया आणि इतकी कमी झाडे? नक्कीच बिया रुजणे किंवा झाडाची वाढ यामध्ये कोठेतरी गडबड असणार! या दृष्टीने कोणी काही काम केल्याचा तपास लागेना. ज्यांनी 8-10 वर्षांपूवीर् झाडे लावली, त्यांच्याकडेही झाडे नाहीत. उटी आणि बेंगलोर जवळच्या संशोधन संस्थांमध्ये याबाबत काम चालू होते. पुण्याच्या नॅशनल केमिकल लॅबोरेटरीमध्ये ऊती संवर्धनानेे या झाडावर खूप संशोधन झालेले आहे. पण अजूनही लागवडी संदर्भातील तंत्रज्ञान यशस्वी झालेले नाही. लागवडीमध्ये निसर्गानेच घालून ठेवलेली ही मेख काढता आली तर नरक्या ही वनस्पती वाचविता येईल. तिचा व्यापारी दृष्टीने उपयोग करून सर्वांचेच भले साधता येईल.

ऑगस्ट 1999 मध्ये सर्वप्रथम हा बियांनी लगडलेला वृक्ष पहिल्यांदा पाहिला, आणि लगेचच याच्या लागवडी संबंधी प्रयोगांना सुरूवात केली. पहिल्या वषीर् लावलेल्या बिया रूजून पहिली दोन पाने वर यायला 45-80 दिवस लागले. बहुतेक सर्व रोपे 2-3 महिन्यांत बुरशीजन्य रोगांना बळी पडली. दुसऱ्या वषीर् जरा ओलावा, हवेतील आर्दता नीट ठेवल्यावर 80त्न बिया 35 दिवसांत रुजल्या. पण 2 बिया तब्बल 4 महिन्यांनी रूजून वर आल्या. सन 2000 च्या ऑक्टोबरमध्ये लावलेल्या काही बियांचीच रोपे डिसेंबर 2001 मध्ये लागवडीसाठी वापरली. या झाडाची वाढ तशी सावकाशच होते. ती लवकर व्हावी यासाठी अनेक प्रयोग केले. खते, संप्रेरके, ऊती संंवर्धनाने नियंत्रित वाढ, पण कशाचाही म्हणावा तसा उपयोग झाला नाही असे सांगून डॉ. शेंड्ये म्हणाले की, जीवरसायनशास्त्र व रेणूंच्या पातळीवर जाऊन या वनस्पतीवर काही प्रयोग केले, तेव्हा लक्षात आले की नरक्यामधील मधक्षल हे औषधी दव्य वनस्पतीच्या पेशी मारण्याचे काम करते. म्हणजेच नरक्याच्या पानात औषध बनले की त्याची वाढ थांबते व झाड मरणपंथाला लागते.

यावर दोन उपाय सुचविण्यात आले. सर्वप्रथम नरक्याचे झाड लहान असताना ते कमीतकमी औषधी बनवेल यासाठी उपाय शोधणे, आणि नरक्यामध्ये औषधी साठविणाऱ्या गाठी लवकर बनतील यासाठी उपाय शोधणे. या दोन्ही प्रकारांनी उपाय केल्यावर झाडे जोमाने वाढू लागली. ती मरण्याचे प्रमाणही अगदी कमी झाले. याचबरोबर नरक्याच्या उतींची प्रयोगशाळेत वाढ यशस्वी झाली. तीन महिन्यात उतींची एक हजार पटींनी वाढ होऊन त्यातून औषधी दव्यही मिळाले. या पध्दतीने नरक्याच्या उतींची प्रयोगशाळेत जलद वाढ करून त्यापासून मोठ्या प्रमाणावर औषध तयार करता आले तर या झाडांच्या तोडीचा प्रश्ान्च निकालात निघेल. याशिवाय नरक्यामध्येच क्रद्बह्लह्मश्ा1द्बह्मह्वह्य या कुळातील विषाणू नष्ट करणारा एक घटक सापडतो. एडस् हा आजार याच गटातील एचआयव्ही या विषाणूमुळे होतो. या औषधाचा एडस् बरा करण्यासाठी देखील चाचण्या चालू आहेत. नरक्यामधून शेती व उत्पादनांसाठी काही उपयुक्त घटक मिळू शकतील असे दिसून आले आहे.

( अधिक माहितीसाठी संपर्क: डॉ.अभय शंेड्ये, फोन: 020-24393245, मोबाईल: 9822059080.)

रवींद दप्तरदार

 
</text>
</doc>
