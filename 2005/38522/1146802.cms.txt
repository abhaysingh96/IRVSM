<doc>
<docno>1146802.cms.txt</docno>
<text>
 
धावते जग
रेल्वेतले सुधारणायुग
[ Sunday, June 19, 2005  11:13:47 pm]


एक काळ असा होता की जेव्हा विमानाचे तिकीट रेल्वेच्या त्याच अंतरासाठीच्या तिकिटापेक्षा काही पटीने जास्त होते. त्यामुळे मध्यमवगीर्य माणूस विमानप्रवासाचा विचारही करू शकत नव्हता. आता काळ असा आला आहे की रेल्वेत प्रथम श्ाेणीतून प्रवास करणारा प्रवासी आपल्याकडे कसा खेचून घेता येईल, याचा विचार विमानकंपन्या करत आहेत. या बदलाला विमान कंपन्यांच्या संख्येतील भरमसाठ वाढ ही कारणीभूत आहे.

मुंबई-पुणे अथवा मुंबई-नाशिक किंवा मुंबईहून गोव्याला जाणाऱ्या गाड्या इतक्या वेगवेगळ्या कंपन्यांच्या आहेत तितक्याच विमान कंपन्या होतील की काय असे वाटायला लागते. यामुळे विमान कंपन्यांत आपसातील स्पधेर्मुळे काय व्हायचे ते होईल, परंतु रेल्वेचेही नुकसान होते की काय, असे चित्र दिसत होते. हा धोका ओळखून रेल्वेने आता 'सुधारायचे' ठरविले आहे, ही बातमी निश्चितच उत्साहजनक आहे. कम्प्युटरवरून तिकिटाची खरेदी करणे आणि विमानप्रवाशांसाठी असणाऱ्या 'फ्रीक्वेंट फ्लायर्स' योजनेप्रमाणे 'फ्रीक्वेंट ट्रॅव्हलर्स' योजना राबविण्याचा निर्णय रेल्वेने घेतला आहे.

या गोष्टी आवश्यक होत्याच. परंतु, त्याचवेळी गाड्यांच्या वेळापत्रकात लोकोपयोगी दृष्टीने सुधारणा करून त्याची काटेकोरपणे अमलबजावणी करणे, गाड्यांचे वेग वाढवणे आणि गाड्यांमध्ये चांगले दजेर्दार देणे या प्रवाशांच्या अपेक्षा पूर्ण केल्या तरी जनता त्यांना दुवा देईल. प्रवासी वाहतुकीतून रेल्वेला गेल्या वषीर्पेक्षा साडेसात टक्के जादा उत्पन्न मिळाले. या आथिर्क वर्षात एप्रिल आणि मे महिन्यांत प्रवाशांच्या संख्येत दहा टक्के व त्यापासून मिळणाऱ्या उत्पन्नात बारा टक्के वाढ झाली. पण त्यावर आत्मसंतुष्ट राहण्याचे रेल्वेने ठरविले तर त्याचा विपरीत परिणाम होण्याचीच शक्यता अधिक.

आताही सर्वच प्रवासी रेल्वेने जातात ते स्वखुषीने, असे समजण्याचे कारण नाही. कोणतेही नैसगिर्क वा मानवनिमिर्त कारण नसले तरी वेळापत्रकानुसार गाड्या धावण्यात का खंड पडतो ही समजणे अनाकलनीय आहे. रेल्वेचे रूळ आणि त्या लगतची सिग्नल यंत्रणा बदलण्याची बऱ्याच ठिकाणी गरज आहे. त्यासाठी भरपूर पैसा लागेल. प्रवाशांची संख्या कमी झाली तर रेल्वेला तेही जमणार नाही. रेल्वेने ज्या सुधारणा करायच्या ठरविल्या आहेत त्या प्रथम राजधानी, शताब्दी आणि जनशताब्दीसारख्या काही गाड्यांपुरत्याच मर्यादित आहेत. तरीही रेल्वेत सुधारणायुग अवतरत आहे, ही आनंदाची गोष्ट आहे.

 
</text>
</doc>
