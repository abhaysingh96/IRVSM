<doc>
<docno>1146832.cms.txt</docno>
<text>
 
अर्थव्यवहार
सस्मित चेहरे आणि राकट मोहरे!
[ Sunday, June 19, 2005  11:49:32 pm]


आता बँकांचा सेवाकार्य फार म्हणजे फारच विस्तारत चाललं आहे. आता मोटारखरेदी, गृहखरेदी, गृहदुरुस्ती, उच्चशिक्षण अशा विविध कारणांसाठी बँका कजेर् देऊ लागल्या आहेत. शिवाय क्रेडिट कार्ड, 'डी-मॅट' वगैरे अन्य सेवा आहेतच. सेवा म्हटली म्हणजे ती मनापासून दिली गेली पाहिजे. निदान चेहऱ्यावर तसं दिसलं पाहिजे. 'सेवेकऱ्या'च्या भालप्रदेशी आठी नसली तर ग्राहक भरून पावतो. आणि सेवेबरोबरच चक्क प्रफुल्ल स्मित मिळालं तर? तर मग तो बोनसच! काही बँकांनी आता ग्राहकांना असा (स्मित) बोनस द्यायला सुरूवात केली आहे. बँकिंगचा अनुभव असलेली माणसं मिळू शकतील, पण हुकमेहुकूम चेहऱ्यावर स्मित ठेवून वर ग्राहकाचं काम करून द्यायचं ही काय सोपी आणि साधी गोष्ट आहे?

काही वेळा घरचा त्रागा बँकेत सोबत आलेला असतो, प्रवासात जीव कावलेला असतो, एखाद्या सहकर्मचाऱ्याने वैताग आणलेला असतो, वरिष्ठांकडून पक्षपात झालेला असतो, आधीच्या ग्राहकाने वात आणलेला असतो आणि तरीदेखील स्मिताचा सोनचाफा फुललेला ठेवायचा? कुठे मिळणार अशी माणसं? मिळतात! विमानसेवा कंपन्या आणि तारांकित हॉटेलमध्ये मिळतात. पण बँकेतील कामांचा अनुभव? त्याचं प्रशिक्षण देता येतं. शिकवता येत नाही ते ओष्टनेत्री सतत आनंदलकेर जपणं! ते उपरनिदिर्ष्ट उद्योगातील कर्मचाऱ्यांच्या रक्तातच भिनलेलं असतं. सुहास्य दिलगिरीपुढे ग्राहक विलंबही हसतहसत सहज करतो. शेवटी समाधान महत्त्वाचं. तेच खरं सुख असतं. म्हणूनच काही खाजगी बँकांनी अगोदरच अशी 'भरती' सुरू केली आहे.

कर्जादीसेवांसाठी सस्मित चेहरे आणि कर्जवसुलीसाठी राकट मोहरे हे 'कॉम्बिनेशन' कसं वाटतं! असो. 'स्मिता'लाही माकेर्ट आलं ही आनंदाची बाब. मोनालिसाच्या स्मिताची मोहिनी कायम राहिली तरी यापुढे तिची 'मोनोपली' टिकणं कठीण दिसतंय!

सुधीर सुखठणकर

 
</text>
</doc>
