<doc>
<docno>1146831.cms.txt</docno>
<text>
 
अर्थव्यवहार
भारताबाहेर मिळविलेल्या उत्पनावरील कर
[ Sunday, June 19, 2005  11:48:02 pm]


व्यक्तिगत उत्पनाचे विविध स्त्रोत भारतात व भारताबाहेर असू शकतात. भारतात मिळणारे उत्पन हे सर्व व्यक्तिंच्या बाबतीत करपात्र असते. परंतु भारताबाहेरील स्त्रोतांतून मिळणारे उत्पन्न भारतात करपात्र होते किंवा नाही हा प्रश्न मुख्यत: ज्या व्यक्ती भारताबाहेर वास्तव्यास किंवा नोकरीधंद्यासाठी राहत असतात त्यांच्याबाबत बऱ्याच वेळेला उपस्थित होतो. या प्रश्ानचे उत्तर आयकर कायद्यानुसार त्यांच्या 'निवासी स्थिती'वर अवलंबून असते. यासाठी आता आपण आयकर कायद्यातील 'निवासी स्थिती' ठरविण्यासंबंधीच्या तरतुदी समजून घेऊ.

अ) आयकर कायद्याच्या कलम 6 नुसार जर एखादी व्यक्ती ठराविक करनिर्धारण वर्षासाठी खालीलपैकी कोणत्याही एका अटीची पूर्तता करीत असेल, तर ती व्यक्ती त्या वर्षासाठी 'निवासी' मानली जाईल :

1) जर त्या व्यक्तीचे त्या वर्षात 182 वा अधिक दिवस भारतात वास्तव्य असेल

किंवा

2) जर त्या व्यक्तीचे मागील चार वर्षात 365 वा अधिक दिवस व त्या वर्षात 60 वा अधिक दिवस भारतात वास्तव्य असेल.

वर नमूद केलेल्या 60 दिवसांची मर्यादा खालील परिस्थितींमध्ये 182 दिवस असेल.

द्ब) जर ती व्यक्ती भारतीय नागरिक असेल व त्या वर्षात नोकरीनिमित्त भारताबाहेर गेली असेल,

द्बद्ब) जर ती व्यक्ती भारतीय नागरिक किंवा भारतीय वंशाची असेल व त्या वर्षात भारतभेटीवर आली असेल.

वरील तरतुदींसाठी भारतातील वास्तव्याचे एकूण दिवस धरले जातील. हे वास्तव्य सलग असण्याची आवश्यकता नाही. भारतातील वास्तव्याचे दिवस मोजण्यासाठी पारपत्र (क्कड्डह्यह्यश्चश्ाह्मह्ल) हा प्रमुख आधार आहे.

ब) आयकर कायद्याच्या कलम 2(30) नुसार जी व्यक्ती 'निवासी' नाही ती व्यक्ती 'अनिवासी' (ठ्ठश्ाठ्ठ-ह्मद्गह्यद्बस्त्रद्गठ्ठह्ल) म्हणून मानली जाईल.

क) जर ठराविक वर्षाकरिता एखादी व्यक्ती 'निवासी' ठरली व त्या व्यक्तीने खालील दोन अटींपैकी कोठल्याही एका अटीची पूर्तता केली. तर आयकर कायद्याच्या कलम 6(6) नुसार, त्या व्यक्तीची त्या वर्षाकरिता निवासी स्थिती ही च्हृश्ाह्ल श्ाह्मस्त्रद्बठ्ठड्डह्मद्बद्य4 ह्मद्गह्यद्बस्त्रद्गठ्ठह्लज् (हृह्रक्र) म्हणून मानली जाईल.

1) जर ती व्यक्ती त्या ठराविक वर्षाच्या मागील दहा वर्षांपैकी नऊ वषेर् भारतात 'अनिवासी' असेल

2) जर ती व्यक्ती त्या ठराविक वर्षाच्या मागील 7 वर्षांत 729 किंवा कमी दिवस भारतात वास्तव्यास असेल.

वरील निवासी स्थितींचा आयकर कायद्यातील कलम 5 अनुसार, करपात्र उत्पन्नावर कसा परिणाम होतो ते आपण पुढील लेखात पाहू.

( अपूर्ण)

प्रकाश सामंत

( लेखक मुंबईतील एक चार्टड अकाउंटंट असून, मेटमिन ग्रुपचे व्यवस्थापकीय संचालक आहेत.)

 
</text>
</doc>
