<doc>
<docno>1146798.cms.txt</docno>
<text>
 
क्रीडा
नरेनकी गाडी चली...
[ Sunday, June 19, 2005  11:09:40 pm]


इंडियानापोलिस (वृत्तसंस्था) : भारताचा अव्वल एफ वन ड्रायव्हर नरेन कातिर्केयनने गाडीवरील नियंत्रण व्यवस्थित राखण्यात यश मिळवले आणि अमेरिकन फॉर्म्युला ग्रॅ.प्रि.च्या प्राथमिक शर्यतीत समाधानकारक वेळ दिली. यामुळे मुख्य शर्यतीत तो यापेक्षा सरस कामगिरी करण्याची आशा उंचावली आहे.

कॅनडातील शर्यतीत त्याला गाडीवर नियंत्रण मिळवण्यात यश आले नव्हते. मुख्य म्हणजे जॉर्डन कंपनीकडूनच त्याच्यावर झालेल्या टीकेमुळे हा युवा खेळाडू निराश झाला होता. या पार्श्वभूमीवर तो येथील शर्यतीत कशी काय कामगिरी करतो, याकडे सगळ्यांचे लक्ष लागले असताना त्याने 1 मिनिट व 13.776 सेकंद अशी वेळ देत 19 वा क्रमांक मिळवला. तर त्याचा जॉर्डनमधील सहकारी टियागो माँटेरिओ 17 वा आला.

टोयोटोच्या जारनो त्रुलीने अव्वल क्रमांक मिळवताना 1 मिनिट व 19.625 सेकंद अशी वेळ दिली. तर मॅकलेरेन किमी रायकोनेन व बार होंडोचा जेन्सन बटन अनुक्रमे दुसरे व तिसरे आले.

कॅनडा शर्यतीत गाडीवर नियंत्रण न राखता आल्यामुळे कातिर्केयनला शर्यतीमधून बाहेर गेला होता. त्यामुळे इंडियानापोलिस शर्यतीतील कामगिरीवर तो समाधानी दिसला. तो म्हणाला, 'प्राथमिक शर्यतीतील कामगिरीमुळे आता मुख्य स्पधेर्त मी चांगली कामगिरी करेन. मुख्य म्हणजे शर्यत पूर्ण करून खात्यावर गुण जमा करण्याचा माझा प्रयत्न राहिल'.

' येथे वारा वेगाने वाहत होता. पण गाडीवर नियंत्रण मिळवत मी शर्यत पूर्ण केली. आता आशा वाटते की मुख्य शर्यतीतही माझ्याकडून अशीच कामगिरी होईल.

 
</text>
</doc>
