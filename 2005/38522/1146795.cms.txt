<doc>
<docno>1146795.cms.txt</docno>
<text>
 
क्रीडा
फेडरर व शारापोवा जेतेपद राखणार?
[ Sunday, June 19, 2005  11:08:11 pm]


लंडन (वृत्तसंस्था) : साऱ्या टेनिस शौकिनांचे लक्ष ज्या ग्रँडस्लॅम स्पधेर्वर लागलेले असते त्या विम्बल्डनला सोमवारपासून येथे सुरूवात होत असून गतवेळचे विजेते रॉजर फेडरर व मारिया शारापोवा यंदा जेतेपद राखणार का? याविषयची उत्सुकता शिगेला पोहचली आहे. फेडररने लागोपाठ दोनदा ही स्पर्धा जिंकली असून यंदा हॅटट्रिक करण्यासाठी तो पुढे सरसावला आहे.

अमेरिकेच्या पीट सॅम्प्रसने ही स्पर्धा सलग तिसऱ्यांदा तर जिंकलीच शिवाय सातवेळा विम्बल्डन चषकावर आपले नाव कोरण्यात यशस्वी ठरला होता. असाच पराक्रम फेडररमध्ये करण्याची क्षमता असल्याचे टेनिस जगतात बोलले जात आहे. आपल्या कारकीदीर्त 14 ग्रँडस्लॅम जिंकणाऱ्या सॅम्प्रसनेही फेडरर या स्पधेर्त हॅटट्रिक साधेल, असा विश्वास व्यक्त केलाय. तो सांगतो, 'इतर खेळाडंूच्या तुलनेत फेडरर सरस वाटत असून त्याला ग्रास कोर्टवर हरवणे कठीण आहे.

फेडररने आतापर्यंत दोनदा विम्बल्डन तर जिंकली आहेच शिवाय ऑस्ट्रेलिया व अमेरिकन स्पधेर्तही जेतेपदाचा मान संपादन केला आहे. त्याला फक्त फेंच स्पर्धा जिंकता आलेली नाही. यावषीर् तो क्ले कोर्टवरील या स्पधेर्त यशस्वी होईल, असे वाटत असताना स्पेनचा युवा खेळाडू राफल नदाल याने चुरशीच्या लढतीत त्याला परास्त केले होते.

फ्रेंच स्पधेर्तील पराभवानंतर फेडरर निराश झालेला नाही. तो मोठ्या दिमाखात विम्बल्डनमध्ये उतरत असून या स्पधेर्ची पूर्वतयारी म्हणून समजल्या जाणाऱ्या हॉल स्पधेर्त सलग तिसऱ्यांदा जेतेपद पटकावले होते. ग्रास कोर्टवरील सलग 29 व्या विजयासह तो विम्बल्डनमध्ये प्रतिर्स्पध्यांशी दोन हात करेल.

 
</text>
</doc>
