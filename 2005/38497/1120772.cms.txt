<doc>
<docno>1120772.cms.txt</docno>
<text>
 
देश-विदेश
मध्यरात्रीची 'क्रांती'!
[ Wednesday, May 25, 2005  12:53:24 am]


बिहारमध्ये निवडणुका होऊन तीन महिने उलटूनही सरकार स्थापन होऊ शकले नाही आणि रविवारी मध्यरात्रीनंतर केंद सरकारने अचानक विधानसभा बरखास्तीचा निर्णय घेतला आणि देशातील राजकीय वर्तुळात खळबळ उडाली. हा निर्णय कसा घिसाडघाईने घेतला गेला ते खास 'महाराष्ट्र टाइम्स'च्या वाचकांसाठी सांगताहेत भारतीय जनता पक्षाचे सरचिटणीस प्रमोद महाजन.

आठ वर्षांच्या राजकीय वनवासानंतर संयुक्त पुरोगामी आघाडीच्या आवरणाखाली काँग्रेस सत्तारूढ झाली. पंतप्रधानपदाला लाथ मारणारी त्यागाची मूतीर् श्ाीमती सोनिया गांधी आणि राजीव गांधींच्याही 'मिस्टर क्लिन' उपाधीपेक्षा अधिक धवल चारित्र्याची मूतीर् श्ाीमान मनमोहनसिंग यांचा संयुक्त राज्यकारभार सुरू झाला. उभ्या हिंदुस्थानला वाटू लागले की, आता देशात लोकशाही व नैतिक मूल्यांचे तुफान येऊन राष्ट्रीय लोकशाही आघाडी इतिहासजमा होणार!

सरकारच्या पहिल्याच वाढदिवसाच्या मध्यरात्री बिहारमध्ये राष्ट्रपती राजवटीतून विधानसभा बरखास्तीच्या दिशेने जाण्याचा निर्णय घेण्यात आला. लोकशाही मातृभूमी असलेल्या रशियाच्या दौऱ्यावर असणाऱ्या राष्ट्रपतींची फॅक्सद्वारा संमती घेण्यात आली आणि बिहारची नवनिर्वाचित विधानसभा शपथ घेण्यापूवीर्च पुनश्च निवडणुकीच्या दिशेने वाटचाल करू लागली.

मध्यरात्रीच्या या 'क्रांती'मागील कारणमीमांसा व्यक्त करताना लोकशाहीचे महान पाईक बिहारचे महामहिम राज्यपाल बुटासिंग म्हणाले, ''बिहारमध्ये सुरू झालेला आमदारांचा घोडेबाजार माझ्या सात्विक आत्म्याला आता सहन होत नाही!''

भारताला अजून एक बुटासिंग आठवत असतील. नरसिंह राव सरकारात मंत्री होते. नरसिंह राव सरकार धोक्यात आले असताना त्यांनी झारखंड मुक्ती मोर्चाचे श्ाी. शिबू सोरेन यांच्यासह चार लोकसभा सदस्य खरेदी केल्याचा त्यांच्यावर आरोप होता. खालच्या न्यायालयात त्यांना तुरुंगवास व दंडाची शिक्षासुद्धा झाली होती. पुढे वरच्या न्यायालयात तांत्रिक बाबीवर सर्वच निष्पाप लोक सुटतात तसे हेही सुटले. बरे झाले. बिहारचे राज्यपाल बुटासिंग या मंत्री बुटासिंगांना ओळखत नाहीत, नाहीतर यांच्या आत्म्याला अधिकच क्लेष झाला असता!

 
</text>
</doc>
