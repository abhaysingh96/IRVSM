<doc>
<docno>1121901.cms.txt</docno>
<text>
 
धावते जग
पक्षांतरबंदी कायद्याची चेष्टा!
[ Wednesday, May 25, 2005  09:36:43 pm]


पश्चिम बंगालमधील डाव्या आघाडीच्या सत्तेला आव्हान देण्याची क्षमता असलेले नेतृत्व म्हणून एकेकाळी ममता बॅनर्जी यांच्याकडे पाहिले जात असे. पण प. बंगाल काँग्रेसमधील गटबाजीविरुद्ध बंड करून ममता काँग्रेसमधून बाहेर पडल्या आणि त्यांनी तृणमूल काँग्रेसची स्थापना केली. तृणमूल काँग्रेसचे अनेक कार्यकतेर् हे मुळात काँग्रेसशी संबंधित असल्यामुळे, काँग्रेस केंदात सत्तेवर आल्यापासून त्यांच्यात चलबिचल सुरू झाली आहे.

त्याचे पडसाद कोलकाता महापालिकेच्या महापौरपदाच्या निवडणुकीच्या निमित्ताने उमटू लागले आहेत. कोलकात्याचे महापौर सुब्रत मुकजीर् हे तृणमूल काँग्रेसच्या तिकिटावर आमदार म्हणून प. बंगाल विधानसभेत निवडून आले आहेत. विधानसभेच्या येत्या निवडणुकीत काँग्रेसशी युती करावी, या मताचे ते असल्यानेे पक्षातून बाहेर पडण्याच्या दिशेने त्यांची वाटचाल सुरू झाल्याचे मानले जाते.

कोलकाता महापालिकेच्या निवडणुकीत ते नव्याने स्थापन झालेल्या 'काँग्रेस उन्नयन मंचा'तफेर् लढणार आहेत. याचा आधार घेऊन त्यांना पक्षांतर बंदी कायद्याखाली अपात्र ठरवावे, अशी मागणी करणारा अर्ज तृणमूल काँग्रेसतफेर् विधानसभेचे अध्यक्ष एच. ए. हालीम यांच्याकडे करण्यात आला आहे. एखाद्या आमदाराने पक्षाचा स्वेच्छेने त्याग केला असेल, तर त्याला या कायद्याखाली अपात्र ठरवता येते.

'स्वेच्छेने पक्षाचा त्याग करणे' याचा कोर्टांनी व्यापक अर्थ लावला असून, पक्षाशी संबंध तोडल्याचा निष्कर्ष काढता येईल अशी कृती वा विधाने विधिमंडळाबाहेर केल्यासही, तो 'पक्षत्याग' मानला जाऊ शकतो. त्यामुळे सुब्रत मुखजीर् यांनी काँग्रेसशी संबंधित आघाडीतफेर् महापालिका निवडणुकीत अर्ज दाखल करणे हा पक्षत्याग मानून, त्यांना अपात्र ठरवण्याची तृणमूल काँग्रेसची मागणी योग्यच आहे. मात्र त्यावर निर्णय देण्यासाठी विधानसभेच्या अध्यक्षांवर कोणत्याही मुदतीचे बंधन नाही. त्यामुळे सध्याच्या विधानसभेची मुदत संपण्याआधी हा निर्णय घेतला न गेल्यास, मुखर्जींना नव्याने विधानसभा निवडणूक लढवण्यापासून रोखता येणार नाही.

विशेष म्हणजे मुखर्जी यांनी याआधी काँग्रेसचे आमदार असताना, तृणमूल काँग्रेसच्या तिकिटावर नगरसेवक होऊन महापौरपद भूषवले होते आणि त्यावेळी त्यांच्या अपात्रतेसाठी काँग्रेसने केलेला अर्ज विधानसभेची मुदत संपल्यामुळे बाद ठरला होता! ही पक्षांतरबंदी कायद्याची चेष्टाच असून, विधानसभा अध्यक्षांनी तातडीने निकाल देऊन ती रोखली पाहिजे.

 
</text>
</doc>
