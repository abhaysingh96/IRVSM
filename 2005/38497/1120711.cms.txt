<doc>
<docno>1120711.cms.txt</docno>
<text>
 
महामुंबई
मुस्लिम विकास आयोगाच्या मागणीसाठी ठिय्या आंदोलन
[ Wednesday, May 25, 2005  12:02:07 am]


म. टा. प्रतिनिधी

मुंबई : मुस्लिम समाजाच्या सामाजिक, शैक्षणिक आणि आथिर्क विकासासाठी मुस्लिम विकास आयोगाची स्थापना करण्यात यावी, यासाठी विविध सामाजिक संस्थांतफेर् आझाद मैदानात सोमवारी ठिय्या आंदोलन करण्यात आले.

कोल्हापूरच्या दसरा चौकातून 20 मे रोजी 'लाँग मार्च'ही काढण्यात आला होता. मुस्लिमांचे फाजील लाड होत असल्याची ओरड सुरू असताना प्रत्यक्षात ग्रामीण भागातील मुल्लाणी, मुजावर, शिकलगार, तांबोळी आदी मुस्लिम जातींची अवस्था शोचनीय आहे. ही स्थिती बदलण्यासाठी विकास आयोगाची गरज असल्याचे मत आंदोलनर्कत्यांनी व्यक्त केले.

मंडल आयोगाने काही मुस्लिम मागास जातींचाच विचार केला. 1984 साली केंद सरकारने मुस्लिमांसाठी गोपालसिंग आयोग नेमला. या आयोगाच्या अहवालाने मुस्लिमांच्या दयनीय स्थितीवर प्रकाश टाकला. मात्र, नंतर हा अहवाल गुंडाळून ठेवण्यात आल्याबद्दल यावेळी टीका करण्यात आली. पुरोगामी कार्यकतेर्, जमातींच्या प्रमुखांनी या आंदोलनात सहभागी व्हावे होण्याचे आवाहनही यावेळी करण्यात आले.

 
</text>
</doc>
