<doc>
<docno>1121844.cms.txt</docno>
<text>
 
महाराष्ट्र
ज्येष्ठ इतिहासतज्ज्ञ हरिहर ठोसर कालवश
[ Wednesday, May 25, 2005  08:22:03 pm]


म. टा. प्रतिनिधी

औरंगाबाद : 'हिस्टॉरिकल जिऑग्राफी ऑफ महाराष्ट्र अँड गोवा' हा मोलाचा ग्रंथ अलीकडेच हातावेगळा केलेले ज्येष्ठ इतिहाससंशोधक हरिहर ठोसर (68) यांचे येथे नुकतेच निधन झाले. त्यांच्या मागे पत्नी उषा, एक मुलगा आणि दोन मुली आहेत.

'ऐतिहासिक भूगोल' या फारशा चचेर्त नसलेल्या इतिहासशाखेत ठोसर यांनी मोठे काम केले. त्यांची डॉक्टरेट 'हिस्टॉरिकल जिऑग्राफी ऑफ मराठवाडा' या विषयात होतीच, शिवाय सव्वाशे शोधनिबंध त्यांच्या नावावर आहेत. पुरालेख विद्या या विषयात खास रस निर्माण झाल्यानंतर त्यांनी शिलालेख आणि ताम्रपटांमध्ये आढळणाऱ्या स्थळांची नावे निश्चित करण्याकडे अधिक लक्ष दिले. त्यातूनच त्यांनी 'एपिग्राफिकल सोसायटी' आणि 'प्लेस-नेम्स सोसायटी' या संस्थांच्या कामात लक्ष घातले.

डॉ. ठोसर यांनी अध्यापन तसेच पुरातत्त्व विभागात काम केले. मुंबईच्या एलफिन्स्टन महाविद्यालयात इतिहास विभागप्रमुख म्हणून ते 1996मध्ये निवृत्त झाले. नंतरही संशोधनात मग्न असणाऱ्या ठोसर यांनी महाराष्ट्र आणि गोव्याचा ऐतिहासिक भूगोल नव्या ग्रंथात उलगडून दाखविला.

 
</text>
</doc>
