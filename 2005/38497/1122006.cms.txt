<doc>
<docno>1122006.cms.txt</docno>
<text>
 
महाराष्ट्र
कृषी संचालक महिंदे यांची जामिनावर सुटका
[ Wednesday, May 25, 2005  11:41:25 pm]


म. टा. प्रतिनिधी

पुणे : लाचलुचपत प्रतिबंधक विभागाने अटक केलेले कृषी संचालक प्रकाश महिंदे यांची 15 हजार रुपयांच्या जामीनावर सुटका करण्याचा आदेश विशेष न्यायाधीश पी. बी. जोशी यांनी बुधवारी दिला.

जामीन मंजूर करताना त्यांना सलग दोन महिने दर सोमवारी लाचलुचपत प्रतिबंधक विभागात हजेरी लावण्याची अट घालण्यात आली आहे. तसेच, साक्षीदारांवर दबाब न आणण्याची सूचना त्यांना करण्यात आली आहे.

महिंदे यांना नवीन परवाना आणि परवाना नुतनीकरणासाठी 50 हजार रुपयांची लाच स्वीकारताना 12 मे रोजी पकडण्यात आले आहे. त्यांच्याकडे चार कोटी 97 लाख 44 हजार रुपयांची मालमत्ता असल्याचे उघड झाले आहे. त्यात एक किलो वजनाची सोन्याची चीप, पत्नीच्या नावे लॉकरमध्ये साडेनऊ लाख रुपयांचे सोन्याचे दागिने, 37 लाख 67 हजार रुपयांची रोकड आहे. तसेच, दोन कोटी दोन लाख 59 हजार रुपयांची मालमत्ता त्यांनी कुटुंबाबाहेरील व्यक्तींच्या नावे केल्याचे निदर्शनास आले आहे.

 
</text>
</doc>
