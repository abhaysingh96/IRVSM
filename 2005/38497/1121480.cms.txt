<doc>
<docno>1121480.cms.txt</docno>
<text>
 
प्रगती फास्ट
आयआयटी की आयआयएम?
[ Wednesday, May 25, 2005  03:52:21 pm]


आयआयटीने मॅनेजमेण्ट कोर्स सुरू केल्यामुळे आयआयएमला आता चुरशीच्या स्पधेर्ला सामोरं जावं लागणार आहे. इंजिनीअरिंग, टेक्नॉलॉजी फेम आयआयटीमध्ये विनोद गुप्ता स्कूल ऑफ मॅनेजमेण्टची स्थापना या स्पधेर्ची नांदी ठरली आहे. शिवाय येत्या काही वर्षांत डिफेन्स सविर्समनसाठी सुरू केलेला एमबीए कोर्स आयआयटीची खासियत होईल.

मॅनेजमेण्ट कोर्स करायचा तर आयआयएम म्हणजेच इंडियन इन्स्टिट्यूट ऑफ मॅनेजमेण्टमधूनच, असं मॅनेजमेण्ट कोर्स करू इच्छिणाऱ्या प्रत्येकाला वाटतं. पण सगळ्यांनाच ते जमत नाही. कारण इथे प्रवेश घ्यायचा तर कॉमन एण्ट्रन्स टेस्टमधली लेखी परीक्षा, जीडी आणि पर्सनल इण्टरव्ह्यूच्या अग्नी दिव्यातून बाहेर पडावं लागतं. यात स्कोअर केला तरच तुमचं स्वप्न पूर्ण होणारं. त्यामुळे प्रवेशासाठी प्रचंड स्पर्धा करावी लागते.

आयआयटीमध्ये विनोद गुप्ता स्कूल ऑफ मॅनेजमेण्ट (व्हीजेएसएम)ची स्थापना झाल्यामुळे आता या स्पधेर्वरच परिणाम होण्याची शक्यता व्यक्त करण्यात येते. देशातील सातही आयआयटी संस्थांनी आधीच इंजिनीअरिंग, टेक्निकल शिक्षणा-साठी आंतरराष्ट्रीय पातळीवर मान्यता मिळवली आहे. आयआयटीचे माजी विद्याथीर् विनोद गुप्ता यांनी मॅनेजमेण्ट स्कूलची स्थापना करून इंजिनीअरिंग, टेक्नॉलॉजी-बरोबर मॅनेजमेण्ट विषयाचे कोर्सही इथे उपलब्ध करून दिले.

मॅनेजमेण्ट कोर्ससाठी आयआयएम प्रसिद्ध आहे. पण शिक्षणाच्या दर्जामुळे विद्यार्थ्यांचा ओढा आयआयटीकडे वाढला नाही, तरच नवल म्हणावं लागेल. दोन्ही इन्स्टिट्यूटमधली ही स्पर्धा फक्त दर्जापुरती मर्यादित नसून त्याच्या फि स्ट्रक्चरवरही परिणाम होण्याचा अंदाज वर्तवण्यात येतो. व्हीजेएसएमतफेर् पाच वर्षं कालावधीचा ड्युअल प्रोग्राम सुरू होणार आहे.

इंजिनीअरिंग आणि एमबीए कोर्सचा एकत्रित अभ्यास करून विद्यार्थ्यांना इथे बीटेक डिग्री मिळवता येईल. या कोर्ससाठी इन्स्टिट्यूटमध्ये फक्त 20 जागा असल्या तरी पुढच्या तीन वर्षांत त्या 50 पर्यंत वाढतील, असं इन्स्टिट्यूटचे डीन कल्याण चक्रवतीर् यांनी सांगितलं. दिल्ली आणि कानपूर इथल्या आयआयटी संस्थांनीही अशा प्रकारची मॅनेजमेण्ट इन्स्टिट्यूट सुरू करण्यात इण्टरेस्ट दाखवला आहे. त्यामुळे पुढच्या काही कालावधीतच देशातील सर्व आयआयटीमध्ये मॅनेजमेण्ट इन्स्टिट्यूट सुरू होण्याची शक्यता त्यांनी वर्तवली.

जॉइण्ट एण्ट्रन्स एक्झाममध्ये पास झालेल्या विद्यार्थ्यांची निवड ड्युअल डिग्री कोर्ससाठी करण्यात येईल. क्युम्युलेटिव ग्रेड पॉइण्ट अॅवरेज (पासिंगसाठी आवश्यक किमान मार्क) मिळालेल्या आणि जीडी, पर्सनल इण्टरव्ह्यूमध्ये पास झालेल्या विद्यार्थ्यांचीच निवड व्हीजेएसएममधील कोर्ससाठी केली जाईल. बीटेक कोर्सच्या दुसऱ्या वर्षापासून विद्यार्थ्यांना मॅनेजमेण्ट विषयाचा अभ्यास करावा लागतो. बीटेक कोर्सचं चौथं वर्ष पूर्ण केल्यावर बिझनेस स्कूलमध्ये दुसऱ्या वर्षाला प्रवेश घेता येईल. यामुळे विद्यार्थ्यांचा शिक्षण घेण्याचा कालावधी एक वर्षाने कमी होतो. शिवाय फीच्या खर्चातही बचत होते. व्हीजेएसएममध्ये एका वर्षाची फी 90 हजार रुपये आहे.

आयआयटी खरगपूरने बीटेक कोर्सच्या एका बॅचसाठी सध्या 20 आणि जास्तीत जास्त 50 विद्याथीर् संख्या निश्चित केली आहे. ड्युअल डिग्री कोर्सबरोबरच व्हीजेएसएमने डिफेन्स सविर्स क्षेत्रातील ऑफिसर्सपदावरील व्यक्तींसाठी खास एमबीए कोर्स आणि एअर फोर्समधील व्यक्तींसाठी एक वर्ष कालावधीचा डिप्लोमा कोर्स सुरू करण्याचं जाहीर केलं आहे. 'हा कोर्स केल्यामुळे डिफेन्समधल्या अधिकाऱ्यांना कामात सकारात्मक बदल करता येतील. सविर्समधून रिटायर्ड झाल्यावरही या शिक्षणाचा फायदा होऊ शकतो.' असा दावा चक्रवतीर् यांनी केला.

एमबीए कोर्सचा फायदा डिफेन्समधल्या ऑफिसर्सना कामाचा अनुभव आणि क्षमता यांचा वापर करण्याच्या टेक्निक विकसित करायला होऊ शकतो. याव्यतिरिक्त व्हीजेएसएम-तफेर् दोन वर्षं फूलटाइम एमबीए, जॉब करणाऱ्यांसाठी पार्टटाइम पोस्ट ग्रॅज्युएट डिप्लोमा इन बिझनेस (कोलकाता, भुवनेश्वर आणि खरगपूर) आणि पीएचडी कोर्स सुरू होत आहेत. व्हीजेएसएममध्ये एमबीए कोर्ससाठी परदेशातून येणाऱ्या विद्यार्थ्यांसाठी 25 जागा राखून ठेवल्या आहेत. यात सार्क संघटनेतील, नॉन रेसिडेन्शिअल इंडियन्स आणि शेजारी राष्ट्रांमधील विद्यार्थ्यांना प्राधान्य देण्यात येणार आहे. या दोन्ही इन्स्टिट्यूटमध्ये स्पर्धा निर्माण होणार नाही, असं दावा करण्यात येत आहे. पण विद्यार्थ्यांच्या मनात नक्की कोणत्या इन्स्टिट्यूटमध्ये प्रवेश घ्यायचा, याबाबतीत गोंधळ सुरू होण्याची शक्यता मात्र नाकारता येत नाही.

- प्रगती फास्ट टीम

 
</text>
</doc>
