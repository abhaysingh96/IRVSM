<doc>
<docno>1120748.cms.txt</docno>
<text>
 
महामुंबई
वीजप्रश्नी विरोधकांना मनवण्यास सरकारला अपयश
[ Wednesday, May 25, 2005  12:32:49 am]


म. टा. प्रतिनिधी

मुंबई : विजेची टंचाई दूर करण्याबाबत सरकार गंभीर नाही. पुढील वषीर् विजेची टंचाई 4700 मेगावॉटवर पोहचणार असताना ती दूर करण्यासाठी कोणती उपाययोजना करणार हे स्पष्ट न केल्याने सरकार निष्क्रीय असल्याचा आरोप करीत लोडशेडिंग विरोधातले आंदोलन पुढे चालूच राहीलस अशी घोषणा विरोधी पक्षनेते नारायण राणे व भाजपचे प्रदेशाध्यक्ष नितीन गडकरी यांनी केली. त्याचवेळेस, विजेच्या आंदोलनाला हिंसक वळण लागल्यास पोलिसांना कडक कारवाई करावी लागेल, असा इशारा ऊर्जामंत्री दिलीप वळसे-पाटील यांनी दिला.

विजेच्या प्रश्नावर सह्यादी अतिथीगृहात बोलविण्यात आलेल्या सर्वपक्षीय बैठकीनंतरही विरोधकांना शांत करण्यास सरकारला अपयशच आले. विजेच्या प्रश्नावर तोडगा कसा काढता येईल, यासाठी सरकारतफेर् या बैठकीत सादरीकरण करण्यात आले. मात्र, 'हे सादरीकरण कितीही चांगले असले तरी, प्रत्यक्षात विजेची टंचाई कशी दूर करणार, हे स्पष्ट करण्यात सरकारला अपयश आल्याची टीका राणे यांनी केली.

वीज मंडळाच्या विभाजनाची तातडीने गरज होती का, असा सवाल करून राणे म्हणाले, 'खासगी कंपन्यांशी सहकार्याचे करार करण्याऐवजी विजेच्या निमिर्तीवर भर द्यावा. वीज निमिर्ती प्रकल्पांवर सहकार क्षेत्राप्रमाणे कर्ज घेऊन गंुतवणूक करता येईल.'

विजेच्या प्रश्नात राजकारण आणण्याचा सवालच उद्भवत नाही, असे सांगून गडकरी म्हणाले, 'सरकारने न्युक्लिअर पॉवर प्रोजेक्ट हाती घ्यावेत. पश्चिम महाराष्ट्रात वीज निमिर्तीचा एकही प्रकल्प नाही. अशा प्रकारचे प्रकल्प या भागात निर्माण झाल्यास पाच ते सहा टक्के वीजटंचाई दूर करता येऊ शकते. खासगी कंपन्यांशी सरकारने वीज खरेदी करार करावे,' असेही त्यांनी सुचविले.

विरोधकांनी चांगल्या सूचना केल्या. सरकार त्यांचा निश्चित विचार करेल. मात्र, हा प्रश्न हिंसक आंदोलनांनी सुटणार नाही. तरीही आंदोलकांनी हाच पावित्रा ठेवला, तर पोलिसांना आपले काम करावे लागेल, असा इशारा वळसे-पाटील यांनी दिला.

 
</text>
</doc>
