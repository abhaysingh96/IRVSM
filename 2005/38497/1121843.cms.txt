<doc>
<docno>1121843.cms.txt</docno>
<text>
 
महाराष्ट्र
'माहितीच्या सत्यासत्यतेची शहानिशा करण्याचे काम पोलिसांचे'
[ Wednesday, May 25, 2005  08:20:55 pm]


शिर्डी : 'साईबाबा समाधी मंदिराची सुरक्षा लक्षात घेऊन नाशिक येथील साईभक्त दीपक खडके यांनी दिलेली माहिती 30 एप्रिल रोजीच्या गोपनीय पत्राद्वारे मी पोलिसांना त्वरित कळवली. याव्यतिरिक्त खडके व माझा कुठलाही संबंध नाही. त्यांची व माझी एकदाच समक्ष भेट झालेली असून लाखो भाविकांची वर्दळ असलेल्या ठिकाणी कोणा साईभक्ताने सुरक्षिततेच्या कारणास्तव माहिती दिल्यास ती पोलिसांना कळवणे हे माझे कर्तव्य आहे. माहिती खरी आहे की खोटी आहे, याची शहानिशा करण्याचे काम हे पोलिसांचे आहे', असा खुलासा संस्थानचे कार्यकारी अधिकारी भाऊसाहेब वाकचौरे यांनी केला आहे.

नाशिक येथील साईभक्त दीपक खडके यांनी 15 एप्रिल रोजी संस्थानचे प्रशासकीय अधिकारी पी. पी. देशपांडे यांना रामनवमी उत्सवादरम्यान काही समाजविघातक शक्ती शिडीर् येथे घातपात करणार असल्याची शक्यता दूरध्वनीवर सांगितली. ही माहिती आपण 16 एप्रिल रोजी उपविभागीय पोलिस अधिकारी किसनराव पवार व पोलिस निरीक्षक भामरे यांना समक्ष देऊन पोलिसांनी योग्य खबरदारी घ्यावी, अशी विनंती केली. संस्थानने आपल्या सुरक्षा कर्मचाऱ्यांनाही दक्षतेच्या सूचना दिल्या होत्या, असेही त्यांनी म्हटले आहे.

17 एप्रिल रोजी म्हणजे रामनवमी उत्सवाच्या पहिल्या दिवशीच भक्तांच्या दर्शन रांगेत एक मोठा फटाका सुरक्षा कर्मचारी निळे यांनी सापडला. त्याबाबतीत आपण किसनराव पवार व भामरे यांना फोनवरून सविस्तार कळविले. मात्र फटाका पायी चालत येणाऱ्या साईभक्तांकडून नजरचुकीने पडला असावा, ही शक्यता नाकारता येत नसल्याने तसेच यापूवीर् परिस्थितीची कल्पना पोलिस यंत्रणेला तोंडी दिलेली असल्याने लेखी कळविले नाही, असे वाकचौरे म्हणतात.

या प्रकरणानंतर 29 एप्रिल रोजी खडके यांनी शिडीर्स येऊन पुन्हा घातपात होण्याची शक्यता माझ्याकडे वर्तवली. खडके यांची व आपली ही पहिलीच भेट. यानंतर मी पुन्हा लगेचच पवार व भामरे यांच्याशी संपर्क साधला. पण ते उपलब्ध होऊ शकले नाहीत. यांनी त्यांचे प्रतिनिधी म्हणून पोलिस उपनिरीक्षक भाटजिरे यांना आपल्याकडे पाठवले. त्यांना आपण खडके यांनी दिलेली माहिती सांगितली. त्याखेरीज अतिरिक्त पोलिस अधीक्षक शेखर यांच्याशी दूरध्वनीवरून झालेल्या चचेर्ला अनुसरून 30 एप्रिलच्या पत्रान्वये उपविभागीय पोलिस अधिकारी पवार यांना खडके यांनी दिलेली माहिती दिली.

मात्र, हे प्रकरण गोपनीय असल्यामुळे ही माहिती संस्थानचे सुरक्षाप्रमुख यांनी संस्थानच्या सुरक्षा कार्यालयातील जावक रजिस्टरवर नोंदवून त्यांनी साध्या कागदावर त्यांच्या हस्ताक्षरात लिहून माझी स्वाक्षरी घेऊन गोपनीय बंद पाकिटात पवार व भामरे यांना पत्र पाठविण्यात आले. त्यामुळे संस्थानातील मुख्य जावक रजिस्टरवर वेगळा क्रमांक दिसणे क्रमप्राप्त आहे. याबाबत कोणालाही काही शंका असल्यास संस्थान कार्यालयात कार्यालयीन वेळेत दोनही रजिस्टर पहावयास मिळतील, असेही वाकचौरे यांनी नमूद केले आहे.

 
</text>
</doc>
