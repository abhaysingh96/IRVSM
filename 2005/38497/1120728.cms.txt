<doc>
<docno>1120728.cms.txt</docno>
<text>
 
महामुंबई
झोपडीवासीय पावसाळ्यातही रस्त्यावरच?
[ Wednesday, May 25, 2005  12:09:15 am]


म. टा. प्रतिनिधी

मुंबई : मुंबईतील 2000 सालापर्यंतच्या झोपड्यांचे पुनर्वसन करण्यास परवानगी द्यावी, अशी विनंती राज्य सरकारने हायकोर्टात केली असून 24 मे रोजी त्याबाबत काय ते स्पष्ट होईल, असे मुख्यमंत्री विलासराव देशमुख यांनी आझाद मैदानात ठिय्या देऊन बसलेल्या झोपडीवासीयांना दोन दिवसांपूवीर् सांगितले असले, तरी प्रत्यक्षात मंगळवारी ना सुटीतील कोर्टापुढे हा दावा आला ना सरकारचे अधिकारी कोर्टात फिरकले. या दाव्याची नियोजित तारीख 8 जून ही असल्यामुळे पावसाळा सुरू झाला, तरी आपले पुनर्वसन होणार नाही याबद्दल झोपडीवासीयांची मात्र पक्की खात्री झाली.

हायकोर्टाच्या 9 जुलै 1999च्या निकालाप्रमाणे 1995पर्यंतच्याच झोपड्यांचे पुनर्वसन करणे सरकारवर बंधनकारक आहे. राज्य सरकारने 6 महिन्यांपूवीर् पाडलेल्या झोपड्यांच्या संदर्भात निर्माण झालेला जनमताचा रेटा आणि केंदातील काँग्रेस श्ाेष्ठींकडून झालेल्या कानउघाडणीनंतर 1995 ते 2000 या कालावधीतील झोपड्यांच्या पुनर्वसनाचा प्रश्ान् निर्माण झाला आणि 13 एप्रिल 2005 रोजी राज्य सरकारने प्रतिज्ञापत्र करून 2000पर्यंतच्या झोपड्यांच्या पुनर्वसनाची अनुमती मुंबई हायकोर्टाकडे मागितली. 95 ते 2000 या कालावधीतील झोपडीवासीयांना मुंबईजवळ अथवा अन्य ठिकाणी प्रत्येकी 150 चौरसफुटांचे गाळे सरकार देईल आणि त्यावर त्यांनी स्वखर्चाने घरे बांधावी, अशी योजना या प्रतिज्ञापत्रात मांडली गेली.

या विनंतीवरील सुनावणीची तारीख 8 जून निर्धारित केली गेली, ती पावसाळ्याच्या तोंडावरील तारीख आहे, याची कल्पना सरकारला असतानाही गेले 9 दिवस आझाद मैदानात पुनर्वसनाच्या आशेने बसलेल्या लोकांना सरकारने सुटीतल्या पीठाकडे निर्णय मागितल्याचे सांगितले. झोपड्यांची मुदत 95वरून 2000पर्यंत नेण्याबाबतचा अंतिम निकाल खंडपीठाकडेच असू शकतो याची सरकारला कल्पना असल्यामुळेच असेल, पण सरकारच्या वतीने कोणीही तोंडी विनंतीही कोर्टाला 24 मे रोजी केली नाही. आता सरकार या आठवड्यात तोंडी विनंती करून हंगामी निर्णय मागते की 8 जूनपर्यंत वाट पाहते, यावर झोपडीवासीयांचे भवितव्य अवलंबून आहे.

आता आझाद मैदानावर झोपड्या!

राज्य सरकारने मोडतोड मोहिमेत पाडलेल्या 1995च्या आधीच्या झोपड्यांचे पूर्ण पुनर्वसन केल्याशिवाय आणि 95 ते 2000पर्यंतच्या झोपडीवासीयांना पर्यायी जागा दिल्याशिवाय आझाद मैदानातून आम्ही हटणार नाही, असा निर्धार मेधा पाटकर यांच्या नेतृत्वाखाली हजारो झोपडीवासीयांनी व्यक्त केला आहे. सरकार पुनर्वसन करेपर्यंत प्रत्येक वस्तीची एक प्रातिनिधिक अशा 13 झोपड्या आझाद मैदानात उभारण्यात येतील आणि 10 प्रातिनिधिक कुटुंबे तेथे सरकारच्या नामुष्कीचे प्रतीक म्हणून वास्तव्य करतील, अशी घोषणा मेधाताईंनी करताच उपस्थितांनी टाळ्यांच्या कडकडाटात आणि घोषणांच्या गजरात त्याला संमती दर्शविली. सरकारने पाडलेल्या तसेच एमयूटीपी व एमयूआयपीअंतर्गत पाडण्यात आलेल्या सुमारे दीड लाख झोपड्यांचा प्रश्ान् थंडी-ऊन-पावसात उत्तराची वाट पाहत असताना सरकार एक वर्ष पूर्ण केलं म्हणून सोहाळे आयोजित करते, ही शरमेची बाब असल्याची टीका त्यांनी केली. या संघर्षास बंद गिरणी कामगार संघर्ष समितीचे दत्ता इस्वलकर, ज्येष्ठ समाजवादी नेते बाबा आढाव, कामगार नेते दादा सामंत इत्यादी मान्यवरांनी पाठिंबा दर्शविला आहे.

 
</text>
</doc>
