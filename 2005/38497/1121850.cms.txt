<doc>
<docno>1121850.cms.txt</docno>
<text>
 
अर्थव्यवहार
कार्टुनेटवर्कचे आता भारतातही मर्चंडायझिंग
[ Wednesday, May 25, 2005  08:36:45 pm]


म. टा. व्यापार प्रतिनिधी

मुंबई : जगातील आघाडीचे कार्टुन चॅनल चालवणाऱ्या कार्टुन नेटवर्क एंटरप्रायझेसने भारतात त्यांच्या लोकप्रिय व्यक्तिरेखांशी संबंधित उत्पादनांचे मर्चंडायझिंग करेल. विविध मोठ्या डिपार्टमेंटल स्टोअर्समधून ही प्रॉडक्ट्स लवकरच दिसू लागतील.

पॉवरपफ र्गल्स, डेक्स्टर आणि जॉनी ब्राव्हो या कार्टुन व्यक्तिरेखांची चित्रे असलेले लहान मुलांचे तयार कपडे, बॅगा, स्टेशनरी, खेळणी, रेनकोट्स, खाऊचे डबे आदि पहिल्या टप्प्यातील मर्चंडायझिंगदरम्यान स्टोअर्समधून दिसू लागतील. देशातील एकूण 20 शहरांत ही उत्पादने उपलब्ध होतील, असे कार्टुन नेटवर्क एंटरप्रायझेसचे सिनिअर व्हाइस प्रेसिडेंट जॉन फ्रेंड यांनी सांगितले. भारतात रिटेल माकेर्टिंगच्या संधी प्रचंड प्रमाणात उपलब्ध आहेत. कार्टुन नेटवर्क चॅनलही भारतात प्रचंड लोकप्रिय असल्यामुळे टर्नर कंपनीच्या (कार्टुन नेटवर्कचे मालक) दृष्टीने भारताचे महत्त्व मोठे आहे.

यासाठीच आमच्या नेटवर्कचे महत्त्वाचे अंग असलेल्या मर्चंडायझिंगला भारतात आणण्याचे आम्ही ठरवले, असे फ्रेंड म्हणाले. भारतातील सुमारे 1500 दुकानांमधून या वस्तू उपलब्ध होतील.

 
</text>
</doc>
