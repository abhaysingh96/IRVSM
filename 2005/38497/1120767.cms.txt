<doc>
<docno>1120767.cms.txt</docno>
<text>
 
महामुंबई
सुधारणा करा... तरच मदत!
[ Wednesday, May 25, 2005  12:48:01 am]


म. टा. व्यापार प्रतिनिधी

मुंबई : मुंबई, दिल्ली यांसारख्या महानगरांच्या विकासासाठी सध्या अस्तित्वात असलेली प्रशासकीय संरचना, कायदे पूर्णपणे कुचकामी आणि कालबाह्य ठरले आहेत. मुंबईसारख्या महानगराची स्थिती सुधारण्यासाठी या शहरात एखाद्या राज्याच्या धतीर्वर स्वायत्त प्रशासनासारख्या यंत्रणेची गरज आहे, अशी सूचना केंदीय अर्थमंत्री पी. चिदंबरम यांनी मंगळवारी येथे केली. त्याचबरोबर, जमीन, मालमत्तेशी संबंधित जुनाट कायद्यांमध्ये बदल, प्रशासकीय यंत्रणेत सुधारणा घडवून आणल्याशिवाय केंदाकडून मदत ग्राह्य धरू नये, असा अप्रत्यक्ष इशाराही दिला.

बाँबे चेंबर ऑफ कॉमर्स अँड इंडस्ट्री, या संस्थेशी संबंधित बाँबे र्फस्ट हा गट आणि मुंबई महानगर क्षेत्र विकास प्राधिकरण (एमएमआरडीए) यांच्या संयुक्त विद्यमाने आयोजित 'इंटरनॅशनल कॉन्फरन्स ऑन अर्बन रिन्युअल : लनिर्ंग फॉर मुंबई' या परिषदेत चिदंबरम बोलत होते.

मुंबईची बजबजपुरी झाल्यामुळे तिच्या विकासासाठी अव्वाच्या सव्वा निधी केंदाकडे सरसकट मागण्याची सवय इथल्या लोकांना जडली आहे, असा टोलाही त्यांनी परिषदेत सर्वांना उद्देशून हाणला. असमतोल हा मुंबईचा स्थायीभाव बनला आहे. इथली 50 टक्के जनता झोपडपट्ट्यांमध्ये राहते. मात्र, मोजक्या धनिकांना वाजवी दरात जमीन, पाणी उपलब्ध असल्यामुळे त्यांना शहराच्या विकासात आणि पर्यायाने येथील जनतेच्या विकासात रस नाही. यासाठी येथील दरांचे, मालमत्ताविषयक कायद्यांचे सुसूत्रीकरण आवश्यक असल्याचे चिदंबरम यांनी सांगितले.

नागरी दुरवस्थेमुळे स्थानिक प्रशासनाची, स्थानिक स्वराज्य संस्थांची पत खालावली असून, ती परत मिळवण्यासाठी काही तरी करायला हवे. यासाठी या संस्थांनी स्वत:हून सुधारणा घडवून आणल्यास त्यांना अधिक स्वायत्तता, निर्णय प्रक्रियेतले स्वातंत्र्य देण्यास केंद तयार आहे. मात्र यासाठी चिदंबरम यांनी सात अटी सांगितल्या. कमाल जमीनधारणा कायदा रद्द करणे, मुदांक शुल्काचे सुसूत्रीकरण, पारदशीर् प्रशासन, मालमत्ता कायद्यांत सुधारणा घडवू आणणे, वीज, पाणी आदिंचे दर व्यवहार्य पातळीवर आणणे, नागरिक सल्लागार गटांना प्रोत्साहन, ई- गव्हर्नन्स या अटींची यादी मोठी असली, तरी त्यांची पूर्तता अनिवार्य असल्याचे त्यांनी सांगितले. ती झाल्यावरच बजेटमध्ये केलेल्या तरतुदींचे पालन केंद सरकार करेल, असे त्यांनी स्पष्ट केले.

'चिदंबरम रोको'

मुंबई (म. टा. प्रतिनिधी) : ताज हॉटेलातील कॉन्फरन्समधले भाषण आटोपून अर्थमंत्री सायंकाळी निघून जाऊ लागले, त्यावेळी सामाजिक कार्यर्कत्या मेधा पाटकर यांच्यासह त्यांच्या सुमारे 1 हजार कार्यर्कत्यांनी अर्थमंत्र्यांची कार अडवली. मोठा तणाव निर्माण होणार अशी शक्यता निर्माण झाली होती. पण चिदंबरम यांनी कारची काच खाली करून मेधा पाटकरांचे म्हणणे ऐकून घेतले आणि त्यांना भेटीची वेळ दिली.

नंतर पत्रकारांनी पाटकर यांनी सांगितले की, नागरी समस्यांवर पंचतारांकित हॉटेलांत परिषदा घेतल्या जातात आणि 50 टक्के झोपडपट्टवासीयांकडे मात्र ही मंडळी ढुंकूनही पाहात नाहीत, हे अन्यायकारक आहे.

 
</text>
</doc>
