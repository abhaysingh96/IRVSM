<doc>
<docno>1120744.cms.txt</docno>
<text>
 
महामुंबई
परीक्षेतील अपयशाच्या भीतीने विद्याथिर्नीची आत्महत्या
[ Wednesday, May 25, 2005  12:29:06 am]


म. टा. प्रतिनिधी

मुंबई : दहावीच्या परीक्षेचा (दिल्ली बोर्ड) निकाल लागण्याआधीच लोखंडवाला येथील एका विद्याथिर्नीने आत्महत्या केल्याचे प्रकरण ताजे असतानाच ओशिवरा येथे आणखी एका विद्याथिर्नीने आत्महत्या केली आहे. जामनगर येथे राहणारी ही मुलगी वडिलांची बदली झाल्याने अलीकडेच मुंबईत आली होती

हरीचरण पटनाईक (18) हे नुकतेच लोखंडवाला येथील शीतल अपार्टमेंटमध्ये रहायला आले आहेत. स्वाती (18) व श्वेता (14) अशी त्यांच्या मुलींची नावे आहेत. जामनगर येथील एअर फोर्स स्कूलमध्ये शिकणाऱ्या स्वातीनेे दहावीची परीक्षा दिली होती. रविवारी रात्री हे कुटुंब बाहेर हॉटेलमध्ये जेवणासाठी गेले. रात्री उशिरा सर्वजण घरी परतले. मध्यरात्री श्वेताला उकडू लागल्याने ती झोपेतून उठली. पंखा बंद कसा झाला म्हणून ती पाहू लागली तर अंधारात तिला मृतदेह पंख्याला लटकताना दिसला.

घाबरलेल्या श्वेताने ताबडतोब आईवडिलांना जागे केले. त्यांनाही स्वातीचा मृतदेह लटकताना पाहून आश्चर्याचा धक्का बसला. याप्रकरणी ओशिवरा पोलिस ठाण्यात तक्रार दाखल करण्यात आली असून पोलिस अधिक तपास करीत आहेत.

 
</text>
</doc>
