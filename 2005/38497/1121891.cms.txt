<doc>
<docno>1121891.cms.txt</docno>
<text>
 
बहुतांची अंतरे
महापालिका रुग्णालयांतील जीवघेणी दुरवस्था
[ Wednesday, May 25, 2005  09:31:04 pm]


गेल्याच आठवड्यात एका नातेवाईकास जबर अपघात झाल्याने संपूर्ण रात्र लोकमान्य टिळक रुग्णालय, सायन येथे काढावी लागली. ज्या रुग्णाच्या डोक्यास जबर मार लागला आहे, अशांना तातडीने ज्या सुविधा उपलब्ध व्हायला हव्यात, त्यात बरीच हेळसांड होताना दिसते. ज्या तपासण्या तातडीने व्हायला हव्यात (सीटीस्कॅन वगैरे) त्या तांत्रिक उपकरणे नादुरुस्त असणे, डॉक्टर्स, नसेर्सचा तुटवडा यापायी तातडीने केल्या जातीलच, याची शाश्वती नाही. बरे, सायनसारख्या मध्यवतीर् ठिकाणी बहुतांशी अपघात झालेले रुग्णच दाखल केले जातात.

ज्या रुग्णास सायंकाळी सात वाजता दाखल केले, त्याचे सीटीस्कॅन रात्री 12 वाजता दादरला एका खासगी ठिकाणी करण्यात आले. त्या स्कॅन सेंटरची एक अॅम्ब्युलन्स एक रुग्ण घेऊन जाणार. मग एक आला की दुसरा! अशा परिस्थितीत रुग्णाच्या जीवितास धोका पोचणार की काय, अशा भीतीने बिचारे नातेवाईक हवालदिल होतात. या सगळ्या परिस्थितीतून ज्यांची आथिर्क कुवत आहे, ते स्वत:च्या जबाबदारीवर आपल्या नातेवाईकास दुसरीकडे हलवतात, मात्र अशा वेळीदेखील एका साध्या पेपरवर डिस्चार्ज समरी राहू द्या; पण केस पेपरची झेरॉक्सदेखील देत नाहीत.

अर्थात महानगरपालिकांची रुग्णालये म्हणजे आम्हा मध्यमवगीर्यांचा श्वासच आहेत. यात सुधारणा व्हावी इतकाच उद्देश. त्यांना योग्य प्रकारची यंत्रसामुग्री, मनुष्यबळ पुरवण्याकडे संबंधितांनी लक्ष पुरवावे, जेणेकरून या बाबी टाळता येतील.

रमेश शेट्ये, विक्रोळी, मुंबई

 
</text>
</doc>
