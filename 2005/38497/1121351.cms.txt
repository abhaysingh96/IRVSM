<doc>
<docno>1121351.cms.txt</docno>
<text>
 
प्रगती फास्ट
व्यक्तिमत्वाचा विचार
[ Wednesday, May 25, 2005  02:51:13 pm]


बिझनेस असो वा जॉब, करिअरसाठी नेमकं कुठलं क्षेत्र निवडायचं किंवा दुसऱ्या कुठल्या क्षेत्राकडे वळायचं, हे प्रश्न कळत-नकळत मनात येतातच. हॉलण्ड पर्सनॅलिटी असेसमेण्ट तुम्हाला करिअरची दिशा ठरवायला मदत करते. शिवाय या टेस्टच्या मदतीने कॉपोर्रेट र्वल्डमधले योग्य ट्रेनिंग प्रोग्रामही निवडणं सोपं जातं.

हॉलण्ड पर्सनॅलिटी असेसमेण्टमधून तुम्हाला व्यक्तिमत्त्वाचा नेमका प्रकार समजतो. प्रत्येक प्रकारात प्रामुख्याने तीन आणि क्वचित दोन उपप्रकार असतात. त्या उपप्रकारांमध्ये प्रत्येकाला काही विशिष्ट स्कोअर दिला जातो. या स्कोअरच्या मदतीने तुम्हाला एखाद्या ठिकाणी संधी मिळाली नाही किंवा आथिर्क गणित जमलं नाही, तरी दुसऱ्या पर्यायी क्षेत्राचा विचार करता येतो.

रिअलिस्टिक - इन्वेस्टिगेटिव - आटिर्स्टिक (आरआयए) या प्रकारचं व्यक्तिमत्त्व असलेल्या विद्यार्थ्यांनी इंजिनीअरिंग क्षेत्र निवडावं. त्यातही मेकॅनिकल आणि इलेक्ट्रिकल इंजिनीअरिंगचा विचार करावा. या मुलांमध्ये संशोधनात्मक वृत्ती असल्यामुळे माइनिंग आणि लॅबोरेटरी इक्विपमेण्टशी निगडित व्यवसाय, संशोधन करायला हरकत नाही. शिवाय लॅण्डस्केपिस्ट आणि आकिर्टेक्चर या क्षेत्रातही उत्तम करिअर करता येईल.

इन्वेस्टिगेटिव- आटिर्स्टिक-सोशल (आयएएस) यात तुमचा स्कोअर अधिक असेल, तर मेडिकल, पॅरामेडिकल क्षेत्रात करिअर करण्याचा विचार जरूर करा. तुमच्या व्यक्तिमत्त्वात आटिर्स्टिक आणि सोशल हे पैलू असल्यामुळे सायको थेरपी, मानसोपचारतज्ज्ञ, मानसशास्त्रज्ञ यापैकी कोणत्याही क्षेत्राची निवड करता येते. माकेर्टिंग, पब्लिक रिलेशन, ह्युमन रिसोर्स डेव्हलपमेण्ट, जर्नलिझम, टिचिंग, कौन्सिलर आदी क्षेत्रात आयएएस व्यक्तिमत्त्व असणाऱ्या विद्यार्थ्यांना यश मिळू शकतं.

आटिर्स्टिक-सोशल- एण्टरप्रायझिंग (एएसई) हा व्यक्तिमत्त्वाचा प्रकार असलेल्या व्यक्तींना माकेर्टिंग, अॅडव्हर्टायझिंग, सेल्स, नृत्य, अभिनय, संगीत यासारख्या क्षेत्रात उत्तम करिअर करता येतं. या विद्यार्थ्यांचा कल कॉपीरायटिंगकडे असतो. यात 'एण्टरप्रायझिंग' या गुणाचा समावेश असल्यामुळे स्वत:मध्ये असलेल्या एखाद्या कलेचं व्यवसायात रूपांतर करणं, या विद्यार्थ्यांना सहजशक्य होतं. फॅशन डिझायनिंग, ब्युटिशिअन यासारख्या बिझनेसचा विचार करायला हरकत नाही.

सोशल- एण्टरप्रायझिंग- कन्व्हेन्शनल (एसईसी) या व्यक्तिमत्त्व प्रकारच्या विद्यार्थ्यांचा ओढा फायनान्स, फायनान्शिअल ब्रोकर, स्टॉक ब्रोकर, फायनान्शिअल अॅनालिस्ट, इन्शुरन्स या क्षेत्रांकडे असतो. चार्टर्ड अकाऊण्टण्ट, कॉस्टिंग तसंच कायदा ही या प्रकारच्या व्यक्तिमत्त्वासाठी फायदेशीर क्षेत्रं आहेत. कन्व्हेन्शनल असल्यामुळे फायनान्स, लॉ या गोष्टीत त्यांना जास्त इण्टरेस्ट असतो. एण्टरप्रायझिंग असल्यामुळे या इण्टरेस्टचं रूपांतर स्वतंत्र व्यवसायात करता येतं. शिवाय 'सोशल' असल्यामुळे व्यवसायात यशस्वीही होता येतं. एण्टरप्रायझिंग- कन्व्हेन्शनल- रिअलिस्टिक (ईसीआर) या कॅटेगरीतील विद्यार्थ्यांनाही एसईसी व्यक्तिमत्त्वासाठी असलेल्या करिअरच्या पर्यायांचा विचार करता येतो. 'रिअलिस्टिक' असल्यामुळे साधारणपणे कम्प्युटर सेलिंग, एक्स्पोर्ट ऑर्गनायझेशन आणि सेक्रेटरिअल प्रॅक्टिसचा विचार करणं योग्य ठरेल.

कन्व्हेन्शनल- रिअलिस्टिक- इन्वेस्टिगेटिव (सीआरई) हा व्यक्तिमत्त्व प्रकारात येणारे विद्याथीर् टेक्निशिअन, कम्प्युटर इंजिनीअर, सिस्टम अॅनालिस्ट, कस्टमर सविर्स एक्झिक्युटिव होऊ शकतात.

'हॉलण्ड पर्सनॅलिटी टेस्ट'चा उपयोग फक्त करिअर गायडन्ससाठीच नाही, तर 'कॉपोर्रेट र्वल्ड'मध्ये रिक्रुटमेण्टसाठीही केला जातो. इथे 'योग्य कामासाठी योग्य व्यक्ती' या तत्त्वाचा वापर जॉब देण्यापूवीर्च केला जातो. एखाद्या विशिष्ट प्रकारच्या जॉबसाठी इण्डस्ट्रीमध्ये रिक्रुटमेण्टच्या वेळी ही पर्सनॅलिटी टेस्ट करून त्या व्यक्तीतील जॉबसाठी आवश्यक असलेल्या गोष्टी पाहिल्या जातात. यामुळे वेळ आणि पैसा या दोन्हींची बचत होते. उमेदवाराच्या अंगभूत गुणांचा कंपनीला यश मिळवण्यासाठी उपयोग करून घेता येतो.

रिक्रुटमेण्टबरोबरच इण्डस्ट्रीत काम करणाऱ्या व्यक्तींसाठी 'कॉम्पिटन्सी डेव्हलपमेण्ट प्रोग्रॅम' यासारखे ट्रेनिंग प्रोग्रॅम आयोजित करायला मदत होते. यात काही वेळा अशा पर्सनॅलिटी टेस्ट केल्या जातात. ही टेस्ट आधीच करून स्वत:चं व्यक्तिमत्त्व जाणून घेतलंत तर करिअरची दिशा, कॉपोर्रेट र्वल्डमधल्या चाचण्या, प्रोग्राम निवडणं सोपं जाईल.

- वृषाली आठले

 
</text>
</doc>
