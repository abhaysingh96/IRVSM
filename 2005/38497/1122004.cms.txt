<doc>
<docno>1122004.cms.txt</docno>
<text>
 
महाराष्ट्र
झोपड्यांवर पावसाळापूर्व कारवाई
[ Wednesday, May 25, 2005  11:39:34 pm]


म. टा. प्रतिनिधी

पुणे : नदीपात्रातील झोपड्या स्थलांतर करण्याच्या कारवाईस सुरूवात करण्यात आली असून बुधवारी 225 झोपड्यांवर कारवाई करण्यात आली.

डेंगळे पूल येथील राजीव गांधी झोपडपट्टी ते कामगार पुतळा, संगमवाडी पूल नदीपात्रातील झोपडपट्ट्यांवर ही कारवाई झाली. एक जानेवारी पूवीर्च्या व पात्र झोपडपट्टी धारकांना हडपसर येथील आथिर्क दुर्बल घटक पुनर्वसन योजनेंतर्गत निवासी गाळ्यात स्थलांतर करण्यात आले. मुळा- मुठा नदीपात्रातील तसेच शहरातील विविध नाल्यांच्या पात्रात असलेल्या पात्र तसेच अपात्र झोपडपट्टीधारकांवर स्थलांतर कारवाई करण्याबाबत संबंधित खात्याकडून नोटिसा देण्यात आल्या आहेत.

कारवाई प्रसंगी झोपडपट्टीधारक नागरिकांकडून विरोध झाला नाही. काहींनी स्वत:हून अतिक्रमण केलेल्या झोपड्या काढण्यास सुरूवात केली. उपायुक्त अनिल गायकवाड यांनी या कारवाईचे नियोजन केले. अतिक्रमण विभागाचे 45 कर्मचारी आणि एकूण 170 पोलिस कर्मचारी कारवाईत सहभागी झाले होते. दरम्यान नदीपात्रातील राडारोडा व इतर अडथळेही काढून टाकण्याचे काम सुरू करण्यात आले आहे. मागील वषीर् नदीला आलेला पूर लक्षात घेऊन पावसाळ्यापूर्वी नदीपात्रातील सर्व झोपड्यांवर कारवाई करण्यात येणार आहे.

 
</text>
</doc>
