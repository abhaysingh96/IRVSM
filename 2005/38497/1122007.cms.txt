<doc>
<docno>1122007.cms.txt</docno>
<text>
 
महाराष्ट्र
चार चंदनचोर पकडले; चार पळाले
[ Wednesday, May 25, 2005  11:42:22 pm]


म. टा. प्रतिनिधी

नाशिक : नाशिक शहर परिसरातील चंदनाची झाडे चोरणाऱ्या टोळीतील चौघांना पोलिसांनी नागरिकांच्या मदतीने पकडले. मात्र, इतर चौघे चंदनचोर पळून जाण्यात यशस्वी ठरले.

नाशिक शहरातून जाणाऱ्या त्र्यंबक रोड भवतालच्या परिसरात चंदनाचे अनेक वृक्ष आहेत. काही महिन्यांपूवीर् याच रस्त्यावरील जिल्हाधिकारी निवासस्थानाच्या आवारातील चंदनाचे उभे झाड कापून नेणाचा प्रयत्न चोरट्यांनी केला होता. तर काही दिवसांपूवीर् त्र्यंबक रोडवरील एका वसतीगृहाच्या आवारातून चंदनाची झाडे बुंध्यासह चोरून नेण्यात आली होती.

त्र्यंबक रोडवरील महाराष्ट्र पोलिस अकादमी समोर असलेल्या लव्हाटे मळ्यातील विकास कॉलनीतील चंदनाचे झाड चोरण्यासाठी सोमवारी मध्यरात्री चोरांची टोळी आली. त्यांनी ते झाड तोडून त्याचे तुकडे केले. ही बाब परिसरातील काही नागरिकांच्या लक्षात आली. त्यांनी धाडसाने चोरट्यांवर झडप घालून दोघांना पकडले.

ही घटना परिसरातील नागरिकांनी पोलिसांना कळविली. पोलिस घटनास्थळी येत असताना त्यांनीही दोघांना पाठलाग करून पकडले. पकडण्यात आलेल्या चोरट्यांकडे तीस हजार रुपये किंमतीचे चंदनाचे लाकूड मिळाले. मात्र, या चोरट्यांचे चार साथीदार पळून जाण्यात यशस्वी झाले. अटक करण्यात आलेले आरोपी बुलडाणा आणि वाशिम जिल्ह्यातील आहेत. त्यामुळे त्यांच्या साथीदारांच्या शोधार्थ विदर्भात पोलिस पथक पाठवण्यात येणार आहे.

 
</text>
</doc>
