<doc>
<docno>1121482.cms.txt</docno>
<text>
 
प्रगती फास्ट
कोण खरा शक्तिमान?
[ Wednesday, May 25, 2005  03:53:02 pm]


एसएससी- एचएससीऐवजी सीबीएसई किंवा आयसीएसईच्या अभ्यासक्रमांतून शिक्षण घेणाऱ्या विद्यार्थ्यांची संख्या सध्या मुंबई-ठाण्यातही वाढू लागली आहे. सीबीएसई, आयसीएसईचा अभ्यासक्रम हा स्पधेर्च्या युगात मोठा अॅडव्हाण्टेज ठरतोय का? आपल्या अभ्यासक्रमाच्या पद्धतीमुळे आपली शक्ती वाढते का? तसं असेल, तर त्याचं रहस्य सिलॅबसमध्ये आहे, की शिकवण्याच्या पद्धतीत? या प्रश्नांचा घेतलेला वेध.

इंडियन कौन्सिल ऑफ सेकण्डरी एज्युकेशन (आयसीएसई आणि आयएससी) आणि सेण्ट्रल बोर्ड ऑफ सेकण्डरी एज्युकेशन (सीबीएसई) बोर्डाचे दहावी, बारावीचे निकाल एकामागोमाग लागत आहेत. या बोर्डच्या मुंबई आणि ठाण्यातील बहुतांश शाळांचे निकाल शंभर टक्के लागले. त्यांच्या सिलॅबसचं, अभ्यासपद्धतीचं नेहमीच कौतुक होतं. गेल्या काही वर्षात मुंबई-ठाण्यातल्या अनेक शाळांनी एसएससीऐवजी केंदीय बोर्डांचे अभ्यासक्रम शिकवण्यास सुरुवात केली आहे. स्पर्धात्मक परीक्षांमध्येही या कोर्सचं शिक्षण घेतलेले विद्याथीर् एसएससी- एचएससी करणाऱ्यांपेक्षा वरचढ असल्याची भावना विद्यार्थ्यांमध्ये असते. या कोर्सचं बळ हे नेमकं कशात दडलंय? या क्षेत्रातील तज्ज्ञ आणि विद्यार्थ्यांशी चर्चा केल्यावर त्यांच्या यशाचं रहस्य हे सिलॅबसमध्ये नसून शिकवण्याच्या पद्धतीत लपलेलं असल्याचं जाणवतं.

हिंदी, मॅथ्स आणि सायन्स या विषयांवर भर देणारा केंदीय विद्यालय किंवा 'इंग्रजी' या विषयाच्या भोवती केंदित झालेला आयसीएसईचा सिलॅबस, असं या सिलॅबसचं ढोबळ स्वरूप असतं. त्याच वेळी राज्य शिक्षण मंडळाचा सिलॅबस समाजाच्या सर्व थरांतील विद्यार्थ्यांना सामावून घेणारा, अभ्यासक्रमांतील मूलभूत संकल्पनांवर भर देणारा आणि परीक्षा काळातील सादरीकरणाचाही विचार करणारा आहे.

'आयसीएसई'च्या पश्चिम विभागात सुमारे 70 ते 80 शाळा आहेत. त्यापैकी सुमारे 45 ते 50 टक्के शाळा या मुंबई आणि ठाणे परिसरात आहेत. या भागात गेली काही वर्षं सातत्याने पहिल्या किंवा दुसऱ्या क्रमांकावर असलेल्या ठाण्यातील सुलोचनादेवी सिंघानिया या शाळेतील तेजल भामरे (93.83 टक्के) ही विद्याथीर्नी दहावीत आणि सिद्धार्थ मिश्रा (96.20 टक्के) हा विद्याथीर् बारावीत पहिले आहे. शाळेचा दोन्ही वर्षांचा निकाल शंभर टक्के लागला.

'सिंघानिया'च्या मुख्याध्यापिका डॉ. रवी या 'आयसीएसई'च्या सिलॅबसची वैशिष्ट्यं स्पष्ट करताना म्हणाल्या, 'विद्यार्थ्यांची प्रचंड मेहनत, उत्तम शिक्षक आणि पालकांचं सहकार्य यालाच यशाचं श्रेय द्यायला पाहिजे. एसएससी आणि आमच्या बोर्डांच्या सिलॅबसच्या गुणवत्तेत फारसा फरक नाही. फक्त फरक आहे तो परीक्षापद्धतीत. इथे विद्यार्थ्यांकडून संकल्पना स्पष्ट करून घेतल्या जातात. इथे ज्ञानाचा उपयोग करून घेण्याची क्षमता आत्मसात करायला मदत केली जाते. शिवाय व्यक्तिमत्त्व विकासावर भर दिला जातो. पालकांनाही शिक्षण प्रक्रियेत सहभागी करून घेतलं जातं.'

आयआयटी, यूपीएससी यासारख्या स्पर्धात्मक परीक्षेत विद्यार्थ्यांना स्कोअर करता येतो तो सिलॅबसच्या व्यापक स्वरूपामुळे. विस्तृत वाचन, आकलन आणि मनन यामुळे विद्यार्थ्यांना सर्वांगीण ज्ञान मिळतं. याच तुलनेत 'घोकंपट्टी'वर भर असलेल्या एसएससी बोर्डाच्या अभ्यासक्रमांमध्ये या स्पर्धा परीक्षांचा विचार झाल्याचं जाणवत नाही. केंदीय विद्यालयाच्या अभ्यासात पहिलीपासूनच भारत हा अभ्यासाचा केंदबिंदू असतो तर राज्य मंडळांच्या अभ्यासक्रमांत राज्य हाच केंदबिंदू असतो. तसंच संथ गतीने या अभ्यासक्रमातील पायऱ्यांची प्रगती असते. केंदीय विद्यालयाच्या अभ्यासक्रमांत पाचवी आणि आठवीच्या टप्प्यांवर ही गती विलक्षण तेज होते. एसएससीच्या गुणवत्ता यादीत मुंबई विभागात प्रथम आलेला सरस्वती सेकण्डरी स्कूलचा दुगेर्श देशपांडे (94.4 टक्के) सांगतो 'मॅथ्स आणि सायन्समध्ये एसएससीच्या विद्यार्थ्यांपेक्षा ही मुलं पुढे असतात. अकरावीत एकत्र अभ्यास करताना हे प्रामुख्याने जाणवतं. परंतु हा फरक पुढे राहत नाही. आमच्याही मूलभूत संकल्पना पक्क्या असतातच. त्यांना अवांतर माहिती चिक्कार असते. त्या माहितीचा स्त्रोत आम्हाला उपलब्ध झाला की मग आमची स्पर्धा समान पातळीवर सुरू होते. त्या विद्यार्थ्यांपेक्षा आमचं इंग्रजी व्याकरण अधिक चांगलं असतं. कारण त्यांच्याकडे लेखन आणि संभाषणाकडे जास्त लक्ष दिलं जातं. आपल्याकडे मात्र व्याकरण गिरवून घेतलं जातं.'

गुणवत्ता यादीत पंधराव्या आलेल्या एका विद्याथिर्नीने सुरुवातीला जाणवणाऱ्या न्यूनगंडाची माहिती दिली. त्यांना आमच्यापेक्षा जास्त 'माहिती' आहे, याचं सुरुवातीच्या काळात दडपण जाणवतं. 'सीबीएससी'च्या यशामागे परीक्षापद्धतीतील सुसूत्रता आणि एकंदर अभ्यासाचं नियोजन कारणीभूत आहे. सीबीएसईच्या मुख्य परीक्षेआधी तीन वेळा पूर्वपरीक्षा घेतली जात असून त्या परीक्षांमध्ये गुणवत्ता संपादित करणाऱ्यांना वेगळा प्रश्नसंच देण्यात येतो. त्यामुळे अधिक सराव होतो. असं सांगून 'लोकपूरम'च्या निवृत्त शिक्षिका प्रीती बोस म्हणाल्या, की हिंदी, मॅथ्स आणि सायन्स या तिन्ही विषयांच्या बाबतीत केंदीय विद्यालयाचा सिलॅबस अव्वल आहे. स्पर्धा परीक्षेत यशस्वी होणाऱ्या केंदीय विद्यायलाच्या विद्यार्थ्यांचं प्रमाण म्हणूनच जास्त आहे.

या बोर्डांच्या सिलॅबसचं वेगळेपण लक्षात घेऊन सगळ्यांनीच तो मार्ग चोखाळायला हवा हे जसं व्यावहारिक नाही तसंच आथिर्कदृष्ट्याही परवडणारं नाही, हे विशेष. ज्यांना चांगला अभ्यास करायचा आहे, ते कोणत्याही बोर्डाचे विद्याथीर् असले तरी उत्तम गुणवत्ता मिळवू शकतातच, हे वैश्विक सत्य कायम राहतं. ज्यांना शक्य होईल, अशा पालकांनी एसएससी बोर्डात शिकणाऱ्या आपल्या पाल्याला केंदीय बोर्डांच्या पुस्तकांचा पर्याय उपलब्ध करून दिला तर त्याचाही फायदा होईल, असा सल्लाही तज्ज्ञ देतात. अधिक माहितीसाठी एनसीआरटीची पुस्तकं वाचण्याची सवय आतापासून लागली तर पुढे स्पर्धा परीक्षांमध्ये त्याचा निश्चितच फायदा होईल.

- रवींद मांजरेकर

 
</text>
</doc>
