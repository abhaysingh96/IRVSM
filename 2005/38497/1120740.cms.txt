<doc>
<docno>1120740.cms.txt</docno>
<text>
 
महामुंबई
पाणी टंचाईवर ज्येष्ठांचा तोडगा
[ Wednesday, May 25, 2005  12:26:17 am]


म. टा. प्रतिनिधी

मुंबई : सामाजिक बांधिलकी म्हणून राज्यातील ज्येष्ठ नागरिकांनी पाणीटंचाईच्या प्रश्नावर लक्ष केंदीत केले असून, नागरिकांमध्ये या संबंधी जागृती व्हावी, यासाठी मोहीम राबविण्यात येणार आहे.

पाणी वाचविण्यासंदर्भात महाराष्ट्र ज्येष्ठ नागरिक संघातफेर् मार्गदर्शक सूचना करण्यात आल्या आहेत. ताजे पाणी भरताना आधी साठविलेले पाणी ओतून न टाकता त्याचा वापर कपडे धुण्यासाठी करावा अथवा इतर कामासाठी करावा, धो धो वाहणाऱ्या नळाखाली भांडी धुणे टाळावे, त्याऐवजी बादलीचा वापर करावा, गळके नळ दुरुस्त करून घेण्यात यावेत, कपडे धुण्याच्या मशीनचा किमान वापर करावा, इमारतीची टाकी ओसंडून वाहू देऊ नये, जलवाहिनी नादुरुस्त असल्यास त्याची लवकरात लवकर दुरुस्ती करून घेण्यात यावी, आदी सूचना असलेले पत्रकच काढण्यात आले आहे.

संघाचे अध्यक्ष विनायक दाते, सचिव अनिल कासखेडीकर, पद्मकुमार गोरे यांनी या सूचना केल्या असून रहिवाशांच्या आणखीही काही उपयुक्त सूचना असल्यास त्यांचे स्वागत करण्यात येईल, असे म्हटले आहे. वीज बचतीसाठीही या प्रकारच्या काही सूचना करण्याची संघाची इच्छा आहे.

 
</text>
</doc>
