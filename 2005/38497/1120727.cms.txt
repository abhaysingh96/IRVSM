<doc>
<docno>1120727.cms.txt</docno>
<text>
 
महामुंबई
'पर्सनॅलिटी क्लॅशेस'मधून वसईतील वाद
[ Wednesday, May 25, 2005  12:08:05 am]


म. टा. प्रतिनिधी

मुंबई : वसईतील ख्रिस्ती धर्मप्रांताचे प्रमुख बिशप डाबरे यांनी त्यांच्यावर होत असलेल्या धर्मांधतेच्या आरोपांचा इन्कार केला असून, हिंदू आणि मुसलमान यांच्यासाठी कार्य करू नका असा फतवा काढलेला नाही, असे स्पष्ट केले आहे. चर्चच्या शाळांमधे सर्व धर्मांच्या विद्यार्थ्यांना प्रवेश दिला जातो. चर्चप्रणीत अनाथालये, कुष्ठरोग आश्रम, एड्सपीडित केंद, मद्यमुक्ती संघटना यात सर्वधमीर्ंयांना प्रवेश आहे. चर्चतफेर् विकलांगांसाठी कार्य केले जाते. त्यावर काम करण्यासाठी सर्वधमीर्ंतील लोकांना पूर्ण मुभा आहे, असेही डाबरे यांनी म्हटले आहे.

मात्र, वसई तालुक्यात सध्या चालू असलेला वाद ख्रिस्ती धर्मगुरू तसेच संस्थांचे चालक यांच्यातील 'पर्सनॅलिटी क्लॅशेस' तर दुसरीकडे शिवसेनेतील गटबाजी यांची परिणती असल्याचे दिसून येत आहे. केवळ स्वार्थासाठी हा वाद चिघळण्यात येत असून त्यात स्थानिक जनतेचा संबंध नसल्याचेही स्पष्ट होत आहे.

हितेंद ठाकूर यांना 'सामना'मधून पाठिंबा देऊ पाहणारे कार्यकारी संपादक संजय राऊत आणि शिवसेनेचे येथील जिल्हाप्रमुख विवेक पंडित यांच्यातील वादाला या प्रकरणामुळे तोंड फुटले आहे. ठाकूर यांना दोन्ही काँग्रेस प्रत्यक्षाप्रत्यक्ष पाठिंबा देत असल्याने पंडित शिवसेनेत आले आणि ठाकूर यांच्या विरोधात प्रखरपणे लढू लागले. विधानसभा निवडणुकीच्या वेळी दोघे एकमेकांच्या विरोधात उभे ठाकले होते आणि नालासोपारा नगरपरिषदेच्या निवडणुकीच्या वेळी तर उभयतांत मारामारीही झाली होती. त्यानंतरही ठाकूर यांच्या पालघरमधील कार्यक्रमाला संजय राऊत हजर राहिले. त्यामुळे शिवसैनिकांनी कार्यक्रमातच निदर्शनांचा प्रयत्न केला होता. त्यातच चर्चच्या वादात स्थानिक शिवसेनेने डाबरे यांच्या विरोधात उभे राहावे, अशा प्रकारचे आवाहन 'सामना'मधून आल्याने विवेक पंडित आणि त्यांचे समर्थक संतापले.

मायकल जी यांनी सुमारे 25 वर्षांपूवीर् जीवन दर्शन केंदाचे संचालक असताना सिंथिया बॅप्टिस्टा यांच्या साह्यने अपंग सेवा संस्था सुरू केली होती. त्याच वेळी फादर मायकल जी सरकारी भ्रष्टाचार आणि समाजातील वाईट प्रथा यांच्या विरोधातही लढत होते. 'इस्पू', 'करणी' यांसारखी नाटके लिहून त्याचे अनेक प्रयोगही वसईत त्यांनी सादर केले होते. परंतु, मायकल जी यांच्या कार्यास काही ख्रिस्ती धर्मगुरूंनी पाठिंबा न देता त्यावेळचे आर्चबिशप सायमन पिमेंटा यांच्याकडे तक्रार करून, मायकल जी यांची अन्यत्र बदली केली. इतकेच नव्हे तर त्यांनी साहित्य, समाजकारण यामध्ये केलेल्या कार्याबाबत त्यांची दखलही वरिष्ठांनी घेतली नाही. तथापि, मायकल जी यांनी आपले कार्य चालूच ठेवले आहे. बिशप डॉ. डाबरे यांच्या कारकीदीर्तही आपली उपेक्षा चालू आहे, अशी त्यांची भावना असल्याचे समजते.

बिशप डाबरे यांचे भाऊ मार्कुस डाबरे आणि फादर फ्रान्सिस दिब्रिटो यांनी स्थापन केलेली हरित वसई संरक्षण संघटना हितेंद ठाकूर यांच्या विरोधात आहे. ठाकूर यांच्या विरोधात लढणारे पंडित यांना या संघटनेचा पाठिंबा आहे. हे लक्षात घेऊन, ठाकूर यांच्या विरोधात निवडणूक लढवायची असल्याने तेथील ख्रिस्ती मतदारांना दुखवायचे नाही, हे पंडितही ओळखून आहेत. त्यातच आता ग्रामपंचायतीच्या निवडणुका येत आहेत. त्यामुळे पंडित आणि त्यांचे शिवसेनेतील समर्थक आता अधिक दक्ष बनले आहेत. त्यामुळेच या वादात संजय राऊत हे ठाकूर यांच्या सांगण्यानुसार डाबरे यांच्या विरोधात लिहित असल्याचा पंडितसमर्थकांचा आरोप आहे.

 
</text>
</doc>
