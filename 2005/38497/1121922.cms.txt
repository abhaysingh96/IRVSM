<doc>
<docno>1121922.cms.txt</docno>
<text>
 
अग्रलेख
रोगापेक्षा इलाज भारी
[ Wednesday, May 25, 2005  09:51:56 pm]


केंदीय अर्थमंत्री पी. चिदंबरम यांनी काही तासांच्या मुंबई भेटीत अनेक बाण मारले आहेत. हे करताना त्यांनी मुंबई शहराच्या विकासाबाबत काही बाबी स्पष्टपणे बोलून दाखवल्या आहेत. चिदंबरम यांनी आपल्याच पक्षाचे सरकार राज्यात सत्तेवर असले तरी ते मुंबईबद्दल ठोस उपाय योजत नाही, हे सांगून टाकले. यामध्ये नागरी कमाल जमीन धारणा कायदा रद्द करण्याची सूचना पुन्हा एकदा केली आहे.

ही मागणी फक्त बिल्डर लॉबीच्या फायद्यासाठी केली जाते, असा आरोप केला जायचा. पण प्रत्यक्षात तसे केल्यास जागांचे भाव कोसळतील आणि चढ्या भावाने भूखंड घेतलेले अनेक बडे बिल्डर्स डुबतील, असे सांगितले जाते. मुंबईच्या समस्या वाढण्यात येथील सत्ताधारीच जबाबदार आहेत, असे सांगत मुंबईसाठी भरमसाठ आथिर्क मदत मागण्यात येथील विविध क्षेत्रांतील नेत्यांना रस असतो, हे बोचरे सत्य चिदंबरम यांनी सांगितल्यामुळे अनेकांची तोंडे कडू झाली असतील, यात शंका नाही.

विशेषत: गेल्या काही वर्षांत मूठभर उद्योजक आणि त्यांच्या संघटना यांनी मुंबईचा ऱ्हास होत असल्याबद्दल गळा काढला आहे. त्यातूनच मुंबईचे महापौरपद एखाद्या उद्योजकाकडे द्यावे, मुंबईसाठी एखादा सीईओ नेमावा अशा सूचनांचे पेव फुटले. थोडक्यात, मुंबईचा कारभार एखाद्या कंपनीप्रमाणे चालवावा, असा या मंडळींचा आग्रह आहे. पण शहराचा कारभार करताना, तेथील गरीब, गरजू यांचा विचार करावा लागतो. त्यांना काही सोयी, सवलती द्याव्या लागतात. काही प्रमाणात अशा घटकांना सबसिडी वेगळ्या प्रकारे द्यावी लागते; कारण आपण कल्याणकारी राज्याची संकल्पना राज्यघटनेत स्वीकारली आहे आणि तसे असणे आवश्यकच आहे, याचे भान कॉपोर्रेट जगताला नाही, हे दुदैर्व आहे.

ही मंडळी फक्त आपल्या फायद्या- तोट्याचा विचार करतात. चकाचक गाड्या, गुळगुळीत रस्ते, सर्वत्र फ्लायओव्हर्सचे जाळे, मॉल्स, उंची हॉटेल्स वगैरे इतकीच त्यांची शहरापुरती कल्पना असते. त्यामुळे त्यांना, हस्तीदंती मनोऱ्यातून बाहेर पडा आणि राजकीय नेत्यांशी सहकार्य करून मुंबईचा चेहरा बदला असे सुनावण्यास ते कचरले नाहीत. चिदंबरम यांनी मांडलेल्या आणखी एक मताबाबत मात्र मुंबईकरांनी आणि येथील राज्यर्कत्यांनी तातडीने भूमिका घेणे योग्य ठरेल. मुंबई महापालिका अपयशी ठरल्यामुळे येथे राज्याच्या धतीर्वर स्वायत्त प्रशासनाची गरज असल्याचे चिदंबरम सांगतात. याचा सोप्या भाषेत अर्थ असा की मुंबई महाराष्ट्रापासून वेगळी करा किंवा मुंबईच्या कारभारात मंत्रालयातील सत्ताधाऱ्यांना हस्तक्षेप करण्याची संधी देऊ नका. हे सांगताना चिदंबरम यांनी फक्त मुंबईचा आथिर्क विचार केला आहे, राजकीय परिणामांचे परिमाण त्यांनी लक्षात घेतलेले नाही.

मुळात, असा न्याय लावायचा ठरला तर काही काळाने पुणे, नाशिक वगैरे शहरेही स्वायत्त पद्धतीने चालवावी लागतील. यावर उपाय आहे तो स्थानिक स्वराज्य संस्था मजबूत करणे. दुदैैर्वाने, मुंबईचा कारभार नीट चालवण्यात महापालिकेला अपयश येत असल्यानेे एमएमआरडीए आणि एमएसआरडीसी या सनदी अधिकारी आणि इंजिनीयर्स यांच्या अखत्यारीतील संस्थांकडे मुंबईतील रस्ते आणि उड्डाणपूल ही महत्त्वाची कामे सोपवण्यात आली आहेत. एकप्रकारे महापालिकेचे पंख कापण्याची ही प्रक्रिया आहे. पण याची ना खंत नगरसेवकांना, ना मुंबईच्या हिताची भाषा बोलणाऱ्या राजकीय पक्षांना. मुंबई महापालिकेने कामात सुधारणा केल्यास तिला अधिक स्वातंत्र्य देण्यास चिदंबरम तयार आहेत. खरे म्हणजे, तंत्रज्ञान बदलते आहे, लोकांच्या अपेक्षा वाढत आहेत. त्यामुळे प्रशासन अधिक लोकाभिमुख बनण्याची, निर्णयप्रक्रिया सुटसुटीत करण्याची गरज आहे.

पण त्यासाठी चिदंबरम यांनी सुचवलेला उपाय हा रोगापेक्षा गंभीर आहे. एकप्रकारे मुंबईकडे केंद सरकार कोणत्या नजरेने बघते हे स्पष्ट झाले आहे. यावर येथील राज्यकतेर् काय पावले उचलतात हे पाहायचे!

 
</text>
</doc>
