<doc>
<docno>1120724.cms.txt</docno>
<text>
 
महामुंबई
विदोही लेखक आत्माराम राठोड यांचे निधन
[ Wednesday, May 25, 2005  12:07:15 am]


म. टा. सांस्कृतिक प्रतिनिधी

मुंबई : प्रसिद्ध विदोही लेखक- कार्यकर्ता आणि विदोही साहित्य संमेलनाचे माजी अध्यक्ष आत्माराम कनीराम राठोड यांचे 23 मे रोजी यवतमाळ येथील जिल्हा रुग्णालयात उष्माघाताने निधन झाले. ते 61 वर्षांचे होते.

पहिल्या आदिवासी साहित्य संमेलनाचे अध्यक्षपद भूषविलेले आत्माराम राठोड यांचा जन्म गोर बंजारा जमातीतील एका गरीब कुटुंबात झाला होता. आपल्या जमातीच्या लोकसाहित्याचे त्यांनी प्रचंड संशोधन केले.

'सीरीज ऑन इंडियन लिटरेचर इन ट्रायबल फॉर्म अॅण्ड ओरल ट्रॅडिशन' हा इंग्रजी ग्रंथ त्यांनी लिहिला. त्यांचे 'ताण्डा' हे आत्मचरित्र गाजले. महाश्वेतादेवी यांनी त्याचा इंग्रजीत अनुवाद केला. राठोड यांनी बंजारांच्या रामायण आणि महाभारतावरही बराच अभ्यास केला होता. त्यांचे 'गोर बंजारा' हे पुस्तक, 'लदेनी' हा काव्यसंग्रह, 'नताबनीती', 'अज्ञानकोश' हे कथासंग्रह प्रसिद्ध आहेत. त्यांनी अनेक बंजारा बालकथाही लिहिल्या आहेत. काही वर्षांपूवीर् त्यांनी ख्रिस्ती धर्म स्वीकारल्यानंतर 'बायबल मधील सामाजिक संदर्भ आणि भारतीय भटके' हे पुस्तक लिहिले. सुरुवातीला ते श्ामिक संघटनेशी संबंधित होते. त्यांच्या पश्चात पत्नी, तीन मुली व एक मुलगा आहे.

 
</text>
</doc>
