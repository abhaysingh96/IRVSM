<doc>
<docno>1120743.cms.txt</docno>
<text>
 
महामुंबई
नागरी बँक कर्मचाऱ्यांना सानुग्रह अनुदान देण्याची शिफारस
[ Wednesday, May 25, 2005  12:28:13 am]


म. टा. प्रतिनिधी

मुंबई : राज्यातील नफ्यात असलेल्या नागरी सहकारी बँकांच्या कर्मचाऱ्यांना अनुदान देण्याची परवानगी देण्यात यावी, अशी शिफारस सहकार आयुक्तांनी सहकार खात्यास केली आहे.

नागरी बँकांनी कर्मचाऱ्यांना केवळ बोनसच द्यावा, सानुग्रह अनुदान देऊ नये, असे आदेश सहकार खात्याने दिले होते. सानुग्रह वाटपासाठी बँकांना नफ्यातून मोठ्या प्रमाणावर तरतुदी कराव्या लागत असल्याने नफा क्षमता कमी होऊन काही बँकांना तोटाही होतो, असे कारण सहकार खात्याने दिले होते.

तथापि, बोनस कायद्याखाली बोनसची रक्कम मिळणाऱ्या कर्मचाऱ्यांचे प्रमाण नगण्य असते. त्यामुळे बँकांच्या प्रगतीत महत्त्वाचा वाटा उचलणाऱ्या बहुसंख्य कर्मचाऱ्यांना प्रोत्साहनपर नफ्यातील काही रक्कम देता येत नाही. त्याचा प्रतिकूल परिणाम कर्मचाऱ्यांच्या कार्यक्षमतेवर होतो, असे स्पष्ट करून ज्या बँकांना तीन वषेर् ऑडिटचा 'अ' वर्ग मिळालेला आहे, अशा बँकांना कर्मचाऱ्यांना सानुग्रह अनुदान न देण्याच्या आदेशातून वगळण्याबाबत पुनविर्चार करावा, अशी शिफारस सहकार आयुक्तांनी केली आहे.

आपल्या कर्मचाऱ्यांना सानुग्रह अनुदान देण्याची परवानगी द्यावी, अशी मागणी जळगाव पीपल्स कोऑपरेटिव्ह बँकेने तसेच वसईच्या बसीन कॅथोलिक कोऑपरेटिव्ह बँकेच्या व्यवस्थापकांनी केली आहे. कॅथोलिक बँकेचे अध्यक्ष मायकल फुटर््याडो गुरुवारी सहकार खात्याच्या अधिकाऱ्यांना भेटून प्रत्यक्ष ही मागणी करणार असल्याचे समजते.

रिक्षाचालकाची हत्या

मुंबई (म. टा. प्रतिनिधी) : बोरिवली येथे मंगळवारी पहाटे घराबाहेर झोपलेल्या एका रिक्षा चालकाची चोरट्यांनी हत्या करून त्याच्या अंगावरील दागिने पळविले. भिमराव खेडेकर असे त्याचेनाव असून तो बोरिवलीच्या साईबाबा चाळीतील रहिवासी होता.

 
</text>
</doc>
