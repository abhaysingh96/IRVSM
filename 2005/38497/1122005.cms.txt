<doc>
<docno>1122005.cms.txt</docno>
<text>
 
महाराष्ट्र
वीज मंडळाच्या नवीन चार संस्थांना मराठी नावे देण्याची मागणी
[ Wednesday, May 25, 2005  11:40:35 pm]


म. टा. प्रतिनिधी

पुणे : महाराष्ट्र राज्य वीज मंडळाचे विभाजन करून त्याचे चार नवीन संस्थांमध्ये रूपांतर करण्याचा निर्णय राज्य सरकारने घेतला असून नवीन चारही संस्थांची नावे इंग्रजीऐवजी मराठीत करण्याची करण्याची मागणी समर्थ मराठी संस्थेने केली आहे.

वीज मंडळाचे विभाजन करून नवीन चारही संस्थांची नावे इंग्रजी असतील, असे सूचित करण्यात आले आहे. मराठी नावे न ठेवता ती इंग्रजीत ठेवणे हा 'महाराष्ट्र राजभाषा अधिनियम 1964' चा भंग असून या चारही संस्थांच्या स्थापनेपूवीर् त्यांची नावे मराठीत निवडावीत, अशी मागणी मुख्यमंत्री आणि ऊर्जामंत्री यांच्याकडे करण्यात आली आहे. वरील राजभाषा अधिनियमचे उल्लंघन झाल्यास इंग्रजी नावे सुचविणाऱ्या संबंधित अधिकाऱ्यांवर त्यातील दंडात्मक तरतुदीनुसार गोपनीय अहवालात नोंद व वेतनवाढ रोखणे या प्रकारची कारवाई व्हावी, म्हणून तक्रारी दाखल करण्याचा संस्थेचा विचार आहे, असे संस्थेचे अध्यक्ष प्रा. अनिल गोरे यांनी सांगितले.

वीज मंडळाने नवीन संस्थांना जनको, ट्रान्सो, डिस्ट्रीब्युशन को आणि होल्डींग कंपनी अशी नावे दिली असून त्याऐवजी ती अनुक्रमे निमिर्ती मंडळ, पारेषण मंडळ, वितरण मंडळ आणि शिखर मंडळ अशी नावे असावीत, अशी सूचनाही पत्रकात करण्यात आली आहे.

 
</text>
</doc>
