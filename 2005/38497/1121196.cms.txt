<doc>
<docno>1121196.cms.txt</docno>
<text>
 
महामुंबई
सुनील दत्त यांचे निधन
[ Wednesday, May 25, 2005  01:00:00 pm]


म.टा.प्रतिनिधी

मुंबई : आपल्या अष्टपैलू आणि प्रयोगशील अभिनयाने प्रेक्षकांच्या मनात आदराची जागा मिळवणारे हिंदी चित्रपटसृष्टीतील ज्येष्ठ अभिनेते आणि केंदीय क्रिडामंत्री सुनील दत्त यांचे बुधवारी त्यांच्या राहत्या घरी ह्दयविकाराच्या धक्क्याने निधन झाले. ते 76 वर्षांचे होते. बुधवारी संध्याकाळी पाच वाजता वांदे येथील स्मशानभूमीत त्यांच्यावर अंत्यसंस्कार करण्यात येणार आहेत.त्यांच्या मागे मुलगा संजय दत्त आणि दोन मुली असा परिवार आहे.

अल्प परिचय

मुंबईच्या जय हिंद कॉलेजातून शिक्षण घेतलेल्या सुनील दत्त यांनी मुलाखतकार आणि रेडिओ कार्यक्रमातून आपल्या कारकीदीर्ला सुरुवात केली.गेल्या चार दशकांहून अधिक काळ दत्त यांनी विविधांगी चित्रपटांमधून रसिकांच्या मनात स्थान निर्माण केले. 1955 मध्ये प्रदशिर्त झालेला रेल्वे प्लॅटफॉर्म हा दत्त यांचा पहिला चित्रपट. त्यांची भूमिका असलेल्या मदर इंडिया चित्रपटाने नवा इतिहास रचला होता. पडोसन, आम्रपाली, गुमराह, मझे जिने दो, वक्त, मेरा साया, मिलन या चित्रपटातील त्यांच्या भूमिका रसिकांच्या विशेष लक्षात राहिल्या. बी.आर.चोप्रा, यश चोप्रा, मेहबूब खान,गुरु दत्त आदी दिग्गज दिग्दर्शकांबरोबर दत्त यांनी काम केले. अभिनयाबरोबरोच दिग्दर्शनाच्या क्षेत्रातही सुनील दत्त यांनी आपले स्थान निर्माण केले होते. मुलगा संजय दत्त आणि लिना चंदावरकर यांच्या चित्रपटक्षेत्रातील कारकिदीर्त त्यांचे मोठे योगदान होते.

अभिनयातील संपन्न कारकिदीर्नंतर सुनील दत्त यांनी राजकारणाच्या माध्यमातून समाजसेवा करण्याचे कार्य केले. त्यांनी काँग्रेसच्या माध्यमातून राजकारणात आपला वेगळा ठसा निर्माण करण्याचा प्रयत्न केला. राजकारणातील त्यांच्या योगदानामूळेच त्यांना केंदीय क्रिडामंत्रीपद देण्यात आले होते. आपल्या क्रिडामंत्री पदाच्या काळात त्यांनी खेळाडूच्या हिताचे अनेक निर्णय घेतले होते.

 
</text>
</doc>
