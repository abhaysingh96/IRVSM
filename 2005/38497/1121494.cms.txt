<doc>
<docno>1121494.cms.txt</docno>
<text>
 
महामुंबई
'समुदाच्या पाण्याचा वापर पाणीटंचाई दूर करण्यासाठी करावा'
[ Wednesday, May 25, 2005  03:55:22 pm]


टाइम्स टीम

ठाणे : राज्यात सर्वत्र तीव्र पाणीटंचाई भेडसावत असून अशा वेळी समुदाचे खारे पाणी गोडे करण्याचा प्रकल्प जलसंपदा मंत्री अजित पवार यांनी हाती घ्यावा, अशी अपेक्षा राष्ट्रवादी काँग्रेस पक्षाचे प्रदेश अध्यक्ष अरुण गुजराथी यांनी व्यक्त केली.

राष्ट्रवादी काँग्रेसचे नगरसेवक प्रताप सरनाईक यांच्या कार्यअहवालाच्या प्रकाशन समारंभात बोलताना त्यांनी ही अपेक्षा व्यक्त केली. समुदाचे खारे पाणी गोडे केल्यास ठाणे- मंुबई-रायगड आदी शहरी भागातील पिण्याच्या पाण्याचा प्रश्न सुटण्यास मदत तर होईलच. शिवाय त्यामुळे साऱ्या देशात महाराष्ट्राचं नाव होईल, असे ते म्हणाले.

अजित पवार यांनी, ठाणे महापालिकेला मोरबे धरणातून 100 दशलक्ष लिटर पाणी उपलब्ध करून दिलं जाईल, अशी घोषणा या वेळी केली. ठाणे महापालिकेने 300 कोटी रुपये खर्चाचा मलनि:सारण प्रकल्प स्वत: राबवावा किंवा तो महाराष्ट्र जीवन प्राधिकरणाकडे राबवण्यासाठी सुपूर्द करावा. त्यासाठी 14 टक्के दराने द्यावा लागणारा ईटीपी चार्ज दहा

दराने उपलब्ध करून देण्याबाबत मी स्वत: प्रयत्न करेन असे त्यांनी या वेळी सांगितलं. राज्य सरकार त्यासाठी 70 कोटी रुपयांचे अनुदान देण्यास तयार असल्याचं त्यांनी सांगितलं.

रेन वॉटर हावेर्स्टिंग कार्यक्रम बंधनकारक करण्यासाठी सरकार कायदा करणार असल्याची माहिती देऊन पवार यांनी ठाणे महापालिकेने रेन वॉटर हावेर्स्टिंग कार्यक्रम राबवावा, अशी सूचना केली.

ठाणे शहर सध्या अशा एका सीमेवर उभे आहे की त्याचं नीट नियोजन न केल्यास पुढील पाच वर्षांत त्याचा विध्वंस होईल, असा इशारा लोकसत्तेचे संपादक कुमार केतकर यांनी या वेळी दिला. तर शहर सुदृढ होत असताना खेडी कमकुवत झाल्यास महाराष्ट्राची बांधणी करता येणार नाही, असं मत लोकमतचे संपादक मधुकर भावे यांनी सांगितलं.

या वेळी भगवान देवकाते या कार्यर्कत्याला उत्कृष्ट कार्यकर्ता म्हणून मोटारसायकल भेट दिली व त्याचा सत्कार करण्यात आला.

 
</text>
</doc>
