<doc>
<docno>1121489.cms.txt</docno>
<text>
 
महामुंबई
भाजप अध्यक्षाचीच पक्षविरोधी भूमिका
[ Wednesday, May 25, 2005  03:54:37 pm]


मुंबई टाइम्स टीम

डोंबिवली : भाजपच्या डोंबिवली पूर्व मंडळ अध्यक्षांनी रस्त्यावर उभ्या राहणाऱ्या वाहनांवर शुल्क आकारणीच्या मुद्यावर उघडपणे पक्षाच्या भूमिकेविरुद्ध पत्रकबाजी केल्याने महापालिका वर्तुळात खळबळ माजली आहे.

केडीएमसीत सत्ताधारी शिवसेना-भाजप युतीने अन्य पक्षांच्या सहमतीने पार्किंग चाजेर्स घेण्याविषयी प्रस्ताव एकमताने संमत केला होता. त्या सभेत हंगामी सभापतीपदी असलेल्या भाजपच्या वॉर्ड 89 मधील नगरसेविका क्षमा भाटे यांनी या प्रस्तावासाठी सूचक म्हणून तर काँग्रेसचे नगरसेवक अनिल पंडित यांनी अनुमोदक म्हणून सह्या केल्या. महापालिकेच्या उत्पन्नाचे स्त्रोत वाढावे या उद्देशाने हा निर्णय घेण्यात आला आहे. असं असताना डोंबिवलीतील भाजपचे पूर्व मंडळ अध्यक्ष राहुल दामले

व नंदू जोशी अनावश्यक विरोध करत आहेत, अशी चर्चा महापालिकेत होत आहे.

जाधव-दामले हा युतीच्या विरोधातील गट पुन्हा सक्रिय झाला आहे. महापौर हरिश्चंद पाटील यांना अडचणीत आणण्याचे प्रयत्न सुरू झाल्याची चर्चा रंगत आहे. महापालिकेत युतीची सत्ता असताना निवडणुका जवळ आल्याबरोबर दामले- जोशी केवळ प्रसिद्धीसाठी पत्रकबाजी करत आहेत, असं बोललं जात आहे. महापालिकेतील नगरसेवक- पदाधिकाऱ्यांशी चर्चा करून निवेदन देण्याची तसदीही त्यांनी घेतली नसल्याने भाजपच्या काही नगरसेवकांनी नाराजी व्यक्त केल्याचं समजतं. दरम्यान महासभेने डोंबिवली पूवेर्स दोन तर पश्चिमेस चार मार्गांवर वाहनशुल्क आकारणी करण्याचं ठरवल्याने रहिवाशांत असंतोष पसरल्याचा दावा दामले यांनी केला.

 
</text>
</doc>
