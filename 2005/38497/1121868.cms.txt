<doc>
<docno>1121868.cms.txt</docno>
<text>
 
देश-विदेश
हुरियत कॉन्फरन्सचे नेते पाकिस्तानला जाणार
[ Wednesday, May 25, 2005  09:06:22 pm]


वृत्तसंस्था

काश्मीर : पाकिस्तानच्या आमंत्रणाचा स्वीकार करून हुरियत कॉन्फरन्सच्या मवाळवादी नेत्यांनी दोन जूनला पाकिस्तान आणि पाकव्याप्त काश्मीरला जाण्याचा निर्णय घेतला आहे. पाक दौऱ्यावरून परतल्यानंतर काश्मीरप्रश्ान्ी केंदासमवेत चर्चा करण्याची इच्छा या नेत्यांनी व्यक्त केली आहे.

काश्मीरप्रश्न सोडविण्यासाठी काश्मिरी लोकांचाही यात सहभाग आवश्यक असल्याचे आम्ही मानत असल्याने हुरियत दोन्ही बाजूच्या राजकीय आणि लष्करी नेत्यांसमवेत चर्चा करेल. हुरियतच्या कार्यकारी समिती आणि आमसभेच्या नेत्यांनी पाकिस्तानभेटीचा निर्णय घेतल्यासंबंधीची माहिती अध्यक्ष मिरवैझ ओमार फारुख यांनी दिली.

भारत- पाकिस्तान आणि काश्मिरी नेते आणि नंतर भारत सरकारच्या प्रतिनिधींशी अशी त्रिस्तरीय चर्चा यावेळी होणार आहे. केंद सरकारने हुरियतच्या पाकिस्तानला जाण्याच्या निर्णयावर काही हरकत घेतली नसली तरी ते पाकच्या नेत्यांशी चर्चा कधी आणि कुठे करणार आहेत, याबद्दल आताच तरी कोणतीही माहिती आमच्याकडे नाही, असे ते म्हणाले. पाकिस्तानला जाणाऱ्या पथकात कोण असेल, हे ठरविण्याचा अधिकार मिरवैझ यांना देण्यात आला आहे.

 
</text>
</doc>
