<doc>
<docno>1121892.cms.txt</docno>
<text>
 
बहुतांची अंतरे
राजकीय दृष्टिकोन बाजूला ठेवून 'एन्रॉन'विषयी निर्णय घ्यावा
[ Wednesday, May 25, 2005  09:31:31 pm]


'एन्रॉन एके एन्रॉन' (म. टा. 17 मे) हा अग्रलेख वाचला. एन्रॉनबरोबरचे वीज खरेदी करार लोकांना अंधारात ठेवून केले गेले, याचे कारण एन्रॉनने घातलेली 'गुप्ततेची अट'. अन्यथा वीज मंडळाबरोबर झालेले करार विधिमंडळाच्या पटलावर ठेवले गेले असते.

एन्रॉनच्या विजेचा दर जास्त असण्याची कारणे म्हणजे तो 'डॉलर'शी निगडित ठेवला गेला व नैसगिर्क वायूऐवजी नाफ्ता हे महाग इंधन वापरले गेले ही होत. दोन्ही टप्प्यांचा करार करण्यामागे, विजेचा सरासरी दर कमी राहील, हा उद्देश होता. पण तो सफल झाला नाही.

एन्रॉनने नैसगिर्क वायू न वापरून कराराचा भंग केला असल्यास त्यावर सरकारने काय कारवाई केली हे कळले पाहिजे. राज्यात व केंदात वेळोवेळी झालेल्या सत्तापालटाचा एन्रॉनने फायदा उठविला असण्याची शक्यता आहे. वीज खरेदीसाठी राज्य सरकारने हमी व केंद सरकारने प्रतिहमी दिली असल्यामुळे भारताचे 'सार्वभौम' सरकार या कराराला बांधले गेले आहे, याची जाणीव राजकीय पक्षांनी ठेवली नाही.

आता राज्यात व केंदात एकाच पक्षाचे सरकार असल्यामुळे, राजकीय दृष्टिकोन बाजूला ठेवून, तज्ज्ञांच्या सल्ल्याने एन्रॉन प्रकल्पातून, राज्याच्या आणि देशाच्या हितासाठी काय साध्य करता येईल ते पाहिले जावे एवढीच अपेक्षा आहे.

सु. शं. परदेशी, गोरेगाव, मुंबई.

 
</text>
</doc>
