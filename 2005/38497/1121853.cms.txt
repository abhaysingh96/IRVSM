<doc>
<docno>1121853.cms.txt</docno>
<text>
 
अर्थव्यवहार
90 टक्के जनता सार्वजनिक बँकांवरच अवलंबून
[ Wednesday, May 25, 2005  08:38:08 pm]


-बँकिंग व एकंदर वित्तीय क्षेत्रातील प्रत्येक सुधारणांना आपला विरोध का?

आथिर्क सुधारणांच्या नावाखाली सरकारी क्षेत्रातील बँकांच्या खाजगीकरणाला आमचा विरोध आहे. भारताची पाश्चात्य व अन्य कोणत्याही देशाशी तुलना होऊ शकत नाही, भारतात पाच लाखांहून अधिक खेडी आहेत. प्राधान्य क्षेत्र, ग्रामीण क्षेत्र, अल्प उत्पन्न गटांतील लोक, स्वयंरोजगार करणारे, लघु, लघुतम, ग्रामोद्योग यांना कर्जपुरवठयाची गरज असते. पेन्शनर्सची संख्या लक्षावधींत आहे. खाजगी, परदेशी बँकांमध्ये खात्यासाठी आवश्यक किमान रक्कम ठेवण्याचीही त्यांची ऐपत नसते. या सर्वांना सरकारी बँकांचाच आधार आहे.

1991 पासून सरकार वित्तीय क्षेत्राच्या खाजगीकरणासाठी अनेक प्रयोग करीत आहे. छोट्या गुंतवणूकदारांना म्युच्यअल फंड, बँकेतर वित्तीय कंपन्या, रोपलागवड कंपन्यांनी हजारो कोटी रुपयांना गंडविले. खाजगी ग्लोबल ट्रस्ट बँक बुडाली. सरकार गेली 15 वषेर् गुन्हेगारांवर कारवाई करू शकले नाही. आजही सर्वसामान्य जनताच नव्हे, खाजगी, परकीय बँकांमधील कर्मचारीही सरकारी बँकांत ठेवी ठेवतात व स्वस्थ चित्ताने झोपू शकतात. सरकारी बँकांच्या 30,000हून अधिक शाखा देशाच्या ग्रामीण, निमशहरी भागांतील लोकांना बँकिंग सेवा पुरवितात. 90 टक्के जनतेला सरकारी क्षेत्रातील बँकांची गरज आहे.

- खाजगी क्षेत्रातील थेट परकीय गुंतवणुकीची मर्यादा सध्याच्या 5 टक्क्यांवरून 74 टक्क्यांपर्यंत वाढविण्याला 'आयबोक' व इतर संघटनांचा विरोध का आहे?

थेट परकीय गुंतवणुकीची मर्यादा 74 टक्क्यांपर्यंत वाढवून भागधारकांना प्रमाणशीर मतदानाचा हक्क दिल्याने देशातील खाजगी बँका परकीय कंपन्यांना अगदी स्वस्तात विकल्या जातील. देशात भांडवलाचा तुटवडा नसताना हे करण्याची गरज नाही! सध्या एकेका कंपनीच्या 'आयपीओ'तून 60 हजार कोटी रु.हून अधिक रक मा गुंतवणूकदारांकडून गोळा होत आहेत.

-1991 मध्ये देशात आथिर्क उदारीकरणाचे धोरण आल्यामुळेच सरकारी क्षेत्रातील बँकांचा कारभार सुधारला नाही का?

तथाकथित आथिर्क उदारीकरण प्रामुख्याने सरकारी बँकांचे खाजगीकरण करण्यासाठी आणि सरकारी बँका देशाच्या, ग्राहकांच्या गरजांची पूर्तता करण्यास असमर्थ असल्याचे वातावरण निर्माण करण्यासाठी आणण्यात आले. खूप प्रचार होऊनही सरकारी बँकांनी त्यांच्या टीकाकारांना सपशेल चूक सिद्ध केले आहे. अद्यापही सरकारी बँकांचा बँकिंग उद्योगाच्या एकूण व्यवसायात 75 टक्क्यांहून अधिक हिस्सा आहे.

सरकारी बँकांचे पर्याप्त भांडवल प्रमाण 12 टक्क्यांहून अधिक, निव्वळ थकित कजेर् 3 टक्क्यांहून कमी आहेत. सरकारी बँकांनी 'बॅझल टू नॉर्म्स'ची पूर्तता केली आहे. अन्य देशांनी एवढी प्रगती केली नाही. मंदीतही उत्तम कामगिरी बजावणाऱ्या आमच्या सरकारी बँकांकडून परकीय बँकांनी शिकावे!

- सरकारी बँकांमध्ये पेन्शनचा प्रश्ान् काय आहे?

ज्यांनी पेन्शन पर्याय स्वीकारलेला नाही अशा कर्मचाऱ्यांना तो पुन्हा मिळावा, अशी आमची मागणी आहे. सध्या वेतनवाढविषयक करारासाठी वाटाघाटी चालू आहेत. त्यासोबतच हा प्रश्ान् सुटावा, अशी अपेक्षा आहे.

- विरोधाला न जुमानता सरकारने बँकिंग क्षेत्र सुधारणा अमलात आणण्याचेच ठरविले तर काय कराल?

'आयबोक'सह नऊ बँक कर्मचारी, अधिकारी महासंघाचे समान व्यासपीठ - 'युनायटेड फोरम ऑफ बँक युनियन्स' बँकिंग उद्योगातील 100 टक्के कर्मचाऱ्यांचे प्रतिनिधित्व करते. सरकारने सक्तीने अशा सुधारणा लादल्याच तर उद्योगात गंभीर औद्योगिक असंतोष निर्माण होईल.

रमेशचंद अग्रवाल, अध्यक्ष,

ऑल इंडिया बँक एम्प्लॉईज कॉन्फेडरेशन ('आयबोक')

बँकिंग कायद्यांमध्ये सुधारणा घडवून आणणारे 'बँक रिफॉर्म्स बिल' संसदेच्या गेल्या अधिवेशनाच्या शेवटच्या दिवशी लोकसभेत सादर करण्यात आले व ते सभागृहाच्या समितीकडे विचारासाठी पाठविण्यात आले. डाव्या पक्षांचा बँकिंग क्षेत्र सुधारणांना 'विरोध ' आहे. बँकिंग क्षेत्रातील सर्व कर्मचारी व अधिकारी संघटनांचा मात्र या सुधारणांना कडवा विरोध आहे.

देशातील बँकिंग उद्योगातील दोन लाखांहून अधिक अधिकाऱ्यांचे (82 टक्के) प्रतिनिधित्व करणाऱ्या ऑल इंडिया बँक एम्प्लॉईज कॉन्फेडरेशनचे ('आयबोक') अध्यक्ष रमेशचंद अग्रवाल यांच्याशी या विषयावर केलेली ही बातचीत. श्री. अगरवाल गेल्या 33 वर्षांपासून सेंट्रल बँक ऑफ इंडियामध्ये अधिकारी म्हणून विविध पदांवर कार्यरत आहेत.

मुलाखत: विश्वास डिग्गीकर

 
</text>
</doc>
