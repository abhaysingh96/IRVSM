<doc>
<docno>1121485.cms.txt</docno>
<text>
 
महामुंबई
'प्रारंभ'च्या 'सोनकथे'चं प्रकाशन
[ Wednesday, May 25, 2005  03:53:44 pm]


मुंबई टाइम्स टीम

ठाणे : नेहमीच्या बालनाट्यांमध्ये असणारे राजा-राणी, भूत-पिशाच्च, विदूषक यांना सुट्टी देऊन मुलांच्या भावविश्वाच वास्तव दर्शन घडवणारे आणि वर्षभर प्रारंभ संस्थेत सहभागी झालेल्या मुलांनी तसंच अरुधंती भालेराव यांची संकल्पना असलेली 'सोनकथा' या कथेची सीडी प्रकाशन अभिनेत्री शुभांगी गोखले यांच्या हस्ते नुकतचं करण्यात आलं.

गडकरी रंगायतन इथे आयोजित केलेल्या या कार्यक्रामध्ये लेखक पराग घोंगे लिखित प्रारंभच्या संचालिका अरुंधती भालेराव यांचं दिग्दर्शन केलेली 'स्वप्नांतील बाग फुलांची', 'नक्षत्रांचे रान' ही बालनाट्य सादर करण्यात आली. यामध्ये गेले वर्षभर या संस्थेत सहभागी झालेल्या मुलांनी कथन केलेल्या तसंच अरूंधती भालेराव यांनी पंचवीस बालकारांनी एकत्र येऊन 22 कथा या सीडीत तयार केल्या आहेत. यामध्ये अकबर-बिरबलाच्या चातुर्यकथांबरोबर इसापनीतीतील निवडक कथा वीरमातांच्या कथाचा समाविष्ट करण्यात आल्या आहेत. या वेळी सादर करण्यात आलेल्या बालनाट्यासंबंधी अभिनेत्री शुभांगी गोखले म्हणाल्या की, आजच्या काळात मुलांना नेमके काय करावं यांच मार्गदर्शन करणं फार अवघड झालं आहे. या वेळी अभिनेते उदय सबनीस, प्रमोद पवार उपस्थित होते.

 
</text>
</doc>
