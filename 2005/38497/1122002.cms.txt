<doc>
<docno>1122002.cms.txt</docno>
<text>
 
महाराष्ट्र
सनातनच्या सीआयडीमार्फत चौकशीची मागणी
[ Wednesday, May 25, 2005  11:38:23 pm]


म. टा. प्रतिनिधी

पुणे : सनातन भारतीय संस्कृती संस्थेच्या पनवेल (देवद) येथील आश्ामातील व्यवस्थापनाकडून आपल्या मुलींवर मानसिक दबाव आणून त्यांना तेथे राहण्यास उद्युक्त करण्यात आले असून त्यांना आणायला गेल्यानंतर मारहाण करण्यात आल्याचा आरोप दोघा पालकांनी केला असून एकूणच आश्ामाची सीआयडीमार्फत चौकशी करण्याची मागणी केली आहे.

याबाबत भानुदास कान्हू आडभाई (रा. राहुरी, जि. अहमदनगर) यांची मुलगी स्वाती (वय 24) ही बीएएमएस प्रथम श्ाेणीत उत्तीर्ण झाली आहे. तिच्या काही मैत्रिणींच्या सल्ल्यावरून तिचा सनातन संस्थेची संबंध आला. या ईश्वरी कार्यात आपल्या सहभागाची आवश्यकता असून असे सांगून तिला पनवेल येथे नेण्यात आले. यापुढे ती पनवेलमधील आश्ामातच राहणार असून आपण तिला संपर्क करू नये, असे घरी कळवण्यात आले. मुलीने पोलिस ठाण्यात स्वच्छेने राहत असल्याचे लिहून दिले आहे.

परंतु त्यांनतर घरी येण्याबद्दल तिचे फोन आल्यानंतर पालक नातेवाईकांसह आश्ामात गेल्यानंतर त्यांना मारहाण करण्यात आली. मुलीचे मानसिक संतुलन पूर्णपणे ढासळले असून आश्ामातील लोकं तिच्यावर कर्मकांडाच्या माध्यमातून तंत्रात्मक प्रयोग करीत असल्याचा आरोपही त्यांनी केला. असाच अनुभव आपली मुलगी दिप्ती हिच्याबद्दल आल्याचे पत्रक रमेश विठ्ठलराव वाळके (रा. राजापेठ, अमरावती) यांनी प्रसिद्धीस दिले आहे.

अशा पंथंपासून पालकांनी सावध राहण्याचे आवाहन महाराष्ट्र अंधश्ाद्धा निर्मूलन समितीचे कार्याध्यक्ष नरेंद दाभोलकर यांनी केले आहे. दरम्यान, भानुदास आडभाई यांची मुलगी डॉ. स्वाती ही घरच्या रूढीप्रियतेला तसेच मारहाणीला कंटाळून स्वेच्छेने सनातनच्या देवद येथील आश्ामात राहून समाजसेवा व साधना करत असून तसे प्रतिज्ञापत्रही तिने आश्ाम व्यवस्थापकांना दिल्याचे सनातन संस्थेने पत्रकाद्वारे कळवले आहे. डॉ. स्वाती आडभाई यांच्या व्यक्तिस्वातंत्र्यात आडकाठी आणणाऱ्या डॉ नरेंद दाभोळकर यांचा भंपक पुरोगामीपणा यामुळे उघड झाल्याचे त्यात नमूद करण्यात आले आहे.

 
</text>
</doc>
