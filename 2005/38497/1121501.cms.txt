<doc>
<docno>1121501.cms.txt</docno>
<text>
 
महामुंबई
केडीएमसी निवडणुकीची सूत्रं गणेश नाईक व पप्पू कलानीकडे
[ Wednesday, May 25, 2005  03:56:54 pm]


मुंबई टाइम्स टीम

कल्याण : अवघ्या तीन महिन्यांवर येऊन ठेपलेल्या केडीएमसी निवडणुकीचे बिगुल वाजण्यास सुरुवात झाली आहे. काँग्रेस, राष्ट्रवादी व रिपब्लिकन पक्षाने एकत्रितपणे लढविण्याचा निर्णय घेतला आहे. तिन्ही पक्षातील मतभेद विसरून केडीएमसी लोकशाही आघाडीचा झेंडा फडकवताना महापालिका निवडणुकींची धुरा ठाणे जिल्ह्याचे पालकमंत्री गणेश नाईक व उल्हासनगरचे आ. पप्पु कलानी यांच्याकडे देण्याचा निर्णय घेण्यात आला आहे.

केडीएमसी निवडणुका एकत्रितपणे लढविण्यासाठी काँग्रेस, राष्ट्रवादी काँग्रेस व रिपब्लिकन पक्ष नेत्यांची एक बैठक कल्याणच्या शासकीय विश्रामगृहात पार पडली. या बैठकीत मतभेद विसरून एकत्रित निवडणुका लढवण्याचा ठाम निर्णय घेण्यात आला. बैठकीला कलानी, कल्याण जिल्हा राष्ट्रवादीचे अध्यक्ष नकुल पाटील, काँग्रेसचे जिल्हाध्यक्ष डॉ. आर.बी. सिंह, ठाणे जिल्हा परिषदेचे माजी अध्यक्ष सुदाम भोईर, काँग्रेसच्या अलका आवळसकर, राष्ट्रवादीचे नगरसेवक पुंडलिक म्हात्रे, राजाभाऊ आक्केवार, रिपब्लिकन पक्षाचे जिल्हाध्यक्ष प्रल्हाद जाधव यांच्यासह तिन्ही पक्षांचे प्रमुख कार्यकतेर् उपस्थित होते.

जागा वाटपाबाबत लवकरच निर्णय घेण्यात येणार असून कोठल्याही परिस्थितीत युती कायम राहणार असल्याचं स्पष्ट करण्यात आलं. त्यानुसार काँगेसच्या विजयी 18 जागा काँगेसकडे राष्ट्रवादीच्या 10 जागा राष्ट्रवादीकडे राहणार आहेत. ऊर्वरित प्रभागांमध्ये 50 टक्के जागा काँगेसला व 50 टक्के राष्ट्रवादीला जाणार आहेत. या 50 टक्क्यांमध्ये दोन्ही पक्षांनी त्यांच्या मित्रपक्षांना जागा सोडायच्या आहेत. रिपब्लिकन पक्षाचे मंत्री चंदकांत हंडोरे यांच्याकडेही सूत्र देण्यात आली आहेत.

निवडणुकांची प्रभागरचना सध्या अंतिम टप्प्यात आहे. पूवीर्च्या 85 वॉर्डांऐवजी आता 109 होणार आहे. पुढील आठवड्यात वॉर्डांची यादी अपेक्षित आहे. एकूण 22 प्रभाग वाढले असून एकट्या कल्याण शहरातून 16 वॉर्ड वाढले आहेत तर 6 वॉर्ड डोंेबिवलीतून वाढले आहेत. वाढलेले वॉर्ड प्रामुख्याने मांडा - टिटवाळा, शहाड, वडवली, मिलिंदनगर, बिर्ला कॉलेज रोड, उंबडेर्, गांधारे, बारावे, चिकणघर, गुरुनानक स्कूल, कोकण गृहमंडळ असे वॉर्ड कल्याण पश्चिम परिसरात वाढणार आहेत. कल्याण पूवेर्त कोळसेवाडी, देवळेकरवाडी, विठ्ठल मंदिर, लक्ष्मीबाग, सूयोर्दय विद्यालय, नेहरूनगर व शिवमंदिर, जाईबाई विद्यामंदिर, भगवाननगर, हनुमाननगर, शनीनगर, दुर्गानगर, डी वॉर्ड ऑफिस, मंगल राखोनगर, संतोषनगर, शास्त्रीनगर, चक्कीनाका, नेतिवली टेकडी आणि कचोरे असे नवीन वॉर्ड निर्माण होणार आहेत. कल्याण शहारात एकूण 61 वॉर्ड आहेत. तर उर्वरित 46 वॉर्ड डोंबिवली शहरात आहेत. डोंबिवलीतील वाढलेले वॉर्ड चोळेगांव, भरत भोईरनगर, विजय सोसायटी, ठाकुरवाडी, ठाकुरवाडी नाका, पाथलीर् गोग्रासवाडी, अंबिकानगर, पांडुरंगवाडी 1, पांडुरंगवाडी 2, गांधीनगर तसेच जुनी डोंबिवली कोपर रोड व तेलकोस वाडी असे नीवन वॉर्ड तयार झाले आहेत. अनुसुचित जातीच्या लोकसंख्येप्रमाणे जेतवननगर, एनआरसी कॉलनी, शिवाजीनगर, अशोकनगर, आंबेडकर रोड हे कल्याणमधील वॉर्ड आणि डोंबिवलीतील इंदिरानगर हा वॉर्ड अनुसूचित जातीसाठी तर टिटवाळा व तीसगांव अनुसूचित जमातीसाठी राखीव होणार आहेत. निवडणुकांचे बिगुल वाजवण्यात दोन्ही काँग्रेस व रिपब्लिकन पक्षाने सुरुवात केली असून महापालिका जिंकण्याचा निर्धार व्यक्त करण्यात आला आहे.

 
</text>
</doc>
