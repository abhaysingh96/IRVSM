<doc>
<docno>1120746.cms.txt</docno>
<text>
 
महामुंबई
बॉम्बच्या अफवेने अंधेरीत गोंधळ
[ Wednesday, May 25, 2005  12:31:02 am]


म. टा. प्रतिनिधी

मुंबई : अंधेरीत एका अज्ञात व्यक्तीने दूरध्वनीवरून इंडियन स्टॅडर्डच्या कार्यालयात (बीआयएस) बॉम्ब असल्याचे सांगितल्यामुळे मंगळवारी दुपारी या परिसरात घबराट व गोंधळाचे वातावरण निर्माण झाले होते.

बॉम्ब असल्याचा दूरध्वनी आल्यानंतर पोलिसांच्या बॉम्बशोधक आणि निकामी पथकाने त्वरित बीआयएस येथे पोहोचून इमारतीची कसून पाहणी केली. मात्र, या ठिकाणी कोणतीही स्फोटक वस्तू आढळून आली नाही.

हा निनावी दूरध्वनी कोणी केला याचा तपास एमआयडीसी पोलिस करत आहेत.

 
</text>
</doc>
