<doc>
<docno>1120761.cms.txt</docno>
<text>
 
महामुंबई
'नालेसफाई'वरून सत्ताधारी-विरोधकांत चकमक
[ Wednesday, May 25, 2005  12:41:50 am]


म. टा. प्रतिनिधी

मुंबई : 'पावसाळ्यात पाणी तंुबल्यास महापालिका जबाबदार राहील,' हे मुख्यमंत्र्यांचे वक्तव्य, 'एमएमआरडीए'ची रस्ता दुरुस्तीची रेंगाळलेली कामे, या मुद्यांवर मंगळवारी मुंबई महापालिकेच्या विशेष सभेत सत्ताधारी शिवसेना-भाजप युती आणि काँग्रेस-राष्ट्रवादी यांनी आरोप- प्रत्यारोपांच्या तलवारी उपसल्या.

या गोंधळात नालेसफाईवर चर्चा पार पडली खरी; पण 'एमएमआरडीए'च्या कामांचा पसारा आणि नालेसफाईच्या कामाचा वेग पाहाता, पर्जन्यराजाचे आगमन लांबणीवर पडावे, अशी प्रार्थना मंुबईकरांना करावी लागेल असे दिसते.

महापालिका आयुक्तांनी मात्र, नालेसफाई आणि खड्डे बुजविण्याची कामे 31 मे पर्यंत होतील, असे ठामपणे सांगितले. पाणी तुंबू नये म्हणून उपाय योजण्यात आल्याचा दावाही त्यांनी केला. शहर भागातील मोठ्या नाल्यांमधील 70 टक्के, तर पश्चिम आणि पूर्व उपनगरांतील नाल्यांमधील अनुक्रमे 70 व 55 टक्के गाळ काढण्यात आला आहे. तर छोट्या नाल्यांच्या बाबतीत हेच प्रमाण 50 टक्के आहे, अशी माहिती त्यांनी दिली.

नालेसफाईच्या मुद्यावर चचेर्साठी बोलाविलेल्या या सभेत मुख्यमंत्र्यांनी अलिकडेच केलेल्या वक्तव्याचे पडसाद स्वाभाविकपणे उमटले. त्यामुळे नालेसफाईच्या प्रश्ानवर राजकारण करायचे नाही, अशी भूमिका घेत सुरू झालेल्या चचेर्त राजकीय रंग भरले.

नालेसफाईसाठी आम्ही कित्येक दिवस बैठका घेऊन पाहणी करीत आहोत, अशा वेळी मुख्यमंत्र्यांचा आधार घेऊन पालिकेला बदनाम करण्याचा प्रयत्न झाल्यास खपवून घेतले जाणार नाही, असा इशारा सभागृह नेते प्रभाकर शिंदे यांनी दिला. त्यावर,' नालेसफाई 25 टक्केच झाल्याचे तुम्हीच सांगता, याचा अर्थ तुम्ही प्रशासनावर अंकुश ठेवण्यात अपयशी ठरला आहात, अशी टीका करीत इतकी वषेर् सत्तेत असूनही तुम्ही काय कामे केलीत, असा सवाल विरोधी पक्षनेते राजहंस सिंह यांनी विचारला.

राष्ट्रवादीचे गटनेते रवींद पवार यांनी, कामांचा आढावा घेण्यासाठी महापौरांनी विशेष अधिकारात यापूवीर्च बैठका घेतल्या असत्या तर आज विशेष सभेचा शो कशाला करावा लागला असता, असा सवाल करताच सत्ताधारी आणि विरोधकांमध्ये चांगलीच जुंपली.

 
</text>
</doc>
