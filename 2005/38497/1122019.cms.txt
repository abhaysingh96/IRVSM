<doc>
<docno>1122019.cms.txt</docno>
<text>
 
क्रीडा
तन्मय जाधवचे अर्धशतक
[ Wednesday, May 25, 2005  11:59:01 pm]


मुंबई : एल्फ चषक क्रिकेट स्पधेर्च्या अंतिम फेरीत सरदेसाई संघ आणि सचिन तेंडुलकर संघात पहिल्या डावातील आघाडीसाठी चुरस निर्माण झाली आहे. सरदेसाई संघाच्या 269 धावांना उत्तर देताना तेंडुलकर संघाचे चार फलंदाज 65 धावांतच तंबूत परतल्याने सरदेसाई संघाच्या गोटात उत्साहाचे वातावरण होते. पण तन्मय जाधवने सौरभ दळवीच्या साथीने पाचव्या विकेटसाठी 48 धावांची अभेद्य भागी रचल्याने दुसऱ्या दिवसअखेर तेंडुलकर संघाने 4 बाद 113 धावांची मजल मारली. तन्मयने तिसऱ्या विकेटसाठीही करुण शहाच्या साथीने 37 धावांची भागी रचली होती. दुसऱ्या दिवसाचा खेळ संपताना तन्मय जाधव सात चौकारांसह 57 धावांवर खेळत होता. तत्पूवीर् मंगळवारच्या 8 बाद 204 धावांवरून पुढे खेळणाऱ्या सरदेसाई संघाने आज आणखी 65 धावा वाढविल्या. ईशांत धुमाळने (38) हितेश वझेच्या (11) साथीने नवव्या विकेटसाठी 24 धावांची तर विरेंद पांडेच्या साथीने शेवटच्या विकेटसाठी 42 धावांची भर टाकली. मध्यमगती गोलंदाज सौरभ नेत्रावलकर हा सर्वात यशस्वी गोलंदाज ठरला. त्याने 75 धावांत 6 बळी मिळविले.

धावफलक : सरदेसाई संघ 269 (निशांत भट 52, कौस्तुभ पवार 55, झाकी शेखर 28, ईशांत धुमाळ 38; सौरभ नेत्रावलकर 75 धावांत 6 बळी, वि. तेंडुलकर संघ 4 बाद 113 (तन्मय जाधव खेळत आहे 57, रेहान अहमद 55 धावांत 2 बळी).

 
</text>
</doc>
