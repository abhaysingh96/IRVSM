<doc>
<docno>1121917.cms.txt</docno>
<text>
 
लेख: जाता जाता
कटकारस्थाने!
[ Wednesday, May 25, 2005  09:48:50 pm]


'हे राजकारणी रात्री स्वस्थपणे झोपत का नाहीत कळत नाही!' चकोरीच्या बोलण्यात संताप ओसंडून जात होता.

चकोरला संदर्भ लक्षात आल्यामुळे तो फक्त हसला आणि गप्प बसला.

ज्यु. कंपनीला मात्र कळेना की आपली आई अचानक पोलिटिशियन्सवर का घसरली आहे. त्यांनी घाईघाईने म. टा. घेतला. पण त्यांना अजिबातच टोटल लागली नाही.

'मॉम, तू इतकी गरम कशाला होतेस? ते जागतील नाहीत तर झोपतील. तुझी झोप हराम करून घेऊ नकोस.' मुलीने आईला सल्ला दिला.

दरम्यान दोघांनी प्रमोद महाजन यांचा लेख वाचून काढला.

'बिहारमध्ये इतकी लफडी झाली आहेत काय!' ज्यु. चकोरच्या दृष्टीने हा विषयच नसल्यामुळे तो त्यासंबंधी बातम्याही वाचत नसे.

'तू हे काही नजरेखालून पण घालत नाहीस?' चकोरच्या प्रश्ानत पुरेपूर आश्चर्य भरलं होतं.

'रॉटन स्टेट! करायचं काय वाचून! त्यापेक्षा मुंबईत फ्लडिंग होणार, एफवन, सीईटी असे अनेक इंटरेस्टिंग विषय आहेत,' मुलाने आपली आवड सांगून टाकली.

'पण डॅड, आईचा सवाल व्हॅलिड आहे. पोलिटिशियन्स रात्रीच का ऑपरेट करतात? त्यांना झोप येत नाही काय?' मुलीने गाडी रुळावर आणली.

'मला वाटतं, दिवसा लोकांच्या गदीर्ला तोंड देऊन देऊन त्यांना वेळच उरत नाही विचार करायला. सूर्य मावळला की यांचा दिवस उगवतो. शिवाय पोलिटिक्स म्हणजे कटकारस्थानं. ती रात्रीच करायची असतात. सगळं जग झोपल्यावर. इंदिरा गांधींनी इमर्जन्सी आणली ती पण मध्यरात्रीच.' चकोरने मत मांडलं आणि माहिती पण दिली.

चकोरचं अॅनालिसिस ऐकून तिघेही गार पडले. काही क्षण शांतता पसरली.

'पण पहाटे उठून कॉन्स्पिरसी का नाही करत? आम्हाला कसं तुम्ही सांगता, पहाटे उठून अभ्यास करा; म्हणजे मेंदूत राहतं सगळं असं. तसं पोलिटिशियन्सना सांगा की पहाटे कामं केलीत तर फायदा जास्त होईल.' ज्यु. चकोरीने आईकडे बघत सुचवलं. चकोरी तिला पहाटे अभ्यासाला उठवते, याचा रेफरन्स तिच्या बोलण्यात होता.

'महाजन रात्री जागत नसतील काय?' मुलाने विचारलं.

'राजकारण करायचं असेल तर वेळ अवेळ बघून चालत नाही. या मंडळींना झोपेतही स्वप्नं पडतात, ती राजकारणाचीच. झोपला तो संपला राजकारणात!' चकोरने चर्चा संपवण्याचा इरादा स्पष्ट केला.

'यांच्या घरच्यांचे काय हाल होत असतील नाही!' चकोरी हळहळली आणि तिने चहाचे कप तिघांच्या पुढ्यात सरकवले.

- चकोर

 
</text>
</doc>
