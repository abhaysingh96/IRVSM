<doc>
<docno>1121473.cms.txt</docno>
<text>
 
प्रगती फास्ट
इव्हेण्टचं विस्तृत जग
[ Wednesday, May 25, 2005  03:50:50 pm]


'गीत रामायण 50' असो वा 'ऑस्कर'... हे इव्हेण्ट यशस्वी होण्यासाठी मोठी जंत्री कामाला लागते. यातली सगळ्यात मोठी जबाबदारी असते अर्थातच इव्हेण्ट मॅनेजमेण्ट प्रोफेशनल्सची. त्यांच्या मेहनतीमुळेच ग्लॅमरस भव्यदिव्य इव्हेण्टची मजा अनुभवता येते. पडद्यामागचे सूत्रधार होण्यासाठी ट्रेनिंग आणि अनुभवाची शिदोरी लागते.

'अॅण्ड द इव्हेण्ट इज सक्सेसफुल'...त्यानंतर चा जल्लोष...कितीतरी व्यक्ती, कंपन्या, प्रोफेशनल्सची मेहनत इव्हेण्टमध्ये यशस्वी झालेली असते. लाइव एण्टरटेन्मेण्ट सेक्टरमध्ये येणाऱ्या यासारख्या इव्हेण्टच्या संख्येत दिवसागणिक वाढ होत आहे. फेडरेशन ऑफ इंडियन चेंबर्स ऑफ कॉमर्स अॅण्ड इण्डस्ट्री (फिकी)च्या मते 2002 पासून या क्षेत्राचा विस्तार 60 टक्क्यांनी वाढला असून पुढील पाच वर्षं यात 30 टक्क्यांनी विस्तार अपेक्षित आहे.

इव्हेण्ट म्हटलं, की भव्यदिव्य स्टेज, मनोरंजन करणारे ग्रुप, ग्लॅमरस चेहरे, कोट्यवधी रुपयांची उलाढाल डोळ्यासमोर उभी राहते. पण ही इण्डस्ट्री इतक्या मर्यादित स्वरूपात काम करत नाही. कॉपोर्रेट, स्पोर्ट, आर्ट्स, थिएटर, स्पर्धा, फेस्टिवल, खाजगी पातळीवर होणाऱ्या कार्यक्रमांचाही यात समावेश होतो. क्रिकेट मॅचपासून आंतरराष्ट्रीय सेमिनारपर्यंत सगळ्या ठिकाणी आयोजनाची जबाबदारी इव्हेण्ट मॅनेजर्स पार पाडतात. इण्डस्ट्रीचा व्याप सांभाळण्यासाठी अर्थातच मॅनेजमेण्ट प्रोफेशनल्सचा खूप मोठा वाटा आहे. यातूनच इव्हेण्ट मॅनेजमेण्ट हे वेगळं क्षेत्र नावारूपाला आलं.

बॉलिवूड, फिल्मी इव्हेण्टची प्रसारमाध्यमातून खूप चर्चा होते. पण फिकीच्या रिपोर्टप्रमाणे इव्हेण्ट मॅनेजमेण्ट क्षेत्रातील सगळ्यात जास्त उपक्रम कॉपोर्रेट सेक्टरमध्ये आयोजित केले जातात. त्यानंतर आर्ट्स आणि थिएटर इण्डस्ट्रीचा क्रमांक लागतो. शिवाय इथलं 70 टक्के माकेर्ट अजूनही असंघटित आहे. त्यामुळे इव्हेण्ट मॅनेजमेण्ट कंपन्यांना बिझनेसचा विस्तार वाढवण्याच्या असंख्य संधी उपलब्ध आहेत. बिझनेससाठी प्रथितयश मोठी कंपनी किंवा नाव असल तरच इथे बिझनेस करता येईल, हा चुकीचा समज आहे. कारण काळाबरोबर इव्हेण्ट या शब्दाचा व्यवहारातला अर्थ बदलला आहे. स्टेज शोबरोबर सेमिनार, एक्झिबिशन, कॉण्टेस्ट, शूटिंग, प्रोग्राम, पुरस्कार वितरण सोहळा, पाटीर्, निवडणूक यासारखे कार्यक्रमही इव्हेण्ट कॅटेगरीत यायला लागले आहेत. इव्हेण्ट प्रोफेशनल्सच्या मते स्पोर्ट्स, सेलिब्रिटी आणि सेमिनारसारखे इव्हेण्ट भविष्यात या क्षेत्रात तेजी निर्माण करणार आहेत. कंपन्यांना हे माकेर्ट काबिज करण्यासाठी प्रशिक्षित मनुष्यबळाची मोठ्या प्रमाणावर गरज भासणार आहे.

त्या दृष्टिकोनातून मुंबई, बंगलोर, दिल्ली इथे इव्हेण्ट मॅनेजमेण्ट कोर्स उपलब्ध करून देणाऱ्या इन्स्टिट्यूट सुरू झाल्या. सगळ्यात जास्त इन्स्टिट्यूट मुंबईत आहेत. इथे पार्ट टाइम, फुल टाइम इव्हेण्ट मॅनेजमेण्टचे कोर्स उपलब्ध आहेत. कालावधीही सहा महिन्यांपासून तीन वर्षांपर्यंत असल्यामुळे आवडीचा कोर्स विद्यार्थ्यांना निवडता येतो. सर्वसाधारण ग्रॅज्युएट विद्याथीर् या कोर्सच्या पर्यायांचा विचार करताना दिसतात. दहा-वीस हजारापासून लाखांच्या घरात फी आकारली जाते. त्यामुळे पात्रता, बजेट आणि मान्यताप्राप्त इन्स्टिट्यूट, असा त्रिवेणी संगम तुम्हाला अॅडमिशन घेताना करावा लागतो.

इव्हेण्ट यशस्वी करण्यासाठी प्लानिंग, फायनान्स, इण्टरटेन्मेण्ट कार्यक्रम, सिक्युरिटी, मीडिया पब्लिसिटी यासारख्या प्रत्येक गोष्टीकडे लक्ष द्यावं लागतं. त्यामुळे कोर्सची निवड करताना सिलॅबसचा नक्कीच विचार करा. शिवाय कोर्सदरम्यान मॅनेजमेण्ट, कम्युनिकेशन, प्रेझेण्टेशन, कस्टमर सविर्स, डायरेक्ट माकेर्टिंग, पब्लिक रिलेशन, फायनान्स या गोष्टींचं प्रॅक्टिकल ट्रेनिंग दिलं पाहिजे. बहुतांश इन्स्टिट्यूट ऑन जॉब ट्रेनिंग देतात. त्यांनी आतापर्यंत कोणते इव्हेण्ट हाताळले आहेत, यावरून तुम्हाला कुठे काम करण्याची संधी मिळणारं, याची कल्पना येईल. याचा विद्यार्थ्यांना उपयोग जॉब किंवा बिझनेससाठी होतो.

कोर्स केल्यानंतर इव्हेण्ट मॅनेजमेण्ट कंपन्या, कॉपोर्रेट सेक्टरमध्ये जॉबच्या संधी आहेत. बहुतांश कंपन्यांमध्ये इन हाऊस इव्हेण्ट मॅनेजर असतात. या क्षेत्रातील कामाच्या अनुभवाला अॅडव्हर्टायझिंग, पब्लिक रिलेशन्स, मीडिया कम्युनिकेशन, क्रिएटिव रायटिंग, जर्नलिझम, कण्टेण्ट प्रोव्हायडर, कस्टमर सविर्स, कॉल सेण्टर आदी इण्डस्ट्रीमध्ये खूप महत्त्व आहे. त्यामुळे तुम्हाला करिअरचा ट्रॅक बदलण्याच्याही असंख्य संधी आहेत. तुम्ही इव्हेण्ट मॅनेजमेण्ट क्षेत्रात काम करताना ट्रॅव्हल अॅण्ड टूरिझम, एअरलाइन्स, फॅशन, ग्राफिक डिझायनिंगचा कोर्स केला तर संबंधित इण्डस्ट्रीमध्येही जॉब मिळू शकतो. शिवाय कायम एखाद्या नोकरीला चिकटून राहण्याची इथे मुळीच गरज नाही. काही वर्षांच्या अनुभवानंतर तुम्हाला बिझनेसही करता येऊ शकतो.

'इव्हेण्टला एकूणचं ग्लॅमरचा स्पर्श असला तरी इथे मेहनतीला पर्याय नाही. स्टार, सेलिब्रिटी, हाय टेक सिक्युरिटीच्या वातावरणात तुम्हाला प्रत्येक प्रकारचं काम करावं लागतं. अगदी पाकिर्ंग सिस्टम सांभाळण्यापासून अकाऊण्ट्स तयार करण्यापर्यंत. या क्षेत्रात करिअर करू इच्छिणाऱ्या विद्यार्थ्यांनी कोणत्याही प्रकारच्या कामाला कमी न लेखण्याची मानसिक तयारी केलेली केव्हाही उत्तम. यातूनच तुम्हाला या क्षेत्रातील बारकाव्यांचा अभ्यास करता येतो.' असं एनएसईचे अमित आरते यांनी सांगितलं.

आजच्या इतके पूर्वी इव्हेण्ट होत नव्हते. शिवाय त्यांना इतकं नियोजनात्मक पद्धतीने हाताळलं जात नव्हतं. मॅनेजमेण्टच्या ट्रेण्डने कार्यक्रमांमध्ये सुसूत्रता आणण्याबरोबर इण्डस्ट्रीला संघटित करायला मदत केली. या इण्डस्ट्रीच्या झपाट्याने होणाऱ्या विस्ताराने इतर अनेक क्षेत्रांच्या विकासाला चालना देण्याचं काम पार पाडलं. यात केटरिंग, हॉटेल मॅनेजमेण्ट, सिक्युरिटी, एण्टरटेन्मेण्ट ग्रुप्स, लॅण्डस्केप डिझायनिंग, अॅडव्हर्टायझिंग इण्डस्ट्रीचा प्रामुख्याने उल्लेख करावा लागेल. इव्हेण्टचं जग मुळात लहान नाही. त्यामुळे इथल्या संधींचा उपयोग करून यश मिळवणं, हे प्रत्येकाच्या व्यक्तिगत क्षमतांवर अवलंबून आहे.

- कांचन हरमलकर

 
</text>
</doc>
