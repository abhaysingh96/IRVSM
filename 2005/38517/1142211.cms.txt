<doc>
<docno>1142211.cms.txt</docno>
<text>
 
अर्थव्यवहार
स्त्रियांसाठी विमा योजना
[ Tuesday, June 14, 2005  09:04:03 pm]


आयुविर्म्याची व्याख्या किंवा अर्थ आथिर्क उत्पन्नाला पर्याय, असा असेल तर कोणताही लिंगभेद न ठेवता कमावत्या हातांचा विमा व्हायला हवा. तरीही स्त्रियांना विमा देताना स्त्रिया म्हणून येणाऱ्या त्यांच्या काही शारीरिक अडचणी, गरोदरपण व बाळंतपण यासारखा क्लेशकारक काळ, सिझरियन डिलिव्हरीज (शस्त्रक्रिया करून होणारे बाळंतपण), शिक्षण, त्या मिळवीत असलेल्या उत्पन्नाचा उगम व त्याचे सातत्य यासारख्या मुद्यांचा विचार करून विमा दिला जातो.

ज्या स्त्रिया सुशिक्षित आहेत, सरकारी, निसरकारी क्षेत्रांत नोकरी करीत आहेत, पुरुषांच्या बरोबरीने इंजिनियर, आकिर्टेक्ट, वैद्यकीय व्यवसाय, चार्टर्ड अकाउंटंट वा अन्य व्यावसायिक म्हणून काम करून चांगले उत्पन्न मिळवीत आहेत त्यांना पुरुषाप्रमाणेच केवळ उत्पन्नावर आधारित विमा मिळू शकतो. अशा स्त्रियांना स्त्री-ग्राहक वर्गवारीमध्ये श्रेणीे क्र. 1 चे ग्राहक समजले जाते. ज्या स्त्रियांची स्वत:च्या नावे मिळकत आहे, गुंतवणूक आहे, डिव्हिडंड, व्याज, भाडे अशा प्रकारचे उत्पन्न आहे आणि स्वत:च्या नावे ज्या आयकर विवरणपत्र भरतात त्यांना 'श्रेणी 2' चे ग्राहक समजले जाते व उत्पन्नावर आधारित जास्तीत जास्त रु. 70 लाखपर्यंतच्या रकमेचा विमा त्यांना दिला जातो.

ज्या स्त्रियांचे शिक्षण कमी आहे, छोटामोठा व्यवसाय करून ज्या काही उत्पन्न मिळवितात अशा स्त्रियांना 'श्रेणी 3' मधील ग्राहक समजले जाते व रु. 50,000 पर्यंत काही विशिष्ट कोष्टकाखाली त्यांना विमा दिला जातो. दूध, भाजी, मासळी, फुले, अशा प्रकारचा विक्री व्यवसाय करणाऱ्या स्त्रिया, मोलकरणी, हातगाडीवर व्यवसाय करणाऱ्या स्त्रिया या वर्गात मोडतात.

वरीलपैकी कोणत्याही श्रेणीत न बसणाऱ्या स्त्रिया-ज्या आपले घर, मुलेबाळे, संसार सांभाळताहेत आणि उपजीविकेसाठी नवऱ्याच्या उत्पन्नावर पूर्णपणे अवलंबून आहेत त्यांनाही 'श्रेणी 3'मधील स्त्री ग्राहक म्हटले जाते. ही स्त्री घरांत जी कामे करते त्यांचे आथिर्क मूल्यांकन केले तर मिळवत्या नवऱ्यापेक्षांही तिचे उत्पन्न अधिक असू शकेल. अशा स्त्रियांना नवऱ्याच्या उत्पन्नावर आधारित नवऱ्याच्या विमा रकमेइतपत- जास्तीत जास्त रु. 7 लाखचा विमा दिला जातो. अर्थात यजमान स्वत:च्या व पत्नीच्या विमा योजनेखाली हप्ते भरू शकतील, हे पडताळण्यासाठी यजमानांच्या प्राप्तीचा पुरावा तपासणीसाठी विमा कंपनीला लागतो.

भारतात 30 ते 40 टक्के स्त्रिया आथिर्क उत्पन्न मिळवीत आहेत, पण एकूण पॉलिसीजच्या फक्त 10 टक्केच स्त्रियांच्या विमा पॉलिसीज आहेत. स्त्रियांच्या विम्याचे महत्त्व पटवून ही आकडेवारी सुधारली जाणे सहज शक्य आहे.

क्षितिज पाटुकले

 
</text>
</doc>
