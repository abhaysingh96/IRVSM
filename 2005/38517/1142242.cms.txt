<doc>
<docno>1142242.cms.txt</docno>
<text>
 
क्रीडा
कांगारूंची शरणागती
[ Tuesday, June 14, 2005  09:33:38 pm]


वृत्तसंस्था

साऊदम्प्टन, इंग्लंड : वीस-वीस षटकांच्या झटपट क्रिकेट सामन्यात यजमान इंग्लंडने ऑस्ट्रेलियाचा 100 धावांनी दणदणीत पराभव केला. इंग्लंडच्या 8 बाद 179 धावसंख्येला उत्तर देताना ऑस्ट्रेलियाचा सारा संघ 79 धावांतच गारद झाला.

नवोदित तेज गोलंदाज जॉन लुईस आणि अनुभवी डॅरन गॉफ यांच्या तुफानी माऱ्यापुढे पाहुण्यांची अवस्था 7 बाद 31 अशी झाली होती. गिलेस्पी व ली या आठव्या जोडीने मग 36 धावांची भर घातल्यामुळे कांगारूंचे अर्धशतक फलकावर झळकले. आठ धावात कांगारूंचे सात फलंदाज माघारी परतल्यामुळे त्यांचा डाव मग सावरलाच नाही. गॉफने गिलक्रिस्ट, हेडनला झटपट बाद केले, पण त्याची हॅटट्रिक हुकली. केविन पीटरसनने सामनावीराचा मान संपादताना 18 चेंडूत 34 धावा फटकावल्या. पॉल कॉलिंगवूडने 46 तर सलामीवीर ट्रेस्कोथिकने 41 धावा तडकावल्यामुळे इंग्लंडला चांगली धावसंख्या उभारता आली. मॅग्राने 31 धावात तीन गडी बाद केले.

धावफलक : इंग्लंड 20 षटकात 8 बाद 169 (मार्कस ट्रेस्कोथिक 41, पीटरसन 34, कॉलिंगवूड 46, स्ट्राऊस 18; मॅग्रा 4-0-31-3, सायमंडस् 3-0-14-2) विजयी वि. ऑस्ट्रेलिया 14.3 षटकात 79 ( गिलक्रिस्ट 15, ब्रेट ली 15, गिलेस्पी 24; गॉफ 4-0-16-3, जॉन लुईस 4-0-24-4, कॉलिंगवूड 2-0-8-2, हामिर्सन 2.3-0-13-1).

 
</text>
</doc>
