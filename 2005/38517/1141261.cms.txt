<doc>
<docno>1141261.cms.txt</docno>
<text>
 
महामुंबई
विद्यार्थी सेनेचे शक्तिप्रदर्शन
[ Tuesday, June 14, 2005  12:00:41 am]


सुकृत खांडेकर

मुंबई : शिवसेनानेते राज ठाकरे यांच्या 37 व्या वाढदिवसानिमित्त मंगळवारी भारतीय विद्याथीर् सेनेने महाराष्ट्रात शक्तिप्रदर्शन करण्याचे ठरविले असून मुंबईत किमान साडेचारशे मोक्याच्या ठिकाणी राज यांचे भव्य कटआऊटस व होर्डिंग्ज झळकत आहेत. राज्यातही त्यांची होडिर्ंग्ज व बॅनर्स सर्वत्र लागली असून विद्याथीर् सेनेने प्रत्येक जिल्ह्यात 30-40 कार्यक्रमांचे आयोजन केले आहे.

' गेट वे'समोर शिवसेनाप्रमुखांच्या फोटोबायोग्राफीच्या दिमाखदार प्रकाशनानंतर राज यांची प्रतिमा चांगलीच उंचावली. या कार्यक्रमाला राजकारण आणि बॉलिवुडमधील अनेक स्टार्स, बडे नोकरशहा, उद्योगपती व विविध क्षेत्रांतील नामवंतांची हजेरी होती. त्यामुळे सर्व क्षेत्रांतील दिग्गजांना राजच एका व्यासपीठावर आणू शकतात, हे कळून चुकले. राज यांचे शिवसेनेत महत्त्व वाढले आहे, जनमानसात प्रतिमा उंचावली आहे, त्यांचा करिष्मा फार मोठा आहे, गदीर् खेचणारा नेता आहे हे जनतेला दाखवून देण्यासाठी त्यांचा वाढदिवस दिमाखदारपणे साजरा करण्यात येत आहे. पश्चिम व पूर्व दुतगती मार्गावर तसेच एअरपोर्ट, अंधेरी, माहीम कॉजवे, माटुंगा, दादर टीटी, स्वामीनारायण मंदिर, वरळी, परळ, हुतात्मा चौक, चर्चगेट आदी मोक्याच्या ठिकाणी राज यांची 25 ते 50 फूट उंचीची कटआऊटस् लक्ष वेधून घेत आहेत. शिवाजी पार्कवरील राज यांचे भव्य कटआऊट वैशिष्ट्यपूर्ण आहे.

सिंहासनावरील शिवसेनाप्रमुखांसमोर राज बसले आहेत, अशा चित्रांची अनेक होडिर्ंग्ज सीएसटीपासून मुलुंड-गोरेगावपर्यंत दिसत आहेत. राज यांना शुभेच्छा देण्यासाठी मुंबई व राज्याच्या अनेक भागातून कार्यर्कत्यांकरिता बसेसची व्यवस्था करण्यात आली आहे. मात्र, विद्याथीर्सेनेचे विभाग प्रमुख सूर्यकांत पवार यांच्या निधनामुळे त्यांचे कार्यक्षेत्र असलेल्या गोरेगाव ते दहिसर या उपनगर पट्ट्यात वाढदिवसानिमित्त योजलेले अनेक कार्यक्रम रद्द करण्यात आले आहेत. राज यांच्या घरासमोरून घोड्यावरून शोभायात्रा व लेझिम नृत्याचे कार्यक्रमही रद्द केल्याचे विद्याथीर् सेनेचे कार्याध्यक्ष राजा चौगुले यांनी कळवले आहे. विद्यार्थ्यांसाठी मोफत साहित्य वितरण, अंध शाळेत फळांचे वाटप, वृक्षारोपण, रक्तदान शिबीर, शरीर सौष्ठव स्पर्धा, सैन्यदलातील भरतीसाठी मार्गदर्शन असे अनेक उपक्रम या निमित्त आयोजले आहेत.

 
</text>
</doc>
