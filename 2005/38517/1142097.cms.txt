<doc>
<docno>1142097.cms.txt</docno>
<text>
 
महाराष्ट्र
...सूतगिरण्यांना अर्थसाह्य
[ Tuesday, June 14, 2005  06:54:37 pm]


इचलकरंजी : राज्याचे अर्थकारण आता मजबूत राहिलेले नाही. रिर्झव्ह बँकेचे धोरणही बदलले आहे. आता एनसीडीसीने अर्थसाह्याबाबत सबुरीचे धोरण अवलंबले आहे. तर यापुढे राज्यसरकारही सूतगिरण्यांबाबत गुणवत्तेचा विचार करूनच अर्थसाह्य देईल, असे प्रतिपादन करत केंदीय कृषिमंत्री शरद पवार यांनी सूतगिरण्यांना वाटाण्याच्या अक्षता लावल्या.

ना. बा. घोरपडे नाट्यगृहात आयोजित करण्यात आलेल्या सूतगिरण्यांच्या राष्ट्रीय परिषदेत पवार बोलत होते.

एनसीडीसीने सूत गिरण्यांना पावणेचारशे कोटींचे अर्थसाह्य दिले आहे. त्यातील काहीच रक्कम अजून परत आली नाही. जामीन राहिलेल्या राज्य सरकारला त्यापोटी सव्वाशे रुपये भरावे लागले आहेत. राज्य सरकारची नाजूक आथिर्क स्थिती पाहता यापुढे अशी मदत करण्याचे धाडस राज्य सरकारला शक्य दिसत नाही, असे सांगत पवारांनी एनसीडीसीने खिरापत न वाटता गुणवत्ता पाहूनच कर्जपुरवठा करावा असा इशारा दिला. सरधोपट साह्य दिले तर त्यांची अवस्थाही सूतगिरण्यांसारखीच होईल, असे सांगण्यास ते विसरले नाहीत.

मुख्यमंत्री विलासराव देशमुख यांनी सूतगिरण्यांना साखर कारखान्यांप्रमाणेच पॅकेजची गरज असल्याचे सांगितले. एकेकाळी वैभवाच्या शिखरावर असलेल्या सहकारी सूतगिरण्या आता बंद पडत आहेत. त्यामुळे पूर्णपणे व्यावसायिक व्यवस्थापन करून सूतगिरण्यांनी गुणवत्तेवर मोठे व्हायला हवे, असा सल्लाही त्यांनी दिला.

आपल्या अध्यक्षीय भाषणात केंदीय वस्त्रोद्योगमंत्री शंकरसिंग वाघेला यांनी भावी काळात कापडधंद्याला खूप चांगली स्थिती असल्याचा विश्वास व्यक्त केला. परदेशी संस्था कमी व्याजदराने कर्ज देत आहेत, त्याचा फायदा सूतगिरण्यांना कसा होईल, यावर विचार व्हायला हवा, असे मत व्यक्त केले. तर सूतगिरण्यांसमोरील समस्या सुटू शकतील अशाच आहेत, असेही सांगितले.

तत्पूवीर्, खासगी सूतगिरण्यांना ज्या पद्धतीने कमी व्याजाने अर्थपुरवठा केला जातो, ती पद्धत सहकारी सूतगिरण्यांनाही लागू करावी. सहकारी सूतगिरण्यांना वेगळी दिशा देण्यासाठी विव्हिंग-गारमेंट अशा प्रकल्पांना सरकारने मंजुरी द्यावी, अशी मागणी राज्याचे माजी वस्त्रोद्योगमंत्री आणि परिषदेचे स्वागताध्यक्ष प्रकाश आवाडे यांनी केली.

 
</text>
</doc>
