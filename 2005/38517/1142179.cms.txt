<doc>
<docno>1142179.cms.txt</docno>
<text>
 
लेख
झटका गव्हाचा!
[ Tuesday, June 14, 2005  08:36:00 pm]


उत्तर प्रदेशचे राज्य सरकार इतर राज्यांप्रमाणेच दरवषीर् आधारभूत किंमत देऊन शेतकऱ्यांकडून गव्हाची खरेदी करीत असते. गेल्या काही वर्षांपासून आधारभूत किंमत कमी ठेवून सरकार गव्हाची खरेदी करीत आहे; पण पैसे मात्र टप्प्याटप्प्याने देऊ लागल्याने शेतकरी नाराज झाले आणि खरेदी केंदाला गहू देणेच टाळू लागले. यंदा हे प्रमाण जास्त असल्याने शेतकऱ्यांच्या गव्हाच्या गाड्या सरकारी खरेदी केंदावर न येता खाजगी केंदावर जाऊ लागल्या आहेत.

उत्तर प्रदेशमध्ये अलीकडेच झालेल्या विधानसभेच्या पोटनिवडणुकीत तिन्ही जागांवर मुलायम सिंग यांच्या नेतृत्वाखालील समाजवादी पक्ष विजयी झाला आहे खरा; पण सत्तेच्या राजकारणात हा पक्ष स्वस्थचित्त होत नाही, तोच गव्हाने त्यांना चांगलाच झटका देण्याचे ठरविले असावे. येत्या काही दिवसांत गहू हे पीक मुलायम सिंग यांच्या सरकारला किती धारेवर धरते, त्याचे चित्र स्पष्ट होईल.

हा फटका आहे तरी कसा? लखनौच्या महिबुल्लापूर येथील कृषी उत्पन्न केंदात यंदाच्या हंगामातील गव्हाचे एकही पोते येऊन पडलेले नाही. गोरखपूर जिल्ह्यात सरकारी खरेदीची नऊ केंदे आहेत. परंतु तेथील परिस्थितीसुद्धा फार वेगळी नाही. पिलिभीत केंदावर तर शेतकरी फिरकलेही नाहीत. यूपी अॅग्रोच्या केंदाला तर एक महिन्यापूवीर् शेतकऱ्यांनीच कुलूप ठोकलेले आहे. अलिगड आणि हाथरस येथील सरकारी केंदासमोरच असलेल्या खाजगी केंदावर मात्र शेतकरी गव्हाची पोती आणून टाकीत आहेत आणि पैसे रोखीने घेऊन जात आहेत.

उत्तर प्रदेशचे राज्य सरकार इतर राज्यांप्रमाणेच दरवषीर् आधारभूत किंमत देऊन शेतकऱ्यांकडून गव्हाची खरेदी करीत असते. ही नित्याची बाब आहे. गेल्या काही वर्षांपासून मात्र आधारभूत किंमत कमी ठेवून सरकार गव्हाची खरेदी करीत आहे; पण शेतकऱ्यांना पैसे मात्र एकदम न देता टप्प्याटप्प्याने देऊ लागल्याने शेतकरी नाराज होऊ लागले आणि खरेदी केंदाला गहू देणेच टाळू लागले आहेत. यंदा हे प्रमाण जास्त असल्याने शेतकऱ्यांच्या गव्हाच्या गाड्या सरकारी खरेदी केंदावर न येता खाजगी केंदावर जाऊ लागल्या आहेत. पीक आले की, शेतकऱ्याला अन्य काही कामांसाठी रोखीने पैसे लागतात. तेच वेळेवर मिळत नसतील, तर उपयोग काय? सरकारने खरेदी केलेला गहू नंतर शिधा वाटप आणि अंत्योदय योजनेतील वाटपासाठी पाठवला जातो. आता गव्हाचा पुरवठा न झाल्याने या योजनांवर परिणाम होईल. सध्या गोदामात एक महिना पुरेल एवढा गहू आहे. पण नंतरही गहू खरेदी झालीच नाही, तर या दोन्ही योजनांचे तीन तेरा वाजतील आणि मुलायम सिंग सरकारला त्याचा जाब द्यावा लागेल.

यंदाच्या वषीर् आधारभूत किंमत योजनेच्या अंतर्गत गहू खरेदीचे राज्यभरातील लक्ष्य 27 लाख टन आहे आणि 1 एप्रिलपासून झालेल्या आजवरच्या तीन महिन्यांमध्ये 5.12 लाख टनच गहू खरेदी करून झालाय. इतक्या कमी प्रमाणावर गहू खरेदी झाल्यामुळे सरकार हादरले आणि आता त्याने शेतकऱ्यांच्या दारात जाऊन गव्हाची खरेदी करता येईल काय, याची चाचपणी सुरू केली आहे. पण तोपर्यंत वेळ निघून गेली असणार; कारण शेतकऱ्यांनी त्यालाही भिक घातली नाही आणि ते आपला गहू खाजगी केंदांना देऊन मोकळे झाले आहेत. फिरत्या व्यवस्थेतून 25 हजार टनगहू जमा झाला खरा; पण त्यापैकी 20 हजार टन गहू केवळ बरेली केंदातून आलेला आहे. बाकीच्या केंदांमध्ये कोणी गहू घातलाच नाही, असाच याचा अर्थ आहे. ते पाहून मुख्यमंत्र्यांनी खरेदी वाढवा, अशी तंबी जिल्हाधिकाऱ्यांना दिली आहे.

सरकारला दरवषीर् 27 लाख टन गव्हाची गरज असते. राज्यातील बहुतेक ठिकाणची गोदामे आता रिकामी होत आहेत. दर महिन्याला शिधा वाटप आणि अंत्योदय योजनेसाठी सरकारकडून दोन लाख टन गहू दिला जातो. मे महिन्यात मात्र दीड लाख टनच गहू दिला गेला. सध्या गोदामात साडेतीन लाख टन गहू शिल्लक आहे. जून महिन्यात फारशी खरेदी झाली नाही, तर जुलै महिन्यात मुलायम सिंग यांना केंदाकडे धान्य मागण्यावाचून गत्यंतर राहणार नाही. केंदालाही अन्न महामंडळाकडून गहू द्यावा लागेल व तो उत्तर प्रदेशात पोचविण्यासाठी रेल्वेच्या जादा वाघिणी लागतील. केंद सरकार आणि रेल्वे मंत्री यांच्याशी मुलायम सिंग यांचे असलेले संबंध लक्षात घेता हा पेच ते कसा सोडवितात, याकडे साऱ्यांचे लक्ष लागलेले असणार. मुळात यंदा गव्हाच्या पिकातच 30 ते 40 टक्के घट झाली आहे. गव्हाच्या दाण्याचा आकारही भरीव आलेला नाही. त्यामुळे व्यापारीही असला गहू घेण्यास नाराज आहेत. सुरुवातीला सरकारने 640 रु. प्रतिक्विंटल दराने हा गहू खरेदी केला. पण त्याचे पैसे शेतकऱ्यांना मिळाले एक महिन्याने. ज्यांनी सरकारकडून बियाणे वा कर्ज घेतले होते, त्यांनीच फक्त 640 रु. प्रतिक्विंटल दराने सरकारला गहू दिला. त्याचवेळी आयटीसी, हिंदुस्थान लिव्हर व अन्य कंपन्यांनी सरकारी दरानेच रोख पैसे देऊन गहू घेतला, तेव्हा मात्र सरकार जागे झाले. आता गव्हासाठी सरकारी कर्मचारी हाती याद्या घेऊन दारोदार उन्हातान्हात फिरत आहेत. त्यांना एक पोतेही गहू कोणी देत नाही. तो द्यायलाही त्यांच्याकडे गहू नाही. मुलायम सिंग यांनी काही अधिकाऱ्यांना या प्रकरणात सरकारची दिशाभूल केल्याच्या आरोपावरून निलंबितही केले आहे. पण उपयोग काय?

अनिल डोंगरे

 
</text>
</doc>
