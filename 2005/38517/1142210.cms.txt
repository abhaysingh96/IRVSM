<doc>
<docno>1142210.cms.txt</docno>
<text>
 
अर्थव्यवहार
वाढच!
[ Tuesday, June 14, 2005  09:03:29 pm]


म. टा. बाजार प्रतिनिधी

मुंबई : मान्सूनच्या आगमनाला होत असलेला उशीर आणि आंतरराष्ट्रीय बाजारांत खनिज तेलाच्या किमतींत वाढ होत असतानाही परदेशी संस्थात्मक गुंतवणूकदारांनी ठराविक समभागांची केलेली खरेदीमुळे मंगळवारी मुंबई शेअर बाजाराच्या निदेर्शांकात 27.50 अंशांनी वाढ झाली.

तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा 'सेन्सेक्स' प्रारंभी 6847.62 अंशावर होता. तो त्यानंतर दिवसभरात 6865.18 आणि 6819.31 अंशांच्या संकुचित मर्यादेत खालीवर होऊन सौदासत्राच्या अखेरीस 6860.18 अंशांवर स्थिरावला. मंगळवारी परदेशी गुंतवणूकदारांनी खरेदी केली, तर देशी दलाल आणि व्यापाऱ्यांनी सावध पवित्रा घेऊन नफारुपी विक्रीचे धोरण ठेवले होते.

स्टेट बँक ऑफ इंडिया, आयसीआयसीआय बँक, एचडीएफसी बँक, बँक ऑफ बडोदा यांच्या समभागांनी चांगलाच नफा कमावला. इन्फोसिस, टाटा स्टील, रिलायन्स इंडस्ट्रीज, रिलायन्स एनजीर्, ओएनजीसी, डॉ. रेड्डीज लॅब आणि भारती टेली. आदींचेही शेअर्स वधारले.

 
</text>
</doc>
