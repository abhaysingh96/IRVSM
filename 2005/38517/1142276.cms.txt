<doc>
<docno>1142276.cms.txt</docno>
<text>
 
महामुंबई
'राज ठाकरे आगे बढो, हम तुम्हारे साथ है'
[ Tuesday, June 14, 2005  10:05:05 pm]


म. टा. प्रतिनिधी

मुंबई : शिवाजी पार्कचा परिसर मंगळवारी भगवामय झाला होता. शिवसैनिकांचे जत्थे 'राज ठाकरे आगे बढो, हम तुम्हारे साथ है..'च्या घोषणा देत पुढे सरकत होते. फटाक्यांची आतषबाजी, रंगबिरंगी फुलांचे बुके आणि आंब्यापासून दाक्ष-संत्र्यांसारख्या फळांचे हार... तासातासाला वाढणारी गर्दी... महाराष्ट्राच्या कानाकोपऱ्यातून शिवसैनिक दाखल होत होते. सर्वसामान्य शिवसैनिकांपासून शिवसेनेचे पदाधिकारी आमदार नगरसेवक, भारतीय विद्यार्थी सेनेचे कार्यकर्ते, उद्योगपतींची राज ठाकरे यांना शुभेच्छा देण्यासाठी गर्दी उसळली होती.

शिवसेना नेते राज ठाकरे यांच्या 37व्या वाढदिवसाची तयारी सुरू झाल्याचा प्रत्यय दोन-तीन दिवसांपासून मुंबईत लागलेल्या पोस्टर्स बॅनर्सवरून येत होती. राज ठाकरे यांच्या पन्नास फूटांच्या कट आऊट्स पासून असंख्य बॅनर्स मुंबईत मोक्याच्या जागी झळकले. त्यांच्या वाढदिवसाच्या निमित्ताने शक्तिप्रदर्शन होणार त्याची चुणूक सोमवारी मध्यरात्रीपासूनच येत होती. त्यांच्या कृष्ण भवन निवासस्थानाखाली कार्यकतेर् जमू लागले होते. मोहन रावले आणि बाळा नांदगावकर यांनी तर मध्यरात्रीच भेटून राज यांना शुभेच्छा दिल्या. मंगळवारी सकाळी शिवसेनेतील बुजुर्ग नेत्यांपासून भारतीय विद्याथीर् सेनेच्या तरूण कार्यर्कत्यांच्या झुंडी शिवाजी पार्क परिसराकडे जाताना दिसत होत्या. अनेक जुन्या शिवसैनिकांपासून विभागप्रमुखांची उपस्थिती प्रकर्षाने जाणवत होती.

लता मंगेशकर यांनी सकाळीच राज यांना शुभेच्छा दिल्या. शिवसैनिकांची गदीर् होण्यापूवीर्च सकाळी साडेनऊच्या सुमारास राज 'मातोश्री'वर रवाना झाले. शिवसेनाप्रमुख बाळासाहेब ठाकरे यांचे आशीर्वाद घेऊन शिवाजी पार्कच्या निवासस्थानी ते येताच जोरदार घोषणा झाल्या. फटाक्यांच्या आतषबाजीने आसमंत दुमदुमुन गेला. छायाचित्रकारांच्या कॅमेऱ्याचे असंख्य फ्लॅश चमकले. राज ठाकरे यांना शुभेच्छा देण्यासाठी रांगा लागल्या.

मनोहर जोशी, सुधीर जोशी, विभागप्रमुख बाळा काळसेकर, विनोद घोसाळकर, अजय चौधरी, चंदकांत खैरे, नंदू साटम, कालिदास कोळंबकर, दिगंबर कांडरकर यांनी शुभेच्छा दिल्या. पार्थ फाउंडेशनतफेर् अपंगाना देण्यात येणाऱ्या वस्तूंचे राज ठाकरे यांच्या हस्ते वाटप करण्यात आले.

राज यांच्या ऑफीसच्या 'अँटी चेंबर'मध्ये उन्मेश जोशी, आशुतोष राणे, यशवंत किल्लेदार, शिरीष पारकर, शरद सावंत, राजा चौगुले, अतुल सरपोतदार असे भारतीय विद्याथीर् सेनेचे शिलेदार वाढत्या गदीर्ने सुखावत होते. केसरी टूर्सचे केसरी पाटील, वीणा पाटील येताच शमिर्ला ठाकरे यांनी त्यांची अगत्याने चौकशी केली. कार्यर्कत्यांचा घराच्या चारही बाजूने गराडा पडला होता. या गदीर्ने राज ठाकरे यांचे 'जेम्स-बॉन्ड' हे ग्रेट डेन जातीचे दोन धिप्पाड कुत्रेही गांगरून गेले होते.

मोखाडा तालुक्यातील आदिवासींनी तारपा नृत्य सादर करून राज ठाकरे यांना शुभेच्छा दिल्या. भारतीय विद्याथीर् सेनेच्या सर्व कार्यर्कत्यांची उपस्थिती असली तरी काही दिवसांपूवीर् अपघातात मृत्युमुखी पडलेले विद्याथीर् सेनेचे विभागप्रमुख सूर्यकांत पवार यांची अनुपस्थिती कार्यर्कत्यांना जाणवत होती.

 
</text>
</doc>
