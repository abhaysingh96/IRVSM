<doc>
<docno>1142108.cms.txt</docno>
<text>
 
महामुंबई: मुंबई टाइम्स
रेल्वे टमिर्नस कुठे हवं ?
[ Tuesday, June 14, 2005  07:07:53 pm]


सुनील जावडेकर

कल्याण : कल्याण-डोंबिवली महापालिका निवडणुकांमध्ये सेना-भाजप युती होणार असल्याचं वातावरण निर्माण केलं जात असतानाच रेल्वेच्या प्रश्नावरून दोनही पक्षांमध्ये पेल्यातलं वादळ निर्माण झालंय. कल्याणऐवजी दिवा इथेच रेल्वे टमिर्नस करावं, अशी मागणी खासदार प्रकाश परांजपे यांनी केली असून कल्याण-डोंबिवलीतील भाजप नगरसेवकांनी मात्र या मागणीला तीव्र विरोध केलाय. एवढंच नव्हे, तर गरज पडली तर अंदमान निकोबारचे नायब राज्यपाल आणि ठाण्याचे माजी खासदार राम कापसेंमार्फत रेल्वे बोर्डाशी चर्चा करण्यात येईल, असा इशारा भाजपने दिला आहे.

रेल्वे अधिकाऱ्यांबरोबर झालेल्या बैठकीत खा. परांजपे यांनी दिवा जंक्शनबद्दल सूचना मांडली होती. कल्याण रेल्वे स्टेशन हे मंुबईनंतरचं मध्य रेल्वेचं कर्जत ते कसारा मार्गावरील सर्वात मोठं रेल्वे जंक्शन आहे. कल्याणहून उत्तर आणि दक्षिण भारताकडे जाण्यासाठी रेल्वेचे दोन वेगवेगळे मार्ग आहेत. त्यादृष्टीने रेल्वे टमिर्नस केलं, तर मंुबईतील गदीर् कमी होऊन देशाच्या कोणत्याही भागात कल्याण रेल्वे स्थानकावरून जाणं सोपं आणि सोयीचं होणार आहे. सध्या दिवा हे रेल्वेचं जंक्शन आहे. पण तिथून सुटणाऱ्या गाड्यांमधून प्रवास करणं मंुबई, ठाणे, कल्याण परिसरातील प्रवाशांना जिकीरीचं जातं. त्यामुळे त्या गाड्याही कल्याण टमिर्नसहून सुटल्या, तर चांगली सोय होईल, असं या भागातल्या लोकांना वाटतं. कुळगाव-बदलापूरचे नगराध्यक्ष राम पातकर यांच्यामते दिवा रेल्वे टमिर्नस करणं हास्यास्पदच आहे. कल्याण-डोंबिवली, अंबरनाथ, बदलापूर, भिवंडी, मुरबाड ते अगदी कर्जत, कसारापर्यंतच्या रहिवाशांना वाहतुकीच्या दृष्टीने कल्याण टमिर्नसच सोयीचं असून दिव्यासारख्या हातभट्ट्यांमुळे कुख्यात असणाऱ्या गावात सुरक्षित रेल्वे प्रवास कसा होऊ शकेल, असा प्रश्नही त्यांनी उपस्थित केला आहे.

याबाबत कल्याण ते कर्जत, कसारापर्यंतच्या रेल्वे प्रवासी संघटनांची प्रतिक्रियाही बोलकी आहे. कल्याणकरांचे माजी खासदार आणि अंदमान निकोबारचे नायब राज्यपाल राम कापसे यांच्यामार्फत मध्य रेल्वे बोर्डाशी भाजपचं स्वतंत्र शिष्टमंडळ नेणार असल्याचं सांगण्यात आलं. विशेष म्हणजे रेल्वे टमिर्नससाठी शिवसेनेचे उपमहापौर रमेश जाधव यांनीच काही महिन्यांपूवीर् प्रसिद्धीपत्रक काढलं होतं. मात्र खा. परांजपे यांनीच कल्याणऐवजी दिवा रेल्वे टमिर्नसची सूचना केल्यामुळे उपमहापौरांची मुस्कटदाबी झाली आहे.

 
</text>
</doc>
