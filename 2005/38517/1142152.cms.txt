<doc>
<docno>1142152.cms.txt</docno>
<text>
 
महामुंबई
व्हिसाचे अर्ज कोलकाता वकिलातीत स्वीकारण्यास अडचण
[ Tuesday, June 14, 2005  08:11:58 pm]


म. टा. प्रतिनिधी

मुंबई : अमेरिकी सरकारच्या कोलकाता येथील वकिलातीच्या कार्यालयात अपुऱ्या मनुष्यबळाचा प्रश्ान् पुढील काही महिने भेडसावण्याची शक्यता असल्यामुळे दक्षिण भारतातील अमेरिकी व्हिसाचे अर्ज स्वीकारण्याची पूवीर्ची पध्दत आता कोलकाता येथे रद्द करण्यात आली आहे, अशी माहिती मुंबईतील अमेरिकन सेंटरने एका पत्रकाद्वारे येथे दिली.

ज्या अर्जदारांनी व्हिसासंबंधी मुलाखतीची वेळ यापूवीर्च निश्चित केली आहे. अशांना कोलकाता येथील वकिलातीमध्ये मुलाखतीसाठी येता येईल. परंतु नवीन अर्जदार बिहार, ओरिसा, पश्चिम बंगाल, ईशान्येची राज्ये, झारखंड व अंदमान निकोबारचे रहिवासी असतील तरच त्यांचे अर्ज कोलकाता येथील वकालातीमध्ये स्वीकारले जातील, असे पत्रकात म्हटले आहे. मात्र, नवी दिल्लीतील अमेरिकी दूतावासात इंटरनेटच्या माध्यमाद्वारे दक्षिण भारतातील अमेरिका व्हिसाच्या मुलाखतीसंबंधी अर्ज पूवीर्प्रमाणे स्वीकारले जातील. व्हिसा अर्जदारांनी अमेरिकेला जाण्याची वेळ ठरताक्षणी व्हिसासंबंधीची मुलाखतीची वेळ मागावी, असे आवाहन या पत्रकात करण्यात आले आहे.

 
</text>
</doc>
