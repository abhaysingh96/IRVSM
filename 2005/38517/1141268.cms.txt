<doc>
<docno>1141268.cms.txt</docno>
<text>
 
देश-विदेश
काश्मीरच्या कारबॉम्ब स्फोटात 14 ठार
[ Tuesday, June 14, 2005  12:04:23 am]


वृत्तसंस्था

पुलवामा : भारत आणि पाकिस्तान दरम्यानची शांतता प्रक्रिया वेग घेत असतानाच सोमवारी श्रीनगर जवळच्या पुलवामा येथे अतिरेक्यांनी कारबॉम्बचा स्फोट घडवून दोन विद्याथीर् आणि केंदीय राखीव पोलिस दलातील तीन अधिकाऱ्यांसह 14 जणांचा बळी घेतला. सुमारे 100 जण जखमी झालेल्या या स्फोटाची जबाबदारी रात्रीपर्यंत कुणीही स्वीकारलेली नव्हती.

श्रीनगरपासून सुमारे 32 किमी अंतरावर असलेल्या पुलवामा गावातील सरकारी शाळा आणि तेथून हाकेच्या अंतरावर असलेल्या केंदीय राखीव पोलिस दलाच्या छावणीच्या परिसरात हा प्रकार घडला. वाचबुग भागातील या शाळेबाहेर सुमारे 40 किलो आरडीएक्सने भरलेली मारुती कार अतिरेक्यांनी उभी करून ठेवली होती. तेथील गजबज वाढत असतानाची नेमकी वेळ अतिरेक्यांनी साधली आणि सकाळी साडेअकराच्या सुमारास कारमधील आरडीएक्सचा स्फोट घडवून आणला.

स्फोटाने कानठळ्या बसवणारा आवाज झाला आणि सारा परिसर हादरून गेला. स्फोटाच्या तडाख्यात आलेले दोन विद्याथीर्, केंदीय राखीव पोलिस दलाचे तीन अधिकारी आणि इतर नऊ नागरिक अशा 14 जणांचा त्यात बळी गेला, शिवाय कित्येकजण जखमी झाले. निरीक्षक टीआरव्ही प्रसाद राव आणि उपनिरीक्षक अंबा राव व जेडीआर कुमार अशी या स्फोटात ठार झालेल्या केंदीय राखीव पोलिस दलाच्या तिघा अधिकाऱ्यांची नावे आहेत. कारचा स्फोट झाला तेव्हा एक ट्रक तेथून जात होता. त्यातील तिघे स्फोटात मृत्युमुखी पडले.

या घटनेनंतर तातडीने घटनास्थळी धाव घेतलेल्या पोलिसांना सामोरे जावे लागले ते नागरिकांच्या रोषाला. स्फोटामुळे संतापलेले आणि सैरभैर झालेले त्या परिसरातील नागरिक येणाऱ्या जाणाऱ्या वाहनांवर तुफान दगडफेक करीत होते. पोलिसांच्या गाड्यांनाही त्याचा प्रसाद मिळाला. तेव्हा, लाठीमार, अश्रूधूर आणि सरतेेशेवटी हवेत गोळीबार करून पोलिसांनी परिस्थिती कशीबशी आटोक्यात आणली.

 
</text>
</doc>
