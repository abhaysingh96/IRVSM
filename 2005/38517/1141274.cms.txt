<doc>
<docno>1141274.cms.txt</docno>
<text>
 
महामुंबई
आज सीईटीचा निकाल
[ Tuesday, June 14, 2005  12:06:39 am]


म. टा. प्रतिनिधी

मुंबई : इंजिनीअरिंग, फार्मसी आणि मेडिकलसाठी एकत्रितरित्या घेण्यात आलेल्या सीईटी परीक्षेचा निकाल मंगळवारी जाहीर होणार आहे. मात्र, नव्यानेच अभिमत विद्यापीठाचा दर्जा मिळालेल्या दोन खासगी मेडिकल कॉलेजातील 350 जागांच्या प्रवेशाबाबत अद्याप अनिश्चिता आहे.

इंजिनीअरिंगच्या 41 हजार 414, मेडिकलच्या 7 हजार 311 आणि फार्मसीच्या 3 हजार 932 जागांसाठी ही सीईटी घेण्यात आली होती. विद्यार्थ्यांना त्यांचे रिझल्ट संबंधित कॉलेजात वा ज्युनिअर कॉलेजांमध्ये सकाळी 10 नंतर मिळतील.

वैद्यकीय संचालनालयाच्या द्धह्लह्लश्चऱ्//स्त्रद्वद्गह्म.श्ाह्मद्द व तंत्रशिक्षण संचालनालयाच्या द्धह्लह्लश्चऱ्//स्त्रह्लद्ग.श्ाह्मद्द.द्बठ्ठ या वेबसाईटवर हा निकाल पाहता येईल. या परीक्षेसाठी राज्यभरातून 1 लाख 50 हजार 322 विद्याथीर् बसले होेते.

मेडिकलची प्रवेश प्रक्रिया 28 जूनपासून, इंजिनीअरिंगची 5 जुलैपासून आणि फार्मसीची 5 जुलैपासून राबविण्यात येणार आहे. नव्यानेच अभिमत विद्यापीठाचा दर्जा मिळालेले कऱ्हाडचे कृष्णा मेडिकल कॉलेज आणि र्वध्याचे जवाहरलाल नेहरू मेडिकल या कॉलेजांतील प्रवेश प्रक्रियेबाबत मात्र अनिश्चिता असल्याचे समजते.

या दोन्ही कॉलेजांच्या मिळून 350 जागा वैद्यकीय आणि दंत वैद्यकीय खासगी कॉलेज संघटनेनेने घेतलेल्या सीईटीच्या आधारे भरण्यात येणार असल्याचे वर्धा मेडिकल कॉलेजचे सागर मेघे यांनी 'मटा'ला सांगितले. मात्र, या जागांची प्रवेश प्रक्रिया राबविण्याबाबत अद्याप निर्णय न झाल्याचे वैद्यकीय शिक्षण संचालक डॉ. वासुदेव तायडे यांनी सांगितले.

केंद सरकारने 24 मे रोजी या दोन्ही कॉलेजांना अभिमत विद्यापीठाचा दर्जा बहाल केला. 30 सप्टेंबरपर्यंत प्रवेश प्रकिया पूर्ण करणे बंधनकारक असल्याने महिनाभराच्या अवधीत स्वतंत्र सीईटी परीक्षा घेऊन प्रवेश प्रक्रिया पूर्ण करणे शक्य नव्हते. त्यामुळे स्वतंत्र सीईटी परीक्षा घेण्यात आली नाही.

 
</text>
</doc>
