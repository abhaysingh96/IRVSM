<doc>
<docno>1142111.cms.txt</docno>
<text>
 
महामुंबई: मुंबई टाइम्स
हायटेक गावांचं प्रतिबिंब!
[ Tuesday, June 14, 2005  07:16:01 pm]


प्रवीण मुळ्ये

नेहमी टेक्नॉलॉजी रिसर्चमध्ये व्यग्र असणारे आयआयटीयन्स उस्मानाबाद आणि परिसरातील खेडापाड्यात पायपीट करत होते. ही पिकनिक नव्हती, तर ग्रामीण भागातील समस्या जाणून घेण्यासाठी, त्यावर टेक्नॉलॉजीची जोड देत त्यांचं जीवन सुकर कसं करता येईल, याचा शोध हे विद्याथीर् घेत होते. गावातल्या गरजा लक्षात घेऊन त्यांनाही हायटेक सुविधा देण्याचा प्रयत्न या विद्यार्थ्यांनी केला. आयआयटियन्सच्या इंडस्ट्रिअल डिझायनिंग सेंटर (आयडीसी) मधील विद्यार्थ्यांच्या या मोहिमेतून तयार झालेली सोलार रेफ्रिजरेटर, मोबाइल डिस्पेन्सरी, शेतकऱ्यांसाठीची स्पेशल एटीएम सेंटर्स अशी 'हायफाय' सामग्री मुंबईकरांनाही पाहता येणार आहे.

येत्या 18, 19 आणि 20 जूनला आयआयटी पवई कॅम्पसमध्ये होणाऱ्या या प्रदर्शनात उपकरणांबरोबरच विद्याथीर्, बांधकाम उद्योग, ऑटोमोबाइल इंडस्ट्री अशा सर्व क्षेत्रात उपयोग ठरतील, अशी 30 हून अधिक प्रोजेक्ट डिझाइन्स, तर 40 हून जास्त व्हिज्युअल कम्युनिकेशन डिझाइन्स या प्रदर्शनात पाहाता येतील. विद्यार्थ्यांच्या पाठीवरचं ओझं कमी करण्यासाठी अनेक शाळा डोकं लढवत असतात. आयआयटीच्या विद्यार्थ्यांनी एक पायरी पुढे जात हा प्रश्ान् सोडवण्यासाठी एका हायटेक बॅगचं डिझाइन तयार केलंय. या बॅगचा वापर वर्गात टेबल आणि टॉय म्हणूनही करता येणार आहे. एज्युकेशन प्रोजेक्टरमध्ये खास मुलांसाठी तयार केलेल्या ब्राऊजर्सची डिझाइन्सही या प्रदर्शनात पाहता येतील.

आयआयटियन्सनी तयार केलेली हायफाय बाइक्स आणि कारची मॉडेल्सही ठेवणार आहेत. यापूवीर् अनेक कंपन्यांना या डिझाइन्सची भुरळ पडली आहे. स्कॉपिर्ओ ही गाडी याचंच एक उदाहरण. वेगवेगळ्या डिझाइन्सबरोबरच व्हिज्युअल कम्युनिकेशनच्या माध्यमातून तयार केलेल्या शॉर्ट फिल्म्स, कार्टून फिल्म्स हे देखील या प्रदर्शनाचं आकर्षण ठरेल.

व्होटिंग मशिन्स, एक्सप्रेस गाड्यांचे कोच, पेट्रोल पंप, अपंगांसाठी व्हील चेअर्स, अशी अनेक डिझाइन्स आयडीसीच्या विद्यार्थ्यांनी तयार केली आहेत. या विभागाचे प्रो. उदय आठवणकर यांना नुकताच राष्ट्रपती पुरस्कारही मिळालाय. ग्रामीण भागातील लोकांच्या गरजा लक्षात घेऊन त्यांच्यासाठी बनवलेली उपकरणं हे आमच्या प्रदर्शनाचं खास आकर्षण असल्याचं प्रदर्शनाच्या आयोजनाची जबाबदारी असलेल्या भानु सन्यालनं सांगितलं. खोदकामांमध्ये उपयोगी ठरू शकेल, असं हायड्रोलिक एक्सकॅव्हेटर हे उपकरण भानु सन्यालनं तयार केलं आहे. बाइक्सला कार इंजिन बसवून त्यातून एक अनोखी गाडी जन्माला घालण्याच्या संकल्पनेवरही आयडिसीचे विद्याथीर् सध्या काम करत आहेत.

इंडस्ट्रिअल डिझाइन सेंटरतफेर् तयार करण्यात आलेली सर्व डिझाइन्स ही सामान्य माणूस आणि त्यांच्या गरजा लक्षात घेऊनच तयार केली आहेत. ही डिझाइन्स लोकांना दाखवून त्यांच्याकडून त्याविषयी मतं आजमावण्यासाठी हे प्रदर्शन भरवणार असल्याचं आयडीसीचे प्रमुख प्रा. विजय बापट यांनी सांगितलं. उद्योग क्षेत्राचा या डिझाइन्सविषयीचं मत जाणून घेण्यासाठी उद्योग क्षेत्रालाही आयआयटीनं प्रदर्शनासाठी निमंत्रित केलंय.

श्चह्मड्ड1द्बठ्ठ.द्वह्वद्य4द्गञ्चह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
