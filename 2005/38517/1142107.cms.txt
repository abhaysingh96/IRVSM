<doc>
<docno>1142107.cms.txt</docno>
<text>
 
महामुंबई: मुंबई टाइम्स
युतीचा फायदा कुणाला?
[ Tuesday, June 14, 2005  07:05:36 pm]


सुनील जावडेकर

येत्या सप्टेंबर अखेर होणाऱ्या केडीएमसी निवडणुकीचे पडघम वाजायला सुरुवात झाली आहे. 1995ला शिवसेना आणि 2000ला शिवसेना-भाजप युतीच्या ताब्यातील सत्ता कोणाच्या हातात जाणार याविषयी कल्याण-डोंबिवली परिसरात चचेर्ला सुरुवात झाली आहे.

1995 पासून महापालिकेची सत्ता शिवसेनेच्या ताब्यात आहे. मात्र मनमानी आणि भ्रष्टाचारी राजवटीने कल्याण-डोंबिवलीकरांनी 2000च्या महापालिका निवडणुकीत शिवसेनेची नगरसेवकांची संख्या 40वरून घसरत 26वर येऊन ठेवली. शिवसेनेच्याच नेतेमंडळींनी घातलेल्या सावळ्या गोंधळामुळे शिवसेनेच्या हमखास निवडून आलेल्या जागा गमवाव्या लागल्या. विकासकामांच्या नावावर सत्ता मागणाऱ्या युतीकडून अंतर्गत गटबाजी राजकारण एकमेकांच्या उखाळ्या पाखाळ्या याखेरीज कल्याण, डोंबिवलीकरांच्या पदरी फारसे काही पडले नाही. शिवसेना प्रमुख बाळ ठाकरे यांचं स्वप्न सांगितलं जाणारं काळा तलाव सुशोभिकरण गेली दहा वर्षं शिवशाही असूनही पूर्ण होऊ शकलं नाही. जी अवस्था काळा तलाव सुशोभिकरणाची आहे त्याहीपेक्षा दारूण अवस्था डोंबिवली नाट्यगृहाच्या गेली आठ वर्षं बांधलं जात असणारे बहुधा राज्यातील हे पहिलंच नाट्यगृह असावं तेही अर्धवट स्थितीत आहे. सत्ताधारी पक्ष डोंबिवली नाट्यगृह आणि कल्याणचा काळा तलाव केव्हा पूर्ण होतील हे ठामपणे सांगू शकत नाही, यातच सारं काही आलं.

ठाण्यानंतर तालुका पातळीवर स्थापन झालेली केडीएमसी ही जिल्ह्यातील पहिली महापालिका आहे. त्यानंतर नवी मुंबई, उल्हासनगर, मिरा-भाईंदर, भिवंडी-निजामपुरा या महापालिकांची निमिर्ती झाली. मात्र महापालिका आथिर्कदृष्ट्या सक्षम होण्यासाठी प्रशासन आणि लोकप्रतिनिधी यांनी कोणते प्रयत्न केले हा एक संशोधनाचा विषय ठरावा. लोकप्रतिनिधींनी महापालिकेची तिजोरीची जास्तीत जास्त लूट पदरात पाडून घेण्याचा प्रयत्न केला. त्यातल्या त्यात श्रीकांत सिंह यांना महापालिकेच्या कामाच्या फाइल्स पाहण्यावरून तत्कालीन स्थायी समिती सभापती डॉ. नंदू जोशी यांनी दिलेला एकाकी लढा हीच काय ती जमेची बाजू आहे. मात्र त्यातही नंदू जोशी यांनी नगरसेवकांमधील अभ्यासू नगरसेवकांशी चर्चा करून एकत्रितपणे पालिका प्रशासनाशी लढा उभारायला हवा होता. मात्र त्यात नंदू जोशींना अपयश आलं आणि सुप्रीम कोर्टात जिंकलेले नंदू जोशी त्यांचा मुद्दा कल्याण-डोंबिवलीत पटवून देण्यात पराभूत झाले.

नगरसेवकांच्या ज्या हक्कासाठी नंदू जोशींना सुप्रीम कोर्टाचे दरवाजे ठोठवावे लागले त्याची यत्किंचितही जाणीव कल्याण-डोंबिवलीच्या नगरसेवकांना राहिली नाही. शिवसेनेच्या एका ज्येष्ठ नगरसेवकाने तर जोशींच्या लढ्याची खिल्ली उडवताना भाजपचे दोन्ही स्थायी समिती सभापती कसे अपयशी ठरले आणि शिवसेनेचे मल्लेश शेट्टी व रमेश म्हात्रे हे कसे पारंगत निघाले याचे किस्सेच पत्रकारांना ऐकवले होते. मात्र या साऱ्या प्रकारात सर्वाधिक नुकसान कल्याण-डोंबिवलीकरांचंचं झालं. जे मोठे बीओटीवरील प्रकल्प नंदू जोशी, श्रीकर चौधरी या दोघा सभापतींच्या काळात मागीर् लागायला हवे होते. मात्र ते म्हात्रे व शेट्टी यांच्या काळात समितीसमोर आले. कल्याणकरांचे पाकिर्ंग प्लाझा व वॉटर पार्क स्थायी समितीसमोर यायलाही जून 2005 उजडावं लागलं. एकूणच युतीची सत्ता कल्याण-डोंबिवलीकरांसाठी भरीव असं काहीच झालं नाही. डोंबिवलीतील एका साध्या पुलालाही पूर्ण होण्यासाठी चार वर्षं जावी लागली. त्यामुळे कोटींची उड्डाणं घेणाऱ्या महापालिकेचे प्रकल्प वर्षानुवर्षं अर्धवट अवस्थेत आहेत. कल्याण-डोंबिवलीकरांची उपेक्षा केव्हा थांबणार हा खरा प्रश्न आहे. बाकी सत्ता कोणाचीही येवो, सर्वसामान्य रहिवाशांना आणि कार्यर्कत्यांना त्यांची कामं होण्यातच अधिक रस आहे.

ह्यह्वठ्ठद्बद्यद्भड्ड2स्त्रद्गद्मड्डह्मञ्च

द्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
