<doc>
<docno>1142088.cms.txt</docno>
<text>
 
महाराष्ट्र
'दाभोळ प्रकल्प वाटाघाटी अंतिम टप्प्यात'
[ Tuesday, June 14, 2005  06:49:29 pm]


म. टा. वृत्तसेवा

सांगली : केंद सरकारच्या माध्यमातून दाभोळ वीज प्रकल्प सुरू करण्यासंदर्भातील वाटाघाटी आता अंतिम टप्प्यात आल्या असून साधारणत: दोन रुपये तीस पैसे प्रति युनिट दराने वीज खरेदीबाबत चर्चाही झाली आहे, असे केंदीय कृषी मंत्री शरद पवार यांनी वसगडे सांगितले.

बिहारमध्ये लालूप्रसाद यादव यांच्या पक्षासह असलेली राष्ट्रवादी काँगेसची आघाडी यापुढेही कायम राहील, असे सांगताना गेल्या निवडणुकीत त्यांच्याबरोबरीने आम्ही सहा जागा लढवल्या होत्या, त्यातील तीन जिंकल्या होत्या, असे पवार यांनी नमूद केले.

पक्षांतर बंदीच्या तांत्रिक अडचणीमुळे पी. ए. संगमा यांचा राष्ट्रवादीमधील प्रवेश लांबला आहे. संगमा लोकसभा सदस्य असल्याने पक्षांतर बंदी कायद्यानुसार त्यांना प्रथम खासदारकीचा राजीनामा द्यावा लागेल आणि मगच पक्षात येता येईल, पण ते तूर्त शक्य नाही, असे पवार यांनी स्पष्ट केले. तसेच वरुण गांधी यांना राष्ट्रवादी काँग्रेसमध्ये प्रवेश देण्याचा प्रस्ताव नसल्याचा खुलासा त्यांनी केला.

लालकृष्ण अडवाणींचे 'ते सर्व' नाटक होते, हे आता स्पष्ट झाले आहे, त्यांच्या पक्षाने या संबंधात प्रसिद्धी माध्यामांचा मात्र पुरेपूर वापर करून घेतला ही वस्तुस्थिती आहे, असे एका प्रश्ानला उत्तर देताना देताना पवार म्हणाले.

सहकारी संस्थांमध्ये खासगी गुंतवणूक झाली पाहिजे या मताचा मी आहे. त्यासाठीच शिवराज पाटील यांच्या अध्यक्षतेखाली तज्ज्ञांची एक समिती स्थापन करण्यात आली आहे. त्या समितीच्या अहवालानुसारच पुढील निर्णय घेतला जाईल, असे ते म्हणाले.

काँगेसला वगळून कोणतीही नवीन धर्मनिरपेक्ष आघाडी स्थापन करण्याचा आमचा विचार नाही, उलट सध्याची केंदातील आघाडी अधिक मजबूत करण्याचे आमचे प्रयत्न राहतील, असे पवार यांनी सांगितले. महाराष्ट्राचे मुख्यमंत्रीपद काँगेससाठी सोडले असल्याने त्या पदावर दावा करण्याचा प्रश्ान्च उद्भवत नाही, असेही ते म्हणाले.

पावसाने झोडपले

 
</text>
</doc>
