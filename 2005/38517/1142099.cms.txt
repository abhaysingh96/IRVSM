<doc>
<docno>1142099.cms.txt</docno>
<text>
 
महामुंबई
गंगाबेन वाघेला कडाडतात तेव्हा...
[ Tuesday, June 14, 2005  06:58:34 pm]


मुंबई टाइम्स टीम

ठाणे : महापालिकेतील काही अधिकाऱ्यांच्या निष्काळजीपणामुळे सगळ्या पालिकेचीच कशी नाचक्की होते याचं प्रत्यंतर शनिवारी झालेल्या बैठकीत पाहायला मिळालं. जिल्हाधिकारी कार्यालयात झालेल्या या बैठकीला राष्ट्रीय सफाई कर्मचारी आयोगाच्या सदस्या गंगाबेन वाघेला उपस्थित होत्या. त्याचबरोबर ठाण्यासह जिल्ह्यातील सहा महापालिका आणि नऊ पालिकांचे प्रतिनिधी या बैठकीला हजर होते.

बैठकीत ठाणे महापालिकेचं प्रतिनिधित्व उपायुक्त (मुख्यालय) रमेश पवार, मनीष जोशी आणि वैद्यकिय अधिकारी डॉ. आर. टी. केंदे यांनी केलं. ठाणे महापालिकेचा विषय चचेर्ला आल्यानंतर महापालिकेचे अधिकारी तयारीनिशी न आल्याचे तसचं थातुरमातुर उत्तर देण्याची मानसिकता घेऊन आल्याचे तापट स्वभावाच्या गंगाबेन यांच्या लक्षात आले. त्याबरोबर त्यांनी रुदावतार धारण केला. सफाई कर्मचाऱ्यांची एकूण संख्या किती, त्यातील रिक्त जागा किती, ती पदं कधी भरणार याची माहिती घेतल्यानंतर अनुकंपा तत्त्वावर जागा भरण्याचा विषय निघाला. त्याबद्दल अधिकारी समाधानकारक उत्तर देऊ शकले नाहीत. गंगाबेन यांनी या संदर्भात किती दिवसांत कारवाई करणार याची लेखी माहिती देण्याचे आदेश दिले.

त्यापाठोपाठ सफाई कर्मचाऱ्यांच्या निवासस्थानांचा प्रश्न उपस्थित झाला. 56 क्रमांकाची इमारत धोकादायक आहे, ती पडल्यानंतर पालिकेचे डोळे उघडणार का, असा संतप्त सवाल गंगाबेन यांनी केला. वाल्मिकी आंबेडकर आवास योजनेअंतर्गत 40 हजाराची सबसिडी आणि उर्वरीत वाटा महापालिकेचा असतो. या योजनेचा लाभ घेण्याची सूचना

त्यांनी केली. अनुदानासाठी सविस्तर प्रस्ताव दिल्यास आयोगाच्या मार्फत केंदाकडून निधी मिळवून देण्याचं आश्वासनही गंगाबेन

यांनी दिली.

घंटागाडीचं कंत्राट वाषिर्क पद्धतीनं न देता, त्रैवाषिर्क पद्धतीनं देण्याचा निर्णय का घेण्यात आला, असा सवाल त्यांनी केला. महात्मा फुले महामंडळातफेर् मेहतर समाजातील तरुण मुलांना संक्शन गाडी घेण्यासाठी पाच लाख रुपयांची मदत मिळते. त्याचा लाभ जास्तीतजास्त तरुणांनी घ्यावा, यासाठी पालिकेनं पावलं उचलावीत, अशा सूचनाही त्यांनी दिल्या. सफाई कर्मचाऱ्यांसाठी सॅनिटरी मार्ट सुरू करण्याच्या लाड समितीच्या शिफारशीवरही विचार करण्यास गंगाबेन यांनी सांगितलं.

 
</text>
</doc>
