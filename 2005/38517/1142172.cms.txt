<doc>
<docno>1142172.cms.txt</docno>
<text>
 
धावते जग
नैसगिर्क वायूचे स्वप्न?
[ Tuesday, June 14, 2005  08:32:46 pm]


इराणहून नैसगिर्क वायू आणण्याचे आपले स्वप्न अपुरे राहण्याची चिन्हे दिसू लागल्याने भारतात चिंतेचे काहूर माजले आहे. यावर लवकरात लवकर तोडगा निघावा, अशीच प्रत्येक भारतीयाची इच्छा आहे. इराणहून पाइपने हा वायू आणायचा तर पाकिस्तानमागेर्च तो आणावा लागेल, असे स्पष्ट असल्याने याबाबतच्या चचेर्त पाकिस्तानलाही सहभागी करून घेण्यात आले होते. त्यांची संमती मिळाल्यावरच हा वायू प्रत्यक्ष भारतात येण्यातले सर्व अडथळे दूर झाल्याचे वाटत होते. परंतु अमेरिकेने सवयीप्रमाणे यातही खोडा घातला. इराण अण्वस्त्रकार्यक्रम राबवत असल्याने इराणला मदत होईल, अशी कोणतीही कृती पाकिस्तानने करू नये, केल्यास पाकिस्तानवर कडक आथिर्क निर्बंध लागू केले जातील, असा इशारा अमेरिकेने दिला आहे.

यानंतरही पाकिस्तानने आपण या प्रकल्पातून बाहेर पडत नसल्याचे जाहीर केल्याने प्रकल्पाला जीवदान मिळाले असल्याचे वाटत असले तरी त्यावर अमेरिकेच्या दहशतीची छाया कायमच राहील. चार अब्ज डॉलर्स खर्चून 2600 कि. मी. लांब अशी ही पाइपलाईन टाकण्यात येणार आहे.

काही दिवसांपूवीर् भारतीय अधिकाऱ्यांची इराणी अधिकाऱ्यांशी मॅरेथॉन बैठक झाली होती. जवळपास नऊ तास ती चालली. तीत या प्रकल्पाला अंतिम स्वरूप देण्यात आले. आता सगळे काही शेवटच्या टप्प्यात आले असताना अमेरिका आडवी येत आहे. इराण कच्चे तेल विकू शकते, दवरूप नैसगिर्क वायू विकू शकते. मग पाइपमधून वायू का विकू शकत नाही, असा सवाल निर्माण होतो. इराणचा अण्वस्त्रकार्यक्रम अमेरिकेला धोकादायक वाटतो आणि पाकिस्तानचा मात्र वाटत नाही, हा याचा अर्थ घ्यावा लागेल. या प्रकल्पाला हरकत घेण्यासाठी अमेरिकेने दिलेले कारणही अजब आहे.

इराण आणि लिबिया या देशांवर निर्बंध लादताना 1996 मध्ये जो कायदा अमेरिकेेने केला होता, त्यात इराणच्या तेलक्षेत्रात दोन कोटी डॉलरपेक्षा अधिक गुंतवणूक केल्यास ती अवैध ठरविली जाईल, अशी तरतूद केली आहे. एवढ्या कमी पैशांत अर्थात हा प्रकल्प होणारच नाही. असे आक्षेप घेणारी अमेरिका कोण हा मूळ प्रश्ान् आहे. इराण आणि भारत यांच्यातले वाढते सहकार्य पाहता अमेरिका अस्वस्थ झालेली असू शकते.

याच वर्षअखेरीपर्यंत प्रकल्पाची उभारणी प्रत्यक्ष सुरू करण्याचा इराणचा प्रयत्न होता. यातील तांत्रिक, आथिर्क आणि कायदेशीर अडचणी पाहता तो इतक्या लवकर पूर्ण झाला असता, असे वाटत नाही. तरीही तीनही देश एकत्र येऊन ज्या पद्धतीने काम करत होते ते पाहता इराणच्या नैसगिर्क वायूला भारतीय बाजारपेठ नक्की मिळणार असेच वाटत होते. आता सर्व सूत्रे पाकिस्तानच्या हातात आहेत. या प्रकल्पातून त्यांनाही नैसगिर्क वायू मिळणार असला तरी अमेरिकेच्या दबावापुढे झुकून ते वायूऐवजी आणखी काही मिळवतात काय, ते पाहावे लागेल.

 
</text>
</doc>
