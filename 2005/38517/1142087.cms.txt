<doc>
<docno>1142087.cms.txt</docno>
<text>
 
प्रगती फास्ट
इंजिनीअरिंगला हमखास प्रवेश
[ Tuesday, June 14, 2005  06:47:54 pm]


सीईटीच्या परीक्षेत कमी मार्क मिळाले, म्हणून निराश व्हायची मुळीच गरज नाही. या टप्प्यावर स्कोअर कसा कमी झाला, याचं पोस्ट मॉटेर्म करण्यापेक्षा पुढच्या प्रक्रियेची माहिती गोळा केली पाहिजे. कॉलेज आणि शाखा यांचा योग्य समन्वय साधण्यासाठी ही माहिती उपयोगी पडेल.

तुझा स्कोअर किती, तुला किती मार्क्स मिळाले...??? सीईटीच्या रिझल्टमुळे या प्रश्नांना पेव फुटलं आहे. काही विद्यार्थ्यांना बारावीच्या तुलनेत अधिक तर काहींना कमी मार्क्स मिळाले असतील. अर्थातच मार्क्स जितके जास्त, तितकं टेन्शन कमी. पण कमी स्कोअर मिळालेल्यांना इंजिनीअरिंगला प्रवेश मिळेल का, या विचाराने ब्रह्माांड आठवलं असेल. 'घाबरण्याचं कारण नाही. सीईटीमध्ये पास झालेल्या प्रत्येक विद्यार्थ्याला इंजिनीअरिंगला प्रवेश मिळणार आहे. फक्त अमुक शाखा आणि तमुक कॉलेजचा हट्ट धरू नका. आवडीचं कॉलेज-शाखा मिळण्याची शक्यता कमी आहे. मात्र प्रवेश हमखास मिळणार. त्यासाठी तुम्हाला योग्य विचार करून प्रवेश अर्ज भरावा लागेल,' असं विद्यालंकारचे संचालक विश्वास देशपांडे यांनी सांगितलं.

रिझल्टनंतर 15 ते 18 जूनपर्यंत स्कोअरची फेरतपासणी करता येईल. अंतिम मेरिट लिस्ट 24 जूनला जाहीर होईल. कोणतं कॉलेज आणि शाखेत प्रवेश घ्यायचा, हे ठरवणारा ऑनलाइन अर्ज 5 ते 13 जुलैदरम्यान भरता येणार आहे. विद्यार्थ्यांना या काळात कितीही वेळा प्रवेशअर्जात बदल करता येतील. मात्र सगळे पर्याय एकदा निश्चित झाले, की पुन्हा पडताळून पाहावं. या अंतिम अर्जाची प्रिण्ट काढून ती अॅप्लिकेशन रिसीट सेण्टर (एआरसी)वर सादर करावी. तुमचे मार्क्स एआरसीमध्ये तपासले जातील आणि पुढील सर्व प्रक्रिया या सेण्टरवर पार पाडली जाईल.

' अर्ज भरण्यापूवीर् मात्र इंजिनीअरिंगच्या विविध शाखा कोणत्या, नक्की कोणत्या शाखेत इण्टरेस्ट आहे, हे जाणून घेणं आवश्यक आहे. शिवाय कोर्स उपलब्ध असलेली कॉलेज, त्या कॉलेजचा दर्जा, कोर्सची फी यासारखी माहिती मिळवणंसुद्धा आवश्यक आहे. ऑनलाइन अर्ज भरताना जमवलेल्या या माहितीची मदत निर्णय घेण्यासाठी होईल.

अर्जातील 45 पर्याय भरताना नक्की प्रवेश मिळू शकेल, अशाच योग्य कॉलेजांची नावं नमूद करावी. यामुळे तुमचं नाव कट ऑफ लिस्टमध्ये न जाता अलॉटमेण्ट सीट्सच्या यादीत यायला मदत होईल,' असं विद्यालंकारचे संचालक विश्वास देशपांडे आणि व्हीजेटीआयचे लेक्चरर प्रवीण देशमुख यांनी सांगितलं.

सीईटी परीक्षा देण्यापासून इंजिनीअरिंगला प्रवेश मिळेपर्यंत विद्यार्थ्यांना प्रचंड टेन्शन येतं. यात परीक्षेतला स्कोअर चांगला असेल, तर थोडंसं बरं वाटतं. पण ज्या विद्यार्थ्यांना खूप कमी मार्क मिळतात, त्यांचं टेन्शन अगदी प्रवेश मिळेपर्यंत संपत नाही. विद्यार्थ्यांनी सकारात्मक दृष्टिकोन आणि आत्मविश्वास यांच्या बळावर हे टेन्शन दूर करायला हवं. प्रवेश घेण्यासाठी आवश्यक ती माहिती गोळा करून हे टेन्शन कमी करता येईल. सीईटीमध्ये कमी मार्क्स मिळाले, तरी बारावीच्या स्कोअरनुसार करिअरसाठी दुसरे काही पर्याय आहेत का, याचा विचार करायला हरकत नाही, असं दिशा कौन्सिलिंग सेण्टरच्या डायरेक्टर मुग्धा बवरे यांनी सांगितलं.

महाराष्ट्रात एकूण 151 इंजिनीअरिंग कॉलेजेस आहेत. त्यात महाराष्ट्रातील विद्यार्थ्यांसाठी साधारण 41 हजार तर मुंबईतील विद्यार्थ्यांसाठी 12 हजार जागा आहेत.

सीईटीच्या रिझल्टनुसार सर्व विद्यार्थ्यांना प्रवेश देण्यात येईल. प्रवेशप्रक्रिया पूर्ण झाल्यावरही इथे काही जागा रिकाम्या राहिल्या, तर बारावीच्या मार्कांवर विद्यार्थ्यांना इंजिनीअरिंगला प्रवेेश दिला जाईल, असं डिपार्टमेण्ट ऑफ टेक्निकल एज्युकेशनचे डायरेक्टर एम. बी. पासलकर यांनी सांगितलं. त्यामुळे स्कोअर कमी की जास्त या विवंचनेत न राहता विद्याथीर् आणि पालकांनी योग्य पर्याय शोधत करिअरचा पुढचा टप्पा गाठला पाहिजे.

मिताली तवसाळकर

द्वद्बह्लड्डद्यद्बट्ठह्लड्ड1ड्डह्यड्डद्यद्मड्डह्मञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
