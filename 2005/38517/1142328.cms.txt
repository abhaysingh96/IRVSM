<doc>
<docno>1142328.cms.txt</docno>
<text>
 
देश-विदेश
काँग्रेस प्रदेशाध्यक्षपदी पुन्हा प्रभा रावच!
[ Tuesday, June 14, 2005  11:50:29 pm]


म. टा. विशेष प्रतिनिधी

नवी दिल्ली : महाराष्ट्र काँग्रेसच्या प्रदेशाध्यक्षपदी प्रभा राव यांचीच फेरनिवड झाली आहे, असे पक्षाच्या मुख्यालयातील विश्वसनीय गोटातून मंगळवारी समजले. रशियाच्या दौऱ्यावर जाण्यापूवीर् काँग्रेस अध्यक्ष सोनिया गांधी यांनी अनेक राज्यांमधील नव्या प्रदेशाध्यक्षांची यादी काँग्रेसचे निवडणूक अधिकारी ऑस्कर फर्नांडिस यांच्याकडे सुपूर्द केली. त्या यादीत राव यांचेच नाव असल्याचे समजते.

हरयाणा, कर्नाटक, हिमाचल प्रदेश, उत्तरांचल, बिहार, झारखंड, तामिळनाडू, पश्चिम बंगाल आणि पंजाब येथील प्रदेशाध्यक्ष बदलले जाणार आहेत. मध्य प्रदेश, राजस्थान, महाराष्ट्र आणि गुजरातमध्ये जुन्याच प्रदेशाध्यक्षांना पुन्हा संधी देण्यात येणार असल्याचे समजते.

 
</text>
</doc>
