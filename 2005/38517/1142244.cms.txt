<doc>
<docno>1142244.cms.txt</docno>
<text>
 
क्रीडा
मराठा वॉरियर
[ Tuesday, June 14, 2005  09:34:10 pm]


शिवाजी पवार, बंडू पाटील यांच्यानंतर धनंजय महाडिक हा मराठी लढवय्या आंतरराष्ट्रीय हॉकी जगत गाजवण्यासाठी सज्ज झालाय... हॉलंडमध्ये होणाऱ्या जागतिक ज्युनियर स्पधेर्साठी रवाना होताना त्याच्या व्यक्तिमत्वाचा घेतलेला
हा वेध.

संजय परब

हॉकीत एखादं मराठी नाव आलं की भुवया उंचावतात? कोण हा बरं... चुकून बिकून या खेळात आला की काय? असं वाटून जातं...

शिवाजी पवार, बंडू पाटील या हॉकीपटू मराठ्यांनी अटकेपार झेेंडा रोवला खरा पण त्यानंतर पाटी कोरीच होती. मध्यप्रदेशच्या खांडेकर परिवारातून सुबोध खांडेकर इंडिया खेळल्यानंतर आता त्याचा पुतण्या तुषार खांडेकर वारसा चालवतोय. मुंबईचा गिरीश पिंपळेही पुढे येतोय खरा, पण तो अजून धडपडतोय. या सर्व प्रतिकूल परिस्थितीत एक मराठी वादळ रोरावत पुढं चाललंय... हॉलंडमध्ये होणाऱ्या जागतिक ज्युनियर हॉकी स्पधेर्साठी भारतीय संघात त्याचा समावेश झालाय. भांडूपच्या मराठमोठ्या वस्तीतील धनंजय महाडिक संघात 'प्लेमेकर' म्हणून भूमिका बजावणार असून मधल्या फळीत सेंटर हाफ जागेवर खेळणाऱ्या या युवकाने आपल्या सर्वांगीण खेळाने निवड समितीची मनं तर जिंकलीच, शिवाय शिबिरात प्रशिक्षक हरंेदरसिंग व क्लेरेन्स लोबो यांच्याकडून शाबसकी मिळवली ती आक्रमक खेळाचा वारसा जपत..

भारतीय सिनीयर संघातील महमद रियाझ व वीरेन रासक्युन्हा यांच्याप्रमाणे त्याच्याकडे सूत्रधाराची भूमिका असून बचावफळी व मधल्या फळीत समन्वय साधणारा कल्पक खेळाडू म्हणून तो नावारूपाला आलाय...

अॅस्ट्रोटर्फवर टोटल हॉकीच्या युरोपियन शैलीने आशियाई शैलीवर मात केल्यानंतर संघातील प्रत्येक खेळाडूकडे एक टोटल प्लेअर म्हणून बघायचा नवा ट्रेंड जन्माला आला. तुम्ही मधल्या फळीत असा किंवा आघाडीच्या फळीत, तुम्हाला आक्रमणची धार तेज करता आली पाहिजे, शिवाय प्रसंगी बचावाची भक्कम ढालही उभी करता आली पाहिजे. या टेंडमध्ये धनंजय फिट बसतोय...

चेन्नईत झालेल्या मुरगप्पा चषक हॉकी स्पधेर्त आमीर् इलेव्हन संघाने मिळवलेल्या जेतेपदात धनंजयचा मोठा वाटा होता. उपांत्य फेरीत बलाढ्य इंडियन एअरलाईन्सविरुद्धचा त्याच्या 'गोल्डन गोल' ने डोळ्याचे पारणे फेडले. 'धनराज पिल्ले व महमद रियाझ या आपल्या आदर्श खेळाडूंविरूद्ध दोन हात करताना हा गोल केल्याचं समाधान काही वेगळंच होतं', असं सांगताना धनंजयच्या आवाजातील हर्ष त्याच्या सगळ्या भावना जिवंत करत होता. संपूर्ण वेळेत सामना बरोबरीत सुटल्यानंतर जादा वेळेत त्याला राईटवरून हरप्रितसिंगकडून पास मिळाला. मधल्या फळीतून थेट आघाडीच्या फळीत घुसणाऱ्या धनंजयने गोल वर्तुळाच्या बाहेर मिळालेल्या या पासवर प्रथम रियाझला चकवले आणि क्षणाचा विलंब न लावता स्वत:भोवती एक गिरकी घेत रिव्हर्स शॉर्टवर चेंडू गोलजाळ्यात भिरकावला. एक क्षण मैदानावर सन्नाटा पसरला. एअरलाईन्सचा गोलरक्षक जगदीश होनाप्पासह रियाझ, धनराज सुन्न झाले. त्यानंतर अंतिम फेरीत तामिळनाडू इलेव्हनला नमवून आमीर्ने सुवर्णचषकावर नाव कोरले आणि अर्थातच जेतेपदाचा शिल्पकार होता तो आपला धनंजय...

या स्पधेर्तील कामगिरीवरून जागतिक ज्युनियर स्पधेर्च्या शिबिरासाठी 40 जणांच्या संघात प्रथम त्याची निवड झाली आणि महिन्याभराच्या खडतर प्रशिक्षण वर्गामधून अंतिम 18 जणांच्या संघात त्याचा समावेश झाला तो कुठल्याही जागेवर समर्थपणे ख्ेाळण्याच्या त्याच्या जिगरबाज खेळामुळे.. ही जिगर त्याला जन्मजात लाभलीय... आमीर्नं त्याला आकार दिला इतकंच. सुरुवातीला मुलुंडच्या फायर बिगेड कॉलनीत राहणाऱ्या धनंजयनं वयाच्या 12 व्या वषीर् आमीर् जॉईन केली ती पेपरातील जाहिरात वाचून. मौजमस्ती करण्याच्या वयात हा पोरगा बेळगावला आमीर् हॉस्टेलमध्ये मिलिटरी शिस्तीत घाम गाळू लागला. आता नऊ वर्षानंतर त्याच्या मेहनतीला फळं आलंय. 1994 साली देशभरातून आलेल्या 20 हजार मुलांमधून 33 मुलांची आमीर्च्या स्पोर्टस हॉस्टेलसाठी निवड झाली होती आणि त्यात होता तो आपला धनंजय... बाराव्या वर्षांपर्यंत हॉकीतील 'ह' ची ओळख नसलेल्या या मुलानं आपल्या अंगभूत कौशल्याच्या जोरावर आमीर्तील हॉकी तज्ज्ञांची मनं जिंकली...

हॉलंडला रवाना होण्यापूवीर् धनंजय म्हणाला, '2001 मध्ये भारतीय संघानं जागतिक स्पर्धा जिंकली होती. आमच्या संघाकडूनही आता तीच अपेक्षा केली जातेय. संदीपसिंग, अॅड्रियन डिसोझा, विल्यम काल्को, अॅडम सिंक्लेअर या ऑलिंपियन खेळाडंूसह तुषार खांडेकर, हरीप्रसाद, अजितेश राय, विनय व सेंथिल कुमार असे सरस आंतरराष्ट्रीय हॉकीपटू आमच्या संघात असल्यामुळे प्रतिर्स्पध्यांना आमचा धाक असेल. याच धाकाचे विजयात रुपांतर करण्याचे आमच्यासमोर लक्ष्य असेल'.

' तुम्हाला गेम रिड करता आला पाहिजे', हे धनंजयचे उद्गार त्याच्यातील मोठ्या खेळाडूची साक्ष देणारे असून तो सांगतो, 'प्रतिर्स्पध्यांच्या कमकुवत बाजू हेरून त्यानुसार तुम्हाला खेळ करता आला पाहिजे. वैयक्तिक खेळाचा अतिरेक आणि ट्रॅपिंग या दोन बाजूंमध्ये सुधारणा केल्यास भारताचे भविष्य उज्ज्वल आहे', असे सांगणाऱ्या धनंजयच्या आदर्श खेळाडूंमध्ये धनराज व रियाझसह ऑस्ट्रेलियाचा सध्याचा जगप्रसिद्ध खेळाडू जिमी डायरलाही स्थान आहे आणि त्याला कारण म्हणजे गोल वर्तुळातील त्याचे कसब. या क्षेत्रात चेंडू मिळाल्यानंतर कुठल्याही अँगलमधून गोल करण्याची जी कला डायरला जमते, तशीच कला धनंजयला साध्य करायचीय...

 
</text>
</doc>
