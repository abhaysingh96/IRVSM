<doc>
<docno>1142109.cms.txt</docno>
<text>
 
महामुंबई: मुंबई टाइम्स
ठाण्यात लवकरच सबवे
[ Tuesday, June 14, 2005  07:10:30 pm]


रवींद मांजरेकर

ठाणे : वाढता ट्रॅफिक आणि हायवेपलिकडे विस्तारणारी वस्ती, यामुळे आता ठाण्यातही पादचाऱ्यांना सुरक्षित रस्ते क्रॉस करणं कठीण होत चाललंय. ही समस्या दूर करण्यासाठी आता इथेही सबवे बांधण्याची योजना आकार घेत आहे. इस्टर्न एक्सप्रेस हायवेवर पादचाऱ्यांच्या सोयीसाठी नितीन कंपनी जंक्शन इथे सबवे बांधण्याचा प्रस्ताव अंतिम टप्प्यात असून या महिन्याच्या महासभेत तो मंजूर झाला, तर ठाण्यातील तो पहिलाच पेडेस्ट्रिअन सबवे ठरेल. अंदाजे साडेचार कोटी रुपयांचा खर्च अपेक्षित असलेल्या या भुयारी पादचारी मार्गाचा फिजिबिलिटी सव्हेर् नुकताच पूर्ण झाला असून सिटी इंजिनिअर्सकडून सबवेचा प्रस्ताव महासभेच्या मंजुरीसाठी पाठवण्यात आलाय.

नितीन कंपनी आणि कॅडबरी जंक्शन या दोन्ही ठिकाणी कन्सल्टिंग इंजिनीअरिंग सविर्सेस इंडिया प्रा. लि. यांनी फिजिबिलिटी सव्हेर् केला. सव्हेर्तील निष्कर्षाप्रमाणे या जंक्शनवर भुयारी पादचारी मार्गाची आवश्यकता इंडियन रोड काँग्रेसच्या मानांकनानुसार सिद्ध करण्यात आली आहे. त्याचबरोबर नितीन कंपनी आणि कॅडबरी जंक्शन या दोन्ही ठिकाणी भुयारी पादचारी मार्ग बांधण्यात अडचणीच्या ठरू शकणाऱ्या जलवाहिन्या, गॅस पाइपलाइन्स, मलनिस्सारण वाहिन्या, इलेक्ट्रिसिटी आणि टेलिफोन केबल्स यांचाही अभ्यास करण्यात आलाय. त्यांचे योग्य ते स्थलांतर करण्याचेही या प्रस्तावात सुचवलं आहे. या पाइप लाइन्सच्या स्थलांतराचा खर्च आणि भुयारी मार्गाच्या बांधकामाचा खर्च साडेचार कोटींच्या घरात जाणारा आहे.

या मार्गावर भुयारी पादचारी मार्ग असावा, अशी सूचना स्थानिक नगरसेवक मधुकर देशमुख यांनी एप्रिल 2002 मध्ये तत्कालीन महापौर शारदा राऊत यांच्याकडे केली. त्याच महिन्यात महासभेत असा मार्ग बांधण्यासाठी मान्यता दिली होती. मार्च-2003 मध्ये फिजिबिलिटी सव्हेर् करण्यासाठी कंत्राट देण्यात आलं. त्यांच्याकडून अहवाल आल्यानंतर एप्रिल-2005 मध्ये त्यावर चर्चा झाली. त्यात पादचारी मार्ग प्राधान्यानं करण्याचं ठरलं. या मार्गाची उंची अडीच मीटर, रुंदी चार मीटर, एकूण लांबी 225 मीटर आहे. एकूण 11 ठिकाणी प्रवेश

ठेवले आहेत.

या प्रस्तावाला मान्यता दिल्यानंतर नितीन कंपनी जंक्शनचा मार्ग इस्टर्न एक्सप्रेसखाली असल्यामुळे राज्य सरकारचा सार्वजनिक बांधकाम विभाग आणि राज्य रस्ते विकास महामंडळाची परवानगी घेण्यात येईल. हा मार्ग बांधताना मुंबई महानगरपालिकेच्या जलवाहिन्यांचं स्थलांतरण करायचं असल्यामुळे त्यांच्या परवानगीची आवश्यकता आहे. त्याचबरोबर तज्ज्ञ सल्लागारांची नेमणूक करून या मार्गाचे आराखडे आणि संकल्पचित्र तयार करण्यात येईल. मग निविदा मागवून कामाला सुरुवात होईल. या प्रक्रियेला सहा महिने आणि कामाला 24 महिने असे एकूण 30 महिने लागणार आहे. सध्या या कामासाठी 35 लाख रुपयांची तरतूद केली आहे.

नगरसेवक मधुकर देशमुख यांनी या प्रकरणाचा पाठपुरावा करून दोन वर्षांत अंतिम प्रस्ताव मंजुरीसाठी आणला. इस्टर्न एक्सप्रेसवर होणारे अपघात रोखण्यासाठी अशाच भुयारी पादचारी मार्गाची गरज आहे. कॅडबरी जंक्शन आणि तीनहात नाका येथेही असे मार्ग आवश्यक आहेत.

सायकल तसेच दुचाकीस्वारांसाठीच याच भुयारी मार्गात पर्यायी व्यवस्था करता येईल का, याचाही विचार सध्या सुरू असून हायवे निधोर्क झाल्यास ठाण्यातील अपघातांचं प्रमाण बरेच कमी होईल, असा विश्वास रहिवाशांना वाटतो आहे.

ह्मड्ड1द्बठ्ठस्त्रह्मड्ड.द्वड्डठ्ठद्भड्डह्मद्गद्मड्डह्मञ्चह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
