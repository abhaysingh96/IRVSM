<doc>
<docno>1142180.cms.txt</docno>
<text>
 
लेख
दयामरणाचा पर्याय कायद्याने खुला करावा!
[ Tuesday, June 14, 2005  08:36:58 pm]


पत्नी गेली पाच वषेर् कोमात गेली असल्याने व तिचा महागडा औषधोपचार परवडत नसल्याने तिला दयामरणाची परवानगीची मागणी करणारी याचिका पाटण्याच्या तारकेश्वर चंदास्वामी याने बिहारचे राज्यपाल बुटासिंग यांच्याकडे केली आहे. त्यामुळे या दयामरणाच्या प्रश्ानवर उलटसुलट चर्चा सुरू आहे. अशीच याचिका त्याने 2001 साली पाटणा उच्च न्यायालयाकडे केली होती; परंतु ती फेटाळण्यात आल्याने आता त्याने राज्यपालांना साकडे घातले आहे!

याआधीही हैदराबादचा तरुण बुद्धिबळपटू के. वेंकटेश हा कोमात जाऊन त्याचा मृत्यू अटळ झाला असता त्याने जिवंतपणीच आपल्या अवयवांचे दान करण्यास परवानगी मागणारी याचिका आंध्रच्या उच्च न्यायालयाकडे केली होती. पण ती फेटाळण्यात आली होती! त्यामुळे असाध्य रोगांनी पीडित झालेल्या आणि त्यामुळे मरणप्राय यातना भोगणाऱ्या अशा हजारो रोग्यांना भारतातील न्यायालयांकडून काहीच दिलासा व साह्य मिळत नाही.

मात्र अलीकडेच अमेरिकेत टेरी शिआनो या महिलेस तेथील सवोर्च्च न्यायालयाने 14 वर्षांच्या न्यायालयीन लढ्यानंतर दयामरणाचा पर्याय देऊन इतिहास घडवला आहे. विशेष म्हणजे असे दयामरण तिच्या पतीने मागितले होते; कारण 1990पासून ती कोमात गेली होती आणि या अवस्थेत जगण्याची तिला इच्छा उरली नसती, असे त्याचे म्हणणे होते; तर तिच्या आई-वडिलांचा मात्र तिला जिवंत ठेवण्याचा हट्ट होता!

मात्र अनेक वेळेस अशा प्रकारच्या दयामरणास 'स्वेच्छामरण' म्हणून संबोधले जाते. ते मात्र दिशाभूल करणारे आहे! जे लोक असाध्य रोगाने पीडित असून, ज्यांचा मेंदू मृत झाला आहे; जे विचार, वेदना, भावना, इच्छा, अनिच्छा या सर्वांच्या पलीकडे गेले आहेत व केवळ श्वासोच्छवास चालू आहे म्हणूनच जिवंत आहेत, अशांना मृत्यू दिला तर त्यांना त्या वेदनेतून सोडवून त्यांच्यावर उपकार करण्यासारखेच होईल. अशा प्रकारच्या मृत्यूस दयामरण म्हणता येईल. परंतु एखाद्या व्यक्तीचे आयुष्यातील कार्य संपले म्हणून किंवा नैराश्याने त्याची जगण्याची इच्छाच संपली, तर तो जे मरण मागतो ते स्वेच्छामरण आहे. तसे करणे कायद्याने आत्महत्येचा गुन्हा आहे! आजकाल वृद्धांच्या स्वेच्छामरणाचा प्रश्ान् बराच चचिर्ला जात आहे. जगण्याच्या मूलभूत हक्कातच ते जीवन संपवण्याचा हक्कही अंतर्भूत आहे, असे प्रतिपादन त्यासाठी केले जात आहे. अर्थातच या सर्व प्रकरणातून स्वेच्छामरणाच्या हक्काचाच मुख्यत: ऊहापोह करण्यात आला असून त्यामुळे दयामरणाच्या पर्यायाबाबत योग्य तो विचार झालाच नाही!

या संबंधात जगभरातील सर्व देशांतले कायदे हे सर्व धर्मांतील, देव जीवन देतो व म्हणूनच मानवास ते हिरावून घेण्याचा काहीच हक्क नाही, या तत्त्वावर आधारित आहेत. इतकेच नव्हे, तर प्राचीन काळापासून प्रत्येक डॉक्टरला 'हिपोक्रॅटिक ओथ' या नावाने ओळखली जाणारी शपथ घ्यावी लागते. त्या शपथेनुसार तो कोणत्याही रोग्यास विष देऊ शकत नाही किंवा दुसऱ्या कुणास तसे करण्यास सुचवू शकत नाही. तसे केल्यास तो कायद्याने खुनाचा गुन्हा होतो.

परंतु हा धामिर्क विचार आता मागे पडून दु:सह व असाध्य व्याधींनी पिडलेल्या लोकांवर देहांताची दया करावी, असे विचार युरोप व अमेरिकेत मान्यता पावत आहेत. इंग्लंडमध्येही अनेक प्रमुख डॉक्टर, जे रोगी कायम स्वरूपाची स्थिरावस्था अनुभवत आहेत अशांना कृत्रिमरीत्या अन्न व पाणी न पुरवणे व त्यांचे आयुष्य न लांबवणे हे नैसगिर्कदृष्ट्या योग्यच आहे, असे प्रतिपादन करत आहेत!

दयामरण दोन प्रकारचे म्हणजे अॅक्टिव्ह व पॅसिव्ह असे असते. सक्रिय (अॅक्टिव्ह) प्रकारात असाध्य रोगाचे भक्ष्य बनलेल्या व जिवंतपणी मरणाच्या यातना भोगणाऱ्या रोग्यांना विषारी इंजेक्शन देऊन मृत्यू देण्यात येतो. अमेरिकेत डॉ. केव्होर्कीयान यांनी फ्लॉरिडा राज्यात अशा प्रकारच्या 125 रोग्यांना झटपट व शांत मरण येण्याची इंजेक्शने दिली व तेथे या बाबतीत कार्यरत असलेल्या 'राईट टू डाय' या संस्थेस सर्व प्रकारे पाठिंबा व सहकार्य दिले! याबद्दल त्यांच्यावर कोर्टात खटलेही झाले; परंतु त्यातून ते निदोर्ष सुटले!

परंतु निष्क्रिय प्रकारचे जे दयामरण असते, त्यास न्यायालयीन संमतीची काहीही आवश्यकता नसते! जर त्या रोगाच्या उपचारासाठी खूप मोठा खर्च येत असेल व तो परवडत नसेल, तर ते उपचार न केल्यास रोग्यास ओघानेच मृत्यू येतो. मात्र तशी उपाययोजना करावी, अशी त्या रोग्याच्या नातेवाईकांवर कोणी सक्ती करू शकत नाही! त्यामुळे अमेरिका व युरोपमध्ये जेथे सर्वत्र आरोग्यविमा आहे व शासनही आरोग्यावर खूप मोठा खर्च करते, तेथील न्यायालयीन निवाडे भारतातील परिस्थितीस लागू होत नाहीत! भारतात अशा असाध्य रोगांनी पीडित असलेले हजारो रोगी त्यांना हे महागडे उपचार परवडत नसल्याने मृत्यूस कवटाळत आहेत. परंतु त्यापूवीर् त्यांना खूप मोठ्या वेदना व मरणप्राय यातना सहन कराव्या लागतात. या सर्व प्रकारात त्यांचे फार हाल होतात. म्हणून माणुसकीच्या दृष्टीने अशा रोग्यांसाठी दयामरणाचा पर्याय कायद्याने खुला करून त्यांना सहज व सोपे मरण देऊन त्यांची या यातनांतून सुटका करण्याची जरुरीचे आहे.

हॉलंड व बेल्जियममध्ये नुकताच अशा प्रकारचा कायदा पास करण्यात आला आहे. अमेरिकेतही अॅारेगन राज्यात व ऑस्ट्रेलियातील नॉर्दर्न टेरिटरीतही असा कायदा आहे. महाराष्ट्रातही प्रा. सदानंद वदेर् यांनी दयामरणाचे एक विधेयक मांडले होते, परंतु त्यास पाठिंबा न मिळाल्याने ते मागे घ्यावे लागले. आता या प्रश्ानवर परत चर्चा सुरू झाली असल्याने समाजसेवी

संस्थांनी जनजागृती करून, आंदोलन करून अशा प्रकारचा कायदा करण्यासाठी सरकारवर सर्व

बाजूंनी दबाव आणणे

जरुरीचे आहे!

डॉ. पद्माकर उमराळकर

 
</text>
</doc>
