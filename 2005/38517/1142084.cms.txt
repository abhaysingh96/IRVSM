<doc>
<docno>1142084.cms.txt</docno>
<text>
 
प्रगती फास्ट
करीयरचे मायावी नगर
[ Tuesday, June 14, 2005  06:46:50 pm]


ग्रॅज्युएशन करता करता प्रोफेशनल शॉर्ट टर्म कोर्स करण्याचा ट्रेण्ड कधीच गेला. त्याऐवजी प्रोफेशनल कोर्सच्या माध्यमातूनच करिअरचा पर्याय निवडता येतो. अॅनिमेशन आणि एण्टरटेन्मेण्ट इण्डस्ट्री हा असाच एक उत्तम पर्याय आहे. योग्य ट्रेनिंग घेऊन तुम्हाला अॅनिमेटर किंवा वेब डिझायनर होता येतं.

ग्रॅज्युएशनबरोबरच एक्स्ट्रा क्वालिफिकेशन म्हणून एखादा कोर्स करण्याचा ट्रेण्ड आता जुना झाला. एक्स्ट्रा क्वालिफिकेशन म्हणून नाही, तर असाच एखादा कोर्स करून करिअर करण्याची संकल्पना रूजू लागली आहे. त्यामुळे मागणी वाढत असणाऱ्या क्षेत्रांचा विचार करून एखादा कोर्स करण्याचा पर्याय आज सर्रासपणे स्वीकारला जातो. अशाच काही क्षेत्रांपैकी एक म्हणजे अॅनिमेेशन इण्डस्ट्री. इथे अॅनिमेटर, वेब डिझायनर म्हणून पदार्पण करता येतं. हे ट्रेनिंग घेण्यासाठी माया अॅकॅडमी ऑफ अॅडव्हान्स्ड सिनेमॅटिक्स (मॅक)मध्ये तुम्ही प्रवेश घेऊ शकता.

भारतात अॅनिमेशन आणि व्हिज्युअल इफेक्टमधील अग्रगण्य नाव म्हणून माया एण्टरटेन्मेण्ट लि.चं नाव घेतलं जातं. याच माया एण्टरटेन्मेण्ट लिमिटेडचा एक भाग म्हणजे माया अॅकॅडमी ऑफ अॅडव्हान्स्ड सिनेमॅटिक्स (मॅक).

टीव्ही, अॅडव्हर्टायझिंग यासारख्या प्रत्येक क्षेत्रात अॅनिमेशन टेक्नॉलॉजीचा वापर वाढतोय, हे लक्षात घेऊन विद्यार्थ्यांना ट्रेनिंग देण्यासाठी माया एण्टरटेन्मेण्ट लि.ने 2001 मध्ये मॅकची स्थापना केली. इथे अॅनिमेशन आणि व्हिज्युअल ग्राफिकमधील अनेक शॉट टर्म आणि लाँग टर्म कोर्स उपलब्ध आहेत. अॅनिमेशन इण्डस्ट्रीमध्ये निर्माण होणारी गरज लक्षात घेऊन इथले कोर्स सातत्याने अपडेट केले जातात.

अॅनिमेशन, ग्राफिक डिझायनिंग, वेब डिझायनिंग, पोस्ट प्रोडक्शन आदी विषय तुम्हाला शिकता येतील. त्यासाठी अॅडॉब फोटोशॉप, अॅडॉब प्रीमिअर, अॅडॉब आफ्टर इफेक्ट्स, डिस्क्रीट थ्रीडीज, थ्रीडी मॅक्स, डिस्क्रीट कॅरेक्टर स्टुडिओ, अलियास माया आदी पर्याय उपलब्ध आहेत. एडिटिंग, स्कॅनिंग, पेज डिझायनिंग, ग्राफिक, फोटोशॉपच्या माहितीवरही भर दिला जातो. प्रॅक्टिकल ट्रेनिंगसाठी प्रोजेक्ट्स, वर्कशॉप्स आणि सेमिनारच्या माध्यमाचा प्रभावी वापर केला जातो.

' प्रत्येकाकडे क्रिएटिविटी असते. याला योग्य ट्रेनिंगची जोड दिली, तर त्याचं रूपांतर एका आटिर्स्टमध्ये नक्कीच होऊशकतं, असा विश्वास माया अॅकॅडमीच्या जनरल मॅनेजर (ऑपरेशन) श्रावणी चोप्रा यांनी व्यक्त केला.

अॅनिमेशन, ग्राफिक ट्रेनिंगबरोबरच क्रिएटिविटी कशी डेव्हलप करायची, याचं ट्रेनिंगही इथे दिलं जातं. अॅनिमेशन टेक्नॉलॉजीची मागणी दिवसेंदिवस वाढत राहणार. त्यामुळे ट्रेनिंग घेऊन तुम्हाला वर्तमानपत्र, फिल्म, अॅडव्हर्टायझिंग, अॅनिमेशन स्टुडिओ, आकिर्टेक्चर फर्म आणि इतर अनेक इण्डस्ट्रीमध्ये करिअर करता येतं.' असं श्रावणी यांनी सांगितलं.

कोर्स पूर्ण झाल्यानंतर विद्यार्थ्यांना प्लेसमेण्ट असिस्टन्स दिलं जातं. इथे कोर्सला प्रवेश घेण्यासाठी वयाची कोणतीही अट नाही. आज देशभरात माया अॅकॅडमीची एकूण 36 सेण्टर्स आहेत.

संपर्क : माया अॅकॅडमी ऑफ अॅडव्हान्स्ड सिनेमॅटिक्स, 23, शाह इण्डस्ट्रिअल इस्टेट, ऑफ वीरा देसाई रोड, अंधेरी (पश्चिम), मुंबई - 400053. टेलिफोन नंबर : 26731145/6/7/8. फॅक्स नंबर : 26730961

प्रगती फास्ट टीम

 
</text>
</doc>
