<doc>
<docno>1142323.cms.txt</docno>
<text>
 
महामुंबई
संकुल बांधले तरी चालवणे कठीण
[ Tuesday, June 14, 2005  11:46:56 pm]


म. टा. सांस्कृतिक प्रतिनिधी

मुंबई : तब्बल 20 वर्षांच्या प्रतीक्षेनंतर अ. भा. मराठी नाट्यपरिषदेच्या यशवंतराव चव्हाण नाट्यसंकुलाचे दरवाजे तमाम मराठी रसिकजनांसाठी खुले होत असताना व कलावंतांची ह्रदये आनंदाने उचंबळत असतानाच केंदीय कृषिमंत्री शरद पवार यांनी, संकुल बांधले तरी ते चालवणे कठीण आहे, असा इशारा देऊन नाट्यसंकुलाच्या भवितव्यासाठी दहा कोटींचा कॉर्पस निधी उभारण्याचा सल्ला नाट्य परिषदेस दिला.

पवार यांच्या भाषणाच्या काही मिनिटे आधीच नाट्य परिषदेचा पहिला जीवन गौरव पुरस्कार स्वीकारणारे ज्येष्ठ रंगकमीर् मधुकर तोरडमल यांनी, 'व्यावसायिक रंगभूमी म्हणजेच सर्वस्व नव्हे,' असे बजावून, नाट्यपरिषदेने हौशी, प्रायोगिक व बाल रंगभूमी या तीन सोतांचाही विकास करावा, असे ठणकावून सांगितले.

यशवंतराव चव्हाण नाट्यसंकुलाची आथिर्क दिशा आणि सांस्कृतिक धोरण काय असावे, हेच पवार व तोरडमल यांनी हजारोंच्या उपस्थितीत सडेतोडपणे मांडले. उपस्थितांनीही त्यांना तिथल्या तिथेच टाळ्यांचा प्रतिसाद दिला.

गानसम्राज्ञी लता मंगेशकर यांनी प्रवेशद्वाराची फीत कापली, शरद पवार यांनी यशवंतराव चव्हाण यांच्या पुतळ्याचे अनावरण केले आणि नाट्यपरिषदेचे अध्यक्ष मोहन जोशी यांनी तिसरी घंटा वाजवताच मा. दत्ताराम रंगमंचाचा पडदा दुभंगून दूर झाला तेव्हा तुडंुब भरलेल्या नाट्यगृहातील रसिकांनी जल्लोष केला. मंगळवारी सायंकाळी यशवंतराव चव्हाण नाट्यसंकुलाचे उद्घाटन झाले ते असे. या सोहळ्याचे अध्यक्षस्थान मुख्यमंत्री विलासराव देशमुख यांनी भूषविले, तर अर्थमंत्री जयंत पाटील, सार्वजनिक बांधकाम मंत्री छगन भुजबळ आणि नाट्यसंमेलनाध्यक्ष सुरेश खरे प्रमुख पाहुणे होते. या सर्व मान्यवरांच्या हस्ते नाट्य परिषदेचा वाषिर्क पारितोषिक वितरण सोहळा संपन्न झाला. पवार यांच्या हस्ते अभिनेत्री आशालाता यांना तर लतादीदींच्या हस्ते मधुकर तोरडमल यांना 25 हजार रुपये व मानपत्र यास्वरूपाचा जीवन गौरव पुरस्कार देण्यात आला.

मोहन जोशी यांनी भाषणात नाटक धंद्याच्या सध्याच्या दुस्थितीकडे लक्ष वेधत, नाट्यनिर्मात्यांना आपल्या पायांवर उभे रहाण्यासाठी एखादी योजना आखावी अशी विनंती मुख्यमंत्र्यांना केली. त्याची दखल घेत मुख्यमंत्र्यांनी, अशी योजना सादर केल्यास ती तात्काळ अमलात आणू, असे नि:संदिग्ध शब्दात सांगितले.

 
</text>
</doc>
