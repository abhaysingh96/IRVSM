<doc>
<docno>1136510.cms.txt</docno>
<text>
 
लेख
अंधश्ाद्धा निर्मूलन विधेयकात सुधारणा हवी
[ Wednesday, June 08, 2005  09:51:18 pm]


महाराष्ट्र विधानसभेत सादर झालेल्या 'जादूटोणा आणि दुष्ट प्रथा व रूढी यांचे समूळ उच्चाटन अधिनियम 2005' या विधेयकात सुधारणा करण्याची गरज असून, यापैकी काही त्रुटींची चर्चा या लेखात केली आहे.गेली 22 वषेर् अखिल भारतीय अंधश्ाद्धा निर्मूलन समिती केवळ महाराष्ट्रातच नव्हे तर बिहार, मध्य प्रदेश, राजस्थान, गोवा आणि गुजरात अशा अनेक प्रांतांत लढाऊ पद्धतीने प्रबोधन करते आहे.

आजपर्यंत 2000 पेक्षा अधिक भोंदूबाबा, महाराज, भगत, मांत्रिक यांची भांडाफोड केली आहे. आपल्या समाजातील गरीब आणि अडाणी माणसे अनेक सामाजिक आणि आथिर्क समस्यांखाली दबलेली असतात. या समस्यांचे ओझे सतत मनावर बाळगून वावरत असल्याने त्यांच्यात अनेक मानसिक आजार निर्माण होतात. हे मानसिक आजार आजच्या आधुनिक मानसशास्त्रीय भाषेत व्यक्त करता येणे या लोकांना शक्यच नसते. त्यांच्या पारंपरिक समजुतीत याच आजारांना ते भूत लागणे, भानामती लागणे, देवी अंगात येणे, कुणीतरी करणी केली वा जादूटोणा केला अशा भाषेत व्यक्त करतात.

त्यामुळे जे लोक अंधश्ाद्धांना बळी पडले आहेत, त्यांना आम्ही कधीच गुन्हेगार समजत नाही. भोंदूबाबांची भांडाफोड करताना आम्ही त्यांच्या भक्तांचे प्रबोधन करतो. आपली फसवणूक झाली आहे हे लक्षात आल्यावर भक्तच त्या बाबाची भांडाफोड करण्यात सहभागी होतात.या पार्श्वभूमीवर 'जादूटोणा आणि दुष्ट प्रथा व रूढी यांचे समूळ उच्चाटन अधिनियम 2005' या नावाने अंधश्ाद्धा निर्मूलन कायदा आणणारे विधेयक विधानसभेत मांडण्यात आले. या कायद्यावर तीन साडेतीन तास चर्चा होऊन ते स्थगित ठेवण्यात आले, ही बातमी समजल्यावर आम्ही या विधेयकात काय तरतुदी केल्या आहेत की, ज्यामुळे या विधेयकाला विरोध झाला, हे बारकाईने तपासायला लागलो.

तेव्हा त्यात अनेक त्रुटी आहेत हे लक्षात आले.या विधेयकातील 'जादूटोणा करणे किंवा अंधश्ाद्धेचा अवलंब करणे' याचा अर्थ सांगणारी कलमे अनुसूची कलम 2 (घ) मध्ये दिली आहेत. त्यातील क्र. 1चे कलम भूतप्रकारात होणारी मारहाण, अत्याचार, क्र. 6चे कलम नरबळी इ. अमानवी कृत्य; क्र. 7 डाकीण, करणी करणारी बाई यांच्यावरील अत्याचार; क्र. 12 व 22 मधील कुुत्रा व सर्प इ. चावल्यावर केले जाणारे मंत्रादी उपचार; क्र. 27 धर्माच्या नावाखाली वेश्याकर्म करण्यास भाग पाडणे या तरतुदी उत्तम व अपरिहार्य आहेत.

त्या जशाच्या तशा घ्यायला हव्यात. मात्र इतर सर्व कलमांमध्ये सुधारणेला वाव आहे. काही ठिकाणी अर्थाचा विपर्यास होणार नाही अशी शब्दरचना करून दुरुस्ती करणे आवश्यक आहे, तर काही ठिकाणी पुनविर्चार करण्याची गरज आहे.ठळक आक्षेप घेण्यासारख्या गोष्टींपैकी काहींची येथे उदाहरण म्हणून चर्चा केली आहे.कलम क्र. 4 : 'शरीरावर अणकुचीदार वस्तू टोचणे, स्वत:ला चाबकाने मारून घेणे, स्वत:ला इजा करून घेणे' हाही गुन्हा ठरवला आहे. काही भगत आजार दुरुस्तीकरता अॅक्युपंक्चरसारखा सुयांचा वापर करतात. पोतराज परंपरेत चाबूक मारून घेण्याची प्रथा आहे. अनेक देवालयांमध्ये स्वत:ला छोटीशी जखम करून देवाला रक्तांचा टिळा लावण्याची प्रथा आहे.

या कलमानुसार या प्रथा गुन्हा ठरतात. या अंधश्ाद्धा नक्कीच आहेत. पण हा सात वर्षांची शिक्षा होणारा गुन्हा आपण ठरवणार का? ज्यामध्ये माणसांच्या जिवाला धोका नाही अशा अंधश्ाद्धा प्रबोधनाच्या माध्यमातूनच घालवण्याचा प्रयत्न केला पाहिजे. त्याविरुद्ध कायद्याचा बडगा उचलण्याचा प्रयत्न केला तर सर्वसामान्य जनता सरकारच्या आणि पोलिसांच्या विरुद्ध उभी राहील आणि कायद्याची अंमलबजावणी करणे शक्य होणार नाही.कलम क्र. 5 : 'कोणत्याही व्यक्तीच्या माध्यमातून देवाचा किंवा देवीचा संचार करवणे किंवा संचार केल्याचा प्रचार करणे' हाही गुन्हा ठरवला आहे. भारतात अष्टमीच्या दिवशी हजारो देवळांमध्ये काही लाख लोकांच्या अंगात देवी आणली जाते, मुस्लिम लोकांत परंपरेने 'सवारी' आणली जाते. शंकरांच्या अनेक मंदिरासमोर देव अंगात आणण्याचा प्रघात आहे.

या अंधश्ाद्धा आहेत; पण यावर कायद्याचा बडगा उगारून अशा लाखो लोकांना महाराष्ट्रात सरकार जेलमध्ये कोंबू शकणार आहे काय? हे शक्य तरी आहे का?कलम क्र. 8 : 'भूत उतरविण्यासाठी मंत्रोच्चारण करणे' हा गुन्हा ठरवला आहे. भूत उतरवण्यासाठी मारहाण करणे, अत्याचार करणे हा गुन्हा ठरवलाच आहे (कलम 1) पण केवळ मंत्रोच्चारण करणे (भूत उतरवण्याच्या मंत्रोच्चारणाच्या वेळी आजूबाजूला घबराट निर्माण होतेच) हा कायद्याने आपण कसा गुन्हा ठरवू शकतो? आपल्याला भूत लागले असे ज्याला वाटते त्याचे भूत मंत्रोच्चाराने उतरू शकते ही वस्तुस्थिती आहे. सध्या तरी असे मनोरुग्ण मानसोपचार तज्ज्ञाकडे जाणे शक्य नसते.

त्यांच्या उपचारांचा हाही मार्ग बंद करायचा का?कलम क्र. 9 : 'मनोकायिक आजारांवर अंगारे, ताईत, इ. यासारखे उपचार करणे' हा गुन्हा ठरवण्यात आला आहे. ही तर खूपच गंभीर बाब आहे. सगळ्या प्रकारच्या मनोकायिक आजारांबाबत मानसिक उपचार महत्त्वाची भूमिका बजावतात. परंपरेतून येणाऱ्या श्ाद्धेमुळे गंडे, दोरे, ताईत इ. पारंपरिक प्रकार जास्तच प्रभावी ठरतात. या साऱ्या अंधश्ाद्धा आहेतच. त्याबाबत प्रबोधन झाले पाहिजे. पण इथे आपण कायद्याचा बडगा दाखवणार? ते शक्य आहे का? त्यापेक्षा ज्या आजारांमध्ये औषधे थांबवल्यामुळे माणसाच्या जिवाला धोका उद्भवू शकतो, उदा. मधुमेह, रक्तदाब, हृदयविकार यासारख्या आजारांची औषधे थांबवून या पद्धतीचे उपचार केल्यास गुन्हा ठरवणे नैतिक व व्यवहार्य ठरेल.

मंत्रादी उपचारांमुळे अनेकदा अॅन्झायटी व टेन्शन्स (ताण व चिंता) कमी होण्यास मदत होते. त्यामुळे अशा आजारांबाबत या गोष्टी पूरक ठरतात, स्वास्थ्य वाढवण्यासाठी उपयोगी ठरतात. म्हणून जागतिक आरोग्य संघटनेने अनेक परंपरागत उपचार पद्धतींना ऑल्टरनेटिव्ह मेडिसिन (पूरक उपचार) म्हणून मान्यता दिली आहे. त्यात अंधश्ाद्धा असणाऱ्या काही उपचार पद्धतींचाही समावेश आहे.कलम क्र. 14 : 'विकोपाचा आजार असलेल्या रुग्णांवर उपचार करण्याची खोटी आशा दाखवून मंतरलेले खडे, इत्यादी उपचार करून लोकांना मोठ्या आशेपायी फसविणे' हा गुन्हा ठरविला आहे. ज्या वेळी वैद्यकीय उपचार थकतात, माणूस मृत्युपंथाला लागलेला असतो, त्यावेळी एक शेवटची आशा म्हणून असे उपचार करण्याचा प्रयत्न सर्वसामान्य माणूस करतो.

अशा वेळी नातेवाईकांच्या भावना एवढ्या तीव्र असतात की, त्यात पोलिस हस्तक्षेप करूच शकत नाहीत. या ठिकाणी कायदा आणण्याची काय गरज आहे?कलम क्र. 18 : 'भानामतीच्या प्रभावाने वस्तू जळणे, अदृश्य होणे, शरीरावर फुलीची खूण दिसणे यासारख्या गोष्टींवर विश्वास ठेवण्यास भाग पाडणे व त्यावर उपचार करण्याचा दावा करणे' हा कायद्याने गुन्हा ठरेल. आजवर आम्ही शेकडो भानामतीच्या केसेस तपासल्या आणि थांबवल्या आहेत. अनेकदा पाेलिस यंत्रणेद्वारा पंधरा-पंधरा दिवस तपास करूनही, प्रयत्न करूनही, भानामती थांबली नाही. आम्ही मात्र आजवर एकदाही अयशस्वी झालो नाही. एखादी मानवी व्यक्तीच हे प्रकार करत असते. हे करणारी व्यक्ती जाणता-अजाणता स्वत:कडे इतरांचे लक्ष वेधून घेण्याकरता हे प्रताप करते. इतरांना त्रास देणे वा नुकसान करणे हा त्यांचा हेतू नसतो.

त्यामुळे या व्यक्तीकडे सहानुभूतीने पाहण्याची गरज आहे. पोलिसांप्रमाणेच, मांत्रिकांनासुद्धा भानामती का व कशी घडते हे माहिती नसते असा आमचा अनुभव आहे. अज्ञानी असणाऱ्या आणि किमान या ठिकाणी दोषी नसणाऱ्या मांत्रिकाला गुन्हेगार ठरवणे हे माणुसकीला आणि नैतिकतेला धरून होणार नाही. पोलिसांचे प्रशिक्षण आणि जनतेचे प्रबोधन करूनच हा मुद्दा सोडवला पाहिजे.सगळ्यात महत्त्वाचा मुद्दा म्हणजे या संपूर्ण कायद्याचे प्रारूप केवळ ग्रामीण, अडाणी अशा लोकांच्या अंधश्ाद्धांना कायद्याच्या कक्षेत आणते. पण श्ाद्धा आणि धर्माच्या नावाखाली जे शहरी सुशिक्षित, वरच्या थरातले लोक जाणीवपूर्वक लोकांना लुबाडतात, फसवतात त्यांना मात्र मुळीच स्पर्श केलेला नाही. कायद्याद्वारा अशा अंधश्ाद्धांवर बंदी आणता येत नाही, आणू नये. पण आथिर्क फसवणूक झालेल्या माणसाने तक्रार केल्यास त्यावर कारवाई करता येईल, असा सर्वसमावेशक कायदा करणे गरजेचे आहे.

- श्याम मानवरा

ष्ट्रीय महासंघटक,अखिल भारतीय अंधश्ाद्धा निर्मूलन समिती

 
</text>
</doc>
