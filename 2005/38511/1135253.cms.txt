<doc>
<docno>1135253.cms.txt</docno>
<text>
 
देश-विदेश
सत्ता दिली आणि धर्मसंकटातही टाकले!
[ Wednesday, June 08, 2005  12:34:40 am]


सत्ता दिली आणि धर्मसंकटातही टाकले!

नवी दिल्ली (वृत्तसंस्था) : भाजपला एकहाती सत्ता मिळवून देणारे लालकृष्ण अडवाणी यांनीच आपल्या पक्षाला आतापर्यंतच्या सर्वांत मोठ्या धर्मसंकटात टाकले आहे, असे राजकीय निरीक्षकाचे विश्लेषण आहे.हिंदुत्वाची धुरा वाहून नेण्यासाठी राष्ट्रीय स्वयंसेवक संघ, विश्व हिंदू परिषद आणि भाजप परस्परांवर अवलंबून आहेत. पण अडवाणी यांनी संघ आणि विहिंपच्या कडवट टीकेनंतरही जिना यांच्याबद्दलचे विधान मागे घेण्यास नकार देऊन खळबळ उडवून दिली. पण जाणकारांच्या मते, संघ परिवाराने अडवाणी यांच्यावर केलेला हल्लाबोल ही भाजपच्या शिस्तीचा पोलादी पडदा टरकावणारी कृती ठरली आहे.

अडवाणी यांनी वेंकय्या नायडू यांच्याकडून पक्षाध्यक्षपदाची सूत्रे स्वीकारली तेव्हापासून पक्षात धुसफूस वाढली होती. तिचा आता कडेलोट झाला आहे.आठ नोव्हेंबर 1927 रोजी कराचीत जन्मलेले लालकृष्ण अडवाणी वयाच्या 14व्या वषीर् अपघाताने संघात आले. टेनिसवेड्या अडवाणींचा खेळ थांबवून त्यांचा एक मित्र त्यांना शाखेत घेऊन गेला आणि ते 'स्वयंसेवक' बनले. फाळणीनंतर राजस्थानात येऊन त्यांनी चार वषेर् पूर्णवेळ प्रचारक म्हणून कामही केले. तेव्हापासून त्यांनी कधी मागे वळून पाहिले नाही. त्यांनी उपपंतप्रधानपदापर्यंत झेप घेतली.1980च्या मध्यात ते राजकीय कारकिदीर्च्या सवोर्च्च टप्प्यावर होते. लोकसभेत भाजपची सदस्यसंख्या दोनवरून 180वर पोहोचवण्यात त्यांचा सिंहाचा वाटा होता.

जन्मगाव कराची हे आजही सर्वांत प्रिय शहर असलेले अडवाणी संयम आणि तोलून मापून बोलण्याबद्दल प्रसिद्ध आहेत. त्यामुळेच पाकिस्तानात त्यांनी केलेली वक्तव्ये ही 'इतिहासात जागा कायम करण्याचा प्रयत्न' आहे, अशी टीका जाणकार करत आहेत.अडवाणी यांनी 1951मध्ये तत्कालीन जनसंघाच्या माध्यमातून राजकारणात प्रवेश केला. ते पक्षाच्या दिल्ली शाखेचे 1958 ते 63 दरम्यान सरचिटणीस, 1965-67 उपाध्यक्ष आणि 1970-72 या काळात अध्यक्ष होते.

1966मध्ये त्यांची राष्ट्रीय कार्यकारिणीवर निवड झाली होती.1967मध्ये दिल्ली महापालिकेचे सभापती असलेले अडवाणी 1970मध्ये राज्यसभेचे सदस्य या नात्याने संसदेत पोहोचले. 1973मध्ये ते जनसंघाचे अध्यक्ष झाले. या पदावर त्यांनी सलग तीन टर्म पूर्ण केल्या. 1980मध्ये अटलबिहारी वाजपेयी यांच्या अध्यक्षतेखाली भाजपची स्थापन झाल्यानंतर सहा वर्षांनी ते अध्यक्ष बनले. आज भाजप रौप्य महोत्सव साजरा करत असताना त्यांना पायउतार व्हावे लागले आहे.

 
</text>
</doc>
