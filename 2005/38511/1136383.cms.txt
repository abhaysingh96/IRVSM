<doc>
<docno>1136383.cms.txt</docno>
<text>
 
महाराष्ट्र
यंत्रमागधारकांचे महाअधिवेशन
[ Wednesday, June 08, 2005  07:17:45 pm]


इचलकरंजी (म. टा. वृत्तसेवा) : गेल्या महिन्यात काही कारणांमुळे पुढे ढकलण्यात आलेले यंत्रमागधारकांचे महासंमेलन आता 10, 11 आणि 12 जूनला इचलकरंजी येथे होणार आहे. हे राष्ट्रीय महासंमेलन कोल्हापूर नाक्याजवळील यशोलक्ष्मी सांस्कृतिक भवनात होणार आहे.

या अधिवेशनात केंदीय वस्त्रोद्योगमंत्री शंकरसिंग वाघेला, केंदीय कृषिमंत्री शरद पवार, महाराष्ट्राचे मुख्यमंत्री विलासराव देशमुख, राज्याचे अर्थमंत्री जयंत पाटील, वस्त्रोद्योगमंत्री सतीश चतुवेर्दी, सहकार मंत्री पतंगराव कदम, पणन मंत्री हर्षवर्धन पाटील, दुग्धविकासमंत्री हसन मुश्ाीफ, सदाशिवराव मंडलिक भाग घेणार आहेत. अधिवेशनाचे उद्घाटन राज्याचे अपारंपरिक ऊर्जामंत्री विनय कोरे यांच्याहस्ते होणार असून कार्यक्रमाच्या अध्यक्षस्थानी माजी खासदार कलाप्पाण्णा आवाडे असतील.

अधिवेशनात ऊर्जा लेखा परीक्षण, ऊर्जा संवर्धन या विषयांवर चर्चा केली जाणार आहे. शनिवारी यंत्रमाग क्षेत्र वीजपुरवठा आणि अन्य विषयांवर चचार्ा केली जाणार आहे. तर रविवारचा दिवस खुल्या चचेर्साठी राखून ठेवण्यात आला आहे. खुल्या जागतिक अर्थव्यवस्थेमुळे भारतातील यंत्रमाग उद्योगासमोर जिवंत राहण्याचे मोठे आव्हान निर्माण झाले आहे. भारतातील यंत्रमागधारकाला अत्याधुनिक विणकाम कलेचे धडे मिळाल्यास तो जागतिक बाजारपेठेत नाव करू शकतो, त्यासाठी यंत्रमागधारकांना अर्थपुरवठाही गरजेचा असल्याचा विचार आयोजकांनी व्यक्त केला.

 
</text>
</doc>
