<doc>
<docno>1136584.cms.txt</docno>
<text>
 
अर्थव्यवहार
'बीपीओ' करतात 50 टक्के कपात
[ Wednesday, June 08, 2005  11:52:52 pm]


बंगलोर (वृत्तसंस्था) : भारतातील माहिती तंत्रज्ञानावर आधारित बीपीओमुळे (बिझनेस प्रोसेस आउटसोसिर्ंग) परदेशी कंपन्यांच्या खर्चात 40 ते 50 टक्के कपात होते, असा निष्कर्ष सॉफ्टवेअर क्षेत्रातील कंपन्यांची संघटना असलेल्या 'नॅसकॉम'ने काढला आहे. '

नॅसकॉम'ने बीपीओ क्षेत्रातील कंपन्यांसाठी 'जागतिक नेतृत्व आणि कामातील नैपुण्य' या विषयावर सखोल चर्चा करण्यासाठी मंगळवारी देशस्तरावरील परिषद घेतली.भारतातील 'बीपीओ'त सुविधा, कमी वेतन, टेलिकॉम आणि इतर साधनांवरील खर्चात बरीच कपात झाल्याने परदेशी कंपन्यांचा गंुतवणुकीचा आकडा फुगत नाही. त्यामुळे अशा कंपन्यांना भारतात आणणे, त्यांच्या व देशाच्या हिताचे आहे.

परदेशी कंपन्यांमुळे भारतात नव्या तंत्रज्ञानाचा उपयोग होऊन व्यवसाय अधिक सक्षम होतो, असा नॅसकामॅचा निष्कर्ष आहे.'नॅसकॉम-मॅकिनसे'च्या अहवालाप्रमाणे दीर्घ काळात माहिती तंत्रज्ञान आणि 'बीपोओ'साठी बौद्धिक संपदा आणि एखाद्या क्षेत्रासाठी खास सेवा देणे, हे दोन्ही परिमाण यशाचे गमक सांगणारी असतील.

वेगाने वाढणाऱ्या माहिती तंत्रज्ञानावर आधारित बीपीओमुळे अनुभवी कर्मचाऱ्यांच्या मागणीत व पुरवठ्यात तफावत निर्माण झाली आहे. रोजगाराच्या संधी वाढत असल्या तरीही त्यातून बाहेर येणाऱ्यांचे प्रमाणही तेवढेच आहे. गेल्या आथिर्क वर्षात (2004-05) बीपीओत नव्याने दीड लाख नोकऱ्यांची भर पडली.

 
</text>
</doc>
