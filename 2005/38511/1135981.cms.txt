<doc>
<docno>1135981.cms.txt</docno>
<text>
 
प्रगती फास्ट
ट्रेण्डी इंजिनीअर्स
[ Wednesday, June 08, 2005  02:45:45 pm]


कम्प्युटर, सिविल, ऑटोमोबाइल...यासारखे पर्याय इंजिनीअरिंगची शाखा निवडण्यासाठी असतात. बहुतांश विद्याथीर् ट्रेण्डप्रमाणे निर्णय घेतात. पण ट्रेण्डपेक्षा अॅप्टिट्यूड आणि इण्टरेस्टला महत्त्व दिलं पाहिजे, असं या क्षेत्रातील जाणकारांचं मत आहे. काहींचा यूआयसीटीत केमिकल इंजिनीअरिंगच्या अॅडमशिनवर डोळा आहे, तर काहींना टेलिकम्युनिकेशन, इलेक्ट्रॉनिक्समधील संधी पडताळून बघायच्या आहेत.

एकीकडे इंजिनीअरिंगचे कोअर कोर्स समजले जाणाऱ्या मॅकॅनिकल, प्रोडक्शन, इलेक्ट्रिकललाही बरे दिवस येऊ लागले आहेत. तर दुसरीकडे इंजिनीअरिंगच्या वादळवाटेवरच्या सिविल आणि ऑटोमोबाइल क्षेत्रातही करिअरच्या सुवर्णसंधी निर्माण झाल्या आहेत. त्यामुळे केवळ ट्रेण्डच्या मागे न धावता इंजिनीअरिंगची योग्य शाखा निवडीविषयक विद्यार्थ्यांनी आताच गांभीर्याने विचार करावा, असं जाणकरांचं मत आहे.

मुंबईत नव्या हाऊसिंग कॉम्प्लेक्सचं बूम आलं आहे. बिझनेस सेक्टरही मोठ्या प्रमाणात वाढत आहे. एमएमआरडीए, एमयूटीपी यांच्याबरोबरच जागतिक बँकेच्या मदतीने मुंबईत उड्डाणपूल, रस्ते यासह अनेक शहराच्या विकासाची कामं युद्धपातळीवर सुरू आहेत. या सगळ्या वातावरणात सिविल इंजिनीअरिंगमध्ये मोठ्या प्रमाणात संधी उपलब्ध झाल्या असून तुलनेत प्रशिक्षित मॅनपॉवरची कमतरता भासू लागल्याचं या क्षेत्रातील जाणकारही मान्य करतात.

सिविल इंजिनीअरिंगकडे सर्वात जिवंत कोर्स म्हणून पाहिलं जातं. आता या कोर्सला कम्प्युटर्सची जोड मिळाल्याने सॉफ्टवेअरच्या मदतीने डिझाइन्स तयार करणं, अशा प्रकारे टेक्नालॉजीची जोड मिळू लागली आहे. पण सिविल म्हणजे उन्हातान्हात ड्रेनेज लाइन्स, रस्त्यावर मजुरांबरोबर काम करणं अशी समजूत अनेक विद्यार्थ्यांची असल्यामुळे इथे विद्याथीर् येतच नाहीत. हळूहळू का होईना पण आता हे चित्र बदलायला लागलं आहे. चांगल्या पगाराच्या नोकरीबरोबरच व्यवसाय सुरू करण्याची मोठी संधी या क्षेत्रात आहे. त्यामुळे विद्याथीर् पालकांनी या कोर्सकडे नव्या दृष्टीने बघणं आवश्यक असल्याचा सल्ला व्हीजेटीआयमधील प्रोफेसर्स नाखरे यांनी दिला.

टेक्सटाइल, इन्स्ट्रुमेण्टेशन, केमिकल, बायोमेडिकल कधीकाळी बूममध्ये असलेल्या या कोर्सचं महत्त्व दिवसेंदिवस कमी झालं आहे. यासाठी जाणकार युनिव्हसिर्टीच्या या कोर्सविषयीच्या उदासीन धोरणांना जबाबदार धरतात. ऑटोमोबाइल इण्डस्ट्रीही वेगात प्रगती करतेय. मात्र या क्षेत्रात आवश्यक असलेली मॅनपावर देण्यासाठी युनिव्हसिर्टी खूपच मागे आहे. या कोर्सच्या महत्त्वाविषयी विद्यार्थ्यांना जागरूक करण्याबरोबरच ऑटोमोबाइल इंजिनीअरिंग कॉलेजची संख्या वाढवणं, बदलत्या काळाची पावलं ओळखून कोर्स अपडेट करणं, यासारखे प्रयत्न केले तर ऑटोमोबाइलमध्ये विद्यार्थ्यांना चांगल्या संधी मिळू शकतील.

एका इंजिनीअरिंग कॉलेजमधल्या प्रोफेसरच्या मते एका मुलाला कम्प्युटर इंजिनीअरिंगसाठी जायचं होतं. पण पालकांच्या दबावामुळे त्याला मेकॅनिकलची निवड करावी लागली. पहिल्याच परीक्षेत त्याला निराशेला सामोरं जावं लागलं. त्यामुळे केवळ इलेक्ट्रॉनिक्स आणि टेलिकम्युनिकेशनचा ट्रेण्ड आहे, म्हणून केवळ कोर्सच्या मागे न धावता मुलाची आवड लक्षात घेऊन कोर्सच्या निवडीला प्राधान्य देणं गरजेचं असल्याचा सल्लाही इंजिनीअरिंग क्षेत्रातील जाणकारांनी पालकांना दिला आहे.

इण्डस्ट्रीत कोणत्या क्षेत्राला डिमाण्ड आहे. या क्षेत्रातील भविष्य काय असेल, याचा सतत अंदाज घेऊन त्यानुसार पालकांनी विद्यार्थ्यांशी संवाद ठेवणंही आवश्यक आहे. त्याशिवाय इंजिनीअरिंग क्षेत्रातील संधीविषयी युनिव्हसिर्टीने विद्यार्थ्यांशी संवाद ठेवला तर विद्याथीर् पालकांना योग्य कोर्सची निवड करणं सोपं होईल, असंही जाणकरांकडून सांगण्यात येत आहे.

- प्रगती फास्ट टीम

 
</text>
</doc>
