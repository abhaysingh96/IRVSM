<doc>
<docno>1135970.cms.txt</docno>
<text>
 
प्रगती फास्ट
हायटेक कॉलेज:काळाची गरज
[ Wednesday, June 08, 2005  02:43:24 pm]


इंजिनीअरिंग, मेडिकलला विद्याथीर् हजारो-लाखोंच्या घरात फी भरतात. पण अपेक्षित सोयी-सुविधा मिळतात का, याकडे कुणीच लक्ष देत नाही. अॅडमिशनच्या वेळी कॉलेजची माहिती मिळवण्याकडे केलेलं दुर्लक्ष नंतर अभ्यासात अडथळे निर्माण करतं. त्यासाठी विद्यार्थ्यांनी लायब्ररीपासून लॅबपर्यंतच्या इन्फ्रास्ट्रक्चरची माहिती आधीचमिळवली पाहिजे. सीईटीचा स्कोअर हाती पडताच इंजिनीअरिंग आणि मेडिकल शाखेतल्या प्रवेशप्रक्रियेची घोडदौड सुरू होईल. यात लिस्टमध्ये नाव लागताच विद्यार्थी अॅडमिशन घेतात.

अर्थातच नावाजलेल्या कॉलेजमध्ये अॅडमिशन मिळालं की खुश होतात. पण ते कॉलेज प्रसिद्ध असणं अभ्यासासाठी पुरेसं आहे का?इंजिनीअरिंग, मेडिकलमध्ये थिअरीबरोबर प्रॅक्टिकल्सलाही महत्त्व आहे. पण गेल्या काही वर्षांपासून बहुतांश इंजिनीअरिंग, मेडिकल कॉलेज विद्यार्थ्यांना आवश्यक सुविधा उपलब्ध करून देत नसल्याचं आढळून आलंय. परिणामी काही कॉलेजमधील ठराविक शाखां-च्या जागाच कमी करण्यात येणार असल्याचं सांगण्यात येतं. प्रवेशानंतर पश्चात्ताप करण्यापेक्षा इंजिनीअरिंग, मेडिकल कॉलेजमध्ये प्रवेश घेण्यापूवीर् तिथल्या सोयी- सुविधांचा दर्जा पडताळून पाहणं आवश्यक आहे. हा प्रवेशप्रक्रियेतीलचा एक टप्पा आहे.

इंजिनीअरिंगबद्दल बोलायचं झालं तर यंत्रशाळा, प्रयोगशाळा आणि वाचनालय या महत्त्वाच्या सुविधा म्हणता येतील. त्यात प्रत्येक विद्यार्थ्यांकडे वैयक्तिक लक्ष पुरवणारे प्राध्यापकही हवे असतात. साधारणपणे पंधरा विद्यार्थ्यांमागे एक प्राध्यापक असावा, असा नियम आहे. समजा एका शाखेत वर्गात साठ विद्याथीर् असतील तर चार प्राध्यापक असायला हवेत. इंजिनीअरिंगची चार वर्षं म्हणजे प्रत्येक वर्षाला चार असे सोळा प्राध्यापक झाले आणि जर त्या कॉलेजमध्ये सिविल, कम्प्युटर्स असे पाच विभाग असतील, तर आवश्यक प्राध्यापक नियुक्त केलेले असावेत. पण कॉलेज प्राध्यापकांच्या नियुक्तीकडे लक्ष देत नाही. परिणामी शिकवण्याचा दर्जा ढासळतो.

विद्यार्थ्यांशी चर्चा केल्यावर कळलं की एका इंजिनीअरिंग कॉलेजच्या कम्प्युटर लॅबमध्ये दीडशे कम्प्युटर आहेत. मात्र त्यापैकी सहाच कम्प्युटरवर इण्टरनेट सुविधा उपलब्ध आहे. नवीनच स्थापन झालेल्या कॉलेजात तर पुरेसे वर्गच नाहीत. त्यामुळे एका इंजिनीअरिंग कॉलेजमध्ये सिविल, मॅकॅनिकल, कम्प्युटर या तिन्ही शाखांच्या विद्यार्थ्यांना सुरुवातीला एका मोठ्या हॉलमध्ये बसवलं जात होतं. सिविल इंजिनीअरिंगच्या एका विद्यार्थ्यांने सांगितलं, की प्रयोगशाळेतील उपकरणं ही जुन्या काळातील आहेत. ती हाताळायलाही मिळत नाहीत.

काही वाचनालयात कोर्सवर पुस्तकं उपलब्ध असली तरी त्यांच्या जास्त प्रती उपलब्ध नाहीत. त्यामुळे गरजेच्या वेळी ही पुस्तकं मुलांना उपलब्ध होत नाहीत.काही कॉलेजमध्ये कॅण्टीन नसतं, असलं तरी जागा अपुरी पडते. कारण विद्याथीर् हजारो आणि कॅटीनमध्ये जेमतेम दहा टेबल्स. काही कॉलेजमध्ये आवश्यक ती उपकरणं खरेदी करण्यासाठी काही कंपन्यांनी प्रायोजकत्व दिल्याचंही कळलं. पण प्रत्यक्षात ती उपकरणं खरेदी केली की नाही, हा आणखी एक वेगळा प्रश्न. वर्ग हवेशीर, वातानुकूलित असावेत, असं मतही विद्यार्थ्यांनी व्यक्त केलं. कारण ते विद्याथीर् ज्या कोचिंग क्लासेसला जातात. तिथे वातानुकूलित यंत्रणा, वैयक्तिक लक्ष, प्रॅक्टिकल्सच्या सुविधा हे सर्व मिळतं.

कॉलेजला भरपूर फी देऊनही त्या संदर्भात योग्य रिर्टन्स, सुविधा मिळत नसल्याचं मतही अनेकांनी व्यक्त केलं.वैद्यकीय महाविद्यालयातल्या सुविधा म्हणजे पॅथॉलॉजी लॅब, फार्माकॉलॉजीलाही असणारी लॅब आणि मायक्रोबायोलॉजीच्या लॅब्स, या सर्व प्रयोगशाळा अत्याधुनिक उपकरणांनी सुसज्ज असाव्यात. पण कित्येक कॉलेजमध्ये त्या चांगल्या नसतात. मेडिकलच्या विद्यार्थ्यांना शव -विच्छेदनही करावं लागतं. अनेकदा विद्याथीर् जास्त आणि शवविच्छेदनासाठी उपलब्ध मृत देहांची संख्या कमी. जोपर्यंत विद्यार्थ्याला प्रत्यक्ष विच्छेदन करून बघण्याची संधी मिळत नाही, तोपर्यंत त्यासंदर्भात नीट अभ्यास होऊ शकत नाही.

अनेकदा बॅक्टेरिआ स्लाइड्सद्वारे अभ्यासायचे असतात. त्या स्लाइड्सही कमी असतात. मेडिकल कॉलेजशी हॉस्पिटल संलग्न आहे का, याचा विद्यार्थ्यांनी सव्हेर् करणं गरजेचं आहे. हॉस्पिटल संलग्न असलं तर कधीकधी तिथे पेशण्टच नसतात. अशा वेळी विद्याथीर् अभ्यास कसा करणार? थोडक्यात, इंजिनीअरिंग आणि मेडिकल कॉलेजला प्रवेश घेताना विद्यार्थ्यांनी या सुविधांचा विचार करावा.

- गणेश आचवल

 
</text>
</doc>
