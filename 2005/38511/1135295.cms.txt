<doc>
<docno>1135295.cms.txt</docno>
<text>
 
महामुंबई
'शालेय आहार स्वयंसेवी संस्थेकडे सोपवा!'
[ Wednesday, June 08, 2005  01:04:15 am]


मुंबई (म. टा. प्रतिनिधी) : राज्यातल्या 77 लाख शाळकरी मुलांना दुपारी भोजन देण्याची शालेय पोषण आहार योजना अडचणीत सापडली आहे. त्यामुळे, या योजनेचे काम एखाद्या स्वयंसेवी संस्थेवर सोपविण्याची सूचना खासदार मुरली देवरा यांनी केली आहे.केंद सरकारची ही योजना राज्याच्या अन्न व नागरी पुरवठा मंत्रालयाद्वारे गेली 12 वषेर् राज्यात राबविली जात होती. पण युती सरकारच्या काळात धान्य खरेदीत भ्रष्टाचार झाल्याचा आरोप झाल्यानंतर हे काम गेली काही वषेर् जिल्हा परिषदा, नगरपालिका व महानगर पालिकांच्या शालेय पोषण आहार समित्यांवर सोपविण्यात आले.

पण देवरा यांनी या योजनेवर मंत्रालयातून नियंत्रण ठेवण्यास विरोध केला आहे. शालेय शिक्षण मंत्री वसंत फुरके यांना त्यांनी याबाबत पत्र पाठविले आहे. राज्यातल्या 77 लाख विद्यार्थ्यांना शालेय पोषण आहार देण्याचे व्यापक काम आहे. सरकारने या कामात गुंतण्यापेक्षा हे काम एखाद्या स्वयंसेवी संस्थेवर सोपविण्याची त्यांची सूचना आहे.मुंबईत अशा प्रकारे योजना राबविणाऱ्या 'इस्कॉन' या संस्थेच्या प्रतिनिधी मंडळाने देवरा यांची भेट घेतली. या संस्थेतफेर् सध्या ताडदेव व मिरारोडच्या शाळेतल्या विद्यार्थ्यांना दुपारचे जेवण देण्यात येते. गेल्या वर्षापासून ही योजना राबविण्यात येत असून सरकारने एका पैशाचेही साह्य दिलेले नाही.

त्यामुळे बड्या कंपन्यांकडून मदत मिळविण्याचे प्रयत्न सुरू आहेत. 25 हजार विद्यार्थ्यांना आहार देण्याची इस्कॉनची योजना असल्याचे या संस्थेचे राधाकृष्ण दास यांनी देवरा यांना सांगितले.फुरके यांनी सध्या केंद सरकारच्या या योजनेला स्थगिती दिली आहे. राज्यात शालेय पोषण आहाराची नवी योजना तयार होईपर्यंत ही योजना बंद करण्यात आली आहे.

जिल्हा परिषद व महापालिकास्तरावर तयार करण्यात येणाऱ्या समितीच्या कामावर मंत्रालयातून नियंत्रण ठेवण्याचे संकेत दिले आहेत. मात्र, अशा प्रकारे शालेय पोषण आहारावर मंत्रालयातून नियंत्रण ठेवल्यास गैरप्रकार होण्याची भीती व्यक्त होत आहे. फुरके यांनी मात्र ही भीती निरर्थक असल्याचे सांगत, भ्रष्टाचार दूर करण्यासाठी हे पाऊल उचलण्यात आल्याचा खुलासा केला आहे.

 
</text>
</doc>
