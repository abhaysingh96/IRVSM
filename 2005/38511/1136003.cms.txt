<doc>
<docno>1136003.cms.txt</docno>
<text>
 
प्रगती फास्ट
बारावीनंतरचे प्रोफेशनल पर्याय
[ Wednesday, June 08, 2005  02:56:09 pm]


सध्याची फास्ट जनरेशन बारावीनंतरच प्रोफेशन कोर्सच्या पर्यायांचा करिअरच्या दृष्टिकोनातून विचार करते. इथे तुम्ही कोणत्या शाखेतून बारावी केलं, याला विशेष महत्त्व नसतं. तुमचा अॅप्टिट्यूड आणि इण्टरेस्ट आवश्यक असतो. अशाच काही बारावीनंतर करता येणाऱ्या प्रोफेशनल कोर्सबद्दल...आर्ट्स, सायन्स, कॉमर्स, मेडिकल, इंजिनीअरिंग... अशा साचेबद्ध चौकटीतल्या अभ्यासाचा कंटाळा आला आहे का, चार-पाच वर्षांच्या दीर्घ मुदतीचा कोर्स करूनही जॉबच्या अनिश्चिततेला तोंड द्यावं लागणार आहे का, यासारख्या प्रश्नांचं उत्तर हो असेल तर काही करिअरचे वेगळे मार्ग पाहायला हवेत.

हॉटेल मॅनेजमेण्ट कोर्सला प्रवेश घेण्यासाठी कॉमन एण्ट्रन्स टेस्ट द्यावी लागते. परीक्षेत पास झाल्यावर ग्रुप डिस्कशन आणि पर्सनल इण्टरव्ह्यूनंतर विद्यार्थ्यांची निवड होते. काही प्रायवेट इन्स्टिट्यूटमध्ये निवड प्रक्रिया वेगळी आहे. कोर्सनंतर तुम्हाला हॉटेल, रेस्तराँ, एअरलाइन, क्रुझ, क्लब, केटरिंग, टूरिझम आदी सेक्टरमध्ये करिअर करता येतं. फॅशन फॅशन इण्डस्ट्रीत डिझायनिंग, जर्नलिझम, मॉडेलिंग, मर्कण्डायझिंग, फोटोग्राफी, मॅनेजमेण्ट यासारख्या प्रमुख सेक्टरचा समावेश होतो.

प्रत्येक सेक्टरमध्ये काम करण्यासाठी वेगळे कोर्स करावे लागतात. तुमच्याकडे बिझनेस स्किल असेल तर फॅशन बिझनेस कोर्स करा. ड्रॉइंगच्या विद्यार्थ्यांना डिझायनर होता येतं. अॅडव्हर्टायझिंग या क्षेत्रात क्लायण्ट सविर्सिंग, कॉपी रायटर, व्हिज्युअलायझर, प्रोडक्शन अशा विविध विभागांत स्पेशलायझेशन करता येईल. क्लायण्ट सविर्सिंग, कॉपी रायटर म्हणून काम करण्यासाठी बारावीनंतर अॅडव्हर्टायझिंग कोर्स करता येईल. व्हिज्युअलायझर आणि क्रिएटिव आटिर्स्टसाठी बॅचलर ऑफ अप्लाइड आर्ट कोर्स करता येतो. शिवाय मल्टिमीडिया आणि मास कम्युनिकेशन कोर्सचे पर्याय आहेत.

प्रोडक्शन डिपार्टमेण्टमध्ये करिअरसाठी व्हिज्युअल कम्युनिकेशन डिझाइन, मल्टिमीडिया किंवा प्रोडक्शन ट्रेनिंग कोर्सला प्राधान्य द्या. आर्ट बहुतांश इन्स्टिट्यूट बॅचलर ऑफ फाइन आर्ट किंवा डिप्लोमा इन आर्ट कोर्ससाठी प्रवेश परीक्षा घेतात. तुम्हाला पेण्टिंग, स्कल्पचर, अप्लाइड आर्ट आदी विषयांचा अभ्यास करावा लागतो. कोर्सनंतर विद्यार्थ्यांना अॅडव्हर्टायझिंग, प्रिण्ट मीडिया, फिल्म, ग्राफिक, टेक्स्टाइल इण्डस्ट्रीतील क्रिएटिव युनिटमध्ये काम करता येतं.

ज्वेलरीहे सेक्टर डिझायनिंगपुरतं मर्यादित नाही. इथे जेमॉलॉजी, डायमण्ड ग्रेडिंगपासून ज्वेलरी मॅन्युफॅक्चरिंगपर्यंतचे कोर्स करता येतात. कोर्सची फी प्रत्येक इन्स्टिट्यूटमध्ये वेगळी आहे. त्यामुळे कोर्सची निवड इन्स्टिट्यूट आणि तुमचं बजेट पाहून करावी. सिविल एव्हिएशनइथे तुम्हाला जॉब करण्यासाठी पायलट लायसन्स मिळवावं लागतं. यात स्टुडण्ट पायलट लायसनसाठी दहावीनंतर अर्ज करता येतो. प्रायव्हेट पायलट लायसन्सची परीक्षा पीसीएम हे विषय घेऊन बारावी सायन्स पास झालेल्या विद्यार्थ्यांना देता येते. परीक्षेत पास झाल्यानंतर तुम्हाला ट्रेनिंग दिलं जातं. कमशिर्अल पायलट लायसन्स फिजिक्स आणि मॅथ्स विषय घेऊन बारावी झालेल्या विद्यार्थ्यांना मिळू शकतं. दुसऱ्या शाखेतून बारावी झालेल्यांना मात्र फ्लाइंग ट्रेनिंग आणि लेखी परीक्षा देणं आवश्यक आहे. याची माहिती फ्लाइंग क्लबमध्ये मिळू शकेल.

इण्टेरिअर डिझाइन हा दोन ते तीन वर्षं कालावधीचा डिप्लोमा कोर्स आहे. कोर्सनंतर विद्यार्थ्यांना इण्टेरिअर डिझायनिंग, डेकोरेटर, थिएटर अॅण्ड सेट डिझायनर, एक्झिबिशन आणि विण्डो डिस्प्ले डिझायनर म्हणून काम करता येतं. अॅडमिशनसाठी ड्रॉइंग स्किल असणं आवश्यक आहे.सोशल वर्कतुम्हाला बॅचलर इन सोशल वर्कचा डिग्री कोर्स करता येईल. विद्यार्थ्यांना एज्युकेशन, मेडिकल, कम्युनिटी, चाइल्ड केअर, लेबर यासारख्या आवडत्या क्षेत्रात काम किंवा रिसर्च करण्याची संधी मिळते. प्रत्येक ठिकाणी कामाचं स्वरूप वेगळं आहे. त्यामुळे पहिल्या काही वर्षांतच तुम्हाला कार्यक्षेत्र ठरवावं लागेल. कम्प्युटरकित्येक सरकारी आणि प्रायवेट इन्स्टिट्यूटमधून तुम्हाला कम्प्युटर कोर्स निवडता येईल. हे कोर्स तुमच्या शिक्षणासाठी जोड म्हणूनही करता येतात.

हार्डवेअर, सॉफ्टवेअर किंवा माकेर्टिंगमध्ये करिअर करता येतं. क्रिएटिव विद्यार्थ्यांनी ग्राफिक डिझायनिंग, स्पेशल इफेक्ट्स, अॅनिमेशन कोर्सचा विचार करावा.मर्चण्ट नेव्ही पीसीएम हे विषय घेऊन बारावी झालेल्या विद्यार्थ्यांना तीन वर्षांचा बीएस्सी नेव्हिगेशन किंवा चार वर्षांचा इंजिनीअरिंग कोर्स करता येईल. टी.एस. चाणक्य इन्स्टिट्यूटमध्ये प्रवेश घेण्यासाठी आयआयटी जेईई ही प्रवेश परीक्षा द्यावी लागते. लँग्वेजयुनिव्हसिर्टी किंवा मान्यताप्राप्त इन्स्टिट्यूटमधून तुम्हाला परदेशी भाषेचे कोर्स करता येतील. फ्रेंच, जर्मन, जॅपनीज, स्पॅनिश आदी भाषेवर प्रभुत्व मिळाल्यानंतर तुम्हाला भाषांतरकार, दुभाषक म्हणून काम करता येतं.जर्नलिझम इथे प्रिण्ट आणि इलेक्ट्रॉनिक असे दोन प्रकार आहेत. यासाठी लागणाऱ्या कौशल्यात थोडा फरक आहे. त्यामुळे कोर्सदरम्यान तुम्हाला कुठे करिअर करायचंय, हे ठरवावं लागेल.

लेखन कौशल्यापासून व्यक्तिमत्त्वापर्यंत प्रत्येक गोष्टींची कसोटी पाहणारं हे क्षेत्र आहे. मीडिया सेक्टरच्या विकासामुळे इथे जॉब मोठ्या प्रमाणात उपलब्ध आहेत. ब्युटी केअरशास्त्रशुद्ध ट्रेनिंग घेतल्यानंतर तुम्हाला ब्युटी थेरपिस्ट, कन्सल्टण्ट वा माकेर्टिंग सेक्टरमध्ये करिअर करता येतं. शिवाय स्पेशलाइज्ड ट्रेनिंग आणि अनुभवाच्या आधारे स्वतंत्र बिझनेस करता येतो. स्किन, हेअर, बॉडी, मेकअप यापैकी विषय निवडून तुम्ही करिअरची दिशा निश्चित करू शकता. न्युट्रिशिअन आणि डाएटिशिअनबीएस्सी होम सायन्स करून या विषयात स्पेशलायझेशन करता येईल.

सोफिया कॉलेज आणि एसएनडीटीत हा कोर्स उपलब्ध आहे. यानंतर तुम्हाला हॉस्पिटल, जिम, फूड सेक्टरमध्ये काम करण्याची संधी मिळते. टेक्स्टाइल यात चार किंवा तीन वर्षं कालावधीचा डिझायनिंग डिप्लोमा विद्यार्थ्यांना करता येतो. शिवाय टेक्स्टाइल टेक्नॉलॉजीमध्येही कोर्सचे पर्याय आहेत. टेक्स्टाइल केमिस्ट्री किंवा इंजिनीअरिंगमध्ये बीटेक करून तुम्हाला या इण्डस्ट्रीतील रिसर्च अॅण्ड डेव्हलपमेण्ट, प्रोडक्शन क्वालिटी कण्ट्रोल, कस्टमर सविर्स आणि सेल सेक्टरमध्ये करिअर करता येतं. ट्रॅव्हल अॅण्ड टूरिझम बारावीनंतर या क्षेत्रात पदार्पणासाठी डिग्री आणि डिप्लोमा कोर्स उपलब्ध आहेत. टूरिझम डिपार्टमेण्ट, हॉटेल, इमिग्रेशन, कस्टम्स डिपार्टमेण्ट, ट्रान्सपोर्ट सविर्स, ट्रॅव्हल एजन्सीमध्ये करिअरची संधी मिळेल.

- प्रगती फास्ट टीम

 
</text>
</doc>
