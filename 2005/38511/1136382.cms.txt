<doc>
<docno>1136382.cms.txt</docno>
<text>
 
महाराष्ट्र
माऊलीच्या पालखी सोहळ्याची तयारी सुरू
[ Wednesday, June 08, 2005  07:16:53 pm]


कराड (म. टा, वृत्तसेवा) : आळंदीहून पंढरपूरला जाणाऱ्या संत ज्ञानेश्वर पालखी सोहळ्याच्या वेळेस बंदोबस्त ठेवण्यात येणार आहे. ही पालखी जात असताना त्या मार्गवर कोणत्याही प्रकारचे मनोरंजनाचे खेळ, पाळणे लावण्यास कोणत्याही खात्याने परवानगी देऊ नये, अशी सक्त ताकीद जिल्हाधिकारी सुबराव पाटील यांनी दिली आहे.

साताऱ्यात सहा जुलैला ज्ञानेश्वरांची पालखी येणार आहे. पालखी मार्गावरील अनधिकृत बांधकामे ताबडतोब हटवण्याची मोहीम तहसीलदार, सार्वजनिक बांधकाम खाते, ग्रामपंचायतींनी सुरू करावी, असे आदेश देण्यात आले आहेत. पालखी सोहळा होईल त्या ठिकाणी अग्निशमन बंब, अॅम्ब्युलन्स तैनात ठेवण्यात येणार आहे. पालखीदरम्यान वीजपुरवठा आणि पाणीपुरवठा सुरळीत राहील, याची काळजी घेण्यात यावी, अशी सूचनाही देण्यात आली आहे.

 
</text>
</doc>
