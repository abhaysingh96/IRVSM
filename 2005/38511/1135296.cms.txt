<doc>
<docno>1135296.cms.txt</docno>
<text>
 
महामुंबई
मुंबई-पुणे समर स्पेशल गेल्या कुठे?
[ Wednesday, June 08, 2005  01:05:35 am]


समीर मणियार

मुंबई : उन्हाळ्याच्या सुटीत उत्तर प्रदेश, बिहार आणि गुजरातसाठी 'समर स्पेशल' गाड्यांच्या रतीब घालणाऱ्या रेल्वे प्रशासनाने राज्यातील जनतेच्या तोंडाला मात्र पानेच पुसले आहेत. अलीकडच्या काळात मुंबई-पुणे या दोन्ही शहरांदरम्यान रेल्वेप्रवाशांची संख्या गेल्या वषीर्च्या तुलनेत वाढली आहे. मुंबई-पुणेदरम्यान 2001 साली 40 'समर स्पेशल' सोडणाऱ्या मध्य रेल्वेने गेल्या दोन वर्षात एकही समर स्पेशल सोडलेली नाही. परिणामी या सीझनमध्ये पुणे-मुंबईकरांवर मोठ्या गदीर्त हालअपेष्टांना तोंड देत प्रवास करण्याची नामुष्की ओढवली आहे.

मुंबई-पुणे दरम्यान सध्या मध्य रेल्वेच्या सहा इंटरसिटी सेवा असून, दरदिवशी त्यातून सुमारे 15 हजार प्रवासी प्रवास करतात. आरामदायी प्रवास, किफायतशीर तिकीट यामुळे उन्हाळ्याच्या सुटीतही प्रवाशांची या सहा गाड्यांनाच जादा पसंती असल्याचे चित्र आहे. मात्र, गेल्या दीड वर्षांच्या तुलनेत सर्व प्रकारच्या इंटरसिटी सेवांच्या डब्यांची संख्या वाढविणे तर दूरच पण या सर्व गाड्यांचे चार डबे कमी करून या सेवांच्या डब्यांची संख्या 92वरून 88करण्यात आली.मुंबई-पुणे-मुंबई दरम्यानची उन्हाळी सुटीतील गदीर् लक्षात घेता मध्य रेल्वेने 2001 साली 40 'समर स्पेशल' सोडल्या होत्या.

2002 साली ही संख्या एकदम शून्यावर आली. 2003 मध्ये केवळ दोनच गाड्या सोडण्यात आल्या. त्यानंतरच्या दोन वर्षांत एकही समर स्पेशल सोडण्यात आलेली नाही. असे का घडले, याबाबत रेल्वे प्रशासन तोंड उघडत नाही. रेल्वे खात्याची सूत्रे बिहारीबाबूंच्या हातात असल्याने हिंदी भाषिक पट्ट्यात मात्र 'समर स्पेशल' गाड्यांचा सुकाळ आहे.

मुंबई-पुणे दरम्यान धावणाऱ्या सिंहगड आणि डेक्कन एक्स्प्रेसला सर्व श्ाेणीचे मिळून प्रत्येकी 17 डबे असून, त्यानंतर डेक्कन क्वीन 16, इंदायणी 15, प्रगती 12 आणि इंटरसिटी एक्स्प्रेसला 11 डबे आहेत. पूवीर्च्या तुलनेत मुंबई-पुणे इंटरसिटी सेवेतील डब्यांची संख्या चारने कमी झाली असली तरी, त्यात प्रगतीचे दोन आणि डेक्कन क्वीन व इंदायणीच्या प्रत्येकी एका एअरकंडिशन डब्याचा समावेश असल्याचे एका ज्येष्ठ अधिकाऱ्याने सांगितले.

 
</text>
</doc>
