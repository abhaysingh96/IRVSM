<doc>
<docno>1136574.cms.txt</docno>
<text>
 
क्रीडा
सचिन झळकावेल शतकांचे शतक
[ Wednesday, June 08, 2005  11:35:43 pm]


नवी दिल्ली (वृत्तसंस्था) : सध्या दुखापतग्रस्त असलेल्या सचिनला दिलासा लाभेल तो माजी प्रशिक्षक जॉन राईट यांच्या उद्गारांमुळे. 'आंतरराष्ट्रीय क्रिकेटमध्ये सचिन शतकांचे शतक साजरे करील', असे भाकित राईट यांनी केले आहे. बत्तीस वषीर्य सचिनवर सध्या सर्व थरातून टीका होत असली तरी राईट यांनी मात्र त्याला पाठिंबा दर्शविला आहे. सचिन अजूनही पूवीर्प्रमाणे आपल्या लौकिकाला साजेसा खेळ करू शकेल, अशी राईट यांची धारणा आहे.

यंदाच्या मोसमात तो चमकेल अशी राईट यांना अपेक्षा असताना कोपऱ्याच्या दुखापतीने सचिनचा पिच्छा पुरविला आहे. सचिनने आतापर्यंत कसोटीत 34 तर झटपट क्रिकेटमध्ये 38 अशी एकूण 72 शतके फटकावली असून तो 100 शतके फटकावू शकतो, असे राईट यांना वाटते. साडेचार वर्षाच्या प्रशिक्षकपदाच्या कारकिदीर्त राईट यांना सचिनसारख्या महान खेळाडूच्या संपर्कात राहता आले याचा राईट यांना अभिमान वाटतो, सचिनची नम्रता वाखाणण्याजोगीच, असे राईट यांनी विस्डेन एशियाला दिलेल्या मुलाखतीत म्हटले आहे.

बेडर वीरेंदर सेहवाग तसेच अनिल कंुबळेचीही राईट यांनी तारीफ केली आहे. सेहवाग हा खास खेळाडू असून त्याच्या बेडर खेळावर राईट बेहद खूष आहेत. त्याच्या फलंदाजीवर मी कधी निर्बंध घातले नाहीत, असे सांगून राईट म्हणतात ऑस्ट्रेलियाच्या दौऱ्यापासून त्याची कामगिरी बहरत आहे. तो असाच खेळ करत राहिला तर तो महान खेळाडू होईल, असे राईट म्हणाले.

कंुबळेची तारीफ करताना राईट म्हणतात, तो असाच पुढे खेळत राहिला तर मला नवल वाटणार नाही. अजून चार वषेर् तो कसोटी किकेट खेळत राहिल असे राईट यांना वाटते. ऑफस्पिनर हरभजनच्या झंुजार वृत्तीवर राईट फिदा आहेत. संघर्ष करण्याची त्याची वृत्ती राईट यांना भावते. 'दुसऱ्या'मुळे त्याला फटका बसला असे सांगून राईट म्हणाले, हा सार प्रकारच गोंधळात टाकणारा आहे.

पर्थला जाऊन त्याने चाचण्या दिल्या पण मायदेशी परतल्यावर पुन्हा तो वादाच्या भोवऱ्यात सापडला. या साऱ्यातून तो सहीसलामत बाहेर पडेल अशी आशा राईट यांना आहे. लक्ष्मणच्या फलंदाजीचेही राईट चाहते आहेत. झटपट क्रिकेटमध्ये तो कुठल्या क्रमांकावर फलंदाजीला येतो ते महत्त्वाचे, असे शेवटी राईट यांनी सांगितले.

 
</text>
</doc>
