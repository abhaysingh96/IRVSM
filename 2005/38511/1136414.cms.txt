<doc>
<docno>1136414.cms.txt</docno>
<text>
 
देश-विदेश
शंकराचार्य परतले कांची मठात
[ Wednesday, June 08, 2005  08:09:14 pm]


कांचीपुरम (वृत्तसंस्था): शंकररामन यांची हत्या ज्या मठातील वादातून गेल्या सप्टेंबरात झाली होती, त्या कांची मठात या हत्या प्रकरणातील आरोपी शंकराचार्य जयेन्द सरस्वती आणि मठाधिपती विजयेन्द सरस्वती हे दोघे बुधवारी सात महिन्यांनंतर परतले. अनुयायी व भाविकांनी त्यांचे समारंभपूर्वक आणि धामिर्क प्रथांप्रमाणे स्वागत केले.शंकराचार्यांसाठी पुन्हा मठात हत्ती झुलले, छत्र धरले गेले आणि वाटेवरील 'सर्वतीर्थ'च्या कामाक्षी मंदिरात जयेन्द आणि विजयेन्द सरस्वती या दोघांना 'कुंभाभिषेक'ही झाला.

शेकडो भाविकांची गदीर् असलेल्या या सोहळ्यासाठी काही पत्रकारही आले होते, त्यांनी शंकराचार्यांना प्रश्ान् विचारण्याचा प्रयत्न केला. पण एकाही प्रश्नचे उत्तर न देता, वार्ताहरांना शंकराचार्यांनी 'प्रसाद' वाटला आणि महिला वार्ताहरांना कुंकूही दिले. पुरावे नष्ट करण्याचा प्रयत्न या दोघांकडून होईल, म्हणून कोर्टाने प्रथम, दोघांनाही या मठात परतण्यावर बंदी घातली होती. ती कालमर्यादा संपल्यावरही, सध्या जामीन मिळवलेले हे दोघे मुख्य मठापासून लांबच राहात होते.

अखेर बुधवारी सकाळीच वेल्लूर जिल्ह्यातील कलवै येथील देवळाची पूजाअर्चा आटोपून या दोघांनी प्रस्थान ठेवले. कांचीपुरम जिल्ह्याच्या सीमेवर पोहोचताच, 'सर्वतीर्थम्' तलावानजीक त्यांचे जंगी स्वागत करण्यात आले. याच जागी आधीच्या शंकराचार्यांकडून जयेन्द यांनी दीक्षा घेतली होती; त्यामुळे दरवेळी येथे त्यांचे 'पूर्णकुंभ' स्वागत करण्याचा प्रघातच आहे; तो आम्ही पाळला, असे येथील पुजाऱ्यांनी सांगितले.याहून अधिक तयारी कांचीपुरमच्या मुख्य मठात होती.

चंदवेली देवीच्या देवळानजीक खास मंडपच उभारण्यात आला होता. मंडपात शंकराचार्यांना बसवून त्यांच्या डोक्यावर भक्तिभावाने रेशमी वस्त्रे चढवण्यात आली. त्यानंतर हत्ती व छत्रचामरांच्या साथीने काही पावले चालत, शंकराचार्यांनी मठात प्रवेश केला. आदि शंकराचार्यांच्या प्रतिमेला त्यांनी आरती ओवाळली आणि विजयेन्द यांनी पूजेची तयारी सुरू केली. हे दोघेही आता येथेच राहणार आहेत. शंकराचार्यांच्या देखरेखीखाली चालणाऱ्या 'वेदपाठशाळे'चे ठाणेदेखील त्यांच्यासोबत वेल्लूरमध्ये हलले होते; ती मुले आणि त्यांचे शिक्षक आता कांचीपुरममध्ये आले आहेत.

 
</text>
</doc>
