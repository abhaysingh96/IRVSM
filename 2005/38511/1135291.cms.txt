<doc>
<docno>1135291.cms.txt</docno>
<text>
 
महामुंबई
झोपडीवासीयांना पावसाळ्यात दिलासा ?
[ Wednesday, June 08, 2005  01:01:14 am]


मुंबई (म. टा. प्रतिनिधी) : मुंबईतील 1995 ते 2000 या कालावधीतील झोपड्यांच्या पुनर्वसनासंदर्भात मंगळवारी सरकारचे प्रतिनिधी व स्वयंसेवी संस्था यांच्यासमवेत राज्याचे अॅडव्होकेट जनरल रवी कदम यांनी चर्चा केली. या चचेर्तून ठोस काही निघाले नसले, तरी पावसाळ्यापुरता झोपडीवासींना दिलासा मिळण्याची शक्यता आहे.

हायकोर्टाच्या सूचनेनुसार मंगळवारी अॅडव्होकेट जनरल यांच्या दालनात झालेल्या या बैठकीत नगर विकास, गृहनिर्माण व महसूल खात्याचे सचिव तसेच विविध स्वयंसेवी संस्थांचे प्रतिनिधी हजर होते. पावसाळा तोंडावर आल्याने तोडल्या गेलेल्या झोपड्यांतील रहिवाशांना त्यांच्या मूळ जागी राहू द्यावे, अशी भूमिका मेधा पाटकर यांनी मांडली.

पुनर्वसन व्हावयाच्या झोपड्यांच्या संख्येबाबत यावेळी सरकार व पाटकर यांच्यात मतभेद झाल्याचे समजते. पुनर्वसनाच्या मुद्द्यावर हायकोर्टात केलेल्या नोटिस ऑफ मोशनमधील भूमिकेवर सरकार ठाम असल्याचे यावेळी अॅडव्होकेट जनरल रवी कदम यांनी स्पष्ट केले.

 
</text>
</doc>
