<doc>
<docno>1136436.cms.txt</docno>
<text>
 
लेख
सरकार तर बनले; पुढे काय?
[ Wednesday, June 08, 2005  08:22:05 pm]


भाजपसाठी या पोटनिवडणुका म्हणजे एक मोठा आघात आहे. पण लोकांना बदल हवा होता नि तो त्यांनी करून दाखवला. या दणदणीत पराभवाला परीर्करांनी दोन कारणं पुढे केलीत. एक म्हणजे संबंधित मतदारसंघांमधला भाजपचा मर्यादित मताधार नि दुसरं नवखे उमेदवार.यशासारखं दुसरं काहीच नसतं असं म्हणतात; ते खरं असावं. गोव्यातल्या काँग्रेस पक्षाला पाहून याची प्रचीती येतेय. जो काँग्रेस पक्ष चार-पाच महिन्यांपूवीर् गलितगात्र होऊन पडला होता, त्याला पोटनिवडणुकांमधल्या विजयाने नवसंजीवनी लाभलीय.

काँग्रेस नेत्यांच्या चेहऱ्यावरचं हासू परतलंय. सत्तेने येणारा आत्मविश्वास त्यांच्या वागण्यातून ठायीठायी प्रतीत होतोय. एवढंच नव्हे, तर ज्या मनोहर परीर्करांनी त्यांना दे माय धरणी ठाय करून सोडलं होतं, त्या परीर्करांनाच त्यांनी आपल्या टीकेचं लक्ष्य करायचं ठरवलंय...गोव्यात काँग्रेसचं सरकार तर बनलं. याचसाठी केलेला अट्टहास अखेर पुरा झाला. पण मुख्यमंत्री प्रतापसिंह राणे यांच्यासमोरच्या आव्हानांना आता खरी सुरुवात होतेय. सत्तेवर येईपर्यंत एकत्र लढायचं नि सत्ता आल्यानंतर एकमेकांकडे पाठ फिरवून उभं राहायचं, हा इथल्या काँग्रेस नेत्यांचा ट्रेडमार्क आहे.

मंत्रीपदांवरून काँग्रेसमध्ये प्रचंड धुसफूस असल्याच्या चर्चा गोव्यात रंगताहेत. त्या खऱ्या असतील तर या सरकारचे भवितव्य काय असेल, याची कल्पनाच केलेली बरी.पूवीर्च्या जंबो मंत्रिमंडळांचे दिवस आता संपलेत. 40 सदस्यांच्या गोवा विधानसभेत 12जणांचंच मंत्रिमंडळ बनू शकतं. त्यातील राणे, डॉ. विली डिसोजा नि सुदिन ढवळीकर यांनी अगोदरच मंत्रीपदाची शपथ घेतलीय. निवडून आलेल्या बाबुश मोन्सेरात, पांडुरंग मडकईकर, दिगंबर कामत नि मिकी पाशेको यांना त्यांच्या 'त्यागा'चं फळ द्यावंच लागणार. म्हणजे बारातली सात मंत्रीपदं इथंच गेली. प्रदेशाध्यक्ष रवी नाईक यांनी स्पधेर्तून मागं व्हायचं ठरवलं, तरी लुईजिनो फालेरो नि दयानंद नावेर्कर या ज्येष्ठ नेत्यांना मंत्रिमंडळात स्थान मिळणारच.

नाईक यांनीही स्वत:साठी आग्रह धरला, तर राणेंच्या समस्यांपुढे आणखीनच वाढ! म्हणजेच काँग्रेसच्या उर्वरित 10 आमदारांपुढे आहेत ती फक्त दोन-तीन मंत्रीपदांची गाजरं. काँग्रेसच्या दृष्टीने या तफावतीतच आगामी असंतोषाची बीजं पेरली आहेत. स्थिर सरकारचा मुद्दा लावून धरूनही गोव्यातल्या मतदारांनी भाजपला नाकारलं. हेच स्थिर सरकार काँग्रेसचे नेते पक्षात एवढा विसंवाद असतानाही कसं देणार, याचीच उत्सुकता गोव्यात सर्वांना आहे. राणे अनुभवी आहेत; पण गोव्याच्या निसरड्या राज-कारणात ही कसरत त्यांना कितपत जमते, यावरच सारं अवलंबून आहे.भाजपसाठी या पोटनिवडणुका म्हणजे एक मोठा आघात आहे. अशा दणदणीत पराभवाची त्यांनी कल्पना केली नसावी.

मतांच्या टक्केवारीत वाढ वगैरे दावे निरर्थक आहेत. आपल्या राजवटीत केलेल्या विकासकामांच्या आधारे भाजपने या पोटनिवडणुकांमध्ये मतं मागितली होती. पण लोकांना बदल हवा होता नि तो त्यांनी करून दाखवला. या दणदणीत पराभवाला परीर्करांनी दोन कारणं पुढे केलीत. एक म्हणजे संबंधित मतदारसंघांमधला भाजपचा मर्यादित मताधार नि दुसरं नवखे उमेदवार.एक मडगाव सोडला, तर ताळगाव, कुंभारजुवे, बाणावली नि पैंगीण हे चारही मतदारसंघ भाजपचे नव्हते, हे खरंच आहे. पण मडगावातला दिगंबर कामतांचा कमी फरकाने का होईना विजय पाहिला, तर हा मतदारसंघही भाजपचा नाही, हे सिद्ध झालंय.

कामत यापूवीर् तीनवेळा भाजपच्या तिकिटावर निवडून आलेत. त्यांची वैयक्तिक लोकप्रियता मडगावात अमाप आहे. तिनेच यावेळी त्यांना तारून नेण्यात मदत केली. मग हीच लोकप्रियता त्यांना भाजपच्या तिकिटावर लढत असतानाही जिंकून देत नव्हती, हे कशावरून? मडगावाच्या मतदारांची निष्ठा कामतांच्या प्रति आहे हे परीर्करांनीही मान्य केलं यातच सर्व काही आलं.मडगावाप्रमाणे अन्य मतदारसंघांमध्येही भाजपचे उमेदवार नवखे होते. खरं तर भाजपचं या मतदारसंघांत दुसऱ्या फळीचं नेतृत्वच नाही. तरीही पैंगिणीत रमेश तवडकरासारख्या तरुणाने ईजिदोर फर्नांडिसासारख्या बड्या प्रतिर्स्पध्याला धूळ चारली, ती आपल्या वेळीप समाजाच्या पाठिंब्याच्या जोरावर.

अन्यत्र असा पाठिंबा मिळवण्याचे भाजपचे प्रयत्न फसले नि त्याला दारूण पराभवाला सामोरं जावं लागलं.राजीनामा दिलेले आमदार हे सारे पूवीर् भाजपचे आमदार असल्यामुळे तिथे पक्षाला दुय्यम नेतृत्व उभारता आलं नाही, अशी सबब परीर्कर सांगतात. बाबुश, ईजिदोर, मडकईकर ही मंडळी भाजपची ध्येय-धोरणं शिरोधार्य मानून आपली सारी हयात पक्षाशी एकनिष्ठ राहण्यासाठी पक्षात आली आहेत, असं जर परीर्करांना वाटत होतं तर मग बोलणंच खुंटलं.

किंबहुना तसं होणार नाही अशी खूणगाठ बांधूनच त्यांनी तिथे भावी काळासाठी मोचेर्बांधणी करायला हवी होती. पण ते झालं नाही अन् त्याचा जबर फटका भाजपला सोसावा लागला.गोव्यात सत्तेवर येण्यापूवीर् भाजप विरोधी पक्षच होता. पण ते वेगळं नि सत्तेचं पाणी चाखल्यानंतर विरोधी बाकांवर बसणं वेगळं. गेली पाच वर्षं भाजप गोव्यात नेहमी सत्तेवर राहिला नि ती त्यांनी उपभोगलीही. आता विरोधी पक्षाची भूमिका निभावताना भाजपची कामगिरी काय असेल हे पाहण्याजोगं ठरेल. आम्ही सक्षम विरोधकाचं काम करणार, अशी ग्वाही परीर्करांनी दिलीय. कधीकधी हाही अनुभव घेतलेला बरा असतो!!

- भगवान परब

 
</text>
</doc>
