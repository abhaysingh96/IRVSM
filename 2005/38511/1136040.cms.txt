<doc>
<docno>1136040.cms.txt</docno>
<text>
 
महामुंबई
बीएसएनएलच्या कारभाराचा असाही फटका
[ Wednesday, June 08, 2005  03:02:05 pm]


मुंबई टाइम्स टीम
डोंबिवली : बीएसएनएलच्या फोनच्या बिलांबाबतच्या तक्रारी संबंधितांना कळवण्याची सूचना केली जाते. पण अधिकारी या तक्रारींची दखल घेत नसतील तर कोणाकडे दाद मागावी असा प्रश्न डोंबिवलीचे एम. व्ही. पुरुषोत्तमन यांना पडला आहे.

शास्त्रीनगर भागात राहणारे पुरुषोत्तमन यांच्याकडे कल्याण एक्स्चंेजचा बीएसएनएलचा फोन आहे. या फोनला एसटीडी सेवा आहे. परंतु ही त्यासाठी लागणारा कोड कोणालाही माहिती नसताना त्यांच्या नंबरवरून एसटीडी फोन करण्यात आल्याचं त्यांच्या लक्षात आलं. हे फोन एका विशिष्ट नंबरला केल्याचं आढळलं. यासाठी आकारलेलं बिल 34,150 एवढं असल्याचं पाहून त्यांनी बीएसएनएलकडे त्याची तक्रार केली. त्यानंतरही 6,996 इतकं बिल आलं. दोन्ही बिलांची रक्कम मिळून 41,146 एवढं झालं. ते बिल भरून हे एसटीडी कॉल न केल्याची तक्रार बीएसएनएलकडे करण्यात आली.

मात्र त्याची दखल घेतली नाही. त्यानंतर संबंधित नंबर कोणाचा आहे, याचा शोध घेण्याचाही त्यांनी प्रयत्न केला. परंतु तो नंबर कोणाचा आहे हे समजू शकलं नाही. त्यामुळे या प्रकरणाची दखल घेऊन न्याय देण्याची विनंती करणारं पत्रं त्यांनी बीएसएनएलच्या संबंधित अधिकाऱ्यांना वेळोवेळी पाठवली. पण त्याकडेही दुर्लक्ष करण्यात आलं. गेल्या दोन वर्षांत केवळ पत्र पोहोचल्याची दखल घेण्याखेरीज काहीच झालेलं नाही. त्यामुळे बिलापोटी भरलेली रक्कम परत मिळण्याची कोणतीही शक्यता दिसत नसल्याने वकिलाकरवी नोटीस पाठवली. अनेकवेळा पाठपुरावा करून पुरुषोत्तमन यांनात्यांची रक्कम परत मिळालेली नाही. शिवाय त्यांचा फोनही काढून टाकण्यात आलेला आहे.

 
</text>
</doc>
