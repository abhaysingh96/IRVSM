<doc>
<docno>1135290.cms.txt</docno>
<text>
 
महामुंबई
8 माजी आमदारांचा राष्ट्रवादीत प्रवेश
[ Wednesday, June 08, 2005  12:58:32 am]


मुंबई (म. टा. प्रतिनिधी) : शिवसेना-भाजपपासून काँग्रेस, समाजवादी पक्ष ते जनता दल अशा विविध पक्षांच्या 16 पदाधिकाऱ्यांना मंगळवारी राष्ट्रवादी काँग्रेसमध्ये प्रवेश देण्यात आला. यावेळी पक्षाध्यक्ष शरद पवार, प्रदेशाध्यक्ष अरुण गुजराथी आदी उपस्थित होते.

त्यात भाजपचे हेमेंद मेहता, अभिराम सिंह, बाळासाहेब साळुंखे, नरसिंग मेंगजी या चार माजी आमदारांचा समावेश आहे. याशिवाय शिवसेनेचे चिपळूणचे माजी आमदार भास्कर जाधव, भारिप बहुजन महासंघाचे माजी मंत्री दशरथ भांडे, विधानसभेचे माजी उपाध्यक्ष व शेतकरी संघटनेचे माजी आमदार मोरेश्वर टेंभुणेर्, समाजवादी पक्षाचे माजी आमदार सुहेल लोखंडवाला, चंदपूर जिल्हा युवक काँग्रेसचे कोषाध्यक्ष मनोज काछेल्ला, चंदपूरचे जिल्हा परिषदेचे माजी उपाध्यक्ष अॅड. गोविंद भेंडारकर, जिल्हा परिषद सदस्य विनोद अहिरकर, जनता दलाचे ठाण्यातील माजी नगरसेवक दशरथ पाटील आदींना मंगळवारी पक्षात प्रवेश देण्यात आला.

 
</text>
</doc>
