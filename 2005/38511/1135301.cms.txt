<doc>
<docno>1135301.cms.txt</docno>
<text>
 
महामुंबई
शर्विल पाटील, स्वाती तरवडे राज्यात पहिले
[ Wednesday, June 08, 2005  01:13:00 am]


मुंबई (म. टा. प्रतिनिधी) : मार्च 2005मध्ये घेण्यात आलेल्या बारावीच्या परीक्षेत कोल्हापूरचा शविर्ल प्रदीप पाटील आणि लातूरची स्वाती गोविंदराव तरवडे या विज्ञान शाखेच्या विद्यार्थ्यांनी राज्यातून संयुक्तरित्या गुणवत्ता यादीत प्रथम क्रमांक पटकावला. या दोघांनीही 600 पैकी 586 (97.67 टक्के) मार्क मिळवून आघाडी घेतली. मुंबई विभागातून कल्याणच्या बिर्ला कॉलेजचा अमित राजनारायण सिंग 576 मार्क मिळवून प्रथम क्रमांकाचा मानकरी ठरला.यंदा मुंबईसह राज्यभरात बारावीचा निकाल कमी लागला आहे. राज्यात तो 61.93 टक्के, तर मुंबईत 74.80 टक्के इतका आहे.

गेल्या वर्षी राज्याचा निकाल 66.26 टक्के, तर मुंबईत 77.38 टक्के इतका होता. मार्च, 2005मध्ये झालेल्या या परीक्षेला राज्यभरातून एकूण 10 लाख 11 हजार 140 विद्याथीर् बसले होते. त्यापैकी सहा लाख 26 हजार 201 विद्याथीर् उत्तीर्ण झाले आहेत. मुंबईतील दोन लाख 17 हजार 233 विद्यार्थ्यांपैकी एक लाख 62 हजार 488 विद्याथीर् उत्तीर्ण झाले.राज्यभरात मुंबईचा निकाल सर्वाधिक असून त्याखालोखाल पुणे विभागाचा (67.52) आहे. सर्वात कमी निकाल नागपूरचा (48.07) आहे. लातूर विभागातून सर्वाधिक कमी म्हणजे 65 हजार 407 विद्याथीर् बसले होते. त्यापैकी 59.29 टक्के विद्याथीर् उत्तीर्ण झाले. इतर विभागांमध्ये औरंगाबाद (58.63), कोल्हापूर (66.72), अमरावती (51.79) नाशिक (56.21) अशी निकालांची टक्केवारी आहे.विविध विद्याशाखांमध्ये राज्यातून विज्ञान (80.29), आर्ट्स (57.50), कॉमर्स (77.36) आणि एमसीव्हीसी (60.67) अशी उत्तीर्णांची टक्केवारी आहे. नियमित आठ लाख 68 969 पैकी पाच लाख 91 हजार 16 विद्याथीर् उत्तीर्ण झाले. ही टक्केवारी 68.01 इतकी आहे. एक लाख 42 हजार 171 फेरपरीक्षाथीर्ंपैकी (रिपीटर) केवळ 35 हजार 185 विद्याथीर् उत्तीर्ण झाले. उत्तीर्णांची टक्केवारी 24.75 टक्के इतकी आहे.परीक्षेतील कॉपीसारख्या प्रकारांना आळा घालण्यासाठी इंग्रजीसाठी यंदा प्रथमच बहुसंची प्रश्नपत्रिका योजना वावरण्यात आली होती. त्यामुळे कॉपीच्या गैरप्रकाराला आळा घालण्यात काही प्रमाणात यश आल्याचे माध्यमिक व उच्च माध्यमिक परीक्षा मंडळाच्या विभागीय प्रमुख विजयाशील सरदेसाई यांनी 'मटा'ला सांगितले. तसेच यंदा प्रथमच आयटी या विषयासाठी ऑनलाइन परीक्षा घेण्यात आली होती.

शविर्लचे स्वप्न शास्त्रज्ञ होण्याचे

कोल्हापूर (म. टा. वृत्तसेवा) : बारावीच्या परीक्षेत कोल्हापूर विभागात आणि महाराष्ट्रात पहिला आलेल्या शविर्ल पाटील याची मेकॅनिकल इंजीनिअर होण्याची इच्छा आहे. या क्षेत्रात विशेष संशोधन करून चांगला शास्त्रज्ञ होण्याचे स्वप्न असल्याचे शविर्लने सांगितले. अभ्यासाबरोबरच मी फक्त दूरदर्शनचे कार्यक्रम पाहिले आणि खेळांमध्ये भाग घेतला. रोज फक्त तीन ते चार तास अभ्यास करून हे यश मिळवले. चांगल्या गुणांनी उत्तीर्ण होऊ असा विश्वास पहिल्यापासून होता, असे सांगताना शविर्लच्या चेहऱ्यावर आनंद ओसंडून वाहत होता. 'विवेकानंद पॅटर्न'चा खूप फायदा झाला आणि आई-वडिलांचे प्रोत्साहन मिळाल्यामुळे हे यश मिळवू करू शकलो, असे तो म्हणाला. त्याचे वडील मुंबईत स्टेट बँकेत मॅनेजर आहेत. तो कोल्हापूरला आजोळी शिकायला होता. आतापर्यंतच्या सर्व चाचणी परीक्षांमध्ये त्याने 52 पैकी 50 गुण मिळवले आहेत. त्याच्या हुशारीमुळे तो निश्चित पहिला येणार असा आपल्याला विश्वास होता, असे त्यांच्या आजीने सांगितले.

मुंबईत 'र्गल्स शायनिंग'

मुंबई (म. टा. प्रतिनिधी) : राज्यात सर्व विभागांमध्ये मुलांचे वर्चस्व अबधित असले तरी, मुंबईत मात्र, बारावीच्या निकालांना 'र्गल्स शायनिंग'चीच किनार लाभली आहे. तसेच, मुंबई आणि उपनगरांबरोबरच ठाणे, कल्याण, रायगड या भागातील विद्यार्थ्यांनीही लक्षणीय यश मिळविले. बारावीच्या परीक्षेत यंदाही 'र्गल्स पॉवर' दाखवत मुलींनी आघाडी घेतली. मुंबईतून डी. जी. रूपारेल कॉलेजची नुपूर सुखलाल खैरनार ही सायन्स शाखेची विद्याथिर्नी 574 (95.67 टक्के) मिळून मुलींमधून पहिली आली आहे. मुंबईत उत्तीर्णांमध्ये मुलांच्या तुलनेत मुलींची संख्या अधिक आहे. मुंबई विभागातून 82 टक्के विद्याथिर्नी, तर 69 टक्के विद्याथीर् उत्तीर्ण झाले आहेत. अपंगांमधून रूपारेलचा अक्षय उदय भट 88 टक्के मिळवून पहिला आला. तर, रात्रशाळेतून ललित कृष्ण कदम हा विक्रोळीच्या विकास कनिष्ठ कॉलेजचा विद्याथीर् 80.33 टक्के मार्क मिळवून प्रथम क्रमांकावर झळकला. मागासवगीर्यांमधून रूपारेलच्याच अनिकेत अशोक खाडे या विद्यार्थ्याने 566 (94.33 टक्के) मार्क मिळवून यश संपादित केले. विविध विद्याशाखांमधून संदीप प्रकाशभाऊ गांगुंडी (सायन्स-93.33), देवयानी सुधाकर गानू (आर्ट्स-86.67), जेनिल राजेश शाह (कॉमर्स-91.33), थरसोफिया जयराज नाडर (एमसीव्हीसी-83.17) हे विद्याथीर् प्रथम आले आहेत. मुंबई आणि उपनगरातून 167, ठाण्यातून 20 आणि रायगडमधून चार विद्याथीर् गुणवत्ता यादीत झळकले आहेत. कॉलेजांमध्ये रुपारेलचे सर्वाधिक, 14 विद्याथीर् गुणवत्ता यादीत आले आहेत. त्याखालोखाल स्वामी विवेकानंद (8), राम नारायण रुईया (7), साठ्ये (5), जयहिंद(3), फादर अॅग्नेल (3) या कॉलेजांचे विद्याथीर् गुणवत्तायादीत झळकले आहेत

.--------------

ठाण्याचा निकाल 78.96 टक्केठाणे (म. टा. प्रतिनिधी) : मुंबई विभागीय मंडळातून पहिला येण्याचा मान मिळवणाऱ्या अमित राजनारायण सिंगसह ठाणे जिल्ह्यातून 78.96 टक्के विद्याथीर् बारावी उत्तीर्ण झाले आहेत. जिल्ह्यातून परीक्षा देणाऱ्या 62148 विद्यार्थ्यांपैकी 49070 विद्याथीर् उत्तीर्ण झाले. मुख्य गुणवत्ता यादीत जिल्ह्यातील सहा विद्यार्थ्यांना स्थान मिळाले आहे.अमित सिंग (96 टक्के), टी. के. जिथीन गंगाधरन (95.33 टक्के), कातिर्क चंदमोहन दुआ (94.33 टक्के), श्वेता अविनाश जोशी (93.50 टक्के), गौरव गांधी (93.50 टक्के), रयन लोविना हेंदी (93.33 टक्के) या विद्यार्थ्यांनी गुणवत्ता यादीत स्थान मिळवले आहे. जिल्ह्यातून एकूण 20 विद्याथीर् गुणवत्ता यादीत झळकले. त्यात सर्वसामान्य गुणवत्ता यादीत सहा, व्होकेशनलच्या यादीत सात, सायन्समध्ये पाच, कलाशाखेत एक, आणि एमसीव्हीसीमध्ये सात यांचा समावेश आहे. पुन्हा परीक्षेस बसलेल्या विद्यार्थ्यांपैकी 41.21 टक्के विद्याथीर् पास झाले. दोन वर्षांपूवीर् दहावीच्या गुणवत्ता यादीत पहिल्या आलेल्या मल्लिका घारपुरेने गणित विषयात प्रथम क्रमांक मिळवला.तालुक्यात सर्वाधिक निकाल उल्हासनगरचा (88.38) तर सगळ्यात कमी निकाल भिवंडीचा (57.72) लागला. कल्याण (ग्रामीण) (61.73 टक्केे), अंबरनाथ (82.16 टक्के), मुरबाड (76.11 टक्के), शहापूर (79.18 टक्के), वाडा (71.29 टक्के), मोखाडा (79.76 टक्के), विक्रमगड (76.65 टक्के), जव्हार (73.73 टक्के), तलासरी (78.50टक्के), डहाणू (69.80 टक्के), पालघर (73.86 टक्के), वसई (80.14 टक्के), ठाणे (80.32 टक्के), नवी मुंबई (81.07 टक्के), भाईंदर (77.73 टक्के), कल्याण-डोंबिवली (81.09 टक्के), उल्हासनगर (88.38 टक्के) आणि भिवंडी (66.87 टक्के) असा निकाल लागला आहे.

 
</text>
</doc>
