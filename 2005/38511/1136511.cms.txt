<doc>
<docno>1136511.cms.txt</docno>
<text>
 
अग्रलेख
गोंधळ कायम!
[ Wednesday, June 08, 2005  09:53:31 pm]


गोव्यातील प्रतापसिंह राणे यांचे सरकार उरलेल्या दोन वर्षांचा काळ पूर्ण करेल का, असा प्रश्ान् लगेचच निर्माण झाला आहे. गोव्यातील 40 सदस्यांच्या विधानसभेत सत्ताधारी आघाडीचे स्पष्ट बहुमत आहे. पण काँग्रेसमधील रवी नाईक, लुई फालेरो, दयानंद नावेर्कर या नेत्यांना खूष ठेवत सरकार चालविणे राणे यांच्यासाठी सोपे नाही. मुळात त्यांना अशा पद्धतीने सरकार चालविण्याची सवय नाही आणि ते मान्यही नाही. पण गेल्या काही वर्षांपासून गोव्यातील जनतेने कोणत्याच पक्षाला स्पष्ट बहुमत न दिल्याने काँग्रेस आणि भारतीय जनता पक्ष यांना आपल्याच पक्षांतील असंतुष्टांची मजीर् राखत सरकार चालविण्याची वेळ आली आहे.

मंगळवारी झालेल्या शपथविधी समारंभावर प्रदेश काँग्रेसचे प्रवक्ते आणि आमदार जीतेंद देशप्रभू यांनी बहिष्कारच घातला. राष्ट्रवादी काँग्रेस आणि मगोप यांच्या आग्रही भूमिकेमुळेच राणे मुख्यमंत्री झाले, अशा आशयाचे विधान करून त्यांनी गोंधळ उडवून दिला आहे. काँग्रेसच्या आमदारांना मुख्यमंत्रीपदी प्रतापसिंह नको होते आणि केवळ राष्ट्रवादी काँग्रेस तसेच मगोप यांच्या दबावामुळे त्यांना ते पद देण्याची वेळ पक्षश्ाेष्ठींवर आली, असा त्यांच्या विधानाचा अर्थ निघतो. देशप्रभू हे मोठे नेते नसले तरी राणे यांच्या वाटेत अनेक काटे आहेत, हे त्यांनी दाखवून दिले आहे.

राणे यांच्याबरोबर राष्ट्रवादी काँग्रेसचे विल्फ्रेड डिसोझा आणि मगोपचे सुदिन ढवळीकर यांचाही शपथविधी झाला. विली डिसोझा यांना उपमुख्यमंत्रीपदच मिळाले आणि त्यांच्या पक्षाचे मिकी पाशेको हेही मंत्री होणार, असे दिसत आहे. आमच्या पक्षाचे दोनच आमदार असले तरी सरकार आमच्यावर अवलंबून आहे, असे डिसोझा यांनी सांगितल्याने तेही राणे यांना शांतपणे कारभार करू देतील का, ही शंका आहे. रवी नाईक, दयानंद नावेर्कर आणि लुई फालेरो या मुख्यमंत्री होऊ इच्छिणाऱ्या तिघा नेत्यांना आता किमान मंत्री होण्याची इच्छा असणारच. त्यापैकी रवी नाईक यांना ते प्रदेशाध्यक्ष असल्याच्या कारणास्तव मंत्रिमंडळात घेतले नाही, तर ते राणे यांना निश्चितच बाहेरून त्रास देत राहतील.

गोव्यामध्ये मंत्रिमंडळ फक्त 16 जणांचेच असू शकते. त्यापैकी मुख्यमंत्र्यांसह तीन जणांचा शपथविधी मंगळवारीच झाला आहे. राष्ट्रवादी काँग्रेसच्या मिकी पाशेको यांना आणि फालेरो तसेच नावेर्कर या नेत्यांना मंत्री केल्यानंतर काँग्रेसच्या केवळ सहाच आमदारांना राणे यांच्या मंत्रिमंडळात स्थान मिळू शकेल. त्यामुळे पक्षात अस्वस्थता आहे. अशा स्थितीत स्थिर सरकार देणे हे राणे यांच्यापुढे मोठेच आव्हान आहे. विरोधी पक्षनेते आणि माजी मुख्यमंत्री मनोहर परीर्कर यांनी सध्या शांत राहण्याचे ठरविले असून, आम्ही विरोधी पक्षाची भूमिका योग्य प्रकारे पार पडू असे म्हटले आहे.

राणे यांनी मात्र आपण शिक्षण, उद्योग, आरोग्य यांकडे लक्ष देणार आहोत आणि चित्रपट महोत्सव भरविणे हा प्राधान्याचा विषय नाही, असे सांगून परीर्कर यांना डिवचले आहे. पण चित्रपट महोत्सवासारख्या उपक्रमामुळे जगभरातील पर्यटक आणि चित्रपट अभ्यासक गोव्यात येणार असतील, तर परीर्कर यांनी त्या संदर्भात घेतलेले निर्णय चुकीचे आहेत वा ती उधळपट्टी होती, असे म्हणून चालणार नाही. किंबहुना तिथे आंतरराष्ट्रीय आणि भारतीय चित्रपटविषयक संग्रहालय आणि ग्रंथालय उभे राहिले, दुमिर्ळ चित्रपट पाहण्याची सोय झाली, त्या विषयाचे काही अभ्यासक्रम सुरू झाले, तर गोव्याचा फायदाच होईल. त्यामुळे राणे यांनीही जुन्या निर्णयांची चौकशी, ते रद्द करणे असे प्रकार करण्याऐवजी दोन वषेर् स्थिर व चांगले सरकार दिल्यास जनतेला ते आवडेल.

 
</text>
</doc>
