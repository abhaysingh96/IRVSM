<doc>
<docno>1136582.cms.txt</docno>
<text>
 
अर्थव्यवहार
जोरदार उसळी!
[ Wednesday, June 08, 2005  11:50:57 pm]


मुंबई (म. टा. बाजार प्रतिनिधी) : कच्च्या तेलाच्या किंमतीत झालेली घट आणि बँकांच्या सुसूत्रिकरणासाठी रिझर्व बँकेने दिलेल्या संमतीमुळे देशी तसेच परदेशी संस्थात्मक गुंतवणुकदारांनी जोरदार खरेदी केली. त्यामुळे बुधवारी सेन्सेक्सने 77 अंशाची मोठी उसळी घेतली. बँक आणि आयटी कंपन्यांच्या समभागांची गुंतवणुकदारांनी मोठ्या प्रमाणात खरेदी केली.

तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा सेन्सेक्स प्रारंभी 6768.20 अंशावर होता. त्यानंतर दिवसभरात तो 6862.83 ते 6768.20 दरम्यान वरखाली होऊन 6858.24 अंशावर स्थिरावला.स्टेट बँक ऑफ इंडिया, बँक ऑफ बडोदा, आयसीआयसीआय बँक, बँक ऑफ इंडिया, इंडियन ओव्हरसिज बँक आणि अलाहाबाद बँक तसेच रिलायन्स इंडस्ट्रिज, आयटीसी, सत्यम कम्प्युटर, टीसीएस आणि इन्फोसिस यांना जोरदार फायदा झाला आहे.

 
</text>
</doc>
