<doc>
<docno>1136015.cms.txt</docno>
<text>
 
महामुंबई
आदिवासींच्या जीवनात फुलला मळा
[ Wednesday, June 08, 2005  02:58:44 pm]


आदिवासींचा जिल्हा म्हणून ठाणे जिल्हा ओळखला जातो. इथले आदिवासी निरक्षरता, अज्ञान, अंधश्रद्धा आणि दारिद्य यामुळे धनिकांच्या घरी मोलमजुरी करून जीवन जगतात. कातकरी समाजातील बहुसंख्य आदिवासी विटभट्टीवर काम करतात. असं असलं तरी रोजगारासाठी त्यांना सातत्याने स्थलांतर करावं लागतं. पण आता राज्य सरकारने आदिवासी विकास विभागाच्या योजनांच्या माध्यमातून हे स्थलांतर थांबवून आदिवासींना गावातच स्वयंरोजगार मिळवून देण्यात यश मिळवलं आहे.

भिवंडीतालुक्यातील वडवली गावातील पाच आदिवासी कुटुंबांनी सामूहिकरित्या लघुउपसा जलसिंचन योजनेचा फायदा स्वत:ची शेतजमीन फुलवण्यासाठी केला आहे.वडवली गावचे रघुनाथ चांगो वाघे, झीपर जानको, वाघे, शंकर जानू वाघे, वामन लडकू वाघे आणि मिठाराम हाल्या जाधव हे 35 ते 50 वयोगटातील आदिवासी कातकरी सावकाराच्या शेतावर भातलावणी आणि भिवंडी तालुक्यात विटभट्टीवर काम करायचे.

प्रत्येकाची किमान चार-चार एकर शेतजमीन आहे. पाचही जण दारिद्यरेषेखालील कुटुंबातील होते. त्यांना गावातील आदिवासी समाजाचे कार्यकतेर् मधुकर हिलम भेटले व त्यांनी या आदिवासी विकास विभागाचे प्रकल्प अधिकारी जे.के. राठोड यांची भेट घालून दिली. या भेटीने त्यांचं जीवनच बदलून गेलं. या आदिवासी कातकरी बांधवांना विटभट्टीवर जावून तुटपुंजा रोजगार मिळण्यापेक्षा भातशेतीवर मजुरी करण्यापेक्षा स्वत:ची जमीन लागवडीखाली आणली तर तुम्हाला स्वत:च्या जमिनीत चार पैसे मिळवता येतील त्यांच्या जमिनीच्याशेजारी बारमाही वाहणारा पाण्याचा ओहोळ होता. या ओहोळावर लघु उपसा जलसिंचन योजना राबवून पाणी घेता येईल.

भाजीपाला चांगला पिकवता येईल. त्यासाठी आदिवासी विकास योजना त्यांच्या मदतीसाठी सदैव तयार आहे, याची कल्पना राठोड यांनी दिली व त्या पाचही आदिवासींना योजनेचा फायदा घेण्यासाठी प्रवृत्त केलं.सामाजिक कार्यकतेर् हिलम यांनी या पाचही जणांना शहापूरच्या आदिवासी विकास प्रकल्प कार्यालयात नेऊन त्यांना केंद सरकारच्या लघु उपसा जलसिंचन योजनेंतर्गत विशेष केंदीय अर्थसहाय्य मिळवून देण्यासाठी योजना सादर केली. राठोड यांनी या आदिवासींची प्रत्यक्ष योजनेचा लाभ घेण्याची मानसिकता विचारात घेऊन ठाण्याच्या आदिवासी अप्पर आयुक्तांकडे सादर करून मंजुरी मिळवून घेतली.

आदिवासी विकास निरीक्षक रत्नाकर कोळी यांनी प्रस्तावाची छाननी करण्यास सहकार्य केलं. या आदिवासी कातकऱ्यांना 2003-4 केंद सरकारच्या भारतीय घटना कलम 275 (एक) नुसार विशेष केंदीय सहाय्य योजनेतून लघुउपसा सिंचन योजनेसाठी 50 हजार रुपयांचं अनुदान मंजूर झालं. या अनुदानातून महाराष्ट्र लघुउद्योग विकास महामंडळामार्फत त्यांना 40 हजार किमतीचे तेलपंप, 900 फूट लांबीचे पाइप आदी साहित्य उपलब्ध करून देण्यात आलं. त्याचबरोबर या पाचही जणांची ठाणे जिल्हा मध्यवर्ती सहकारी बँकेच्या पडघा शाखेत खाती उघडून उर्वरीत दहा हजारांची रक्कम प्रत्येकी दोन हजार रुपये याप्रमाणे ठेवण्यात आली. अशा प्रकारे या पाचही जणांना दहा रुपयांचं आथिर्क सहाय्य, बियाणं, औषधं वगैरे भाजीपाला लागवडीसाठी उपलब्ध झाले.

या योजनेमुळे कातकरी आदिवासींचा आत्मविश्वास वाढला आणि वडवली गावातील पडीक जमिनीजवळून वाहणाऱ्या ओहोळावर तेलपंप बसवून शेतापर्यंत पाइपलाइन बसवून घेतली बँकेत जमा असलेल्या दहा हजार रुपयांच्या रकमेतून तीन हजार रुपयांचे विविध प्रकारचे भाजीपाला बियाणं, चार हजारांतूनशेणखत, पंपासाठी डिझेल, किटकनाशक व अन्य कामांसाठी राखून ठेवले. पहिल्या वषीर् 2003-4 मध्ये या आदिवासीकातकऱ्यांनी भेंडी, सिमला मिरची, लवंगी मिरची, चवळी, दुधी भोपळा, कारले अशा भाजीपाल्यांचं उत्पादन घेऊन दोन हजारांचा नफा मिळवला. पावसाळ्यातही भाजीपाल्याबरोबर भातशेती करण्यास प्रारंभ केला.

आज पाचही आदिवासी कातकरी कुटुंबं विटभट्टीवर जाण्यापासून आणि रोजगारासाठी स्थलांतर करण्यापासून परावृत्त झाली असून जीवनात स्थिर झाली आहेत. त्यांची मुलंही गावातच राहून शिक्षणाच्या संधीचा फायदा घेऊन लागली आहेत. दारिद्यावर मात करण्याचं खरं सार्मथ्य त्यांना सरकारच्या आदिवासी विकास योजनांमार्फत राबवण्यात येणाऱ्या विशेष केंदीय सहाय्य योजनेतून मिळालं असून उच्च जीवनमान जगण्यास हे कातकरी आता सिद्ध झाले आहेत.

 
</text>
</doc>
