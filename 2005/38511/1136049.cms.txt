<doc>
<docno>1136049.cms.txt</docno>
<text>
 
महामुंबई
मेहनतीमुळे यश मिळालं
[ Wednesday, June 08, 2005  03:04:52 pm]


मुंबई टाइम्स टीम

ठाणे : कोचिंग क्लासला न जाता केवळ दोन महिने नियमितपणे केलेल्या अभ्यासाच्या जोरावर गुणवत्ता यादीत झळकण्याचा मान मिळाल्याचं प्रतिपादन 93.05 टक्के मिळवून मेरीट लिस्टमध्ये 13 वी आणि शहरात पहिली आलेल्या श्वेता जोशीनं केले. इंजिनीअर होण्याचं स्वप्नं घेऊनच ती आता पुढची वाटचाल करणार आहे.

राममारुती रोड परिसरात राहणाऱ्या श्वेताचे वडिल अविनाश जोशी हे प्रदूषण नियंत्रण सल्लागार आहेत. तर तिची आई घरगुती शिकवण्या घेते. सरस्वती ज्युनिअर कॉलेजची विद्याथीर्ंनी असलेल्या श्वेताने बॅडमिंटनमध्येही राज्य आणि राष्ट्रीय स्तरावर प्रतिनिधीत्व केलं आहे. दहावीपर्यंत ती नियमित खेळत होती. बारावीच्या परीक्षेला दोन महिने शिल्लक असताना तिनं नियमितपणे आठ ते दहा तास अभ्यास केला. दहावीच्या परीक्षेत दोन गुण कमी पडल्यानं ती गुणवत्ता यादीत चमकू शकली नव्हती. ती कसर तिने यंदा भरून काढली. श्वेतानं आपल्या यशाचं श्रेय आई-वडिल आणि सरस्वती शाळेलादिलं आहे.

 
</text>
</doc>
