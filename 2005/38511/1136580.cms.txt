<doc>
<docno>1136580.cms.txt</docno>
<text>
 
क्रीडा
टेनिस अकादमी स्थापणार- अमृतराज
[ Wednesday, June 08, 2005  11:46:12 pm]


दुबई (वृत्तसंस्था) : सिंगापूर, भारत तसेच संयुक्त अरब अमिरातीत टेनिस अकादमी स्थापण्याचा इरादा भारताचा माजी कर्णधार विजय अमृतराजने व्यक्त केला आहे. भारत व सिंगापूरपाठोपाठ दुबईत टेनिस अकादमी स्थापण्याची माझी योजना असल्याचे विजयने सांगितले. व्यावसायिक तसेच शिष्यवृत्तीच्या स्वरूपात या अकादमी असतील असे त्याने सांगितले.

संपर्कासाठी क्रीडा हे चांगले व सर्वात प्रभावी माध्यम आहे, अशी विजयची धारणा आहे. शिवाय खेळामुळे निरोगी आयुष्य जगता येते, असेही त्याने सांगितले. खेळाची तुलना त्याने संगीत कलेशी केली असून मुलांच्या वाढीत खेळाला महत्त्व असल्याचे त्याने नमूद केले. टेनिसमध्ये आता बदल झाले असून पंधरा वर्षापूवीर् मी जेव्हा विम्बल्डनमध्ये खेळलो त्यात आता बराच बदल झाल्याचे त्याने शेवटी सांगितले.

 
</text>
</doc>
