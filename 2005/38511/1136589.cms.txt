<doc>
<docno>1136589.cms.txt</docno>
<text>
 
अर्थव्यवहार
केबल उद्योगावर अन्याय होतोय!
[ Wednesday, June 08, 2005  11:54:53 pm]


निनाद सिद्धये

मुंबई : केवळ 200 तेे 300 रुपयांमध्ये भारतीय ग्राहक शेकडो वाहिन्या पाहू शकतात, हे केवळ केबल उद्योगामुळेच शक्य आहे. अमेरिका आणि इंग्लंडसारख्या देशांमध्ये एवढ्या वाहिन्या पाहण्यासाठी ग्राहकांना तब्बल 60 ते 70 डॉलर्स मोजावे लागतात. पण सरकार मात्र केबल उद्योगावर सतत अन्यायच करते. एकीकडे कंडिशनल अॅक्सेस सिस्टिम (कॅस) देशभरात लागू करण्याचा निर्णय अधांतरी ठेवत मल्टिसिस्टिम ऑपरेटर्स (एमएसओ) ना मात्र सापत्न वागणूक दिली जात असल्याचा आरोप इन केबलनेटचे कार्यकारी उपाध्यक्ष अशोक मनसुखानी यांनी केला आहे.

केबल उद्योगात सर्व भांडवली खर्च हा केबल वितरकच करत असतात. केबल वितरकांना या धंद्यातून नफा कमावण्याची फारच कमी संधी मिळत असते. 'कॅस' लागू केल्यास ग्राहकाला 50 ते 60 'पे चॅनेल्स' पोटी 350 रुपये आणि 'फ्री चॅनेल्स'साठीही 72 रुपये द्यावे लागणार आहेत. 'कॅस'मुळे केबल चालकांची कथित दादागिरी कमी होईल, अशी ओरड या वाहिन्या करत असल्या तरी, प्रत्यक्षात परिस्थिती वेगळीच आहे. चेन्नईसारख्या शहरांमध्ये 'कॅस' लागू झाल्यानंतर अनेक वाहिन्यांचे धाबे दणाणले आहेत.

कारण 'टीआरपी'चे आकडे फुगवून सांगणाऱ्या वाहिन्यांची प्रत्यक्षातील प्रेक्षकसंख्या मात्र काही हजार असल्याचे 'कॅस' अवलंबणाऱ्या ग्राहकांच्या आकडेवारीवरून दिसते, असेही मनसुखानी यांनी सांगितले. केंद सरकारही 1995 च्या केबल कायद्यात करावयाच्या प्रस्तावित बदलांबाबत फक्त ब्रॉडकास्टर्सशीच (वाहिन्या) चर्चा करते. पण केवळ संघटित नसलेल्या केबल उद्योगाला मात्र या चचेर्त सहभागी करण्यात येत नाही, अशी खंत व्यक्त करून ते म्हणाले की, आता मात्र देशातील मोठ्या केबल ऑपरेटर्सनी संघटित होण्याचा निर्णय घेतला आहे.

इन केबलनेट, आरपीजी ग्रुप, सुमंगली गुप (सन टीव्ही), हॅथवे आणि सिटी केबल या पाच मल्टिसिस्टिम ऑपरेटर्सकडे देशातल्या केबल उद्योगापैकी 40 टक्के ग्राहक आहेत. या पाच एमएसओंतफेर् त्यांच्या मागण्यांवर विचार करण्यासाठी केंदाकडे पाठपुरावा करण्यात येत आहे.'सेट टॉप बॉक्स'चे समर्थनसेट टॉप बॉक्सविषयी जरी ब्रॉडकास्टर्सकडून अपप्रचार करण्यात येत असला तरी, प्रत्यक्षात ही व्यवस्था ग्राहकांसाठी किफायतशीर असल्याचा दावाही मनसुखानी यांनी केला.

सध्या इन केबलनेटतफेर् जवळपास दहा हजार ग्राहकांना सेटटॉप बॉक्स विकण्यात आले आहेत. चार हजार रुपये एकरकमी, किंवा दोन योजनांद्वारे हप्त्यांवर सेटटॉप बॉक्स देण्यात येत असून त्याद्वारे डिजिटल क्वालिटीच्या जवळपास 250 वाहिन्या पाहता येणार आहेत. भविष्यात या सेटटॉप बॉक्समार्फत 'पे पर व्ह्यू' आणि 'व्हीडीओ ऑन डिमाण्ड' यासारख्या योजना राबवण्याचाही इन केबलनेटचा विचार आहे.

 
</text>
</doc>
