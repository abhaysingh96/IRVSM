<doc>
<docno>1136109.cms.txt</docno>
<text>
 
महामुंबई: मुंबई टाइम्स
इंजिनीअरिंगच अजूनही हॉट!
[ Wednesday, June 08, 2005  03:23:19 pm]


प्रवीण मुळ्ये

इंजिनीअरिंग क्षेत्रात अनेक नव्या संधी उपलब्ध होत असतानाही विद्यार्थ्यांचा ओढा यंदाही इलेक्ट्रॉनिक्स, टेलिकम्युनिकेशन आणि कम्प्युटर इंजिनीअरिंगकडे असल्याचं दिसत आहे. दुसरीकडे सिव्हिल, ऑटोमोबाइल इंजिनीअरिंगमध्ये अनेक चांगल्या संधी असतानाही विद्याथीर् या शाखांविषयी मात्र उदासीन असल्याचं चित्र आहे. केवळ ट्रेण्डच्या मागे न धावता आवड आणि इण्डस्ट्रीच्या गरजा लक्षात घेऊन विद्यार्थ्यांनी योग्य शाखेची निवड करणं आवश्यक असल्याचा सल्ला या क्षेत्रातले जाणकार देत आहेत.

राज्यातून पहिला आलेला शविर्ल पाटील आणि मुंबई विभागातून पहिला आलेल्या अमित सिंग या दोघा विद्यार्थ्यांनी मॅकॅनिकल इंजिनीअरिंगमध्ये करिअर करण्याचा निर्णय घेतला आहे. गेल्या काही वर्षांत बॅकफूटवर गेलेल्या मॅकॅनिकल, इलेक्ट्रिकल, प्रोडक्शन या इंजिनीअरिंग डिव्हिजन्सचे कोअर कोर्स पुन्हा मागणीत आल्याचे हे संकेत असल्याचं इंजिनीअरिंग कॉलेजमधल्या प्रोफेसर मंडळींचं म्हणणं आहे.

मॅकॅनिकल, प्रोडक्शन अशा कोसेर्सना कम्प्युटर आणि मॅनेजमेण्टची जोड मिळत आहे. त्यामुळे ग्लोबलायझेशनच्या युगात अशा स्कील्स्ड मॅनपावरला इण्डस्ट्रीतूनही डिमांड असल्यामुळे या कोसेर्सकडे विद्यार्थ्यांचा ओढा वाढत असल्याकडे जाणकार लक्ष वेधतात. तसंच इंजिनीअरिंग डिग्री घेऊन नंतर एमबीएकडे वळणाऱ्या विद्यार्थ्यांनाही इण्डस्ट्रीत चांगली डिमांड आल्याने अशा पद्धतीने आपलं करिअर प्लॅन करणाऱ्या विद्यार्थ्यांच्या संख्येतही वाढ झाल्याचं दिसत आहे.

इंजिनीअरिंग कोसेर्समधील हवा थोडी बदलत असली, तरी बहुतांश विद्यार्थ्यांचा ओढा हा आजही इलेक्ट्रॉनिक्स, टेलिकम्युनिकेशन आणि कम्प्युटर इंजिनीअरिंगकडे असल्याचं दिसत आहे. चार वर्षांपूवीर् बूममध्ये असलेले आयटी कोसेर्स मात्र अजून मागे पडल्याचं दिसत आहे. आयटी क्षेत्रातल्या नोकरीच्या संधीबरोबरच दिली जाणारी सॅलरी पॅकजेसेसचा ग्राफही खाली येत आहे. त्याची जागा इलेक्ट्रॉनिक्स आणि टेलिकम्युनिकेशन यांनी घेतली आहे. या दोन्ही क्षेत्रात घडलेली क्रांती पाहता पुढील दहा वर्षं हाच ट्रेण्ड कायम राहण्याची चिन्हं असल्याचं व्हीजेटीआयमधील प्रोफेसर नाखरे सांगतात.

अनेक इंजिनीअरिंग कोसेर्सना आता कम्प्युटर टेक्नॉलॉजीची जोड मिळू लागल्यामुळे यंदा कम्प्युटर इंजिनीअरिंगकडे विद्यार्थ्यांचा कल कितपत राहतो, याकडेही जाणकरांचं लक्ष आहे. सिविल आणि ऑटोमोबाइल या दोन क्षेत्रांमध्ये गेल्या दोन वर्षांत सर्वाधिक संधी उपलब्ध आहेत. पण या क्षेत्राविषयी विद्याथीर् उदासीन असल्याचं दिसतं. त्यामुळे केवळ टेण्डच्या मागे न धावता आवड आणि इण्डस्ट्रीतील मागणी लक्षात घेऊन त्यानुसार विद्यार्थ्यांनी कोर्सची निवड करणं आवश्यक असल्याचा सल्ला जाणकरांनी इंजिनीअरिंगमध्ये करिअरची स्वप्नं पाहणाऱ्या लाखो विद्यार्थ्यांना दिला आहे.

 
</text>
</doc>
