<doc>
<docno>1135264.cms.txt</docno>
<text>
 
देश-विदेश
आरोग्य, शिक्षण, उद्योग यांना प्राधान्य
[ Wednesday, June 08, 2005  12:44:51 am]


आरोग्य, शिक्षण, उद्योग यांना प्राधान्य

पणजी (म. टा. प्रतिनिधी) : गोव्यात सत्तेवर आलेल्या काँग्रेस सरकारचे प्राधान्य आंतरराष्ट्रीय चित्रपट महोत्सवाला नव्हे, तर आरोग्य, शिक्षण, उद्योग आणि रोजगार निमिर्ती यांना असेल. केंदाने निधी दिला, तरच चित्रपट महोत्सव आयोजित करण्यात येईल, असे नवे मुख्यमंत्री प्रतापसिंह राणे यांनी स्पष्ट केले.राजभवनावर मंगळवारी सकाळी आयोजित केलेल्या एका छोटेखानी सोहळ्यात 15वे मुख्यमंत्री म्हणून राणे यांना राज्यपाल एस. सी. जमीर यांनी शपथ दिली.

यावेळी राष्ट्रवादीचे डॉ. विल्फ्रेड डिसोजा यांना उपमुख्यमंत्रिपदाची, तर महाराष्ट्रवादी गोमंतक पक्षाचे रामकृष्ण ऊर्फ सुदिन ढवळीकर यांना कॅबिनेट मंत्रिपदाची शपथ देण्यात आली. शपथविधी सोहळ्यानंतर पत्रकार परिषदेत राणे यांनी, नव्या सरकारचा अग्रक्रम पायाभूत सुविधांचा विकास करण्याला असेल, असे स्पष्ट केले.

परीर्कर सरकारने विकासकामांकडे दुर्लक्ष करून केवळ आंतरराष्ट्रीय चित्रपट महोत्सवासारख्या गोष्टींवर लक्ष केंदित केले आणि त्यावर पैशाची वारेमाप उधळपट्टीही केली. परंतु यापुढे या सोहळ्यावर राज्य सरकारचा पैसा खर्च होणार नाही, असे त्यांनी ठामपणे सांगितले. आपण चित्रपट महोत्सवाच्या विरोधात नसून, तो घ्यायचा की नाही याचा निर्णय केंदाशी विचारविनिमय करून घेतला जाईल, असेही राणे यांनी स्पष्ट केले. राणे यांनी दिल्लीत जाऊन पक्षाध्यक्ष सोनिया गांधी यांची भेट घेतली.

 
</text>
</doc>
