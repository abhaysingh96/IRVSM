<doc>
<docno>1136572.cms.txt</docno>
<text>
 
क्रीडा
फिट भी! हिट भी!!
[ Wednesday, June 08, 2005  11:34:34 pm]


फिट भी! हिट भी!!

चेनई (वृत्तसंस्था) : भारताचा अव्वल तेज गोलंदाज झहीर खान याने आपण फिट असल्याचे जाहीर केले असून फिट असल्यामुळे आपण हिटही होणार यामध्ये शंका नसल्याचे सांगत आगामी मोसमात माझ्याकडून 'बेस्ट रिझल्ट' आलेले असतील, असे या श्ाीरामपूर ते बडोदे व्हाया मुंबई अशा झहीर एक्सप्रेसचे म्हणणे आहे.

झहीरच्या रुपाने भारताला डावखुरा तेज गोलंदाज मिळाल्यामुळे कपिलदेव व जवगल श्ाीनाथच्या निवृत्तीनंतर पोकळी भरून निघणार असे वाटत होते. पण चांगली सुरूवात झाल्यानंतर या गुणी खेळाडूंच्या कारकीदीर्ला दुखापतीचे ग्रहण लागले आणि त्यामध्ये भर म्हणून की काय फॉलोथूमध्ये उंच उडी घेण्याच्या त्याच्या शैलीबाबत प्रश्ान्चिन्ह उभे राहिले. गेली काही वर्ष त्याची अवस्था 'आत-बाहेर' अशीच होती. या पार्श्वभूमीवर बोलताना तो आता सांगतो, ' फिटनेस व शैली या दोन्ही बाबतीत मी या घटकेला समाधानी असून चेंडू सोडताना आता मला काही अडचण येत नाही. त्यामुळे आगामी मोसमासाठी मी तयार आहे'.

येथील एमआरएफ अकादमीमध्ये भारतीय संघाचे फिजिओ जॉन गोल्स्टर यांच्या मार्गदर्शनाखाली झहीरने चांगला सराव केला. गेल्या वषीर् तर दुखातीने झहीरचा पाठलाग केला. यामुळे तो कंटाळून गेला. फिटनेस तज्ज्ञ रामजी श्ाीनिवासन व भारताचे ट्रेनर गेगरी अॅलन किंग यांचीही झहीरला मोलाची मदत मिळाली. 'मला अपेक्षित असे रिझल्ट मिळायला सुरुवात झालीय. अधिकाधिक सामने खेळायला मिळाल्यास माझ्या कामगिरीत निश्चितच सुधारणा होईल. भारतीय संघाचे सराव शिबिर सुरु कधी होतेय, याची मी आता वाट पाहतोय', असे शेवटी झहीरने सांगितले.

 
</text>
</doc>
