<doc>
<docno>1102209.cms.txt</docno>
<text>
 
खास बात
बोल्ड कपडे पुरुषही घालतात
[ Saturday, May 07, 2005  08:05:32 pm]


टीव्ही, कम्प्युटर आणि मासिकांमधून मिळणारी माहिती आज फक्त कॉपी केली जाते. त्यामुळे आताची पिढी ' फास्ट ' झाली असली तरी ती वाईट ठरत नाही. कारण जे डोळ्याला दिसतं ते कॉपी करणं एवढंच त्यांना त्या वयात कळत असतं. पण म्हणून ती माहिती थांबली पाहिजे असं मला वाटत नाही. पूवीर् पडद्यामागे घडणारी प्रकरणं प्रसार माध्यामांचा तेवढा प्रभाव नसल्यामुळे आपोआप दडपली जात असत. पण आज कितीतरी प्रकरणं त्यामुळेच तर उजेडात आली आहेत. कोणी कोणत्या प्रकारचे कपडे घालायचे, किती उंचीचे घालायचे ? तो प्रत्येकाचा वैयक्तिक प्रश्न आहे. मला एक प्रश्न विचारावासा वाटतो की आज काय फक्त तरुणीच ' बोल्ड ' कपडे घालतात ? हल्लीचे पुरुष नाही का घालत ? त्यांचीसुद्धा पॅण्ट बरीच खाली घसरलेली असते. त्याच्याबद्दल का कोणी बोलत नाही ? त्यांच्या कपड्यांमुळे त्यांच्यावर कोणा मुलीने अतिप्रसंग केल्याचं ऐकिवात आहे का ? उगीच तरुणींचे कपडे आखूड असतात म्हणून मरीन लाइन्ससारखी प्रकरणं घडतात हे बोलणं म्हणजे एक एक्सक्युज आहे. आपल्या दोषांवरचं पांघरुण घालण्याचा प्रकार आहे. पुरुषांना बाई फक्त कमी कपड्यातच आकषिर्त करते का ? संपूर्ण कपड्यातली बाई पाहूनसुद्धा ते आकषिर्त होतात. त्याचं काय ? कशा प्रकारचे कपडे घालायचे हा त्या मुलीच्या मजीर्चा प्रश्न आहे. पण जर तिने ' तसे ' कपडे घालायचं ठरवलं असेल तर तिला स्वत:ची काळजीसुद्धा घेता आली पाहिजे. गदीर्च्या ठिकाणी आणि शांत ठिकाणीसुद्धा!

पण कायदारक्षकांनीच जर असे चाळे केले तर या मुलीने दाद मागायची कोणाकडे ? पुरुषांनी आपल्या कल्पनाशक्तीला आवर घातला पाहिजे. स्त्री ही केवळ ' सेक्स ऑब्जेक्ट ' नाही. ते किळसवाणं कृत्य करणाऱ्या पोलिसाला बायको, मुलगी आणि आई आहे ना. शेवटी सेक्स हा मेंदूत असतो. नजरेत असतो. तो पुरुषांनी बदलला तर समाजाची दृष्टी सुदृढ होईल. एखादी स्त्रीची इमेज पेहरावावरून ठरत नाही. मी अॅक्ट्रेस आणि मॉडेल आहे. मलासुद्धा आखूड कपडे घालावे लागतात. पण वैयक्तिक आयुष्यात मी घालत नाही. मग मी चांगली की वाईट ? कोणत्याही मुलीला विनाकारण वाईट ठरवण्यात काहीच अर्थ नाही. आखूड कपडे एखाद्या गुन्ह्याला कारणीभूत ठरतात असं क्षणभर मान्य केलं तर मुलींना या गोष्टी थांबवता येण्यासारख्या आहेत. कोणाला कुठे थांबवायचं आणि कोणाला किती पुढे येऊ द्यायचं हे मुलींच्या हातात आहे. जबरदस्ती होणंं हा मुद्दा वेगळा आहे. तसंच समारंभाला किंवा पाटीर्ला त्या त्या प्रसंगाप्रमाणे कपडे घातले तर अशी वेळ कोणावरच येणार नाही. तरुणींसाठी मुंबई हे भारतातलं सुरक्षित शहर समजलं जातं. तेव्हा इथे मरीन लाइन्स प्रकरणासारखे प्रसंग पुन्हा घडू नयेत असं प्रमाणिकपणे वाटतं.

श्वेता साळवे

( शब्दांकन : कल्पना राणे)

 
</text>
</doc>
