<doc>
<docno>1102317.cms.txt</docno>
<text>
 
महामुंबई
मनमोहन, चिदंबरम दोघेही 'बढिया लोग'!
[ Saturday, May 07, 2005  09:32:45 pm]


सिद्धार्थ खांडेकर

मुंबई : ' पंतप्रधान मनमोहन सिंग आणि अर्थमंत्री पी. चिदंबरम यांचे साह्य, मार्गदर्शन वेळोवेळी मिळते. ते विकासकामांसाठी मदत करताना राजकारण मध्ये आणत नाहीत, हा त्यांचा मोठेपणा. माँटेकसिंग अहलुवालिया आणि सी. रंगराजन यांचीही खूप मदत होते '... मध्य प्रदेशाचे भारतीय जनता पक्षाचे मुख्यमंत्री बाबूलाल गौर कोणतेही आढेवेढे न घेता काँग्रेस पक्षातील दोन ' बढिया लोगोंकी ' तारीफ करतात. केंद आणि राज्य सरकार वेगवेगळ्या पक्षांचे असल्यास, अनेक समस्यांसाठी परस्परांवर खापर फोडून मोकळे होणाऱ्यांचे हे युग. या युगात ' परपक्षीय ' केंदाच्या सहकार्याची मुक्तकंठाने स्तुती करणारा गौर यांच्यासारखा मुख्यमंत्री दुमिर्ळ बनलाय.

उमा भारती आणि खजुराहो यापलीकडे कुणास फारशी माहिती नसलेला मध्य प्रदेश अलीकडे अचानक आयटी, उद्योग, गुंतवणूक आदी विषयांना ( च) वाहिलेल्या फोरममधून चचेर्त येऊ लागला आहे. त्या राज्याचे मुख्यमंत्री सध्या ' इन्व्हेस्टमेंट ऑपॉर्च्युनिटीज ' ची जंत्री मांडण्यासाठी येथे आले आहेत. त्या राज्यात दिसू लागलेल्या प्रगतीच्या युगाचे श्रेय त्यांनी केंदालाही प्रांजळपणे दिले आहे. वीजटंचाईची समस्या त्या राज्यालाही भेडसावत आहे. पण त्यासाठी वारंवार दिल्लीवाऱ्या करण्याची वेळ सध्या तरी आलेली नाही. वीजसमस्येचा अभ्यास करण्यासाठी समिती वगैरे त्या राज्यात नेमत नसावेत. त्यामुळे समितीमुळेच टंचाई अशी ओरडही ऐकू येत नाहीत. दोन हजार मेगावॉट विजेची गरज आहे. त्यातील एक हजार मेगावॉट खांडव्याजवळील एका प्रकल्पातून उपलब्ध होणार आहे.

उर्वरित एक हजार मेगावॉट वीज गौर यांचे सरकार महागड्या दराने खरेदी करण्यास तयार आहे. ते पैसे त्यांच्याकडे उपलब्धही आहेत, कारण.. ? विक्रमी महसूल. विक्रीकर, रोड टॅक्स आणि एक्साइजमधून त्या राज्याला चार हजार कोटी मिळाले. ' गुड गव्हर्नन्स ' साठी केंदाकडून बक्षीस मिळाले. शिवाय इथले काही जण ओरड करतात, तसला वीज खेचून घेण्याचा प्रकार मध्य प्रदेश कधीही करत नाही, असा गौर यांचा दावा आहे. ' असे काही केल्यास प्रचंड दंड बसतो. त्यामुळे अगदी आणीबाणीच्या स्थितीतही वीज खेचून घेणे निव्वळ अशक्य ', असे ते सांगतात.

मध्य प्रदेशात कारखान्यांमध्ये लॉक आउट होत नाही, अशीही माहिती मिळाली. ' आमच्या राज्यात कम्युनिस्टांच्या युनियन नाहीत. भारतीय मजदूर संघ आणि इंटक या संघटना समजूतदार आहेत ,' अशी पावती ते काँग्रेसप्रणीत युनियनलाही देतात.

 
</text>
</doc>
