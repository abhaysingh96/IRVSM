<doc>
<docno>1102349.cms.txt</docno>
<text>
 
देश-विदेश
'इंडिया शायनिंग'चा खर्च संसदेच्या मंजुरीनेच
[ Saturday, May 07, 2005  10:59:05 pm]


वृत्तसंस्था

बंगलोर : ' इंडिया शायनिंग ' मोहिमेवर 63 कोटी 23 लाख रुपये इतका खर्च झाला नव्हता, जो झाला त्या खर्चाला संसदेने मंजुरीही दिली होती, असा दावा भाजपचे उपाध्यक्ष वेंकय्या नायडू यांनी येथे केला.

या मोहिमेत भारताचा गौरव होता. त्यात भाजप किंवा राष्ट्रीय लोकशाही आघाडीचा कोठेही उदोउदो झाला नाही, असे नायडू म्हणाले. मात्र, या मोहिमेवर नक्की किती खर्च झाला, हे त्यांनी सांगितले नाही.

काँग्रेसशासित राज्यांतील सरकारे वृत्तपत्रात जाहिराती प्रसिद्ध करत आहेत. पण त्यात पंतप्रधान मनमोहन सिंग यांचे नव्हे, तर काँग्रेस अध्यक्ष सोनिया गांधी यांचे फोटो असतात, असा आरोप त्यांनी केला.

 
</text>
</doc>
