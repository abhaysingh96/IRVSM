<doc>
<docno>1102370.cms.txt</docno>
<text>
 
महामुंबई
उद्या सकाळपर्यंत हार्बर बंद!
[ Saturday, May 07, 2005  11:56:40 pm]


म. टा. प्रतिनिधी

मुंबई : मशीद बंदर स्टेशनच्या पुलाची डागडुजी सुरू असल्याने शनिवारी सात मेपासून सोमवारी नऊ मेपर्यंत तब्बल 28 तासांचा मेगाब्लॉक सुरू झाला आहे. यामुळे हार्बर मार्गावरील गाड्या मेन लाइनवरून वळवण्यात येणार आहेत. प्रवाशांची गैरसोय टाळण्यासाठी त्यांना मेन लाइनवरून प्रवासाची परवानगी देण्यात आली असून बेस्ट प्रशासनालाही जादा गाड्या सोडण्याची विनंती करण्यात आली आहे.

शनिवारी रात्री 11 वाजल्यापासून सुरू झालेला हा मेगाब्लॉक नऊ मे रोजी पहाटे तीन वाजेपर्यंत सुरू राहणार आहे. या काळात हार्बर लाइनवरील काही गाड्या रद्द करण्यात आल्या आहेत. शनिवारी रात्री छत्रपती शिवाजी टमिर्नसहून वांदे- अंधेरीसाठी सुटणाऱ्या गाड्या रद्द करण्यात आल्या आहेत.

आठ मे रोजी संपूर्ण दिवस हार्बर मार्ग बंद राहणार आहे. वडाळा रोड ते छत्रपती शिवाजी टमिर्नस दरम्यान वाहतूक होणार नाही. पनवेल-बेलापूर ते वडाळा रोड दरम्यान दर 15 मिनिटाला विशेष गाडी सोडण्यात येईल, तर अंधेरी-वांदे ते वडाळा रोड दरम्यान नियमित सेवा सुरळीत राहणार आहे. मेगाब्लॉकच्या 28 तासांच्या काळात हार्बरमागेर् प्रवास करणाऱ्या प्रवाशांना मेन लाइनने प्रवास करण्याची परवानगी देण्यात आली आहेे.

 
</text>
</doc>
