<doc>
<docno>1102264.cms.txt</docno>
<text>
 
महाराष्ट्र
स्टेट बँक शाखांत 100च्या बनावट नोटा
[ Saturday, May 07, 2005  08:44:53 pm]


म. टा. वृत्तसेवा

रत्नागिरी : भारतीय स्टेट बँकेच्या दापोली शाखेमध्ये 100 रुपयांच्या तीन तर चिपळूण शाखेमध्ये 100 रुपयांच्या सहा बनावट नोटा आढल्याची तक्रार पोलिसांत दाखल करण्यात आली आहे.

दापोली स्टेट बँकेचे रोखपाल रमेश तुकाराम सावंत यांना शुक्रवारी सायंकाळी हिशेब करताना बनावट नोटा आढळल्या. त्यांनी दाखल केलेल्या तक्रारीवरून अज्ञात व्यक्तीविरोधात गुन्हा दाखल करण्यात आला आहे. त्याआधी गुरुवारी चिपळूण शाखेत सहा बनावट नोटा सापडल्याचे सांगण्यात आले. चिपळूण शाखेचे उपव्यवस्थापक रविकांत फडके यांनी ही तक्रार नोंदविली होती.

 
</text>
</doc>
