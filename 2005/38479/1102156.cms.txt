<doc>
<docno>1102156.cms.txt</docno>
<text>
 
संवाद
इथलं पिकॅडेली
[ Saturday, May 07, 2005  06:37:16 pm]


... आज ' फ्लोरा फाऊंटन ' च्या प्रांगणाला हजारो धावत्या गाड्यांचा विळखा असतो. मधूनच जाणाऱ्या पायरस्त्यावरून चाकरमानी धावत असतात आणि साड्यांपासून बॉलपेनं आणि जडीबुटी विकणाऱ्या वैदूंपर्यंत अनेक फेरीवाल्यांचा गराडा. जिथं पूवीर् रस्त्यावरची नाचगाणी चालायची आणि शनिवारी बँड वाजायचा, तिथं आता पाकिर्ंगची व्यवस्था आहे. मुंबईचं पिकॅडेली आता अस्सल मुंबईकर बनलं आहे!

मुंबईवर गोऱ्यांची सत्ता होती, तेव्हा शहराच्या दक्षिण भागाची बांधणी त्यांच्या हौसेनुसार आणि आवडीनुसार होत राहिली. म्हणूनच तर या भागातल्या सर्वच जुन्या वास्तूंवर आजही लंडनमधल्या इमारतींचं तसंच्या तसं प्रतिबिंब पडलेलं दिसतं. लंडनमधले साहेब मुंबईत राहात होते, तेव्हाही त्यांचं मन दूर लंडनमध्येच रेंगाळत असावं. म्हणूनच तर जुना हॉर्नबी रोड (आताचा दादाभाई नवरोजी मार्ग) ऑक्सफर्ड स्ट्रीटसारखाच दिसतो आणि बेलार्ड पीयरचं रुपडं जुन्या सेंट्रल लंडनसारखं भासतं. वीर नरीमन रोड आणि डीएन रोड यांच्या नाक्यावर उभ्या असलेल्या फ्लोरा फाऊंटनचंही असंच आहे. लंडनमधून पाच-दहा वर्षांसाठी मुंबईत आयात झालेल्या गोऱ्यांना दर वीकएंडला ' पिकॅडेली सर्कस ' ची भारी आठवण येत राहायची. ऑक्सफर्ड स्ट्रीटच्या पलीकडच्या कोपऱ्यावरचा तो सुंदर नाका ब्रिटिशांच्या काळजाचा तुकडा होता. तो सुंदर सुशोभित चौक, त्यातलं ते कारंजं सारं काही त्यांना वारंवार आठवत असावं. म्हणूनच जुन्या फोर्टच्या चर्चगेटजवळ कारंजं उभारायचं ठरलं, तर ते पिकॅडेलीसारखंच असावं, असं गोऱ्यांना वाटलं.

त्या कल्पनेतून साकारलं, ते आजचं फ्लोरा फाऊंटन. 1869 साली हे शिल्प उभं राहिलं. करसेटजी फरदूनजी पारेख या दानशूर पारशी मुंबईकरानं दिलेल्या देणगीतून अॅग्रि-हॉटिर्कल्चरल सोसायटी ऑफ वेस्टर्न इंडियानं हे काम पुरं केलं. आजही ते तसंच उभं आहे. फरक इतकाच की, एके काळी ते मुंबईचं भूषण मानलं जायचं. आज त्याच्या बगलेतून दररोज लाखो मुंबईकर दिवसरात्र वाहात असतात. पण कुणाचंच लक्ष या ऐतिहासिक शिल्पाकडे जात नाही. पूवीर् किमान बसस्टॉपचा पत्ता म्हणून तरी ' फ्लोरा फाऊंटन ' मुंबईकरांच्या तोंडी रुळलं होतं. आता या चौकाचं नाव ' हुतात्मा चौक ' झालं. समोर मोठ्या चौथऱ्यावर संयुक्त महाराष्ट्रासाठी गोळीबारात मरण पावलेल्यांचे स्मारक म्हणून शेतकरी आणि कामगाराचा हातात ज्योत घेऊन उभा असलेला पुतळा ' हुतात्मा चौक ' म्हणून आला. पुढे 105 हुतात्म्यांची नावं कोरलेलं शिल्प आणि सतत जळणारी ज्योत लोकांना खुणावू लागली आणि मुंबईचं पिकॅडेली नजरेआड होऊ लागलं.

' फ्लोरा फाऊंटन ' हे सुमारे पंचवीस फूट उंचीचं शिल्प. त्याच्या चारही बाजूला युरोपीय पुराणकथांतल्या बायकांच्या मूतीर् आणि वरच्या टोकावर ' फ्लोरा ' या रोमन देवीची पूर्णाकृती. ' फ्लोरा ' ही फुलांची देवता. तिच्या पूजनानं धन, ऐश्वर्य आणि आनंद प्राप्त होतो, अशी समजूत. या शिल्पातून पूवीर् अखंड कारंजी थुई थुई उडत असत. त्याच्या चौथऱ्याच्या बाजूला पायऱ्या होत्या, अगदी पिकॅडेलीसारख्याच. तिथं संध्याकाळी गोरे साहेब आपल्या मडमांना घेऊन बसायचे. शनिवारी रात्री हा परिसर माणसांनी फुलून जायचा. आसपास लाकडी आणि संगमरवराचे कोरीव काम केलेले बाक होते. शिल्प बनवण्यासाठी खास पोर्टलँड दगड वापरण्यात आला. त्याचा रंग वेगळा होता. पण पुढे त्याला पांढरा रंग देण्याची प्रथा झाली. ती आजतागायत चालू आहे.

पण सुरुवातीला याच नाव ' फ्लोरा फाऊंटन ' असं ठरलं नव्हतं. याच काम सुरू झालं, तेव्हा (1862 ते 67) सर बर्टल फ्रीयर मुंबईचे गव्हर्नर होते. त्यांच्या पुढाकारानेच हे काम मागीर् लागलं. त्यांच्या सन्मानार्थ हे शिल्प ओळखलं जावं, असे तेव्हाच्या राज्यर्कत्यांना वाटत होतं. पण दरम्यान सर बर्टल यांची कारकीर्द संपली आणि जणू त्यांच्या नावाचाही विसर पडला. त्यामुळेच या शिल्पाचं अनावरण होण्याआधीच त्याचं नामांतर झालं आणि ते ' फ्लोरा फाऊंटन ' बनलं.

आज ' फ्लोरा फाऊंटन ' च्या विस्तीर्ण प्रांगणाला हजारो धावत्या गाड्यांचा विळखा असतो. मधूनच जाणाऱ्या पायरस्त्यावरून चाकरमानी धावत असतात आणि एका बाजूला नायलॉन साड्यांपासून स्वस्तातली बॉलपेनं आणि जडीबुटी विकणाऱ्या वैदूंपर्यंत अनेक फेरीवाल्यांचा गराडा असतो. जिथं पूवीर् रस्त्यावरची नाचगाणी चालायची आणि शनिवारी बँडही वाजायचा, तिथं आता मोटारींसाठी पाकिर्ंगची व्यवस्था आहे.

एकूण, मुंबईचं पिकॅडेली असलेलं ' फ्लोरा फाऊंटन ' आता अस्सल मुंबईकर बनलं आहे!

भ्रमरछंदी

 
</text>
</doc>
