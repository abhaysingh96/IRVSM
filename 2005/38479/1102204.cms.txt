<doc>
<docno>1102204.cms.txt</docno>
<text>
 
महामुंबई
अजून त्या झुडपांच्या मागे...
[ Saturday, May 07, 2005  07:58:09 pm]


समीर मणियार

त्या वयात परस्परांविषयी कमालीचं आकर्षण असतं. मनातल्या भावना बोलून दाखविण्यासाठी कोणाचाही अडसर नसलेल्या ठिकाणी निवांत भेटीची ओढ लागलेली असते. प्रेमी युगुलांची ती मनीषा ' पेमनगरा ' त म्हणजेच पश्चिम उपनगरातील छोटा काश्मीरमध्ये पूर्ण होते. तब्बल चार दशकांपासून प्रेमी युगुलांच्या हृदयाच्या नकाशावर हे ठिकाण विराजमान आहे.

पहाऱ्याच्या नजरा चुकवून प्रेमाचं गुपित जपतानाच परस्परांना समजून घेण्याच्या प्रक्रियेत ' छोटा काश्मीर ' च्या निसर्गरम्य जागेने अनेकांना साथ दिली आहे. हरितपट्टा व सुखद वातावरणाचा वारसा लाभलेली ही जागा जाण्यायेण्याच्या दृष्टीने सोयीची आणि कमी खचिर्क असल्यामुळे इथली गदीर् दिवसेंदिवस वाढतेच आहे.

नवागतांचं कुतुहल चाळविणाऱ्या या जागेचा इतिहास रोचक आहे. राज्य सरकारच्या अखत्यारीतील दुग्धव्यवसाय विकास खात्याच्या अखत्यारीतील आरे कॉलनीत 15 एकराच्या जागेवर ती वसलेली आहे. सिमेंट-क्राँक्रिटची जंगलं फोफावण्याआधी, म्हणजे सुमारे चाळीस पन्नास वर्षांपूवीर् हे ठिकाण ' ऑबझव्हेर्शन पोस्ट ' होतं. हे ठिकाण उंचावर असल्याने सभोवतालच्या जंगलाची व परिसराची टेहळणी करणं सोपं जायचं. या ठिकाणी मराठी चित्रपटांचं चित्रीकरणही व्हायचं. हे निसर्गस्थळ 1986 साली अस्तित्वात आलं असून, तेथे 12 कर्मचारी तैनात आहेत. त्यांच्या वेतन भत्त्यावर वर्षाकाठी 11 लाखांच्या घरात खर्च येतो. या ठिकाणच्या देखभालीवर होणारा खर्च उपलब्ध झाला नाही पण हा प्रकल्प तोट्यातच असल्याचं दिसतं. वॉचमनची संख्या अत्यल्प असल्याने छोटा काश्मीरमध्ये पेमी युगुल मंडळी तरी सुरक्षेसाठी स्वत:वरच अवलंबून आहेत.

छोटा काश्मीरच्या अगदी शिखराच्या भागावर कौलारू मनोरा उभारलेला आहे. तिथून सगळ्या परिसराच्या सौंदर्याचा आस्वाद घेता येतो. मनोऱ्याच्या बाजूला जोपासलेला बगीचा आल्हाददायक आहे. पवईच्या दिशेने जाणाऱ्या रस्त्याकडे नाल्याच्या दिशेने थेट उतारावर पुष्कळ झाडंझुडपं आहेत. अभ्यागतांना बसण्यासाठी काही कट्टे बांधलेले आहेत. या अवलोकन स्थळाला चारही बाजूंनी तारेचं कुंपण आहे.

गोरेगाव स्टेशनातून पवईकडे जाणाऱ्या रस्त्यावर डाव्या बाजूला आरे पोलिस स्टेशनच्या थोडं पुढे या रमणीय ठिकाणाचं प्रवेशद्वार आहे. प्रवेशासाठी प्रौढांना दोन रुपये तर बालकांना एक रुपये तिकीट आहे. सकाळी नऊ ते संध्याकाळी सातपर्यंत हा छोटा काश्मीर खुला असतो. अवघ्या दोन रुपयांत निसर्गरम्य परिसरात संपूर्ण दिवस घालवण्याची अत्यंत स्वस्तातील मुंबईतील ही एकमेव सोय असावी! पण या संपूर्ण जागेवर ताबा असतो तो कॉलेज तरुणतरुणींचा आणि प्रेमी जोडप्यांचा.

छोटा काश्मीर वर्षभर अखंड खुलं असतं. दररोज हजार तर सुटीच्या दिवशी तेराशेच्या आसपास लोक या उद्यानाला भेट देतात. त्यापैकी साठ ते सत्तर टक्के ही जोडपीच असतात. काही ठिकाणी पाच ते दहा फुटांच्या अंतरावर गळ्यात गळे घालून आणि नको त्या अवस्थेत येेथे जोडपी आढळतात. साऱ्या जगाचा विसर पडलेल्या या मंडळींना वेळेचं भान करुन देण्याचं काम मात्र रखवालदारांचं. या ठिकाणच्या जोडप्यांना त्रास देण्याचं काम शेजारच्या प्लॉटमधील काही टवाळ अधूनमधून करत असतात. त्यांच्याबाबत कर्मचाऱ्यांनी तक्रार केल्यावरही आरे पोलिस त्यांच्या बंदोबस्त करीत नसल्याची तक्रार आहे.

' नारळवाडी व जंगलभागात फिरण्यास सक्त मनाई आहे ', असा बोर्ड छोटा काश्मीरच्या प्रवेशद्वारावर असला तरी प्रायव्हसीसाठी त्याच भागात जाणं जोडपी पसंत करतात. त्यामुळे हा बोर्ड केवळ नामापुरताच आहे.

आठ पंधरा दिवसाला कधीतरी शेजारच्या आरे पोलिस स्टेशनातील हवालदार या भागात फेरफटका मारतात. विकृत चाळे करणाऱ्या जोडप्याला पकडलं, की ते पोलिस नेहमीप्रमाणे मुला-मुलीचे पत्ते व फोन नंबर दरडावून विचारून घेतात. ' घरी फोन करुन सांगू का ', या दमात समोरचा किती घाबरतो यावर मांडवली ठरते. प्रकरण कोर्टात गेलं तर किमान साडेबाराशेचा दंड बसतो. त्यामुळे कमी पैशात प्रकरण मिटविण्याचा सौदा होतो. मात्र त्यालाही अपवाद सापडतात. गेल्या पंधरवड्यात एक युगुल पैसै ढिले करायला तयारच नव्हतं. त्यांचं म्हणणं, आमच्या आईबापांना फोन लावा... पण एकही दिडकी काही सोडणार नाही!

मरीन ड्राइव्हच्या प्रकरणानंतर सुरक्षेच्या दृष्टिकोनातून छोटा काश्मीरची सुरक्षाव्यवस्थाही अपुरी असल्याचं लक्षात आलंय. हाकेच्या अंतरावर ' फुलफ्लेज पोलिस स्टेशन ' असलं तरी कधीही काहीही घडू शकतं. त्यामुळे इथे दिवसभर गस्त वाढविण्याची गरज आहे. नाहीतर ' दो दिल मिल रहे हैं.. मगर चुपके चुपके.. ' अशाच भावना प्रेमी युगुलांच्या मनात तरळत असतील, मात्र भविष्यात एखादा अनुचित प्रकार घडल्यास चोरून भेटण्याच्या या ठिकाणावर गदा येण्याची शक्यता नाकारता येत नाही!

 
</text>
</doc>
