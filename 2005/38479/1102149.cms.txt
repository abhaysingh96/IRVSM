<doc>
<docno>1102149.cms.txt</docno>
<text>
 
संवाद
संयुक्त महाराष्ट्राला रामराम?
[ Saturday, May 07, 2005  06:29:38 pm]


ज्येष्ठ सनदी अधिकारी डॉ.माधव गोडबोले यांचे ' सत्ता आणि शहाणपण ' हे पुस्तक नुकतेच पुण्याच्या श्रीविद्या प्रकाशनाने प्रकाशित केले आहे. त्यांच्या या पुस्तकातील महाराष्ट्राच्या भवितव्याचा वेध घेणाऱ्या लेखातील हा वेचा:

महाराष्ट्रातील विकासाच्या अनुशेषाचे भयावह चित्र राज्याच्या मानवी विकास अहवालातूनही स्पष्ट होते. जनजाती क्षेत्रासाठी वाषिर्क योजनेच्या नियतव्ययापैकी नऊ टक्के रक्कम ठेवावी, असा निर्णय जवळ जवळ वीस वर्षांपूवीर् घेण्यात आला असूनही 1993- 94 पासून एकाही वषीर् त्याची अंमलबजावणी झालेली नाही. गरिबी रेषेखालील कुटुंबांचे प्रमाण पाहता राज्यातील काही जिल्हे ' बिमारू ' म्हणून ओळखल्या जाणाऱ्या-बिहार, मध्य प्रदेश, राजस्थान, उत्तर प्रदेश-राज्यांशी बरोबरी करताना आढळतात. कुपोषणाने होणारे बालमृत्यू व गर्भवती तसेच नुकत्याच प्रसूत झालेल्या स्त्रियांचे मृत्यू ही आता धक्कादायक बाब राहिलेली नाही. कारण तो नियतीचा नियमच झाला आहे. दरडोई उत्पन्नातील जिल्हावार तफावत लक्षणीय आहे. एका टोकाला आहे मुंबई (21,922 रुपये) तर तळागाळाशी आहेत आठ जिल्हे. जालना, नंदुरबार, धुळे, नांदेड, बुलढाणा, उस्मानाबाद इत्यादी. त्यांचे दरडोई उत्पन्न आठ ते नऊ हजारांच्या दरम्यान आहे. मानवी विकासाच्या एक या निदेर्शांकाच्या आधारावर मुंबईचा पहिला क्रमांक लागतो, तर गडचिरोलीचा चौतिसावा व नंदुरबारचा पस्तिसावा लागतो. एकूणच महाराष्ट्राच्या विकासातील तफावतीचे चित्र धक्कादायक नव्हे, तर झोप उडविणारे आहे.

या पार्श्वभूमीवर राज्याचे विभाजन व्हावे, निदान विदर्भाचे स्वतंत्र राज्य व्हावे, अशी मागणी वेळोवेळी करण्यात येते. छोटी राज्ये विकासाला पूरक की मारक ह्या प्रश्ानचे उत्तर देणे सोपे नाही. एका दृष्टीने हा प्रश्ान् निरुत्तर करणारा आहे. कारण छोटी राज्ये किती छोटी आणि मोठी म्हणजे किती मोठी ? इतर अनेक राज्यांशी तुलना करता, विदर्भाचे स्वतंत्र राज्य झाले तर ते निश्चितच छोटे म्हटले जाणार नाही. मोठ्या बिमारू राज्यांचा प्रगतीचा आलेख विशेष उल्लेखनीय नाही हे जसे खरे आहे, तसेच कित्येक लहान राज्यांनीही प्रगती साधण्यात विशेष कर्तृत्व दाखविलेले नाही. उदाहरणार्थ-ओरिसा आणि ईशान्येतील सात राज्ये. आथिर्क आत्मनिर्भरता हा निकष नवीन राज्ये निर्माण करण्यासाठी कधीच वापरला गेला नाही. लहान आणि मोठी राज्ये यातील फरकही आता नाहीसा झाला आहे. उदाहरणार्थ, राष्ट्रीय विकास परिषदेत सर्व राज्यांना एकाच पंक्तीत बसविले जाते. लहान राज्ये करण्यास केंद सरकारही उत्सुक आहे. कारण जेवढी लहान राज्ये तेवढी केंद शासनाची अधिसत्ता अधिक. साधनसंपत्तीच्या कमतरतेमुळे राज्य शासन दिवसेंदिवस अप्रस्तुत होत जाणार आहे. राज्य शासनाचा आवाका जसा कमी कमी होत जाईल, तशी ही प्रक्रिया, हे जनमानस अधिक स्पष्ट होईल. म्हणूनच सर्वसाधारण माणसाला नवीन राज्ये निर्माण करण्याचे प्रश्ान् अप्रस्तुत वाटतात. त्यात त्याची काहीच भावनिक गुंतवणूक नसते. म्हणूनच अनेकदा सगळ्या मराठी लोकांचे एकच राज्य का असले पाहिजे असा प्रश्ान् शुष्कपणे विचारला जातो आणि येत्या काळात हे अधिकाधिक प्रकर्षाने जाणवले तर आश्चर्य वाटू नये. नवीन राज्ये निर्माण करण्याची खेळी ही म्हणूनच प्रामुख्याने राजकारणातील मंडळी आपल्या हितासाठी करताना दिसतात. हे लक्षात घेता येत्या काही वर्षांत विदर्भाचे वेगळे राज्य झाले तर आश्चर्य वाटू नये. पण महाराष्ट्राच्या विभाजनाची प्रक्रिया येथेच थांबणार आहे का ? महाराष्ट्र निर्माण झाला तेव्हाही मुंबईचे वेगळे राज्य करावे असे दडपण केंद सरकारवर होते. त्यावेळी निदान मुंबईत महाराष्ट्राच्या काही ओळखखुणा होत्या. गेल्या चार दशकांत त्या हळुहळू नाहीशा होत आहेत. महाराष्ट्रात मुंबई आहे, पण मुंबईत महाराष्ट्र राहिलेला नाही. मतांच्या राजकारणामुळे कोणताच राजकीय पक्ष, अगदी शिवसेनासुद्धा, आता मराठी माणसाच्या पाठीशी ठाम उभी राहताना दिसत नाही. याचे प्रत्यंतर ' मी मुंबईकर ' या मोहिमेची काय गत झाली यावरून दिसून आले. तेव्हा येत्या पंचवीस वर्षांत मुंबई तरी महाराष्ट्रात राहणार आहे का ?

तसे पाहिले तर कोणताही पक्ष सत्तेवर आला तरी त्याने मुंबईकडे एक सोन्याचे अंडे देणारी कोंबडी म्हणूनच पाहिले. अनेक दृष्टीने मुंबईबाहेरचा महाराष्ट्र हा इतर अनेक राज्यांपेक्षा काही वेगळा, अधिक प्रगत, अधिक गतिशील आहे, असे म्हणणे धाडसाचे ठरेल. भाषावार प्रांतरचना ही संकल्पनाच मोडीत निघण्याची चिन्हे, निदान महाराष्ट्रापुरती तरी, स्पष्ट दिसतात.

हे टाळता येणार नाही का ? होकाराथीर् उत्तर देणे धाडसाचे होईल. देशातली इतर राज्यांची उदाहरणे हेच दाखवितात की राज्यकतेर् सतर्क नसतील, संवेदनक्षम नसतील तर विभागीय विकासाचा असमतोल ही राज्याच्या विघटनाची नांदी ठरते. मुख्य प्रश्ान् हा राहतो की राज्यकतेर् याबाबतीत दष्टेपणा, दूरदृष्टी, मुत्सद्दीपणा दाखविणार आहेत का ? राज्यांची पुनर्रचना करून मूलभूत प्रश्ान् सुटणार नाही. तो लोकांना विश्वासात घेऊनच सुटेल किंवा निदान सुसह्य तरी होईल.

भविष्याचा वेधच घ्यायचा असेल तर असे म्हणता येईल की येत्या काही वर्षांतच विदर्भ हे एक नवीन राज्य घोषित केले जाईल. पण त्यासाठी संघर्ष करण्याची, रस्त्यावर येऊन आंदोलन करण्याची पाळी कोणावर येणार नाही, कारण महाराष्ट्र एक राहावा यासाठी काही भावनिक बांधिलकी आता सर्वसाधारण जनतेत राहिलेली नाही. सर्व मराठी लोकांचे एक राज्य असावे ही मागणीही आता कालबाह्य झाली आहे. आज देशात अनेक हिंदीभाषिक राज्ये आहेत. तेव्हा आणखी एक मराठी भाषा असलेले राज्य झाले तर काय बिघडणार आहे ? राहिला प्रश्ान् फक्त राजकीय पक्षांचा. त्यांचा अभिनिवेश हा नवीन राज्य निर्माण करण्याने कोणत्या पक्षाला सत्ता काबीज करण्यास काय संधी मिळणार आहे यावर अवलंबून असणार आहे. पण असे राजकीय अंदाज मतदार नेहेमीच खोटे ठरवितो, हे विसरून चालणार नाही. तेव्हा विदर्भ वेगळा होण्याने काहीही लोकक्षोभ होणार नाही. विदर्भाचे वेगळे राज्य झाल्यास महाराष्ट्राच्या अर्थकारणावरही काही विपरीत परिणाम होणार नाही.

पण एकदा महाराष्ट्राच्या विघटनाची प्रक्रिया सुरू झाली की ती विदर्भापुरती मर्यादित राहणार नाही. बहुधा, त्यानंतर मुंबई महाराष्ट्रापासून वेगळी करून मुंबईचे स्वतंत्र राज्य निर्माण करण्याची मागणी पुढे येईल. याबाबतीत दिल्ली राज्याचे उदाहरण अगदी ताजे आहे. अशी मागणी पुढे आली तर मात्र महाराष्ट्रातून त्याला जोरदार विरोध होईल. पण याबाबतीतही राजकीय पक्षांची गणिते काय असतील हे सांगणे कठीण आहे. मुंबईतील सत्ता काबीज करता यावी म्हणून कदाचित राजकीय पक्ष या मागणीला पाठिंबाही देतील. वेगळे राज्य निर्माण करण्याआधी मुंबई महाराष्ट्रापासून वेगळी झाल्यास महाराष्ट्राची राजधानी कोठे असावी याबद्दलही वाद सुरू होतील व औरंगाबाद ही राजधानी असावी अशी मागणी पुढे येईल. मुंबई महाराष्ट्रापासून वेगळी झाल्यास महाराष्ट्राच्या अर्थकारणावर दूरगामी व विपरीत परिणाम होतील, हे विसरून चालणार नाही.

इतर मागास व अविकसित भागात विकासाच्या असमतोलाच्या मुद्द्यावर असंतोष वाढीला लागेल, पण तो महाराष्ट्रातून वेगळे होण्याइतका नसेल. पण राज्यर्कत्यांनी त्याच्याकडे दुर्लक्ष करण्याचे धोरण चालू ठेवले तर त्याची परिणती सामाजिक व राजकीय अस्थिरतेत होईल. हा भविष्यवेध कोणत्याही राहू-केतू दशेवर वा शनि- मंगळाच्या वक्रदृष्टीवर आधारलेला नाही. पण म्हणून नेहेमी ज्योतिषांकडे व बुवांकडे उठबस असणाऱ्या सर्व पक्षांच्या राजकीय नेत्यांनी त्याकडे दुर्लक्ष करणे राज्याच्या हिताचे ठरणार नाही.

माधव गोडबोले

 
</text>
</doc>
