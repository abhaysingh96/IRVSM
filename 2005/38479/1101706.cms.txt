<doc>
<docno>1101706.cms.txt</docno>
<text>
 
महामुंबई
मुंबईत साखर 22 रु. किलो!
[ Saturday, May 07, 2005  12:07:05 am]


म. टा. प्रतिनिधी

मुंबई : यंदा साखरेच्या उत्पादनातील मोठी घट लक्षात घेऊन, त्यामुळे निर्माण झालेल्या परिस्थितीचा फायदा उपटण्यासाठी शुगर लॉबीतील बडे व्यापारी यशस्वी ठरले असून, कृत्रिम भाववाढीला आळा घालण्यासाठी केंद सरकारच्या अन्न व नागरी पुरवठा विभागातर्फे झालेले मे महिन्यातील उपाय जुजबी ठरले आहेत. परिणामी गेल्या आठ दिवसात साखरेचे किरकोळ भाव किलोमागे चार रुपयांनी वाढले असून, मुंबईकरांना सध्या एक किलोसाठी 22 रुपये मोजावे लागत आहे.

' साखरेसाठी 20 रुपयापेक्षा जादा किंमत मोजावी लागणार नाही ', असे आश्वासन केंदीय अन्न आणि नागरी पुरवठामंत्री शरद पवार यांनी दिले होते. प्रत्यक्षात बड्या व्यापाऱ्यांनी सरकारला मे महिन्यातील फ्री सेलचा कोटा कमी करण्यास भाग पाडल्याने भाववाढ झाल्याचा आरोप शिवसेनेचे आमदार कन्हय्यालाल गिडवाणी यांनी केला.

मे महिन्यात शीतपेये, सरबते, लस्सी, आईस्क्रीम यांना मोठी मागणी असते. याच काळात लग्नसराईमुळेही साखरेला प्रचंड मागणी असते. हे लक्षात घेऊन केंद सरकारने मे महिन्यासाठी ' फ्री सेल ' चा कोटा 15 लाख टन इतका वाढवल्यास साखरेचे किरकोळ भाव आटोक्यात राहतील, असे त्यांनी सांगितले. सरकारने एप्रिल ते जून या तीन महिन्यासाठी फ्री सेलचा कोटा 38 लाख टन ठरविला होता. त्यात जूनला दिलेला 15 लाख टन कोटा मे महिन्यास दिल्यास ग्राहकांना दिलासा मिळू शकतो, असे त्यांचे म्हणणे आहे.

 
</text>
</doc>
