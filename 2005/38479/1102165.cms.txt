<doc>
<docno>1102165.cms.txt</docno>
<text>
 
संवाद
पॅरिसमध्ये 'जय महाराष्ट्र'
[ Saturday, May 07, 2005  06:50:32 pm]


एकेकाळी इंग्रजी न बोलणारे किंवा कोणत्याही परदेशी गोष्टीला विरोध करणारे फ्रेंच आता खाद्य, संगीत आणि कपडे याबाबतीत कॉस्मोपॉलिटन होत आहेत, इंग्रजी स्वीकारत आहेत. पॅरिस हे केवळ ' फ्रेंच संस्कृतीचा बालेकिल्ला ' न राहता झपाट्यानं न्यूयॉर्क किंवा लंडनसारखं ' कॉस्मोपॉलिटन शहर ' बनत आहे!

' पॅरिस '...! पाश्चात्य कथा, कादंबऱ्या आणि हॉलिवुडपटांपासून ते मराठी कादंबऱ्या आणि बॉलिवूडपटांपर्यंत सगळीकडे ज्याची झगमगाटी आणि ग्लॅमरस प्रतिमा रंगवली जाते, ते शहर! बॉलिवुडच्या ' अॅन इव्हनिंग इन पॅरिस ' पासून हॉलिवुडच्या ' एअरपोर्ट 80' सारख्या अॅक्शन चित्रपटापर्यंत सर्व चित्रपटांत दिसणारं...फॅशन कॅपिटल म्हणून ओळखलं जाणारं, लोकशाहीची गंगोत्री असलेलं पॅरिस, गेल्या काही वर्षांपासून प्रसिद्ध झालं आहे, अवघ्या युरोपचं मध्यवतीर् ' पाटीर् टाऊन ' म्हणून...नव्या मुक्त अर्थव्यवस्थेच्या आणि ' पोस्ट कोल्ड वॉर ' जमान्यात लंडनच्या बरोबरीनं, पॅरिस हे युरोपातलं सर्वात मोठं कॉस्मोपॉलिटन शहर म्हणून आकार घेतं आहे.

संस्कृती आणि भाषेबद्दल कमालीचा अभिमान बाळगणाऱ्या तसंच ब्रिटिश किंवा अमेरिकनांच्या भाषेपासून सुरू होणाऱ्या सांस्कृतिक वसाहतवादाला विरोध करत राहिलेल्या फ्रेंचाची ही राजधानी...बुद्धिवाद्यांच्या कॉफी हाऊस चर्चांबद्दल आणि मुळात कॉफी हाऊसेस आणि रेस्तराँबद्दल प्रसिद्ध शहर!

' बोज्वा मेस्यंु...धिस वे... ' हे शब्द निश्चितच तुमच्या कानी पडतील, पॅरिसच्या कोणत्याही रेस्तराँमध्ये तुम्ही रात्रीच्या किंवा दुपारच्या जेवणाच्या वेळी पोहोचलात तर... हे शब्द म्हणत स्वागत करण्यासाठी वेटरमंडळी उभी दिसतात. रेस्तराँची संख्या पाहिल्यावर खरोखरच पॅरिस ही खवय्यांची नगरी असल्याचं लक्षात येतं. गल्लोगल्ली रेस्तराँ, कॉफी हाऊसेस, हॉटेल्स, इटरीज आणि छोटे फूड किऑस्क...पण हे सगळं स्थानिकांसाठी नाही तर पॅरिसला येणाऱ्या पर्यटकांसाठी आहे असा खुलासा सडपातळ फ्रेंच युवक करतात आणि रेस्तराँवर नजर टाकल्यावर ते पटतं. प्रत्येक रेस्तराँमध्ये अमेरिकन, जपानी, भारतीय, जर्मन किंवा कोरियन आदी पर्यटक दिसतात आणि त्यांना भोजनाचा आस्वाद देणारे जवळपास सगळेच स्वयंपाकी आणि वेटर्स भारतीय किंवा श्ाीलंकन!!!

गेली कित्येक दशके पर्यटकांसाठी युरोपचं प्रवेशद्वार लंडन हेच होतं. अमेरिकेहून किंवा आशियातून कोणत्याही दिशेनं युरोपात येणारे पर्यटक किंवा बिझनेसवाले, पहिल्यांदा लंडनलाच उतरत. पण गेल्या तीन वर्षांपासून बहुसंख्य पर्यटकांनी अचानक पॅरिसमध्ये पहिल्यांदा अवतरायला सुरुवात केली आहे, अशी माहिती फ्रेंच पर्यटनकेंद चालवणाऱ्या श्ाीमती व्हॅलरी बोया यांनी दिली. अमेरिकन पर्यटकांना लंडन हे जरा ओल्ड फॅशन्ड वाटायला लागलं आहे आणि आशिया किंवा भारतातून येणाऱ्या पर्यटकांना आता एअर इंडिया, डेल्टा किंवा आखाती देशातल्या विमान कंपन्या मुंबई किंवा दुबईहून थेट पॅरिसपर्यंत सेवा देत असल्यामुळे त्यांचाही कल आधी पॅरिसकडे झुकत आहे. परिणामी पॅरिस सध्या युरोपातलं नंबर वन डेस्टिनेशन बनतं आहे. गेल्या वर्षभरात पॅरिसला भेट देणाऱ्या पर्यटकांची संख्या दोन कोटी होती. 2010 पर्यंत ती पाच कोटीपर्यंत जाईल, असा अंदाज आहे. युरोपीय समुदायाच्या देशांमध्ये आता एकमेकांच्या सरहद्दींवरचे निर्बंध शिथिल झाल्यामुळेही पॅरिसला मोठा फायदा मिळतो आहे, म्हणजे स्पेन, इटली, जर्मनी आणि ब्रिटन या देशातले हजारो पर्यटक कित्येकदा आठवड्याअखेर मजा करायला रस्त्यानं किंवा रेल्वेनं पॅरिसला येतात. त्यामुळे शनिवारी-रविवारी पॅरिसच्या रस्त्यांवर अक्षरश: झुंबड दिसते.

याचा मोठा लाभ रेस्तराँ आणि हॉटेल उद्योगाला मिळत असल्याची माहिती पॅरिसमध्ये रेस्तराँ चालवणाऱ्या जाँ पियर यांनी दिली. पॅरिसमध्ये सध्या किमान आठ हजार रेस्तराँ आणि कॉफी हाऊसेस आहेत. त्यात किमान चार लाखांना रोजगार मिळत असल्याची माहिती त्यांनी दिली. या चार लाखांत सध्या सत्तर टक्क्यांच्या आसपास आशियाई वंशाचे म्हणजे भारतीय, श्ाीलंकन, नेपाळी आणि बांगलादेशी आहेत.

गेल्या शनिवारी सायंकाळी मध्यम आकाराच्या साध्या रेस्तराँला भेट दिली असता ट्रेमध्ये कॉफी घेऊन आलेला युवक वेटर भारतीय असल्यासारखा दिसला, त्याच्याकडे चौकशी करता तो केवळ भारतीयच नाही, तर आपला मुंबईचा राजू जाधव होता! तू मुंबईच्या कोणत्या भागातला ? असं विचारता ' मी मालाडमध्ये एका चाळीत वाढलो, एअरपोर्टजवळच्या हॉटेलात वेटर म्हणून काम केलं, तिथून मला पॅरिसमध्ये नोकरीची संधी मिळाली, आता इथे वर्षभर आहे, इथून घरी भरपूर पैसे पाठवता येतात '... अशी त्यानं सगळी कहाणी सांगून टाकली. राजू जाधवसारखे एकट्या मुंबईतून पॅरिसला गेलेले आणि केटरिंगमध्ये काम करणारेच किमान दोन ते अडीचशे तरुण आहेत, असं तो म्हणाला. दुसरा फ्रेडी हा श्ाीलंकेहून आलेला वेटर आपल्याबरोबर आपलं कुटुंब घेऊन आला, त्याचे दोन भाऊ केटरिंगमध्ये, एक बहीण ब्युटी सलूनमध्ये आणि आई हॉस्पिटलमध्ये काम करते. आशियाई वंशाच्या नागरिकांनी या शहराला ' आपलं पॅरिस ' बनवलं असल्याचं स्पष्ट दिसतं.

हॉस्टेल किंवा डॉर्मटरीसारख्या ठिकाणी हे राहतात आणि जवळपासच्या रेस्तराँमध्ये नोकरी करतात, त्यामुळे राहण्याचा आणि वाहतुकीचा खर्चही अगदी किमान असतो. हॉटेल, रेस्तराँ किंवा त्यासारख्या ठिकाणी काम करायला युरोपीय तरुण जितके पैसे घेतो त्याच्यापेक्षा आशियाई तरुण एक तृतियांश पैसे घेतो आणि कामही अधिक काळ तसंच विनातक्रार करतो, असा हॉटेल व्यावसायिकांचा अनुभव आहे. सध्याच्या जागतिक तेजीमुळे फ्रान्स आणि विशेषत: पॅरिससारख्या ठिकाणी पर्यटक आणि व्यावसायिकांची झुंबड उडत असताना त्यात आशियाई तरुण मोठ्या संख्येनं संधीचं सोनं करत आहेत.

आशियाई आणि विशेषत: भारतीयांनी केवळ खाद्यपदार्थांच्या बाजारात नव्हे तर छोट्या-मोठ्या वस्तूंच्या व्यापारातही जम बसवला आहे. पॅरिसच्या प्रख्यात ' शाँ जे लिजें ' या पथावर आपलं भेटवस्तू आणि गृहोपयोगी वस्तूंचं छोटसं पण पॉश दुकान चालवणाऱ्या अयुब या गुजरातमधल्या सुरतच्या तरुणाशीही यावर गप्पा झाल्या. अठरा वर्षांपूवीर् वयाच्या अवघ्या पाचव्या वषीर् वडिलांबरोबर अयुब याठिकाणी आला. ग्रॅज्युएशनपर्यंत शिकला आणि मग त्यानं स्वत:चं दुकान सुरू केलं. आता त्याचा चांगला जम बसला आहे, पण तरीही ' भारताऐवजी इथे आपण राहातो, हे बरोबर करतो की नाही, ते समजत नाही. पुढच्या पिढीसमोर ज्या समस्या आहेत त्या पाहता मुंबईत भावंडांचा जो बिझनेस आहे, तिथे जावं असं कधीतरी मनात येत ', ं असं अयुब म्हणतो. मोठ्या संख्येनं पॅरिससारख्या शहरांत राहणारे आशियाई नागरिक अशा संमिश्ा भावना व्यक्त करतात. काहींना आपण युरोपात येऊन राहतोय आणि भारतातल्या कटकटींपासून सुटलो याचं अप्रूप वाटतं तर काहींना मायभूमीची आठवण सतावते...

पॅरिसच्या रस्त्यावर दिसणारा अलीकडचा ट्रेंड म्हणजे अमेरिकन खाद्य पदार्थ आणि एकंदरच अमेरिकी संस्कृतीला होणारा विरोध...मॅकडोनल्ड आणि पिझ्झा हटची रेस्तराँ याठिकाणी दिसतात, पण त्यात न्यूयॉर्क किंवा मुंबईच्या मॅकडोनल्डसारखी गदीर् दिसत नाही. ' खाद्यपदार्थांच्या बाबतीत आणि कपड्यांच्या फॅशनमध्ये आम्ही अमेरिकनांच्या बरेच पुढे आहोत ', असा फ्रेंचांचा दावा आहे! पण इंग्रजीला असलेला विरोध मात्र मावळताना दिसतो आहे. पर्यटक समृद्धी आणतात, त्यांची भाषा आपणही बोलली पाहिजे, हे फ्रेंच लोक स्वीकारताना दिसत आहेत. एकेकाळी इंग्रजी अजिबात न बोलणारे किंवा कोणत्याही परदेशी गोष्टीला विरोध करणारे फ्रेंच आता खाद्य, संगीत आणि कपडे याबाबतीत कॉस्मोपॉलिटन होत आहेत, इंग्रजी भाषाही (कदाचित नाईलाज म्हणून) स्वीकारत आहेत. पॅरिस हे केवळ ' फ्रेंच संस्कृतीचा बालेकिल्ला ' न राहता, न्यूयॉर्क किंवा लंडनसारखं ' कॉस्मोपॉलिटन शहर ' बनण्यामागचं रहस्य कदाचित त्यातच दडलं आहे!

रोहित चंदावरकर

 
</text>
</doc>
