<doc>
<docno>1102201.cms.txt</docno>
<text>
 
महामुंबई
'लव्हर स्पॉट'ची एंट्री 'ब्लॅक लिस्ट'मध्ये
[ Saturday, May 07, 2005  07:57:19 pm]


राजेश चुरी

मुंबईचे ' लव्हर्स स्पॉट ' आता धोकादायक होऊ लागले आहेत, असं कित्येक वर्षं आपण म्हणत आहोत. पण मरीन लाईन्सच्या दुदैर्वी घटनेनंतरही प्रेमिकांची ही मीलनाची स्थळे गजबजून गेलेली दिसतात. फरक एवढाच की मावळत्या सूर्याची साक्ष सरताना काळोखाचे साम्राज्य पसरण्याच्या आधीच प्रेमी युगुले काढता पाय घेतात. अर्थात पोलिसांच्या गस्ती व्हॅन त्याला कराणीभूत आहेत, अन्यथा खडकाच्या आधाराने प्रेम त्यानंतरही फुलतच राहील.

कुलाब्यापासून अगदी थेट मालाड-गोराईपर्यंचे समुदकिनारे युगुलांचे आवडते. नरिमन पॉइंट हे त्यांचे हक्काचे ठिकाण. ओबेरॉय हॉटेल त्यापुढील रंगोली रेस्टॉरंटच्या जवळच्या समुदात उतरणाऱ्या पायऱ्यांपासून मरीन लाईन्स-चनीर् रोड चौपाटी आणि थेट गिरगाव आणि पुढे हँगीग गार्डन तर प्रेमीकांचा स्वर्गच.

रंगोली रेस्टॉरंटजवळच्या समुदात घुसलेला रस्ता आणि त्यापुढील पायऱ्यांवर अनेक प्रेमी युगुले हातात हात घेऊन तासन्तास बसायची. सागराची गाज ऐकत समोर कफ परेडच्या इमारतीतील लुकलुकणारे दिवे आणि मासेमारीहून परत येणाऱ्या ट्रॉलरचे दिवे आणि मशालींचे पाण्यात पडणारे प्रतिबिंब पाहण्यात प्रेमी युगुलांना जगाचा विसर पडतो. काही धाडसी तरुण-तरुणी तर पायऱ्यांवरून खाली उतरून थेट खडकात शिरतात. पण सुनील मोरे प्रकरणाने ही स्थळे आता ब्लॅक लिस्टमध्ये समाविष्ट झाली.

अलीकडच्या काळात समुदाचे पाणी शहरात शिरू लागल्याने लाटांना थोपविण्यासाठी टाकलेल्या महाकाय ' टेट्रापॉडस् ' नी जणू जोडप्यांच्या जागांवर अतिक्रमण केले आहे. ' क्वीन्स नेकलेस ' च्या साक्षीने चौपाटीच्या कट्ट्यावर जगाकडे पाठ फिरवून बसलेली प्रेमी युगुले आता पोलिस आले की काढता पाय घेतात. हँगिंग गार्डन हा प्रेमी युगुलांचा आणखी एक आवडता स्पॉट. हँगिंग गार्डनच्या समोर पूवीर् एक ' ओपन एअर ' रेस्टॉरंट होतं. या रेस्टॉरंटमध्ये वाफाळती कॉफी घेत समोर दिसणारी रात्रीची मुंबई पाहाण्यासाठी प्रेमिकांची गदीर् होत होती. हे रेस्टॉरंट न्यायालयाच्या आदेशामुळे बंद झाल्याने चांगल्या स्पॉटला हल्लीची पिढी मुकली.

पण प्रेमिकांनी हिम्मत हरली नाही. त्यांनी नवे स्पॉट शोधून काढले. वसोर्व्यातील पिकनिक कॉटेज, मछलीमार खडक, जुहूच्या गंगाभवनपासून पिकनिक कॉटेज भागात आजही काळोखात 100 पेक्षा जास्त जोडपी बसलेली असतात. दानापानी बीच तर अनेकांचं आवडतं ठिकाण आहे. महालक्ष्मी मंदिराच्या मागचे खडक असेच जोडप्यांचे आवडते ठिकाण. महालक्ष्मीच्या दर्शनानंतर पायऱ्या उतरून समुदाकडे जाताना गरमगरम मूगभजीचे पार्सल घेऊन खडकात जाऊन बसण्याचा अनेकांचा दिनक्रम आजही सुरू आहे. वरळी सी फेसच्या खडकात उतरून काळोखात गुडुप होण्यासाठी अगदी उपनगरातून प्रेमी येतात. चौपाटीबरोबरच आसपासच्या गल्ल्यांत रात्री मोटारीमध्ये बसून प्रेम फुलतं. वांदे भागात नव्याने झालेला सी लिंक रोड तर नव्या पिढीचा आवडता स्पॉट झालाय. मध्यंतरी लूटमारीच्या घटनांनी तिथेही असुरक्षिततेची भावना वाढली आहे.

एकूण काय, सुरक्षिततेच्या कारणावरून पोलिसी बडगा उगारला तरी आणि रक्षक भक्षक झाला तरी परिणाम होतो तो एकांत शोधणाऱ्या निरपराधांच्या जीवनावर! युवा पिढीला सध्या तरी त्यावर एकच उपाय सुचतो. उपनगरातील तरुण-तरुणी फिरायला मुंबईत येतात आणि मुंबईच्या उच्चभ्रु भागातील तरुण-तरुणी मालाड-मनोरीचा रस्ता धरतात!

 
</text>
</doc>
