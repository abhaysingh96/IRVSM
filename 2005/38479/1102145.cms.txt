<doc>
<docno>1102145.cms.txt</docno>
<text>
 
संवाद
जत्रांची जत्रा
[ Saturday, May 07, 2005  06:26:16 pm]


कुठे कोल्हापुरी स्पेशालिटी असलेल्या झणझणीत तांबड्या, पांढऱ्या रश्श््याचा आस्वाद घेण्यासाठी गदीर् जमली होती... तर कुठे मडक्यातल्या सिंहगडी दह््यावर, नागपुरी बेसनाच्या वडीवर ताव मारण्याची स्पर्धा रंगली होती... कोणी दख्खनच्या वस्तूंच्या प्रेमात खिसे खाली करीत होते... तर कुणी लेझीमच्या तालात, दांडपट्ट्याच्या थरारात हरवून गेले होते... मुंबईत अवतरलेल्या दख्खनी महोत्सवात केवळ आपल्या मातीचा सुगंध शोधण्यासाठी आलेल्यांनीच गदीर् केली नव्हती तर पश्चिम महाराष्ट्राच्या कला, संस्कृतीच्या या महोत्सवानं गुजराती, सिंधी, पंजाबी अशा सर्वधमिर्ंयांचं-प्रांतियांचं लक्ष वेधून घेतलं होतं.

महोत्सवांची ही यशोगाथा एकाच महोत्सवापुरती मर्यादित नाही. मालवणी, कोल्हापुरी अशा सर्वच महोत्सवांचे मुंबईत याच जल्लोषात स्वागत होऊ लागले आहे. कदाचित त्यामुळेच मुंबईत जत्रांची जत्रा फुलू लागली आहे. परेल किंवा भांडुपच्या मोकळ्या मैदानांवर मालवणी खाजा, कोकम सरबत, कोंबडी वड्यांच्या उभारलेल्या स्टॉल्समधून सिंधुदुर्ग, रत्नागिरी चाकरमान्यांचे स्वागत करीत आहे. बोरिवली, दादर अशा भागांमधील मैदाने कोल्हापूर, सांगली, साताऱ्याची स्पेशालिटी असलेली झुणका भाकर व इतर पारंपारिक वस्तूंनी फुलून गेली आहेत. खाद्य पदार्थ, वस्तूंबरोबरच त्या त्या जिल्ह्यातून आलेली भाषेची ढब या महोत्सवांची शोभा अधिकच वाढवत आहे. मुंबईच्या धकाधकीत हरवत चाललेल्या मुुंबईकरांना सिमेंटच्या जंगलातही आपल्या गावच्या मातीच्या सुगंधाचा आस्वाद घेण्याची संधी या महोत्सवांमधून मिळत असल्यामुळे आपसूकच गदीर्शी या महोत्सवांची चांगली गट्टी जमू लागली आहे. खाद्य पदार्थांवर दाबून ताव मारण्यापासून ते चार पैसे अधिक खर्च करुनही कुटुंबासहित खरेदीसाठी उडणाऱ्या झुंबडीपर्यंत सर्वच बाबतीत या महोत्सवांचा उद्देश साध्य होऊ लागला आहे. इतर धमिर्ंयांसाठीही हे महोत्सव आकर्षणाचे केंद बनू लागले आहेत. महोत्सवांच्या या जत्रांमधून मुंबईकरांना दुरावत चाललेली त्यांची गावेच त्यांच्याजवळ येऊ लागली असली तरी महोत्सवांमधून वाढू लागलेला व्यापारी दृष्टीकोन, राजकीय पक्षांचे सुरू झालेले व्होट बँक राजकारण यामुळे हे महोत्सव आता टीकेचे लक्ष्यही बनू लागले आहेत. ' येवा कोकण आपलोच आसा... ', ' आम्ही कोल्हापुरी ' असं म्हणत दाखल होत असलेल्या या महोत्सवांचा झगमगाट मोठा असला तरी तेथील स्टॉलवरील वस्तूंवर लावलेल्या किंमतींचा आकडा मोठ्या उत्साहानं जत्रांना भेट देणाऱ्यांची निराशा करु लागला आहे. तर, दख्खन किंवा कोकणातील ' ओरिजिनल टेस्ट ' च्या नावावर फसवणूक होत असल्याच्या आरोपांमध्येही वाढ होऊ लागली आहे. गल्लीगल्लीत भरणाऱ्या कोकण किंवा कोल्हापुरी महोत्सवांमुळे त्यातील नाविन्यही आता कमी होऊ लागले असल्याची तक्रारही होऊ लागली आहे. दुसरीकडे महोत्सवांच्या आयोजनांवर झळकू लागलेली विविध राजकीय पक्षांची निशाणेही आता महोत्सवांच्या आयोजनाच्या उद्देशावर प्रश्नचिन्ह निर्माण करु लागली आहेत. पण या आरोपांत तथ्य नसल्याचे अशा महोत्सवांच्या आयोजनात गुंतलेल्या मंडळींचे म्हणणे आहे. महोत्सवांमधील खाऊ गल्ल्यांमध्ये होणारी गदीर्, विक्रीसाठी ठेवलेल्या वस्तूंच्या खरेदीसाठी उडणारी झुंबड हे या महोत्सवांच्या यशाचे प्रतीक असल्याचे कोकण विकास प्रतिष्ठानचे सरचिटणीस संजय यादवराव यांना वाटते. गावातील शेतकऱ्यांना आथिर्क लाभ मिळवून देण्याबरोबरच मुंबईकरांना घराजवळ गावच्या भटकंतीची संधी मिळत असल्यामुळेच मुंबईत महोत्सवांची कल्पना यशस्वी ठरू लागली आहे. गावातील लघुउद्योजकांना मुंबईत आपले नशीब आजमावण्याची संधी देण्याबरोबरच लोकांना एकत्र आणण्याचा उद्देशही अशा महोत्सवातून साध्य होत असल्याकडे कोल्हापूर महोत्सवाचे आयोजन करणाऱ्या कोल्हापूर उत्कर्ष महासंघाचे चंदशेखर शेट्टी यांनी लक्ष वेधलं आहे. पण मुंबईत या महोत्सवांची वाढती संख्या, राजकारणातील स्टंटबाजी किंवा स्वत:चे खिसे भरण्यासाठी महोत्सवांच्या रुपातून लोकांच्या भावनांचा सुरू झालेला खेळ थांबवणेही आवश्यक असल्याचे ही सर्वच मंडळी मान्य करतात.

घरबसल्या कोकण किंवा कोल्हापुरच्या खाद्य, कला, संस्कृतीची सफर घडवणाऱ्या या महोत्सवांच्या प्रेमात आता बडे प्रायोजकही पडू लागल्यामुळे महोत्सवांच्या जत्रांमध्ये ग्लॅमरची भर पडण्यास सुरूवात झाली आहे. पण कोकणाच्या आंब्याचे मुंबईत असे नामकरण जरी होत असले तरी

या बदलांमध्ये किंवा प्रॉफिटच्या जमाखर्चात महो-त्सवांची खरी जान असलेला शेतकरी मात्र बाजूला पडू नये एवढीच अपेक्षा.

प्रवीण मुळ्ये

 
</text>
</doc>
