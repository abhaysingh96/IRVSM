<doc>
<docno>1102150.cms.txt</docno>
<text>
 
संवाद
नासकी शाळा
[ Saturday, May 07, 2005  06:31:29 pm]


वर्गात न बसणाऱ्या दोन विद्यार्थ्यांवर कारवाई करणारे रवी वासवानी जड अंत:करणाने एफटीआयआयमधून पडले आहेत. संस्था सोडून जाताना ते म्हणाले, नासके आंबे ही अढी नासवणार नाहीत. म्हणूनच हा अभ्यासक्रम यशस्वी ठरेल अशी आशा आहे! फारसे न बोलता ते बरेच काही सुचवून गेले आहेत. ते मनावर कोण घेणार हा खरा प्रश्ान् आहे!

पुण्यातली ' फिल्म अॅण्ड टेलिव्हिजन इन्स्टिट्यूट ऑफ इंडिया ' ( एफटीआयआय) ही संस्था गेली तीस वषेर् सतत वाद व प्रकाशझोतात आहे. गेली 45 वषेर् ती काम करत आहे. गिरीश कर्नाड ते मोहन आगाशे यांच्यापर्यंत अनेक संचालकांनी संस्थेतील उणिवांवर मलमपट्टी करण्याचा प्रयत्नही केला!

पण विद्यार्थ्यांचे संप, अभ्यासक्रमांचे वाद हे विषय सतत पुढे येत असल्यामुळे संस्थेच्या इमेजभोवती संशयाचे वलय राहिलेच. 27 वर्षार्नंतर सुरू झालेल्या अभिनयाच्या अभ्यासक्रमाचे समन्वयक रवी वासवानी यांच्या राजीनाम्यामुळे नव्या संशय पिशाच्चाचा जन्म झाला आहे!

हा अभ्यासक्रम गेल्या वषीर् 26 जुलैला सुरू झाल्यावर तो किती शिस्तीत आणि शास्त्रशुद्ध शिकवला जाणार आहे, याबद्दल वासवानी व संस्थेचे माजी विद्याथीर् नसिरुद्दीन शाह यांनी बऱ्याच कल्पना मांडल्या. अभ्यासक्रमात क्रांतिकारी बदल घडवणार आहोत, असा त्यांचा सूर होता. आणि आता बॉलिवूडसह अनेकांच्या अपेक्षा वाढत असताना अचानक वासवानी यांनी राजीनामा देऊन घुमजाव केला! एवढेच नव्हे तर या राजीनाम्याचे समर्थन वासवानी तसेच संचालक त्रिपुरारी शरण एकमुखाने करत राहिले. मात्र, दोघांकडून अद्याप रॅशनल उत्तरे मिळालेली नाहीत.

या राजीनाम्यामागे विद्यार्थ्यांचा असंतोष होता की सरकारी गलथानपणा ? या दोन्ही गोष्टी नाकारून व्यावसायिक कलावंत म्हणून आपल्याला एफटीआयआयची बांधिलकी काहीशी जाचक ठरत आहे, असेच वासवानी अप्रत्यक्ष कबूल केले. तर हा राजीनामा ही फार अॅबनॉर्मल घटना नाही. लवकरच दुसरी नेमणूक होईल, असे शरण सांगत आहेत.

अभ्यासक्रमाच्या सुरुवातीला काहीसे आक्रमक आणि आत्मविश्वासाने वावरणारे वासवानींमध्ये नंतर बदल झाला. त्यांच्या थट्टेखोर स्वभावाप्रमाणे ते वरवर कितीही बेफिकिर असल्याचे दाखवत असले, तरी ते शेवटी अस्वस्थ होते. आपल्या स्वप्नातला अभ्यासक्रम प्रत्यक्षात येईल का, अशी शंकाही त्यांना असावी.

नसिरुद्दीन शाह यांच्याप्रमाणे वासवानीही सुरुवातीपासून सांगत की, एखाद्या सैनिकाप्रमाणे आम्ही 20 विद्यार्थ्यांकडून भरपूर मेहनत करवून घेणार आहोत. सिनेमाचा हिरो हा कॅमेरामन तसेच लाइटमनप्रमाणे युनिटचा भाग असतो. त्यामुळे त्याला स्वतंत्र व्हीआयपी ट्रीटमेंट देऊ नये! अन्यथा विद्यार्थ्यांच्या डोक्यात ' स्टारडम ' ची हवा जाते. इथे खऱ्या अर्थाने व्यावसायिक अभिनेते घडावेत!

आज वासवानी यांचा राजीनामा म्हणजे त्यांच्या या भूमिकेचा पराभव आहे! आज कलेच्या प्रत्येक क्षेत्रात एक ' ग्रे एरिया ' असतो, कलेच्या नावाने ' बुवाबाजी ' करणारे असतात. पण याबरोबरच ' शुद्ध कला ' काय आहे आणि असावी याबाबत फिल्म इंडस्ट्रीतही आग्रह धरणारे अनेक दिग्गज आहेत. अभिनय म्हणजे केवळ स्टारडम, प्रसिद्धी, पैसा आणि सत्ता नव्हे, तर त्यात भरपूर कष्ट आहेत. त्यासाठी वाचन, माणसांचा अभ्यास पुरेसे गांभीर्यही हवे, हे मानणाऱ्यांमध्ये शाह आणि वासवानी यांच्या ' अभिनयाची शाळा ' घडलेली आहे. कदाचित् हेच संस्थेच्या विद्यार्थ्यांना अथवा संस्थेला जड गेले असावे! वर्गात न बसणाऱ्या दोन विद्यार्थ्यांवर कारवाई करणाऱ्या वासवानी यांनी संस्था सोडून जाताना सूचक उद्गार काढले होते. ते म्हणाले की, आंब्याच्या अढीप्रमाणे त्यातील नासके आंबे ही अढी नासवणार नाहीत. म्हणूनच हा अभ्यासक्रम यशस्वी ठरेल अशी आशा आहे! अत्यंत जड अंत:करणाने रवी वासवानी एफटीआयआयमधून पडले आहेत. फारसे स्पष्ट न बोलता बरेच काही सुचवून गेले आहेत. ते मनावर कोण घेणार हा खरा प्रश्ान् आहे!

विवेक सबनीस

 
</text>
</doc>
