<doc>
<docno>1102162.cms.txt</docno>
<text>
 
संवाद
अकलेचे दिवे
[ Saturday, May 07, 2005  06:47:06 pm]


... अशा संकटाच्या वेळी नक्की काय करायचे, हे ठरवण्यासाठी सर्वांनी एकत्र बसून विचार करायला हवा. पण ते होत नाही, कारण संधीचा फायदा घेऊन विरोधी पक्ष आगी भडकवण्यास उत्सुक, तर राज्यकतेर् अधिकाऱ्यांची जुनी उणीदुणी काढण्यात गुंतलेले. एकूण सगळेच अकलेचे दिवे पाजळण्यास आणि विश्वासार्हतेचे दिवाळे काढण्यास सिद्ध झाल्याने महाराष्ट्राचे भवितव्य मात्र अंधाराच्या गतेर्त गेले आहे.

या शतकात जगभर पाण्यासाठी दंगली होतील, असे भाकीत गेल्या शतकाच्या अखेरीस जगभरच्या पर्यावरणतज्ज्ञांनी वर्तवले होते. महाराष्ट्रातही पाण्याचे दुभिर्क्ष्य आहेच, पण लोक पाण्यासाठी रस्त्यावर येण्याआधी विजेच्या मागणीसाठी सार्वत्रिक नासधूस सुरू झाली आहे. मुंबईत परिस्थिती बरीच सुसह्य असली, तरी महाराष्ट्राच्या इतर प्रांतांमध्ये, विशेषत: ग्रामीण भागात परिस्थिती झपाट्याने हाताबाहेर जात आहे. राजकारणी मंडळी मात्र एकमेकांवर बालंट आणून असंतोषाचे लोणी खाण्यात मश्गुल आहेत. विजेच्या प्रश्ानला जातीचा रंगही येऊ लागला आहे. ही लक्षणे चांगली नव्हेत. महाराष्ट्रात विजेच्या दुष्काळाचे चटके जाणवू लागल्याचे आज वर्तमानपत्रांमधून आणि टीव्हीवरून जगाला समजले असले, तरी हे अचानक कोसळलेले संकट नव्हे. ही नैसगिर्क आपत्ती तर अजिबात नाही. वीज टंचाई हा सरकारी अकार्यक्षमता, राजकीय अनास्था आणि नोकरशाहीची खाबूगिरी यांचा दुदैर्वी परंतु अटळ अविष्कार आहे. त्यामुळे तास न् तास दिवे नाहीत, म्हणून जनतेने दगड मारलेच, तर ते खाण्याची या साऱ्यांनी तयारी ठेवायला हवी.

विकासाचा वेग वाढला की, वीज आणि पाण्याची गरज वाढणार, हे स्वाभाविक तत्त्व असले, तरी महाराष्ट्राच्या राज्यर्कत्यांना त्याची जाणीव नाही. गेल्या दहा-बारा वर्षांत महाराष्ट्रात विकासाचा वेग साडेसात टक्क्यांनी वाढला असेल, तर त्याच वेळी विजेची मागणीही 15 टक्क्यांनी वाढणार, हे ही गृहित धरायला हवे. परिस्थिती अशी आहे की, स्वत:ला प्रगत औद्योगिक राज्य समजणाऱ्या महाराष्ट्राच्या सरकारांनी गेल्या दहा वर्षांत विजेची उत्पादनक्षमता वाढावी, म्हणून एक पैसाही खर्च केला नाही. याचे कारण 1991 नंतर आथिर्क उदारीकरणाचे धोरण केंदात स्वीकारले गेले आणि विजेसारख्या पायाभूत सुविधेसाठीसुद्धा खाजगी क्षेत्राकडून पैसा उभारायचा, असे ठरले. हे तत्त्व ठीक आहे. पण खाजगी गुंतवणूक आणायची, तर तशी परिस्थिती तयार करायला हवी. महाराष्ट्रात वीज निमिर्तीसाठी एन्रॉन ही अमेरिकी कंपनी तयार झाली, तर इथल्या स्वदेशीवाल्यांना पोटशूळ झाला. बरे, एन्रॉन नको, तर कुणी भारतीय भांडवलदार विजेत पैसा गुंतवायला तयार होता का ? 1992-93 साली तशीही स्थिती नव्हती, हे वास्तव आहे. भारतीय जनता पक्षाचे गोपीनाथ मुंडे तर एन्रॉन अरबी समुदात बुडवायला निघाले आणि त्या घोषणेच्या जोरावर शिवसेना-भाजप युतीने राज्य मिळवले. सुदैवाने, राज्यकतेर् बनल्यावर युतीच्या नेत्यांना सुबुद्धी झाली आणि अधिक जाचक अटींवर का होईना, एन्रॉनचे काम मागीर् लागले. पण ते पुन्हा अडले.

एन्रॉनच्या दाभोळ वीज कंपनीचे काम विनासायास पार पडले असते, तर प्रकल्पाचा दुसरा टप्पा तीन वर्षांपूवीर् पूर्ण होऊन एव्हाना अडीच हजार मेगावॉट वीज महाराष्ट्राला मिळत राहिली असती. आज मागणी आणि पुरवठ्यात साडेतीन हजार मेगावॉटचे अंतर आहे. हे वास्तव लक्षात घेता, एन्रॉनची वीज किती आवश्यक होती, तेच ध्यानात येते. राज्यर्कत्यांनी दहा वषेर् पुढचा विचार करायला हवा. आमच्या राज्यर्कत्यांची मनोवृत्ती अशी की, आज ताटात आणि खिशात किती पडते, याचीच साऱ्यांना भ्रांत. फ्लायओव्हर हे नगदी पीक. म्हणून युतीच्या पाच वर्षांच्या काळात सर्वत्र केवळ फ्लायओव्हर उभे राहिले. या फ्लायओव्हरांचा वापर उद्योगांचा विकास होण्यासाठी करायला हवा, हे मात्र कुणाला समजले नाही. एका बाजूला फ्लायओव्हर बांधले जात असताना उद्योगधंदे मात्र कोलमडत होते.

1999 मध्ये पुन्हा काँग्रेस आघाडीचे सरकार आले. पण गेल्या सहा वर्षांत विजेची परिस्थिती कोलमडतच गेली. कोराडी, चंदपूरची औष्णिक वीज केंदे हे एकेकाळचे महाराष्ट्राचे भूषण. ही केंदे उभारल्याला आता 25 वषेर् उलटली. तिथले निमिर्तीसंच कमकुवत झाले. ते बदलायला हवेत. पण त्यासाठी कफल्लक सरकारकडे पैसा नाही. आज मागणीइतकी वीज निर्माण करायची तर तब्बल 56 हजार कोटी रुपये ओतायला हवेत. सरकारवर अगोदरच एक लाख कोटींचा कर्जाचा बोजा. मग ही रक्कम कुठून आणणार ? आणि समजा रक्कम उभी राहिलीच, तरी अपेक्षित वीज तयार होण्यास आणखी किमान तीन वषेर् लागणार. म्हणजे कोणत्याही परिस्थितीत पुढील तीन वषेर् महाराष्ट्रातील जनतेला लोडशेडिंगला तोंड द्यावे लागणार.

इथे प्रश्न केवळ घराघरात दिवे लागण्याचा आणि शहरे रोषणाईने उजळण्याचा नाही. वीज नसेल, तर पिकांचे नुकसान होणारच, शिवाय उद्योग तरी कसे चालणार ? मुंबई वगळता पुणे, नाशिक, औरंगाबाद, नागपूर या शहरांच्या आसपास उद्योगधंदे आहेत. त्यातले अनेक बंद पडत असले, तरी जे अजून चालू आहेत, त्यांना रोज चार ते नऊ तास लोडशेडिंगमुळे यंत्रे बंद ठेवावी लागली, तर महाराष्ट्रात नव्याने उद्योग कोण आणि का सुरू करणार ?

यंदा महाराष्ट्रात पाऊस कमी झाला, तरी सह्यादीच्या पट्ट्यात पाऊस समाधानकारक होता. अनेक धरणे पूर्ण भरली. कोयनासुद्धा तुडंुब भरल्याचे फोटो प्रसिद्ध झाले. अशावेळी जलविद्युत केंदेही पाण्याअभावी बंद करायला का लागावीत ? याचे कारण सरकारचे अदूरदृष्टीचे शेतकऱ्यांना मोफत वीज पुरवण्याचे धोरण. या लोकप्रिय पण फसव्या घोषणेमुळे काँग्रेसला निवडणुका जिंकता आल्या, मात्र जनतेचे आणि शेतकऱ्याचे अपरिमित नुकसान झाले. तुडुंब वाहणारी कोयना आणि बिनपैशाने मिळणारी वीज, या समीकरणामुळे गावागावात म्हशी धुण्यासाठीसुद्धा विजेचे पंप तास न् तास धडधडू लागले, अशा बातम्या आहेत. यामुळे वीज फुकट गेली, सरकारचे आथिर्क नुकसान झाले आणि मुख्य म्हणजे अतिउपशामुळे जलाशयातील पाण्याने तळ गाठला.

वीज मंडळाची तऱ्हा आणखी निराळी. जेव्हा विजेचे संकट डोळ्यासमोर दिसू लागले होते, तेव्हाच मंडळाच्या त्रिभाजनाचा बूट निघाला आणि मंडळाचे अधिकारी, कर्मचारी संकटातून मार्ग काढण्याऐवजी नोकऱ्या वाचवण्याच्या कामाला लागले. जेव्हा राज्यकतेर् राजकीय स्वार्थासाठी राज्याचे नुकसान करणारे निर्णय घेत असतील, तेव्हा त्यांना रोखण्याचे, चार समजुतीच्या गोष्टी सुनावण्याचे काम नोकरशहांचे. कारण त्यांना तांत्रिक ज्ञान असते आणि त्यांचे भवितव्य राजकीय वा जनतेच्या इच्छेवर अवलंबून नसते. इथे अधिकारी असे की, वाऱ्याप्रमाणे आपली दिशा बदलत त्यांनी राज्यर्कत्यांना खड्ड्यात घातले आणि जनतेचाही विश्वासघात केला.

आता प्रश्न हा आहे की, पुढे काय ? याचे समर्पक उत्तर कुणाकडेच नाही. आज उधार उसनवार करून एक एक दिवस पुढे ढकलला जात आहे. कदाचित, याच स्थितीत आणखी एक महिना निघून जाईल. मग पाऊस येईल आणि विजेची मागणी ढेपाळेल. अडचणी कमी होतील. राज्यकतेर् आणि जनतासुद्धा विजेचे संकट विसरून जाईल. पुन्हा पुढच्या वषीर् मार्च- एप्रिलमध्ये गोंधळ सुरू होईल. तोपर्यंत सारे कसे शांत शांत. राज्यातला जमिनीखालचा कोळशाचा साठा आणखी दहा वर्षांत संपणार आहे. पावसाचा भरवसा ठेवावा, अशी परिस्थिती नाही. अणुवीज किफायतशीर नाही आणि पवनचक्क्यांवर होणारी वीजनिमिर्ती अगदी तुटपुंजी. अशावेळी नक्की काय करायचे, हे ठरवण्यासाठी सर्वांनी एकत्र बसून विचार करायला हवा. पण ते होत नाही, कारण संधीचा फायदा घेऊन विरोधी पक्ष आगी भडकवण्यास उत्सुक, तर राज्यकतेर् अधिकाऱ्यांची जुनी उणीदुणी काढण्यात गुंतलेले. एकूण सगळेच अकलेचे दिवे पाजळण्यास आणि विश्वासार्हतेचे दिवाळे काढण्यास सिद्ध झाल्याने महाराष्ट्राचे भवितव्य मात्र अंधाराच्या गतेर्त गेले आहे.

भारतकुमार राऊत

 
</text>
</doc>
