<doc>
<docno>1102372.cms.txt</docno>
<text>
 
महामुंबई
चितेच्या अंगारातून फुलली ताऱ्याची जीवनकथा
[ Saturday, May 07, 2005  11:59:25 pm]


म. टा. प्रतिनिधी

मुंबई : हजारो प्रकाशयोजने दूर अवकाशात लुकलुकणारे तारे जन्माला कसे येतात आणि त्यांचे आयुष्य असते तरी किती, हा नेहमीच कुतूहलाचा विषय राहिला आहे. खगोल- भौतिकीतील अभ्यासक मात्र त्यापुढे जाऊन ताऱ्यांच्या जन्म-मृत्यूची कोडी उलगडण्याचा प्रयत्न करतात. युगानुयुगे विस्मयकारक ठरावी अशी एक घटना गेल्या वर्षी अवकाशात घडली आणि त्यात एका गतप्राण ताऱ्याच्या चितेतून सूर्यापेक्षाही कित्येक पटींनी प्रखर असे अंगार बाहेर पडले. या अंगारांचाच वैज्ञानिक वेध भारतातील एका शास्त्रज्ञ तरुणीने घेतला असून तिच्या निष्कर्षांमधून ताऱ्याच्या आयुष्याच्या शोधकथेसाठी इतर संशोधकांना चालना मिळणार आहे.

ताऱ्यांच्या मृत्यूनंतरच्या घडामोडींवर टाटा मूलभूत संशोधन संस्थेत संशोधन करणाऱ्या पूनम चंदा या शास्त्रज्ञ तरुणीने प्रा. अलक राय यांच्या मार्गदर्शनाखाली नारायणगावच्या जीएमआरटी या जगातील एकमेवाद्वितीय खगोल- दुबिर्णीच्या माध्यमातून केलेल्या या संशोधनाची ' नेचर ' या प्रख्यात नियतकालिकाने दखल घेतली आहे. अवकाशसंशोधन क्षेत्रात हा बहुमान समजला जातो. अलिगड विद्यापीठातून एमएससी केल्यानंतर खगोलभौतिकीच्या प्रेमात पडलेली पूनम सध्या टीआय- एफआरमध्ये पीएचडी करत आहे. बंगलोरच्या आयआयएससीच्या जॉइन्ट अॅस्ट्रॉनॉमी प्रोग्रामच्या माध्यमातून तिला ही संधी मिळाली. खगोल भौतिकीच्या ध्यासातूनच तिने या अवकाशचमत्काराचा शास्त्रीय वेध घेतला. या संशोधनातून भारतीय शास्त्रज्ञांच्या नैपुण्याबरोबरच नारायणगावच्या जायन्ट मीटरवेव्ह रेडिओ टेलिस्कोप ( जीएमआरटी) या विशाल खगोलदुबिर्णीचे महत्त्व अधोरेखित झाले आहे.

27 डिसेंबर 2004 रोजी अवकाशात एका महास्फोटाद्वारे आपल्या सूर्याला आव्हान ठरेल, इतकी ऊर्जा उत्सजिर्त झाल्यावर खगोलशास्त्रज्ञांच्या जगताचे लक्ष या घटनेकडे वेधले गेले. सूर्य एक लाख वर्षात जेवढी ऊर्जा निर्माण करतो, त्यापेक्षा कितीतरी पट अधिक ऊर्जा या ताऱ्यातून बाहेर पडलेल्या गॅमा किरणांमधून एका सेकंदाच्या दोन दशांश कालावधीत बाहेर पडली होती. गतप्राण ताऱ्यातून बाहेर पडणाऱ्या ऊजेर्च्या 200 पट हे प्रमाण अधिक होते.

पूनमने तीन जानेवारी 2005 पासून या घटनेचा अन्वयार्थ लावण्यास सुरुवात केली. गतप्राण ताऱ्यातून बाहेर पडलेल्या सॉफ्ट गॅमा किरणांमधून एवढी ऊर्जा कशी निर्माण झाली, आदी प्रश्नांचा वेध घेण्याचा तिने प्रयत्न केला. त्यात विस्मयचकित करणारे निष्कर्ष हाती आले. ताऱ्यावर भूकंपासारखा उत्पात झाल्यामुळे इतकी ऊर्जा बाहेर पडली, हे तिला आढळून आले. ही घटना 50 हजार प्रकाशवषेर् अंतरावर घडली असावी, हा शास्त्रज्ञांचा अंदाज तिच्या अभ्यासातून खोटा ठरला. ही घटना खगोलशास्त्रीय-दृष्ट्या तुलनेने जवळ म्हणजेच 30 हजार प्रकाशवषेर् अंतरावर घडल्याचे तिच्या अभ्यासातून स्पष्ट झाले. ताऱ्याचे आयुष्य संपल्यावरही त्यावर अनेक उत्पात घडत राहतात, हे यावरून सिद्ध झाले.

 
</text>
</doc>
