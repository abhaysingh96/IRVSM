<doc>
<docno>1102155.cms.txt</docno>
<text>
 
संवाद
पायजमा नर्स...
[ Saturday, May 07, 2005  06:35:31 pm]


नर्स म्हटली की आपल्या नजरेसमोर एक पांढऱ्याशुभ्र कपड्यातली स्त्री उभी राहते. या पोशाखावरून आपल्याकडे वादही झालेला आहे. नर्सना अगदी पाय झाकून टाकणारा पूर्ण पोशाख द्यावा किंवा साड्यांमध्ये येण्यास सांगावे, अशा प्रकारच्या सूचना झाल्या आहेत. भारतातच नव्हे तर जगात अन्यत्रही नर्सना जुना पोशाख नकोसा झाला आहे. कामाच्या स्वरूपामुळे तोकडा पोशाख अडचणीचा वाटला तर ते समजण्यासारखे आहे. आपल्याकडे या वादावर तूर्तास पडदा पडला असला तरी हा वाद कधी ना कधी पुन्हा उफाळून येणार हे निश्चित. याच पोशाखावरून दक्षिण आफ्रिकेत सध्या चालू असलेले आंदोलन थोडे वेगळे आहे. पगार कमी आणि काम जास्त अशी परिस्थिती (नवे ते काय ?) असताना तेथील सरकार त्या नर्सना पोशाख स्वत:च्या खर्चाने विकत घ्यायला लावते. यामुळे या नर्सनी आंदोलन सुरू केले आहे. त्या हॉस्पिटलमध्ये त्या येतात चक्क पायजमा घालून. सरकार पोशाख देत नाही आणि तो विकत घेणे आम्हाला परवडत नाही, त्यामुळे आम्ही घरच्याच कपड्यांत काम करू, असे त्यांचे म्हणणे आहे. काहीजणी स्वत:च्या रंगीबेरंगी ड्रेसमध्ये येतात. पोलिस, तुरुंग अधिकारी, सुरक्षा दले यांच्या पोशाखाची सोय सरकार करते, मग नसेर्सना तो का देऊ नये, असा सवाल नर्सेस करत आहेत. आत्ता नव्हे, तर 1997 पासून. अनेक वेळा शांततापूर्ण आंदोलने करूनही काही होत नाही असे बघून त्यांनी या वषीर् 15 मार्चपासून पायजमा आंदोलन सुरू केले. सुरुवातीला देशाच्या एकाच भागात झालेले हे आंदोलन इतर भागांतही पसरत आहे. पण यामुळेही सरकार नमलेले नाही. तरीही हे अभिनव आंदोलन चालूच आहे, हे विशेष.

अशोक पानवलकर

 
</text>
</doc>
