<doc>
<docno>1102299.cms.txt</docno>
<text>
 
देश-विदेश
'नोबेल' प्रतिकृती विश्वभारतीकडे सुपूर्द
[ Saturday, May 07, 2005  09:01:24 pm]


वृत्तसंस्था

शांतीनिकेतन : जागतिक कीतीर्चे कवी आणि साहित्यकार रविंदनाथ टागोर यांची 144 वी जयंती दोन दिवसांवर आली असताना शनिवारी येथे आयोजित करण्यात आलेल्या एका विशेष सोहळ्यात टागोर यांच्या चोरीस गेलेल्या नोबेल पुरस्काराची प्रतिकृती विश्व भारतीच्या अधिकाऱ्यांकडे सुपूर्द करण्यात आली.

शांतीनिकेतनमधील उत्तरायण कॉम्प्लेक्स येथे असलेल्या वस्तूसंग्रहालयातून गेल्या वषीर् टागोर यांचे नोबेल पदक चोरीस गेले होते. जंगजंग पछाडूनही त्याचा छडा पोलिसांना लावता आलेला नाही. त्या पदकाच्या दोन प्रतिकृती रविवारी विश्वभारतीच्या हवाली करण्यात आल्या. त्यातील एक सोन्याची व दुसरी चांदीची आहे. केंदीय परराष्ट्रमंत्री नटवरसिंग यांनी विश्वभारतीचे कुलगुरु डॉ. सुजीत बसू यांच्याकडे या प्रतिकृती सुपूर्द केल्या. लोकसभेचे अध्यक्ष सोमनाथ चटजीर्, संरक्षणमंत्री प्रणब मुखजीर्, पश्चिम बंगालचे राज्यपाल जी. के. गांधी, भारतातीत स्विडनच्या राजदूत इन्गेरिक्सन फॉग तसेच नोबेल पुरस्कार विजेते अर्थतज्ज्ञ अर्मत्य सेन उपस्थित होते.

नोबेल पुरस्काराची सोन्याची प्रतिकृती विश्वभारतीच्या विशेष कक्षात ठेवण्यात येणार असून चांदीची प्रतिकृती उत्तरायण कॉम्प्लेक्समध्ये लोकांना पाहण्यासाठी ठेवली जाईल.

 
</text>
</doc>
