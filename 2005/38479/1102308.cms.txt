<doc>
<docno>1102308.cms.txt</docno>
<text>
 
क्रीडा
समीर आंबेकर, दिनकर चव्हाण अव्वल
[ Saturday, May 07, 2005  09:14:21 pm]


मुंबई : आंतरराष्ट्रीय समीर आंबेकर आणि दिनकर चव्हाण या नेमबाजांनी मुंबईत सुरू असलेल्या नवव्या कॅप्टन एझिकेल स्मृती स्पधेर्च्या चौथ्या दिवशी आपला ठसा उमटविला. समीरने फ्री रायफल थ्री पोझिशनमध्ये 600 पैकी 543 गुणांची नोंद करून सहजपणे अव्वल स्थान प्राप्त केले. त्याला या गटात चक्क स्वत:शीच स्पर्धा करावी लागली, हे दुसऱ्या स्थानावरील अभिजीत शिवडीकरच्या 517 या गुणसंख्येवरून समजून यावे. दिनकर चव्हाणलाही पीप साईट एअर रायफल स्पर्धा प्रकारामध्ये फारसे आव्हान नव्हते. त्याची 372/400 ही गुणसंख्या दुसऱ्या स्थानावरील राहुल वेदपाठकच्या गुणसंख्येपेक्षा सात गुणांनी अधिक होती.

निकाल : स्पोर्टस पिस्तोल, महिला : 1 परवीन मिर्झा 247. ज्युनियर महिला : 1 प्रेरणा पाटील 206 2. लेहन गफूर 164, 3 अनुराधा सुवर्णा 156.

पीप साइट एअर रायफल, पुरुष : 1 दिनकर चव्हाण 372. 2 राहुल वेदपाठक 365 3 भगवान स्टालो 363.

ज्युनियर, पुरुष : 1 मिनित शहा 351 2 विश्वजीत दांगट 357. 3 रुष दमाणिया 320.

फ्री रायफल थ्री पोझिशन, पुरुष : 1 समीर आंबेकर 543, 2 अभिजित शिवडीकर 517 3 गजानन पाटील 500.

 
</text>
</doc>
