<doc>
<docno>1102315.cms.txt</docno>
<text>
 
महामुंबई
विरोधकांनी ठरवल्यास मंत्र्यांना राज्यात फिरणे मुश्किल होईल!
[ Saturday, May 07, 2005  09:31:04 pm]


म. टा. प्रतिनिधी

मुंबई : उन्हाने होरपळून निघालेल्या जनतेने लोडशेडिंग विरोधात उत्स्फूर्तपणे केलेल्या आंदोलनास राजकीय आंदोलन म्हणणे चुकिचे आहे. विरोधकांनी ठरविल्यास एकाही मंत्र्याला राज्यात फिरणे मुश्कील होईल, असा इशारा भारतीय जनता पक्षाचे प्रदेशाध्यक्ष नितीन गडकरी यांनी दिला.

लोडशेडिंगमुळे राज्यातील जनता होरपळून निघत असताना मंत्री आपल्या आलिशान एसी खोलीत बसून, विरोधकांनी राजकारण करू नये, असा उफराटा सल्ला देत आहेत. यामुळे जनतेच्या भावना प्रक्षुब्ध होतील, असे गडकरी म्हणाले. लोक आता रस्त्यावर उतरू लागल्याने आघाडी सरकारचा शेवट आता जवळ आला असल्याची प्रतिक्रियाही त्यांनी व्यक्त केली आहे.

तसेच, सन 2000 पर्र्यंतच्या झोपड्यांना हे जाहीरनाम्यात दिलेले आश्वासन ही ' पिंटिंग मिस्टेक ' असल्याचे काँग्रेस प्रदेशाध्यक्ष प्रभा राव यांचे प्रतिपादन हास्यास्पद असल्याचे गडकरी म्हणाले. निवडणुकीपूवीर् वचने द्यायची, त्या जोरावर मते गोळा करायची व जनतेने निवडून दिल्यावर निवडणुकीतील आश्वासने ' प्रिंटिंग मिस्टेक ' असल्याचे सांगायचे हीच काँग्रेसची नितीमत्ता असल्याची टीका गडकरी यांनी केली. राज्यातील जनता मूर्ख आहे, असे आघाडी सरकारला वाटते काय, असा सवालही त्यांनी केला.

 
</text>
</doc>
