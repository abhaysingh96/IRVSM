<doc>
<docno>1102214.cms.txt</docno>
<text>
 
खास बात
स्त्रीकडे बघण्याचा दृष्टिकोन बदला
[ Saturday, May 07, 2005  08:09:20 pm]


' सध्या शिक्षणाची दालनं मोठ्या प्रमाणात खुली झाली आहेत. पूवीर् तांत्रिक विषयांत फक्त मुलांचा सहभाग असायचा. मुलींचं जग कुकरी, टीचिंग किंवा बी. ए. पास होण्याइतकंच मर्यादित होतं. पण हल्लीच्या मुली आयटी, मीडिया, केमिकल इंजिनीअरिंग असं विशेष शिक्षण घेण्यास मागेपुढे बघत नाहीत. प्रत्येक क्षेत्रात मुलींची प्रगती मुलांपेक्षा काकणभर जास्तच होत आहे, असं आढळून येईल. ' मुलांनी हे करायचं ' आणि ' मुलींनी हे करायचं नाही ' या समाजाच्या मनोवृत्तीतही झपाट्याने बदल होत आहे. मुली आपलं कर्तृत्व सिद्ध करत असताना दुसरीकडे प्रसारमाध्यमांमध्ये मात्र तिच्याकडे दूषित नजरेने बघितलं जातं. स्त्री हा केवळ ' एण्टरटेन्मेण्ट ' चा विषय असल्याचे चुकीचे संदेश समाजात पसरवले जातात.

स्त्री ही सुंदर आहे. तिने आपलं सौंदर्य दाखवलं पाहिजे, यात शंकाच नाही. पण या प्रक्रियेत आपल्याकडे बघण्याचा दृष्टिकोन ' सेक्स ऑब्जेक्ट ' असा होत नाही ना, याचा विचार स्त्रीने करायला हवा. स्त्रीच्या सौंदर्याकडे कलात्मक दृष्टीने बघता येतं, हे समाजाला कळलं पाहिजे. सध्याचं युग हे कन्ज्युमर माकेर्ट इकॉनॉमीचं आहे. त्याचा विपरीत प्रभाव स्त्रीच्या व्यक्तिमत्त्वावर पडत आहे. तिने कोणते कपडे घालावे, कसं दिसावं हे ती स्वत: ठरवण्यापेक्षा या कन्ज्युमर माकेर्टच्या अपेक्षा तिच्यावर लादल्या जात आहेत. याला प्रगती म्हणतात का, हा प्रश्न प्रत्येक स्त्रीने स्वत:ला विचारावा.

हल्ली मॉडेलिंगमध्ये, अभिनयक्षेत्रात जे वादग्रस्त प्रकार चालतात, ते बहुतांश वेळा दोघांच्याही संमतीने होतात. वाईट याच गोष्टीचं वाटतं, की हे कलेच्या आवरणाखाली होत असतं.

याचे परिणाम समाजातही दिसून येतात. एखादी मुलगी विशिष्ट पद्धतीचे कपडे घालते, म्हणून तिला बदनाम केलं जातं. ' आधुनिक किंवा आखूड कपड्यांमुळे ती पुरुषांना आव्हान देते ,' असं विधान केलं जातं. हे सर्वस्वी अयोग्य आहे. आपली वेशभूषा काय असावी, हे ठरवण्याचा अधिकार प्रत्येकाला दिलेला आहे. एखाद्या स्त्रीचे कपडे बोल्ड आहेत, म्हणजे ती बलात्काराला आमंत्रण देते, असा अर्थ काढणं दुदैर्वी आहे. सुशिक्षित मुलं असा विचार करतात, हे कळल्यावर वाईट वाटतं. आपला गुन्हा लपवण्याच्या या चोरवाटा आहेत. उद्या एखाद्या माणसाने सांगावं, की ' घर उघडं दिसलं म्हणून चोरी केली, तर काय बिघडलं ?'

प्रत्येक माणसाकडे एक सेन्स असतो. तो कपड्यांबाबतीतही असावा. प्रगतिशील समाजाला ' ड्रेसकोड ' कळायला पाहिजे. साडी नेसायची की बिकिनी घालायची, हा चॉइस स्त्रीचा असला, तरी त्यात तारतम्य हवं. अमेरिकेतील वकिर्ंग वुमनलाही ड्रेसकोड आहे. ड्रेसकोडला काहीतरी अर्थ आहे. सलवार कमीज घालून स्विमिंग करता येणार नाही. पाटीर्ला जाताना फॅशनेबल कपडे घालायला हवेत. तसंच पूजेला जाताना मिनी स्कर्ट घालून कसं चालेल ?

मुलगी असो वा मुलगा, त्यांना आवश्यक स्वातंत्र्य मिळालंच पाहिजे. स्वातंत्र्य मिळालं नाही, तर त्यांची प्रगती थांबण्याचा धोका आहे. मात्र अमर्याद स्वातंत्र्यात संरक्षणाचा मुद्दा विसरून कसं चालेल ? मुलींना स्व- संरक्षणाचं प्रशिक्षण द्यायला हवं. शाळा- कॉलेजने यासाठी प्रयत्न करावा. स्व- संरक्षणाचं महत्त्व दुर्लक्षित केलं जातं, तेव्हा ' मरिन ड्राइव केस ' सारखे प्रकार होतात.

स्त्रीकडे बघण्याचा दृष्टिकोन, तिच्यावर होणारा अतिप्रसंग गढुळलेली पुरुषी मानसिकता स्पष्ट करतात. पारंपरिक विचारसरणी आणि प्रसारमाध्यमाचं स्वरूप या कारणास्तव स्त्रीने स्वत:ला बदलण्याची काही गरज नाही. मात्र त्याच बरोबर ' आय अॅम अॅव्हेलेबल ' अशी प्रतिमा होत नाही ना, याकडे बारकाईने लक्ष द्यायला हवं. स्वत:भोवतीचं जग जास्तीत जास्त सुरक्षित करणं हे स्त्रीच्याच हातात आहे. बारमध्ये नाच करून पैसा कमावणाऱ्या मुलींचं उदाहरण आपल्या समोर आहे. अर्थार्जन आणि पुरुषांचे चोचले पुरवणं हे विकृत मानसिकतेचं लक्षण आहे. ओढणीने तोंड झाकून मोर्च्याला येणाऱ्या बारबाला हा व्यवसाय प्रतिष्ठेचा नाही, हे स्वत:च सिद्ध करत आहेत.

ज्या ग्लॅमरच्या प्रभावाखाली हे सगळं होतंय, ती चित्रपटसृष्टी सामाजिक सत्यापासून बरीच दूर आहे. पडद्यावर दिसणारे चेहरे अभिनेत्रींचे असतात, हे मुलींनी विसरू नये. तिथे दिसते, ती स्त्रीची केवळ कथा, व्यथा नव्हे! मुद्दा कोणताही असो, मनोवृत्ती बदलत नाही तोपर्यंत तिच्या कपड्यांची चर्चा किंवा व्यक्तिमत्त्वाबद्दल कुजबुज ही होणारच. स्वत:ला उपभोगाची वस्तू बनवायचं की नाही, हा निर्णय स्त्रीनेच घ्यायचा आहे. '

निर्मला सामंत- प्रभावळकर

शब्दांकन : श्वेता प्रधान

 
</text>
</doc>
