<doc>
<docno>1161438.cms.txt</docno>
<text>
 
अर्थव्यवहार
'सरचार्ज' न देता क्रेडिट कार्डाद्वारे इंधन खरेदी
[ Tuesday, July 05, 2005  08:35:24 pm]


क्रे डिट कार्डाद्वारे इंधनखरेदी वाहनात इंधन भरून त्याचे पैसे क्रेडिट कार्डाद्वारे देणे पूवीर् ग्राहकांसाठी फारसे फायद्याचे वा आकर्षक नव्हते. कारण, अशा पेट्रोल खरेदीवर अधिभार (सरचार्ज) वसूल केला जात होता. क्रेडिट कार्ड व्यवसायात असलेल्या बँकांच्या हे लक्षात आले आणि त्यांनी नव्या, अभिनव योजना तयार करून क्रेडिट कार्डाद्वारे इंधन खरेदी सोयीची बनविली.

' एचएसबीसी' (हाँगकाँग अॅण्ड शांघाय बँकिंग कॉपोर्रेशन), एबीएन अॅम्रो आणि अन्य काही बँकांनी त्यांच्या क्रेडिट कार्डधारकांना सरचार्ज माफ करणाऱ्या योजना तयार केल्या आहेत. या योजनांचे तपशील प्रत्येक बँकेचे वेगवेगळे आहेत. मग कोणत्या बँकेचे क्रेडिट कार्ड इंधनखरेदीसाठी वापरणे सर्वाधिक किफायतशीर ठरेल, ते पाहू या.

' एचएसबीसी' आणि एबीएन अॅम्रो या दोनच बँकांच्या क्रेडिट कार्डांवरील या सोयीची तपशीलवार माहिती उपलब्ध झाली आहे. या कार्डांचा वापर करून सर्वच तेल कंपन्यांच्या पेट्रोल पंपांवर इंधन भरता येते. आयसीआयसीआय बँक, सिटिबँक आणि भारतीय स्टेट बँक या बँका त्यांनी ज्या तेल कंपन्यांच्या सहकार्याने 'को ब्रॅण्डेड' क्रेडिट काडेर् काढली आहेत, त्यांच्याच पंपांवर सरचार्जशिवाय इंधन भरण्याची मुभा आपल्या कार्डधारकांना देतात. क्रेडिट कार्डावर पेट्रोल भरणाऱ्यांना त्यांनी खरेदी केलेल्या इंधनाच्या किमतीच्या अडीच टक्के किंवा 10 रु. यापैकी जी रक्कम अधिक असेल, ती सरचार्ज म्हणून द्यावी लागत होती. कारण, तेल कंपन्यांना 'मर्चंट सव्हिर्स फी' ('एमएसएफ') लागू केली जाऊ शकत नाही. 'एमएसएफ' ही फी 'कार्ड स्वायपिंग मशिन' पुरविणाऱ्या बँकेकडून आकारली जाते.

' एचएसबीसी' कार्डावर खरेदी

' एचएसबीसी'च्या योजनेनुसार रु. 300 ते रु. 4,000 इतक्या किमतीचे इंधन खरेदी करणाऱ्या बँकेच्या कार्डधारकाला याचा लाभ मिळेल. ज्या पेट्रोल पंपांवर 'एचएसबीसी'चे 'स्वाइप मशिन' असेल तेथून इंधन खरेदी केल्यास सरचार्ज लागू होणार नाही, शिवाय इतर पेट्रोल पंपांवर इंधन भरल्यास सरचार्जची रक्कम बिलिंग सायकलच्या शेवटी रिव्हर्स करण्यात येईल.

एबीएन अॅम्रोची योजना

एबीएन अॅम्रो बँकेने आपल्या 'पेट्रोप्लस प्रोग्रॅम'अंतर्गत आपल्या कार्डधारकांना देशभरातील कोणत्याही पेट्रोल पंपावर 500 रु. किंवा त्याहून अधिक किमतीचे इंधन भरल्यास सरचार्ज माफ केला आहे.

को ब्रॅण्डेड काडेर्

सिटिबँक, स्टेट बँक ऑफ इंडिया, आयसीआयसीआय बँक यांनीही सरचार्ज माफी योजना आणली आहे, पण सशर्त. या बँकांच्या 'को ब्रॅण्डेड' क्रेडिट कार्डांवरच ती उपलब्ध आहे. 'आयसीआयसीआय-एचपीसीएल (हिंदुस्तान पेट्रोलियम) को ब्रॅण्डेड क्रेडिट कार्ड'धारकांना हिंदुस्तान पेट्रोलियम कॉपोर्रेशन लि.च्या कोणत्याही पेट्रोल पंपावर कमाल 2,500 रु.च्या इंधन खरेदीवर सरचार्ज द्यावा लागणार नाही.

आयसीआयसीआय बँकेने 'एचपीसीएल'च्या सहकार्याने को ब्रॅण्डेड डेबिट कार्डही आणले असून, अशाच प्रकारे 'एचपीसीएल'च्या सर्व पेट्रोल पंपांवर अधिभार भरावा न लागता या बँकेच्या कार्डधारकांना इंधन भरता येते. स्टेट बँक ऑफ इंडियाने इंडियन ऑइल व 'आयबीपी'च्या सहकार्याने को ब्रॅण्डेड कार्ड आणलेले असून, इंडियन ऑइल व 'आयबीपी'च्या पेट्रोल पंपांवर 400 ते 2,000 रु.पर्यंतच्या इंधनखरेदीसाठी सरचार्जशिवाय ते वापरता येते.

सिटिबँकेने इंडियन ऑइल कॉपोर्रेशनच्या सहकार्याने सुरू केलेल्या को ब्रॅण्डेड कार्डावर फक्त इंडियन ऑइलच्याच पेट्रोल पंपांवर सरचार्जशिवाय इंधन खरेदी करता येते.

को ब्रॅण्डेड कार्डाद्वारे अशी सवलत देणाऱ्या पेट्रोल कंपन्यांना यातून लाभ होतो तो बांधलेले ग्राहक ('कंझ्युमर लॉयल्टी') मिळविण्यासाठी!

( टाइम्स वृत्त)

 
</text>
</doc>
