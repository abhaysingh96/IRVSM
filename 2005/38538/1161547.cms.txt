<doc>
<docno>1161547.cms.txt</docno>
<text>
 
महामुंबई
'कोणाकोणाला पक्षातून काढणार?'
[ Tuesday, July 05, 2005  10:53:07 pm]


मुंबई (म. टा. प्रतिनिधी) : 'माझ्या समर्थकांना काढून टाकण्याचा सपाटा शिवसेनेचे कार्यकारी अध्यक्ष उद्धव ठाकरे यांनी चालविला असून पक्षाची वाढ करणे किंवा त्यात भर घालणे हे काम त्यांना आयुष्यात जमणार नाही. पक्षातून सगळ्यांना घालविणे हेच त्यांना जमते,' अशी टीका विरोधी पक्ष नेते नारायण राणे यांनी पुन्हा बुधवारी केली.

कार्यकारी अध्यक्षांनी सिंधुदुर्ग जिल्ह्याची कार्यकारिणी बरखास्त केली असली तरी त्यांनी नवीन कार्यकारिणी कधीच जाहीर करता येणार नाही. कारण या जिल्ह्यातील सारे कार्यकतेर् आपण घडविले असून कोणत्याही परिस्थिीत ते उद्धव ठाकरे यांचे ऐकणार नाही. 14 वषेर् परिश्रम करून, घाम गाळून कोकणात शिवसेना जोमाने वाढविली, त्यामुळे एका फटक्यात कोणी माझ्या समर्थकांना बाहेर घालविणार असतील तर ते त्यांना जमणारे नाही, असा इशारा राणे यांनी दिला.

सिंधुदुर्ग जिल्ह्याप्रमाणे चेंबूर आणि तुर्भ्याचे पदाधिकारी बरखास्त करण्यात येत असून 'कोणाकोणला बरखास्तीचा रस्ता दाखविणार', असा सवालही त्यांनी केला. महापौर दत्ता दळवी यांनी, 'आपण राणे यांच्या बरोबर जाणार नाही,' असे स्पष्ट केले असून आपले मत काय, असे विचारल्यावर, 'सध्या मी राज्यात लक्ष घालत असून महापालिकेकडे बघायला वेळ झालेला नाही. मात्र, त्यांनी आपले महापौरपद टिकविले तरी पुरे. महापालिकेत पक्षातंरबंदी कायदा नाही हे त्यांनी लक्षात ठेवावे,' असे राणे म्हणाले.

 
</text>
</doc>
