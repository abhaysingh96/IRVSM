<doc>
<docno>1161407.cms.txt</docno>
<text>
 
सगुण-निर्गुण
सात पिढ्यांचा पुण्यप्रभाव!
[ Tuesday, July 05, 2005  08:03:46 pm]


माणूस जन्मत:च अविवेकी नसतो. कुसंगती, कुसंस्कार, पूर्वकर्म, कष्टाचे जिणे यामुळे विवेकभ्रष्टता येणे अटळ ठरते. सुख बोचू लागले म्हणजे माणूस अविवेकी अधिक होतो, त्यापेक्षा क्लेशांनी पीडित झालेल्या माणसाची विवेकशक्ती झपाट्याने क्षीण होऊन त्याचा अध:पात लवकर होत असतो. दुष्काळाने तुकारामांवर अशी परिस्थिती आली की, त्यांचे नावही शिल्लक राहते ना. परंतु त्यांच्या मागील सात पिढ्यांची विठ्ठलभक्तीची पुण्याईच तुकारामांना तारक ठरली.

सलग सात पिढ्या एखाद्या घराण्यात अगदी निरपेक्षपणे जर एखादे व्रताचरण निष्ठापूर्वक झाले असेल तर त्याचे फळ पुढच्या आठव्या-नवव्या पिढीत मिळाल्याशिवाय रहातच नाही, असा रोकडा अनुभव आहे. तुकारामांचे आठवे मूळ पुरुष श्ाी. विश्वंभरबाबा. हे स्वत: विठ्ठलाचे उत्कट भक्त होते. त्यांच्या असाधारण भक्तीमुळे प्रसन्न होऊन देवांनी त्यांना दृष्टांत दिला. त्या आदेशाला प्रमाण मानून श्ाी. विश्वंभरबाबांनी विठ्ठल-रखुमाईच्या मूतीर्ची देहूगावात आपल्या देऊळवाड्यात विधियुक्त प्रतिष्ठापना केली. या मूतीर्ंमुळे या देहूला तीर्थक्षेत्राचे महिमान प्राप्त होऊन विठ्ठलभक्ती हा या विश्वंभरबाबांच्या घराचा व पुढे चालून पिढीजात कुळाचारच होऊन गेला. तुकारामांची आई कनकाई व वडील वोल्होबा या दोघांनीही हे वंशपरंपरागत कुलव्रत अत्यंत निष्ठेने पार पाडून आपल्या सर्व मुलांनाही त्यांनी 'निष्ठावंत विठ्ठलव्रती' केले.

एखाद्या घराण्यातला एखादाच पुरुष वा स्त्री कीतीर्मान होते. त्या कीतीर्मंताच्या पूवीर् किंवा नंतरही तितक्या योग्यतेचा दुसरा कोणी सहसा होत नाही, असे नेहमी आढळून येते. कर्तृत्व, यश, प्रतिभा, पुरुषार्थ, त्याग, दूरदृष्टी, प्रभुत्व या साऱ्या संपादनामागे त्या केवळ एका व्यक्तीचे श्ाम नसतात. श्ाम हे शेवटी ज्याचे त्यानेच करावयाचे असले तरी यश आणि कीतीर् मात्र त्याच्या केवळ श्ामावरच अवलंबून नसते. त्यासाठी त्याच्या मागील पिढ्यांच्या सदाचरणाची, व्रताचरणाची, निरपेक्ष समर्पणाची प्रचंड अशी पुण्याईही लागते. श्ाी. विश्वंभरबाबा ते वोल्होबा-कनकाई या सात पिढ्यातील अखंड विठ्ठलभक्तीने सर्व पिढ्यांमधून चित्तशुद्धीचा प्रवाह प्रवाहित होऊन या देहूच्या मोरे घराण्याला भदमंगलाचे अधिष्ठान लाभले! या अधिष्ठानातूनच तुकाराम महाराजांची अलौकिक वाङ्मयी मूतीर् साकार होऊ शकली इकडे दुर्लक्ष करून चालणार नाही.

सदाचरण व व्रताचरण ही जेव्हा एखाद्या घराण्याची मिरासदारी ठरते तेव्हा त्या घराण्याची रखवाली करण्याचे काम सत्यनिष्ठा व प्रामाणिकपणा यांच्याकडे ओघानेच जाते! ज्या घराचे वा घराण्याचे द्वारपाल सत्य व सचोटी असतात त्या घरातील कुटुंबियांच्या चित्तशुद्धीसाठी आणखी कोणती साधना किंवा अनुष्ठाने करावी लागत नसतात, याची नोंद असो द्यावी. श्ाीमंतीत अनुकूलता होती म्हणून किंवा दारिद्यात प्रतिकूलता होती म्हणून तुकारामांच्या हातून विवेकहीन अनाचार का झाला नाही? चांगल्या किंवा वाईट मार्गाने ते अतिरेकी किंवा ठार वेडे का झाले नाहीत?

या सगळ्या विपरीताची शक्यता असूनही किंवा केवळ निष्क्रियतेच्या वाटेने जाऊनही तुकारामांची नावनिशाणीही पुसणे शक्य होते. परंतु तुकाराम विवेकी व आशावादी झाले. त्यांची पिढीजात स्वात्विकता व सत्यनिष्ठा सक्रिय झाली, त्यांच्या मागील सात पिढ्यांनी त्यांच्या गळ्यात वैराग्याची मोहनमाळ घातली; आणि दुर्दशेच्या ज्वालांनी घेरल्यामुळे हाताबाहेर गेलेला, एक साधा भोळा, बेतास बुद्धीचा कोणी एक तुकाराम पहाता पहाता, तुमच्या-आमच्यासाठी हजार हातांचा तारणहार ठरला! देहूतील या महामानवाच्या प्रचंड पुण्याईवरच आमचा समाज आजही ताठ मानेने उभा आहे. श्ाी. ज्ञानेश्वरांपासून प्रारंभित झालेल्या मराठी भाषेच्या यशोमंदिरावरील 'सुवर्णकलश' म्हणून आजही मराठी भाषिक तुकाराम महाराजांच्या त्या 'गुणसुंदर' अभंगवाणीकडेच आदराने पहातात, हे सत्य नाकारून कसे चालेल?

सात पिढ्यांच्या संस्कारसिंचनाने शुद्ध झालेल्या, देहू गावातील मोरे घराण्यातून 'तुकाराम' हा संस्कारमूतीर् म्हणून कसा प्रकट झाला, हे वाचकांना आता कळले असेलच. आपणही पुढच्या पिढ्यांचे पूर्वज होणार आहोत म्हणून पुढीलांसाठी कोणत्या पुण्यकृत्यांची परंपरा निर्माण करीत आहोत याचा एकदा स्वत:शीच झाडा देऊन तर पहा! उत्तर म्हणून हाती फोलकट आले तर 'तुकाराम' या चार अक्षरी महामंत्राचा उच्चार करण्याचा अधिकार आपण गमावला आहात, याची नोंद असावी! इत्यलम्!

।। इति लेखनसीमा ।।

दाजी पणशीकर

 
</text>
</doc>
