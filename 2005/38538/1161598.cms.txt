<doc>
<docno>1161598.cms.txt</docno>
<text>
 
महामुंबई
'टाइम्स'चे न्यूज चॅनल लवकरच
[ Tuesday, July 05, 2005  11:45:47 pm]


म. टा. व्यापार प्रतिनिधी

मुंबई : टाइम्स ऑफ इंडिया समूहाने 'रॉयटर्स' या जागतिक पातळीवरील वृत्तसंस्थेच्या सहभागाने स्थापलेल्या 'टाइम्स ग्लोबल ब्रॉडकास्टिंग कंपनी लि.'तर्फे बातम्या व चालू घडामोडींची 24 तास माहिती देणारी दूरचित्रवाहिनी 'टाइम्स नाऊ' या नावाने लवकरच सुरू होणार आहे. 'टाइम्स नाऊ' या नावाची घोषणा आणि त्याच्या चिन्हाचे (व्हिज्युअल आयडेंटिटी) अनावरण सोमवारी करण्यात आले.

' टाइम्स नाऊ' हे नाव आणि 'लोगो' या नव्या वृत्तवाहिनीची वार्तासंकलनाबद्दलची, शहरी प्रेक्षकवर्गाच्या बदलत्या गरजांनुसार ते आधुनिक पद्धतीने सादर करण्याबाबतची बांधिलकी प्रकट करते.

आंतरराष्ट्रीय पातळीवरील 'डिझाइन मोगल' म्हणून ओळखल्या जाणाऱ्या 'जायंट ऑक्टोपस' या प्रख्यात जाहिरातसंस्थेने 'टाइम्स नाऊ' हा 'लोगो' तयार केला आहे. हे चिन्ह वेबसाइट, इंटरअॅक्टिव्ह टेलिव्हिजन आणि पेरिफेरल मटेरियल्समध्ये विविध आकार व प्रकारांमध्ये वापरले जाणार आहे. हा लोगो 'थ्री डिझाइन्ड स्टाइलाइज्ड् मेटलिक लूक'मध्ये असून, तो नव्या युगातील रचना आणि विचाराच्या प्रातिनिधिक स्वरूपात आहे.

' जायंट ऑक्टोपस'ने यापूवीर् 'फॉक्स न्यूज', 'अल् जझीरा', 'एनबीसी', 'सीबीएस', 'एबीसी', 'डिस्कव्हरी', 'अॅनिमल प्लॅनेट' या जागतिक पातळीवरील नामवंत न्यूज अॅण्ड टेलिव्हिजन चॅनल्ससाठी 'व्हिज्युअल आयडेंटिटी' तयार करण्यात महत्त्वाची कामगिरी बजावली आहे. 'जायंट ऑक्टोपस'ने टाइम्स ग्लोबल ब्रॉडकास्टिंगच्या क्रिएटिव्ह टीमच्या सक्रिय सहभागातून हा लोगो विकसित करण्यात आला आहे.

टाइम्स ग्लोबल ब्रॉडकास्टिंग कंपनी लि.चे अध्यक्ष विनीत जैन यांनी याप्रसंगी बोलताना सांगितले की, हा लोगो निश्चितच उठून दिसणारा आणि प्रेक्षकांचे लक्ष आकर्षून घेणारा ठरणार आहे. त्यातील निळा आणि लाल हे रंग चैतन्य, जिव्हाळा आणि निर्धार व्यक्त करतात. श्री. जैन यांनी 'इंडियाटाइम्स', 'रेडिओ मिचीर्', 'झूम' या ब्रॅण्ड्सचे याआधी नामकरण केले आहे.

टाइम्स ग्लोबल ब्रॉडकास्टिंगचे मुख्य कार्यकारी अधिकारी सुनील लल्ला म्हणाले की, 'टाइम्स नाऊ' हे चॅनल संख्येने वाढत्या व प्रभावी शहरी प्रेक्षकवर्गासाठी असून, त्याचे नाव व रचना ही या वर्गाच्या इच्छाआकांक्षा व संवेदनांना आवाहन करणारी आहे.

' टाइम्स नाऊ' भारतातील व जगभरातील ताज्या बातम्या आणि चालू घडामोडींची अद्यावत माहिती प्रेक्षकांना देणार असून, त्यात 'रॉयटर्स'ने मिळविलेल्या जगभरातील वृत्तांचा समावेश असेल.

 
</text>
</doc>
