<doc>
<docno>1161332.cms.txt</docno>
<text>
 
महामुंबई: मुंबई टाइम्स
गजाआडच्या सुरावटींचा म्युझिक आल्बम
[ Tuesday, July 05, 2005  06:50:44 pm]


कांचन हरमलकर

स्वातंत्र्य किंवा प्रजासत्ताकदिनानिमित्त जेलमध्ये गाणारे कैदी, हे दृश्य असंख्य चित्रपटातून आपण बघतो. त्यांची ही कला तुरुंगाच्या भिंतींमध्येच जेरबंद होते. पण नाशिक जेलमधल्या कैद्यांच्या आवाजाला म्युझिक इण्डस्ट्रीमध्ये माकेर्ट मिळवून देण्याची कल्पकता वेलिंगकर मॅनेजमेण्ट स्कूलच्या विद्यार्थ्यांनी दाखवली आणि आपल्या या आगळ्या-वेगळ्या बिझनेस प्रोजेक्टमधून गजाआडच्या वाट चुकलेल्या दबक्या सुरांना आत्मविश्वासाने सन्मार्गाकडे वळण्याची नवी वाटही त्यांनी खुली करून दिली. कैद्यांनी गायलेल्या आणि कम्पोझ केलेल्या सात मराठी गाण्यांचा 'प्रयास' हा आल्बम माकेर्टमध्ये आला आहे.

हे कैदी 15 ऑगस्ट आणि 26 जानेवारी या ठराविक दिवसापुरतंच गात नाहीत. मनोरंजनासाठी, भावना व्यक्त करण्यासाठी एकत्र येऊन रीतसर सराव करतात. जेल व्हिजिटला गेलो असताना त्यांना व्यासपीठ मिळवून देण्याची ही कल्पना आम्हाला सुचली, वेलिंगकरच्या केतन चौहानने सांगितलं. अभिनव प्रयोग म्हणून आल्बम काढायचा आणि कपाटात ठेवून द्यायचा, इतका मर्यादित विचार यामागे नव्हता. त्याच्या निमिर्तीपासून माकेर्टिंगपर्यंतची सर्व जबाबदारी स्वीकारली. आतापर्यंत सुमारे 900 कॅसेट्स विकल्या गेल्या आहेत, असं केतन म्हणाला.

या विद्यार्थ्यांनी नाशिक जेलमध्ये कैद्यांच्या पुनर्वसनाचा मुद्दा लक्षात घेऊन वेगवेगळे बिझनेस प्रोजेक्ट राबवले आहेत. यात पेन्स मॅन्युफॅक्चरिंग युनिट, लॉण्ड्री सविर्स, विमेन वर्कशॉप यांचा समावेश आहे. हे प्रोजेक्ट एसआयएफईच्या प्रोत्साहनामुळे विद्यार्थ्यांनी हाती घेतलं. इन्स्टिट्यूटचे 30 विद्याथीर् या प्रोजेक्टवर सातत्याने काम करत आहेत. प्रत्येक प्रोजेक्टसाठी रिसर्च, माकेर्टच्या गरजा, उपलब्ध साधनं, मनुष्यबळ, खर्च, अपेक्षित फायदा या सगळ्या गोष्टींचा ताळमेळ बसवून नंतरच कृतीसत्रं हाती घेतलं जायचं.

त्यासाठी विद्याथीर् माकेर्टमध्ये जाऊन स्वत: ट्रेनिंग घ्यायचे, ते कैद्यांच्या एका बॅचला प्रशिक्षण द्यायचे, इथून सुरू व्हायचं प्रोडक्शनचं नवं चक्र. नाशिक जेलमधले विद्यार्थ्यांचे प्रोजेक्ट यशस्वी झाले आहेत. याचं श्रेय ते 'सोशल प्रोजेक्ट, बट नो चॅरिटी' या तत्त्वाला देतात. कैद्यांनी तयार केलेल्या प्रोडक्टला कॉपोर्रेटचा पाठिंबा मिळावा, या हेतूने विद्यार्थ्यांनी जेलमध्ये 'संवाद' हे सेमिनार आयोजित केलं होतं. यात कॉपोर्रेट जगतातील 200 जण उपस्थित होते. सेमिनारला विचारांची देवाण-घेवाण तर झालीच, शिवाय 80 हजार किमतीची प्रोडक्ट्सही विकली गेली.

वेलिंगकरच्या विद्यार्थ्यांनी नाशिक जेलच्या व्यतिरिक्तही काही आगळ्या-वेगळ्या संकल्पना इतर राज्यांत राबवल्या आहेत. 'गोल्ड माइन' हा मशरूम उत्पादनाचा प्रोजेक्ट पाटना आणि उत्तरांचलमधल्या आरोही इथे अॅप्रिकॉटच्या उत्पादनाचा प्रोजेक्ट सुरू आहे. उत्पादनाच्या कामात खंड पडू नये, म्हणून काही एनजीओजबरोबर टाय अप करण्यात आल्याचं विद्यार्थ्यांनी सांगितलं. शिवाय उभरत्या आटिर्स्टला व्यासपीठ देण्यासाठी एक खास वेबसाइट सुरू केली आहे. अॅनिमेशनपासून फाइन आर्टपर्यंत कोणत्याही क्षेत्रातल्या कलाकारांना वेबसाइटच्या एक्झिबिशनमध्ये विनामूल्य भाग घेता येतो.

 
</text>
</doc>
