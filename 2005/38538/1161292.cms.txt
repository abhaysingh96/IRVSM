<doc>
<docno>1161292.cms.txt</docno>
<text>
 
प्रगती फास्ट
स्पर्धा परीक्षेची तयारी करताना...
[ Tuesday, July 05, 2005  06:22:32 pm]


' स्टडी सर्कल' आणि 'महाराष्ट्र टाइम्स' यांनी 'एमपीएससी व यूपीएससी विद्यार्थ्यांसाठी मोफत मार्गदर्शन शिबीर' आयोजित केलं होतं. शिबिराला विद्यार्थ्यांसह पालकवर्गानेही तुफान गर्दी केली. यात डॉ. आनंद पाटील, धनराज वंजारी, विद्यासागर हिरमुखे, वैशाली पाटील, प्रियंका कुलकर्णी यांनी मार्गदर्शन करताना विद्यार्थ्यांच्या प्रश्नांची उत्तरं दिली.

स्पर्धा परीक्षा कोणत्या माध्यमातून दिली तर जास्त स्कोअर करता येईल?

यूपीएससी आणि एमपीएससीच्या पूर्व परीक्षेत वैकल्पिक स्वरूपाचे प्रश्न विचारले जातात. पूर्व परीक्षेचा पेपर लिहिताना माध्यमाचा प्रश्नच उद्भवत नाही. कारण प्रश्न इंग्रजी/मराठी/हिंदी भाषेत विचारलेले असतात. त्यांना केवळ दिलेल्या पर्यायातून अचूक उत्तराची निवड करावी लागते. मुख्य परीक्षेत तुम्हाला दीर्घ उत्तरं लिहावी लागतात. इथे तुमचं ज्ञान, भाषेवरचं प्रभुत्व, मतं मांडण्याची क्षमता, लिखाणातून संवाद साधण्याच्या कौशल्याचा कस लागतो. त्यामुळे तुमचं प्रभुत्व असणारी भाषा लेखी परीक्षेसाठी निवडावी.

यूपीएससीच्या मुख्य परीक्षेत विद्यार्थ्यांनी एका पेपरसाठी इंग्रजी माध्यम निवडलं, तर सगळे पेपर त्याच भाषेत लिहावे लागतात. मात्र एमपीएससी परीक्षेत तसं नाही. इथे भाषेचं बंधन नसल्यामुळे विद्याथीर् कोणताही पेपर मराठी किंवा इंग्रजी भाषेत लिहू शकतात.

एमपीएससी आणि यूपीएससी परीक्षेतील फरक स्पष्ट करा.

एमपीएससी म्हणजे महाराष्ट्र पब्लिक सविर्स कमिशन/महाराष्ट्र लोकसेवा आयोग आणि यूपीएससी म्हणजे युनियन पब्लिक सविर्स कमिशन/संघ लोकसेवा आयोग. एमपीएससीसारखे राज्य लोकसेवा आयोग प्रत्येक राज्यात असतात. यूपीएससी आणि प्रत्येक राज्यातील आयोगांना घटनात्मक दर्जा प्राप्त आहे. हे आयोग सरकारच्या गरजेप्रमाणे अधिकारी निवडतात. यूपीएससी हे केंद शासनाचे वर्ग एक आणि दोन तसंच एनडीएमध्ये प्रवेशासाठी योग्य उमेदवारांची निवड करते.

नोकरी करता करता या परीक्षांची तयारी करता येते का?

नोकरी करत असलेल्या उमेदवारांना वेळेची किंमत माहीत असते. तसंच नोकरीमध्ये येणाऱ्या विविध अनुभवांमुळे त्यांचा सर्वांगीण विकास, आकलन, क्षमता आणि निर्णय घेण्याची वृत्ती वाढीला लागते. याचा परीक्षेत खूप फायदा होतो. पूर्व परीक्षेसाठी नोकरी सोडायची गरज नाही. मुख्य परीक्षेचा अभ्यास आणि इण्टरव्ह्यूची पूर्वतयारी करताना सुट्टी घेता येते.

पीएसआय आणि राज्यसेवेतील सिलॅबसमधला फरक सांगा.

बहुतांश स्पर्धा परीक्षेचा मूलभूत साचा सारखाच आहे. पूर्व परीक्षा, मुख्यपरीक्षा आणि इण्टरव्ह्यू यासारखे टप्पे असतात. या परीक्षेत सर्वसाधारणपणे इतिहास, भूगोल, राज्यघटना, ग्रामीण प्रशासन, समाजसुधारक, सायन्स, मॅथ्स, बुद्धिमापन या विषयांचा समावेश असतो. राज्यसेवा परीक्षेतील पूर्वपरीक्षेत वस्तूनिष्ठ बहुपर्यायी प्रकारचे प्रश्न असतात.

मुख्य परीक्षा ही पारंपरिक शैलीतील आठशे मार्कांची असते. यात दोन वैकल्पिक विषयांचा समावेश असतो. पीएसआयच्या पूर्व आणि मुख्य दोन्ही परीक्षेत वैकल्पिक स्वरूपाचेच प्रश्न विचारले जातात. या सर्व परीक्षांची एकत्रित तयारी करण्यासाठी स्टडी सर्कलचा फाऊण्डेशन कोर्स आणि लाइट हाऊस कोर्सची खूप मदत होऊ शकते.

इंजिनीअरिंग आणि मेडिकलच्या विद्यार्थ्यांनी एमपीएससी किंवा यूपीएससीच्या परीक्षेसाठी कोणते वैकल्पिक विषय निवडावेत?

सर्वसाधारणपणे इंजिनीअरिंग आणि मेडिकलचे विद्याथीर् त्यांच्या क्षेत्राशी संबंधित विषय निवडत नाहीत. कारण या विषयांची व्याप्ती खूप जास्त आहे. विषय खूप कठीण असल्यामुळे स्कोअरही कमी होण्याच्या शक्यता असतात. बहुतांश विद्याथीर् भूगोल, लोकप्रशासन, इतिहास, मानसशास्त्र, राज्यशास्त्र हे निवडतात. हे विषय पूर्व तयारीसाठी सोपे आहेत. शिवाय त्यांना यश मिळवून देतात. परंतु प्रत्येक विद्यार्थ्याला हे विषय निवडून स्कोअर करता येत नाही. विद्यार्थ्यांनी स्वत:च्या प्रोफाइलनुसार विषय ठरवणं गरजेचं आहे.

फिजिकली हॅण्डिकॅप्ड कॅटेगरी म्हणजे काय?

ज्या व्यक्तींमध्ये चाळीस टक्क्यांपेक्षा अधिक अस्थिव्यंग, दृष्टिदोष आणि मूक बधीरपणा आहे, त्यांना या कॅटेगरीचा फायदा घेता येते. मात्र त्यासाठी तुम्हाला संबंधित सटिर्फिकेट सादर करावं लागतं.

डीवायएसपीपदासाठीही फिजिकली हॅण्डिकॅप्ड कॅटेगरीतील विद्यार्थ्यांना परीक्षा देता येईल का?

नाही, कोणत्याही युनिफॉर्मड सविर्ससाठी अर्थात डीवायएसपी/ आयपीएस/ पीएसआय/ एएमव्हीआय/ एआरटीओ/ एक्साइज इन्स्पेक्टर यासाठी पुढील पात्रता लागते.

उंची : पुरुष 165 सेमी, स्त्री 157 सेमी

छाती : 85 - 90

चष्मा : प्लस चारपेक्षा कमी आणि रंगआंधळेपणा नसावा.

मुलाखतीची तयारी कशी करावी?

विद्यार्थ्यांना इण्टरव्ह्यू म्हणजे तोंडी परीक्षा वाटते. त्यामुळे ते पाठांतराला खूप महत्त्व देतात. पण इथे तुमचं व्यक्तिमत्त्व संबंधित पदाची जबाबदारी सांभाळण्यासाठी योग्य आहे का, हे पाहिलं जातं. त्यामुळे पूर्वतयारी करताना प्रेझेण्टेशन, कम्युनिकेशन स्किल्स अवगत करण्यावर भर दिला पाहिजे.

या परीक्षांसाठी वयोमर्यादा काय आहे?

एमपीएससी (ओपन कॅटेगरी) : 19 ते 33 वर्षं

एमपीएससी (ओबीसी/ एससी/ एसटी/ एनटी) : 19 ते 38 वर्षं

एमपीएससीमध्ये कितीही वेळा परीक्षा देता येते.

यूपीएससी (ओपन कॅटेगरी)21 ते 30 वर्षं, विद्यार्थ्यांना चार वेळा परीक्षा देता येईल.

यूपीएससी (ओबीसी) : 21 ते 33 वर्षं विद्यार्थ्यांना सात वेळा ही परीक्षा देता येते.

यूपीएससी (इतर कॅटेगरी) : 21 ते 35 वर्षं परीक्षा किती वेळा द्यावी, याचं बंधन नाही.

सरळ सेवा भरती परीक्षा म्हणजे काय?

एमपीएससीमार्फत काही खात्यांसाठी सरळ भरती केली जाते. उदा. शिक्षण, समाजकल्याण खातं आदी. यासाठी त्या क्षेत्रातील पदवी आणि अनुभव असणं गरजेचं असतं. इथल्या निवड प्रक्रियेत इण्टरव्ह्यू हा महत्त्वाचा घटक असतो.

प्रगती फास्ट टीम

 
</text>
</doc>
