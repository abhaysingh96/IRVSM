<doc>
<docno>1161515.cms.txt</docno>
<text>
 
क्रीडा
लारा नही तो क्या मजा!
[ Tuesday, July 05, 2005  09:36:48 pm]


कोलंबो (वृत्तसंस्था) : वेस्ट इंडीजबरोबरच्या आगामी क्रिकेट मालिकेत ब्रायन लारासारख्या दजेर्दार फलंदाजाचे आव्हान नसेल याबाबत श्रीलंकेचा ऑफस्पिनर मुथय्या मुरलीधरनने खंत व्यक्त केली.

दुखापतीमुळे गेले वर्षभर मुरलीधरन खेळू शकला नाही, पण आता संघात पुनरागमन करणाऱ्या मुरलीधरनला उणीव भासतेय ती लाराच्या आव्हानाची. वेस्ट इंडीज क्रिकेटमध्ये पुर्रस्कत्यांवरून वाद उदभवल्यामुळे संघात लारा, सरवान, गेलसारखे अनुभवी खेळाडू नाहीत.

लारासारख्या कसलेल्या फलंदाजाला गोलंदाजी करताना मजा यायची, ते एक निराळेच आव्हान असायचे, पण दुदैर्वाने अंतर्गत वादामुळे तो संघात नाही. चार वर्षापूवीर् विंडीजने श्रीलंकेचा दौरा केला तेव्हा लाराने मुरलीधरनचा छान समाचार घेत मालिकेत 688 धावा फटकावल्या, त्यात तीन शतकांचा समावेश होता. या मालिकेत श्ाीलंकेने विंडीजचा 3-0 असा धुव्वा उडविला होता. मुरलीधरनच्या फिरकीने या मालिकेत 24 मोहरे टिपले. मुरलीधरनने लाराची तारीफ करताना सांगितले, गेल्या दौऱ्यात त्याने माझी पिटाई केली. सहाशेहून अधिक धावा करणारा फलंदाज निश्चितच चांगला असणार. सचिन तेंडुलकरला मी गेल्या सात वर्षात कसोटी क्रिकेटमध्ये गोलंदाजी केलेली नाही ही निराशाजनक बाब आहे असे मुरलीधरन म्हणाला, मुरलीधरनने 91 कसोटीत 532 मोहरे टिपले असून शेन वॉर्नने 123 कसोटीत 583 गडी गारद केले आहेत. या दोन फिरकी गोलंदाजांत चुरस आहे. गेल्या वषीर् ऑगस्टमध्ये मुरली दक्षिण आफ्रिकेविरूध्द शेवटचा कसोटी सामना खेळला होता. आता कसोटीत गोलंदाजी करायला त्याचे हात शिवशिवत आहेत. 13 जुलैपासून विंडीजविरुद्ध पहिली कसोटी सुरू होईल. तर 21 जुलैपासून दुसरी

कसोटी खेळली जाईल. त्यानंतर तिरंगी झटपट क्रिकेट स्पर्धा 30 जुलैपासून खेळली जाईल. 9 ऑगस्टला अंतिम लढत होईल. यंदा मुरलीने इंग्लिश कौंटीत लँकेशायरकडून खेळताना सहा सामन्यात 36 गडी गारद केले आहेत.

 
</text>
</doc>
