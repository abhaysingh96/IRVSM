<doc>
<docno>1161287.cms.txt</docno>
<text>
 
प्रगती फास्ट
करिअरचा अनोखा प्रवास
[ Tuesday, July 05, 2005  06:20:38 pm]


कंपनी सेकेटरी, कॉपोर्रेट क्षेत्रातील अनुभव, व्हायोलीन वादक, एमएला संगीत विषयात सुवर्णपदक, 'अनुभूती' हा आल्बम, स्वत:ची इव्हेण्ट मॅनेजमेण्ट कंपनी...या अचिवमेण्ट्स एकाच व्यक्तीच्या आहेत, असं सांगितलं, तर आश्चर्य वाटेल. पण रतिश तागडे यांनी हा करिश्मा करून दाखवला.

शिक्षणाने माणूस प्रगल्भ होतो. कॉपोर्रेट क्षेत्रात वावरणारी व्यक्ती आणि संगीत याचा संबंध थोडा कठीण वाटतो. पण कला क्षेत्राला तुमचं हे शिक्षण कायम पूरकच ठरतं. कंपनी सेकेटरी हा माझ्या करिअरचा एक भाग आहे. सीएस म्हणून स्वतंत्र प्रॅक्टिस करतोय. शिवाय संगीताचं बाळकडू घरीच मिळालं. त्यामुळे त्यातही सहज प्रगती होत गेली. वयाच्या सोळाव्या वर्षापर्यंत मी तबला शिकलो. व्हायोलीन वाद्य खूप आवडायचं, म्हणून त्याचाही अभ्यास सुरू केला.

मानवी स्वरांच्या सर्वात जवळ जाणारं वाद्य म्हणजे व्हायोलीन असं मला वाटतं. तंत्रतारी अंग आणि खयाल गायकी अंग असे व्हायोलीन वादनाचे प्रकार सांगता येतील. माझ्यावर संस्कार झाले आहेत ते खयाल गायकी अंगाचे. मानवी स्वरातून ज्या भावभावना व्यक्त होतात त्या तुम्ही प्रक्षकांपर्यंत उत्तम प्रकारे पोहोचवू शकता. व्हायोलीनवर विविध राग सादर करताना त्यात एक मराठी भाव आणण्याचा, मराठीपण आणण्याचाही मी प्रयत्न केलाय.

' परफेक्ट ऑक्टेव्ह' या बॅनरखाली संकल्पनांना प्राधान्य देणारे विविध सांगीतिक कार्यक्रम आयोजित करतो. नियोजन कौशल्याचा योग्य वापर करून संगीत क्षेत्रात अनेक उपक्रम हाती घेण्याचा विचार आहे. 'सेण्टर फॉर रिसर्च अॅण्ड प्रमोशन ऑफ इंडियन म्युझिक' या एनजीओमार्फत भारतीय शास्त्रीयसंगीताची सखोल माहिती देणारे काही उपक्रम राबवण्याचं ठरवलं आहे. भारतीय संगीतात जी बैठक पद्धत आहे. म्हणजे एक कलावंत तीन-चार तास एक राग सादर करतो ती पद्धत! हीदेखील लोकांपर्यंत पोहोचवण्याचा प्रयत्न असेल.

' अनुभूती' हा वाद्यसंगीताचा आल्बम सागरिका म्युझिकतफेर् काही दिवसांपूवीर्च प्रकाशित करण्यात आला. शामकल्याण, जसजसवंती हे दोन राग यात आहेत. पखवाज आणि व्हायोलीन अशा दोन भिन्न वाद्यांचा मेळ यात घालण्याचा प्रयत्न केलाय. शिवाय 'चलो मन गंगा जमुना' हे भजनही यात आहे. शिवाय त्यानंतर येणाऱ्या 'नेचर' या आल्बममध्ये मी अशा पद्धतीचं व्हायोलीन वादन करतोय की जे ऐकल्यावर तुम्हाला निसर्गाच्या जवळ गेल्याचा 'फील' येईल. 'एशिअन वेव्हज' या प्रोजेक्टमधून भारतीय संगीताला प्राधान्य देऊन चीन, जपान, श्रीलंका या देशातील संगीताचाही बॅकग्राउण्डसाठी मेळ घालून 'लाँज म्युझिक' नामक एक नवीन संकल्पना तुमच्यासमोर यातून येईल.

गणेश आचवल

 
</text>
</doc>
