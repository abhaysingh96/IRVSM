<doc>
<docno>1161538.cms.txt</docno>
<text>
 
महामुंबई
पुन्हा देव, दिलीप, वहिदाचे सुवर्णयुग?
[ Tuesday, July 05, 2005  10:49:11 pm]


मुंबई (टाइम्स वृत्त) : 'मुघल-ए-आझम'च्या डोळे दिपवणाऱ्या यशानंतर आणि 'परिणीता'च्या उत्साहवर्धक स्वागतानंतर अनेक निर्मात्यांनी आपल्या जुन्या ब्लॅक अॅण्ड व्हाइट चित्रपटांच्या रीळांवर जमलेली धूळ झटकायला सुरुवात केली आहे आणि त्यांना रंगीत बनवण्याच्या कामाला लागले आहेत. त्यामुळे येत्या काही काळात देव-दिलीप-मीना कुमारी-वहिदा आणि वैजयंतीमाला हे साठच्या दशकातले सितारे बॉक्स ऑफिसवर पुन्हा राज्य करू लागल्याचे चित्र दिसण्याची शक्यता आहे.

या वर्षाच्या आरंभी झळकलेल्या 'मुघल-ए-आझम'ने देशातच नव्हे तर परदेशातही तुफान धंदा केला. या चित्रपटाच्या 240 प्रिंट्स काढल्या गेल्या आणि आजही तो कॅनडा आणि जर्मनीत गदीर् खेचतो आहे. यामुळे जुन्या सुपरहिट चित्रपटांची मोहिनी आजही प्रेक्षकांवर पडू शकते, याचा 'शोध' जुन्या निर्मात्यांना आणि बॅनर्सना लागला आहे. त्यामुळे सर्वांनी आपल्या ब्लॅक अॅण्ड व्हाइट चित्रपटांचे कलर प्रोसेसिंग करायला सुरुवात केली आहे. मीना कुमारी आणि राज कुमार यांचा 1960 साली सुपरहिट झालेला चित्रपट 'दिल अपना और प्रीत परायी' पूर्णतेच्या मार्गावर आहे. या चित्रपटाचे हक्क घेतलेल्या प्रिझम पिक्सेल्स या कंपनीने या चित्रपटाच्या पाठोपाठ दिलीप कुमार-मीना कुमारी यांचा सदाबहार संगीताने नटलेला 'कोहिनूर' रंगीत करण्याची तयारी चालवली आहे.

बी. आर. चोप्रा यांचे चिरंजीव रवी चोप्रा बी. आर. फिल्म्सचा 'नया दौर' फ्लोरिडा येथील एका कंपनीकडून रंगीत करून घेण्याच्या खटपटीत आहेत. हा चित्रपट दिवाळीच्या सुमारास प्रदशिर्त करण्याचा त्यांचा विचार आहे. त्यांच्या मते माणूस विरुद्ध यंत्र असा संघर्ष असलेला 'नया दौर' आजही ताजा आहे. केवळ 'नया दौर'च नव्हे तर बी.आर.चोप्रांचे 'गुमराह', 'कानून', 'अफसाना', 'धूल का फूल' 'एक ही रास्ता' हेही चित्रपट आजचे वाटावेत इतके ताजे आहेत, असे ते म्हणतात. हे सर्व चित्रपट एकामोमाग रंगीत करून पुनर्प्रदशिर्त करण्याचा त्यांचा विचार आहे.

एरवी भूतकाळाकडे अट्टहासाने पाठ फिरवणारे देव आनंदही आपल्या जुन्या, गाजलेल्या चित्रपटांच्या रिळांवरील धूळ झटकण्याच्या तयारीत आहेत. आपला 'हम दोनो' ते लवकरच कलर लॅबकडे प्रोसेससाठी देणार आहेत. 'तेरे घर के सामने' 'काला बजार' आणि आपले अन्य चित्रपटही रंगीत करून ते बाजारात आणणार आहेत. गुरुदत्त यांचे चिरंजीव अरूण पदुकोण यांनी नोव्हेंबर महिन्यात इदच्या मुहूर्तावर ओल्ड क्लासिक 'चौदहवी का चांद' प्रदशिर्त करण्याची तयारी सुरू केली आहे. वहिदा रहेमानच्या सौंदर्याने अनेकांना घायाळ करणाऱ्या या चित्रपटाला भारत, पाकिस्तान आणि मध्य-पूवेर्तील देशांत आजही प्रचंड मागणी आहे, असे वितरकांचे म्हणणे आहे. त्यामुळे येणारा काळ पुन्हा दिलीप, देव, मीना यांचाच असणार आहे, असे दिसते.

 
</text>
</doc>
