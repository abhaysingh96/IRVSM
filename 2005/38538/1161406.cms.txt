<doc>
<docno>1161406.cms.txt</docno>
<text>
 
अग्रलेख
अतिरेकी आणि माथेफिरू
[ Tuesday, July 05, 2005  08:03:05 pm]


राष्ट्रीय स्वयंसेवक संघाच्या वरिष्ठ नेत्यांची सुरत येथे बैठक सुरू असतानाच अयोध्येतील बाबरी मशीद आणि राममंदिराच्या वादग्रस्त स्थळावर अतिरेक्यांनी केलेला हल्ला हा योगायोग खचितच नव्हे. भारतीय जनता पक्षाचे ज्येष्ठ नेते लालकृष्ण अडवाणी यांनी अलीकडेच पाकिस्तानात जाऊन कायदे आझम महमद अली जीना यांच्या संदर्भात केलेल्या विधानांवरून संघपरिवार आणि भाजप यांच्यात निर्माण झालेल्या दुराव्याच्या दरीच्या पार्श्वभूमीवर होत असलेल्या या बैठकीचा मुहूर्त साधूनच अतिरेक्यांनी हा हल्ला केला, यात संशयाला जराही जागा नसावी.

केंदात गतवषीर् डॉ. मनमोहन सिंग यांच्या नेतृत्वाखाली काँग्रेसप्रणीत आघाडीचे सरकार सत्तारूढ झाल्यापासून भारत व पाकिस्तान यांच्यातील संबंधांना वेगळे वळण लागू पाहत आहे. अटल बिहारी वाजपेयी यांच्या पंतप्रधानपदाच्या कारकीदीर्त जनरल परवेझ मुशर्रफ यांच्याबरोबर आग्रा येथे वाजतगाजत झालेल्या चचेर्तून फारसे हाताला लागले नव्हते. पण देशातील सत्तांतराबरोबरच काश्मीरच्या सरहद्दीवरून नव्या दिशेने वारे वाहू लागले. कडव्या हिंदुत्ववादाला मिळणारा प्रतिसाद कमी झाल्याची चिन्हे दिसू लागली.

अयोध्येतील हल्ल्याचा विचार या संदर्भात करावा लागणार आहे. सुदैवाने अतिरेक्यांना जागीच कंठस्नान घालण्यात सुरक्षा यंत्रणांना यश आले आणि रामलल्लाच्या मूतीर्ला जराही धक्का लागला नाही. पण अयोध्येतील या वादग्रस्त स्थळी रामलल्लाच्या दर्शनासाठी जाऊ इच्छिणाऱ्यांची पूर्ण झडती घेऊन त्यांच्या खिशातील कंगवे आणि पेन-पेन्सिलीही काढून घेणाऱ्या सुरक्षा व्यवस्थेच्या कडेकोट बंदोबस्ताचा बुरखा मात्र दहशतवाद्यांच्या कारवाईने टरटरा फाटला आहे.

एके-47 सारखी अद्ययावत शस्त्रास्त्रे, ग्रेनेड्स व इतर साधनसामग्री घेऊन पाच अतिरेकी मंदिर परिसरात घुसतात, 'सीता रसोई' नावाने सुविख्यात असलेल्या वास्तूवर कब्जा करून तेथे मोचेर्बांधणी करतात, अशा प्रकारचा या हल्ल्याचा तपशील बघितल्यावर तेथे 24 तास पहारे देणारे सुरक्षा रक्षक आणि त्यांची सुमार दर्जाची यंत्रणा यावरच लख्ख प्रकाश पडतो.

विश्वनाथ प्रताप सिंग यांच्या पंतप्रधानपदाच्या कारकीदीर्त 1989 मध्ये, अडवाणी यांनी 'सोमनाथ से अयोध्या तक' रथयात्रा काढली आणि देशात रक्ताचे पाट वाहिले. त्यानंतर 1992 मध्ये अडवाणी यांच्याच नेतृत्वाखाली हिंदुत्ववाद्यांनी अयोध्येचा ताबा घेऊन बाबरी मशीद जमीनदोस्त तर केलीच; शिवाय रामलल्लालाही उघड्यावरच्या कनातीत आणून बसविले. त्यानंतर दहशतवाद्यांनी प्रथमच या स्थळाला आपले लक्ष्य केले आहे. अर्थात अयोध्येतील बेजबाबदार सुरक्षा व्यवस्थेबद्दल नेमके कोणाला जबाबदार धरावयाचे या प्रश्ानचे उत्तर संघपरिवार आणि विशेषत: विश्व हिंदू परिषदेसारख्या भडक माथ्याच्या संघटनांच्या आगखाऊ नेत्यांनी कोणत्याही चौकशीविना देऊन टाकले आहे! त्याचबरोबर उत्तर प्रदेेशचे मुख्यमंत्री मुलायमसिंग यादव या हल्ल्याला 'लष्कर-ए-तोयबा' ही दहशतवादी संघटना जबाबदार असल्याचा निष्कर्ष काढून मोकळे झाले आहेत.

प्रवीण तोगडिया असोत की अशोक सिंघल वा मुलायम, शांतपणे विचार करून विधाने करण्याबाबत कोणाचीही ख्याती कधीच नव्हती. पण आपल्या वक्तव्यांमुळे देशात पुन्हा आग लागू शकते, इतकेही भान त्यांना उरलेले नाही. तोगडिया, सिंघल आणि राम माधव आदी कंपनीला देेशात आणि विशेषत: मनमोहन सिंग, गृहमंत्री शिवराज पाटील तसेच मुलायम यांच्या विरोधात रान पेटले तर ते नुसते हवेच आहे, असे नाही तर त्यासाठी कोणत्याही थराला जाण्याची त्यांची तयारी आहे. त्यामुळेच अडवाणींनी तातडीने अयोध्येला जायचा निर्णय घेतला असून भाजपने या प्रश्ानवर राष्ट्रव्यापी आंदोलनाची हाक दिली आहे.

संघपरिवार या आंदोलनापासून दूर राहणे शक्यच नसले, तरी विहिंपने आपल्या स्वतंत्र आंदोलनाचे वेळापत्रक जाहीर करून आपल्या सवत्या सुभ्याची जाणीव पुन्हा एकदा करून दिली आहे. पंतप्रधानांनी या हल्ल्याचा तीव्र निषेध करून देशात शांतता राखण्याचे आवाहन केलेले असतानाही हिंदुत्ववादी आंदोलनाच्या घोषणा करत आहेत. याचे कारण एकच.

गेली काही महिने संघपरिवाराशी चाललेल्या संघर्षामुळे राजकारणात मागे पडलेल्या भाजपला या हल्ल्यामुळे एक नवा विषय मिळाला आहे. तर आपल्या हिंदुत्वाच्या अजेण्ड्याशिवाय कसा पर्याय नाही, हे पुन्हा एकदा उच्चरवाने सांगण्याची संधी संघपरिवाराला या हल्ल्यामुळे मिळाली आहेे. शिवाय गेले काही महिने विविध मुद्यांवर एकमेकांपासून दूर जात असलेला संघपरिवार आणि भाजप पुन्हा एकाच आवाजात बोलू लागले, हे तर या हल्ल्याचे मोठेच यश म्हणावे लागेल! पण या निमित्ताने देशात जर पुन्हा अतिरेकी हिंदुत्ववाद थैमान घालणार असेल, तर तो मात्र दहशतवादी हल्लेखोरांचाच विजय असेल. पण एकदा माथी भडकली की इतका सारासार विचार करण्याचे भान उरणार तरी कसे?

 
</text>
</doc>
