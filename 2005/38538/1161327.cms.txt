<doc>
<docno>1161327.cms.txt</docno>
<text>
 
महामुंबई: मुंबई टाइम्स
तुंगारेश्वर -आश्रम वादाच्या भोवऱ्यात
[ Tuesday, July 05, 2005  06:47:24 pm]


मुंबई टाइम्स टीम

वसई : तुंगारेश्वर डोंगरावरील सदानंद महाराजांच्या आश्रमाविरोधात वनखात्याने कारवाईचा बडगा उभारल्याने आता हा आश्रम वाचवण्यासाठी तुंगारेश्वर आश्रम बचाव समितीची स्थापन करण्यात आली आहे. आश्रमाच्या विरोधात कारवाई केल्यास वेळप्रसंगी आंदोलन छेडण्याचा इशारा समितीने दिल्यामुळे इथलं वातावरण तणावपूर्ण बनलं आहे.

तुंगारेश्वर डोंगरावर वनखात्याच्या 69 गुंठे जागेवर सदानंद महाराजांचा आश्रम वसला आहे. 1971 मध्ये बाराव्या वषीर् सदानंद महाराज भाईंदर-राई इथलं घरदार सोडून आईवडिलांसह इथे वास्तव्यास आले होते. त्यानंतर या ठिकाणी त्यांनी आश्रम, धर्मशाळा आणि वनौषधी निमिर्ती केंदाची स्थापना केली. धामिर्क कार्यक्रमासह इथे टीबी, कॅन्सर यासह विविध रोगांवर आयुवेर्दिक औषधांनी उपचार केले जातात. त्यामुळे सदानंद महाराजांच्या भक्तगणांमध्ये दिवसागणिक वाढच होत गेली. त्यामुळे आश्रमाचा पसारा वाढला. सर्वसामान्यांपासून राजकीय तसंच विविध क्षेत्रांतील प्रतिष्ठित व्यक्तींचा सदानंद महाराजांच्या भक्तगणांमध्ये समावेश आहे. म्हणूनच तत्कालीन मुख्यमंत्री वसंतदादा पाटील यांनी काही अटी आणि शतीर्ंवर ही जागा आश्रमासाठी देण्याचे आदेश दिले होते. त्यानंतर आश्रमातील बांधकामं कायमस्वरूपी व्हावीत यासाठीचा प्रस्ताव नागपूरपासून दिल्लीपर्यंत वनखात्याच्या कार्यालयांमध्ये पडून राहिला.

राज्य सरकारने दरम्यानच्या काळात तुंगारेश्वर परिसर अभयारण्य म्हणून घोषित केल्यानंतर हा आश्रम वादाच्या भोवऱ्यात सापडला आहे. वनखात्याने आश्रमातील बांधकामं बेकायदा ठरवली आहेत. तसंच आश्रमाकडे जाण्या-येण्याचा मार्ग बंद करणं, पाणीपुरवठा बंद पाडणं आदी कारवाईही केली. हा आश्रम बंद पाडण्याचा वनखात्याचा डाव असून त्यामागे गणेशपुरी इथल्या सिद्धपीठ आश्रमातून सूत्रं हलवली जात असल्याचा आरोपही करण्यात येतो.

आश्रम वाचवण्यासाठी खासदार दामू शिंगडा, एकनाथ गायकवाड आणि रामदास आठवले यांच्या नेतृत्वाखाली एका शिष्टमंडळाने केंदीय वनमंत्र्यांचीही भेट घेतली आहे. इकडे आश्रम बचाव समितीने पालकमंत्री गणेश नाईक यांच्याकडे धाव घेतली आहे. नाईक यांनी आश्रमाला धोका पोहोचणार नाही, अशी हमी दिल्याची माहिती समितीचे अध्यक्ष जनार्दन घरत यांनी दिली.

तुंगारेश्वर अभयारण्याला या परिसरातील 29 ग्रामपंचायती आणि ग्रामसभेने ठराव करून विरोध केला आहे. त्यामुळे अभयारण्याच्या नावाखाली आश्रम उद्ध्वस्त करण्याचा डाव यशस्वी होऊ देणार नाही. त्यासाठी आंदोलन करण्याची तयारी असल्याचंही घरत यांनी सांगितलं.

यासंदर्भात, पूर्णपणे नियमांच्या अखत्यारीत राहून आणि कोणताही दुजाभाव न राखता अनधिकृत गोष्टींवर कारवाई करण्यात आल्याची माहिती वरिष्ठ वनअधिकाऱ्यांनी दिली. राज्य सरकारने या आश्रमाला नियमित करण्याचा निर्णय घेतल्यास प्रश्नच उद्भवणार नसल्याचं त्यांनी सांगितलं. 1998 च्या सुमारास राज्य सरकारने केंद सरकारकडे यासंदर्भात प्रस्ताव पाठवला होता, परंतु तो मान्य झाला नाही. त्यानंतर पुन्हा फेरप्रस्ताव पाठवण्यात आला असून त्यावर निर्णय प्रलंबित आहे. तसंच एन्व्हार्यन्मेण्ट अॅक्शन ग्रुपने पर्यावरणास हानी पोहोचत असल्याबाबत सेंट्रल एम्पॉवर कमिटीकडे केस दाखल केली आहे. सुप्रीम कोर्टाच्या अधीन असलेल्या या कमिटीचा निर्णय अजून लागलेला नाही. अशा परिस्थितीत पर्यावरणाला हानी पोहोचवणारी कृती केल्यास कारवाई करणं अपरिहार्य असल्याची भूमिका वनखात्याने मांडली आहे.

 
</text>
</doc>
