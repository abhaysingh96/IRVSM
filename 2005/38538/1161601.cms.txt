<doc>
<docno>1161601.cms.txt</docno>
<text>
 
महामुंबई
मराठी माध्यमाच्या मुलांना बीएडचे दरवाजे खुले होणार?
[ Tuesday, July 05, 2005  11:54:21 pm]


म. टा. प्रतिनिधी

मुंबई : इंग्रजी बीएडसाठी प्रवेश घेऊ इच्छिणाऱ्या मराठी माध्यमाच्या विद्यार्थ्यांवर अन्याय होऊ देणार नाही, आश्वासन उच्च आणि तंत्र शिक्षण मंत्री दिलीप वळसे-पाटील यांनी जाहीर केले. त्यामुळे मराठी माध्यमाच्या विद्यार्थ्यांना इंग्रजी बीएडचे दरवाजे पुन्हा एकदा खुले होण्याची शक्यता आहे. मात्र, इंग्रजी शाळांचा दर्जा राखण्याच्या दृष्टीने मराठी माध्यमातून दहावी केलेल्या विद्यार्थ्यांसाठी सीईटीअंतर्गतच भाषा चाचणी परीक्षा घेतली जाणार आहे. या वषीर्च्या इंग्रजी बीएडसाठीच्या 52 जागांवर मराठी माध्यमाच्या विद्यार्थ्यांना मेरीटप्रमाणे प्रवेश देण्यात येईल, असे उच्च शिक्षण संचालक एन. एन. पठाण यांनी सांगितले.

इंग्रजी बीएडसाठी मराठी माध्यमाच्या विद्यार्थ्यांना प्रवेश नाकारण्यात येत असल्याने विद्यार्थ्यांमध्ये नाराजाचे वातावरण होते. यामुळे अनेक विद्यार्थ्यांचे मेरीट डावलले जात असल्याची तक्रार होती. समतावादी छात्रभारती या विद्याथीर् संघटनेने या विरोधात आंदोलनाचा पावित्रा घेऊन बीएडची प्रवेश प्रक्रियाच थांबविली. शैक्षणिक वर्तुळातूनही या नियमाचा निषेध करण्यात येत असल्याने अखेर सरकारला या नियमाचा पुनविर्चार करावा लागला. समतावादी छात्रभारतीचे गजानन काळे यांच्या नेतृत्वाखालील शिष्टमंडळाने मंगळवारी वळसे-पाटील यांच्याशी चर्चा करून आपली भूमिका स्पष्ट केली.

बापू भुजबळ, संतोष गवस, सतीश गाडगीळ, मनोज टेकाळे, अजय तापकिर, अभिनव येलवे यांचा या शिष्टमंडळात समावेश होता. पुढील वषीर् बीएडच्या नियमावलीतून वगळण्याबाबत विचार करण्यात येईल, असे आश्वासन वळसे-पाटील यांनी दिले.

 
</text>
</doc>
