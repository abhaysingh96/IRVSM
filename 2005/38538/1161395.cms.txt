<doc>
<docno>1161395.cms.txt</docno>
<text>
 
बहुतांची अंतरे
भीक नको, पण कुत्रे आवरा!
[ Tuesday, July 05, 2005  07:56:28 pm]


ठाणे शहरातील शेकडो स्पीडब्रेकर्स न्यायालयाच्या आदेशानुसार सपाट करण्यात आले. स्पीडब्रेकर्सची उंची म्हणे वाजवीपेक्षा जास्त असल्याचे न्यायालयाच्या लक्षात आल्यामुळे काही स्पीड ब्रेकर्स खरवडण्यात आले. काहींची उंची कमी केली गेली; परंतु तसे करताना बुलडोझर वापरण्यात आल्यामुळे ऐन पावसाळ्यात सुरुवातीलाच शेकडो खड्डे महापालिकेतफेर्च तयार करण्यात आले आहेत. वास्तविक पावसाळ्यात आपोआपच शहरातील रस्त्यांची 'वाट' लागते. तशात बुलडोझर लावून त्यात भर घातली गेली आहे.

काही स्पीडब्रेकर्स उखडताना अक्षरश: 8 ते 10 इंचांपेक्षा जास्त खोल खड्डे तयार झाले आहेत. त्यात पाणी साठल्यामुळे खड्डा कळणे कठीण होते आणि वाहने त्यात जोराने आदळतात. वाहन कुठलेही असले, तरी त्रास सारख्या प्रमाणात होतो. शिवाय वाहनांचे नुकसान होते ते वेगळेच.

सध्या ठाण्यातील रस्त्यांवरील खड्ड्यांची लांबी मोजली गेली, तर ती रस्त्यांच्या लांबीएवढी भरू शकेल. न्यायालयाने लोकांच्या सुरक्षिततेची बाब लक्षात घेऊनच हा निर्णय घेतला असणार यात संशय नाही; परंतु न्यायालयाला ही विनंती आहे की, त्याने आपल्या निर्णयाची अंमलबजावणी कशाप्रकारे झाली, याची प्रत्यक्ष पाहणी करावी व लोकांची सुरक्षितता वाढली आहे की धोक्यात आली आहे, हे ठरवावे.

समाजमन आजकाल कुठल्याच मुद्यावर काहीही प्रतिक्रिया देत नाही हेच दिसते; मग तो मुद्दा पेट्रोल-डिझेल दरवाढीचा असो; रिक्षा, बस दरवाढीचा असो; कार्यालयातील कर्मचाऱ्यांच्या भ्रष्टाचाराचा असो अथवा खून, बलात्कार, चोरी, डाका यापैकी काहीही असो. लोकांची संघटित प्रतिक्रिया उमटत नाही. वास्तविक वरील सर्व बाबी या समाजाशी निगडित असतानाही कोणाला त्यात काही वावगे वाटत नाही. त्यामुळेच राजकारणी निर्ढावले आहेत.

ठाणे महापालिकेला एक विनंती करावीशी वाटते की, जितक्या लवकर शक्य आहे तितक्या लवकर त्यांनी तयार केलेले स्पीडब्रेकर्सचे खड्डे तरी 'व्यवस्थित' बुजवावेत, इतर नैसगिर्क खड्डे आम्ही सहन करू.

सुनंदा वि. अहिवले, ठाणे.

 
</text>
</doc>
