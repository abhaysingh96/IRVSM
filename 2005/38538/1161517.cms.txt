<doc>
<docno>1161517.cms.txt</docno>
<text>
 
क्रीडा
सवोर्त्तम क्षेत्ररक्षकास सोलकर करंडक
[ Tuesday, July 05, 2005  09:39:57 pm]


मंुबई (म.टा. क्रीडा प्रतिनिधी) : जिथे त्याने बालपणी क्रिकेटचे धडे गिरविले त्या हिंदू जिमखान्याने एकनाथ सोलकर यांच्या स्मृतीप्रीत्यर्थ एकनाथ सोलकर करंडक देण्याचे ठरविले आहे. हिंदू जिमखान्यातफेर् घेण्यात येणाऱ्या पुरूषोत्तम ढाल क्रिकेट स्पधेर्तंील सवोर्त्तम क्षेत्ररक्षकास सोलकर करंडक देऊन गौरविण्यात येईल.

हिंदू जिमखान्यात एकनाथ सोलकर यांना आदरांजली वाहण्यासाठी सोमवारी शोकसभा घेण्यात आली. हिंदू जिमखान्यातील शोकसभेत सोलकर यांच्या आठवणींना उजाळा देण्यात आला. एकनाथ सोलकर यांचा मुलगा ब्रिजेश या शोकसभेला हजर होता. 'एकनाथ सर्वांशी मिळून मिसळून असायचा, त्याने जिमखान्याचे नाव रोशन केले', अशी आठवण हिंदू जिमखान्याचे अध्यक्ष डी. एम. नेगांधी यांनी काढली.

एकनाथच्या आठवणीत रमतानामाजी कसोटीवीर बापू नाडकणीर् म्हणाले, 'हिंदू जिमखान्यात एकनाथ घडला. लहानाचा मोठा झाला. विनू मांकड यांनी आम्हाला सांगितले होते की मी तुम्हाला एक चांगली गोष्ट दाखवणार आहे. त्यांचा रोख होता एकनाथ सोलकरवर होता. मांकडचे म्हणणे खरे ठरले. एकनाथने आपल्या कामगिरीने त्याने साऱ्यांचे लक्ष वेधून घेतले'.

माजी कसोटीपटू व विंडीज दौऱ्यावरील सोलकरचे साथीदार दिलीप सरदेसाई म्हणाले, 'भारतीय संघाच्या विंडीज, इंग्लंड दौऱ्यावरील विजयाचा शिल्पकार होता एकनाथ सोलकर. जमैका, बार्बाडोस कसोटीत तो माझ्याबरोबर टिकला नसता तर मालिकेचा निकाल बदलला असता. तो मला मोठ्या आत्मविश्वासाने सांगायचा. तुम्ही एक बाजू सांभाळा मी दुसऱ्या बाजूने किल्ला लढवतो. त्याच्या बोलण्यात आत्मविश्वास असायचा. त्यामुळे नकाराथीर् विचारांना थारा नसे. ओव्हल कसोटीत त्याने वेंकटच्या गोलंदाजीवर नॉटचा झेल टिपला नसता तर आम्हाला इंग्लंडविरूध्द कसोटी जिंकता आली नसती'.

अशोक मांकड यांनी एकनाथच्या जिगरीचे कौतुक करताना सांगितले की 'त्याला आव्हान द्यायला व स्वीकारायला आवडत असे. बॉयकॉटचा अडसर दूर करणे असू दे किंवा सॉमरसेटविरूध्द शतक फटकावणे असू दे एक्क ी सदैव तत्पर असायचा. अशा खेळाडूमुळेच इतरांचा उत्साह वाढायचा'.

 
</text>
</doc>
