<doc>
<docno>1161432.cms.txt</docno>
<text>
 
अर्थव्यवहार
घबराट आणि घसरण!
[ Tuesday, July 05, 2005  08:30:51 pm]


मुंबई (वृत्तसंस्था): मुंबई शेअर बाजारातील तेजीला मंगळवारी बऱ्यापैकी खीळ बसून सपाटून झालेल्या विक्रीमुळे 'सेन्सेक्स' अखेर 57 अंशांनी घसरला. तत्पूवीर् या निदेर्शांकाने मंगळवारी 7308.72 अंशांच्या नव्या उच्चांकाला स्पर्श केला होता.

अयोध्येतील राम मंदिराची सुरक्षा व्यवस्था भेदण्याच्या दहशतवाद्यांच्या अयशस्वी प्रयत्नाचे वृत्त कळताच बाजारात घबराट पसरून गुंतवणूकदारांनी जोरदार विक्री सुरू केली. यामुळे सकाळी चांगल्या झालेल्या सुरूवातीनंतरही निदेर्शांकात घसरण होऊन काल 7277.31वर बंद झालेल्या निदेर्शांकात 57.06 अंशांची घट होऊन तो 7220.25 वर बंद झाला. सकाळी बाजार उघडल्यावर प्रचंड खरेदीमुळे वधारलेल्या निदेर्शांकाने 7308.72 हा आतापर्यंतचा उच्चांक गाठला होता. परंतु नंतर विक्रीच्या माऱ्याने घसरण सुरू झाल्यावर मात्र निदेर्शांकात कालच्या तुलनेत 0.78 टक्क्यांची घट झाली.

जागतिक बाजारात खनिज तेलाच्या किमतीत झालेल्या वाढीचा फटकाही शेअर बाजाराला बसल्याचे दलालांनी सांगितले. शेअर बाजारात झालेल्या जोरदार विक्रीचा इन्फोसिस, सत्यम, ग्रासिम, टीसीएस, रिलायन्स एनजीर्, रिलायन्स इंडस्ट्रीज, रॅनबॅक्सी, आयटीसी व ओएनजीसी या कंपन्यांना फटका बसून त्यांचे भाव उतरले. 'भेल', डॉ. रेड्डी, एचडीएफसी, आयसीआयसीआय बँक, टाटा मोटर्स व लार्सन अॅण्ड टुब्रो या कंपन्यांच्या शेअर्सच्या भावात वाढ झाली.

 
</text>
</doc>
