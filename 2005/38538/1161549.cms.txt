<doc>
<docno>1161549.cms.txt</docno>
<text>
 
महामुंबई
भुजबळांनी वार्ताहरांना झापले
[ Tuesday, July 05, 2005  10:55:16 pm]


मुंबई (म. टा. विशेष प्रतिनिधी) : विरोधी पक्षनेते नारायण राणे यांची पक्षातून हकालपट्टी झाल्यानंतर कामकाज सल्लागार समितीच्या बैठकीत छगन भुजबळ हे त्यांना प्रथमच आमनेसामने भेटत असल्याने आता खुसखुशीत बातमी मिळेल या हेतूने, काय, नारायण राणे यांचे अभिनंदन केले नाही?, असा सवाल वार्ताहरांनी विचारला तेव्हा भुजबळ कमालीचे संतप्त झाले.

कशाबद्धल अभिनंदन, असे भुजबळांनी वार्ताहरांना विचारले; तेव्हा, सेनेतून आता ते बाहेर पडल्याने तुम्ही त्यांचे अभिनंदन केले नाही का, असा प्रश्ान् पुन्हा वार्ताहरांनी त्यांना केला. त्यावर भुजबळ एकदम गंभीर झाले. 'सॉरी.. पक्षातून काढणे अथवा एखाद्याने पक्ष सोडणे ही क्लेशदायक बाब असते. ज्या पक्षात आपण तीस-पस्तीस वषेर् काढली तो पक्ष सोडताना कुणालाही दु:ख होते. ती आनंदाची बाब नाही. शिवसेना हा राजकीय पक्ष असला तरी तो एखाद्या कुटुंबासारखा आम्हाला वाटायचा. कुटुंबातून आपण जेव्हा बाहेर पडतो किंवा आपल्याला बाहेर काढले जाते, तेव्हा जसे दु:ख होते तसेच दु:ख पक्ष सोडताना होते. तरीही अभिनंदन करायचे?' असा सवाल भुजबळ यांनी केला.

 
</text>
</doc>
