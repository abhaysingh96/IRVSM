<doc>
<docno>1161477.cms.txt</docno>
<text>
 
महामुंबई
देशव्यापी बंदचा विहिंपचा इशारा
[ Tuesday, July 05, 2005  09:13:22 pm]


मुंबई (म. टा. प्रतिनिधी) : अयोध्येतील राम जन्मभूमी परिसरात हल्ला करणाऱ्या अतिरेक्यांच्या निषेधार्थ गुरुवार, 7 जुलै रोजी 'महाराष्ट्र बंद'ची घोषणा विश्व हिंदू परिषदेने केली आहे. या प्रकरणी केंद व उत्तर प्रदेश सरकारच्या राजीनाम्याचीही मागणी संघटनेने केली आहे.

अयोध्येतील राम मंदिराला संरक्षण देण्यात अपयश आल्याची जबाबदारी स्वीकारून केंद व उत्तर प्रदेश सरकारने राजीनामा द्यावा, अशी मागणी 'विहिंप'च्या राज्य शाखेचे सचिव प्रा. व्यंकटेश आबदेव यांनी केली आहे. या घटनेच्या निषेधार्थ गुरुवारी महाराष्ट्र बंद पाळण्यात येणार असल्याचेही त्यांनी म्हटले आहे.

देशात दंगेधोपे घडवून आणण्याच्या हेतूने रामजन्मभूमी परिसरात हल्ला करण्यात आल्याचा आरोप प्रदेश भाजपने केला असून याप्रकाराचा तीव्र शब्दांत निषेध केला आहे. बुधवारी राज्यातील सर्व तालुक्यांमध्ये निदर्शने करण्यात येणार असल्याचे पक्षाचे सरचिटणीस विनोद तावडे यांनी म्हटले आहे. अतिरेक्यांना ठार करणाऱ्या सुरक्षा जवानांचे अभिनंदन करतानाच सुरक्षा व्यवस्थेतील कमतरतेची चौकशी करण्याची आवश्यकता त्यांनी व्यक्त केली आहे.

रामजन्मभूमी परिसरात अतिरेक्यांनी केलेल्या हल्ल्याचा अखिल भारतीय विद्याथीर् परिषदेनेही निषेध केला आहे. या घटनेच्या निषेधार्थ संघटनेच्या सुमारे 25 कार्यर्कत्यांनी दादर रेल्वे स्थानकाबाहेर पश्चिमेला निदर्शने केल्याचे संघटनेचे कार्यालय मंत्री इरफान अली पिरजादे यांनी सांगितले.

 
</text>
</doc>
