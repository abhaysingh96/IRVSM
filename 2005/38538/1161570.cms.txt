<doc>
<docno>1161570.cms.txt</docno>
<text>
 
महामुंबई
मुंडे, गडकरी यांची मध्यस्थी
[ Tuesday, July 05, 2005  11:04:51 pm]


मुंबई (म. टा. विशेष प्रतिनिधी) : शिवसेना आणि नारायण राणे यांच्यातील संघर्ष थांबावा, यासाठी भाजपचे नेते गोपीनाथ मुंडे आणि प्रदेशाध्यक्ष नितीन गडकरी यांनी मध्यस्थी सुरू केली असून 'सबुरीने घ्यावे', अशी समजूत काढण्यासाठी त्या दोघांनीही राणे यांची मंगळवारी भेट घेतली होती.

शिवसेना व राणे या दोघांनीही दोन पावले मागे यावे व समेट करावा, असे आवाहन गडकरी यांनी केले होते. या पार्श्वभूमीवर गडकरी यांनी शिवसेनाप्रमुख बाळासाहेब ठाकरे यांच्याशीही चर्चा केल्याचे समजते. या चचेर्नंतर गडकरी आणि मुंडे यांनी राणे यांची भेट घेऊन त्यांची समजूत घालण्याचा प्रयत्न केला. या चचेर्त भाजपच्या या दोघा नेत्यांनी काही प्रस्ताव राणे यांच्यापुढे ठेवला, असेही समजते. शिवाय, या प्रकरणात राणे यांनी टोकाची भूमिका घेऊ नये, अशी विनंतीही त्यांनी केल्याचे समजते.

 
</text>
</doc>
