<doc>
<docno>1161533.cms.txt</docno>
<text>
 
देश-विदेश
राजकीय भांडवल न करण्याचे आवाहन
[ Tuesday, July 05, 2005  10:46:22 pm]


नवी दिल्ली (म. टा. विशेष प्रतिनिधी) : अयोध्येत रामजन्मभूमीवर चढवण्यात आलेला हल्ला हा देशातल्या हिंदुंच्या आस्था, विश्वास आणि निष्ठांवर चढवण्यात आलेला हल्ला असून केंद आणि उत्तरप्रदेशच्या गृहमंत्र्यांनी तात्काळ राजीनामा द्यावा, अशी मागणी भाजपने केली तर देशाच्या सार्वभौमत्वावरच हल्ला चढवण्याचा हा दुदेर्वी प्रयत्न असून अशा घटनांचे कोणीही राजकीय भांडवल करू नये, असे आवाहन काँग्रेस अध्यक्ष सोनिया गांधी यांनी केले.

विश्व हिंदू परिषदेचे प्रविण तोगडिया यांनी हल्ल्याबाबत कडवट प्रतिक्रिया व्यक्त करताना, भारत पाकिस्तान दरम्यान सुरू असलेली चर्चा भारताने त्वरित थांबवावी, असे भडक आवाहन केले तर विहिंपच्या या मागणीचे त्वरेने खंडन करीत माजी पंतप्रधान वाजपेयी यांनी पाकिस्तानशी सुरू केलेली चर्चा प्रक्रिया थांबवण्याची आवश्यकता नसून दहशतवादाच्या समस्येकडे अधिक गांभीर्याने लक्ष पुरवण्याचे सरकारला आवाहन केले.

भाजपने अयोध्येतील हल्ल्याच्या निषेधार्थ बुधवारी देशव्यापी निषेध दिन पाळायचे ठरवले आहे. पक्षाध्यक्ष अडवाणी पक्षप्रवक्त्या सुषमा स्वराज आणि उपाध्यक्ष मुख्तार अब्बास नकवींसह अयोध्येत घटनास्थळाच्या दौऱ्यावर जाणार आहेत.

देशातल्या सर्व प्रमुख राजकीय पक्षांनी अयोध्येतील हल्ल्याचा कठोर शब्दात निषेध केला असून धामिर्क सौहार्दतेला धक्का लावणारा कोणताही अनुचित प्रकार टाळण्याचे आवाहन केले आहे. डाव्या पक्षांपैकी माकप आणि भाकपने हल्ल्याच्या सखोल चौकशीची मागणी करताना देशात शांतता राखण्याचे आवाहन केले.

भाकप (एमएल)च्या दिपांकर मुकजीर्ंनी हल्लयाविषयी गंभीर चिंता व्यक्त करीत राजकीय पक्ष आणि सरकारांनी परस्परांवर आरोप प्रत्यारोप करण्याऐवजी, घटना घडली कशी, याचे तपशील देशापुढे त्वरित सादर करावेत, असे आवाहन केले. धामिर्क स्थळांना पुरेसे संरक्षण नसल्याची तक्रार करीत रा.स्व.संघाने अत्यंत दुदेर्वी घटना, असा हल्ल्याचा उल्लेख केला तर विहिंपच्या तोगडियांनी हिंदुधर्मावर पाकिस्तानी जेहाद्यांनी अन् मतबँकांच्या राजकारण्यांनी चढवलेला हल्ला, असे घटनेचे वर्णन केले.

बजरंग दलाने बुधवारी उत्तरप्रदेश बंदचे आवाहन केले तर हिजबुल मुजाहिदीन सारख्या अतिरेकी संघटनेनेही हिंदू आणि मुस्लिमांच्या विरोधातला हल्ला, असे हल्ल्याचे वर्णन केले. स्वातंत्र्यानंतर 57 वर्षांनी अशा दुदेर्वी हल्ल्यांना तोंड देण्याची पाळी यावी, ही दुदेर्वी बाब असून हल्लयाची नि:पक्षपाती चौकशी व्हावी, अशी मागणी ज्येष्ठ मार्क्सवादी नेते ज्योती बसूंनी केली.

 
</text>
</doc>
