<doc>
<docno>1161456.cms.txt</docno>
<text>
 
क्रीडा
तेज गोलंदाज फिट आणि फॉर्मातही
[ Tuesday, July 05, 2005  08:59:54 pm]


चेनई (वृत्तसंस्था) : क्रिकेटचा मोसम सुरू होत असताना भारताचे तेज गोलंदाज फिट आणि फॉर्मात असल्याचे प्रमाणप्रत्रक जगप्रसिद्ध गोलंदाज डेनिस लिली यांनी दिल्यामुळे भारताचे प्रशिक्षक ग्रेग चॅपेल यांनी सुटकेचा निश्वास टाकला आहे.

भारताला गोलंदाज प्रशिक्षक हवा, अशी मागणी गोलंदाजांकडून केली जात असताना चॅपेल यांच्या मदतीला त्यांचा पूवीर्चा सहकारी डेनिस लिली धावून आला. त्यांनी भारतीय गोलंदाजांना उपयुक्त टिप्स तर दिल्याच, शिवाय त्यांच्या फिटनेसची चाचणी घेतली. या चाचणीनंतर त्याने झहीर खान, लक्ष्मीपती बालाजी, इरफान पठाण, आशिष नेहरा व अजित आगरकर हे सर्व तेज गोलंदाज फिट तर आहेत. शिवाय ते चांगल्या तयारीत असल्याचे सांगितल्यामुळे सध्या भारतीय चमूत आनंदाचे वातावरण आहे.

चेन्नईतील एमआरएफ अकादमीला जाण्यापूवीर् लिली यांनी चॅपेल यांच्या विनंतीवरून भारताच्या एकूण 15 तेज गोलंदाजांच्या फिटनेस चाचणी तर घेतली, शिवाय त्याचा टप्पा व दिशा योग्य आहे की नाही, याचीही चाचणी घेतली. यासाठी एमआरएफ पेस फाऊंडेशनचे मुख्य प्रशिक्षक टी.ए.शेखर यांचीही मदत घेण्यात आली. याकरिता गोलंदाजांच्या सरावाची व्हिडिओ चित्रफिती काढण्यात आली. या चित्रफितीचा अभ्यास करून प्रत्येक गोलंदाजांना त्यानुसार मार्गदर्शन करण्यात आले. काही अडचणी दिसत होत्या. त्या दूर करण्यात आल्या आणि त्यासाठी चॅपेल यांची मदत घेण्यात आली.

 
</text>
</doc>
