<doc>
<docno>1161316.cms.txt</docno>
<text>
 
मायाबाजार
प्रायोगिक पुनरागमन
[ Tuesday, July 05, 2005  06:39:25 pm]


दाक्षिणात्य चित्रपटांमधला तो सुपरस्टार. हिंदी चित्रपटांमधून तो बॉलिवूडमध्ये डोकावला खरा, पण अजून बॉलिवूड त्याला खऱ्या अर्थाने मानवलेलं नाही. डॉ. बाबासाहेब आंबेडकर यांच्या भूमिकेने त्याला ओळख मिळवून दिली. त्याच्या संवेदनक्षम अभिनयाने सारे जण हेलावून गेले. आता तो आगामी हिंदी थ्रिलरपटात येतोय. ' सौ झूठ एक सच' या चित्रपटाच्या निमित्ताने बॉलिवूडचा दरवाजा किलकिला करू पाहणाऱ्या मामुट्टीशी मारलेल्या गप्पा!

हिंदी चित्रपट अन् तोही थ्रिलरपट का करावासा वाटला?

स्पष्ट आणि खरं सांगायचं, तर हटके आणि वेगळं असं काही नसतं. त्या विषयाची हाताळणी, त्याचा आशय आणि मांडणी त्यासोबत लोकांपर्यंत पोहोचवण्यासाठी त्याला देण्यात येणाऱ्या ट्रीटमेण्टने अधिक प्रभावी करता येतो. चित्रपट प्रभावी असण्याची 'डेन्सिटी' वेगवेगळी असते आणि त्यावर आपण त्या चित्रपटाचे वेगळेपण ठरवत असतो. 'सौ झूठ एक सच'चा दिग्दर्शक बाप्पादित्य रॉयने या चित्रपटाचं कथानक ऐकवलं आणि तो विषय मला आवडला. विक्रम गोखले आणि लिलिट दुबे यांच्यासारखे सहकलाकार आहेत. त्यामुळे हा चित्रपट अधिक प्रभावी होईल, असा विश्वास वाटल्यामुळे हा चित्रपट स्वीकारला.

या चित्रपटाचा दिग्दर्शक नवखा आहे, त्यामुळे रिस्क वाटली नाही का?

बाप्पादित्य रॉय हा उत्तम दिग्दर्शक आहे. प्रत्येक जण कधी ना कधी नवीनच असतो, पण या चित्रपटाचं टेकिंग पाहाल, तर त्याच्या नवखेपणाचा कुठेही स्पर्श जाणवणार नाही, इतका बाप्पादित्य मुरलेला वाटतो. त्याच्या वनलाइन ऐकवण्यापासून काम करण्याच्या पद्धतीमुळे खरंच त्यामधील वेगळेपण जाणवू लागतं. ही गोष्ट केवळ 'सौ झूठ एक सच'पर्यंत मर्यादित राहिलेलं नाही, तर यापुढील बाप्पादित्यच्या चित्रपटात आपण प्रमुख भूमिकेत दिसणार आहोत.

आपल्याला नावीन्य हवं असतं, मग हा खेळ सुरक्षितपणे खेळता येत नाही आणि आपल्याला खऱ्या अर्थाने जोखीम पत्करावी लागते. त्यामध्ये वेगळा विषय मांडण्याचं धैर्य असतं. कारण परिणामांच्या कल्पनेपेक्षा चाकोरीबाज फॉर्म्युल्याची त्यांना सवय नसते आणि म्हणूनच निश्चितपणे रिस्क वाटण्यापेक्षा या चित्रपटाच्या सकारात्मक बाजूंकडे अधिक प्रभावीपणे पाहिलं.

या चित्रपटात पोलिसाच्या भूमिकेत आहे. हा पोलिस अजिबात वेगळा नाही तर तो नेहमीसारखा आहे, पण त्याच्या व्यक्तिरेखेचे कंगोरे वेगवेगळे आहेत.

पुनरागमन काहीसं प्रायोगिक धाटणीत करण्यामागचं प्रयोजन काय?

चित्रपटाच्या प्रदर्शनापूवीर्, त्याच्याबद्दल भाष्य करणं योग्य ठरणार नाही. या चित्रपटाबद्दल तर्क बांधला जाणं स्वाभाविक असलं तरीही हिंदीतील पुनरागमनासाठी कोणतीही स्ट्रटजीर् आखली नाही. मनाला भावलेलंच आजपर्यंत करत आलोय. त्यामध्ये आडाखे बांधण्याइतका कॅलक्युलेटिवपणा मनात बाळगला नाही. आशय आणि मांडणीवर विश्वास होता आणि म्हणूनच या चित्रपटांमधून पुनरागमन करण्याचं निश्चित केलं.

' सौ झूठ एक सच' बद्दल काही सांगणार का?

या चित्रपटाचं नाव बरचसं बोलकं आहे. मनुष्य स्वभावाला असणाऱ्या अनेक पैलूंवर हे प्रकाश टाकतं. त्यासोबत माणसाचं वर्तनाबाबत भाष्य करताना एका शेजारच्या घरी

होणाऱ्या आत्महत्येभोवती येऊन केंदबिंदू स्थिरावतो आणि कथेचे मूलाधार असलेल्या घरातील माणसं मात्र त्यांच्याशी दूरान्वयाने संबंध नसल्याचे हरतऱ्हेने सांगत राहतात. चेहऱ्यावर चढवलेल्या मुखवट्याच्या

रंग हे केवळ 'काळे-पांढरे' नसतात. सत्य-असत्याच्या पलीकडे जाऊन मानवी नात्याचा शोध घेण्याचा

केलेला हा प्रयत्न आहे. रूटिन फॉर्म्युल्यापेक्षा तो वेगळा आहे.

मोहनलाल आणि तुझ्यामध्ये विस्तव जात नाही, खरं आहे का?

अनेक चित्रपटांमध्ये आम्ही एकत्र काम केलंय. आमच्या दोघांच्या अभिनयशैलीत फरक आहे, पण

तो त्याला हव्या त्या चित्रपटात काम करतो आणि मी मला पाहिजे त्या! त्यामुळे आमच्या दोघांमध्ये उघडपणे कोणतंही भांडण असण्याचं काहीच कारण नाही. आमचे मार्ग आम्हाला मोकळे आहेत.

तुझा आयडॉल कोण?

माझ्यासाठी मीच माझा आयडॉल आहे. माझ्या प्रेमात आहे म्हणा किंवा आणखी काही, पण आता कोणतरी आवडतं आणि त्याला फॉलो करतो, याच्या काहीसा पलीकडे गेलोय.

अमित भंडारी

 
</text>
</doc>
