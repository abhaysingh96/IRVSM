<doc>
<docno>1161443.cms.txt</docno>
<text>
 
महाराष्ट्र
कॉपीला उत्तेजन देणारे पर्यवेक्षक निलंबित
[ Tuesday, July 05, 2005  08:38:17 pm]


कराड ( म. टा. वृत्तसेवा ) : सामूहिक कॉपी प्रकरणातील पाटणच्या साळुंखे विद्यालयात परीक्षा देणाऱ्या 191 विद्यार्थ्यांचा रोखून ठेवलेला दहावीचा निकाल कोल्हापूर विभागीय परीक्षा मंडळाने जाहीर केला आहे. या प्रकरणातील केंद संचालकांसह कॉपी पुरवणाऱ्या पर्यवेक्षकांवर निलंबनाची कारवाई करण्यात आली आहे.

यंदाच्या दहावीच्या परीक्षेतील इंग्रजीच्या पेपरमध्ये साळुंखे विद्यालयातील काही वर्गांमध्ये सामूहिक कॉपी मोठ्या करण्यात आली होती. त्याची तक्रार कोल्हापूर परीक्षा मंडळाकडे करण्यात आली होती. त्यानंतर मंडळाने केंद संचालक आणि पर्यवेक्षकांना चौकशीसाठी बोलावले होते. पण त्यांच्याकडून माहिती न मिळाल्याने 191 विद्यार्थ्यांना तारा पाठवून चौकशीसाठी बोलावणे धाडले. त्यात साळुंखे विद्यालयाचे 156 विद्याथीर्, तर 35 जण अन्य शाळांमधील होते. विद्यार्थ्यांनी दिलेल्या माहितीनुसार दोषी आढळलेल्या केंद प्रमुखांसह उपसंचालकांचे मानधन आणि वेतनवाढ थांबवण्याचा निर्णय घेण्यात आला आहे. केंदावर काम करणाऱ्या पर्यवेक्षक आणि इंग्रजी विषयाच्या शिक्षकांसह कॉपी करायला प्रवृत्त करणाऱ्या शिक्षकांनाही निलंबित करून त्याचा अहवाल मंडळाकडे पाठवण्याचा आदेश शाळेला देण्यात आले आहेत.

चौकशी आटोपल्यानंतर या विद्यार्थ्यांच्या इंग्रजी विषयाच्या पेपरचे फेरमूल्यांकन करण्यात आले. विद्यार्थ्यांचे नुकसान होऊ नये याची खबरदारी घेण्यात आल्याचा दावा परीक्षा मंडळाने केला आहे. मंडळाने शुक्रवारी संबंधित शाळांच्या मुख्याध्यापकांकडे निकाल पाठवले आहेत.

 
</text>
</doc>
