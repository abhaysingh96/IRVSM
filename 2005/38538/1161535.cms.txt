<doc>
<docno>1161535.cms.txt</docno>
<text>
 
देश-विदेश
गुजरातबरोबरच अन्य राज्यांतही 'हाय अलर्ट'
[ Tuesday, July 05, 2005  10:48:25 pm]


अहमदाबाद (वृत्तसंस्था) : अयोध्येतील राममंदिरावर अतिरेक्यांनी केलेल्या हल्ल्यानंतर गोध्रा हत्यांकांडानंतर पेटलेल्या गुजरातबरोबरच मध्य प्रदेश, आंध्र प्रदेश, बिहार अशा देशातील इतर राज्यांतही सावधगिरीचा इशारा देण्यात आला असून सर्व राज्यांत ठिकठिकाणी मोठा बंदोबस्त ठेवण्यात आला आहे.

संपूर्ण राज्यात सावधगिरीचा इशारा देण्यात आला आहे. सर्व धामिर्कस्थळांवर आणि महत्त्वाच्या ठिकाणांवर कडक सुरक्षा व्यवस्था ठेवण्यात आली असल्याचे गुजरातचे पोलिस महासंचालक ए. के. भार्गव यांनी सांगितले.

तीन वर्षांपूवीर् अतिरेक्यांचा हल्ला झालेले गांधीनगर येथील अक्षरधाम मंदिराभोवतीही बंदोबस्त वाढवण्यात आला आहे.

कोलकत्यात दक्षता

कोलकत्यातील पोलिसांनी या घटनेनंतर शहरातील संवेदनशील भागांतील हालचालींवर बारीक लक्ष ठेवले आहे. या भागातील बंदोबस्तही वाढवण्यात आला आहे. धामिर्कस्थळांच्या परिसरातही काळजी घेण्यात येत आहे.

दिल्लीत अतिदक्षता

अयोध्येतील हल्ल्यानंतर दिल्लीतील राष्ट्रीय स्वयंसेवक संघाच्या मुख्यालयासह शहरातील मंदिरांभोवतालची सुरक्षा व्यवस्था वाढवण्यात आली असून शहरात अतिदक्षतेचा इशारा देण्यात आला आहे.

पोलिसांची जादा कुमक मागवण्यात आली असून पोलिसांची गस्ती पथके ठिकठिकाणी फिरून परिस्थितीवर लक्ष ठेवून आहेत.

बंगालमध्ये गस्त वाढवली

पश्चिम बंगालमधील पोलिसांनीही संवेदनशील जिल्ह्यांत विशेष गस्त ठेवली असून राज्यभरात सावधगिरीचा इशारा देण्यात आला आहे. राज्याचे पोलिस महानिरीक्षक चयन मुखजीर् हे स्वत: परिस्थितीवर लक्ष ठेवून आहेत. राज्य सरकारने या घटनेनंतर केंद सरकारशीही संपर्क साधला. अद्याप राज्यभरात कसलीही प्रतिक्रियात्मक घटना घडलेली नाही.

आंध्र प्रदेश, बिहार आणि मध्य प्रदेशातही सावधगिरीचा इशारा देण्यात आला आहे. अद्यापपर्यंत कसलीही दुर्घटना घडली नसली तरी शांतता आणि सुव्यवस्था राखण्यासाठी तिन्ही राज्यातील पोलिसांनी आणि प्रशासनाने बंदोबस्त वाढवणे, गस्त घालणे अशा उपाययोजना केल्या आहेत. परिस्थिती नियंत्रणात असल्याचा दावा करण्यात येत आहे.

 
</text>
</doc>
