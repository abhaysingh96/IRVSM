<doc>
<docno>1161412.cms.txt</docno>
<text>
 
लेख
कोळंबी प्रकल्पांचा घाट कोणाच्या हितासाठी?
[ Tuesday, July 05, 2005  08:07:05 pm]


वसई येथे उभ्या राहत असलेल्या 'कोळंबी प्रकल्पामुळे पर्यावरणास धोका' निर्माण झाल्यासंबंधीचे वृत्त अलीकडेच वाचले. 1994 साली अशाच प्रकारचा कोलंबी प्रकल्प क्रिकेटपटू सलील अंकोला आणि इतर यांनी रानगाव येथे 50 हेक्टर जमिनीत सुरू केला होता. मात्र त्याविरुद्ध 'हरित वसई संरक्षण समिती'ने 'पश्चिम किनारभूमी संरक्षण समिती' व स्थानिक शेतकरी यांच्या सहकार्याने मोठे आंदोलन छेडले होते. त्यावेळी तो प्रकल्प सुप्रीम कोर्टाच्या आदेशामुळे बंद करण्यात आला. आता पुन्हा एकदा त्याच पट्ट्यात सरकारी जमीन निमखाऱ्या पाण्यातील कोळंबी संवर्धनासाठी देण्यात आल्याचा निर्णय अत्यंत दुदैर्वी व येथील शेती-बागायती, पिण्याच्या पाण्याच्या विहिरी यांना धोकादायक असा आहे.

कोळंबीसंवर्धनासाठी निमखारेपाणी वर्षभर जमिनीत साठविले जाते. ते पाझरत जाऊन जमिनीअंतर्गत पिण्याच्या पाण्याचे सोत कालांतराने दूषित करते. त्याचप्रमाणे पाण्याच्या विशिष्ट पी. एच. राखण्यासाठी खारे पाणी समुदातून घेणे व गोडे पाणी जमिनीतून मोठ्या प्रमाणावर उपसणे सातत्याने केले जाते. त्याचाही परिणाम आसपासच्या सर्व जमिनी व विहिरी यावर होतो. ही क्रिया अपरिवर्तनीय असल्याने जमिनी कायमच्या नापिक होतात. गोड्या पाण्याच्या विहिरी कायमच्या दूषित होतात.

आंध्र प्रदेशातील नेल्लोर जिल्ह्यात कुरूपट्टापुपालम येथील चार कोळंबी प्रकल्पांमुळे पांडेचरी व तामिळनाडूमधील अशाच कोळंबी प्रकल्पामुळे तेथील खेड्यातील लोकांस विस्थापित व्हावे लागले होते. न्यायालयाने नागपूरच्या नॅशनल एन्हायरनमेंटल अॅन्ड इंजि. रिसर्च इन्स्टिट्यूटला (नीरी) या प्रकल्पांचा अभ्यास करण्यासाठी पाचारण केले होते. 'नीरी'ने आपल्या अहवालात कोळंबी प्रकल्पांमुळे जनजीवन उद्ध्वस्त झाल्याचे निदर्शनास आणले. दिल्लीस्थित पर्यावरणतज्ज्ञ डॉ. वंदना शिवा यांचा तैवान व फिलीपीन्स येथील कोळंबी संवर्धनासंबंधीचा अभ्यासही सवोर्च्च न्यायालयाच्या न्या. कुलदीपसिंग व न्या. अहमद यांच्या खंडपीठाने 1996 साली देशभरातील कोळंबी प्रकल्पांवर बंदी घालताना विचारात घेतला.

असे असताना महाराष्ट्र शासनाने कोळंबी प्रकल्पांचा घाट घालून कुणाचे हित पाहिले? ही खाजण जागा पावसाळी पाणी समुदास मिळण्याचा मार्ग आहे. तो बंद झाल्यास पावसाचे पाणी तुंबून आजूबाजूच्या शेकडो एकर भातपिकांचे प्रचंड नुकसान येत्या पावसाळ्यात होणार आहे.

डहाणू तालुक्यातील बोडीर् येथे बोडीर्-साई रस्त्यालगत कच्चा बंधारा घालून पावसाच्या पाण्याचा साठा 125 एकरांत केलेला आहे. या गोड्या पाण्यात मत्स्योत्पादन होतेच; पण हा साठा तेथील विहिरींसाठी पोषण तलावासारखे कार्य करतो. शासनाने बोडीर्-धतीर्वर गोड्या पाण्याचे साठवण तलाव तयार केल्यास कोकण कृषी विद्यापीठाने विकसित केलेली 'जंबो' कोळंबी तेथे वाढू शकते. त्यामुळे प्रकल्पधारकास उत्पन्नही मिळेल आणि निमखाऱ्या पाण्यामुळे होणारे प्रदूषणही टळेल. गोड्या पाण्याचे हे तलाव समुद आणि शेती-बागायती-विहिरी यामधोमध संरक्षक बंधाऱ्याचे कार्य करतील. बोडीर् येथे गेल्या 40 वर्षांत हा प्रयोग श्री. जयंतराव पाटील यांच्या पुढाकाराने यशस्वी झालेला आहे.

शासनाने निमखाऱ्या पद्धतीच्या कोळंबी संवर्धनासंबंधी फेरविचार करणे आवश्यक आहे.

स्टीफन एम. परेरा

 
</text>
</doc>
