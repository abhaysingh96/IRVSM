<doc>
<docno>1161437.cms.txt</docno>
<text>
 
अर्थव्यवहार
देना बँकेमार्फत मोबाइलचे बिल 'एटीएम'द्वारे भरण्याची सोय
[ Tuesday, July 05, 2005  08:34:26 pm]


मुंबई (म. टा. व्यापार प्रतिनिधी): 'ऑटोमेटेड टेलर मशिन'च्या ('एटीएम') नेटवर्कद्वारे मोबाइल फोनचे बिल भरण्याची सोय देना बँकेने आपल्या ग्राहकांना उपलध करून दिली आहे. मोबाइलधारकांना या प्रकारची सेवा पुरविणारी देणारी ही पहिलीच सेवा असल्याचा दावा देना बँकेने केला आहे.

देना बँकेने भारतातील खाजगी 'शेअर्ड एटीएम'चे सर्वात मोठे जाळे असलेल्या 'युरोनेट सव्हिर्सेस'च्या 'कॅशनेट'शी सहकार्याचा करार केला असून, देना बँकेच्या ग्राहकांना देशभरातील 'कॅशनेट'च्या यंत्रणेतून पाच हजार 'एटीएम' केंदे उपलब्ध होणार आहेत. ग्राहकांना चांगली सेवा देण्याच्या दृष्टीने अत्याधुनिक सुविधा पुरवण्याचा आपला प्रयत्न असल्याचे बँकेचे अध्यक्ष एम. व्ही. नायर यांनी सांगितले.

आतापर्यंत बँकेने ग्राहकांना टेलिबँकिंग, इंटरनेट बँकिंग आदी तंत्रज्ञानावर आधारित सेवा दिल्या आहेत. यामध्ये आता 'प्रिपेड' तसेच 'पोस्टपेड' मोबाइलचे बिल भरण्याची सेवा देऊन दोन मूल्यवधिर्त सेवांची भर टाकल्याची भावना नायर यांनी व्यक्त केली.

मोबाइल ही सध्या गरज झाली असून, 'एटीएम'च्या साह्याने 'टॉप अप' सेवा घेणाऱ्या प्रिपेडधारकांमध्ये वाढ होत असल्याचे युरोनेट सव्हिर्सेसचे व्यवस्थापकीय संचालक लोनी अँटोनी यांनी सांगितले. गेल्या सहा महिन्यांमध्ये ही सेवा घेणाऱ्या ग्राहकांमध्ये 300 टक्के वाढ झाल्याचे त्यांनी नमूद केले.

या सेवेसाठी सर्व मोबाइल कंपन्यांशी करार करण्यात आल्याचे त्यांनी स्पष्ट केले असून, सध्या दरदिवशी 10 हजार प्रिपेडधारक एटीएम सेवेचा लाभ घेत असल्याचे ते म्हणाले. सध्या भारतात तसेच जगभरात 85 टक्के आथिर्क व्यवहार रोखीने होतात.

परंतु आता एटीएमसारख्या सुविधांकडे लोकांचा कल वाढत असून येत्या काळात सिनेमा, विमानसेवा आदी तिकिटे एटीएम केंदातून विकत घेण्याची सुविधा देता येऊ शकेल, अशी शक्यताही त्यांनी व्यक्त केली.

 
</text>
</doc>
