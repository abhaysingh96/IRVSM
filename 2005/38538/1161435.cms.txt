<doc>
<docno>1161435.cms.txt</docno>
<text>
 
अर्थव्यवहार
इन्कमटॅक्स खात्यातर्फे 130 हेल्प सेंटर्स
[ Tuesday, July 05, 2005  08:31:57 pm]


मुंबई (वृत्तसंस्था): करदात्यांना कर भरण्याबाबत शिक्षित करण्यासाठी, त्यांना मदत करण्यासाठी आयकर खात्याने देशभरात एकूण 130 मदत केंदे सुरू केली आहेत. या केंदांमध्ये मुंबईतील 10 केंदांचा समावेश आहे.

दक्षिण मुंबईतील एका केंदाचे उद्घाटन केल्यानंतर पत्रकारांशी बोलताना मुख्य आयकर आयुक्त आर. आर. सिंग यांनी ही माहिती दिली. ते म्हणाले: छोट्या करदात्यांना आपल्या कराच्या रकमेचे गणित मांडता यावे, आयकर विवरणपत्राचे फॉर्म्स भरता यावेत याकरिता मदत करण्यासाठी आणि त्यांना करविषयक सल्ला देण्यासाठी ही 'हेल्प सेन्टर्स' आहेत. या 'सेंटर्स'ची माहिती जशीजशी लोकांमध्ये पसरेल तसतशी छोट्या करदात्यांची संख्या वाढत जाईल.

या कार्यक्रमात बोलताना खासदार मिलिंद देवरा म्हणाले: देशभरातील एकूण करदात्यांपैकी सर्वाधिक मुंबईत आहेत. ही मदतकेंदे कार्यान्वित झाल्यानंतर मुंबईतील करदात्यांची संख्या वाढणार आहे, हे निश्चित. विशेषत: तुलनेने कमी उत्पन्न असलेल्या गटांतील लोकांना ही केंदे उपयुक्त ठरणार आहेत. पगारदार कर्मचारी व कंपन्या वगळता दरसाल पाच लाख रु.हून कमी उत्पन्न असणाऱ्या छोट्या करदात्यांसाठी ही हेल्प सेंटर्स आहेत.

दरम्यान इन्कमटॅक्स खात्याने मंगळवारीच ईशान्य मुंबईतील मरोळ (अंधेरी पूर्व) येथे आणखी एक हेल्प सेंटर सुरू केले. अंधेरी, मरोळ, विलेपालेर्, साकीनाका, पवई, चुनाभट्टी, कुर्ला, शीव येथील छोट्या करदात्यांच्या गरजा ते पूर्ण करणार आहे.

 
</text>
</doc>
