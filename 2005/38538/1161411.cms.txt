<doc>
<docno>1161411.cms.txt</docno>
<text>
 
लेख
तंत्रज्ञानाची जोखीम व जबाबदारी
[ Tuesday, July 05, 2005  08:06:19 pm]


इंग्लंडहून अमेरिकेला जाणारे टॉयटॅनिक जहाज हे आधुनिक तंत्रज्ञानाच्या यशाचे व अपयशाचे प्रतीक होते. या अपयशालाही पैलू होते. जहाज बांधणीत आजच्या मानाने काही त्रुटी होत्या. रेडिओवरून हिमनगाबद्दल मिळालेल्या संदेशाकडे नौकेवरील अधिकाऱ्यांनी दुर्लक्ष केले. जहाजावरील जीवरक्षक बोटींची संख्या कमी होती व आपत्कालिक व्यवस्थापनाचे धडे जहाजावरील कर्मचाऱ्यांकडून गिरवून घेतले नव्हते. त्यामुळे अपघात घडला होता. या बाबींकडे लक्ष पुरविले असते तर जीवितहानी कमी झाली असती. या नुसत्या जर-तरच्या गोष्टी नाहीत. या जरतर मधून चुकत-माकत पद्धतीने (ट्रायल अँड एरर) तंत्रज्ञ सतत शिकत असतात. वैद्यकीय तंत्रज्ञान किंवा हवाई तंत्रज्ञान यांची प्रगती अशी होत असते. तंत्रज्ञानातील जोखीम किंवा धोके कोणते, तंत्रज्ञान वापरताना कसे जबाबदारीने वापरले पाहिजे याचा ऊहापोह या पाचव्या व शेवटच्या व्याख्यानात लॉर्ड ब्रोअर्स या विचारवंत तंत्रविशारदानी केला आहे.

तंत्रज्ञानाच्या विजयाची घोडदौड अशी चालू ठेवावयाची असेल तर तंत्रविशारदांनी मूलभूत मुद्यांचा सखोल विचार केला पाहिजे. आपले, तसेच भावी पिढ्यांचे जीवन पृथ्वीच्या पर्यावरणाच्या आरोग्यावर अवलंबून राहणार आहे हे विसरता येणार नाही, असा युक्तिवाद लॉर्ड ब्रोअर्स यांनी उभा केला आहे. तंत्रज्ञानाने निर्माण केलेल्या प्रश्ानंची उत्तरे ही तंत्रज्ञानविषयक आहेत याचे समाजात आकलन होणे महत्त्वाचे आहे. यासाठी अभियंत्यांनी स्वीकारार्ह अशी वर्तनसंहिता तयार केली पाहिजे व त्याप्रमाणे वर्तनही केले पाहिजे. पारदर्शक राहून लोकांशी संवाद साधला पाहिजे. समाजाच्या शंकाकुशंका पूर्वग्रहावर व अज्ञानावर आधारित असतील तरी त्याचे निरसन करण्याचा प्रयत्न केला पाहिजे. हा ग्रह वाचवायचा असेल तर समाजात नुसते विज्ञानाचे आकलन असून उपयोगाचे नाही तर त्यात लोकांचा सक्रिय सहभाग हवा.

तंत्रज्ञानाने निर्माण केलेल्या प्रश्ानंबद्दल फक्त वैज्ञानिक व तंत्रविशारदांना दोष देणे योग्य ठरणार नाही. समाजात सार्वजनिक बौद्धिक वादविवाद होण्यासाठी सर्वांचेच विषयाचे आकलन व्यापक असले पाहिजे. याची सुरुवात शालेय शिक्षणापासून व्हावयास हवी. 'स्पेशलायझेशन' शालेय शिक्षणापासून असता कामा नये. अभियंते व वैज्ञानिक यांनी शेक्सपिअर, बायरन शिकले पाहिजे व कलाशाखेच्या विद्यार्थ्यांना विद्युत्करंट व व्होल्टेज यातील फरक कळला पाहिजेे. त्याचप्रमाणे इंजिनीअरिंग म्हणजे मुलांचे विषय असे मुली अजूनही समजतात. शिक्षणात हा ढळलेला तोल सांभाळला गेला पाहिजे.

गेल्या शतकाच्या शेवटच्या दशकात जी औद्योगिक क्रांती झाली, त्यामुळे जागतिकीकरण सुलभ झाले. तशीच क्रांती पर्यावरणाबद्दलच्या व पृथ्वीवरील साधनसामुग्रीबद्दलच्या मानवी आकलनात झाली आहे. आकलनातील ही क्रांती सुविकसित यंत्रसामुग्रीमुळेच झाली आहे. बायोस्फिअर-जीवावरणाच्या झालेल्या हानीबद्दलची प्रचंड माहिती अचूक यंत्रांमुळे मिळाली. ओझोनच्या आवरणाला पडलेले छिद तंत्रज्ञानाने शोधले व त्याचे कारणही विज्ञानाने सांगितले. प्रदूषण-पर्यावरण यांच्या आकलनक्रांतीचे श्रेय विज्ञान तंत्रज्ञानाकडे जाते. प्रदूषणाबाबतच्या प्रश्ानंवरील कितीतरी संभाव्य उत्तरे इंजिनीअर्सनी तयार केली. 1960च्या सुमारास जगातील महानगरांच्या हवेचे प्रदूषण पराकोटीला पोचले होते. प्रदूषणविरोधी उपकरणे मोटारींमध्ये बसवणे जरुरीचे होते. तशी उपकरणे इंजिनीअर्सनी तयार केली. शहरांचे प्रदूषण नियंत्रित झाले. पण हे करण्यासाठी फक्त तंत्रज्ञान पुरे पडत नाही. त्यासाठी राजकीय इच्छाशक्ती व लोकांचा सहभाग लागतो.

फ्रान्समध्ये 90 टक्के वीजनिमिर्ती 'हरितगृहगॅसविरहीत' होते- 77 टक्के अणुभट्टीतून व 13 टक्के जलविद्युत. पण जगामध्ये अजूनही अणुभट्यांना विरोध असतो. न्युक्लीअर 'वेस्ट'ची विल्हेवाट सुरक्षितपणे झाली पाहिजेे यबद्दल दुमत नाही. त्यासाठी योग्य चर्चा करून मार्ग शोधले पाहिजेत. कधी कधी भाबड्या हरित राजकारणामुळे (ग्रीन पॉलिटिक्स) आपण चांगले तंत्रज्ञानीय उपाय बाजूला ठेवतो. यामुळे पुढच्या पिढ्यांचे भविष्य धोक्यात येत असते. हा महत्त्वाचा विचार लॉर्ड ब्रोअर्स यांनी सांगितला आहे.

नूतन तंत्रज्ञान वेगाने निर्माण होत आहे. त्यामुळे निर्माण होणारे नीतिशास्त्रीय प्रश्ान् गुंतागुंतीचे होत आहेत. तंत्रज्ञानातील नवे उपक्रम आणि बदल यांची गती आश्चर्यकारक आहे, हे पुढील उदाहरणावरून स्पष्ट होईल. 1964 साली प्रकाशित झालेल्या एका विज्ञानाच्या इतिहासाच्या पुस्तकात नमूद केले आहे की वैज्ञानिक शोधाच्या आकारमानाप्रमाणे या पुस्तकाची रचना करायची असेल तर इ. स. 1800च्या पूवीर्चे सर्व शोध एका पानात मावतील! गेल्या चाळीस वर्षांतील तंत्रज्ञानविषयातील घडामोडी पाहिल्या तर इ. स. 1800 पूवीर्च्या पानांची माहिती फक्त एका परिच्छेदात मावेल. नव्या तंत्रज्ञानामुळे प्रचंड संधी उपलब्ध होतात; पण काही धोकेही निर्माण होतात आणि तंत्रज्ञानाच्या विकासावर किती व कसे नियंत्रण हवे हा प्रश्ान् पुढे उभा राहातो.

तंत्रज्ञान विकसित करणाऱ्या संस्थांनी स्वत:हून नैतिक मुद्दे लक्षात घेऊन बंधने घातली पाहिजेत. सरकारने नियंत्रण जरुर करावे; पण तेसुद्धा अपरिहार्य झाल्यास आणि समाजाचा सहभाग घेऊन करावे. अतिनियंत्रण हेसुद्धा भविष्यकाळासाठी धोकादायक असते, असे लॉर्ड ब्रोअर्स यांचे मत आहे.

अपघात घडतात. अपघात का घडला हे शोधताना त्याचे कारण काय यावर लक्ष केंदित केले पाहिजे. तो कोणामुळे घडला यावर लक्ष केंदित करून दोषी व्यक्तीलाच शोधण्याचा प्रयत्न केला तर सारवासारव केली जाते, बचावाचा पवित्रा घेतला जातो. खरे कारण सापडणे कठिण होते. अपघाताचे कारण सापडले की पुढे ते योग्य उपाय करता येतात. हवाई उद्योगाची सुरक्षितता आज या तत्त्वामुळे साध्य झाली आहे. तंत्रज्ञानाची प्रगती अशी होत असते.

पुढील वीस वर्षांत तंत्रज्ञानाच्या विकासामुळे काय घडू शकेल याचा आढावा लॉर्ड ब्रोअर्स यांनी घेतला आहे. हवामानाच्या अंदाजाबाबत आणखी अचूकता तयार होईल, मानवी चुका जवळजवळ नगण्य असणारी हॉस्पिटल्स निर्माण होतील. रस्ते व रेल्वे यावरील अपघातांचे प्रमाण आणखी कमी होईल. 'रेडिओ फ्रिक्वेन्सी टॅगिंग'मुळे माणसे व वस्तू यांचा मागोवा घेणे सोपे होईल. याचा परिणाम सुपरमाकेर्ट व दुकानात दिसेल. आपण आज वापरत असलेल्या किल्ल्या व पैसे या पुढील पिढ्यांसाठी कुतूहलाच्या वस्तू होतील. एडस् व कर्करोग यावर नियंत्रण मिळवण्यात यश मिळालेले असेल आणि कृत्रिम अवयव निमिर्तीमध्ये प्रगामी बदल होतील.

तंत्रज्ञान मानवाचा मित्र आहे. तंत्रज्ञान भेदभाव कमी करून समानता आणते. आज हवाईप्रवासासारख्या कितीतरी गोष्टीच्या पूवीर् श्रीमंतांना शक्य होत्या. आज सामान्य माणूसही उपभोगू शकतो. हे तंत्रज्ञानामुळे घडले आहे. आपल्या ग्रहावरील पर्यावरण धोक्यात येण्याची शक्यता निर्माण झाली आहे. पर्यावरणाचे रक्षण करणे हे या शतकाचे ध्येय आहे. तंत्रज्ञान या प्रश्ानची उत्तरे देईलही; पण ती कार्यान्वित करणे समाजाच्या हातात आहे. तंत्रज्ञानाच्या उपयोजनात समाजाचा सहभाग मिळवण्यात आपण यशस्वी झालो, तर तंत्रज्ञान यावरही विजय मिळवेल.

डॉ. आनंद जोशी

 
</text>
</doc>
