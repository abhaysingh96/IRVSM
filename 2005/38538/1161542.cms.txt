<doc>
<docno>1161542.cms.txt</docno>
<text>
 
महामुंबई
विधिमंडळ कामकाजाच्या प्रक्षेपणात 'झी'लाच रस
[ Tuesday, July 05, 2005  10:51:11 pm]


मुंबई (म. टा. प्रतिनिधी) : विधिमंडळाचे कामकाज थेट प्रक्षेपित करण्यास 9 वाहिन्यांपैकी फक्त झी मराठी वाहिनीनेच रस दाखविला आहे. विधिमंडळ कामकाज सल्लागार समितीच्या बैठकीत प्रश्ानेत्तराच्या तासाचे थेट प्रक्षेपण करण्यास मान्यता देण्यात आली असल्याची माहिती विधानसभेचे अध्यक्ष बाबासाहेब कुपेकर यांनी दिली.

कामकाजाचे थेट प्रक्षेपण करावयाचे झाल्यास प्रत्येक सभागृहात पाच असे दोन्ही सभागृहात मिळून दहा कॅमेरे बसवावे लागतील. त्याचा खर्च साधारणत: पाच कोटी रुपये येईल. याशिवाय प्रक्षेपणासाठी दररोज किमान दोन लाख असा कामकाजाचे एकूण 70 दिवस गृहीत धरता दीड कोटी रुपये खर्च येईल, असे त्यांनी सांगितले. मात्र, विधिमंडळाची कामकाजाची सकाळची अकराची वेळ राज्यातील जनतेला सोयीची नाही. यामुळे सांयकाळी सात ते रात्री 9 पर्यंतची वेळ सुचविण्यात आली असली तरी ही वेळ वाहिन्यांची प्राईम वेळ आहे, अशा अडचणी असल्याचे त्यांनी सांगितले.

 
</text>
</doc>
