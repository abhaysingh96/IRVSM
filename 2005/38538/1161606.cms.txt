<doc>
<docno>1161606.cms.txt</docno>
<text>
 
महामुंबई
शिवसेनेचे आज शक्तिप्रदर्शन
[ Tuesday, July 05, 2005  11:56:48 pm]


म. टा. प्रतिनिधी

मुंबई : शिवसेनेतून हकालपट्टी केलेले विरोधी पक्षनेते नारायण राणे यांच्या जागी नव्या विरोधी पक्षनेत्याची निवड करण्याचे अधिकार शिवसेनाप्रमुख बाळासाहेब ठाकरे यांना देण्यासाठी शिवसेना विधिमंडळ पक्षाची बैठक उद्या बोलाविण्यात आली आहे. या बैठकीसाठी 'तीन लाइनचा व्हीप', म्हणजे पक्षादेश लागू करण्यात आला असून राणेंसोबत असलेल्या आमदारांचे सदस्यत्व रद्द होईल, असे पक्षाचे नेते सुभाष देसाई यांनी सांगितले. या बैठकीस किती आमदार उपस्थित राहतात, यावरच राज्यातील राजकारणाची दिशा ठरणार आहे.

शिवसेनेतील पडझडीचा आढावा घेण्यासाठी कार्याध्यक्ष उद्धव ठाकरे यांनी मंगळवारी 'मातोश्ाी' येथे संपर्कप्रमुख व विभागप्रमुखांची बैठक बोलाविली होती. मनोहर जोशी यांच्या उपस्थितीत झालेल्या बैठकीत राणे यांच्याकडे 64 पैकी 13 आमदार जातील, अशी अटकळ व्यक्त करण्यात आली.

राणे यांच्या हकालपट्टीबाबतचे पत्र शिवसेना विधिमंडळ पक्षातफेर् विधानसभेचे अध्यक्ष बाबासाहेब कुपेकर यांना सेनेच्या नेत्यांनी सादर केले. तसेच, राणे यांनी काढून टाकलेले पक्षाचे प्रतोद गजानन कीतीर्कर हेच प्रतोदपदी कायम असल्याचे शिवसेनाप्रमुखांचे पत्रही कुपेकर यांना सादर करण्यात आले. तिसरे पत्र खुद्द कीतीर्कर यांनी आपणच प्रतोद असल्याचे दिले आहे. याबाबत लवकरात लवकर निर्णय देण्याची मागणी अध्यक्षांकडे करण्यात आली असल्याची माहिती देसाई यांनी दिली.

' कीतीर्कर यांना काढून त्यांच्या जागी विनायक निम्हण यांची नियुक्ती करण्याचा राणे यांचा निर्णय बेकायदा आहे. त्यांना पक्षातूनच काढून टाकले असल्याने ते विरोधी पक्षनेतेपदी नाहीतच. त्यामुळे त्यांनी घेतलेले निर्णय बेकायदा असल्याचे' मत देसाई यांनी व्यक्त केले. राणेंसोबत असलेल्या आमदारांवर कोणती कारवाई करणार, असा प्रश्ान् विचारला असता त्यांचे सदस्यत्व रद्द होईल, असे देसाई यांनी सांगितले. राणे यांना पक्षातून काढून टाकल्याचे पत्र विधिमंडळाप्रमाणेच राणे यांनाही पाठविण्यात आल्याचे त्यांनी सांगितले. निम्हण यांना प्रतोदपदी नेमण्याचा निर्णय म्हणजे एखाद्या मोठ्या कंपनीच्या जनरल मॅनेजरला सेवेतून काढून टाकल्यावर त्याने एखाद्या शिपायाची नेमणूक करण्यासारखे आहे, असे देसाई यांनी म्हटले आहे! विधानसभा अध्यक्षांना भेटलेल्या शिष्टमंडळात दत्ताजी नलावडे, मधुकर सरपोतदार, दिवाकर रावते, विलास अवचट, गजानन कीतीर्कर, बाळा नांदगावकर, डॉ. नीलम गोऱ्हे सहभागी होते.

 
</text>
</doc>
