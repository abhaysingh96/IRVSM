<doc>
<docno>1161461.cms.txt</docno>
<text>
 
क्रीडा
विम्बल्डन जेतेपदामुळे टीकाकारांची तोंडे बंद
[ Tuesday, July 05, 2005  09:02:17 pm]


कोलकाता (वृत्तसंस्था) : विम्बल्डन जेतेपद पटकावल्यामुळे टीकाकारांची तोंडे बंद होतील, अशी आशा महेश भूपतीने व्यक्त केली आहे. खेळापेक्षा महेश व्यवसायात रमलाय अशी टीका महेशवर करण्यात येत होती. मेरी पिअर्सच्या साथीने विम्बल्डन दुहेरीतील स्पर्धा जिंकून महेश टीकाकारांना सडेतोड जबाब दिला.

टेनिसपेक्षा महेश व्यवसायात जास्त रस घेतो. त्याची ग्लोबो स्पोर्टस मॅनेजमेंट कंपनी सानिया मिर्झाला जाहिरातीत मदत करते. व्यवसायात रमल्यामुळे त्याचे टेनिसकडे दुर्लक्ष झाले, अशी या टीका या यापूवीर् सात ग्रँडस्लॅम जेतेपद मिळवणाऱ्या भूपतीवर करण्यात आली होती. पण यामुळे निराश न होता या अव्वल खेळाडूने विम्बल्डनमध्ये दुहेरी तसेच मिश्ामध्ये सहभाग घेतला.

दुहेरीत त्याचा साथीदार होता तो अनुभवी टॉड वुडब्रीज. मात्र दुहेरीत या अनुभवी जोडीला अपेक्षित आगेकूच करता आली नाही. मात्र मिश्ामध्ये पियर्ससारख्या नवख्या खेळाडूला साथीला घेऊन त्याने जेतेपदावर शिक्कामोर्तब केले आणि टीकाकारांची तोंडे बंद केली.

विम्बल्डनमध्ये जेतेपदामुळे भूपतीची टेनिसमधील दिलचस्पी अजून कायम असल्याचे सिध्द झाले आहे. तीस वषीर्य भूपतीचे मंुबईहून येथे आगमन झाले. दहा ग्रँडस्लॅम जेतेपदे पटकावण्याचा निर्धार त्याने केला आहे. या उद्दिष्टाच्या जवळ आता पोहोचल्यामुळे भूपती खूष होता.

मेरी पिअर्सची तारीफ करताना भूपती म्हणाला, 'मेरी जबरदस्त खेळाडू आहे. आतापर्यंत मिश्ा स्पधेर्त माझ्याबरोबर ज्या खेळाडूंनी साथ दिली त्यात मेरी ही सर्वात उत्कृष्ट खेळाडू आहे'. आगामी अमेरिकन स्पधेर्तही मेरीच्या साथीने खेळण्याचा इरादा त्याने व्यक्त केला. पण मेरी दुखापतीतून नुकतीच सावरत असल्याचेही त्याने सांगितले शिवाय तिची पहिली पसंती आहे ती एकेरीला. तंदुरूस्त असल्यास ती दुहेरीत खेळेल, असे भूपतीने सांगितले.

मार्क वूडफर्डऐवजी आता नवा प्रशिक्षक शोधण्यात भूपती व त्याचा दुहेरीतील साथीदार माटिर्न डॅम गर्क आहेत. महेशचा जुना साथीदार टॉड वूडब्रिजने अलीकडेच निवृत्ती पत्करली. नवा साथीदार अमेरिकन माटिर्न डॅमने 130 जेतेपदे पटकावली आहेत. अमेरिकन खुल्या स्पधेर्आधी भूपती माटिर्नच्या साथीने पाच स्पर्धांमध्ये उतरणार आहे.

येथील नेताजी सुभाषचंद बोस विमानतळावर भूपतीचे भव्य स्वागत करण्यात आले. येथे त्याचे आगमन झाल्यानंतर पश्चिम बंगालचे मुख्यमंत्री बुद्धदेव भट्टाचार्य यांनी त्याचे अभिनंदन केले आणि गौरवही केला.

' विम्बल्डन जेतेपद पटकावल्यावर तो प्रथम कोलकात्यात आला याचा मला आणि येथील टेनिस रसिकांना विशेष आनंद झाला आहे', असे भट्टाचार्य यांनी सांगितले.

माजी डेव्हिस चषक टेनिसपटू जयदीप मुखजीर् यांच्यासह भूपतीने मंगळवारी मुख्यमंत्र्यांची भेट घेतली.

भारताचा अव्वल टेनिसपटू लिअँडर पेसच्या साथीला महेश भूपती आल्यानंतर डेव्हिस चषक स्पधेर्त भारताची कामगिरी तर उंचावलीच, शिवाय आंतरराष्ट्रीय टेनिसमध्येही या जोडीने भारताच्या नावाचा वरचष्मा प्रस्थापित केला. फक्त आंतरराष्ट्रीय स्पर्धांमध्येच नव्हे तर ग्रँडस्लॅममध्येही या जोडीने बाजी मारली. यामुळे आंतरराष्ट्रीय रँकिंगमध्ये या जोडीने काही वर्षांपूवीर् अव्वल स्थान पटकावले होते. मात्र पूवीर्प्रमाणे संबंध चांगले न राहिल्यामुळे या जोडीने शेवटी दूर होण्याचा निर्णय घेतला आणि वेगवेगळे जोडीदार निवडले. साथीदार बदल्यानंतरही या दोघांच्या खेळावर परिणाम झालेला नाही. मैदानावर उतरल्यानंतर शंभर टक्के देण्याची क्षमता या दोघांमध्ये आजही आहे.

 
</text>
</doc>
