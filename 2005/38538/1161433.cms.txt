<doc>
<docno>1161433.cms.txt</docno>
<text>
 
अर्थव्यवहार
'एसएपी' बंगलोर येथे दोन हजार कर्मचारी घेणार
[ Tuesday, July 05, 2005  08:31:24 pm]


मुंबई (वृत्तसंस्था): सॉफ्टवेअर सोल्युशन क्षेत्रात आघाडीवर असलेल्या 'एसएपी' ही कंपनी भारतातील कर्मचाऱ्यांची संख्या येत्या वर्षभरात दुपटीने वाढवून चार हजार करणार आहे. कंपनीचे बंगलोर येथे सुसज्ज डेव्हलपेंट सेंटर असून, येथे सध्या दोन हजार कर्मचारी कार्यरत आहेत. या केंदामध्ये आणखी दोन हजार कर्मचाऱ्यांची भरती करण्यात येणार असल्याचे कंपनीच्या कार्यकारी मंडळाचे सदस्य व प्रॉडक्ट अँड टेक्नॉलॉजी ग्रुपचे अध्यक्ष शाई अग्गासी यांनी सांगितले.

' एसएपी'ची जगभरात बंगलोरसह चार ठिकाणी डेव्हलपमेंट सेंटर्स आहेत, या केंदांमध्ये एकूण 10 हजार तंत्रज्ञ ('डेव्हलपर्स') कार्यरत आहेत. कंपनीचे पहिले 'नेटव्हिवर्स सेंटर ऑफ एक्सलन्स' बंगलोर येथे सुरू करण्यात येत असल्याचेही अग्गासी यांनी जाहीर केले. आशिया प्रशांत क्षेत्रातील कंंपनीच्या भागीदारांना एंटरप्राइज सव्हिर्सेस आकिर्टेक्चर (ईएसए)चा जलदगतीने अवलंब करण्यासाठी फायदा होईल असे ते म्हणाले. 'एसएपी'ने भारतातील केंद सुसज्ज करण्यासाठी पहिल्या टप्प्यात दोन कोटी युरोंची गुंतवणूक केली आहे. कंपनी पुढील टप्प्यातही एवढीच गुंतवणूक करणार आहे. या केंदाच्या प्रमुखपदी राजेश अगरवाला यांची नेमणूक करण्यात आली आहे.

भारतातील लघु उद्योगांना उपयुक्त असे 'एसएपी'चे सॉफ्टवेअर या वर्षाअखेरीपर्यंत बाजारात आणण्यात येणार असल्याचे कंपनीतफेर् स्पष्ट करण्यात आले आहे. सध्या कंपनीची विविध सॉफ्टवेअर्स 120 देशांमधील सुमारे 27 हजार ग्राहक वापरत आहेत.

 
</text>
</doc>
