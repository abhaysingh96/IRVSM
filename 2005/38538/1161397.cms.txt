<doc>
<docno>1161397.cms.txt</docno>
<text>
 
धावते जग
संधी हुकलेला खेळाडू
[ Tuesday, July 05, 2005  07:57:43 pm]


काही खेळाडू असे असतात की ते सध्याच्या जमान्यात जन्मले आणि खेळले असते तर आज अनेक विक्रम त्यांच्या नावावर झाले असते. मंगळवारी सत्तराव्या वषीर् कर्करोगाशी प्रदीर्घ झुंज देऊन मृत्यू आलेल्या बाळकृष्ण पंढरीनाथ ऊर्फ बाळू गुप्ते यांच्याबद्दल असेच म्हणता येईल. विख्यात लेगस्पिनर सुभाष गुप्तेंचे धाकटे बंधू म्हणूनच त्यांची ओळख मर्यादित नव्हती. तर ते स्वत: चांगले दजेर्दार लेगस्पिनर होते.

बाळू गुप्ते 1950 व 60च्या दशकांत प्रथमश्ाेणी क्रिकेट खेळले. मुळात सुभाष संघात होते. त्यामुळे त्यांना संधी मिळाली नाही. रणजी स्पधेर्तले पदार्पण 1953-54च्या हंगामातच झाले असले तरी कसोटी खेळायला त्यांना आठ वषेर् थांबायला लागले. चेन्नईत 13 जानेवारी 1961ला सुरू झालेल्या व फझल मेहमूदच्या नेतृत्वाखाली भारतात आलेल्या पाकिस्तानविरुद्धच्या सामन्यात त्यांनी कसोटी पदार्पण केले ते संघ व्यवस्थापनाने सुभाषनाच वगळण्याचा निर्णय घेतला म्हणून. परंतु, या कसोटीत 35 षटकांत 116धावांच्या मोबदल्यात त्यांना एकही बळी मिळवता आला नाही. तेव्हाच त्यांची कसोटी कारकीर्द संपते की काय असे वाटले होते.

प्रत्यक्षात तीन वर्षांनी इंग्लंडविरुद्ध कानपूरला आणि पुढच्या मोसमात न्यूझीलंडविरुद्ध कोलकात्यात त्यांना खेळवण्यात आले. तिथेच त्यांची कसोटी कारकीर्द संपली. त्या काळात आजच्यासारखे कसोटी सामन्यांचे उदंड पीक आलेले नव्हते. वर्षभरात हाताच्या बोटावर मोजण्याइतक्याच कसोटी व्हायच्या. त्यामुळे बाळूंना फार संधीच मिळाली नाही. शेवटची कसोटी खेळले तेव्हा त्यांनी तिशी पार केलेली होती. शिवाय त्यांच्या अखेरच्या कसोटीआधीच भागवत चंदशेखरचा कसोटी क्षेत्रात प्रवेश झालेला होता.

पाच वर्षांत तीन कसोटी आणि तीन बळी ही आकडेवारी त्यांच्या गुणवत्तेवर पूर्ण अन्याय करणारी होती. असे असले तरी प्रथम श्ाेणीतील त्यांची कामगिरी लक्षवेधकच होती. ते चेंडूला सुभाषपेक्षाही अधिक चांगला स्पिन देऊ शकत असत, पण चेंडू टाकताना जी अचूकता असायला हवी ती त्यांच्याकडे नव्हती, असे सांगितले जाते. तरी त्यांना खेळण्याची संधी कमीच मिळाली. ती कसर त्यांनी रणजी सामन्यांतून भरून काढली.

99 प्रथम श्ाेणी सामन्यांत 23.47 धावांच्या सरासरीने 417 बळी (त्यातले 255 बळी 58 रणजी सामन्यांतून) ही त्यांची कामगिरी चांगलीच होती. दुलीप चषक स्पधेर्त पश्चिम विभागाकडून खेळताना त्यांनी एका डावात 55 धावांत नऊ गडी बाद केले. तो विक्रम अजूनही अबाधित आहे. डावात पाच बळी घेण्याची करामत 26 वेळा आणि सामन्यात दहा बळी पाच वेळा घेण्याची करामत त्यांनी केली होती. अपुऱ्या संधीमुळे ज्या क्रिकेटपटूंची कसोटी कारकीर्द पूर्ण बहरली नाही, त्यांच्यात बाळू गुप्तेंचे नाव आघाडीवर राहील.

 
</text>
</doc>
