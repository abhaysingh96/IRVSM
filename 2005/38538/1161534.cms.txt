<doc>
<docno>1161534.cms.txt</docno>
<text>
 
देश-विदेश
राजकीय पक्षांकडूनिषेध आणि आरोप-प्रत्यारोप
[ Tuesday, July 05, 2005  10:47:46 pm]


नवी दिल्ली (वृत्तसंस्था) : अयोध्येतील रामजन्मभूमी वास्तूवर झालेल्या हल्ल्याचा सर्वच राजकीय पक्षांनी निषेध केला खरा, पण त्याचवेळी यामुद्द्यावरून पक्षीय राजकारणाची हमरीतुमरी सुरू झाली. भारतीय जनता पक्ष आणि संघ परिवाराने ढिसाळ सुरक्षा व्यवस्थेला जबाबदार धरले तर काँगेसने या घटनेचे राजकारण न करण्याचे आवाहन केले.

या हल्ल्याच्या निषेधार्थ देशव्यापी निदर्शनांची घोषणा भाजपने केली. तर उत्तर प्रदेशमधील काँगेस पक्षाने आयती संधी साधीत सुरक्षा व्यवस्थेतील ढिसाळपणाचे खापर मुलायम सिंग सरकारवर फोडले.

अतिरेक्यांना ठार मारून त्यांचा डाव अयशस्वी केल्याबद्दल पंतप्रधान डॉ. मनमोहन सिंग यांनी केंदीय राखीव पोलिस दलाची पाठ थोपटली. हल्ल्याचे वृत्त कळताच पंतप्रधान सिंग यांनी गुजरातच्या पूरग्रस्त भागाचा नियोजित दौरा रद्द केला. तसेच सर्व राजकीय पक्षांना आणि नेत्यांना शांतता पाळण्याचे आवाहन केले. या दुर्घटनेचे राजकारण करणे शहाणपणाचे ठरणार नाही, असे काँगेसच्या प्रवक्त्या अंबिका सोनी यांनी सुनावले.

माकपकडून चौकशीची मागणी

अतिरेक्यांच्या या 'प्रक्षोभक हल्ल्या'चा निषेध करताना मार्क्सवादी कम्युनिस्ट पक्षाने या घटनेची सखोल आणि पारदर्शक चौकशी करावी, अशी मागणी केली.

धामिर्क तेढ वाढवण्यासाठी हे हल्ले झाले असून लोकांनी अफवांवर विश्वास ठेवू नये आणि शांतता पाळावी, असे आवाहन माकपच्या पॉलिट ब्युरोने केले आहे. या घटनेची संपूर्ण चौकशी करून त्यामागील सूत्रधारांना शोधून काढावे, असेही माकपने म्हटले आहे. भारतीय कम्युनिस्ट पक्षानेही हल्ल्याचा निषेध करून शांतता पाळण्याचे आवाहन केले आहे. धामिर्क तेढ वाढवण्याचा हा डाव यशस्वी होऊ देऊ नये, असे भाकपने म्हटले आहे.

 
</text>
</doc>
