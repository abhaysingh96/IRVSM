<doc>
<docno>1019346.cms.txt</docno>
<text>
 
महाराष्ट्र
आता गाणी फक्त बघायची, ऐकायची नाहीतच
[ Saturday, February 12, 2005  10:25:23 pm]


म. टा. प्रतिनिधी

पुणे : संगीताच्या क्षेत्रात आलेल्या अत्याधुनिक तंत्रज्ञानामुळे आत्ताच्या घटकेला ' गाण ऐकायच नसतं तर ते बघायच असतं ' अशी परिस्थिती असल्याचे मत ज्येष्ठ गायिका आशा भोसले यांनी शनिवारी व्यक्त केले.

दीनानाथ मंगेशकर रुग्णालयामध्ये नव्याने बसवण्यात आलेल्या ' नॅव्हिगेशन सर्जरी ' मशिनरीचे उद्घाटन त्यांच्या हस्ते झाले.

सध्या सुरू असणारा रिमिक्स गाण्याचा प्रकार आवडत नसल्याचे सांगून त्या म्हणाल्या की, रिमिक्स केल्या जाणाऱ्या गाण्यांवर मूळ गायक आणि संगीतकारांनी खूप मेहनत घेतली आहे, ती गाणी रिमिक्स प्रकारात बघणे त्रासदायक आहे. या क्षेत्रातही अत्याधुनिक तंत्रज्ञान आल्यामुळे मशीनमध्ये आवाज तपासायची आणि तो सुरात आणण्याची सुविधा उपलब्ध आहे, हे तंत्रज्ञान चांगले असले तरी त्यामुळे नवीन गायकांमध्ये स्वत:च्या गाण्यावर कष्ट न घेण्याची वृत्ती बळावेल, अशी शक्यता त्यांनी यावेळी व्यक्त केली.

पूवीर् एकमेकांसमोर गाताना वेगळा आनंद आणि आव्हान असायचं, पण आत्ताच्या काळात ते दिसत नाही, असे त्या म्हणाल्या.

कार्यक्रमाला उपस्थित असणाऱ्या प्रेेक्षकांच्या प्रश्ानंना त्यांनी यावेळी उत्तरे दिली. मी डॉक्टर व्हावे अशी लतादीदींची खूप इच्छा होती. पण शाळेत असताना मात्र मी गाण्याच्या तासाची वाट पहायचे. वडिलांनी शिकवलेली गाणी गायचे, त्यांच्याच आशीर्वादामुळे इथपर्यंत पोहोचल्याचे सांगून त्या म्हणाल्या की, कॉलेजमध्ये जाता आले नसले तरी या गाण्यानेच डॉक्टरेट मिळवून दिली आहे. पुण्यात प्रथम गायलेल्या ' बाळा जो जो रे... गाण्याच्या काही ओळी त्यांनी यावेळी उपस्थितांना ऐकवल्या.

रुग्णालयामध्ये बसवण्यात आलेल्या नव्या मशिनरीची ओळख यावेळी डॉ. हेमंत वाकणकर यांनी करून दिली.

 
</text>
</doc>
