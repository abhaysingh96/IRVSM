<doc>
<docno>1019099.cms.txt</docno>
<text>
 
संवाद
गीतेच्या अंतरंगात
[ Saturday, February 12, 2005  04:19:38 pm]


शेकडो वर्षे विचारवंतांपासून कार्यकतेर्, नेत्यांपासून साधक आणि साधूंपासून गृहस्थ या सर्वांना आकर्षून घेणारा गीतेसारखा दुसरा गंथ नाही. या छोट्याशा गंथावर आजवर हजारो टीकाग्रंथ लिहिले गेले. तरी तिची अर्थवत्ता अजूनही अभ्यासकांना खुणावत राहते. विनोबांनी तर तिला माऊलीच म्हटले आहे. या पुस्तकात लेखकाने आजवरच्या सर्व प्रमुख टीकाग्रंथांचा साक्षेपाने संदर्भ घेऊन विस्तृत तरीही नेमका गीतार्थबोध सादर केला आहे. आपल्या स्वत:च्या अभ्यासासाठी काढलेल्या टिपणांमधून इतका मोठा ग्रंथ तयार होणे, हे खरोखरीच प्रशंसनीय आहे. गीतेकडे शंकराचार्य, ज्ञानदेव, लोकमान्य, विनोबा अशा थोरांनी वेगवेगळ्या दृष्टीने पाहिले. त्या सर्वांच्या आणि इतरांच्याही दृष्टिकोनांचा परिचय या गंथातून स्पष्टपणे होतो. कांची कामकोटी पीठाचे शंकराचार्य महास्वामी जयेन्द सरस्वती यांनी आशिर्वादात म्हटल्याप्रमाणे सर्व जिज्ञासूंना हा गंथ मार्गदर्शक वाटेल.

( श्रीगीतार्थबोध, कृ. ह. देशपांडे, श्रीमंगेश प्रकाशन, नागपूर- 440 010. पाने: 520, किंमत: 200 रुपये)

ओशोंच्या सहवासात

विसाव्या शतकात भारतात जे थोर तत्त्वचिंतक निर्माण झाले त्यात श्रीअरविंद, कृष्णमूतीर्ंप्रमाणेच ओशोंचाही समावेश करावा लागेल. ओशोंच्या चुंबकीय लेखन, प्रवचन आणि व्यक्तिमत्त्वाने जगभरातील लक्षावधी लोक त्यांच्याकडे आकषिर्त झाले. आजही ती जादू ओसरलेली नाही. त्यांच्या अफाट लेखनातील निवडक वेचे या संग्रहात अनुवादित केले आहेत. ओशो मुद्दा स्पष्ट करताना किस्से, विनोद, आख्यायिका, आठवणी, सुभाषिते यांची पखरण करतात. त्यामुळे वाचन प्रसन्न बनते. ती मूळची प्रसन्नता अनुवादातही टिकली आहे.

( ओशो विचारदर्शन, ओशो, संंपादन: राजन भोसले, अनुवाद: माधवी कुंटे, मनोविकास प्रकाशन, मुंबई. पाने: 240, किंमत: 125 रुपये)

ग्रंथालयांच्या कळकळीतून

राज्यातली सार्वजनिक वाचनालये घरचे खाऊन सामाजिक कामाची उठाठेव करणाऱ्या कार्यर्कत्यांमुळेच सध्या तगून आहेत. मुकुंद अनगळ हे त्यातलेच एक. ते पुणे मराठी ग्रंथालयाचे गेले पाव शतक सक्रिय कार्यकतेर् आहेत. त्यांनी ग्रंथालयांच्या कळकळीतून वेळोवेळी लिहलेल्या लेखांचा हा संग्रह आहे. त्यात लेखकांच्या मुलाखती आणि संमेलनविषयक लेखही असले तरी ग्रंथालयांची स्थिती, त्यांचे प्रश्न आणि त्यावरचे उपाय यावरचे लेख अनगळांच्या अनुभव आणि आस्थेमुळे विशेष वाचनीय झाले आहेत.

( चिंतन सार्वजनिक ग्रंथालयाचे, मुकुंद अनगळ, गमभन प्रकाशन, पुणे. पाने: 100 किंमत: 80 रुपये)

जगाचा फेरफटका

तब्बल 41 देशांच्या भटकतींच्या या वर्णनाचे वैशिष्ट्य म्हणजे पर्यटक साधारणपणे ज्या देशांच्या वाट्याला जात नाहीत, तेथे लेखकाने सपत्नीक मोहरा वळविला आहे. तुर्कस्थान, स्पेन, मोरोक्को किंवा पोर्तुगाल येथे फिरून तिथले वेगळे अनुभव मोठ्या हौसेने लेखकाने टिपले आहेत. अनोळखी जग अनुभवताना भाषा, खाण्याच्या सवयी, हवामान या साऱ्याशी जुळवून घ्यावे लागते. तशी तयारी असल्याशिवाय प्रवासाची मजा येत नाही. ती तयारी लेखकाने मनापासून केली. काही वर्षांपूवीर् पत्त्याच्या बंगल्याप्रमाणे कोसळून पडलेल्या कम्युनिस्ट पूर्व युरपचे वर्णन वाचताना त्या काळाच्या आठवणी जाग्या होतात. या पुस्तकाचा दुसरा खंडही लवकरच येणार आहे. त्यासाठी शुभेच्छा.

( अराऊंड द र्वल्ड, जयप्रकाश प्रधान, आरती प्रकाशन, डोंबिवली, पाने: 200, किंमत: 175 रुपये)

शहारा आणणारी सत्यकथा

खानदेशात तत्त्वज्ञानाचा अध्यापक असणारा शहाजोग पुरुष घरात कर्दनकाळ बनून बायकोला किती रानटी आणि राक्षसी पद्धतीने छळू शकतो, याची ही सत्यकथा अंगावर काटा आणते. असल्या विकृत छळाला तोंड देऊन या बाईने आपले शहाणपण कसे टिकवले आणि संंसार कसा केला, याचे पानोपानी नवल वाटते. दुभंग व्यक्तिमत्त्वाचा हा माणूस बायको-मुलांशी असा वागतो आणि बाहेर सज्जन, पापभीरू अभ्यासक म्हणून मिरवतो, ही समाज म्हणून आपल्याला किती लाज आणणारी गोष्ट आहे, याचे दर्शन घडते. या कहाणीतील सत्याच्या अशा चटक्यांमुळेच पुस्तकाची रचना पूर्ण बांधेसूद नसली तरी तसे जाणवत नाही.

( फरफट, सुचिता बवेर्, प्रकाशक: मंगेश वाडेकर, अभिषेक पब्लिशर्स, पुणे- 30. पाने: 308, किंमत: 250 रुपये)

विशालाक्ष भोसले

 
</text>
</doc>
