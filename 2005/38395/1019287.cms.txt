<doc>
<docno>1019287.cms.txt</docno>
<text>
 
महामुंबई
रवींद नाट्यमंदिरची भाडेकपात
[ Saturday, February 12, 2005  09:33:33 pm]


म. टा. प्रतिनिधी

मुंबई : मायबोली मराठीतील नाटके, बालनाट्य, सुगम संगीत, कविता वाचन, लोककला यासारखे मराठी कलाविष्कार सादर करणाऱ्या संस्थांना आता प्रभादेवीच्या रवींद नाट्य मंदिराचे दोन्ही सभागृह 50 टक्के सवलतीच्या भाड्याने देण्याचा निर्णय झाला आहे. मुख्यमंत्री विलासराव देशमुख व सांस्कृतिक कार्यमंत्री अशोक चव्हाण यांच्या पुढाकाराने सवलतीच्या भाडेदराची अमलबजावणी सुरू झाली आहे.

रवींद नाट्य मंदिर व मिनी थिएटरचे भाडे अवाजवी असल्याने ते मराठी रंगभूमीच्या निर्मात्यांना परवडत नाही. तसेच, हे भाडे खूपच जादा असल्याने तेथे मराठीऐवजी अन्य भाषांतील कार्यक्रमच जास्त होण्याची शक्यता आहे. यासंदर्भात गेल्या दहा- अकरा महिन्यांपासून मराठी रंगभूमीशी संबंधित मान्यवर मंडळींनी सरकार दरबारी प्रयत्न केले होते. त्या अनुषंगाने सरकारतफेर् नुकत्याच झालेल्या अ. भा. मराठी नाट्य संमेलनात भाडेदरातील कपातीची घोषणा करण्यात आली होती. आता त्या घोषणेची प्रत्यक्ष अमलबजावणी सुरू झाल्याचे सांगण्यात आले.

राज्य सरकारच्या पु. ल. देशपांडे महाराष्ट्र कला अकादमी संकुलातील रवींद नाट्य मंदिर संपूर्णत: वातानुकूलीत असून 911 आरामदायी आसनव्यवस्थेचे आहे. सोमवार ते शुक्रवार या दिवशी सहा हजार तर शनिवार, रविवार व सार्वजनिक सुटीच्या दिवशी सात हजार रुपये भाडे आकारण्यात येईल. यात कारपाकिर्ंगच्या सुविधेचाही समावेश आहे.

याच संकुलातील तिसऱ्या मजल्यावरील 199 आसनक्षमतेच्या मिनी थिएटरचे भाडे सर्व दिवसांकरिता चार हजार रुपये राहील. हे सवलतीच्या दरातील सुधारित भाडे केवळ मराठी कार्यक्रमांसाठीच असतील, असे कला अकादमीच्या प्रकल्प संचालकांच्या कार्यालयातून सांगण्यात आले.

मात्र, प्रायोजित कार्यक्रम व अन्य कार्यक्रमांसाठी रवींद नाट्य मंदिराचे भाडे सोमवार ते शुक्रवारी 12 हजार रु. शनिवार, रविवार व सार्वजनिक सुट्टीच्या दिवशी 14 हजार रु. तर मिनी थिएटरचे भाडे सर्व दिवसांसाठी प्रत्येकी आठ हजार रुपये असेल, असे सांगण्यात आले.

 
</text>
</doc>
