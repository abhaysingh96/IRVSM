<doc>
<docno>1019096.cms.txt</docno>
<text>
 
संवाद
लव इन स्मॉल टाऊन
[ Saturday, February 12, 2005  04:18:02 pm]


प्रसारमाध्यमांच्या क्रांतीमुळे ' व्हॅलेंटाइन डे ' सारखा प्रेमाचा उत्सव गावा-गावात पोहोचला आहे. लहान शहरांमध्येही आता हा गुलाबी दिवस जल्लोषात साजरा होतो. एक महिना आधीच प्रेमाची अक्षरे मनांमध्ये रुंजी घालू लागतात आणि छुपे प्रेम व्यक्त करण्याची उत्कटता शिगेला पोहोचते. त्यासाठीच व्हॅलेंटाइन डेची वाट पाहात अनेक प्रेमी जीव तिष्ठत असतात.

भलेही शहरातल्यासारखी प्रेमाचे संदेश देणारी काडेर् या छोट्या शहरांमध्ये मिळत नाहीत, पण साधे फूलही प्रेम व्यक्त करण्यासाठी काफी आहे, असा अॅटिट्यूड आता प्रेमी युगुलांनी ठेवला आहे.

छोट्या कॉलेजमध्ये दिसणारी भेदरलेली नजर प्रसार माध्यमांच्या कृपेने कधीच लोप पावली आणि त्यात एक बेदरकारपणा आला. त्यामुळे शहर आणि गाव यात कोणताच फरक उरला नाही. गेल्या दशकात मोठ्या प्रमाणावर शिक्षण पसरले. त्यामुळे मुले-मुली असा भेद राहिला नाही आणि प्रेमाला पोषक वातावरण मिळाले.

कधीतरी शेजारच्या घरातून डोकावणारा सुंदर चेहरा किंवा घराच्या गच्चीवर कपडे वाळत टाकणारी लाघवी नजर आता दुमिर्ळ राहिली नसल्याने तरुणाईच्या प्रेमाला जास्तच उधाण आले. त्या प्रेमाला वाट करून दिली ती या व्हॅलेंटाइन डे ने!

सोलापूर, सातारा, सांगली, अहमदनगर, कोल्हापूर, औरंगाबाद यासारख्या शहरांमध्ये गेल्या पाच-सहा वर्षांत व्हॅलेंटाइन डे मोठ्या प्रमाणात साजरा होत आहे. या शहरांमध्ये इंजिनीयरिंग, मेडिकल कॉलेजांचे प्रमाण गेली काही वषेर् वाढत गेले. त्या कॉलेजांमध्ये परप्रांतीय आणि कॉस्मो तरुणांची हजेरी लागली आणि पुऱ्या शहरावरच त्याचा परिणाम झाला. कालांतराने कॉलेजांमध्ये इतर डे सारखाच व्हॅलेेंटाइन डे साजरा केला जाऊ लागला. शहरांचे बाळकडू गावातल्या मुलांना मिळत नसले तरी, मोठ्या शहरातून आलेल्या या तरुणांचे अनुकरण गावातल्या मुलांनी करण्यास सुरुवात केली आहे.

अजूनही छोट्या गावांमध्ये शाळेत जाणाऱ्या मुलांपर्यंत व्हॅलेंटाइन संस्कृती पोहोचली नसली तरी तिनं कॉलेजांमध्ये मात्र चांगलाच जम बसवला आहे. पाच वर्षांपूवीर् शहरातल्या कॉलेजमध्ये असणाऱ्या ' व्हॅलंेटाइन किंग ' आणि ' व्हॅलेन्टाइन क्वीन ' हा प्रकार आता सातारा, सांगली, सोलापूर या भागातल्या कॉलेजांमध्येही मोठ्या प्रमाणात दिसू लागला आहे.

केवळ शाब्दिक शुभेच्छा आणि फूल या व्हॅलेंटाइन संस्कृतीला आता काहीच अर्थ नाही, असे आजच्या तरुणांना वाटत असावे म्हणूनच गिफ्ट आटिर्कल व्यवसायाला तेजी आली आहे. प्रेमाच्या व्यक्तीकडे आठवण म्हणून सॉफ्ट टॉइजपासून असंख्य नमुन्यांच्या वस्तू देेण्याची पद्धत निर्माण झाली. भेटकार्डांशिवाय या वस्तू देण्यासाठी स्वत:च्या एक महिन्याचा पॉकेटमनीचा त्याग अनेक तरुण करताना दिसतात. या प्रकाराचा कधीच प्रसार झाला असून, व्हिडिओ आल्बमनेही त्याला काहीअंशी हातभार लावला आहे.

न्यू इयर सेलिब्रेशनसारख्या पाटर््या आणि डान्स आयोजित करून, त्याला ' ओन्ली फॉर कपल्स ' अशी सक्तीची टीप द्यायची आणि धम्माल करायची हा प्रकार मुंबईसारख्या शहरांमध्ये सुरू झाला आहे. त्यामुळे व्हॅलेंटाइन डे इतका बोकाळला की, त्या विरुद्ध आंदोलन करण्याची वेळ संघटनांवर आली.

शेवटास काय तर प्रेमाला संस्कृतीचे, ठिकाणाचे बंधन नसते. प्रेम हे शेवटी प्रेमच असते.

अंजली खमितकर

 
</text>
</doc>
