<doc>
<docno>1019214.cms.txt</docno>
<text>
 
देश-विदेश
संकटांशी झुंजण्यासाठी आपत्ती निवारण कायदा
[ Saturday, February 12, 2005  08:26:51 pm]


म. टा. विशेष प्रतिनिधी

नवी दिल्ली : दक्षिण भारताच्या सागरी तटांना त्सुनामी लाटांच्या प्रलंयकारी तांडवाने व्यापक तडाखा दिल्यानंतर, दीड महिन्यांच्या अवधीत सरकारने ' आपत्ती निवारण कायद्या ' च्या नव्या विधेयकाचा मसुदा तयार केला आहे.

कोणत्याही नैसगिर्क संकटाची पूर्वसूचना सर्वांना वेळेत प्राप्त व्हावी, केंद व राज्य सरकारतफेर् अशा आपत्तींचे वेगाने निराकरण व्हावे हा नव्या कायद्याचा प्रमुख उद्देश आहे. पंतप्रधानांच्या अध्यक्षतेखाली यासाठी एका स्वतंत्र प्राधिकरणाची स्थापना करण्याचे त्याचे उद्दिष्ट आहे.

नैसगिर्क दुर्घटनांनंतर उद्भवलेल्या परिस्थितीतून मार्ग काढण्यासाठी केंद सरकारच्या उच्चपदस्थ अधिकाऱ्यांची आपत्कालीन व्यवस्थापन समिती कार्यरत आहे. प्रस्तावित आपत्ती निवारण प्राधिकरणात पंतप्रधानांखेरीज संरक्षण, कृषी, अर्थ, गृह, आरोग्य आणि विज्ञानमंत्र्यांचा समावेश करण्यात आला आहे. हे प्राधिकरण दुर्घटनाग्रस्त भागात तिथल्या राज्य सरकारशी समन्वय प्रस्थापित करून कामकाज करणार आहे. सातही मंत्रालये संकट निवारणासाठी आपल्या योजना कायम तयार ठेवतील.

दुर्घटनास्थळी कुठल्याही आपत्तीला तोंड देऊ शकतील अशी रुग्णालये व शाळा उभारण्यात येतील. केंदीय स्तरावरील उच्चपदस्थ अधिकारी व तांत्रिक विशेषज्ञांची समिती तसेच अशा आपत्तींशी समर्थपणे झुंज देण्यासाठी सैन्यदलाच्या दहा खास प्रशिक्षित पलटणी या प्राधिकरणाच्या हाताखाली कायम तैनात असतील.

सध्या सर्वाधिक अडचण नैसगिर्क आपत्तीची पूर्वसूचना मिळण्यासंबंधी आहे. हा दोष नव्या व्यवस्थेत दूर करण्याचा उद्देश आहे.

 
</text>
</doc>
