<doc>
<docno>1019309.cms.txt</docno>
<text>
 
विज्ञान-तंत्रज्ञान
यकृतारोपणामागचं गणित
[ Saturday, February 12, 2005  09:45:26 pm]


सदानंद शेठ यांना यकृत दान करणाऱ्या राहुल अहिरे यांच्या पत्नी लता यांचाही या यशात महत्त्वाचा वाटा आहे, कारण धामिर्क कारणावरून किंवा भावनिक दृष्ट्या आपल्या प्रिय व्यक्तीचे अवयव दान करण्याची मानसिकता आपल्याकडे अजूनही तयार झालेली नाही. अशा परिस्थितीत लता यांनी तरूण वयात घेतलेला याबाबतचा खंबीर निर्णय अनुकरणीय आहे.

यकृताचा त्रास शेवटच्या अवस्थेत पोहोचण्यापूवीर्च यकृतारोपण होणं आवश्यक असतं. सिरोसिस म्हणजे यकृतात विकृती निर्माण होण्याची लक्षणं दिसली की योग्य त्या तपासण्या करणं आवश्यक आहे.

मुंबईत यकृतारोपणाची यशस्वी शस्त्रक्रिया झाल्याची बातमी आपल्यासाठी विशेष आनंदाची ठरली. गेल्या महिन्यात सदानंद शेठ या रुग्णावर जसलोक आणि हिंदुजा रुग्णालयांच्या सर्जनच्या गटानं ही शस्त्रक्रिया यशस्वी केली. जगात आता सर्रास अशा शस्त्रक्रिया होत असल्या तरी मुंबईत ही घटना आजच्या काळातही ' लक्षवेधक ' का ? मरणोत्तर यकृतदान (अवयवदान) फारसं परिचित नसणं आणि यकृतारोपणाशी संबंधित काही तांत्रिक बाबी यामागे आहेत.

शस्त्रक्रिया यशस्वी ठरल्याचं सुमारे महिन्याभरानं जाहीर करण्यात आलं, तेव्हा डॉ. सुदीप शहा यांनी सांगितलं की, हिंदुजा आणि जसलोक रुग्णालयांच्या प्रयोगशाळा अत्याधुनिक झाल्या म्हणूनच ही शस्त्रक्रिया यशस्वी होऊ शकली. अन्यथा हे सर्जरीचं कौशल्य आणि ज्ञान भारताकडे अनेक वर्षांपासून आहे.

जसलोक रुग्णालयाचे डॉ. संजय नागराल यांनी यासंदर्भात कायदेशीर अडचण अलीकडेच दूर झाल्याचं सांगितलं. मेंदूचं काम थांबल्यावर व्यक्तीला मृत घोषित केलं, तर अवयवदान शक्य होतं. हृदयाचं काम थांबल्यावर अन्य अवयवयांचा आरोपणासाठी उपयोग होऊ शकत नाही. सदानंद शेठ यांना यकृत दान करणाऱ्या राहुल अहिरे यांच्या पत्नी लता यांचाही या यशात महत्त्वाचा वाटा आहे, कारण धामिर्क कारणावरून किंवा भावनिक दृष्ट्या आपल्या प्रिय व्यक्तीचे अवयव दान करण्याची मानसिकता आपल्याकडे अजूनही तयार झालेली नाही. अशा परिस्थितीत लता यांनी तरूण वयात घेतलेला याबाबतचा खंबीर निर्णय अनुकरणीय आहे.

प्रत्यक्ष शस्त्रक्रिया कशी काय झाली, याचं कुतुहल लिव्हर स्पेशलिस्ट डॉ. आभा नागराल शमवतात. त्यांनी सदानंद यांना जीवदान कसं मिळालं, याची पूर्ण माहिती दिली. यकृताचा त्रास शेवटच्या अवस्थेत पोहोचण्यापूवीर्च यकृतारोपण होणं आवश्यक असतं. सिरोसिस म्हणजे यकृतात विकृती निर्माण होण्याची लक्षणं दिसली की योग्य त्या तपासण्या करणं आवश्यक आहे. इथेच बरेचदा रुग्णाकडून दिरंगाई होते. पोटात पाणी भरणं, पायाला सूज येणं, रक्ताच्या उलट्या, अंगभर खाज पडणं आणि थकवा येणं आणि टोकाचं म्हणजे माणूस कोमातही जाऊ शकतो. काही वेळा कॅन्सरची गाठ किंवा ट्यूमरही दिसून येतो.

योग्य वेळी लक्षणं ओळखण्याचा फायदा सदानंद यांना मिळाला. इथल्या एका मोठ्या रुग्णालयात ' आता काही करता येणार नाही ' असं उत्तर मिळाल्यामुळे त्यांनी आशा सोडली होती. पण सेकंड ओपिनिअन घेण्यासाठी भाटियामध्ये गेले आणि तिथून ते डॉ. आभांकडे पोहोचले. त्यावेळी त्यांच्या यकृताचा सिरोसिस दुसऱ्या अवस्थेत असल्याचं दिसून आलं. यकृतात कॅन्सरची गाठही होती. ही वेळ यकृतारोपणासाठी योग्य होती.

शस्त्रक्रिया करताना रुग्णाचं वय आणि प्रतिकारशक्ती यांचं भान ठेवावं लागतं. शस्त्रक्रियेसाठी यकृत दाताही त्याचवेळी उपलब्ध असावा लागतो. लहान मुलांना जवळचा नातेवाईक यकृताचा काही भाग देऊ शकतो. पण मोठ्या माणसाला दुसऱ्याचं पूर्ण यकृत बसवावं लागतं, तेव्हा प्रतिकारशक्तीचं प्रमाण कमीअधिक होण्याची शक्यता मोठी भूमिका बजावते. सदानंद यांच्या बाबतीत सांगायचं, तर त्यांनी शस्त्रक्रियेसाठी मानसिक आणि आथिर्क तयारी करेपर्यंत हिंदुजा रुग्णालयातून यकृत दाता मिळाला.

शरीरातून यकृत काढल्यानंतर ते फारतर पाच तासांत दुसऱ्या शरीरात बसवायचं असतं. त्यामुळे हिंदुजा आणि जसलोक दोन्ही रुग्णालयांमधल्या डॉक्टरांनी घड्याळाच्या काट्याच्या वेगानं हालचाली करून हे यकृतारोपण यशस्वी केलं. सर्व चाचण्या करणाऱ्या यंत्रणा, अवयव उत्तम अवस्थेत राखण्यासाठी लागणाऱ्या यूडब्ल्यू सोल्यूशनचा वापर, या सर्वांचाच त्यात वाटा आहे.

प्रत्यक्ष यकृतारोपण झालं तरी त्यानंतरचा काही काळ रुग्णासाठी अत्यंत महत्त्वाचा असतो. बाहेरची वस्तू शरीरात आल्यामुळे शरीरातील प्रतिकारशक्ती तिला हाकलून लावण्यासाठी सज्ज होते. त्यामुळे नवा बसवलेला अवयव शरीरात रुळायला आडकाठी होते. यावर उपाय म्हणून प्रतिकारशक्ती कमी करण्याची औषधं अशा शस्त्रक्रियेनंतर दिली जातात. अशा वेळी अन्य आजारांनी रुग्णाच्या शरीरात हातपाय पसरू नयेत, यासाठी काळजी घ्यावी लागते. हे काम आव्हानात्मक असतं. याआधी मुंबईत झालेल्या शस्त्रक्रिया या टप्प्यावर अपयशी ठरल्या होत्या. 1997 नंतर भारतात यकृतारोपण सुरू झाल्यामुळे एवढा काळ यश निश्चिम व्हायला लागणारच, असं तज्ज्ञांचं म्हणणं आहे.

मैलाचा दगड ठरणारं यकृतारोपण पार पडलं तरी, त्यानंतर बरीच औषधं रुग्णाला घ्यावी लागतात. यातली बहुतेक औषधं परदेशी आणि महाग असतात. त्यामुळे शस्त्रक्रियेचा खर्च धर्मादाय संस्थांकडून मिळवता आला तरी त्यानंतरच्या उपचारांच्या खर्चाची तजवीज रुग्णाला करावी लागते.

याचा अर्थ गरीब गरजूंसाठी ही शस्त्रक्रिया नाहीच का ? यावर डॉ. आभा म्हणाल्या की, म्हणूनच ही औषधं भारतात तयार केली जावीत, याचा आग्रह धरला गेला. अलीकडे भारतीय कंपन्यांनी ती बनवायला सुरुवात केली आहे, आणि त्यामुळेच सदानंद यांना शस्त्रक्रियेनंतर महिन्याला दहा हजाराच्या आत औषधांचा खर्च बसवता येणार आहे. गरीब रुग्णांचा शस्त्रक्रियेनंतरचा खर्चही धनिक दात्यांनी उचलावा, म्हणून प्रयत्न केले जात आहेत.

असं सगळं गणित जुळून आलं तरी शस्त्रक्रियेची यशस्विता एका वर्षानंतर सिद्ध होते. एक वर्षानंतर किमान पाच वषेर् रुग्णाचं आयुष्य निश्चित होतं. पाच वर्षानंतर रुग्णाच्या आरोग्यात प्रगती दिसली की त्याच्या पुढच्या आयुष्यात काहीच धोका नाही, असं मानता येतं. सिरोसिसच्या बळी ठरलेल्या एका महिलेने तर अशा शस्त्रक्रियेनंतर अपत्यजन्माचाही आनंद घेतलेला आहे, अणि त्या चारचौघांसारखं जीवन जगत आहेत.

अतिरिक्त मद्यपान हे यकृताच्या तक्रारीचं कारण असल्यामुळे व्यक्तीनेच यकृतरोपणाची वेळ आणू नये, असा प्रचारही हे डॉक्टर करत असतात. पण सिरोसिसची आणखीही काही कारणं आहेत. गंभीर स्वरूपाची कावीळ, यकृतात मेद साठणे अशी कारणं लहान मुलांच्या आणि महिलांच्या बाबतीत दिसून येतात. अशा वेळी यकृतारोपणाचा उपाय जीवदान देतो.

सुलेखा नलिनी नागेश

 
</text>
</doc>
