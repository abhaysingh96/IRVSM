<doc>
<docno>1019116.cms.txt</docno>
<text>
 
संवाद
लव अराऊंड द world...
[ Saturday, February 12, 2005  04:42:02 pm]


प्रेमाचा अर्थ शोधण्यासाठी काहीजण अख्खं आयुष्य खचीर् घालतात. त्यातून काहीच निष्पन्न होत नाही. वर्षामागून वर्ष निसटतात आणि खऱ्या प्रेमाचा आनंद घ्यायचा राहून जातो. आयुष्यभर विचार करूनही काहींना एकदाही प्रेमाची अनुभूती घेता येत नाही, पण सेण्ट व्हॅलेण्टाइनने प्रेमाची सखोल डिक्शनरी तयार केली. स्वत: प्रेम अनुभवलंच, इतरांनाही त्याचा अर्थ शिकवला. मनातलं प्रेम शब्दात व्यक्त होण्यातला आनंद समजावून दिला. जगाच्या जन्मापासून प्रेम होतंच, त्याने फक्त ते जाहीर करण्याला वाट मिळवून दिली. ' माझं तुझ्यावर प्रेम आहे... ' हे सांगायला दिवस, वेळ, मुहूर्त बघण्याची काहीच गरज नसते. प्रेम कुणावरही, कधीही व्यक्त करता येतं. अडीच अक्षरांच्या या शब्दात माया, ममता, आपुलकी, आपलेपणा असे सारेच सामावले आहे.

प्रेम हे चिरकाल, अनादिअनंत. याला स्थळकाळवेळ, देशपरदेशाच्या कसल्या मर्यादा ? म्हणून व्हॅलेण्टाइनच्या आठवणीचा हा सोहळा संपूर्ण जगाचा झाला. उद्या जगाच्या कानाकोपऱ्यात प्रत्येकाच्या मनात एकाच वेळी प्रेमाचा, प्रेम करण्याचा, प्रेमात पडण्याचा, प्रेम व्यक्त करण्याचा किंवा प्रेमाची वाट बघण्याचा हुरहुरा विचार असेल. या प्रवाहाला न मानणाऱ्यांच्या मनातही ' काय वेडेपणा आहे ,' म्हणत का होईना, क्षणभर तरी प्रेमाचा विचार येऊन जाईल.

आपण व्हॅलेण्टाइन डे जरा उशिराच सेलिब्रेट करायला सुरुवात केली. आत्ताआत्ता कुठे ही भावना उघडपणे व्यक्त करण्याचा मोकळेपणा आपल्याकडे आला आहे. ' फ्रॉम युवर व्हॅलेण्टाइन ' हा सेण्ट व्हॅलेण्टाइनने अंध प्रेयसीला पाठवलेला शेवटचा निरोप. तोच आज जगभर प्रेमाचा संदेश ठरला आहे. प्रेमात आकंठ बुडालेला प्रियकर प्रेयसीला दुसरे काय म्हणतो ?

खुद्द सेण्ट व्हॅलेण्टाइनच्या रोममध्ये हा दिवस सर्वात महत्त्वाचा मानला जाणं स्वाभाविकच. दरवषीर् फेब्रुवारीत ' लुपरकॅलिया ' समारंभ होत असे. अविवाहित स्त्रीपुरुषांना एकत्र आणण्याची ही घटिका. एका बॉक्समध्ये सगळ्यांची नावं टाकून ड्रॉ काढायचा आणि त्यातून जोड्या तयार करायच्या. ड्रॉ असल्याने जोडीदाराचा चॉइस नसे. पण जे नाव निघेल, त्याच्या/तिच्याबरोबर पुढच्या व्हॅलेण्टाइन डेपर्यंत स्टेडी राहायचं. त्यानंतर जोडीदार बदलण्याची मुभा. हल्ली हा समारंभ फारसा होत नाही पण रोममध्ये फेब्रुवारीभर सेलिब्रेशन असतंच. ' तेनीर्-सेण्ट व्हॅलेण्टाइन ' हा त्यातला महत्त्वाचा सोहळा. दरवषीर् रोममधील बेस्ट कपलला अॅवॉर्ड दिलं जातं. इटालियन आणि रोमन संस्कृतीचा मिश्ा पद्धतीचा तेलेफुनो अझ्झुरो फेस्ट, प्रेमवीरांची रोमॅण्टिक रॅली ही या दिवसाची आणखी काही वैशिष्ट्ये.

जपानमधला व्हॅलेण्टाइन डे तर फारच मजेशीर. पुरुषांच्या प्रेमाची कठीण परीक्षा. दोन मैत्रिणी/मित्र/बहीण/भाऊ यांच्यामधील प्रेमाचा गोडवा जपणं, असंही व्हॅलेण्टाइन डेचं महत्त्व आहे. पण जपान्यांना ते मान्य नाही. तिथे व्हॅलेण्टाइन म्हणजे रोमॅण्टिक असणाऱ्यांचं सेलिब्रेशन! या सेलिब्रेशनला ' गिरी-चोको ' म्हणतात. याचा अर्थ चॉकलेट देणं. चॉकलेट देण्याचा अर्थही साधासुधा नाही. पॅराशूटशिवाय स्कायडायविंग करण्यासारखं भन्नाट धाडस करण्याची तयारी असेल, तरच जपानी स्त्री तुमच्या हातात प्रेमाचं चॉकलेट देईल. थोडक्यात तिला अभिमान वाटेल, असं काहीतरी करा आणि तिचं मन जिंका. जपानी भाषेत गिरी म्हणजे ऋण, उपकार. पण या सोहळ्यात याचा अर्थ आयुष्यभराची कमिटमेण्ट असा घेतला जातो. या दिवशी एकत्र येऊ इच्छिणाऱ्यांनी एकमेकांना कायमचं स्वीकारायचं असतं.

ऑस्ट्रेलिया, मॉरिशस, मालदीव, सेशेल्स अशा बीच डेस्टिनेशन्सवर इवनिंग शोजची जोरदार तयारी सुरू आहे. स्टार नाइट्स, कपल्स पाटीर् ही इथली खासियत! लंडनची ' ब्रॅडफोर्ड व्हॅलेण्टाइन रेस ' तर प्रसिद्धच आहे. या रेसमध्ये शेकडो जोड्या भाग घेतात. तुम्ही नवराबायको, प्रियकरप्रेयसी, भाऊबहीण, आईमुलगा अशा जोडीनं रेसमध्ये भाग घेऊ शकता. अट एवढीच की एकाने दुसऱ्यापेक्षा जास्त अंतर धावायचं. या स्पधेर्साठी येणाऱ्या प्रत्येकाला फुलं आणि चॉकलेट्स दिली जातात. स्पधेर्त जिंकणाऱ्या जोडीला घसघशीत बक्षीसं मिळतात, ती वेगळीच.

माणसंच यावेळी प्रेमात पडतात असं नाही तर फेब्रुवारीच्या सुमारास पक्षीही जोडीदार शोधायला सुरुवात करतात, असं काही अमेरिकी शास्त्रज्ञांचं मत आहे. म्हणजे पक्ष्यांच्याही दृष्टीने हा कालावधी सर्वाधिक रोमॅण्टिक! या दिवशी आवडत्या व्यक्तीकडे मन मोकळं करायचं, असं अमेरिकन्स मानतात. तिथं काही शाळांमध्ये ऑफिशिअली हा दिवस साजरा होतो. आवडणं हे नेहमीच रोमॅण्टिक असण्याची गरज नाही, असं म्हणत केवळ आपुलकी व्यक्त करण्याची अट ठेवली जाते. विद्याथीर् संदेश लिहून आणतात. सगळे संदेश बॉक्समध्ये ठेवले जातात. टिचर त्यातले संदेश निवडतात आणि विद्यार्थ्यांमध्ये त्यांचं वाटप होतं. मग छोटीशी पाटीर् आणि मौजमजा... अमेरिकेत व्हॅलेण्टाइनची आणखी एक धूम असते. थेट एम्पायर स्टेट बिल्डिंगच्या गच्चीवर प्रियेच्या बोटात वेडिंग रिंग घालण्याची संधी काही भाग्यवंतांना दिली जाते.

थोड्याफार फरकाने जगात सर्वत्र व्हॅलेंटाइन डे साजरा करण्याची चुरस असते. डिनर डेट असो, सरप्राइज गिफ्ट्स असोत किंवा स्पर्धा, कोणत्या ना कोणत्या प्रकारे प्रेम व्यक्त करण्याची भावना जिवंत आहे, तोवर नो टेन्शन!

श्वेता प्रधान

 
</text>
</doc>
