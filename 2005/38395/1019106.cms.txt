<doc>
<docno>1019106.cms.txt</docno>
<text>
 
संवाद
रोगापेक्षा उपाय जालीम?
[ Saturday, February 12, 2005  04:27:27 pm]


विशिष्ट रुग्णांकरिता वेदनाशामक ठरणाऱ्या, मानसिक रुग्णांची नैराश्यातून, ताणातून सुटका करणाऱ्या औषधांना अंमली पदार्थांच्या कार्यकक्षेत आणून सरकारने त्यांच्या विक्रीचे निर्बंध कडक केले. हा कायदा नवीन नाही. पण मागील वषीर्च्या जुलै महिन्यापासून नारकॉटिक कंट्रोल ब्युरोने अंमली पदार्थांचा अंश असलेल्या औषधांची विक्री करणाऱ्या विक्रेत्यांवर छापे घालण्याचे सत्र सुरू केले. यामुळे बिथरलेल्या औषध विक्रेत्यांनी या औषधांची विक्रीच बंद करून टाकली. त्याचा थेट फटका अर्थातच रुग्णांना बसलाय... हा तिढा सुटायचा कसा ?

संपूर्ण जगात गेल्या काही वर्षांमध्ये मानसिक तणाव वाढत आहे. भारतीयही त्याला अपवाद नाहीत. मानसिक तणावातून भीती, नैराश्य, छातीत धडधड, हृदयरोग, मधुमेह अशी साखळी सुरु होते. ंचिंतेतून मानसिक आजार जडल्यावर मग मानसोपचार तज्ज्ञाकडे धाव घ्यावी लागते. मानसिक आजाराची कारणे शोधून काढली जात असताना मानसोपचार तज्ज्ञ ' अँटी डिप्रेशन ' गोळ्या लिहून देतात. या गोळ्या घेतल्यावर आराम मिळतो. मात्र गोळ्या घेतल्या नाहीत तर रुग्ण पुन्हा नैराश्याच्या गतेर्त लोटले जातात. अगदी आत्महत्येच्या टोकापर्यंतही एखादा रुग्ण जाऊ शकतो. तीच परिस्थिती कॅन्सर पेशंटची असते. शेवटच्या टप्प्यात असलेल्या रुग्णांना पेनकिलर दिल्या नाहीत तर रुग्णाचे हाल नातेवाईकांना पाहावणार नाहीत. ही औषधे रुग्णांच्या दृष्टीने जीवनदायीच असतात. या औषधांमध्ये नारकॉटिक व सायकोट्रॉपिक अंश असल्यामुळे या औषधांचा वापर ऑपरेशननंतर वेदनाशामक म्हणून होतो. कॅन्सर रुग्णांना वेदनांपासून आराम पडण्यासाठी होतो. दमा, खोकला आणि मज्जासंस्थेच्या विकारांवर झोपेसाठी व मानसिक संतुलन बिघडलेल्या रुग्णांसाठी अशी औषधे आवश्यकच आहेत. पण या औषधांचा गैरवापर होतो म्हणून केंद सरकारने ती ' नारकॉटिक ड्रग्ज अँड सायकोट्रॉपिक सबस्टन्स अॅक्ट 1985' च्या कायद्याखाली आणली. म्हणजे या औषधांना अंमली पदार्थांच्या कार्यकक्षेत आणून त्यांच्या विक्रीचे निर्बंध कडक केले. हा कायदा नवीन नाही. मागील वषीर्च्या जुलै महिन्यापासून नारकॉटिक कंट्रोल ब्युरोने अंमली पदार्थांचा अंश असलेल्या औषधांची विक्री करणाऱ्या विक्रेत्यांवर छापे घालण्याचे सत्र सुरू केले. यामुळे बिथरलेल्या औषध विक्रेत्यांनी या औषधांची विक्रीच बंद करून टाकली. त्याचा थेट फटका मानसोपचार घेणाऱ्या रुग्णांना बसला. मानसिक रुग्णांसाठी ' अॅमीट्रिन ', ' डेस्पोनिल ', ' फ्लुडॅक ', ' स्टॅबलॉन ' या गोळ्या आधार ठरलेल्या आहेत. या गोळ्या रुग्णाने घेतल्यास मानसिक तणाव दूर होतो. मात्र धडधाकटमाणसाने घेतल्यास नशेचा अंमल चढतो. तीच गत ' कोरेक्स ' किंवा ' कफ सिरप ' ची आहे. ही औषधे दिवसातून अर्धा चमचा तीन वेळा असे सेवनाचे प्रमाण असलेल्या या औषधाची अख्खी बाटली एकावेळी पोटात रिती केल्यास नशेचा अंमल चढणारच. डॉक्टरच्या प्रिस्क्रिप्शनशिवाय सहज मिळणारी औषधे नशेखोरांच्या हातात पडली आणि दुरुपयोग वाढला. म्हणून औषधांचा गैरवापर टाळण्यासाठी कायदा केला.

पूर्वी ' डेंजरस ड्रग्स अॅक्ट 1930' आणि ' डेंजरस ड्रग्स रुल 1935' अस्तित्वात होते. पण हे दोन्ही कायदे रद्द करून केंद सरकारने ' नारकोटिक ड्रग्स व सायकोट्रॉपिक सबस्टन्ससेस अॅक्ट 1985' ( एनडीपीएस) आणि नारकोटिक ड्रग्स व सायकोट्रॉपिक सबस्टन्सेस रूल्स 1985' अस्तित्वात आला. या कायद्यातील नियम 67 प्रमाणे कोणत्याही सायकोट्रॉपिक औषधाची विक्री करण्यापूवीर् औषधाचे नाव, बॅच, उत्पादकाचे नाव, औषध पाठविणाऱ्याचे व घेणाऱ्याचे नाव असलेली ' कन्साइनमेंट नोट ' आवश्यक आहे. ' औषध व सौंदर्य प्रसाधने नियम 1945' मधील कलम 65 प्रमाणे या औषधांची विक्री करतानाही प्रत्येक विक्रेत्याने डॉक्टर-रुग्णाचे नाव-पत्ता, औषधाचे नाव, बॅच असा तपशील नोंदवून ठेवणे कायद्याने बंधनकारक आहे. त्यामुळे 1986 मध्ये औषध विक्रेत्यांच्या संघटनांनी ' एनडीपीएस ' च्या कायद्यातील कलम 67 रद्द करण्याची मागणी केली होती. केंद सरकारने इतकीवर्षं कलम रद्द केले नव्हते. पण कडकपणे अंमलबजावणीही केली जात नव्हती. मात्र अचानक ' एनडीपीएस ' ची नारकॉटिक कंट्रोल ब्युरोमार्फत अंमलबजावणी करण्यास प्रारंभ केला. या कायद्यातील अटींचे उल्लंघन केल्यास दुकानदार तीन महिन्यांपर्यंत विनाजामीन गजाआड होऊ शकतो. म्हणजे, थेट अंमली पदार्थ बाळगल्याचा आरोप ठेवण्यात येतो, असे म्हटल्यास वावगे ठरणार नाही.

शीवच्या लोकमान्य टिळक हॉस्पिटलचे माजी डीन डॉ. एस. व्ही. नाडकणीर् म्हणतात, कायद्याची गरज आहेच पण मार्गही काढला पाहिजे. सध्याच्या ताणतणावाच्या काळात या औषधांची मागणी वाढत आहे. सायकोट्रॉपिकल मेडिसिन्स मानसिकतेवर परिणाम करणारी आहेत. त्यामुळे मेंटल रिलिफ मिळतो. भारतात पॅथेडिन, मॉफिर्नवर कडक निर्बंध असले तरी युरोप- अमेरिकेत ती सर्रास वापरली जातात. ' एनडीपीएस ' च्या कक्षेत येणारी मूळ औषधे (जेनेरिक नेम) 230 च्या आसपास आहेत. पण वेगवेगळ्या नावांनी हजारो औषधे विकली जातात. अशी औषधे ठेवायचीच नाहीत, ही औषध विक्रेत्यांची भूमिका आपल्याला मान्य नसल्याचे डॉ. नाडकणीर् यांनी स्पष्ट केले.

खरं तर या कायद्याच्या अंमलबजावणीपेक्षा औषध विक्रेत्यांना पोलिसांच्या जाचाची अधिक भीती आहे. हा कायदा अर्थमंत्रालयाचा, मात्र अंमलबजावणी करणार गृहविभाग, अर्थात पोलिसांमार्फत. म्हणजे, दुकानात पोलिस कधीही शिरणार आणि कागदपत्रांच्या नावाखाली हफ्तेबाजी सुरु होणार ही खरी भीती आहे. पण औषधविक्रेते त्याबद्दल उघडपणे बोलण्यास तयार नाहीत. नारकॉटिक, सायकोट्रॉपिक अंश असलेली औषधाची एक गोळीही हिशोबापेक्षा अधिक मिळाली तर अंमली पदार्थांचा कायदा लावला जाणार. या कायद्याच्या अंमलबजावणीमुळे आता अँटी-डिप्रेशन गोळ्या मिळणेही बंद झाले तर रुग्णांची मोठी पंचाईत होईल. कारण अशा गोळ्या अचानक बंद करता येत नाहीत. मानसोपचार तज्ज्ञ डॉ. राजेंद बवेर् म्हणाले, अँग्झायटी, डिप्रेशनवर गोळ्यांनी फायदा होतो. पण हीच औषधे सर्वसाधारण माणसाने घेतल्यास नशा येऊ शकते. पण याचा अर्थ मानसोपचार तज्ज्ञ रुग्णांना नशेची औषधे घेण्याचा सल्ला देतात असा नव्हे.

सरकारने या औषधांच्या विक्रीतील कागदपत्रांची पूर्तता करण्याचे काम वाढविल्यामुळे केमिस्टचे कामही वाढणार आहे. विलेपालेर् येथे गेली 28 वषेर् वैद्यकीय व्यवसाय करणारे डॉ. राजन बोरकर म्हणाले की, औषधांची विक्रीच बंद झाली तर रुग्णांचे प्रचंड हाल होतील. पोटात प्रचंड दुखत असेल तर ' प्रॉक्सीवॉन ' पेनकिलर म्हणून दिले जाते. स्वादुपिंडाचे विकार असणाऱ्यांना प्रॉक्सीवॉनचा आधार आहे. ' फोर्टविन ' नसेल तर शेवटच्या टप्प्यातील कर्करुग्णांनी वेदनांनी मरणाला जवळ करायचे काय ? मात्र ' ऑल इंडिया ऑर्गनायझेशन ऑफ केमिस्ट अँड ड्रगिस्ट ' या संघटनेचे जनरल सेक्रेटरी जगन्नाथ शिंदे म्हणाले की, या कायद्यातील कलमात सुधारणा करण्याची मागणी आम्ही सातत्याने करीत आहोत. गेली 19 वषेर् कोणताही त्रास नव्हता. पण या औषधांच्या विक्रेत्यांवर कंट्रोल ब्युरोमार्फत छापेसत्र सुरु झाले आहे. ' एनडीपीएस ' कायद्यातून ही औषधे वगळण्याची आपली साधी मागणी आहे.

राजेश चुरी

 
</text>
</doc>
