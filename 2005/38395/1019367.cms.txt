<doc>
<docno>1019367.cms.txt</docno>
<text>
 
देश-विदेश
ग्रीन पार्कवरील हल्ला फोल!
[ Saturday, February 12, 2005  10:51:14 pm]


कानपूर : मोहालीपाठोपाठ येथील ग्रीन पार्क स्टेडियमवरही घुसखोरीचा प्रयत्न सुमारे 50 शिवसैनिकांनी केला पण सुरक्षारक्षकांनी वेळीच हस्तक्षेप केल्यामुळे तो फोल ठरला, अशी माहिती पोलिसांनी दिली. भारत-पाकिस्तान यांच्यातील झटपट क्रिकेट कसोटी ग्रीन पार्कवर होणार आहे.

ट्रकमधून आलेल्या सुमारे 50 शिवसैनिकांनी जोरदार घोषणा देत स्टेडियमवर घुसण्याचा प्रयत्न केला, पण सुरक्षारक्षकांनी वेळीच हस्तक्षेप करून तो प्रयत्न हाणून पाडला. या प्रकरणी शिवसैनिकांच्या घरी छापे घालण्यात आले, तरी कोणालाही अटक करण्यात आलेली नाही. मोहालीच्या खेळपट्टीची नासधूस केल्यानंतर शिवसेना नेत्यांनी ग्रीन पार्कची खेळपट्टीचीही नासधूस करण्याची धमकी दिली होती. त्यामुळे स्टेडियमच्या अधिकाऱ्यांनी कानपूर पोलिसांकडे संरक्षण मागितले होते. त्यानुसार स्टेडियमचे चारही दरवाजे बंद ठेवून कडक पोलिस बंदोबस्त ठेवण्यात आला होता.

 
</text>
</doc>
