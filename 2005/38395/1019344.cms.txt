<doc>
<docno>1019344.cms.txt</docno>
<text>
 
महाराष्ट्र
र्फग्युसनमधील आंदोलन तीव्र; कॉलेजसमोर रास्ता रोको
[ Saturday, February 12, 2005  10:24:01 pm]


म. टा. प्रतिनिधी

पुणे : कॉलेजकडून वसूल करण्यात आलेले जिमखाना शुल्क परत करावे, या मागणीसाठी राजषीर् शाहू सेवा समिती आणि दलित पँथर ऑफ इंडिया यांच्यातफेर् सुरू असणाऱ्या आंदोलनात शनिवारी र्फग्युसन कॉलेजसमोर ' रास्ता रोको ' करून निदर्शने करण्यात आली.

दरम्यान, या प्रकरणी उपोषणास बसलेल्या संजीव काटके या विद्यार्थ्याची प्रकृती खालावल्याने संध्याकाळी त्याला ससूनमध्ये दाखल करण्यात आले. इतर उपोषणर्कत्यांनी उपचार घेण्यास नकार दिला.

जिमखाना प्रमुख आर. जी. परदेशी यांना राजीनामा देण्यास सांगावा या प्रमुख मागणीसह मंगळवारपासून सुरू झालेल्या आंदोलनाचा शनिवारी पाचवा दिवस होता. र्फग्युसन कॉलेजच्या मुख्य प्रवेशद्वाराच्या चौकातच सकाळी साडेअकरापासून कार्यर्कत्यांची मानवी साखळी करून वाहतूक अडवून धरण्यात आली. पीटीप्रमुख परदेशी, र्फग्युसन कॉलेजचे प्राचार्य वसंत वाघ आणि कॉलेजविरोधी घोषणा देत आंदोलनर्कत्यांनी सुमारे अर्धा तास रस्ता रोखून धरला. ' रास्ता रोको ' आंदोलनामुळे वाहुतकीचा प्रचंड खोळंबा होऊन वाहनांच्या लांब रांगा लागल्या होत्या. दुपारी 12 नंतर पोलिसांनी हस्तक्षेप करून आंदोलन करणाऱ्या विद्यार्थ्यांना बाजूला केल्यावर वाहतूक सुरळीत झाली.

शुल्क परत करण्याची प्रमुख मागणी मान्य करण्यात आली असून 14 ते 18 फेब्रुवारीदरम्यान त्यांना शुल्काचा परतावा मिळेल, असे र्फग्युसन कॉलेचजे प्राचार्य वसंत वाघ यांनी स्पष्ट केले. परदेशी यांच्या राजीनाम्याचा विद्यार्थ्यांशी संबंधित नसणाऱ्या विषयावर कॉलेज व्यवस्थापन निर्णय घेईल, असेही त्यांनी नमूद केले.

 
</text>
</doc>
