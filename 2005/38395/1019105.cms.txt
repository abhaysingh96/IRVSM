<doc>
<docno>1019105.cms.txt</docno>
<text>
 
संवाद
बाणगंगेच्या काठावरती
[ Saturday, February 12, 2005  04:25:25 pm]


रामासोबत वनवासात निघालेल्या सीतेचं रावणानं हरण केल्यावर तिच्या शोधात राम, लक्ष्मण अरबी समुदालगतच्या या टेकडीवर आले. तिथं रामाला तहान लागली. पण आसपास केवळ समुदाचं खारं पाणी. रामाची अडचण ओळखून लक्ष्मणानं जमिनीत बाण मारला आणि उत्तरेतली गंगा इथं प्रकट झाली, तीच बाणगंगा.

ही झाली पुराण कथा. पण आताच्या बाणगंगा तलावाचं मूळ बांधकाम 1300 सालाच्या सुमारास झाल्याचे उल्लेख आहेत. पेशवे काळात आसपासच्या वाळकेश्वर आणि अन्य मंदिरांचं बांधकाम झालं आणि बाणगंगा तलावाचंही पुननिर्र्माण झालं...

मुंबई नक्की किती साली जन्माला आली, या विषयी वेगवेगळी मतं असली, तरी जेव्हा मुंबईला ' मुंबई ' म्हटलं जात नव्हतं, तेव्हाही बाणगंगेचा तलाव आहे तिथंच होता. त्या दृष्टिनं बोलायचं, तर मुंबईची ही सर्वात जुनी मानवनिमिर्त गोष्ट असावी.

भ्रमरछंदी गेल्या आठवड्यात रात्री बाणगंगेच्या तीरावर पोहोचला, तेव्हा तिथली रात्र सजलेली होती. झाडांवर दिव्यांची रोषणाई होती आणि वाळकेश्वराचं मंदिरही लखलखाटात न्हाऊन निघालं होतं. तलावाच्या तीन बाजूच्या पायऱ्यांवर स्वत:ला शाली आणि दुपट्ट्यांत गुरफटून घेतलेली, कडक इस्त्रीच्या कपड्यांतली आणि तशाच परीटघडीच्या चेहऱ्याची माणसं दाटीवाटीनं पण एकमेकांना धक्का लागणार नाही, अशा बेतानं बसलेली होती. समोरच्या बाजूला तात्पुरत्या बांधण्यात आलेल्या व्यासपीठावर गाण्याचा कार्यक्रम चालू होता. जे या मैफिलीचा रसास्वाद घ्यायला बसले होते, त्यांना गाण्यातलं नक्की किती ' कळत ' होतं, देव जाणे ; पण बाहेर उभारलेल्या स्टॉल्सवर पाणीपुरी आणि भेळीचा स्वाद घेण्यात मात्र काही रसिक खवय्ये मनापासून रंगले होते. एकंदर माहौल उंची करमणुकीचा होता. तो संपला आणि माणसं शांतपणे बाहेर येऊन आपापल्या गाड्यांमध्ये बसून निघूनही गेली.

एका प्राचीन तलावाच्या सानिध्यात आपण काही काळ घालवला, याची जणु कुणाला जाणीवही नाही. अवघ्या अर्ध्या तासात सारं काही शांत शांत झालं. उरले फक्त बाणगंगेच्या पाण्यातले मंद तरंग आणि तिच्या पायऱ्यांवर पथाऱ्या टाकून पाण्याच्या गारव्यात काही तास शांत झोप घेणारे आसपासचे विक्रेते आणि श्रमजीवी. असा दरवषीर् ' बाणगंगा फेस्टिवल ' होतो. महाराष्ट्र राज्य पर्यटन विकास महामंडळ बाणगंगेच्या तीरावर दोन-तीन रात्री कार्यक्रम सादर करते. पेडर रोड, मलबार हिल भागातले उच्चभ्रू या कार्यक्रमाला हजेरी लावतात आणि निघूनही जातात. काही गौरवणीर् येतात. त्यांचं यथासांग कौतुक होतं. कॅमेरे त्यांच्यावर केंदित होतात. तेही निघून जातात. या उत्सवावर दरवषीर् लाखो रुपये खर्च होतात. नक्की पर्यटनाचा काय विकास होतो ? पण असे प्रश्न विचारायचे नसतात, कारण त्यामुळे उच्चभ्रूंचा हिरमोड होतो. शिवाय कलाकारांच्या वाट्याला जी बिदागी येते, तीही आटण्याचा धोका असतोच. असो.

' बाणगंगा फेस्टिवल ' संपला आणि दुसऱ्या रात्री भ्रमरछंदी पुन्हा बाणगंगेच्या तीरावर गेला. तिथं चिटपाखरूही नव्हतं. रात्रीच्या गार वाऱ्याच्या झुळुकांनी बाणगंगा शहारत होतं. या बाणगंगेचा उल्लेख रामायणातही आढळतो. रामासोबत वनवासात निघालेल्या सीतेचं रावणानं हरण केल्यावर तिच्या शोधात राम, लक्ष्मण अरबी समुदालगतच्या या टेकडीवर आले. तिथं रामाला तहान लागली. पण आसपास केवळ समुदाचं खारं पाणी. रामाची अडचण ओळखून लक्ष्मणानं जमिनीत बाण मारला आणि उत्तरेतली गंगा इथं प्रकट झाली, तीच बाणगंगा. ही झाली पुराण कथा. पण आताच्या बाणगंगा तलावाचं मूळ बांधकाम 1300 सालाच्या सुमारास झाल्याचे उल्लेख आहेत. पेशवे काळात आसपासच्या वाळकेश्वर आणि अन्य मंदिरांचं बांधकाम झालं आणि बाणगंगा तलावाचंही पुननिर्र्माण झालं.

पण एकेकाळचं ऐतिहासिक महत्त्व लाभलेल्या या तलावाची पुढची वर्षं काही फार चांगली गेली नाहीत. वाळकेश्वराच्या लगतचा तलाव म्हणून इथं अनेक भाविक येऊन अंघोळी करतात. एका काठावर श्राद्धविधी सर्रास चालतात. त्याची घाण तलावातच पडते. शिवाय तिथेच कपडे धुवायला धोबी येतात. हे सारं काही बाणगंगा आपल्या पोटात सामावून घेत राहते. तलावाची जुजबी माहिती देणारा एक फलक तिथं आहे. पर्यटन महामंडळाची ' मुंबई दर्शन ' बस दररोज पर्यटकांना घेऊन तिथं येते. बसमधले वाटाडे पर्यटकांना काहीबाही सांगतात. ही माहिती इतकी तुटपुंजी की, अनेक पर्यटक बसमधून उतरण्याचीही तसदी घेत नाहीत.

बाणगंगेचा घाट आता गलिच्छ दिसतो. त्याच्या पायऱ्या तुटल्या आहेत. त्याची मोठी दुरुस्ती आवश्यक आहे. पण ती होत नाही. याचं कारण सरकारकडे त्यासाठी रक्कम नाही, इतकंच नाही. हा तलाव आता पुरातत्त्व विभागानं ' संरक्षित वास्तू ' म्हणून जाहीर केला आहे. त्यामुळे त्याची कोणतीही दुरुस्ती करण्यापूवीर् परवानगी मिळवण्यासाठी थेट दिल्लीचे दरवाजे ठोठावावे लागतात. दिल्लीचे दरवाजे उघडेपर्यंत बाणगंगेची दुरुस्ती हे स्वप्नच आहे. ते पुरं करायचं, तर रामालाच लक्ष्मणासह पुन्हा वनवासात जावं लागेल, असं दिसतं.

भ्रमरछंदी

 
</text>
</doc>
