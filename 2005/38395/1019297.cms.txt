<doc>
<docno>1019297.cms.txt</docno>
<text>
 
महामुंबई
'पर्यटक देवो भव!'
[ Saturday, February 12, 2005  09:37:25 pm]


म. टा. प्रतिनिधी

मंुबई : देशी-परदेशी पर्यटकांना आकषिर्त करण्यासाठी अनेक राज्ये प्रयत्नशील आहेत. त्यामुळे सध्या ' फेस्टवल ' ची धूम तेजीत आहे. पण फक्त ' फेस्टीवल ' च भरवून कसे चालेल ? एकदा आलेल्या पर्यटकाला वारंवार यावेसे वाटावे, अशी अतिथ्यशील, सौहार्दपूर्ण वागणूकही मिळाली पाहिजे. इथल्या लोकांचा प्रामाणिकपणा आणि ऋजू स्वभाव त्यांना भावला पाहिजे. तरच पर्यटकाची पावले पुन्हा पुन्हा भारताकडे वळतील. त्यामुळे या पर्यटकाला ' अतिथी देवो भव ' मानणारी नवी मोहीम केंद सरकारने सुरू केली आहे. पर्यटकांच्या संपर्कात येणाऱ्या विविध घटकांची त्यांच्याशी कशी वर्तणूक असावी, याचे प्रशिक्षण देणारी ही मोहीम आहे.

पर्यटकांची पहिली भेट होते ती विमानतळावरील अधिकारी, तिथल्या कर्मचाऱ्यांशी! विमानतळातून बाहेर पडल्यावर टॅक्सी ड्रायव्हर, ट्रॅव्हल एजंट, सहल आयोजक, हमाल, दुकानदार, पर्यटकांचा मुक्काम असलेली हॉटेले, तिथला कर्मचारी वर्ग, या सर्वांशी पर्यटकांचा संपर्क येत असतो. या प्रत्येक टप्प्यावर त्यांना सुरक्षित वाटावे, इथल्या संस्कृतीशी जवळीक वाटावी आणि मुख्य म्हणजे इथे आपली फसवणूक होत नाही, असा विश्वास पर्यटकांना वाटणे आवश्यक असते. म्हणूनच या प्रत्येक घटकाला त्यादृष्टीने अधिक जबाबदार करण्यासाठी ही प्रशिक्षण मोहीम सुरू झाली आहे.

केंदीय पर्यटनमंत्री रेणुका चौधरी यांनी नुकतेच या मोहिमेचे उद्घाटन केले. त्यावेळी वैद्यकीय शिक्षण, उच्च व तंत्र शिक्षण आणि पर्यटन खात्याचा कार्यभार सांभाळणारे राज्यमंत्री सुरेश शेट्टी उपस्थित होते. मुंबईसह दिल्ली, हैदराबाद, आग्रा, गोवा, औरंगाबाद आणि जयपूर या शहरांमध्ये ही मोहीम सुरू झाली असून तीन वर्षांसाठी असलेल्या या मोहिमेचा पहिला टप्पा मार्च महिन्यात पूर्ण होईल. देशातील इतर शहरांमधूनही ही मोहीम सुरू होणार आहे. 31 मार्चपर्यंत 26 हजार जणांना प्रशिक्षण देण्याची योजना आहे, तर एप्रिल 2005 ते मार्च 2006 या कालावधीत 2600 जणांना प्रशिक्षित करण्याचे लक्ष आहे.

 
</text>
</doc>
