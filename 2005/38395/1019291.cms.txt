<doc>
<docno>1019291.cms.txt</docno>
<text>
 
महामुंबई
मेडिकल फी : 'अभाविप'ही मैदानात,
[ Saturday, February 12, 2005  09:35:23 pm]


म. टा.प्रतिनिधी

मंुबई : व्यावसायिक अभ्यासक्रमाची फी व प्रवेशासंबंधी सुप्रीम कोर्टात सात न्यायाधीशांच्या खंडपीठाच्या सुनावणीमध्ये केंदीय कायदा करण्याची हमी देऊन सुनावणी थांबविण्याची विनंती केंदीय मनुष्यबळ खात्याने करावी, अशी मागणी करून फीसाठी केंदीय कायदा व्हावा, याकरिता ' अखिल भारतीय विद्याथीर् परिषद ' देशव्यापी आंदोलन करणार आहे.

संसदेच्या 25 फेब्रुवारी पासून सुरू होणाऱ्या अधिवेशनात असा कायदा व्हावा, असा संघटनेचा आग्रह असून त्यासाठी 22 फेब्रुवारी रोजी दिल्लीत धरणे धरण्यात येणार आहे, अशी माहिती संघटनेचे प्रवीण घुगे यांनी दिली. न्या. पंडित यांनी मेडिकल कॉलेजांना दिलेल्या फीवाढीचा निषेध करून या निर्णयास स्थगिती देण्याची मागणी संघटनेने केली. खाजगी विद्यापीठे आथिर्क सत्तेची केंदे बनू नयेत, त्यांचा कारभार लोकशाही पद्धतीने चालावा, अधिकार मंडळांवर गुणवत्तेवर आधारित नियुक्त्या व्हाव्यात, प्रवेशामध्ये आरक्षणाचे नियम अमलात आणावेत सामाजिक व आथिर्कदृष्ट्या मागास विद्यार्थ्यांना फीमध्ये सवलत द्यावी, अशी भूमिका खाजगी विद्यापीठ कायद्यासंदर्भात संघटनेने मांडली आहे.

स्टुडंट्स फेडरेशनची बुधवारी बैठक

मेडिकल फीच्या प्रश्ानवर चर्चा करण्यासाठी ' स्टुडंट्स फेडरेशन ऑफ इंडिया ' ने 16 फेब्रुवारी रोजी सायंकाळी चार वाजता आझाद मैदान येथील कार्यालयात विद्यार्थ्यांची बैठक आयोजित केली आहे. केवळ कागदपत्रांच्या आधारे मेडिकल कॉलेजांची फी निश्चित न करता, समितीने कॉलेजात जाऊन प्रत्यक्ष वस्तुस्थिती तपासावी, या व इतर मागण्यांसाठी ' स्टुडंट्स फेडरेशन ऑफ इंडिया ' च्या सुमारे 50 कार्यर्कत्यांनी नुकतीच शिक्षण शुल्क समितीच्या वांदे येथील कार्यालयासमोर निदर्शने केली. त्यानंतर संघटनेच्या शिष्टमंडळाने समितीचे अध्यक्ष एस. टी. पंडित यांची भेट घेऊन त्यांच्याकडे मागण्यांचे निवेदन सादर केले. पण समिती अध्यक्षांनी मागण्यांची पूर्तता करण्यास असमर्थता व्यक्त केली, असा दावा कार्यर्कत्यांनी केला.

 
</text>
</doc>
