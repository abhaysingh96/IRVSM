<doc>
<docno>1019217.cms.txt</docno>
<text>
 
खास बात
मराठवाड्याची 'स्लो ट्रेन'
[ Saturday, February 12, 2005  08:28:20 pm]


मराठवाड्याच्या विकासविषयक मागण्यांचा विचार करण्यासाठी मुख्यमंत्री विलासराव देशमुख यांनी मराठवाडा जनता विकास परिषदेच्या कार्यर्कत्यांना 6 जानेवारी 05 रोजी चचेर्साठी पाचारण केले होते. या चचेर्त सिंचन उद्योग, ग्रामीण विकास, रस्ते, रेल्वे या प्रश्ानंवर चर्चा झाली. या चचेर्च्या आधारे मराठवाड्याच्या विकासाचा एक आराखडा तयार करण्याचे ठरले. त्याप्रमाणे राज्य शासनाने एक विस्तृत अहवाल तयार केला आणि मजविपच्या कार्यर्कत्यांना 27 जानेवारी रोजी पुन्हा मुंबईला बोलावून त्यावर शेवटचा हात फिरविण्यात आला.

मराठवाड्यात 1898 साली रेल्वेचे काम सुरू झाले. 1898 ते 1948 ( हैदाबाद मुक्ती वर्ष) या 50 वर्षांत प्रतिगामी निजाम सरकारने सुमारे एक हजार किलोमीटर लांबीचे रेल्वे मार्ग टाकले ; परंतु खेदाची गोष्ट अशी की , 1950 ते 2000 या काळात भारत स्वतंत्र झाल्यानंतर एक किलोमीटरचाही मार्ग मराठवाड्यात टाकण्यात आला नाही.

तसे पाहिले तर स्वातंत्र्यानंतर ओरिसात रेल्वे मार्गांची लांबी दुप्पट झाली. कर्नाटक, बिहार, तामिळनाडूत शेकडो कि.मी. लांबीचे मार्ग टाकण्यात आले ; पण महाराष्ट्रात वसई-दिवा, उरण आणि कोकण रेल्वेशिवाय कुठेही नवा मार्ग टाकला नाही. हे दोन्ही मार्गही महाराष्ट्राऐवजी केरळ, कर्नाटक, तामिळनाडूतील प्रवाशांना मुंबईत येण्यासाठीच टाकले असे म्हणता येते. अर्थात तो वेगळा प्रश्ान् झाला.

साधारणपणे डोंगराळ प्रदेशात मीटर गेज, नॅरोगेज मार्ग टाकतात ; पण मराठवाडा एवढा सपाट प्रदेश आहे की, मनमाड ते मुदखेडदरम्यान घाट तर सोडाच, पण लहानसे घाटुले पण नाही. बोगदा तर नाहीच. मग येथे मीटरगेज मार्ग का टाकला असेल ? बहुदा मराठवाड्याचा सहज संपर्क उर्वरित भारताशी येऊ नये हा हेतू असेल. ते काही असले तरी मराठवाड्यातून बाहेर जाण्यासाठी अडथळा निर्माण झाला हे मात्र खरे. त्यामुळे हैंदाबाद संस्थान संपून ते भारतीय संघराज्याचा भाग बनल्यावर सरळ दळणवळणाची निकड भासू लागली. प्रस्तुत लेखकाने, तो मॅट्रिकच्या वर्गात असताना 1954 मध्ये तत्कालीन रेल्वेमंत्री लालबहादूर शास्त्री यांना निवेदन पाठवून मनमाड ते नांदेड मीटरगेज मार्ग ब्रॉडगेजमध्ये रूपांतरीत करावा, अशी विनंती केली होती. रेल्वे रुंदीकरणाची ही पहिली अधिकृत मागणी होती. ' आपली मागणी रेल्वेबोर्डाकडे विचारार्थ पाठवीत आहोत ' असे रेल्वेमंत्र्यांचे आलेले उत्तर, माझ्या रेल्वेविषयक फाईलीतील पहिला कागद आहे.

मराठवाडा रेल्वे संघर्ष समितीत तयार केलेला रेल्वेच्या मास्टर प्लॅनमध्ये चार भाग आहेत. पहिला रुंदीकरणाचा, दुसरा नवीन मार्ग हाती घेण्याचा, तिसरा नव्या मार्गाचे सवेर्क्षण करण्याचा नि चौथा नव्या गाड्या सुरू करण्याचा. यापैकी रुंदीकरणाला गती मिळाली आहे. मनमाड ते धर्माबाद हा फाटा पूर्णपणे रूपांतरित झाला आहे. अदिलाबाद-मुदखेड मार्गापैकी केवळ अदिलाबाद ते किनवट हा सुमारे 45 कि.मी.च्या तेलंगणातील मार्गाचे उद्घाटन 7 फेब्रुवारी रोजी झाले. मराठवाड्यातील उर्वरित 161 कि.मी. मार्गाचे रुंदीकरण धिम्या गतीने सुरू आहे. त्याला 110 कोटी रुपयांची आवश्यकता आहे. रेल्वे राज्यमंत्री आर. वेलू यांनी 100 कोटी देऊ असे आश्वासन दिले आहे ; पण रेल्वेच्या अधिकाऱ्यांच्या मते 80 कोटी रुपये मिळण्याची शक्यता आहे. हा मार्ग 2004 पर्यंत पूर्ण व्हावयास हवा होता ; परंतु गतवषीर् 50 कोटीच मिळाले. मात्र निजामाबाद ते मनोहराबाद रुंदीकरणाला अर्थसंकल्पात विशेष प्रावधान नसताना राखीव फंडातून निधी आणून ते काम वेगाने पूर्ण केले, असा आरोप अदिलाबादच्या तेलगू खासदारानेच केला. आंध्र प्रदेश, कर्नाटक आदी राज्ये रेल्वेविषयक मागण्यांबाबत अतिशय दक्ष असतात. विजापूर-गदग रुंदीकरणासाठी कर्नाटक सरकारने स्वत:चा वाटा म्हणून 30 कोटी रुपये दिले. महाराष्ट्र शासनाने किनवट- मुदखेड, लातूर-कुर्डूवाडी आणि पूर्णा- हिंगोली मार्गासाठी प्रत्येकी 30-30 कोटी रुपये दिले तर किनवट, मुदखेड, लातूर-कुर्डूवाडी हे मार्ग 31 मार्च 2006 पर्यंत तर पूर्णा-हिंगोली मार्ग 2007 पर्यंत रुंद होईल आणि मराठवाड्याच्या रेल्वेविषयक मागण्यांचा एक अध्याय पूर्ण होईल.

सध्या नवा मार्ग टाकण्याची एकच मागणी मागीर् लागली आहे. ती म्हणजे परळी-नगर मार्गाची. बीड हा मराठवाड्याच्याच नव्हे तर महाराष्ट्राच्या केंदस्थानी असलेला जिल्हा आहे ; पण परळीच्या एका कोपऱ्याला स्पर्श करून ही रेल्वे परत फिरते. अविकसित म्हणून रेल्वे नाही आणि रेल्वे नाही म्हणून विकास नाही, अशी बीड जिल्ह्याची श्ाृंगापती आहे. हा मार्ग प्राधान्याने हाती घ्यावा म्हणून मराठवाडा जनता विकास परिषद आणि मराठवाडा रेल्वे संघर्ष समितीने प्रचंड जोर लावला ; पण रेल्वे मार्गासाठी असलेले निकष प्रतिकूल असल्याने रेल्वे खात्याने तिला सतत मागे टाकले. अविकसित भागासाठी तरी हे निकष शिथील करा, अशी मागणी गोविंदभाईंनी केली. शेवटी या मागणीला मान्यता मिळाली ; पण हा मार्ग नुकसानीचा ( नॉन व्हायबल) ठरणार असल्याने की काय रेल्वे खाते दरवषीर् किरकोळ निधी देते. या वेगाने हा मार्ग पूर्ण होण्यास 2012 साल उजाडण्याची भीती वाटते. महाराष्ट्र शासनाने नगर-बीड-परळी मार्गाकडे विशेष लक्ष देण्याची आवश्यकता आहे.

रेल्वे मास्टर प्लॅनमधील तिसरा भाग नवे मार्ग सुचविण्याचा आहे. त्यापैकी बोधन- उदगीर (किंवा लातूर) हा मार्ग महत्त्वाचा आहे. इकडे बोधन-उदगीर आणि तिकडे रत्नागिरी-कोल्हापूर मार्ग झाल्यास पूवेर्स विशाखापट्टणम ते रत्नागिरी असा भारताचा पूर्व-पश्चिम किनारा जोडणारा रेल्वे मार्ग तयार होतो. संरक्षणदृष्ट्या याचे महत्त्व अपार आहे. वास्तविक निजाम स्टेट रेल्वेने बोधन-उदगीर मार्गाची पाहणी 1945 साली केली होती. तेव्हाचे खुणांचे दगड आजही कुठे कुठे अस्तित्वात आहेत. पण राज्य पुनर्रचनेत हैदाबाद राज्याचे तीन तुकडे झाले. हा मार्ग ज्या प्रदेशातून जाणार होता, त्या भूभागाचेही महाराष्ट्र, आंध्र प्रदेश आणि कर्नाटकात विभाजन झाले. या मार्गाचा कुणीच वाली न राहिल्याने तो मागे पडला होता. मरेसं समितीने ही मागणी पुन्हा उचलून धरली आहे. दुसरा मार्ग जालना-खामगाव हा आहे ; पण तो आथिर्कदृष्ट्या अव्यवहार्य (इकॉनॉमिकली नॉनव्हायेबल) ठरेल असे रेल्वेच्या प्राथमिक पाहणीत आढळून आले आहे. म्हणून महाराष्ट्र शासनाने स्वत:च्या वतीने पुनर्पाहणी करणे योग्य ठरेल. मागे मुदखेड ते अदिलाबाद मार्गावर केवळ 6.5 टक्केच परतावा मिळेल म्हणून तो हाती घेता येणार नाही, असा रेल्वे बोर्डाने रिपोर्ट दिला होता ; पण नांदेड जिल्हा रेल्वे परिषदेने खाजगीरीत्या सवेर्क्षण करून या मार्गावर 16.5 टक्के परतावा मिळेल हे दाखवून दिले होते. तत्कालीन रेल्वेमंत्री मधू दंडवते यांनी हा अहवाल मान्य करून मुदखेड-अदिलाबाद रुंदीकरणाच्या मागणीला मान्यता दिली होती. रोहेगाव- पुणतांबे हे अंतर 25 कि.मी.चे आहे. ही दोन्ही गावे रेल्वेने जोडल्यास रोहेगाव ते मनमाड आणि मनमाड ते पुणतांबे ( शिडीर्) हे 60 कि.मी. अंतर वाचते. याचे फेरसवेर्क्षण होत असून, त्याला मान्यता मिळेल असे वाटते.

याशिवाय भोकर-वर्धा, परळी-अंबेजोगाई, मुदखेड-कंधार-लातूर या मार्गांची मागणी समितीने केली आहे ; पण प्राथमिक सवेर्क्षण न झाल्याने त्याच्या लाभाबद्दल आता काहीच सांगता येत नाही. मास्टर प्लॅनमधील सर्व मागण्या एकदम पूर्ण कराव्यात असे नाही. त्या आगामी 20 वर्षांत म्हणजे 2022 पर्यंत पूर्ण करावयाच्या आहेत. महाराष्ट्र शासनाने त्याचा पाठपुरावा करावयाचा आहे.

राज्य शासनाकडे आणखी दोन मागण्या आहेत. पहिली मागणी सध्या दक्षिण-मध्य रेल्वेत असलेले नांदेड रेल्वे डिव्हिजन मध्य रेल्वेला जोडण्याचा आग्रह केंदाकडे धरावा. 1956 मध्ये मराठवाडा मोगलाईतून मुक्त झाला ; पण मराठवाड्यातील रेल्वे मार्ग आजही निजाम स्टेट रेल्वेच्याच ताब्यात आहेत. द. म. रेल्वे हे निजाम स्टेट रेल्वेचेच विस्तारित स्वरूप असून, त्यात संपूर्ण आंध्र प्रदेश समाविष्ट आहे. पाच डिव्हिजन्स तेलगू भाषिकांचे असून, नांदेड हे एकच मराठी डिव्हिजन त्यात अडकलं आहे. नांदेड डिव्हिजन मध्य रेल्वेला जोडावे ही आमची जुनी मागणी आहे. 1994 मध्ये कपूर यांच्या अध्यक्षतेखाली नेमलेल्या रेल्वे झोन्स रिऑर्गनायझेशन कमिटीने 52 शिफारशी केल्या. त्यात नांदेड डिव्हिजन मध्य रेल्वेला जोडणे, कोल्हापूर-पुणे फाटाही मध्य रेल्वेला जोडावा, हाजीपूर झोन अव्यवहार्य असल्याने तो निर्माण करू नये इत्यादी सूचना केल्या ; पण नोव्हेंबर 2004 मध्ये झालेल्या पुनर्रचनेत प्रत्येक राज्याला स्वतंत्र झोन मिळाले. आजवरचे सर्व रेल्वेमंत्री बिहारीचे असल्याने त्यांनी दंडेलीने हाजीपूर झोन पदरात पाडून घेतला. केवळ नांदेड डिव्हिजन मध्य रेल्वेला जोडण्याची एकमेव शिफारस धुडकावून लावली. संयुक्त महाराष्ट्राला नकार दिल्यावर महाराष्ट्राचा हा दुसरा मानभंग आहे, असे म्हटले पाहिजे. मराठवाड्यातीलच नव्हे तर साऱ्या महाराष्ट्रातील रेल्वेविषयक प्रश्ान् हा आपले प्रश्ान् आहेत, असे महाराष्ट्र शासनाने मानून आपली शक्ती त्यामागे उभी केली पाहिजे. इतर राज्ये तेच करतात. प्रसंगी केंदाला धमक्याही देतात.

सुधाकर डोईफोडे

सचिव, मरेसं समिती आणि सदस्य ; रेल्वे उपभोक्त समिती द. म. रेल्वे.

 
</text>
</doc>
