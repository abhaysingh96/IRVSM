<doc>
<docno>1019299.cms.txt</docno>
<text>
 
महामुंबई
...तर शहीद जवानाच्या कुटुंबियांच्या हस्ते सवोर्त्कृष्ट खेळाडूचा गौरव करा!
[ Saturday, February 12, 2005  09:38:19 pm]


म. टा. प्रतिनिधी

मुंबई : केवळ क्रिकेट सामनेच नव्हे, तर पाकिस्तानशी कोणत्याही क्षेत्रात कसल्याही प्रकारचे संबंध ठेवू नये या आपल्या मताचा शिवसेना नेते उद्धव ठाकरे यांनी पुनरुच्चार केला आहे. याउपर जर क्रिकेट सामने भारतात खेळवले गेलेच, तर सीमेवर लढताना मारल्या गेलेल्या जवानाच्या कुटुंबियांच्या हस्ते सवोर्त्तम खेळाडूला गौरविण्यात यावे अशी सूचनाही त्यांनी केली आहे.

बोरिवलीच्या भगवती रुग्णालयाच्या शारीरिक अपघात दक्षता विभागाच्या उद्घाटनप्रसंगी प्रमुख पाहुणे या नात्याने श्ाी. ठाकरे बोलत होते. ते पुढे म्हणाले की, कोणी कितीही वल्गना केल्या तरी भारत आणि पाकिस्तान यांच्यात कायमच अप्रत्यक्ष लढा सुरू असतो ही वस्तुस्थिती आहे. त्यांनी केलेल्या हल्ल्यांत आपले हजारो जवान धारातिथीर् पडत आहेत हीही वस्तुस्थिती आहे. या पार्श्वभूमीवर भारताच्या भुमीत पाकिस्तानबरोबर सामने होताच कामा नयेत, आणि झाले तर शहीदपत्नींच्या हस्ते खेळाडूंना गौरवले जावे.

सगळ्यांच्याच स्वप्नात मुंबई एखाद्या ड्रीमगर्लसारखी येते, पण तिचा विकास व्हावा असे कितीजणांना वाटते असा प्रश्ान् करून ते म्हणाले की, मुंबई ही बजबजपुरी झाली असून मुंबईचे वाटोळे होऊ नये म्हणून तरी सर्व पक्षांनी एकत्र येऊन विचारविनिमय केला पाहिजे. या मुंबईत विषारी दारू पिऊन माणसे मरतात आणि दूषित पाणी पिऊनही ती दगावतात. रोजच्या रोज माणसांचे लोंढे इथे येतच आहेत, त्यांना पोसणार कोण अशी विचारणा त्यांनी केली.

झोपडपट्ट्यांच्या पाडण्यावरून आता काँग्रेस व राष्ट्रवादीत मतभेद सुरू झाले आहेत याचा उल्लेख करून ते म्हणाले की, सध्याचे आघाडी सरकार हे दिलेला शब्द न पाळणारे सरकार आहे, शिवसेना-भाजप युतीने मात्र वचन पाळणे कायमच महत्त्वाचे मानले आहे.

यावेळी महापौर महादेव देवळे, उपमहापौर दिलीप पटेल, आमदार गोपाळ शेट्टी व दीपक सावंत, महापालिकेतील शिवसेनेचे सभागृह नेते प्रभाकर शिंदे, महापालिका अतिरिक्त आयुक्त विजयसिंह पाटणकर, शिवसेना विभागप्रमुख विनोद घोसाळकर हे उपस्थित होते. आमदार गजानन कितीर्कर यांनी रुग्णालयासाठी अत्यावश्यक असलेले 13 लाख रुपयांचे सोनोग्राफी मशीन आमदार फंडाच्या रकमेतून उपलब्ध करून देण्याचे आश्वासन यावेळी दिले.

 
</text>
</doc>
