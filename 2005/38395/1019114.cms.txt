<doc>
<docno>1019114.cms.txt</docno>
<text>
 
संवाद
मुंबईचे शांघाय की हौंगकौंग
[ Saturday, February 12, 2005  04:40:55 pm]


... खरे तर राज्यर्कत्यांनाही मुंबईचे शांघाय झालेले नको आहे. कारण तसे झाले, तर राजधानीतील कामगार संस्कृती जिवंत राहील. ते कुणालाच परवडणारे नाही. म्हणून राज्यर्कत्यांना बिल्डर्स आणि व्यापाऱ्यांच्या साथीने मुंबईचे हाँगकाँग-सिंगापूर बनवायचे असावे...

मुंबईविषयी सध्या दररोज वेगवेगळ्या बातम्या वाचायला मिळतात. त्यामुळे मन कधी आनंदित होतं, तर कधी भयशंकित. अनेकदा एकाच वेळी परस्परविरोधी मनोवृत्तीच्या बातम्या ऐकायला मिळतात आणि मनात भावनांचा गुंता आणि डोक्यात विचारांचे काहूर, अशी स्थिती होते. मुंबईचे नक्की काय होणार आहे, हा प्रश्न भुंग्यासारखा घोंघावू लागतो आणि या उद्यमनगरीच्या अगतिकतेमुळे मन कष्टीही होते. असे म्हणतात की, रूह्वद्वड्ढड्डद्ब द्बह्य ड्ड ह्यद्धद्गद्यह्लद्गह्म द्घश्ाह्म ड्डद्यद्य ड्डठ्ठस्त्र द्धश्ाद्वद्ग ह्लश्ा ठ्ठश्ाठ्ठद्ग. सध्या मुंबईचे ' राजकारण ' करण्यात राज्यकतेर् आणि अन्य राजकारणी ज्या पद्धतीने गुंतली आहेत, ती पाहता हे शहर यापैकी कुणाचेच ' घर ' नाही, याची खात्री पटते. कारण आपल्या ' घरा ' चेच वासे काढायला कुणी तयार होणार नाही. पण राज्यकतेर् असे वागतात कारण त्यांच्या दृष्टीने मुंबई ही ' वसाहत ' आहे. ब्रिटिशांनी दीडशे वषेर् भारताकडे ' वसाहत ' म्हणून पाहिले आणि या देशाची लूट करुन स्वत:च्या देशात सोने पिकवले. सध्याचे राज्यकतेर् मुंबईचे तेच करत आहेत.

हे सारे विचारचक्र डोक्यात फिरायला लागून नंतर कम्प्युटरवर उतरू लागण्याचे कारण मुंबईत अनधिकृत झोपडपट्ट्यांच्या उच्चाटनाची मोहीम मूळ धरू लागली असतानाच राज्याच्या सत्तेत भागीदार असलेल्या राष्ट्रवादी काँग्रेसने तिला ऐनवेळी अपशकुन केला आणि दुसऱ्या बाजूला वरळीतील बीडीडी चाळींच्या जागेवर नवी टाऊनशिप उभारण्याची योजना पुढे आली. त्याच वेळी मुख्यमंत्री विलासराव देशमुख खरेखुरे शांघाय ' याचि देही याचि डोळा ' पाहण्यासाठी जाणार असल्याचे कळले.

हे सगळे काय चालले आहे ? मुंबईचे खरेच शांघाय करायचे असेल, तर ती स्वच्छ आणि टोलेजंग करायला हवी, हे खरेच. पण शांघायचे व्यवच्छेदक लक्षण त्या शहरातील टोलेजंग व्यापारी इमारती हे नसून तिथले उत्पादक कारखाने आणि कारखान्यांत राबणारे मजूर हे आहे. शांघाय हे शहर संपत्ती निर्माण करते. ही संपत्ती श्रमातून निर्माण होते. जर शांघाय करायचे, तर उद्योगांची व्याप्ती वाढायला हवी. इथे मुंबईत दृश्य असे की, कारखाने आणि गिरण्या बंद पडून तिथे व्यापारी संकुले, मोठाले मॉल्स आणि उच्चभ्रूंच्या इमारती उभ्या राहू लागल्या. लालबाग, परळ भागातील चाळसंस्कृती लयाला जाऊ लागल्यानंतर कामगार संस्कृतीचे दर्शन घडवणारी एकमेव वस्ती म्हणजे बीडीडी चाळी. त्या चाळी पाडून तिथे नवी टाऊनशिप उभारण्याची योजना नक्की काय आहे, ते आधी जनतेसमोर यायला हवे. ही नवी टाऊनशिप म्हणजे नवे लोखंडवाला किंवा हिरानंदानी असेल, तर ती शहराच्या नागरी सुखसोयींवरची आणखी एक आपत्ती ठरेल.

बीडीडी चाळींना जुना इतिहास असल्यामुळे त्या टिकाव्यात, असे नव्हे. तशीच मागणी करायची, तर अश्मयुगातच जगावे लागेल. नव्याचे स्वागत करताना कालबाह्य जुन्या गोष्टींना विसरायलाच हवे. ' जुने जाऊ द्या मरणालागुनि.. ', असे केशवसुतांनी म्हटले. त्याप्रमाणे बीडीडी चाळी कालबाह्य ठरल्या असतील, तर त्या तोडून तिथल्या रहिवाशांना नव्या सुसज्ज इमारती मिळायलाच हव्यात. त्यातून उरलेल्या जागेवर टाऊनशिप येणार असेल, तर त्यात उत्पादकता वाढवणाऱ्या गोष्टी येणार की केवळ पैशाच्या मोबदल्यात धनिकांचे चोचले पुरवणारे पब आणि बोलिंग अॅलीज् व डिस्कोथेक, याचा खुलासा आधी व्हायला हवा.

जे बीडीडी चाळींचे, तेच झोपडपट्ट्या हटवून उपलब्ध झालेल्या जमिनींचे. अनधिकृत झोपडपट्ट्या उठवणे ही सरकारची जबाबदारीच आहे. मुळात सरकारी जमिनीवर अतिक्रमण होऊ देणे, ही सरकारी यंत्रणांची अकार्यक्षमता. ती जोपासण्याचे काम राजकारणातील मंडळी करतात. तेच लोक झोपड्या उठवताना बुलडोझरसमोर सत्याग्रह करण्याच्या धमक्याही देतात.

बेकायदा झोपड्या बांधून सरकारी जमिनीवर अतिक्रमण करणे, हा जर गुन्हा असेल, तर त्याला अभय देऊन त्यावरच्या कारवायांना अडथळे आणणे, हा सुद्धा गुन्हाच. तो करणाऱ्या राजकारण्यांविरुद्धही कारवाई व्हायला हवी. पण ते शक्य नाही, कारण त्यात सरकारमध्ये सामील असलेल्या पक्षांचे नेतेच गुंतलेले आहेत. उपमुख्यमंत्री आरआर पाटील राष्ट्रवादी काँग्रेसचे. तेच गृहखात्याचे प्रमुख असल्याने झोपड्या उठवण्याच्या कामात त्यांची कामगिरी महत्त्वाची. ते स्वत:ही उत्साहाने या मोहिमेत उतरले असताना त्यांच्याच पक्षाचे प्रवक्ते वसंत चव्हाण साक्षात् शरद पवारांचा हवाला देऊन मोहिमेला विरोध करू लागले. तिकडे विलासरावांच्या काँग्रेसचे खासदारच आपापल्या मतदारसंघातील सफाई मोहिमेविरुद्ध उभे ठाकू लागले. अशा वेळी कोणता सरकारी अधिकारी या कामात पुढाकार घेईल ? ही बाब राज्यर्कत्यांना समजत नाही, असे नव्हे. पण साऱ्यांचाच उद्योग जनतेच्या डोळ्यात धूळफेक करण्याचा. धुळीमुळे डोळे दुखू लागले व पापण्या मिटू लागल्या की, त्यांचेच खिसे कापण्यास हेच लोक पुढे सरसावण्यास सिद्ध आहेत. असो!

असे एक ना अनेक प्रश्न पिंगा घालतात. एकेकाळी मुंबईचे पॅरिस करण्याची भाषा राज्यकतेर् बोलत होते, हे अनेकांना स्मरत असेलच. मुंबईपासून पॅरिस कैक योजने दूरच राहिले. पण इथल्या खाड्या बुजून पर्यावरणाचे संतुलन मात्र कायमचे बिघडले. आता शांघायचे स्वप्न दाखवले जात आहे. खरे तर राज्यर्कत्यांनाही मुंबईचे शांघाय झालेले नको आहे. कारण तसे झाले, तर राज्याच्या राजधानीतील कामगार संस्कृती जिवंत राहील. ते कुणालाच परवडणारे नाही. म्हणून राज्यर्कत्यांना बिल्डर्स आणि व्यापाऱ्यांच्या साथीने मुंबईचे हाँगकाँग- सिंगापूर बनवायचे असावे. या शहरांमध्ये कामगार वस्त्या आणि गरीब नाहीत. तिथे कोणतेही उत्पादन होत नाही. चालतो, फक्त व्यापार आणि शहराच्या चाव्या केवळ व्यापाऱ्यांच्या हातात राहतात. अशी मुंबई व्हावी, हा डाव संयुक्त महाराष्ट्र होण्याच्या आधीच काहींच्या मनात होता. म्हणूनच तर मुंबई महाराष्ट्राला न मिळता ती केंदशासित राहावी, असे सक्रिय प्रयत्न झाले. ते तेव्हा फसले, तरी आता तोच डाव खेळला जात आहे. फरक इतकाच की, तेव्हा व्यापाऱ्यांना आणि बिल्डर्सना आपले खिसे फुगवण्याच्या कामात राज्य सरकारचा आणि राज्यर्कत्यांचा अडथळा जाणवत होता. आता राज्यकतेर्च त्यात आघाडीवर आहेत. मग केंदशासित प्रदेश कशाला हवा ?

मुंबई सर्वांचे केवळ आश्रयस्थान, ते आपले घर आहे, असे कुणालाच वाटत नाही, हेच खरे.

भारतकुमार राऊत

 
</text>
</doc>
