<doc>
<docno>1018765.cms.txt</docno>
<text>
 
देश-विदेश
मोहालीप्रकरणी ठाकरे यांची चौकशी
[ Saturday, February 12, 2005  12:01:58 am]


वृत्तसंस्था

मोहाली : पंजाब क्रिकेट असोसिएशनच्या स्टेडियमची खेळपट्टी उखडण्याचा प्रयत्न केल्याबद्दल दिल्ली शिवसेनेचे अध्यक्ष जय भगवान गोयल यांच्याविरुद्ध पंजाब पोलिसांनी खटला दाखल केला असून या प्रकारामागे शिवसेनाप्रमुख बाळासाहेब ठाकरे यांची चिथावणी आहे का, याचीही चौकशी केली जाणार आहे.

नवी दिल्लीतील फिरोजशहा कोटला मैदानाच्या खेळपट्टीचीही हीच गत करू, अशी धमकी दिल्लीतील भारतीय विद्याथीर् सेनेने दिली आहे. त्याचवेळी अहमदाबादमध्ये कसोटी होणार नसेल, तर एकदिवसीय लढत घेण्याचा नवा प्रस्ताव पुढे आला आहे.

मोहालीची खेळपट्टी खणण्याचा प्रयत्न शिवसैनिकांनी केल्यामुळे भारत तसेच पाकिस्तान क्रिकेट वर्तुळात एकच खळबळ उडाली असून बऱ्याच वर्षांनी होणारा हा दौरा व्यवस्थित पार पडतोय की नाही, असे प्रश्ान्चिन्ह उभे राहिले आहे. या पार्श्वभूमीवर गुरुवारी रात्री सहा शिवसैनिकांना अटक करण्यात आली. जय भगवान गोयल यांनीच शिवसैनिकांना खेळपट्टीची नासधूस करण्यासाठी पाठवल्याचे आढळून आले आहे.

या प्रकरणात ठाकरे यांची काय भूमिका होती, हे तपासून पाहिले जात आहे. ठाकरे यांच्यावर खटला भरला जाणार का, या प्रश्ानवर लुधियानाचे पोलिस उप महानिरीक्षक पराग जैन म्हणाले , ' आतापर्यंत या प्रकरणात गुंतलेल्यांवर कारवाई करण्यात आली असून पुढील तपासात ठाकरे यांचाही यात हात असल्याचे आढळून आल्यास त्यांच्यावरही कारवाई करण्यात येईल. शेवटी सुरक्षेचा प्रश्ान् महत्त्वाचा आहे '.

खेळपट्टी उद्ध्वस्त करण्याची योजना गोयल यांनी दिल्लीत एक फेबुवारीला आखली होती. हरयाणाचे रहिवासी असलेले हे शिवसैनिक बसने मोहालीत आले आणि नंतर रिक्षा पकडून त्यांनी स्टेडियममध्ये प्रवेश केला. स्टेडियमबाहेर त्यांनी घोषणा दिल्या नाहीत. पण लोखंडी सळ्यांनी खेळपट्टीची नासधूस सुरू केल्यानंतर त्यांनी घोषणा दिल्या.

गोयल यांचा हा प्रसिद्धी मिळवण्याचा स्टंट असण्याचीही शक्यता आहे. मोहालाची घटना घडण्यापूवीर्च प्रसारमाध्यमांसमोर पाकिस्तानला भारत भूमीत पाय ठेवू देणार नाही, अशीच घोषणा करून त्यांनी प्रसिद्धी मिळवण्यास सुरुवात केली होती.

दिल्लीतील भारतीय विद्याथीर् सेनेने फिरोजशहा कोटला मैदानाची खेळपट्टी उखडून टाकण्याची धमकी दिली आहे. या मैदानावर भारत- पाकिस्तान एकदिवसीय सामना होणार आहे. सुुरुवातीला अहमदाबादमध्ये कसोटी खेळण्यास नकार देणाऱ्या पाकिस्तानने कसोटीऐेवजी येथे झटपट सामना खेळण्याची तयारी दाखवली आहे.

 
</text>
</doc>
