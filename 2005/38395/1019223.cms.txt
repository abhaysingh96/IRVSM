<doc>
<docno>1019223.cms.txt</docno>
<text>
 
महाराष्ट्र
राजवाडे संशोधन मंडळाला फक्त आथिर्क मदत नको
[ Saturday, February 12, 2005  08:32:17 pm]


संजय झेंडे

धुळे : शहराचे सांस्कृतिक वैभव असलेल्या राजवाडे संशोधन मंडळाच्या वास्तूस अलीकडेच 75 वषेर् पूर्ण झाली. अमृत महोत्सवी वर्षाचा शुभारंभ केंदीय कृषीमंत्री शरद पवार यांच्या उपस्थितीत नुकताच संपन्न झाला. राजवाडे संशोधन मंडळामार्फत संशोधनाचे विविध प्रकल्प राबविण्याचा मानस यावेळी व्यक्त करण्यात आला. त्यासाठी सरकारकडून दोन कोटी रुपये मिळवून देण्याकरिता पवार यांनी मदत करावी, अशी अपेक्षा मंडळाच्या कार्याध्यक्षांनी या समारंभात व्यक्त केली होती. या आथिर्क मदतीच्या मागणीवरुन मंडळाच्या विद्यमान कार्यकारिणीच्या संशोधन दृष्टीची, क्षमतेची आणि वकुबाची चर्चा सुरू झाली आहे.

मंडळाच्या विद्यमान कार्यकारिणीतील 15 व्यक्तींपैकी किती जणांचा संशोधनाशी थेट संबंध आहे ? मंडळाचे उद्देश, ध्येय, इतिहासाचार्य राजवाडे यांचे परिश्रम, त्यांचे संशोधन क्षेत्रातील योगदान याविषयी यापैकी किती जणांना माहिती आहे ? निर्धन राजवाड्यांनी खस्ता खाऊन, देशभर पायपीट करून जे साध्य केले, ते भक्कम आथिर्क पाठबळ असताना मंडळाला का शक्य झाले नाही ? किंबहुना राजवाड्यांनीच संकलित केलेल्या मराठ्यांच्या इतिहासाच्या साधनांचे वा अन्य साहित्याचे पुनर्मुदण करून मंडळाने पूवीर्च्याच शिदोरीवर वाटचाल सुरु ठेवली, असे विविध प्रश्न आणि आक्षेप लोकांमध्ये आहेत.

मंडळाला आथिर्क मदतीपेक्षाही संशोधकांच्या नव्या फळीची, व्यापक दृष्टीची आणि मराठी साहित्य, भाषा, इतिहास यामध्ये रस असलेल्या पदाधिकाऱ्यांची आवश्यकता आहे. या आघाडीवर मंडळाने भरीव काम दाखविले तर, आथिर्क सहाय्याअभावी प्रकल्प रखडले असे होणार नाही. समाजातील दानशूर व्यक्ती, संस्था आणि शासन अशा संस्थांच्या पाठीमागे खंबीरपणे उभे राहतात, असा अनुभव आहे.

कै. भा. वा. भटांनी दूरदृष्टीने राजवाडे सहकारी बँकेची स्थापना केली आणि बँकेच्या नफ्यातील विशिष्ट रक्कम दरवषीर् मंडळास मिळण्याची तरतूद केली. सध्या मंडळ आणि बँक यांच्यात समन्वयाचा अभाव असल्यामुळे हा हमखास स्त्रोत बंद झाला आहे. पण आतापर्यंत मंडळाला आथिर्क सहाय्य मिळालेले आहे. मात्र खान्देशातील दुर्लक्षित इतिहासाचे पान उघडण्याचे तर बाजूलाच राहिले ; ज्यांच्यामुळे धुळ्याला प्रतिष्ठा मिळाली, त्या इतिहासाचार्य राजवाड्यांबद्दल एखादे पुस्तकही मंडळ प्रकाशित करू शकले नाही.

अशा मंडळींकडून आदिवासी संस्कृतिचे परिपूर्ण दालन तयार होईल कसे ? त्यासाठी दीड दोनशे किमीवर सातपुडा पर्वताच्या कुशीत वसलेल्या आदिवासींच्या पाड्यांमध्ये जावे लागेल. आदिवासी वापरत असलेल्या वस्तू खरेदी करुन आणणे शक्य होईलही आणि आदिवासी वस्तू संग्रहालय तयारदेखील होईल. आदिवासी संस्कृती दालन निर्माण करावयाचे असेल तर, आदिवासींची संस्कृति समजावून घेण्यासाठी त्यांच्याशी संवाद साधावा लागेल, त्यांच्याशी समरस व्हावे लागेल. त्यासाठी स्वत:च्या कोषातून बाहेर पडावे लागेल. एवढी संशोधनाची आस असलेली मंडळी आज मंडळात दुमिर्ळ झाली आहे.

 
</text>
</doc>
