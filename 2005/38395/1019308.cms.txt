<doc>
<docno>1019308.cms.txt</docno>
<text>
 
विज्ञान-तंत्रज्ञान
मंगळावर जीवन फुलवू या!
[ Saturday, February 12, 2005  09:44:38 pm]


मंगळवार उष्ण वायू सोडून ' गॅस चेंबर ' तयार करण्याची कल्पना यापूवीर्ही मांडण्यात आली होती. पण आता ' नासा ' ने त्याचं प्रॅक्टिकल मॉडेल कम्प्युटरवर तयार केलंय. ' ंजर्नल्स ऑफ जिओफिजिकल रिसर्च प्लॅनेट्स ' मध्ये हा प्रबंध प्रसिद्ध झाला आहे.

पृथ्वीचं तापमान झपाट्यानं वाढत असल्यामुळं जगभरातले शास्त्रज्ञ चिंतेत असतानाच ' नासा ' तल्या काही शास्त्रज्ञांनी मात्र आता मंगळाचंही तापमान ' वाढवून ' तिथं जीवसृष्टी निर्माण करण्याची टूम काढलीय.

भूतकाळात मंगळ आजच्या इतका थंड नव्हता. पाण्याचे ओहोळ सहज वाहू शकतील इतकी ऊर्जा त्याच्याकडे नक्कीच होती, असं ' नासा ' च्या स्पिरीट आणि अपॉर्च्युनिटी या यानांनी सिद्ध केलं आहे. या पाण्यामुळे कधीतरी तिथं जीवन निर्माण झालं असेल, अशी आशा शास्त्रज्ञांना आहे. मंगळ सध्या गोठलेल्या अवस्थेत असला, तरी या जीवांचं अस्तित्व गोठलेल्या अवस्थेत का असेना असेलच, याची खात्री त्यांना आहे. त्यामुळेच मंगळाला कृत्रिम उष्णता पुरवून तिथं नव्यानं जीवन फुलवता येईल, अशी कल्पना त्यांनी मांडली आहे.

पृथ्वीवासीयांचं जीवन धोक्यात आणणारा कार्बन डायऑक्साइड मंगळावर विपुल प्रमाणात आहे. पण केवळ मंगळाचं वातावरण अतिशय पातळ असल्याने तो थंड अवस्थेत आहे. पण मंगळ खरोखरच जीवन निर्माण करण्यासाठी उपयुक्त आहे का, या प्रश्नाचं उत्तर अद्याप मिळालेलं नाही. याचं कारण आहे, तिथं असलेली धूळ आणि फक्त धूळ.

दोन अब्ज वर्षांपासून ' गपगार ' असलेला हा प्रदेश खरोखरच पृथ्वीसारखा होऊ शकेल का, शंकाच आहे. मंगळवार उष्ण वायू सोडून ' गॅस चेंबर ' तयार करण्याची कल्पना यापूवीर्ही मांडण्यात आली होती. पण आता ' नासा ' ने त्याचं प्रॅक्टिकल मॉडेल कम्प्युटरवर तयार केलंय. ' ंजर्नल्स ऑफ जिओफिजिकल रिसर्च प्लॅनेट्स ' मध्ये हा प्रबंध प्रसिद्ध झाला आहे.

मंगळाचा थंडपणा दूर करण्यासाठी कार्बन डायऑक्साइडपेक्षा दहा हजार पट क्षमतेचा वायू आवश्यक आहे. ही क्षमता ऑक्टाफ्लुअरोप्रोपेन (सी 3 एफ 8) नावाच्या वायूत आढळली आहे. त्याचा वापर करून मंगळाला उष्णता पुरवण्याची प्रक्रिया सुरू करता येऊ शकते, असा शास्त्रज्ञांचा दावा आहे. मात्र, त्याचा अन्य काही वायूंबरोबरही संयोग करावा लागेल. दहा लाख लिटर वायूमध्ये या संयोगाचे 300 कण एकत्र केल्यास अपेक्षित असलेला ' ग्रीन हाऊस इफेक्ट ' साधता येईल. त्यानंतर मंगळ पूवीर्प्रमाणे नद्या, समुदांनी वाहू लागेल, असे कल्पनाचित्र तयार करण्यात आले आहे.

अर्थात, ही काल्पनिक बाब पूर्णत्वास जाण्यासाठी हजारो वर्षं लागतील. शिवाय हा वायू पृथ्वीवरून वाहून नेणं अशक्य आहे. त्याचं उत्पादन तिथंच करावं लागेल. त्यामुळे मंगळावर सूर्यकिरणांचा प्रखर मारा करणे, तिथली धूळ शोषून घेणे आणि त्याच्याभोवती प्रचंड आकाराचे आरसे लावणे असेही काही पर्याय सुचवण्यात आले आहेत.

किरण तारे

 
</text>
</doc>
