<doc>
<docno>1018772.cms.txt</docno>
<text>
 
महामुंबई
forget इंग्लिश...लर्न इंग्लिशेस्!
[ Saturday, February 12, 2005  12:04:56 am]


राजीव काळे

मुंबई : इंग्रजी डिक्शनऱ्यांमधील बायबल मानल्या जाणाऱ्या ऑक्सफर्ड डिक्शनरीची सातवी आवृत्ती येत्या बुधवारी प्रकाशित होत असून भाषाव्यवहाराच्या जागतिकीकरणाला अनुसरून फगेर्ट इंग्लिश... लर्न इंग्लिशेस् असा मंत्र देत ही आवृत्ती लोकांपर्यंत पोचणार आहे...

गेल्या काही वर्षांत ऑक्सफर्ड डिक्शनरीत विविध देशांतील, विविध भाषांतील शब्दांनी स्थान मिळवले. ' बंदोबस्त ', ' बनिया ', ' जंगली ' असे अगदी भारतीय मातीत रुजलेले शब्द ऑक्सफर्डमध्ये प्रवेश मिळवते झाले. सातव्या आवृत्तीत असे शब्द तर आहेतच, पण त्याचबरोबर वेगवेगळ्या वाटांवरच्या शब्दांची वेचणही ऑक्सफर्डर्कत्यांनी केली आहे. या वाटा अगदी खऱ्याखुऱ्या रस्त्यांवरल्या आहेत तसेच वेबजगतातल्याही आहेत. झगमगत्या फॅशनदेशीच्या आहेत आणि पैशांचा छनछनाट असलेल्या कॉपोर्रेट र्वल्डमधल्याही आहेत.

वेबिओग्राफी (वेबसाइट्सची यादी), टेकी ( कम्प्युटरतज्ज्ञ), डॉटकॉम्म (इंटरनेट व्यापार), कम्प्युटरेट (कम्प्युटरसाक्षर), आयसीटी (इन्फॉमेर्शन अँड कम्युनिकेशन टेक्नॉलॉजी) हे आणि वेबजगतातील असे अनेक शब्द आज बोलण्यात अगदी सर्रास वापरले जातात. कॉपी, डाउनलोड, अपग्रेड हे तर अगदी परवलीचे शब्द. यातले काहीच माहिती नसणाऱ्यांसाठी याच ' लँग्वेज ' मध्ये शालजोडीतले देणारा शब्द म्हणजे ' न्यू बी '! या भाषेवर अद्याप ऑक्सफर्डची मोहोर उमटली नव्हती. मात्र, सातव्या आवृत्तीने ते काम केले आहे. कॉपोर्रट जगतात रुढ असलेले कस्टमर बेस, बी टू बी (बिझनेस टू बिझनेस), इंडस्ट्रीयल स्ट्रेंथ असे शब्दही आता या डिक्शनरीत दिसतील.

रँपवर कॅटवॉक करणाऱ्या फॅशन जगतातील शब्दांनीही या निमित्ताने झगमगत्या रँपवरून थेट डिक्शनरीत पाऊल टाकले आहे. टँकिनी, काँबॅट, हिप-हगर्स ही त्यातील काही उदाहरणे! चित्रपटक्षेत्राशी संबंधित शब्दांनाही ' ऑक्सफर्ड ' ने आपलेसे केले असून महत्त्वाचे म्हणजे मुंबईतल्या मायानगरीचे झालेले ' बॉलिवुड ' असे बारसेही या डिक्शनरीने उचलून धरले आहे.

 
</text>
</doc>
