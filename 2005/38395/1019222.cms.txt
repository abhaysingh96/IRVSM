<doc>
<docno>1019222.cms.txt</docno>
<text>
 
खास बात
स्वप्न बंद दरवाजाचे!
[ Saturday, February 12, 2005  08:30:54 pm]


मुंबईसाठी स्वतंत्र रेल्वे विकास महामंडळ स्थापन होऊनही लोकल प्रवाशांना एवढ्या वर्षात काहीच दिलासा का मिळालेला नाही ?

आपल्या आक्षेपात काहीसं तथ्य आहे. त्याचं महत्त्वाचं कारण म्हणजे या महामंडळामार्फत विविध प्रकल्प सुरू असले, तरी त्याचा दृश्य लाभ अजूनही प्रवाशांपर्यंत पोहोचलेला नाही. त्यामुळे महामंडळाचं अस्तित्व न जाणवणं स्वाभाविक आहे. पण यापूवीर् मुंबईसाठी आखण्यात आलेल्या प्रकल्पांकरिता होणाऱ्या वाषिर्क गुंतवणुकीत आता खूपच वाढ झाली आहे. हजारो कोटी रुपयांच्या प्रकल्पांवर यापूवीर् तुटपुंज्या तरतुदीमुळे प्रगती होऊ शकत नव्हती. त्यामुळे महामंडळापुढचं पहिलं आव्हान हे निधी उपलब्ध करण्याचं होतं. त्यासाठी जागतिक बँकेबरोबर करार करून 50 टक्के निधी त्यांच्याकडील कर्जातून उपलब्ध होईल, याची व्यवस्था करण्यात आली. 2002 मध्ये तसा करार झाला. 2003-04 मध्ये त्यास मंजुरी मिळाली. 3125 कोटी रुपयांच्या प्रकल्पांसाठी पाच वर्षांकरीता कर्ज घेण्याचं निश्चित झालं. या प्रकल्पाचा पहिला टप्पा 2008 साली पूर्ण होणार असून आतापर्यंतचं काम समाधानकारक झालं आहे. जोपर्यंत लाईन्स वाढत नाहीत, तोपर्यंत वाढीव क्षमता निर्माण करूनही त्यांचा वापर होऊ शकणार नाही.

यातले अनेक प्रकल्प तर पूवीर्पासून सुरू असलेलेच आहेत. मग नक्की या प्रकल्पांच्या कामांची सद्य स्थिती काय आहे ?

मध्य आणि पश्चिम रेल्वेवर जास्त गाड्या धावाव्यात आणि लोकांचा प्रवास सुखकर व्हावा, हा या प्रकल्पांचा उद्देश आहे. रेल्वे रुळांची संख्या वाढल्याशिवाय जास्त गाड्या चालवणं शक्य होणार नाही. त्यासाठी कुर्ला-ठाणे दरम्यान पाचवी आणि सहावी लाइन टाकण्याचा प्रकल्प आहे. बोरिवली ते विरार आणखी दोन लाइन्स वाढवण्यात येणार आहेत. वसई- भाईंदर मार्च 2006 पर्यंत काम होईल आणि ठाणे-भांडुपचं काम मार्च 2006 पर्यंत पूर्ण होऊ शकेल. भांडुप ते कुर्ला वाढीव लाइन्सचं काम डिसेंबर 2006 पर्यंत होईल.

पण यापूवीर् महामंडळ अस्तित्वात येण्याआधी सुमारे सात वर्षांपूवीर्च रेल्वेच्या वरिष्ठ अधिकाऱ्यांनी हा प्रकल्प दीड वर्षात पूर्ण करण्याची आमची तयारी आहे, असं सांगितलं होतं. मग एवढी वर्षं का लागली ?

प्रकल्पाआड येणाऱ्या लोकवस्तीचं पुनर्वसन झाल्यावर हा प्रकल्प आम्ही दीड ते दोन वर्षात पूर्ण करू शकतो, ही वस्तुस्थिती आहे. कुर्ला- ठाणे दरम्यान तुम्हाला सध्या जे काही दिसतंय, ते काहीच काम नाही. पुनर्वसन झाल्यावरच खऱ्या कामाला सुरुवात होऊ शकते. आज तर तिथून सामग्री हलविण्यासाठीही पुरेशी जागा मिळत नाही. गेले सहा महिने इथं काहीच काम झालेलं नाही.

आतापर्यंत किती प्रकल्पबाधितांचं पुनर्वसन झालं आहे ?

विविध प्रकल्पांसाठी 15 हजार 200 कुटुंबांचं पुनर्वसन करण्याची गरज पडणार होती. त्यापैकी 10 हजार 600 कुटुंबांचं पुनर्वसन झालं आहे. मात्र त्यापैकी 6 हजार कुटुंबं संक्रमण शिबिरांमध्ये आहेत. त्यांच्यासाठी तसंच उरलेल्या 5 हजार कुटुंबांसाठी आता एमएमआरडीएकडून घरं बांधून तयार आहेत. इमारती पूर्ण झाल्याचं सटिर्फिकेट तसंच इतर काही औपचारिकता उरल्या आहेत. त्या उरलेल्या काही महिन्यात होतील व मार्च पासून काम सुरू होईल, असा अंदाज आहे.

कुर्ला-ठाणे मार्गात अडसर ठरलेल्या इमारतींचे काय ?

इमारतींच्या मालकास रेल्वेने भरपाई दिली होती. पण रहिवाशांना त्यांची आहे तेवढी जागा हवी होती. आता ते वाढीव जागेसाठी रक्कम भरायला तयार झाल्याने प्रश्न सुटला आहे.

यापूवीर्च्या अहवालांमध्ये लोकलगाड्यांमध्ये बसून प्रवास शक्य असल्याचं स्वप्न दाखवलं गेलं होतं. हे नवे मार्ग झाले की, लोकलप्रवाशांचे हाल संपतील का ?

तेवढं नक्कीच पुरेसं नाही. सध्याच्या 2076 फेऱ्यांमध्ये 514 फेऱ्यांची वाढ करण्याचं उद्दिष्ट आहे. त्यासाठी हे प्रकल्प पूर्ण व्हावे लागतीलच, पण नव्या गाड्याही (रेक्स - 9 डब्यांची गाडी) आणाव्या लागतील. नव्या लाइन्समध्ये छत्रपती शिवाजी टमिर्नस ते कल्याण या संपूर्ण पट्ट्यात आणखी दोन लाइन्स टाकण्याची योजना आहे. मुंबई सेन्ट्रल ते बोरिवलीदरम्यान आणखी दोन लाइन्स टाकण्याचा प्रस्ताव आहे. ठाणे ते दिवा आणि छत्रपती शिवाजी टमिर्नस ते कुर्लादरम्यान आणखी दोन लाइन्स टाकण्याचं काम दुसऱ्या टप्प्यात समाविष्ट आहे. दुसऱ्या टप्प्यात अंधेरी-गोरेगाव हा टप्पा कमालीच्या गदीर्चा असल्याने त्यादरम्यान आणखी दोन वाढीव लाइन्स टाकल्यावर तिथे आठ लाइन्स होतील. दुसऱ्या टप्प्यासाठीही आताच तरतूद करून पुनर्वसनाचं काम हाती घ्यावं, असं आमचं मत आहे. दुसरा टप्पा 2012 पर्यंत पूर्ण होणं अपेक्षित आहे. ही सगळी कामं झाल्यावर लोकलचा प्रवास नक्कीच सुसह्य होईल. आज गदीर्मुळे लोकलचा दरवाजा बंद करणं जराही शक्य होत नाही. माणसं नुसती बाहेर ओसंडून वाहत असतात. लोकलचा दरवाजा बंद करता आला पाहिजे, हे माझं स्वप्न आहे. ते नक्कीच प्रत्यक्षात येईल. त्यामुळेच तर नव्या गाड्यांमध्ये आम्ही एसी कोचचा बदल करण्यासाठीही तरतूद करून ठेवली आहे.

या नव्या गाड्या कधी येणार, त्या कशा असतील ?

नव्या गाड्यांना तीन फेजची मोटर असल्यामुळे त्या कमीत कमी वीज वापरून चालू शकतील. त्यामुळे त्या चालवणं स्वस्त ठरेल. त्यांचं सस्पेन्शन चांगलं असल्यामुळे गचके बसणार नाहीत. खिडक्या मोठ्या असतील. हवा खेळती राहील. उभं राहणाऱ्या प्रवाशांनाही दिसू शकेल. वरच्या भागात ब्लोअर असल्यामुळे हवा कोंडून राहणार नाही. आम्ही संपूर्ण रेक्स बाहेरून आयात केले असते, तर त्यास 60 कोटी रुपये खर्च आला असता. त्याऐवजी आम्ही केवळ इलेक्ट्रिकल सामग्री बाहेरून आयात केली असून डब्यांचं डिझाईन इथेच तयार केलं आहे. त्यामुळे हे 19 कोटी रुपयांत शक्य झालं. रेक्सखरेदीत उशीर झाला, हे आम्ही मान्य करतो. सुरुवातीस ज्या निविदा काढण्यात आल्या, त्यात एकाच कंपनीचा प्रतिसाद मिळाला व त्यांची किंमत साडेतीन पटीने अधिक होती. अखेर अटी-शतीर्ंमध्ये बदल केल्यावर प्रतिसाद मिळाला. डब्यांसाठी स्टेनलेस स्टीलचा वापर सुरू झाला असून नवीन डिझाईनचे पहिले तीन डबे लवकरच पश्चिम रेल्वेवर प्रवाशांच्या आवडीचा अंदाज घेण्यासाठी धावू लागतील. त्यात दोन-दोन सीट तसंच तीन-तीन सीट असे दोन्ही पर्याय ठेवण्यात आले आहेत.

दोन गाड्यांमधलं अंतर तीन मिनिटांवरून कमी करण्याचाही विचार होणार का ?

सध्या तरी ते शक्य दिसत नाही. कारण त्यासाठी सिग्नलयंत्रणा बदलावी लागेल. सध्या 375 मीटरवर एकेक सिग्नल आहे. त्याऐवजी मोटरमनच्या केबिनमध्येच वेळोवेळी सिग्नल देणारी ऑटोमॅटिक ट्रेन मॅनेजमेन्ट सिस्टिम बसवावी लागेल. त्याकरिता 2 हजार कोटी रुपयांची गरज आहे. त्यास महाराष्ट्र सरकार सध्या तरी राजी नाही. त्यामुळे हे सध्या शक्य नाही.

संपूर्ण मुंबईच्या रेल्वे यंत्रणेचा कारभार महामंडळासारख्या एकाच एजन्सीच्या छत्राखाली का आणत नाहीत ?

2012 नंतर तसं होऊ शकेल. केवळ तेवढ्याने परिस्थिती सुधारणार नाही. लोकलगाड्यांसाठी वेगळ्या लाइन्स असतील, तरच त्यांचा कारभार स्वतंत्र राहू शकतो व तोच प्रयत्न आम्ही करीत आहोत. पण उपनगरी सेवेची जबाबदारी नक्की रेल्वे मंत्रालयाने घ्यावी की नागरी वाहतूक मंत्रालयाने, यावरून मतभेद आहेत. त्यामुळे उपनगरी रेल्वेचा वेगळा विचार केला जात नाही.

मेट्रो, स्कायबस हे पर्याय असावेत का ?

एमयूटीपीअंतर्गत आपण आणखी दोन कॉरिडॉरची सोय करू. पण लोकसंख्येची वाढ पाहता त्याला आणखी तीन कॉरिडॉरची जोड देण्याची गरज आहे. सध्या त्यासाठी जागा उपलब्ध नाही. त्यामुळे ते दुसऱ्या एजन्सीकडून यायला हवेत. मेट्रो, स्कायबस त्याला जोड देऊ शकतील.

 
</text>
</doc>
