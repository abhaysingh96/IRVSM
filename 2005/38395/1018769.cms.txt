<doc>
<docno>1018769.cms.txt</docno>
<text>
 
देश-विदेश
गोविंदा आला अनाचून गेला
[ Saturday, February 12, 2005  12:03:51 am]


प्रवीण मुळ्ये

पाटणा : सभेची वेळ दुपारी तीनची असली, तरी पाटण्याच्या रेनबो मैदानावर सकाळी 11 पासूनच गदीर्. दिवस निवडणुकांचे असले तरी प्रत्येकाच्या तोंडी चर्चा हिंदी चित्रपटांची आणि त्यातही खास ' त्याची '! ' तो ' काय बोलतो यापेक्षा ' तो ' दिसतो कसा , ' तो ' चालतो कसा याबद्दलच गदीर्ला उत्सुकता होती... ' हिरो नंबर वन ' चा नेता झालेल्या या ' विरारच्या छोकऱ्या ' ची एक झलक पाहाण्यासाठी अवघे पाटणा शहरच शुक्रवारी रस्त्यावर उतरले होते.

काँग्रेस उमेदवाराच्या प्रचारासाठी गोविंदा येणार असला तरी त्याच्या ग्लॅमरने सभास्थात सर्वपक्षीय झाले होते. दुपारी तीनला ' चीची ' प्रचारमोहिमेचा नारळ फोडणार होता. पण त्याच्या लेटमार्क सवयीमुळे कार्यर्कत्यांना मुहूर्त दोन तास पुढे ढकलावा लागला. भर उन्हात गदीर्ला थोपवून धरण्या-साठी नेत्यांची भाषणबाजी सुरू होती. पण ' अब तो आजा ' म्हणत गदीर्च्या नजरा खिळल्या होत्या, उलट दिशेच्या प्रवेशद्वारावर. हातातील झेंड्यांची जागा घेतली होती ती कॅमेरे आणि ऑटोग्राफ बुकनी. अखेर प्रतीक्षा संपली आणि त्याची गाडी आल्याची खबर थडकली. लगेच सुरक्षाकवचाची पर्वा न करता गाडीभोवती चाहत्यांचा गराडा पडला. त्याला पाहण्यासाठी शाळेला बुट्टी मारून आलेल्या विद्यार्थ्यांपासून महिलांपर्यंत साऱ्यांचाच समावेश होता.

गाडीतून बाहेर पडणेच मुश्कील झाल्याने गोविंदाने गाडीच्या टपालाच व्यासपीठ बनवले. गदीर्च्या उत्साहापुढे भाषणबाजीला काट दिली आणि खास फिल्मी स्टायलीत गदीर्वर फ्लाइंग किसचा वर्षाव करीत अलगद काढता पायच घेतला. गदीर्ला आवरताना घामाघूम झालेल्या कार्यर्कत्याकडे ' गोविंदा तो कुछ न बोले ', अशी खंत प्रत्येकजण व्यक्त करीत होता. तरीही तो आपल्याकडे पाहून कसा हसला, त्याने आपल्याला कसा हात दाखवला, हे एकमेकांना सांगण्यात दिवस सार्थकी लागल्याचा भाव प्रत्येकाच्या चेहऱ्यावर विलसत होता...

 
</text>
</doc>
