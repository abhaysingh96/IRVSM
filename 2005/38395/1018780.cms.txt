<doc>
<docno>1018780.cms.txt</docno>
<text>
 
महामुंबई
बायोटेक्नॉलॉजी पार्क
[ Saturday, February 12, 2005  12:08:38 am]


म. टा. विशेष प्रतिनिधी

मुंबई : मुंबईत परळ येथे असलेल्या हाफकिन इन्स्टिट्यूटच्या आवारात बायोटेक्नॉलॉजी पार्क उभारण्याचा निर्णय राज्य सरकारने घेतला आहे. यासंबंधी चर्चा करण्यासाठी गुरुवारी मंत्रालयात झालेल्या बैठकीत ज्येष्ठ शास्त्रज्ञ आणि कौन्सिल फॉर सायंटिफिक अँड इंडस्ट्रियल रिसर्चचे महासंचालक रघुनाथ माशेलकर यांनी पार्क उभारणीबाबत मार्गदर्शन केले.

पार्कसाठी आवश्यक सर्व सोयी मुंबई-पुण्यात सहजतेने उपलब्ध आहेत. मुंबईतील विविध प्रकारच्या हॉस्पिटलांमुळे तसेच संशोधनासाठी लागणारे रुग्ण, टाटा इन्स्टिट्यूट ऑफ फंडामेंटल रिसर्च, भाभा अणुसंशोधन केंद, कर्करोग संशोधन संस्था, औषध कंपन्या, आयआयटी, युडीसीटी-सारख्या प्रतिष्ठित शिक्षणसंस्था अशा संशोधन संस्थांची सोय असल्याने हे पार्क येथेच उभारणे योग्य ठरेल, असे डॉ. माशेलकरांनी अधिकाऱ्यांच्या निदर्शनास आणून दिले.

या प्रकल्पासाठी, सुमारे तीस एकर जागा हाफकिनमध्ये उपलब्ध करून देण्याचे संस्थेच्या अधिकाऱ्यांनी मान्य केले आणि शंभर कोटी रुपयांची गुंतवणूक करण्याची तयारी उद्योग आणि अर्थ खात्याच्या अधिकाऱ्यांनी दाखवली. डॉ माशेलकर यांनी सांगितले की, बंगलोरसारख्या, मुंबईपेक्षा कमी सुविधा असलेल्या शहरात असे पार्क उभारले गेले.

मुंबईत असे पार्क यापूवीर्च व्हायला हवे होते. आता तरी ही संधी साधावी असे आवाहन माशेलकरांनी केले. रुग्णांवर चाचण्या घेण्यासाठी तंत्रज्ञांना प्रशिक्षण देण्याची सोयही पार्कमध्ये करण्यात येईल.

बासनातल्या शिफारसींवर कारवाईचे आश्वासन या चचेर्च्या ओघात माशेलकर यांनी, आपल्या अध्यक्षतेखाली काम केलेल्या बायोटेक्नॉलॉजी कमिशनच्या शिफारशींबाबत राज्य सरकारने कोणती कारवाई केली अशी विचारणा केल्यावर अधिकाऱ्यांची तारांबळ उडाली, कारण या शिफारशी केव्हाच बासनात गुंडाळल्या गेल्या आहेत. मात्र त्यांवर तातडीने कार्यवाही होईल असे आश्वासन अधिकाऱ्यांनी दिले. माशेलकरांनी स्पष्ट शब्दांत नाराजी दाखवली नसली, तरी राज्य सरकार नवीन संधींचा लाभ घेण्यात कमी पडू नये अशी भावना त्यांच्या बोलण्यातून जाणवत होती असे सांगण्यात आले.

 
</text>
</doc>
