<doc>
<docno>1019215.cms.txt</docno>
<text>
 
खास बात
झुकते माप?
[ Saturday, February 12, 2005  08:27:36 pm]


मुंबई असो की महाराष्ट्र, रेल्वेने कितीही योजना हाती घेतल्या, तरी प्रवाशांचे समाधान होतच नसते. आज महाराष्ट्रासाठी रेल्वे एकूण 6951 कोटी रुपये खर्चाच्या योजना राबवीत आहे. त्यामध्ये 302 कोटी रुपये तर प्रवाशांना विविध प्रकारच्या सुविधा पुरविण्यावर खर्च करण्यात येणार आहेत ; असे असतानाही राज्याच्या आणि मुंबईच्या अनेक भागांतून रेल्वेबाबतच्या मागण्यासाठी आंदोलने होत असतात.

रेल्वेने घेतलेल्या या योजनांची आकडवारीनुसार पाहणी केली तर राज्यात विविध प्रकारच्या अशा 6648 कोटी रुपयांच्या 19 नवीन योजना राबविण्यात येत आहेत. त्यापैकी काही पूर्ण होत आल्या आहेत तर काहींची कामे चालू आहेत. यामध्ये मुख्य म्हणजे अमरावती-नारखेड दरम्यान 138 कि. मी. लांबीचा नवीन मार्ग तयार करणे हा 284 कोटी रुपये खर्चाचा महत्त्वाकांक्षी कार्यक्रम आहे. तर पुणतांबे-शिडीर् हा 48 कोटी 78 लाख रुपये खर्चाचा आणखी एक नवा मार्ग आहे. अहमदनगर-बीड-परळी वैजनाथ, बारामती-लोणार हे आणखी नवीन मार्ग तयार होत आहेत.

मीरज- लातूर, अकोला-पूर्णा, मुदखेड-अदिलाबाद, मुदखेड-सिकंदराबाद आणि सोलापूर- गदग, जबलपूर-गोंदिया या रेल्वेमार्गांचे रुंदीकरण करण्यात येत आहे किंवा त्यापैकी काहींचे झालेले आहे.

दिवा-कल्याण, पनवेल-जेएनपीटी, पकणी-माहोल, बेलापूर-पनवेल या मार्गांचे दुहेरीकरण करण्यात येत आहे. बेलापूर-सीवुड-उरण या मार्गाचे विद्युतीकरण पूर्ण करण्यात येत आहे. ठाणे-मुंब्रा-दिवा दरम्यान पाचवा आणि सहावा मार्ग टाकण्यात येत आहे. अशी ही जंत्री वाढतच आहे.

याशिवाय रेल्वेने प्रवाशांना सुविधा पुरविण्यासाठी योजना आखल्या आहेत. त्यामध्ये मुंबईच्या छत्रपती शिवाजी टमिर्नेसचे नूतनीकरण करण्यासाठी 92 कोटी 56 लाख रुपये खर्चाची तरतूद करण्यात आली आहे. कुर्ला टमिर्नल्सचे आधुनिकीकरण दोन टप्प्यांत पूर्ण करण्यात येत असून त्यावर 39 कोटी 43 लाख रुपये खर्च होणार आहेत. सीएसटी, कुर्ला, ठाणे, कल्याण येथे 35 कोटी 79 लाख रुपये खर्च करून ' ट्रेन डिस्क्रायबर सिस्टिम ' सुरू करण्यात येणार आहे. त्यामुळे येणाऱ्या-जाणाऱ्या गाड्यांची माहिती प्रवाशांना सहज मिळू शकेल.

दादर, वर्धा, मलकापूर, मूतिर्जापूर येथील रेल्वे स्थानकांवर 24 डब्यांची गाडी थांबू शकेल या दृष्टीने प्लॅटफॉर्मची लांबी वाढविण्यासाठी 1 कोटी 57 लाख रुपये खर्च करण्यात येणार आहेत. चर्चगेट ते विरार दरम्यान प्लॅटफॉर्मची उंची वाढविण्यासाठी 84 लाख रुपये खर्च होणार आहेत. दहिसर येथील सबवेचे काम पूर्ण झालेले आहे. आता विरार व वसई येथे सबवेचे काम हाती घेण्यात येणार आहे. उल्हासनगर येथे 3.66 मीटर रुंदीचा फूटओव्हर ब्रिज पूर्ण करण्यात येत आहे. घाटकोपर, डोंबिवली, पुणे, नागपूर इत्यादी ठिकाणीही फूटओव्हर ब्रिजचे काम पूर्ण करण्यात येत आहे.

रेल्वेच्या या विविध योजनांचा मात्र महाराष्ट्रातील स्थानिक जनतेला किती फायदा आणि या राज्यात येणाऱ्या परप्रांतीयांना त्याचा किती लाभ होतो, हा चचेर्चा स्वतंत्र विषय आहे, हे नक्की!

जॉन कोलासो

 
</text>
</doc>
