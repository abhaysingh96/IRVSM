<doc>
<docno>1018776.cms.txt</docno>
<text>
 
महामुंबई
मुंबईचे दरवाजे आता मालदारांनाच खुले!
[ Saturday, February 12, 2005  12:07:16 am]


प्रभाकर नारकर

मुंबई : एक जानेवारी 1995 पूवीर्च्या झोपड्या कायदेशीर की रहिवासी ?.... हा प्रश्न् उपस्थित झाला तो मुंबईतील 1995 पूवीर्च्या झोपड्यांना संरक्षण देण्याच्या राज्य सरकारच्या निर्णयातील तरतुदीमुळे. कारण, या तरतुदीनुसार झोपडी 1995 पूवीर् बांधलेली असली आणि ती 1995 नंतर खरेदी केली गेली असेल, तर ती बेकायदाच ठरते... म्हणजे यापुढे, फक्त पक्क्या इमारतींमध्ये घर घेऊ शकणाऱ्यांनाच ' मुंबईकर ' बनण्याचे भाग्य लाभेल, गरिबांना इथले दरवाजे बंदच समजायचे.

झोपड्यांना संरक्षण देण्याबाबतचा सुधारित निर्णय 2002 मध्ये काँग्रेस आघाडी सरकारनेच घेतला होता. या निर्णयातील तरतुदीनुसार ज्या झोपडीधारकाचे नाव एक जानेवारी , 1995 च्या मतदारयादीत असेल वा ज्याच्याकडे त्यापूवीर्ची शिधापत्रिका वा विजेचे बिल असेल, त्याच्याच झोपडीला संरक्षण मिळणार आहे. म्हणजे, हे झोपडीत राहणाऱ्याला दिलेले संरक्षण आहे. पण यामुळेच झोपडी 1995 पूवीर्ची, म्हणजे अगदी 1976 सालची असली आणि त्याबाबतचे पुरावे असले, तरी ती ज्याच्या ताब्यात असेल त्याच्याकडे 1995 पूवीर्च्या वास्तव्याचे पुरावे नसतील, तर ती झोपडी बेकायदा ठरत आहे. त्यामुळे ज्यांनी 1995 नंतर अगदी ' फोटोपास ' असलेल्या झोपड्या विकत घेतल्या आहेत, त्याही बेकायदा ठरत आहे.

मुंबईत अनेक भागात याच आधारे झोपडीवासीयांना नोटिसा देण्यात येत असून त्यामुळे अशा रहिवाशांमध्ये घबराट उडाली आहे. मात्र सरकारची ही भूमिका ' फॅसिस्ट ' प्रवृत्तीची द्योतक आणि गरिबांना मुंबईत प्रवेशच नाकारणारी असल्याचा आरोप करण्यात येत आहे. कारण सरकारच्या निकषाप्रमाणे यापुढे मुंबईत राहायला यायचे झाल्यास पक्क्या इमारतीतच घर घेऊन राहावे लागणार आहे. पण साध्या चाळीत घर घ्यायचे झाले, तरी किमान पाच लाख रुपये मोजावे लागतात. त्यामुळे बरी नोकरी असलेला माणूसही आधी झोपडीतच निवारा शोधत असतो. आथिर्क स्थैर्य आल्यावरच पक्के घर घेण्याचे स्वप्न बघतो. त्यामुळे यापुढे गरिबांना मुंबईत येणच अशक्य होणार आहे. किंबहुना सरकार तशीच व्यवस्था करीत असल्याचा आरोप मुंबई जनता दलाचे अध्यक्ष सुहास बने यांनी केला.

सरकारची ही भूमिका ' महमद तुघलकी ' असल्याची टीका काँग्रेसचेच नगरसेवक राजेंदप्रसाद चौबे यांनी केली. झोपडपट्ट्यांत दरवषीर् साधारण 15 टक्के लोक घर बदलत असतात. आथिर्क सुस्थितीत असतात ते पक्क्या इमारतीत जातात, ज्यांची आथिर्क स्थिती थोडी सुधारलेली असते ते अधिक चांगल्या भागातील झोपडपट्टीत जातात. नवे लोक अशा लोकांकडून झोपड्या खरेदी करतात. आता 1995 नंतरच्या काळात विक्री झालेल्या झोपड्याही बेकायदा ठरून त्या कारवाईस पात्र ठरत आहेत.

 
</text>
</doc>
