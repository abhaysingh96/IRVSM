<doc>
<docno>1019335.cms.txt</docno>
<text>
 
क्रीडा
शिवशक्तीला विजेतेपद
[ Saturday, February 12, 2005  10:11:47 pm]


मुंबई : शिवशक्ती क्रीडा मंडळाने सुनील स्पोर्टस क्लबवर 28-24 असा विजय मिळवला आणि दादर येथील कुंभारवाडा येथे शिवसेना शाखा क्र. 60 व सहयोग मित्र मंडळाने संयुक्त विद्यमाने आयोजित केलेल्या प्रथमश्ाेणी आमदार चषक कबड्डी स्पधेर्चे जेतेपद पटकावले. विजेत्यांना 11,160 रुपयांचे रोख पारितोषिक देऊन गौरवण्यात आले.

अतिशय चुरशीच्या झालेल्या अंतिम लढतीने उपस्थित कबड्डी रसिकांच्या डोळ्याचे पारणे फिटले. शिवशक्तीने सुनील संघावर 19 व्या मिनिटाला लोण् चढविला. विश्ाांतीला शिवशक्ती संघ 12-4 अशा गुणांच्या आघाडीवर होता.

उत्तरार्धात सामना संपण्यास शेवटची पाच मिनिटे शिल्लक असतेवेळेस शिवशक्ती संघाकडे 17-9 अशी आघाडी होती. त्यावेळेस सुनीलच्या परेश चव्हाण याने दोन चढाया करून प्रत्येक चढाईत दोन दोन खेळाडू बाद करून सामन्यात रंगत आणली. सामना संपण्यास शेवटची तीन मिनिटे शिल्लक असतेवेळेस 17-17 अशी बरोबरी होती. तर संपूर्ण वेळेत 20-20 अशी बरोबरी झाली.

नंतर पाच-पाच चढाईच्या जादा डावात संदीप काळगांवकरने चढाईचा आक्रमक खेळ करीत तर रणजित देवलकरने अष्टपैलू खेळाची चमक दाखवित शिवशक्तीला हा सामना 8-4 अशा चार गुणांनी जिंकून दिला. सुनीलला उपविजेतेपदासह 7760 रुपयांचे बक्षिस मिळाले.

या स्पधेर्तील सवोर्त्तम खेळाडू संदीप काळगावकर याची निवड करण्यात आली. त्याला सोनसाखळी देण्यात आली. सवोर्त्तम चढाई व पकडीचे अनुक्रमे परेश चव्हाण ( सुनील खो) प्रशांत रेडेकर (सुनील खो) याची निवड करण्यात येऊन त्यांना मनगटी घड्याळे देण्यात आली. विजयी संघातील खेळाडूंना गिफ्ट हॅम्पर बक्षिसे देण्यात आली. होती.

 
</text>
</doc>
