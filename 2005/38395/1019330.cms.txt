<doc>
<docno>1019330.cms.txt</docno>
<text>
 
क्रीडा
पवनची अंतिम लढत परांजपेशी
[ Saturday, February 12, 2005  10:09:53 pm]


मुंबई : पवन स्पोर्टस क्लबने सुभाष क्रीडा मंडळाचा तर परांजपे संघाने बलाढ्य विजय क्लबचा पराभव केला आणि शिवसेना शाखा क्र. 50 पुरस्कृत व समता सेवा मंडळ व सहारा प्रतिष्ठान यांच्या संयुक्त विद्यमाने आयोजित राज्यस्तरीय (निमंत्रित) खो- खो स्पधेर्च्या अंतिम फेरीत प्रवेश केला.

ना. म. जोशी मार्गावरील ललीत कला भवन, येथे कै. बबनराव दारवटकर क्रीडा नगरीत झालेल्या उपांत्य फेरीच्या सामन्यात पवनने सुभाष स्पो. क्लबचा 12-11 असा साडे सहा मि. राखून एक गुणाने विजय मिळवला. पवनच्या अपर्णा खोतने नाबाद 1.30 मि. व 3.50 मि. संरक्षण करत तीन गडी बाद करून अष्टपैलू खेळ केला. त्यांच्याच सीमा साबळेने ( 1.50, 1.10 मि. संरक्षण व 1 गडी) सपना आंबेकर (1.50 मि. व 2 गडी) यांनी केलेल्या उत्कृष्ट कामगिरीच्या जोरावर पवनने अंतिम फेरीत प्रवेश केला. सुभाषच्या शिल्पा जाधव ( 3.20 मि. संरक्षण व 3 गडी) हिने जोरदार लढत दिली. तसेच रोशना महाडिक ( 1.40 मि. व 1 गडी) व दीपाली जाधव ( 1.10, 1.10 मि. संरक्षण) करत चांगला खेळ केला.

दुसऱ्या उपांत्य फेरीच्या सामन्यात परांजपे स्पो. क्लबने विजय क्लबचा 8- 7 असा जवळजवळ आठ मि. राखून एक गुणाने पराभव केला. परांजपेच्या कीतीर् चव्हाणने 2.10 मि. , 2.30 मि. संरक्षण करत दोन खेळाडूंना तंबूचा रस्ता दाखवत अष्टपैलू खेळ केला. तिला उत्कृष्ट साथ देताना अनिता राज ( 1.30 मि. व ना. 4.00 मि. संरक्षण) व प्रज्ञा चव्हाण ( 1.20 मि. व 2.30 मि. संरक्षण व एक गडी) चांगला खेळ करत संघाला अंतिम फेरीत प्रवेश मिळवून दिला. विजय क्लबच्या वृषाली टाकळे (1.10 मि. संरक्षण व तीन गडी) माधवी पिंगळे ( 2.00 मि. संरक्षण व 1 गडी) तर विद्या आमरे ( 2.40 मि. संरक्षण) आपल्या संघाचा पराभव टाळू शकल्या नाहीत.

 
</text>
</doc>
