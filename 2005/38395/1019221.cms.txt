<doc>
<docno>1019221.cms.txt</docno>
<text>
 
खास बात
दबाव टाकण्यात अपयश!
[ Saturday, February 12, 2005  08:30:11 pm]


मुंबईत लोकल प्रवाशांची संख्या 50 लाखांहून अधिक आहे. मात्र या महानगरीच्या प्रकल्पांसाठी रेल्वे बजेटमध्ये घसघशीत तरतूद न करण्याची गेल्या पंधरा वर्षांची परंपरा यापुढेही कायम राहील असे दिसते. राज्यातील विविध रेल्वे प्रकल्प वेगाने पूर्ण होण्यासाठी राज्यातील 48 खासदार व राज्य सरकार केंदावर राजकीय दबाव टिकविण्यात अपयशी ठरत असल्यानेच महाराष्ट्राच्या वाट्याला ही उपेक्षा आली आहे. तर दुसरीकडे प्रकल्पासाठी लागणारी जमीन वेळेवर उपलब्ध होत नसल्यानेच काही प्रकल्प रखडले आहेत. त्यास राज्य सरकार जबाबदार असल्याचे रेल्वेचे म्हणणे आहे.

मुंबईत एका लोकलमध्ये केवळ 900 प्रवासी बसू शकतात पण, गदीर्च्या वेळी असतात तीन ते पाच हजार प्रवासी. ही अवस्था गुराढोरांपेक्षाही वाईट आहे. पण रेल्वे बोर्ड नेहमी उपनगरी सेवेच्या प्रकल्पांना सावत्रपणाची वागणूक देते. आता मोठ्या शहरांतील वाहतूक प्रकल्पांची जबाबदारी रेल्वेसह नगरविकास विभाग व संबंधित राज्य सरकारच्या शिरावर संयुक्तपणे टाकण्यात आली आहे. यामुळे वाहतूक समस्येच्या निराकरणासाठी एकच यंत्रणा राहिलेली नाही. तो बाराभाई खेतीचा कारभार बनला आहे.

मुंबईसाठी 4 हजार 526 कोटींच्या एमयुटीपी योजनेतील मुख्य भाग हा उपनगरीय रेल्वे सुधारणेसाठी असून, त्यासाठी 3 हजार 510 कोटी रुपयांची तरतूद आहे. हा प्रकल्प राज्य व केंद सरकारच्या संयुक्त सहकार्याने व जागतिक बँकेच्या कर्जातून उभारला जात आहे. त्यात पाच वर्षांपूवीर् स्थापन झालेल्या मुंबई रेल्वे विकास महामंडळाचा महत्वाचा वाटा आहे. रेल्वे बोर्ड, मध्य, पश्चिम रेल्वे, एमएमआरडीए, महापालिका, सिडको, नगरविकास खाते, जागतिक बँक अशा साऱ्यांना एकत्र आणून त्यांचे सहकार्याने हा प्रकल्प पुढे जाणार आहे. यातील एक बाजू लंगडी पडली तर त्याचा वेळापत्रकावर परिणाम होतो. व प्रकल्पाची किंमत वाढते. आता कुर्ला ते ठाणे दरम्यान पाचव्या व सहाव्या मार्गासाठी तसेच बोरिवली ते भाईंदर दरम्यान तिसऱ्या व चौथ्या मार्गात येणाऱ्या झोपड्यांची व खाजगी इमारतीची जागा मोकळी होत नसल्याने हा प्रकल्प रखडला आहे.

विरार ते डहाणू पट्ट्यातून मुंबईकडे विविध कामानिमित्त रोज ये-जा करणाऱ्यांची संख्या 50 हजारांच्या घरात आहे. हा भाग मुंबई उपनगरीय सेवेत आणण्यात आला खरा. पण आजही विरारहून डहाणूपर्यंत लोकल सेवा सुरू होऊ शकली नाही. या भागात लोकल सुरू होण्यासाठी कराव्या लागणाऱ्या विविध कामांसाठी केवळ 30 कोटी रुपयांचा खर्च आहे. त्या कामास डिसेंबर 2001 मध्ये रेल्वे मंत्रालयाने मान्यता दिली. पण हे काम निधीअभावी वेगाने पुढे सरकत नाही. आता 2007 पर्यत डहाणूस लोकल जाईल, असे सांगण्यात आले.

मध्य आणि पश्चिम रेल्वेस जोडणाऱ्या वसई ते दिवा स्टेशनापर्यत दुहेरी मार्ग झाला. या मार्गावर सध्या तीनच शटल् सेवा आहेत. या मार्गावर लोकल सुरू करण्यात येत नाही. कधी प्रवासी संख्या तर कधी अपुऱ्या रेक्सचे कारण पुढे केले जाते. या मार्गावर लोकल सुरू झाल्यास कल्याणहून वसईला जाणाऱ्या-येणाऱ्या प्रवाशांना मोठा दिलासा मिळेल.

महाराष्ट्रातील रेल्वेचे जाळे मध्य, पश्चिम, दक्षिण मध्य आणि कोकण या चार रेल्वेत विभागले आहे. त्यातील 70 टक्क्यांपेक्षा अधिक भाग मध्य रेल्वेच्या अखत्यारीत येतो. याबाबत मध्य रेल्वेचे मुख्य प्रशासनिक अधिकारी (निर्माण) सुदेश व्यास यांचे म्हणणे आहे की, नवीन प्रकल्प पुढे नेण्यास बजेटमधील तरतूद कमी आहे, हे मुख्य कारण नाही. तर प्रकल्पासाठी लागणाऱ्या जमिनीच्या संपादनाच्या कारवाईस व मोकळी जमीन मिळण्यास दिरंगाई होत असल्यानेच नव्या प्रकल्पांचे काम वेगाने पुढे जात नाही. सरत्या वर्षात मध्य रेल्वेच्या प्रकल्पांसाठी सुमारे 260 कोटींचा निधी मिळाला. येत्या बजेटमध्ये तो तीनशे कोटींच्या आसपास असेल, अशी शक्यता यांनी व्यक्त केली.

ठाणे-तुर्भे मार्गावर सध्या एकूण सहा सेवा असल्या तरी त्या पाच सहा महिन्यात वाढतील. यासाठी आणखी पाच ईएमयु रेक्स दाखल होणार आहेत. दिवा-कल्याण या 12 कि.मी. मार्गावर आणखी दोन जादा मार्ग टाकण्याचे काम कल्याण-डोंबिवली महापालिकेने सहकार्य दिल्यास एप्रिलअखेर पूर्ण होईल. बेलापूर-सीवूड- उरण या 500 कोटींच्या कामास मंजुरी असली तरी या प्रकल्पासाठी लागणारी जागा ताब्यात येण्यास विलंब होत असल्याने पनवेलनजीकच्या खाडीवर पूल बांधण्यापेक्षा हे काम पुढे जाऊ शकलेले नाही.

लातूर-मिरज 374 कि.मी. अंतराची नॅरोगेज लाइन ब्रॉडगेजमध्ये परावतिर्त करण्याचे 515 कोटींचे काम प्रगतीपथावर आहे. यात दीडशे कोटींचा खर्च झाला असून, पंढरपूर ते कुर्डूवाडी व लातूर ते लातूर रोड हे काम पूर्ण झाले आहे. आता लातूर ते कुर्डूवाडी दरम्यानचे काम युध्दपातळीवर सुरू आहे. या कामास पाच ते सहा महिन्यांसाठी तीन लाख क्युबिक मीटर खडी लागण्याची शक्यता आहे. पण या कामात मुख्यमंत्री विलासराव देशमुख यांनी पुढाकार घेऊन आतापर्यंत 70 हजार क्युबिक मीटर खडी पुरविली. त्याशिवाय भूसंपादनाची कार्यवाही पूर्ण झाल्याने हे काम कमालीच्या वेगात सुरू आहे.

अमरावती-नरखेड या 138 कि.मी. नव्या मार्गाचे काम सुरू असून, बडनेरा ते चांदूर बाजार या 44 कि.मी. मार्गावर मार्चपर्यंत वाहतुकीसाठी ट्रायल अपेक्षित आहे. राष्ट्रवादी काँग्रेसचे अध्यक्ष शरद पवार यांच्या पुढाकाराने बारामती-लोणंद-फलटण या 54 कि.मी.च्या 138 कोटींच्या प्रकल्पास मंजुरी मिळाली. पण या मार्गात बागायती जमिनी जात असल्याने भूसंपादनाच्या कारवाईत अडथळा निर्माण झाला आहे. तरीही या मार्गातील नदी- नाल्यांवर पूल बांधणी व अन्य कामासाठी सात कोटी खर्च झाल्याचे मध्य रेल्वेतफेर् सांगण्यात आले. लातूर- कुर्डूवाडी आणि बारामती-फलटण भागातील प्रकल्प वेगाने मागीर् लागू शकतात याला त्या भागातील नेत्यांची दांडगी राजकीय इच्छाशक्ती कारणीभूत आहे. पण विविध करांच्या माध्यमातून केंद सरकारला दरवषीर् 42 हजार कोटी रुपयांचे उत्पन्न देणाऱ्या मुंबईचे प्रकल्प वेगाने पुढे सरकत नाही हे दुदैर्व आहे. उपनगरी रेल्वेच्या विकासाचे दृश्य परिणाम 2006 नंतर दिसू लागतील, असा मुंबई रेल्वे विकास महामंडळाचा दावा आहे. तेंव्हा मुंबईकरांना सरचार्जपोटी आणखी पैसे मोजावे लागणार आहेत.

समीर मणियार

 
</text>
</doc>
