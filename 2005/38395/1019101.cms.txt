<doc>
<docno>1019101.cms.txt</docno>
<text>
 
संवाद
गणेशाचे विराटदर्शन
[ Saturday, February 12, 2005  04:21:13 pm]


श्री गणेशजयंती असणारी माघातली वरद चतुथीर् कालच झाली. खास त्या निमित्ताने श्री गणेशाचे एक देवता म्हणून स्वतंत्र आणि विविधांगी चिंतन करणाऱ्या पुस्तकाचा हा परिचय:

श्री गणेशाचा आकार वक्रतुंड, उदर मोठे आणि हातात मोदक का ? अष्टविनायकाच्या मूतीर् ँ़कार स्वरुपातच का दिसतात, अशी जिज्ञासा आणि त्याला मिळालेली गणेशभक्ती व चिकित्सक वृत्तीची जोड यातून साकारलेला अप्रतिम ग्रंथ म्हणजे श्री गणेश अध्यात्म दर्शन!

घटना छोटी असते पण त्यातून सारे जीवन यथार्थ समजू शकते, याचे हा ग्रंथ उत्तम उदाहरण. गणेशाचे मूलग्राही अध्ययनव संशोधन करून लेखकाने भारतीय वेदप्रामाण्यापासून धर्मसंस्कृतीरूप परंपरेचा घेतलेला आढावा मन थक्क करणारा आहे.

शून्यापुढे शून्य कोटी गणितासी पडे तुटी।

परि एका शून्याशी फाटा पडी ते गणित असंख्य।।

पूर्णाशी फाटा काढीजे त्यासी एक म्हणिजे।

एकाशी एक मिळविजे

त्यासी दोन ह्माणिजे।।

या एकनाथ महाराजांच्या अभंगातून पेरणा घेऊन लेखकाने सूत्रबद्ध गणेशतत्त्व मांडले आहे. आजच्या जगाचे मूलस्वरूप, जे आपल्या आतच आहे, ते जाणून न घेतल्यामुळे भौतिक सुखांकडे ओढा वाढत आहे. पण जीवन जगताना सुख, शांती व आनंदाचीही गरज आहे. ती आज मिळत नाही. पूवीर्च्या ऋषिमुनींनी तपसार्मथ्याने सुखशांतीचा मार्ग शोधून काढला व वेद, उपनिषदांद्वारे त्याचे सार दिले. ज्ञानेश्वरांनी ज्ञानेश्वरीत गणेशाच्या वर्णवपू स्वरुपातून जगताचे जे रहस्य मांडले आहे तेच या ग्रंथात प्रकट झाले आहे.

प्रा. स्टीफन हॉकिंग यांचा जनुकीय इंजिनिअरींग व नोबेल पारितोषिक विजेते अनेर्स्य यांचा नैतिक प्रदूषणावरील भर पाहता या समस्यांचे निराकरण श्री गणेशाच्या विविध रुपांमधून कसे होऊ शकते, याचा उलगडा करण्याचा प्रयत्न लेखकाने केला आहे.

अंक, बीजमंत्र, वर्णमाला, स्वर व व्यंजनातून प्रकट होणारे गणेशाचे रूप व त्याला वेद, उपनिषद व इतर ग्रंथांचा मिळालेला आधार लेखकाने स्पष्ट केला आहे. श्री गणेशाने आपल्या वर्णरूपी अंग-प्रत्यंगाद्वारे निरनिराळ्या विषयांवरील ग्रंथांना धारण केले आहे. त्याच्या या स्वरूपातून ब्रह्मा स्वरूपाचे दर्शन घडते.

श्री गणेश वाङ्मयीन मूतीर्त अंतर्भूत असलेल्या 0 ते 9 या अंकांच्या माहात्म्याचे वर्णन या ग्रंथात आहे. हे अंक निव्वळ गणितीय प्रक्रिया नाही, तर दीघिर्का, आकाशगंगा व विश्वाच्या निमिर्तीशीही त्यांचा संबंध आहे. विश्वनिमिर्ती 1 व 9 या गतीप्रमाणे एकमेकांना आधारभूत होऊन संतुलित राहते. अणूच्या निमिर्तीशीही अंकांचा घनिष्ठ संबंध आहे, असा खगोलशास्त्रीय विचार पुस्तकात मांडण्यात आला आहे.

वेदातील स्वरमीमांसा, गणेशविद्या, ँ़काराचे म्हणजे अ, उ व म यांचे ध्यान, देवनागरी, तामीळ, तेलुगू, कन्नड व मल्याळम लिपीतील वर्णांकित गणेश आदी विषयांनाही लेखकाने हात घातला आहे.

विश्वाचे विराट दर्शन गणेशाच्या मूतीर्तून कशाप्रकारे होेते, याची ससंदर्भ पुष्टी करणारा हा धामिर्कपरंतु विज्ञानाशी सांगड घालणारा ग्रंथ आहे.

किरण तारे

श्री गणेश अध्यात्म दर्शन, परशराम माधव पांडे, अकोला. मनोरमा प्रकाशन, मुंबई. पाने: 522, किंमत: 300 रुपये

 
</text>
</doc>
