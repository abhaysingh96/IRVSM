<doc>
<docno>1063549.cms.txt</docno>
<text>
 
महामुंबई
दोघांना चिरडल्याप्रकरणी रवी म्हात्रे यांना जामीन
[ Monday, March 28, 2005  12:07:40 am]


म. टा. प्रतिनिधी

मुंबई : भरधाव गाडीखाली दोन महिला चिरडून ठार झाल्याप्रकरणी अटक झालेले रवी म्हात्रे यांची अंधेरी येथील कोर्टाने 20 हजार रुपयांच्या जामिनावर सुटका केली. त्यांच्या रक्ताची चाचणी घेण्यात आली असून, तिचा अहवाल सोमवारी येणार आहे. म्हात्रे हे शिवसेनाप्रमुख बाळासाहेब ठाकरे यांचे खासगी सचिव आहेत.

म्हात्रे यांच्या गाडीचे टायर फुटल्याचे निदर्शनास आले असून, हा अपघात टायर फुटल्याने झाला की, अपघातानंतर टायर फुटले याचा शोध सुरू आहे. गाडी चालवताना म्हात्रे मद्याच्या अंमलाखाली होते का, हे तपासण्यासाठी त्यांच्या रक्ताची चाचणीही घेण्यात आली.

म्हात्रे शनिवारी पत्नी व मुलीसह वांद्याहून गोरेगावला निघाले असता दुपारी चारच्या सुमारास अंधेरीच्या सेंटॉर हॉटेलनजीक हनुमान जंक्शन रोडवर त्यांचे गाडीवरील नियंत्रण सुटले. गाडीच्या धडकेत लीलाबाई मासालकर (75) आणि शीला दिलीप पावसकर (45) यांचा मृत्यू झाला, तर मोहन चौगुले ( 60) आणि बळवंतराव कुलकणीर् ( 85) जखमी झाले होते.

 
</text>
</doc>
