<doc>
<docno>1064156.cms.txt</docno>
<text>
 
महाराष्ट्र
विठ्ठलाच्या मूर्तीस श्रीखंडाचा अभिषेक करणाऱ्यांना नोटिस
[ Monday, March 28, 2005  06:33:13 pm]


म. टा. वृत्तसेवा

पंढरपूर : होळीच्या दिवशी श्रीविठ्ठलमूर्तीस श्रीखंडाचा अभिषेक झाल्याने वाद निर्माण झाला असून मंदिर समितीने चारजणांवर नोटिसा बजावल्या आहेत.

नित्योपचार सुरू असताना एका बडव्याने विविधरंगी 25 किलो श्रीखंडाच अभिषेक केला. त्याची छायाचित्रे एका वृत्तपत्रात झळकल्यानंतर खळबळ उडाली. श्रीविठ्ठलाची मूतीर् वालुकामय असल्याने मूतीर्ची झीज होऊ नये यासाठी दूध, दही, मधाच्या सार्वत्रिक अभिषेकास मनाई आहे. 1987 मध्ये मूतीर्वर वज्रलेप झाल्यापासून या मूतीर्वर केवळ केशर पाण्याचा अभिषेक झाला आहे. नित्योपचाराच्यावेळी मंदिर समितीने तपासल्यानंतरच दूध व दह्याचा केवळ एकदाच अभिषेक होतो. श्रीविठ्ठलाच्या चरणाजवळ ठेवलेल्या चांदीच्या कवचावर केवळ भाविकांना अभिषेक करता येतो.

असे असताना मंदार बडवे या बडव्याने 25 किलो श्रीखंडाचा अभिषेक केल्याने मंदिर समितीने त्यांच्यासह छायाचित्रकार मिलिंद गाताडे, नित्योपचार नियंत्रक एकनाथ पिंपळनेरकर आणि सुरक्षा रक्षक रामचंद भोगे यांच्यावर पोलिस कारवाई का करू नये, अशी नोटिस बजावली आहे.

 
</text>
</doc>
