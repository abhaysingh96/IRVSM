<doc>
<docno>1064406.cms.txt</docno>
<text>
 
महाराष्ट्र
अण्णा हजारे यांच्या मते नितीन करीर निदोर्ष!
[ Monday, March 28, 2005  11:23:55 pm]


म. टा. प्रतिनिधी

पुणे : मुदांक शुल्क महानिरीक्षकपदावर असताना एका बांधकाम व्यावसायिकाने केलेल्या गैरव्यवहारप्रकरणी पुण्याचे विद्यमान पालिका आयुक्त डॉ. नितीन करीर यांच्याविरुद्ध सीबीआय चौकशीचे आदेश देण्यात आले असले तरी करीर यांनी आधीच्या अधिकाऱ्यांप्रमाणे चालढकल न करता मुदांक शुल्क आणि नोंदणी शुल्क वसूल केल्याचा दावा सामाजिक कार्यकतेर् अण्णा हजारे यांनी एका प्रसिद्धपत्रकाद्वारे केला आहे.

याबाबत एक तक्रारदार अॅड. एस. बी. रेपाळे, तुकाराम खुटाळ, डॉम्निक लोबो, रमेश फोंडगे यांनी कोर्टात अर्ज दाखल केला होता. यांच्याकडून आणि करीर यांच्याकडून आपण ' हिमाली सोसायटी ' बाबत वस्तुस्थिती जाणून घेण्याचा प्रयत्न केला. त्यामध्ये काही अधिकाऱ्यांनी मुदांक शुल्क आणि नोंदणी शुल्क वसुलीबाबत चालढकल केलेली असली तरी करीर यांनी नोंदणी महानिरीक्षक पदावर रुजू झाल्यापासून प्रकरणातील दावा दाखलकरण्यापूवीर्च 88 लाख 567 हजार 995 रुपये वसूल केल्याचे दिसून येते, असे हजारे यांनी नमूद केले आहे.

वसूल करण्यात आलेली रक्कम सरकारजमा झाली नसल्याने त्यांच्यावर फौजदारी गुन्हे दाखल व्हायला हवे होते. मागील काळात त्याबाबत कोणीही कार्यवाही केली नाही. करीर यांनी संबंधितांना तशी कारवाई करावी असे कळवलेही होते. असा अहवाल करीर यांनी दिल्याचे अॅड. रेपाळे यांच्या निदर्शनास आले नव्हते. रेपाळे यांची तक्रार योग्य आहे, मात्र करीर यांनी जबाबदारी पार पाडली असताना त्यांचे नाव या प्रकरणात येणे योग्य नसल्याचेही हजारे यांनी म्हटले आहे.

 
</text>
</doc>
