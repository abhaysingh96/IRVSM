<doc>
<docno>1064306.cms.txt</docno>
<text>
 
लेख
लॉब्या आणि जनआंदोलने!
[ Monday, March 28, 2005  08:42:38 pm]


या लेखाचा प्रपंच एवढ्यासाठीच की, जनआंदोलनाची प्रक्रिया व्यापक पायावर, वैचारिक स्पष्टतेवर, नैतिक अधिष्ठानावर, प्रामाणिक सहकाऱ्यांच्या बळावर, नेतृत्वाच्या साखळीवर, प्रामाणिक प्रेरणेवर अवलंबून असते हे लोकांनी लक्षात घ्यावे. लॉब्यांचे स्वार्थ आंदोलनाला मारक ठरतात. अण्णा गुजरातच्या नरसंहाराबद्दल चकार शब्द बोलले नाहीत. तेव्हा मनात शंकाकुशंकांचे थैमान सुरू झाले... शरद जोशींनी उलटसुलट निर्णय सहजपणे घेतले. त्या वेळी त्यांनीही सहकाऱ्यांची कदर केल्याचे कधी जाणवले नाही.

न्यायमूर्ती सावंत आयोगाचा निकाल जाहीर झाला. आयोगासमोर हट्टी माणसे उभी होती. काम अवघड होते. सावंतांनी परिस्थिती कौशल्याने हाताळली. आयोगाच्या नजरेतून सारेच दोषी ठरले आहेत. अहवालावर महाराष्ट्राच्या विधानसभेत गदारोळ उडाला ; परंतु त्या चचेर्त ना गांभीर्य होते, ना सखोल चिंतन. भ्रष्टाचार आता समाजाच्या रक्तपेशींत शिरला आहे. निवडणुकीत घामाचा किंवा पांढरा पैसा खर्च केला जात नाही. हे ढळढळीत वास्तव आहे. त्यामुळे आयोगाने अहवाल सादर केल्यावर मंत्र्यांचे राजीनामे येणे स्वाभाविक होते.

गेल्या वीस-पंचवीस वर्षांत भारतातील समाजरचना झपाट्याने बदलत आहे. फार श्रीमंत नाही, अन् अगदी गरीबही नाही, अशा मध्यमवर्गाचे उत्पन्न व संख्या 1985 नंतर प्रमाणाबाहेर अन् अतिशय वेगाने वाढली. मध्यमवगीर्यांची संख्या सध्या 25-30 कोटी आहे. हा वर्ग जुनी मूल्ये, जुनी संस्कृती, जुन्या संकल्पना, जुनी स्वप्ने या सर्वांपासून फारकत घेऊ लागला. या नव्या मध्यमवर्गाने एक काळजी घेतलीे. आपल्या मुलामुलींच्या दृष्टीस करिअरच्या बाहेरचे जग पडणार नाही, यासाठी बापपिढीने प्रयत्न केले. त्यांचे व्यक्तिमत्त्व अ-सामाजिक कसे बनेल, हे पाहिले. चळवळी, राजकारण यांच्याविषयी घृणा उत्पन्न केली. पोरांनी फक्त स्पधेर्त यशस्वी होण्याचा विचार करावा, इकडेतिकडे लक्ष देऊ नये, हा संस्कार केला. दरम्यान, राजकीय पक्षांच्या यंत्रणा विसविशीत झाल्या. राज्यघटनेमधील मार्गदर्शक तत्त्वांचे पालन करीत सामूहिक हिताचे रक्षण करण्याचे उत्तरदायित्व पक्षांनी सोडून दिले. नीतिनियमांपासून त्यांनी फारकत घेतली. फक्त एकच निकष शिल्लक ठेवला. जो निवडणूक जिंकू शकतो तो आमचा!

सर्वच राजकीय पक्ष अपयशी झाल्यानंतर समाजाने काय करायचे ? हे असेच चालू राहिले तर 2009 साली जेव्हा पुन्हा विधानसभेच्या निवडणुका होतील, तेव्हा निम्म्यापेक्षा अधिक संख्येने गुन्हेगारी पार्श्वभूमीचे वा प्रवृत्तीचे निवडून येतील. ज्यांच्या डोक्यात समाजहित वा देशहित यांचा मागमूसदेखील नसेल, अशी मंडळी लाल दिव्याच्या गाडीतून, पोलिस संरक्षणात समाजाकडे तुच्छतेने बघत फिरताना दिसतील. सावंत आयोगाने समाजाला सावधगिरीचा इशारा दिलेला आहे.

निकाल देताना न्या. सावंत यांना आपल्या न्यायबुद्धीची फारशी कसोटी लावण्याची गरज नव्हती. अवघड काम होते ते अण्णा हजारे यांच्यावरील आरोपांची छाननी व नीट परिशीलन करून योग्य निष्कर्ष काढण्याचे. अहवालातील अण्णांवरचे भाष्य सर्वांनी लक्षपूर्वक वाचून त्यावर सखोल चिंतन केले पाहिजे. त्यांनी हिशेब ठेवले नाहीत, ट्रस्टमधील सर्व विश्वस्त त्यांची साथ सोडून गेले, अण्णा ट्रस्टच्या नावाखाली एकटेच कारभार करीत, त्यांची कार्यपद्धती एककल्ली असून कुठल्याच नियमांनी ते स्वत:ला बांधून घ्यायला तयार नाहीत, हे उघड झाले आहे. त्यांना घटनाबाह्य सत्ताकेंद म्हणून मिरवायची अनावर हौस आहे. इत्यादी गोष्टी अहवालात नोंदवून स्पष्ट शब्दांमध्ये ठपका ठेवला आहे ; पण त्याहीपेक्षा गंभीर आरोप हा आहे की , ' हजारे यांनी माहिती असूनही त्यांनी संघटनेत भ्रष्टाचारी व ब्लॅकमेलिंग करून खंडणी गोळा करणाऱ्यांची भरती केली. त्यांच्याबद्दल गंभीर तक्रारी आल्या असतानाही त्यांनी दखल घेण्याचे हेतुपुरस्सर टाळले. '

1980-85 सालापासून देशात प्रचंड राजकीय पोकळी निर्माण होऊ लागली. अशा वेळी मोठ्या चळवळी तरी निर्माण होतात किंवा जातीय-धामिर्क दंगली घडतात. प्रस्थापितांविरुद्ध चळवळी निर्माण होऊ नयेत, याची काळजी प्रस्थापितवर्ग घेत असतो. आता तर प्रस्थापित वर्गामध्ये प्रचंड मोठ्या संख्येचा मध्यमवर्ग सामील झालेला. नेमक्या याच काळात व्यक्तिगत पुरुषार्थाला महत्त्व आले. आभास चळवळींचा ; पण एकाच माणसाच्या लहरीवर सारे चालणार. शरद जोशी, अण्णा हजारे ही दोन ठळक उदाहरणे. कोणीतरी अद्भुत शक्तीचा पराक्रमी पुरुष यावा आणि त्याने संघर्षाची जबाबदारी शिरावर घ्यावी, ही मानसिकता निर्माण होणे घातक होते. तथापि ती भूमिका समाजाला सोयीस्कर होती. वैयक्तिक पुरुषार्थावर चळवळीसमान संघर्ष उभारण्याचे तंत्रमंत्र अवगत झालेल्या लोकांची काही समान वैशिष्ट्ये आता लोकांसमोर आली आहेत. अशा मंडळींना कोणाचेही नियंत्रण नको असते. त्यांना कॉम्रेड नको असतात. फक्त शरणाथीर् भक्त त्यांना प्रिय असतात. त्यांचे डावपेच ते कुणालाही कळू देत नाहीत.

शरद जोशींनी शेतकरी संघटनेच्या माध्यमातून स्वत:चे नेतृत्व प्रस्थापित केले. नंतर उलटसुलट निर्णय सहजपणे घेतले. गॅट कराराचे समर्थन केले. भाजपबरोबर दोस्ती केली. राजकीय पक्ष काढला. नाना तऱ्हा केल्या. या निर्णयप्रक्रियेत त्यांनी सहकाऱ्यांची कधी कदर केली नाही. भूमिकांची पलटी मारताना त्यांना मानसिक तणावही येत नाही. जे त्यांना देव मानत होते त्या सर्वांचा भ्रमनिरास झाला.

अशांचे दुसरे वैशिष्ट्य म्हणजे गुन्हेगारी प्रवृत्तींच्या हातात चळवळीची सूत्रे सोपवणे ही खोड. जोशींनी अनिल गोटे यांना शेतकरी संघटनेच्या अध्यक्षपदी बसविले. तेलगी प्रकरण फार जुने आहे. ' गोटेंना अध्यक्ष बनवू नका, पस्तवाल. शेतकरी संघटना नष्ट होईल, एक गुन्हेगार प्रवृत्ती प्रतिष्ठित होईल ,' असा सल्ला चळवळीच्या अनेक हितचिंतकांनी दिला होता ; पण जोशींनी कुणाचेही ऐकले नाही.

जोशी व हजारे या दोघांकडेही अशी निष्णात माणसे मौजूद आहेत. इशाऱ्यानुसार ते कितीही मोठ्या माणसाचा घोर अपमान करू शकतात. त्यासाठी जोशी किंवा हजारे यांना स्वत:चे तोंड उघडावे लागत नाही. हजारेंच्या खास शिष्याने बाबा आढाव, ग. प्र. प्रधान या विश्वस्तांचा घाणेरड्या पद्धतीने अपमान केल्यानंतरच ते चूप झाले. याचा जाब विचारल्यानंतर अण्णांनी मौन पत्करले. मौन हे त्यांचे अतिशय खतरनाक हत्यार आहे.

अण्णांचे भ्रष्टाचारविरोधी जनआंदोलन ही संघटना म्हणजे काही मंडळींची रोजगार हमी आहे. स्थानिक लोकांना ही मंडळी, त्यांची सामाजिक पत व त्यांचे उद्योग ठाऊक असतात. म्हणून समाजावर त्यांचा प्रभाव शून्य असतो. ही लाभाथीर् मंडळी अण्णांच्या प्रतिमेला फार जपतात. तेच त्यांचे एकमेव भांडवल. त्या बुरख्याखाली त्यांचे उद्योग सुखेनैव चालू राहतात. भ्रष्ट अधिकारी गावागावांत आहेत. त्यांना ही भ्रष्टाचारविरोधाचे बिरूद मिरविणारी माणसे म्हणतात , ' तुमच्याकडे पहावं लागेल. आमचं ऐकत नाही ना तुम्ही ? ठीकाय, तुमच्या दारात अण्णांचं उपोषणच टाकतो. ' अण्णांचा धाक हे या लाभाथीर्ंचे हत्यारच समजा ना!

शरद जोशी आणि अण्णा हजारे यांची शक्ती वाढण्याचे रहस्य काय असा प्रश्ान् विचारला जातो. याचे रहस्य सध्याच्या राजकीय परिस्थितीतील विसंगतींमध्ये दडलेले आहे. जोशींचा उदय झाला तो चाकण येथील उपोषणाने. तेव्हा महाराष्ट्रात राष्ट्रपती राजवट होती. पुढे अंतुले मुख्यमंत्री झाले. महाराष्ट्रातल्या एका लॉबीला ते नको होते. त्या लॉबीने जोशींना उचलून धरले. जोशींच्या सभेला गदीर् जमू लागली. काही काळ बाळासाहेब ठाकरे व जॉर्ज फर्नांडिस यांच्या लॉबीनेही जोशींना उचलून धरले.

अण्णांचीही कहाणी तीच! शरद पवार दुसऱ्यांदा मुख्यमंत्री झाले. विधानसभेत गोपीनाथ मुंडे विरोधी पक्षनेते झाले. पवारांचे बिल्डर लॉबी व गुन्हेगार लॉबी यांचे घनिष्ठ संबंध आहेत, असा प्रचार महाराष्ट्रभर मुंडे करीत होते. त्या काळात अण्णांचे आळंदीला उपोषण झाले. भाजपची लॉबी त्या उपोषणात रोज हवा भरीत होती. त्यांनी निवडणुकीच्या तोंडावर अण्णांना महाराष्ट्रात फिरवले. नंतर शशिकांत सुतार यांना मंत्रिमंडळातून काढून टाकण्यासाठी अण्णांनी राळेगणला उपोषण केले. सुतारांचा राजीनामा आला. अण्णांचे वलय वाढले. मग समाजवादी मंडळींना अण्णांमध्ये ' एसेम अण्णां ' चा भास होऊ लागला. ग. प्र. प्रधानांना तर अण्णांमध्ये चक्क महात्मा गांधी दिसू लागले.

या लेखाचा प्रपंच एवढ्यासाठीच की, जनआंदोलनाची प्रक्रिया व्यापक पायावर वैचारिक स्पष्टतेवर, नैतिक अधिष्ठानावर, प्रामाणिक सहकाऱ्यांच्या बळावर, नेतृत्वाच्या साखळीवर, प्रामाणिक प्रेरणेवर अवलंबून असते, हे लोकांनी लक्षात घ्यावे. लॉब्यांचे स्वार्थ आंदोलनाला मारक ठरतात. अण्णा गुजरातच्या नरसंहाराबद्दल चकार शब्द बोलले नाहीत. तेव्हा मनात शंकाकुशंकांचे थैमान सुरू झाले. एखाद्या लॉबीचा तर त्यांच्यावर राजकीय प्रभाव नाही ना याचा शोध घेऊ लागलो. ते रालोआ आघाडीच्या केंद सरकारच्या जवळ होते. म्हणून तर त्यांनी सुशीलकुमार शिंदेंच्या विरोधात राजकीय संघर्ष छेडला नाही ना, अशी शंका मनात येऊ लागली. चौकशी आयोग त्यांनीच मागितला. आता आपल्यावरचे आरोप अमान्य करणे अण्णांना शोभादायक नाही.

लाकडाला वाळवी लागली तर जुने फनिर्चर फेकून देतात. राजकीय पक्षांना भ्रष्टाचाराची वाळवी लागली आहे. त्यांना फेकून देऊन नवे पक्ष निर्माण करणे हा समाजाचा मूलभूत हक्क आहे. न्यायमूतीर् सावंतांनी आपणा सर्वांना जागे केले याबद्दल त्यांचे आभार मानू या. त्यांनी तुरटीच्या खड्याचे काम केले आहे. गढूळ पाण्यात तुरटी फिरवली की, गाळ खाली बसतो अन् नितळ पाणी वर राहते.

डॉ. कुमार सप्तर्षी

 
</text>
</doc>
