<doc>
<docno>1064274.cms.txt</docno>
<text>
 
देश-विदेश
400 रु. ला विकले तान्हे मूल?
[ Monday, March 28, 2005  08:25:32 pm]


वृत्तसंस्था

सुंदरगड (ओरिसा) : स्वत:च्या पोटचा गोळा विकण्याची आणखी एक घटना ओरिसात सुंदरगड येथे घडली असून, नवऱ्याने त्याग केलेल्या एका महिलेने आपले अवघे 20 दिवसांचे अपत्य मूल नसलेल्या जोडप्याला विकून टाकण्याचा कठोर निर्णय घेतल्यामुळे सुंदरगड येथे खळबळ उडाली आहे.

अपत्यहीन जोडप्याने मुलाच्या औषधोपचारावर चारशे रु. खर्च केले आहेत. अर्थात ती दुदेर्वी महिला आणि अपत्यहीन जोडपे यांनी तसेच स्थानिक प्रशासनाने असा काही विक्री व्यवहार झाला असण्याची शक्यता व्यक्त केली असली तरी पराकोटीचे दारिद्य या अपत्याच्या विक्रीला नव्हे तर हस्तांतरणाला कारणीभूत झाले असावे, असा प्रशासनाचा अंदाज आहे.

अवघे 33 वय असलेल्या सबिता मुंडा महिलेची ही कहाणी आहे. रोजच्या जेवणाची भ्रांत असताना पहिल्या नवऱ्याने जेव्हा घर सोडले तेव्हा तो जाताना मोठ्या मुलालाही घेऊन गायब झाला. आता दुसऱ्या नवऱ्यानेही हात सोडला तेव्हा तिला दिवस गेलेले होते. मूल जन्माला आले, पण त्याच्या औषधोपचाराचा खर्च झेपेना म्हणून ते अपत्यहीन जोडप्याला विकण्यात आले, असा तिच्यावर आरोप होत आहे. दुदेर्व काही तिची पाठ सोडायला तयार नाही.

सबिता म्हणते, तिला कोणत्याही स्वरूपात पैसे मिळालेले नाहीत. घरच्या दारिद्यामुळे आपण मुलाची काळजी घेऊ शकत नव्हतो. गर्भधारणेच्या काळात याच जोडप्याने औषधे देऊन काळजी घेतल्याने निदान बाळंतपण तरी होऊ शकले. औषधाचा खर्चही याच जोडप्याने केला. आता ज्या जोडप्याने हे मूल विकत घेतले आहे, असा आरोप होत आहे ते मोहनलाल सेठ म्हणतात, आम्हाला अपत्य नाही व बाळंतपणापूवीर् आम्ही सबिताशी चर्चा केलेली आहे.

स्थानिक प्रशासनाने मात्र या साऱ्याच प्रकरणाचा तातडीने इन्कार केला आहे. ज्या काही बातम्या येत आहेत त्या चुकीच्या आहेत, असा स्पष्ट खुलासा सुंदरगडचे जिल्हाधिकारी एस. के. वशिष्ठ यांनी केला असला तरी वस्तूस्थिती अशी आहे की, गेल्या तीन महिन्यांतील मूलविक्रीची ही तिसरी घटना आहे. अगदी रोख रक्कम घेऊन ही विक्री होत नसेल परंतु मुलाच्या बदल्यात अन्नधान्य वा इतर वस्तू स्वीकारल्या गेल्याची शक्यता असू शकते.

 
</text>
</doc>
