<doc>
<docno>1064130.cms.txt</docno>
<text>
 
महाराष्ट्र
बहुरंगी लढती सेना-भाजप युतीच्या पथ्यावरच!
[ Monday, March 28, 2005  06:09:21 pm]


सुनील जावडेकर

अंबरनाथ नगर परिषदेच्या सार्वत्रिक निवडणुकीत जवळपास सर्वच वॉर्डमध्ये चौरंगी तसंच बहुरंगी लढती होणार आहे. काँगेस आणि राष्ट्रवादीतील मत विभागांचा एकत्रितपणे लढणाऱ्या सेना-भाजप युतीच्या पथ्यावर पडणार असल्याचं बोललं जात आहे.

अंबरनाथ मतदारसंघात राष्ट्रवादीचे कथोरे आमदार निवडून आल्यानंतर इथल्या राष्ट्रवादीच्या कार्यर्कत्यांमध्ये उत्साह होता. मात्र त्यांच्या कार्यपद्धतीबाबत राष्ट्रवादीमध्येच नाराजी असल्यामुळे गुलाबराव करंजुले शिवसेनेत दाखल झाले. सेनेनेही कथोरेंना खिंडीत पकडत राष्ट्रवादीतून शिवसेनेत आलेल्या गुलाबरावांना थेट नगराध्यक्षपदाची उमेदवारी दिली.

बदलापूरमध्येही किसन कथोरे यांच्या गोटातील म्हणून ओळखले जाणारे शहराध्यक्ष मनोज वैद्य नगराध्यक्षपदासाठी प्रमुख दावेदार होते. असं असताना राष्ट्रवादीच्या वरिष्ठ नेत्यांनी कथोरेंची शिफारस

डावलत श्रीधर पाटील यांना तिकीट दिलं. त्यामुळे मतदारसंघात कथोरे यांचे पंख छाटले जात असल्याची चर्चा कार्यर्कत्यांमध्ये होत आहे.

काँगेस राष्ट्रवादीप्रमाणे शिवसेना- भाजपमध्ये भांडणं सुरूच आहेत. पूणिर्मा कबरे यांच्या जिल्हाध्यक्ष पदाच्या राजीनाम्यामुळे सेनेपेक्षा भाजपच अधिक अडचणीत आला आहे. तर जेव्हा कुमार आयलानीसारख्यांना विधानसभेचं तिकीट देण्यासाठी पूणिर्मा कबरे वारंवार मुंबई वाऱ्या करत होत्या. तेव्हा त्यांनी तरी निष्ठावंतांची पर्वा कुठे केली. यामुळे त्यांना आता डावलले गेल्याचं दु:ख काय आहे कळते आहे, अशी खरमरीत प्रतिक्रिया भाजपचे प्रवक्ते राज असरोंडकर यांनी व्यक्त केली.

अंबरनाथमधील 48 प्रभागांसाठी 222 उमेदवार रिंगणात आहेत. जवळपास सर्वच वॉर्डांमध्ये चौरंगी लढती होत आहे. केवळ वॉर्ड क्रमांक 10, 13, 21, 46, 49 या प्रभागांमध्ये थेट लढती होणार

आहे. राष्ट्रवादी 42, काँगेस 27, रिपाइं 12, शिवसेना 35, भाजप 12, बहुजन समाज पक्ष 8 असे एकूण उमेदवार असून 78 महिलांना उमेदवारी दिली आहे.

 
</text>
</doc>
