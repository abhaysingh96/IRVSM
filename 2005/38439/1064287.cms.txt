<doc>
<docno>1064287.cms.txt</docno>
<text>
 
बहुतांची अंतरे
संपाने मराठी माणूस संपणार
[ Monday, March 28, 2005  08:36:19 pm]


मुंबई महापालिकेचे कर्मचारी अवाजवी मागण्यांसाठी बेकायदा संप पुकारण्याच्या विचारात आहेत. कामगारांची मागणी मान्य केल्यास त्यांना अधिक पगार देण्यासाठी पालिकेला अधिक करवाढ करावी लागेल. त्यामुळे गरीब मराठी माणसांना मुंबईत राहणे परवडणार नाही व उरलेला मराठी माणूसही मुंबईतून हद्दपार होईल.

मुंबई महापालिकेच्या कर्मचाऱ्यांना इतरांपेक्षा अधिक पगार मिळतो तरी भ्रष्टाचार, दिरंगाई आहेच. काही हातही पसरतात. ते काम करतात काय ? तुंबलेली गटारे, कचरा, दुर्गंधी यामुळे भयानक मच्छर वाढले असून, लोकांचे जीवन सुरक्षित नाही. तरीही वेतन सुधारणा समितीच्या शिफारशींची अंमलबजावणी करून अधिक बोजा सहन करण्यास महापालिका तयार आहे, पण कामगारांची 129 टक्के महागाई भत्त्याची मागणी असून, त्यासाठी संप होणार आहे.

संपास जनतेचा विरोध आहे. मुंबईतील पूवीर्च्या संपामुळे उद्योग बंद झाले, नकळत कामगारांनी मालकांचा फायदा करून दिला व स्वत: देशोधडीला लागले. ही मालिका अशीच चालू असून, यामागे काहींचा पद्धतशीर हात आहे किंवा कामगारांचे अज्ञान आहे. संपातही बाहेरचे लोक कॉन्ट्रॅक्टवर महापालिकेत घुसतील.

शांता डावरे, शीव, मुंबई.

 
</text>
</doc>
