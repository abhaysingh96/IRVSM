<doc>
<docno>1064127.cms.txt</docno>
<text>
 
महाराष्ट्र
चर्चा फक्त बंडखोरीची
[ Monday, March 28, 2005  06:08:46 pm]


नरेश इंगावले

नगराध्यक्षपदासाठी राष्ट्रवादीने श्रीधर पाटील यांना उमेदवारी मिळताच पक्षाचे शहराध्यक्ष मनोज वैद्य यांनी अपक्ष म्हणून निवडणूक लढवण्याचा पवित्रा घेतला. त्याच्या पावलावर पाऊल ठेवून इतरांनीही बंडखोरी केली आहे. नगराध्यक्षपदासाठी नऊ उमेदवारांचे अर्ज आले असले तरी खरी लढत राम पातकर (शिवसेना-भाजप युती), श्रीधर पाटील (राष्ट्रवादी), शंकर भोईर (काँग्रेस) आणि मनोज वैद्य (अपक्ष) यांच्यात होणार आहे.

पातकर यांच्या नगराध्यक्ष पदाच्या कारकिदीर्त झालेल्या कामाचा गवगवा झाला. तरीही लोकांच्या दृष्टीने अनेक समस्यांकडे त्यांनी लक्षच दिलेलं नाही, ही तक्रार आहेच. त्यामुळेच पातकरांना पर्याय शोधण्याची संधी या निवडणुकीच्या निमित्ताने मिळाली आहे. तर राष्ट्रवादीत वेगळा ठसा निर्माण करण्यात यशस्वी ठरलेल्या वैद्य यांना पक्षाला डावलण्याचे राजकीय डावपेच पक्षाला गोत्यात आणणारे ठरणार असा अंदाज व्यक्त केला जात आहे. तर राष्ट्रवादीने संधी दिलेले श्रीधर पाटील स्वत:चा विजय नक्की होणार अशी खात्री व्यक्त करत आहेत. काँग्रेसतफेर् शंकर भोईर हे नगराध्यक्षपदासाठी निवडणूक लढवत आहेत. ते दीर्घकाळ पक्षाचे शहर अध्यक्षपद भूषवत आहे. दोन वेळा त्यांना या पदावरून हटवण्याचा प्रयत्न झाला होता. याचाच अर्थ त्यांना पक्षातल्या विरोधकांचाही सामाना करावा लागणार आहे. राष्ट्रवादीबरोबर आघाडी करण्याचा प्रयत्न अयशस्वी ठरला तरी स्वत:च्या विजयाची खात्री आहे.

या सगळ्या धामधुमीत मनोज वैद्य यांची पक्षातून हकालपट्टी केली आहे. शिवाय उपाध्यक्ष विजय पाटील, सरचिटणीस दिलीप गावंडे यांनाही 6 वर्षांसाठी राष्ट्रवादीतून काढून टाकण्यात आल्याची घोषणा ठाणे जिल्हा राष्ट्रवादीचे अध्यक्ष आनंद ठाकूर यांनी केली आहे. राष्ट्रवादीचे शहर उपाध्यक्ष विजय पाटील आणि सरचिटणीस दिलीप गावडे यांची बंडखोरी त्यांना किती फायदेशीर किंवा तोट्याची ठरते हे निवडणुकीचे निकाल ठरवतील. शहरातील विकास सध्या तरी चचेर्चा विषय राहिलेला नाही. सगळ्यात जास्त चर्चा होतेय ती बंडखोरीची त्यातही राष्ट्रवादीच्या कार्यर्कत्यांच्या बंडखोरीची. शहरातील समस्यांबाबत कोणीही बोलत नाही. पक्षाचे वचननामे अजूनही पाहायला मिळत नाही. वॉर्डमधला उमेदवार बाहेरहून दिल्याने रहिवाशांच्या नाराजीची काळजी कोणाला दिसत नाही. अशाच परिस्थितीत प्रचाराचा धुराळा उडताना पाहावा लागणार आहे.

 
</text>
</doc>
