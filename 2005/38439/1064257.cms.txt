<doc>
<docno>1064257.cms.txt</docno>
<text>
 
अर्थव्यवहार
चीनमधील काही क्षेत्रांतील सरकारी मक्तेदारी समाप्त!
[ Monday, March 28, 2005  08:19:42 pm]


वृत्तसंस्था

बीजिंग : चीनमधील ' कम्युनिस्ट ' सरकारने प्रदीर्घ काळापासून असलेली टेलिकम्युनिकेशन्स, रेल्वे व नागरी विमानसेवा या क्षेत्रांतील आपली मक्तेदारी आता संपुष्टात आणली असून, या व्यवसायांत खाजगी उद्योजकांना समान संधी अर्थात ' लेव्हल प्लेइंग फील्ड ' उपलब्ध करून देण्याचे ठरविले आहे.

इतिहासकालापासून सरकारी मालकी असलेल्या ऊर्जा, दूरसंचार (टेलिकम्युनिकेशन्स), रेल्वे, नागरी विमानसेवा या क्षेत्रांमध्ये गुंतवणूक करण्यास खाजगी कंपन्यांना उत्तेजन देण्यात येईल, असे चीन सरकारच्या उद्योग व व्यापार प्रशासनाकडून येथे जाहीर करण्यात आले. या क्षेत्रांमध्ये स्वत:चा व्यवसाय, प्रकल्प उभारू इच्छिणाऱ्या खाजगी कंपन्यांना कर्जपुरवठा व अन्य प्रकारे पाठबळ पुरवावे, अशा सूचना प्रशासनाने आपल्या स्थानिक शाखांना दिल्या आहेत. अन्य ज्या उद्योगांमध्ये सरकारची मक्तेदारी असूनही, खाजगी गुंतवणुकीला कायद्याने मनाई नाही, तेथेही खाजगी उद्योजकतेला वाव देण्याचे प्रयत्न चालू राहतील, असेही प्रशासनाने स्पष्ट केले आहे.

चीनचे केंदीय मंत्रिमंडळ असलेल्या ' स्टेट काउन्सिल ' ने यापूवीर्च सरकारी व खाजगी क्षेत्रांमध्ये गुंतवणुकीला उत्तेजन देण्याचा निर्णय घेतला असून, त्यानुसारच ही अंमलबजावणी सुरू झाली आहे.

दिवाळखोर कंपन्यांना निधी नाही

चीन सरकार दिवाळखोर बनलेल्या सरकारी मालकीच्या कंपन्यांना अनुदाने (सबसिडीज) देणे येत्या चार वर्षांमध्ये बंद करणार असल्याचे सरकारच्या ' सुपरव्हिजन अॅण्ड अॅडमिनिस्ट्रेशन कमिशन ' च्या एका अधिकाऱ्याने सांगितले. सरकारी मालकीच्या कंपन्या येत्या चार वर्षांत बाजारपेठेतील नियमांचे पालन करतील व नव्या कायद्यानुसार दिवाळे जाहीर करण्यासाठी (बँक् रप्टसी) अर्ज सादर करतील. डबघाईला आलेल्या सरकारी कंपन्यांना सुरळितपणे बाजारातून माघार घेता यावी, यासाठी चीन सरकारने त्यामध्ये काम करणाऱ्या कामगार, कर्मचाऱ्यांच्या हक्कांना अनुकूल व मालमत्ता व्यवस्थापन आणि थकित कर्जार्ंच्या प्रश्ानंच्या सुलभ सोडवणुकीसाठी धोरणे तयार केली आहेत.

 
</text>
</doc>
