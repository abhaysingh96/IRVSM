<doc>
<docno>1064097.cms.txt</docno>
<text>
 
हेल्थ
प्रदूषणाचा घाला!
[ Monday, March 28, 2005  05:55:38 pm]


वाहनांमुळे होणाऱ्या वायूप्रदूषणाचा माणसावर नेमका काय परिणाम होतो, त्याचा शोध घेणारी अभ्यास-पाहणी अलीकडेच तैवानमध्ये घेण्यात आली. त्यापूवीर् अशीच पाहणी इटलीमध्येही घेण्यात आली होती. त्या पाहण्यांच्या निष्कर्षांचा गोषवारा...

म्हणजे असं बघा, की मॉनिर्ंग वॉकला म्हणून बाहेर पडलं ना, की धुकंच दिसू लागतं. संध्याकाळी वाहनांची गदीर् असलेल्या रस्त्यावरून तर जावं लागतंच. तेव्हा पेट्रोल आणि डिझेलचे वास येतात आणि डोकं दुखायला लागतं. रात्री रसायनांचे विविध वास येतात. त्यानेही डोकं धरतं.

सकाळी वर्तमानपत्र उघडलं, की ' वायुगळतीत 25 ठार ', ' दूषित पाण्याचे 18 बळी ' अशा बातम्या वाचायला मिळतात. आपण अस्वस्थ होतो.

झपाट्याने तुटणारी जंगलं. अस्तंगत होणाऱ्या वनस्पतींच्या जाती. समूळ उच्चाटनाच्या उंबरठ्यावर असलेले प्राणी आणि पक्षी. ओझोन वायूच्या थराला पडलेलं छिद. बदलणारं हवामान... अशा गोष्टी ऐकून आपण चक्रावतो. प्रदूषणाच्या दुष्परिणामांची ही किती विविध रूपं आणि त्या रूपांचे प्रत्यक्ष बसणारे तडाखे. परंतु त्या तडाख्यांची आपल्याला पूर्ण माहिती झाली नाहीय. त्याबाबतही काही तरी नव्याने उजेडात येत असतं...

आता हेच बघा ना! अलीकडेच तैवानमध्ये वाहनांच्या वाहतुकीमुळे होणाऱ्या प्रदूषणाचे मानवी आरोग्यावर काय परिणाम होतात, याचा अभ्यास करण्यात आला. तेव्हा असं दिसून आलं, की जे लोक ' टोल नाक्यावर ' काम करतात, त्यांचा या प्रकारच्या प्रदूषणाशी सर्वात जास्त संबंध येतो. या संबंधामुळे, म्हणजेच सतत अशा प्रदूषणयुक्त वातावरणात राहिल्याने त्यांच्या ' डीएनए ' वरच (डीऑक्सिराय- बोन्युक्लीक अॅसिडचं लघुरूप. पृथ्वीवरील सजीवांचा हा मूलभूत जैविक रेणू. यामध्ये सजीवाच्या अनुवंशिकतेची माहिती साठवलेली असते. सजीवांचे जनुक डीएनएचे बनलेले असतात. डीएनए हे केंदकाम्ल आहे. ते पेशींच्या केंदकात असतं.) विपरीत परिणाम होतो, असं निष्पन्न झालं आहे.

यासाठी या अभ्यासात सहभागी करून घेण्यात आलेल्या 47 जणींची तपासणी करण्यात आली. तेव्हा त्यांच्या मूत्रात 8- ह्र।।स्त्रत्न या रसायनाचं प्रमाण वाढलेलं आढळून आलं. या रसायनाच्या वाढलेल्या प्रमाणाचा अर्थ त्याच्या डीएनएला हानी पोहोचली आहे, असा असल्याचं या संशोधकांनी स्पष्ट केलं. वाढत्या प्रदूषणमुळे ऑक्सिजनच्या मुक्त होणाऱ्या कणांचाच हा प्रताप असतो, असंही त्यांनी सांगितलं आहे. त्या तपशिलात इथं जाण्याची गरज नसली, तरी एक गोष्ट मात्र खरीच आहे, की प्रदूषणाने त्या महिलांच्या डीएनएवरच विपरीत परिणाम घडवून आणला. वाहनांतून बाहेर पडणाऱ्या वायूंतील घटकांचं विघटन झालं, की तयार होणारं 1- ह्र।।क्कत्न हे रसायनसुद्धा या सर्वच महिलांमध्ये सापडल्याचंही या संशोधकांचं म्हणणं आहे. या सर्वच स्त्रियांच्या रक्ताचीसुद्धा तपासणी करण्यात आली. तेव्हा त्यामध्ये नायट्रिक ऑक्साईडच्या पातळीत वाढ झाली असल्याचं निष्पन्न झालं.

या महिलांच्या तपासण्यांतून दिसणाऱ्या चित्राची टोल नाक्यावर काम न करणाऱ्यांशी तुलना करण्यात आली. तेव्हा टोल नाक्यावरील महिला आणि दुसऱ्या गटातील स्त्रिया यांच्यात आढळून येणाऱ्या दोन्ही प्रकारच्या रसायनांच्या प्रमाणात प्रचंड तफावत ( आकडेवारीत सांगायचं तर 90 टक्के) असल्याचं सिद्ध झालं. अगदी नायट्रिक ऑक्साईडच्या प्रमाणातही तीस टक्क्यांहून अधिक फरक असल्याचं दिसून आलं. वाहनांतून निर्माण होणाऱ्या प्रदूषणामुळे ऑक्सिजन मुक्त कणांच्या हालचालींत प्रचंड वाढ होते आणि त्याचा दुष्परिणाम, अशा प्रदूषणाच्या सतत संपर्कात येणाऱ्यांना भोगावा लागतो, असा निष्कर्ष या अभ्यासगटाच्या संशोधकांनी काढला आहे.

ज्या शाळा ऐन वाहतुकीच्या मार्गांवर असतात, तेथील विद्यार्थ्यांत खोकल्याचं प्रमाण जास्त असतं, हे तर वेळोवेळी दिसून आलं आहे. यापूवीर् इटलीमध्ये केलेल्या एका अभ्यासपाहणीत जे पुरुष सतत वायूप्रदूषणाच्या तडाख्यात सापडतात, त्यांच्या शुक्राणूंच्या गुणवत्तेवर विपरीत परिणाम होतो, त्यांच्या शुक्राणूंची गती मंदावते, परिणामी त्यांची फलनक्षमता कमी होते, असं दिसून आलं होतं. त्या पाहणीतसुद्धा टोल नाक्यावर काम करणाऱ्या पुरुषांचाच सहभाग होता, हे विशेष.

या दोन्ही पाहण्यांतून एक गोष्ट स्पष्ट होते, की वाहनांतून होणाऱ्या प्रदूषणाचा फटका पुरुष आणि स्त्रिया या दोघांनाही बसतो आहे. सतत प्रदूषणाच्याच विळख्यात वावरणाऱ्या सर्वांसाठीच ते धोकादायक आहे. जीवनाचा मूळ सोत म्हणता येईल, अशा डीएनएवरच या प्रदूषणाचा घाला पडत आहे. तीच सर्वाधिक चिंताजनक बाब आहे. या अभ्यासपाहण्या तैवान आणि इटलीत केल्या गेल्या असल्या, तरी त्यांचे निष्कर्ष सर्वच ठिकाणी लागू पडणारे आहेत. याची जाणीव ठेवली, तरी बरंच काही साध्य होऊ शकेल.

श्रीराम शिधये

 
</text>
</doc>
