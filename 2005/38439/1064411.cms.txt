<doc>
<docno>1064411.cms.txt</docno>
<text>
 
क्रीडा
मॅन ऑफ द मॅच : युनुस खान
[ Monday, March 28, 2005  11:30:24 pm]


सामनावीराचा पुरस्कार म्हणून युनुस खानला मोटरबाईक देण्यात आली. मोटरबाईकसह युनुस खान फोटो देताना खुशीत होता. युनुस आणि मोटरबाईक यात सामन्य म्हणजे दोघांमध्येही कुवत खूप मोठी आहे. एकदा का वेग पकडला की, मग त्यांना आवरणे कठीण असते.

युनुस खानने 267 धावा केल्या. भारतात परदेशी खेळाडूने नोंदवलेली ही सवोर्त्तम धावसंख्या. त्यामुळे पाकिस्तानचे पारडे जड झाले आणि त्या वजनाखाली भारतीय संघ दबून गेला. ज्याज्यावेळी इंझमाम ऊल हक पॅव्हेलियनमध्ये परतला त्यात्यावेळी मैदानात युनुस खानने पाकिस्तानचे कर्णधारपद मोठ्या जबाबदारीने भूषवले. नेतृत्वातील चमक त्याने दाखवून दिली. त्याने या सामन्यात 4 अप्रतिम झेल घेतले. दुसऱ्या डावात हरभजनचा त्याने घेतलेला झेल अप्रतिम होता. युनुस खान म्हणाला : ' मला खूप आनंद झाला आहे. थकवा तर जाणवतच नाही. ' जणूकाही साऱ्या पाकिस्तानी चमूची भावनाच युनुस खानने बोलून दाखवली.

 
</text>
</doc>
