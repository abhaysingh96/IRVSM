<doc>
<docno>1064276.cms.txt</docno>
<text>
 
देश-विदेश
अतिरेकी हल्ल्यात 2 जवान ठार
[ Monday, March 28, 2005  08:26:13 pm]


वृत्तसंस्था

जम्मू : राजौरी जिल्ह्यातील सीमा सुरक्षा दलाच्या एका चौकीवर रविवारी रात्री दहाच्या सुमारास अतिरेक्यांनी केलेल्या हल्ल्यात दोन जवान ठार तर आठ जण जखमी झाले. या हल्ल्यात हेड कॉन्स्टेबल सरूप चंद आणि लान्सनाईक होशियार सिंग जागीच ठार झाले. अन्य जखमींना नजीकच्या रुग्णालयात दाखल करण्यात आले. चौकीकडे जादा कुमक रवाना झाली असून, अतिरेक्यांचा शोध घेतला जात आहे. दुसऱ्या एका कारवाईत लष्कराने जम्मूतच अतिरेक्यांच्या लपण्याच्या जागा उदध्वस्त केल्या.

पराक्रमाचा सुवर्णमहोत्सव

' ऑपरेशन विजय ' मध्ये अतुलनीय कामगिरी बजावणाऱ्या ' दास सॅवियर्स ' चा सुवर्ण महोत्सव 25 ते 27 मार्च दरम्यान साजरा झाला. ' ऑपरेशन विजय ' साठी या रेजिमेंटला लष्करप्रमुखांनी गौरवले होते. शिवाय याच तुकडीतील 13 जणांना शौर्यपदके मिळाली होती. सुवर्ण महोत्सवाच्या निमित्ताने खास मोटार अभियान सुरू करण्यात आले आहे. त्यात रेजिमेंटचे 23 सैनिक पंजाब, राजस्थान, उत्तर प्रदेश आणि हरयाणा मध्ये 2500 किमी प्रवास करणार आहेत. ते विविध मोहिमांमध्ये भाग घेतलेल्या माजी जवानांना प्रत्यक्ष भेटून त्यांचा सत्कार करतील.

 
</text>
</doc>
