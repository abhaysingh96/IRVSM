<doc>
<docno>1063812.cms.txt</docno>
<text>
 
महामुंबई
मुंबईत एकाच कुटंबातील तिघांची आत्महत्या
[ Monday, March 28, 2005  12:59:19 pm]


म. टा. प्रतिनिधी

मुंबई : दक्षिण मुंबईतील केम्स कॉर्नर परिसरात राहणाऱ्या दलाल कुटुंबातील पतीपत्नी व त्यांच्या 19 वर्षाच्या मुलीने इमारतीच्या आठव्या मजल्यावरून उडी मारून आत्महत्या केली. उच्चभ्रूंची वस्ती म्हणून ओळखल्या जाणाऱ्या या विभागात हे दलाल कुटुंब ग्रॅंड पराडी नावाच्या इमारतीत राहत होते.

पोलिसांनी दिलेल्या माहितीनुसार, बाळकृष्ण दलाल ( 48), त्यांची पत्नी सोनल दलाल ( 45) आणि मुलगी पूजा (19) अशी या कुंटुंबीयांची नावे असून सकाळी 6.30 च्या सुमारास त्यांनी इमारतीच्या आठव्या मजल्यावरुन राहत्या घराच्या बेडरूममधून उडी मारली. काहीतरी पडल्याचा आवाज ऐकून इमारतीचा वॉचमेन आवाजाच्या दिशेने धावला. त्याला तेथे तिघांचे मृतदेह पडलेले आढळले. हे तिन्ही मृतदेह पोस्टमार्टमसाठी पाठविण्यात आले असून, अधिक तपास सुरू असल्याचे काँग्रेसचे स्थानिक नगरसेवक गुणवंत सेठ यांनी सांगितले.

बाळकृष्ण यांचा हिऱ्यांचा व्यवसाय होता. सात वर्षांपूर्वी दलाल यांच्या आईवडीलांनीही अशाच प्रकारे त्याच प्लॅटमधून आत्महत्या केली होती. त्यांनी आत्महत्येपूवीर् लिहिलेल्या पत्रात मुलगा बाळकृष्ण आणि सून सोनल हिच्याकडून आपल्याला त्रास होता असे लिहिले असल्याने या प्रकरणाला वेगळाच संदर्भ प्राप्त होतो. हे प्रकरण कोर्टात असून त्याच्या निकालाच्या भितीने या तिघांनी आत्महत्या केल्याचे म्हटले जाते.

 
</text>
</doc>
