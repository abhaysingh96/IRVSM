<doc>
<docno>1064105.cms.txt</docno>
<text>
 
प्रगती फास्ट
मला पायलट व्हायचंय
[ Monday, March 28, 2005  05:59:05 pm]


मी बारावी सायन्सला आहे. मला मरिन इंजिनीअर म्हणून करिअर करायचं आहे. या क्षेत्रात किती संधी आहेत. मला योग्य ते मार्गदर्शन करा.

एक वाचक

मरिन इंजिनीअर म्हणून करिअर करण्यासाठी सायन्स शाखेतून बारावी पास होणं आवश्यक आहे. यासाठी बारावीला फिजिक्स, केमिस्ट्री, मॅथमॅटिक्स यांचा अभ्यास केलेला असणं आवश्यक आहे. कोर्ससाठी तुम्ही मुंबईतील आयआयटीजेईईच्या टी.एस. चाणक्य आणि कोलकाता इथल्या मेरी या इन्स्टिट्यूटमध्ये प्रवेश घेऊ शकता. कोर्स पूर्ण झाल्यावर तुम्ही शिपिंग फर्ममध्ये अर्ज करू शकता. योग्यतेप्रमाणे तिथे उमेदवारांची निवड करून योग्य ते ट्रेनिंग दिलं जातं.

मी बीकॉम ग्रॅज्युएट असून मला पायलट व्हायचं आहे. त्यासाठी मला मार्गदर्शन करा. या क्षेत्रात प्रवेश करण्यासाठी सायन्स शाखेचा अभ्यास करणं आवश्यक आहे का ? तसं असेल तर मला पुन्हा सायन्स शाखेत प्रवेश घ्यावा लागेल का ? मला लवकरच या क्षेत्रात करिअर करायचं आहे. मुंबईतील कोणत्या युनिव्हसिर्टीमध्ये दूरस्थ शिक्षणपद्धती उपलब्ध आहे ?

अभिषेक गदे

यशासाठी कोणताही शॉर्टकट नाही, हे सगळ्यात आधी तुम्ही लक्षात घ्या. पायलट होण्यासाठी पुन्हा पहिल्यापासून सुरूवात करणं म्हणजे मूर्खपणा ठरेल. तुमची इतक्या वर्षांची मेहनत, वेळ आणि पैसा सर्वच फुकट जाईल. या क्षेत्रात तुम्हाला दहावीनंतरच प्रवेश मिळू शकला असता, पण तुम्ही कॉमर्सला प्रवेश घेऊन आपल्या करिअरला एक वेगळी दिशा दिली आहे. कॉमर्समध्ये शिक्षण पूर्ण झाल्यानंतरही करिअरच्या असंख्य संधी उपलब्ध आहेत, त्याचा विचार करायला हरकत नाही.

पायलट होण्यासाठी दहावीनंतरच कोर्स करावा लागतो. हा कोर्स करण्यासाठी खूप खर्च येतो, हे लक्षात घ्या.

1) स्टुडण्ट पायलट लायसन्स (स्क्करु) : दहावीनंतर प्रथम तुम्ही डायरेक्टोरेट जनरल ऑफ सिविल एव्हिएशन ( ष्ठत्नष्टन्) चा मान्यताप्राप्त फ्लाइंग क्लबमध्ये प्रवेश घेता येईल. इथे प्रवेशासाठी लेखी परीक्षा आणि मेडिकल टेस्टमध्ये पास होणं आवश्यक असतं. या परीक्षेत पास झाल्यावर संस्थेमध्ये कोर्सला प्रवेश दिला जातो. कोर्स पूर्ण झाल्यावर क्लबचं सटिर्फिकेट मिळतं.

2) प्रायव्हेट पायलट लायसन्स ( क्कक्करु) : ही दुसरी पायरी आहे. यासाठी तुम्ही फिजिक्स आणि मॅथमॅटिक्स घेऊन बारावी पास असणं गरजेचं आहे. तसंच तुमचं वय किमान 17 वर्षं असलं पाहिजे. शिवाय फ्लाइंग इन्स्ट्रक्टरच्या उपस्थितीत 15 तास फ्लाइंग टेनिंग घेणं आवश्यक असतं. विमान चालवण्याचा एकूण 60 तासांचा अनुभव तुमच्याकडे हवा. काही फ्लाइंग क्लब आणि संस्था तुम्हाला स्वत:चं पायलट लायसन्स (पीपीएल) मिळवून देतात.

3) कमशिर्अल पायलट लायसन्स (ष्टक्करु) : हे कोणत्याही डायरेक्टोरेट जनरल ऑफ सिविल एव्हिएशन (ष्ठत्नष्टन्)ची मान्यता असणाऱ्या फ्लाइंग टेनिंग इन्स्टिट्यूटमधून मिळू शकतं. त्यासाठी तुमचं वय 18 वर्षं पूर्ण असणं आवश्यक आहेच, पण त्याचबरोबर तुमच्याकडे डीजीसीए, मिनिस्ट्री ऑफ सिविल एव्हिएशन, गव्हन्मेर्ण्ट ऑफ इंडियाची मान्यता असणाऱ्या मेडिकल बोर्डचं फिटनेस सटिर्फिकेटही हवं.

इथे प्रवेश घेताना फिजिक्स आणि मॅथ्स हे विषय घेऊन बारावी किंवा फिजिक्स, मॅथ्स, केमिस्ट्री विषय घेऊन बीएस्सी पास असणं जरुरी आहे. प्रायव्हेट पायलट लायसन्स किंवा तीन वर्षांत किमान 60 तास विमान चालवण्याचा अनुभव, यामध्ये एकट्याने विमान उडवण्याचा 30 तासांचा अनुभव तुमच्याकडे असला पाहिजे. लायसन्स मिळवण्यासाठी देशाबाहेर आणि रात्रीच्या वेळेस विमान उडवण्याचा किमान 250 तासांचा अनुभव तुमच्याजवळ हवा.

या सर्व प्रकिया पार करण्यासाठी 12 ते 15 लाख रूपये खर्च येतो.

एअरलाइन ट्रान्सपोर्ट पायलट्स लायसन्स ((न्रुञ्जक्करु) : एअरलाइन पायलट बनण्याची ही शेवटची पायरी आहे. यात तुम्हाला लेखी परीक्षेत पास होण्याबरोबरच 1500 तासांचा विविध विमान उडवण्याचा अनुभव असायला पाहिजे.

फ्लाइंग क्लब आणि संस्थांची नावं :

द बॉम्बे फ्लाइंग क्लब, जुहू एरोड्रम, जुहू, मुंबई - 400049

इंदिरा गांधी राष्ट्रीय उरण अॅकॅडमी ( ढ्ढत्नक्रन्), फुरसतगंज, जिल्हा : रायबरेली, उत्तर प्रदेश

नागपूर फ्लाइंग क्लब, सोनगांव एरोड्रम, नागपूर

फ्लायटेक एव्हिएशन अॅकॅडमी , 102 न् 1 कौसर रोड नंबर 10, सिकंदराबाद - 50026

ग्रोथ सेण्टर

 
</text>
</doc>
