<doc>
<docno>1063546.cms.txt</docno>
<text>
 
महामुंबई
फेब्रुवारी 2006मध्ये 'नॅशनल फ्लीट रिव्ह्यू'
[ Monday, March 28, 2005  12:06:56 am]


म. टा. प्रतिनिधी

नौदलाच्या सार्मथ्याचे मुंबईत पुन्हा दर्शन

मुंबई : मुंबईत चार वर्षांपूर्वी पार पडलेल्या आंतरराष्ट्रीय नौदल ताफा संचलन सोहळ्यानंतर आता पुन्हा एकदा राष्ट्रीय स्तरावर असाच ताफा संचलन सोहळा (नॅशनल फ्लीट रिव्ह्यू) पुढील वषीर् फेब्रुवारीत होणार आहे, अशी माहिती पश्चिम विभागीय तळाचे प्रमुख अधिकारी व्हाइस अॅडमिरल मदनजीत सिंग यांनी दिली.

तिन्ही सैन्यदलांचे घटनात्मक प्रमुख असलेले राष्ट्रपती नौदलाच्या ताफ्यातील युद्धनौकांचे अवलोकन करतात. त्या सोहळ्याला ' फ्लीट रिव्ह्यू ' म्हणतात.

' आयएनएस विराट ' युद्धनौकेवर रविवारी चित्तथरारक युद्ध कवायती आयोजित करण्यात आल्या होत्या. त्यानंतर सिंग यांनी वार्ताहरांशी संवाद साधला. युद्धाच्या वेळी नौकेवरील सामग्री कशातऱ्हेने वापरली जाते, याचे प्रत्यक्ष प्रात्याक्षिक ' विराट ' वर जमलेल्यांना पाहायला मिळाले.

पश्चिम किनारपट्टीवर कारवार नौदल तळाच्या उभारणीची सुरुवात मेच्या पहिल्या आठवड्यात होणार असून, वर्षाअखेरपर्यंत हा तळ वापरास खुला होईल.

' विक्रांत ' च्या संग्रहालयासाठी निधीची तरतूद झाली असून, लवकरच ते प्रेक्षकांसाठी खुले होेईल. बॅलार्ड बंदर गेटची डागडुजीही सहा महिन्यांत पूर्ण होईल, असा विश्वास सिंग यांनी व्यक्त केला.

भारतीय तळावर तीन विमानवाहू युद्धनौकांची आवश्यकता असून, ही बाब सरकारच्या कानावर घालण्यात आली असल्याचे त्यांनी नमूद केले. भारतीय बनावटीच्या विमानवाहू युद्धनौकेच्या बांधकामास मेमध्ये सुरुवात होणार असून नौकेच्या बुडाचे काम प्रथम हाती घेतले जाणार आहे. नौदलाच्या ताफ्यात असलेली एकमेव विमानवाहू युद्धनौका ' आयएनएस विराट ' हिची पुनर्बांधणी झाली असून ती पाश्चिमात्य जहाजांप्रमाणे घडवण्यात आली आहे, असे सिंग यांनी जाहीर केले.

 
</text>
</doc>
