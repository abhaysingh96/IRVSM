<doc>
<docno>1064410.cms.txt</docno>
<text>
 
क्रीडा
लक्ष्मणला वगळले; कुंबळेला विश्रांती
[ Monday, March 28, 2005  11:28:25 pm]


बंगलोर : मधल्या फळीतील फलंदाज व्ही.व्ही.एस.लक्ष्मणला पाकिस्तानविरुद्धच्या झटपट क्रिकेट मालिकेसाठी भारतीय संघामधून वगळण्यात आले. तर भरवशाचा फिरकी गोलंदाज अनिल कुंबळेला दुखापतीमुळे दोन सामन्यांसाठी विश्रांती देण्यात आली आहे. सहा सामन्यांच्या या मालिकेतील पहिला सामना 2 एप्रिलला कोची येथे होत असून दुसरी लढत विशाखापट्टणमला 5 एप्रिलला होईल.

निवड समितीच्या बैठकीत लक्ष्मणच्या नावाची चर्चा करण्यात आली, पण त्याला वगळण्याचा निर्णय घेण्यात आला. तर गुडघ्याच्या दुखापतीमुळे कुंबळेला पहिल्या दोन सामन्यांसाठी विश्रांती देण्यात आली आहे, अशी माहिती भारतीय क्रिकेट मंडळाचे संयुक्त चिटणीस गौतम दासगुप्ता यांनी दिली.

बांगलादेशविरुद्ध पदार्पण करणाऱ्या हरयाणाच्या जोगिंदर शर्माऐवजी लक्ष्मीपती बालाजी पुन्हा संघात आला आहे. हा बदल वगळता यापूवीर्चा झटपट लढतींसाठीचा संघ कायम ठेवण्यात आला आहे.

युवराजसिंग, महमद कैफ, दिनेश मोंगिया, आशिष नेहरा व मुरली कातिर्क यांना झटपट लढतींमध्ये अधिक संधी देण्यात येईल, असे वाटते.

भारतीय संघ : सौरव गांगुली ( कर्णधार), वीरेंदर सेहवाग, सचिन तेंडुलकर, राहुल दविड, युवराजसिंग, महमद कैफ, दिनेश मोंगिया, महेंदसिंग ढोणी, लक्ष्मीपती बालाजी, इरफान पठाण, झहीर खान, आशिष नेहरा, हरभजनसिंग व मुरली कातिर्क.

 
</text>
</doc>
