<doc>
<docno>1064284.cms.txt</docno>
<text>
 
बहुतांची अंतरे
अमेरिकेने केलेल्या मानवाधिकारांच्या उल्लंघनाविषयी भाजपने श्वेतपत्रिका काढावी
[ Monday, March 28, 2005  08:35:49 pm]


' मोदींना अमेरिकेचा व्हिसा नाहीच ', हे वृत्त (म. टा. 22 मार्च) वाचले. भारताची प्रतिमा मलीन करण्याचा यात सुप्त हेतू आहे, असे मोदींनी म्हटले आहे. त्यात तथ्यांश आहे.

काहींना वाटते की एखाद्याला व्हिसा द्यायचा की नाही, हा त्या-त्या देशाचा प्रश्ान् आहे. सकृतदर्शनी तांत्रिकदृष्ट्या हे बरोबर वाटले, तरी ज्या कारणाने समता, मानवी प्रतिष्ठेचे रक्षण व मानवाधिकारांचे उल्लंघन या कारणांसाठी मोदींना अमेरिकेत व्हिसा नाकारला, तीच कारणे अमेरिकेला लागू केली तर अमेरिकेच्या कोणत्याच राज्यर्कत्याला अगदी राष्ट्राध्यक्षासकट कोणत्याही देशाने व्हिसा नाकारणे योग्य होईल. अमेरिकेने जेथे जेथे आक्रमणे केली, खरे तर ' लुडबूड ' केली, तेथे तेथे मानवाधिकारांचे उल्लंघन केले असे नाही, तर मानवताच पायदळी तुडवली.

व्हिएतनामी जनतेने सुमारे 30 वषेर् अमेरिकेशी लढा दिला व तेथे आपली डाळ शिजत नाही, हे कळल्यावर अमेरिकेने तेथून काढता पाय घेतला. तेथे सैनिकांनी स्त्रियांवर एवढे अत्याचार वर्षानुवषेर् केले की, आज तेथे हजारो बेवारस अनौरस मुले आहेत व आता ती आपल्या वडिलांच्या शोधात असतील. केवळ संशयाने इराकवर हल्ला करून तेथील लाखो लोकांना यमसदनाला अमेरिकेनेच पाठवले. अशी अनेक उदाहरणे आहेत.

भाजपाने आता ' स्वाभिमान यात्रा ' वगैरे सवंग कार्यक्रमांत पैसा-शक्ती वाया न घालवता अमेरिकेच्या दृष्कृत्यांचा पाढा वाचणारी श्वेतपत्रिका निरनिराळ्या भाषांत छापून जगभर पाठवावी. म्हणजे मानवाधिकारांचे त्या राज्यर्कत्यांचे खोटे प्रेम सर्वांना कळेल.

रंगनाथ दीक्षित, बोरिवली, मुंबई.

 
</text>
</doc>
