<doc>
<docno>1064307.cms.txt</docno>
<text>
 
महामुंबई
पवारांच्या भूमिकेमुळे पालिका संप टळणार
[ Monday, March 28, 2005  08:43:01 pm]


संजय सावंत

मुंबई : महागाई भत्त्याच्या मुद्यावरून पालिका प्रशासन आणि शरद राव यांच्या युनियनमध्ये तोडगा निघण्याची शक्यता दिसत नसल्याने, थेट शरद पवार यांनीच मध्यस्थी करीत उपमुख्यमंत्री आर. आर. पाटील यांच्याकडे कामगारांचा अंत पाहू नका. संपाच्या भानगडीत पडू नका, मुंबईकरांना वेठीला धरू नका, असा निरोप पाठविल्याने मंगळवार मध्यरात्रीपासून राव यांनी घोषित केलेला संप मागे घेण्याची शक्यता आहे.

दुसरीकडे मी प्रत्येक लढाई ही डावपेचाने लढत आलोय. सलग येणाऱ्या सुट्ट्या माहित असतानाही आपण संप पुकारला होता तो डावपेचाचा एक भाग होता असे शरद राव यांनी सांगत, मंगळवारी मध्यरात्रीपासून संपाचा इशारा दिला. त्यामुळे शरद पवार, आर. आर. पाटील यांच्या मजीर्विरोधात राव संप करतील की पुन्हा माघार घेतील हे मंगळवारी रात्रीच स्पष्ट होईल.

महागाई भत्त्याच्या प्रश्ानवरुन तोडगा निघत नसल्याने नवा फॉर्म्युल्यासह महापौर दत्ता दळवी यांच्या आवाहनाला प्रतिसाद देऊन राव यांनी 23 मार्चपासूनचा संप मागे घेतला होता. त्यानंतर राष्ट्रवादीचे पालिकेतील गटनेते रवींद पवार, मुंबईचे अध्यक्ष सचिन अहिर यांनी उपमुख्यमंत्री आर. आर. पाटील यांची भेट घेत वस्तुस्थिती सांगितली. संप होऊ नये म्हणून पालिका प्रशासनाची नेमकी भूमिका काय आहे याची माहिती रवींद पवार यांनी आबांच्या कानावर घातली. त्यावेळी बैठकितच साहेबांचा निरोप आहे की, कामगारांचा अंत पाहून नका. संप करण्याच्या भानगडीत पडू नका, असे आबांनी दोघांनाही सांगितले. तसेच महागाई भत्त्याबाबत प्रशासन लवाद नेमण्यास तयार असल्याने युनियननेही त्याला पाठिंबा द्यायला काय हरकत आहे, असे मत आबांनी व्यक्त केल्याचे समजते.

आयुक्त जॉनी जोसेफ यांनी प्रशासनाची भूमिका वेळोवेळी मुख्यमंत्री आणि उपमुख्यमंत्री यांच्या कानावर घातल्याने दोघांकडूनही आयुक्तांना पॉझिटिव्ह रिस्पॉन्स असल्यानेच प्रशासनाने संप मोडून काढण्यासाठी यावेळी नको तेवढी तयारी केल्याचे खात्रीलायकरीत्या समजते.

उपमुख्यमंत्र्यांच्या भेटीबाबत रवींद पवार यांनी दुजोरा देत संपाबाबत पवारांची भूमिका काय आहे, याची माहिती आबांनी दिल्याचे सांगितले. याबाबत अधिक माहिती देताना रवींद पवार यांनी सांगितले की, संपाबाबत मुंबईकर नाराज आहेत. लोकांची गैरसोय होऊ न देण्यासाठी संप नको अशी आमची भूमिका असली तरी कामगारांना न्याय मिळण्यासाठी युनियनचा तो हक्क असल्याचे म्हटले. मात्र त्यासाठी नागरिकांना वेठीस धरू नये असे आमच्या नेत्यांचेच म्हणणे असल्याकडे त्यांनी लक्ष वेधले.

शरद राव यांनी मात्र आपणाला शरद पवार, मुख्यमंत्री आणि उपमुख्यमंत्री यांच्यापैकी कोणीही संप करा अथवा करू नका असा आदेश दिला नसल्याचा दावा केला. नुकतीच अहमदाबादमध्ये पवारांशी या विषयावर चर्चा झाल्याचे त्यांनी सांगितले. संपाबाबत त्यांना माझी भूमिका समजून सांगितली. मुख्यमंत्री आणि उपमुख्यमंत्र्यांशी माझे दररोज या विषयावर बोलणे सुरू असून, कामगारांचा फायदा करण्यासाठी आयुक्त आणि महापौर पालिका पातळीवर योग्य तोडगा काढतील अशी आशा व्यक्त केली. आठवड्यापूवीर् घोषित केलेल्या संपातून माघार घेताना अंदाज चुकला का असे विचारता प्रत्येक लढाई मी डावपेचानेच लढत आलोय. प्रत्येकवेळी विजयच मिळाला. माघार घेणे हाही डावपेचाचा एक भाग होता हे कामगारांना लवकरच समजेल असेही त्यांनी म्हटले.

 
</text>
</doc>
