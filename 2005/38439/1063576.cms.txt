<doc>
<docno>1063576.cms.txt</docno>
<text>
 
महामुंबई
परदेशी टीव्ही कंपन्यांचे लॉबिंग सुरू...
[ Monday, March 28, 2005  12:29:32 am]


रोहित चंदावरकर

मुंबई : भारतीय मनोरंजन उद्योगाच्या आथिर्क उलाढालीत काही वर्षांमध्ये वाषिर्क 18 टक्के इतक्या प्रचंड वेगाने वाढ होणार असल्याचे अनेक पाहण्यांतून समोर आलेले निष्कर्ष आणि टीव्ही चॅनल्स उद्योगाची उलाढाल येत्या चार वर्षांत तीस हजार कोटींपर्यंत पोहोचण्याची निर्माण झालेली शक्यता, या पार्श्वभूमीवर एप्रिलच्या पहिल्या आठवड्यात मुंबईत भरणाऱ्या ' फ्रेम्स 2005' या टीव्ही आणि मनोरंजन उद्योगाच्या वाषिर्क अधिवेशनात ' टीव्ही उद्योगासमोरील भविष्यातील आव्हाने ' यावरच प्रामुख्याने चर्चा होण्याची शक्यता आहे. या अधिवेशनाच्या निमित्ताने परदेशी टीव्ही कंपन्या पुन्हा एकदा भारतात डीटीएच तंत्रज्ञानाच्या विस्तारासाठी ' लॉबिंग ' सुरू करतील, हेही स्पष्ट झाले आहे.

तेरा वर्षांत वेगाने झालेली भारतीय उपग्रह टीव्ही उद्योगाची वाढ यापुढेही कायम राहील, असा निष्कर्ष ' फिक्की ' सह (फेडरेशन ऑफ इंडियन चेंबर ऑफ कॉमर्स अॅण्ड इंडस्ट्री) अनेक संस्थांच्या आथिर्क पाहण्यांमधून निघाला असला, तरी सध्याची सर्वच खाजगी भारतीय उपग्रह टीव्ही चॅनल्स यापुढेही टिकतील असे नाही. सध्या दरवषीर् भारतीय टीव्ही उद्योगात 16 ते 20 नवे चॅनल येत आहेत. पण जाहिरात आणि सबस्क्रिप्शनच्या उत्पन्नातून देशात एकावेळी शंभरपेक्षा अधिक चॅनल टिकू शकणार नाहीत, असे ' फिक्की ' ने अहवालात म्हटले आहे. याचा अर्थ, भावी काळात टीव्ही चॅनल चालवणाऱ्या कंपन्यांना ' डायरेक्ट टू होम सव्हिर्स ' चा आधार घेऊनच आपल्या सेवांचा विस्तार करावा लागणार हे उघड आहे.

' फ्रेम्स ' मधील चर्चासत्रांत माहिती प्रसारण खात्याचे मंत्री आणि वरिष्ठ अधिकारीही भाग घेणार आहेत. टर्नर ब्रॉडकास्टिंग, बीबीसी आणि न्यूज कॉर्प या कंपन्या भारतात ' डीटीएच ' चा विस्तार करण्याबाबत या चर्चासत्रांमध्ये अधिकाऱ्यांचा आणि प्रसारण मंत्र्यांचा पाठपुरावा करतील, असे समजते. माध्यमसम्राट रुपर्ट मरडॉक यांच्या अलिकडच्या भारत दौऱ्यात त्यांनी पंतप्रधानांशी चर्चा करतानाही टीव्ही चॅनल उद्योगात थेट परकीय गुंतवणूक वाढवण्यास परवानगी मागणे आणि ' डीटीएच ' वर भर देणे हे दोनच मुद्दे पुढे रेटले.

सध्याच्या केबल नेटवर्क पध्दतीऐवजी 2010 पर्यंत भारतातील शहरांमध्ये किमान पन्नास टक्के प्रेक्षकांसाठी ' डीटीएच ' पध्दत कार्यान्वित व्हावी, असा या कंपन्यांचा प्रयत्न आहे.

22 कोटी मध्यमवगीर्य भारतीय ग्राहकांचे माकेर्ट काबीज करण्यासाठी आगामी काळात टीव्ही कंपन्यांमध्ये सुरू होणाऱ्या स्पधेर्ची ही नांदी म्हणता येईल.

 
</text>
</doc>
