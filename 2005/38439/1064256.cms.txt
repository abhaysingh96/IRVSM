<doc>
<docno>1064256.cms.txt</docno>
<text>
 
अर्थव्यवहार
अमेरिकेत औषधविक्रीसाठी करार
[ Monday, March 28, 2005  08:18:56 pm]


वृत्तसंस्था

नवी दिल्ली : अमेरिकेतल्या प्रचंड मोठ्या आणि किफायतशीर औषध बाजारपेठेत मुसंडी मारण्यासाठी डॉ. रेड्डीज लेबॉरेटरीजने आयसीआयसीआय व्हेंचर फंड्स मॅनेजमेंटबरोबर 5 कोटी 60 लाख डॉलर्सचा (सुमारे 246 कोटी रुपये) करार केला आहे. ' अॅब्रिवेटेड न्यू ड्रग्ज अॅप्लिकेशन्स ' च्या विकास आणि माकेर्टिंगसाठी डॉ. रेड्डीजने हा करार केला आहे.

या करारानुसार, आयसीआयसीआय व्हेंचर्स सुरुवातीच्या टप्प्यात सव्वादोन कोटी डॉलर्सची मदत करणार आहे. गुंतवणूक योग्य दिशेने होत आहे असे वाटल्यास 3 कोटी 35 लाख डॉलर्सची अतिरिक्त मदत केली जाईल. नवीन औषधांचा विकास, नोंदणी आणि कायदेशीर बाबींच्या खर्चाचा भार ही व्हेंचर कॅपिटल कंपनी उचलेल. या वषीर् तसेच पुढील वषीर् डॉ. रेड्डीज अनेक औषधांच्या विक्रीसाठी अर्ज करणार आहे. या संदर्भातच आयसीआयसीआय व्हेंचर्सने ही मदत देऊ केली आहे. त्या बदल्यात औषधांच्या निव्वळ विक्रीवरची रॉयल्टी डॉ. रेड्डीज पाच वर्षांसाठी देणार आहे. मात्र ही रॉयल्टी किती असेल याची आकडेवारी देण्यात आलेली नाही.

औषधनिमिर्ती क्षेत्रातील संशोधन आणि विकासासाठी अशा प्रकारचा हा पहिलाच करार आहे, असे डॉ. रेड्डीजचे सीईओ जी. व्ही. प्रसाद म्हणाले. जागतिक स्तरावर आमची व्याप्ती वाढवण्यासाठी आणि निमिर्ती प्रक्रियेतील पायाभूत सुविधा सुधारण्यासाठी ही युती निश्चितच फायदेशीर ठरेल.

भारतीय ब्रँड्सचा प्रसार करण्याच्या आमच्या धोरणाचाच हा करार एक भाग असल्याचे आयसीआयसीआय व्हेंचरच्या सीईओ रेणुका रामनाथ म्हणाल्या.

 
</text>
</doc>
