<doc>
<docno>1063555.cms.txt</docno>
<text>
 
महामुंबई
केतकीपाड्यातील जागा नक्की कुणाची?
[ Monday, March 28, 2005  12:09:52 am]


म. टा. प्रतिनिधी

मुंबई : दहिसर पूर्व येथील केतकीपाडा सवेर् क्रमांक 345( अ)मधील जमीन संजय गांधी उद्यानाची असल्याबाबत तेथील रहिवाशांना वनखात्याकडून वारंवार नोटिसा येत असताना मिळकत पत्रिकांवरून ही जमीन खासगी असल्याचे मत नगर भूमापन कार्यालयाने व्यक्त केल्याने ही जमीन नेमकी कुणाची, असा प्रश्ान् निर्माण झाला आहे.

सर्वे क्रमांक 345( अ)मध्ये 209 एकर क्षेत्र येत असून, त्यातील 106 एकर जागेत लाखभर लोक राहात आहेत. यातील अनेकांकडे 1952 पासूनचे बिनशेती परवान्याचे पैसे भरल्याचे तसेच 1963 पासूनचे पालिकेचे कर भरल्याचे पुरावे आहेत. मात्र, ही जागा आपली असल्याचे वनखात्याचे म्हणणे आहे.

मुळात सवेर् क्रमांक 345 अ, ब, कमध्ये 650 एकर दोन गुंठे जमीन होती. त्यातील 345( ब)मधील 365 एकर जमीन 1947 मध्ये नॅशनल पार्कसाठी ताब्यात घेण्यात आली होती. त्याचवेळी 345 अ व ' क ' मधील जमिनीवर वनजमीन असा शेरा पडला होता. त्याला जमिनीचे मालक हाजी अली महंमद हाजी कासम यांच्यावतीने 1963 च्या सुमारास हरकत घेण्यात आली. त्यानंतर वनजमीन म्हणून असलेला शेरा रद्द करून दोन्ही ठिकाणी त्यांचे नाव कायम करण्यात आले होते. नंतरच्या काळात या जमिनीवर राहात असलेल्या लोकांचे हक्क मान्य करून त्यांना सनद व मिळकत पत्रिकाही देण्यात आल्या. 1984 पर्यंत ही स्थिती कायम होती.

मात्र , 1984- 85 च्या सुमारास सवेर् क्रमांक 345( अ) मधील 209 एकरपैकी मुख्यत: झोपड्या व घरे असलेली 106 एकर जमीन पुन्हा एकदा नॅशनल पार्कच्या नावावर दाखवण्यात आली. मात्र, हे करताना ना स्थानिक रहिवाशांना काही कळवण्यात आले, ना त्यांचे म्हणणे ऐकून घेण्यात आले, असे केतकीपाडा, धारखाडी ( दहिसर) नागरिक सेवा संघाचे अध्यक्ष रामप्रसाद शर्मा यांचे म्हणणे आहे.

दरम्यान , 1997 मध्ये संजय गांधी उद्यानाच्या हद्दीतील अतिक्रमणे हटवण्याचे आदेश हायकोर्टाने दिल्यापासून वनखात्याचे शुक्लकाष्ठ या रहिवाशांच्या मागे लागले आहे. आतापर्यंत एकूण 19 वेळा झोपड्या तोडण्याबाबत वनखात्याने नोटिसा बजावल्या आहेत. या पार्श्वभूमीवर मे 2003 मध्ये तत्कालीन मुख्यमंत्री सुशीलकुमार शिंदे यांच्याकडे या प्रकरणाचा तपास करण्याची विनंती करण्यात आली होती. त्यानुसार जिल्हाधिकारी कार्यालयामार्फत बोरीवली तहसीलदारांना आदेश देण्यात आले व त्याआधारे सवेर् क्रमांक 345( अ)मध्ये येणाऱ्या 209 एकर जमिनीच्या मोजणीच्या सूचना बोरिवली भूमापन कार्यालयाला करण्यात आली होती.

मात्र, या सर्वे क्रमांकातील जमिनीच्या मिळकत पत्रिकांवरून या जमिनी खासगी मालकीच्या असल्याचे आढळून आल्याने या कार्यालयाने खासगी जमिनीची मोजणी सरकारी खर्चाने करता येणार नाही, असे अलीकडेच कळवून टाकले आहे. यामुळे ही जमीन खासगी होती, या रहिवाशांच्या म्हणण्यात तथ्य असल्याचे दिसत आहे. मात्र, रहिवाशांच्या डोक्यावरील टांगती तलवार कायम असल्याने सरकारनेच पुढाकार घेऊन हा गुंता सोडवावा, अशी अपेक्षा व्यक्त करण्यात येत आहे.

वनसंरक्षक आनंद भारती यांनी मात्र भूमापन कार्यालयाने व्यक्त केलेले मत चुकीचे असल्याचे सांगून ही जमीन संजय गांधी उद्यानाचीच असल्याचा दावा केला आहे.

 
</text>
</doc>
