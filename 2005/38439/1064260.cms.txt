<doc>
<docno>1064260.cms.txt</docno>
<text>
 
अर्थव्यवहार
परकीय व्यापार धोरणाच्या घोषणेस विलंब कशासाठी?
[ Monday, March 28, 2005  08:22:14 pm]


वृत्तसंस्था

नवी दिल्ली : परकीय व्यापार धोरणातील तरतुदींबाबत केंदीय अर्थमंत्र्यांनी कोणतेही मतभेद नसून हे धोरण 10 एप्रिलपूवीर् जाहीर होईल, अशी ग्वाही केंदीय वाणिज्यमंत्री कमलनाथ यांनी येथे सोमवारी दिली.

मात्र, काही मुद्द्यांवर चर्चा सुरू असल्याची कबुली त्यांनी दिली. निर्यातदारांना कर सवलती हा मतभेदाचा मुख्य मुद्दा असल्याचे वृत्त आहे. 2008- 09 पर्यंत भारताची एकूण निर्यात 15 हजार कोटी डॉलर्सवर नेण्याची वाणिज्य मंत्रालयाची महत्त्वाकांक्षी योजना आहे. यासाठी निर्यातदारांना काही सवलती मिळाव्यात अशी वाणिज्य मंत्रालयाची अपेक्षा आहे. मात्र अशा सवलती दिल्याने अर्थव्यवस्थेवर ताण पडेल, अशी भीती अर्थ मंत्रालयाला वाटते.

' फिक्की ' च्या एका कार्यक्रमासाठी कमलनाथ येथे आले होते. मात्र त्यांनी , 31 मार्चपर्यंतची आर्यात-निर्यात आकडेवारी हाती आल्यानंतरच धोरण जाहीर करणे सोईस्कर होईल, असे कारण दिले. परकीय व्यापार धोरणाची घोषणा होण्यात विलंब झालेला नाही, असा दावा त्यांनी केला. आम्ही पेटंट कायदा संमत होण्याचीही वाट पाहात होतो. तो संमत झाल्याने आम्हाला काही बाबींची पूर्तता करता येईल, असे कमलनाथ म्हणाले.

विशेष विक्री प्रभागांसंबंधी ( एसईझेड) विधेयक या महिन्याभरात तयार होईल आणि लगेचच संमतीसाठी संसदेत मांडण्यात येईल, असे त्यांनी सांगितले. मात्र विशेष आथिर्क प्रभाग चीनच्या पॅटर्नवर नसतील, असे त्यांनी स्पष्ट केले.

 
</text>
</doc>
