<doc>
<docno>1063573.cms.txt</docno>
<text>
 
क्रीडा
उत्कंठतेच्या उंबरठ्यावर
[ Monday, March 28, 2005  12:27:26 am]


वृत्तसंस्था

बंगलोर : तीन कसोटी सामन्यांच्या छोटेखानी मालिकेत पिछाडीवर पडलेल्या पाकिस्तानने चौथ्या दिवसअखेर दुसरा डाव घोषित करून तिसरी कसोटी उत्कंठतेच्या उंबरठ्यावर नेऊन ठेवली. ही मालिका बरोबरीत सोडवण्यासाठी आता पाकला अखेरच्या दिवशी भारताचा संपूर्ण संघ गारद करावा लागेल तर भारताला मालिका 2-0 अशी जिंकण्यासाठी षटकामागे चारच्या गतीने किमान 90 षटकात 358 धावा फटकवाव्या लागतील.

पहिल्या डावातील द्विशतकवीर व पाकच्या गोलंदाजीचा कर्दनकाळ वीरेंदर सेहवाग काय करतो यावर सामन्याचा फैसला लागेल. अर्थात सात फलंदाजांचा समावेश असलेला भारताने सामना अनिणीर्त राखला तरीही कोलकाता कसोटीतील विजयामुळे मालिका भारताच्या पदरात पडेल.

शाहिद आफ्रिदीने रविवारी कमाल केली ती झकास फटकेबाजी करून, त्याने पाकिस्तानतफेर् सर्वात जलद अर्धशतक साजरे केले ते 26 चेंडूत दोन षटकार आणि सात चौकारांनिशी. 34 चेंडूत 58 धावा फटकावणाऱ्या आफ्रिदीला तेंडुलकरने कातिर्ककरवी यष्टीचीत केले. त्याने 91 धावांची सणसणीत सलामी करून दिली. उपकर्णधार युनुस खानने दुसऱ्या डावातही चौफेर फटकेबाजी करताना 98 चेंडूत नाबाद 84 धावा तडकावल्या त्या दहा चौकारांनिशी. झटपट क्रिकेट मालिकेसाठी वगळण्यात आलेल्या यासीर हमीदने 138 चंेडूत एक षटकार आणि सात चौकारांसह 76 धावा केल्या. पाकने 2 बाद 261 धावसंख्येवर डाव सोडला. (भारतापुढे आव्हान... 9)

 
</text>
</doc>
