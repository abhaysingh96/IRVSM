<doc>
<docno>1064141.cms.txt</docno>
<text>
 
महामुंबई: मुंबई टाइम्स
मल्टिप्लेक्सवर कारवाई
[ Monday, March 28, 2005  06:18:29 pm]


मुंटाचा दणका!

प्रसाद नेरूरकर

अनेक सवलती पदरात पाडल्यावरही सरकारचा लाखो रुपयांचा महसूल बुडवणाऱ्या मल्टिप्लेक्सवर जिल्हाधिकारी कार्यालयानं आता कारवाईचा बडगा उगारला आहे. आयमॅक्स अॅडलॅब्ज, फेम अॅडलॅब्ज, ट्वेण्टिफोर कॅरेट, वांद्याचं जी सेव्हन, आर अॅडलॅब्ज, फन रिपब्लिक या मल्टिप्लेक्सना नोटिस बजावली आहे. ' मंुबई टाइम्स ' मध्ये प्रसिद्ध झालेल्या मल्टिप्लेक्सच्या सावळ्या गोंधळाची ' पडदा चंदेरी, दुनिया काळी ' ही वृत्तमालिका प्रसिद्ध झाली होती.

मल्टिप्लेक्समध्ये कम्प्युटराइज्ड तिकीटविक्रीचे नियम धाब्यावर बसवून लाखो रुपयांचा घोटाळा सुरू असल्याकडे मुंबई टाइम्सच्या वृत्तमालिकेतून लक्ष वेधण्यात आलं होतं. करमणूक करविषयक सवलतींचा लाभ मिळवताना केलेलं अटींचं उल्लंघन, पाकिर्ंग तसंच इतर नियम धाब्यावर बसवून केलेली अनधिकृत बांधकामं या गोष्टींकडेही त्यावर प्रकाश टाकण्यात आला होता. जिल्हाधिकारी कार्यालयानं या सर्व गैरप्रकारांची गांभीर्याने दखल घेतली आहे.

वडाळ्याच्या आयमॅक्स अॅडलॅब्ज या मल्टिप्लेक्स आणि कार्यालयाची जिल्हाधिकारी कार्यालयाने 16 मार्च रोजी चौकशी केली असता, तिथे अनेक त्रुटी आढळून आल्या. मल्टिप्लेक्समध्ये एक थिएटर हे नाटकाच्या प्रयोगासाठी असायला हवं. या मल्टिप्लेक्समध्ये असलेला रंगमंच आकाराने अपुरा असून बॅकस्टेजसाठी जागाच नाही. कलादालन 500 चौरस फुटांचं असणं आवश्यक असताना अवघ्या 352 चौरस फुटाचं कलादालन डोम थिएटरमधल्या मागिर्केत उभारलंय. तसंच प्रदर्शन केंद, आरोग्य केंद किंवा वैकल्पिक सुविधा केंद उपलब्ध नसल्याचं नोटिशीत म्हटलं आहे.

कम्प्युटराइज्ड तिकीटविक्रीचं कम्प्युटर नेटवर्क हे जिल्हाधिकारी कार्यालय, कोकण विभाग कार्यालय आणि टी वन कार्यालय, तसंच मंत्रालयातला महसूल आणि वन विभाग, यांच्याशी जोडण्यासाठी प्रिण्टरसह टमिर्नलची व्यवस्था अपूर्ण आहे. तसंच जाहिरात करारासंबंधीची कागदपत्रं उपलब्ध करून देण्यात थिएटर व्यवस्थापन असमर्थ ठरलंय. पाकिर्ंगबद्दलचे नियम धाब्यावर बसवल्याचा उल्लेख 18 मार्च रोजीच्या नोटिशीत करण्यात आलाय.

अशाच प्रकारे फेम अॅडलॅब्ज, फन रिपब्लिक, जोगेश्वरीचं ट्वेण्टिफोर कॅरेट, वांद्याचं जी सेव्हन, मुलुंडचं आर अॅडलॅब्ज या मल्टिप्लेक्सेसच्या व्यवस्थापनांनीही अनेक अटींचं पालन न करताच सवलतीचा लाभ घेतल्याचं चौकशीत निष्पन्न झालंय. या मल्टिप्लेक्सना नोटिस पाठवण्यात आल्या आहेत. तसंच पात्रता प्रमाणपत्र आणि कम्प्युटराइज्ड तिकीटविक्रीची परवानगी रद्द करण्याबद्दल सरकारकडे प्रस्ताव सादर का करण्यात येऊ नये, याबाबतचा खुलासा नोटिस मिळाल्यापासून आठवड्याभरात मागवण्यात आला आहे.

 
</text>
</doc>
