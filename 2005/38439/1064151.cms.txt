<doc>
<docno>1064151.cms.txt</docno>
<text>
 
महाराष्ट्र
फडांच्या 'सुपाऱ्या' यंदातरी रंगणार?
[ Monday, March 28, 2005  06:30:36 pm]


म. टा. वृत्तसेवा

कराड : गुढीपाडव्यापासून सुरू होणाऱ्या गावोगावच्या जत्रा-यात्रांना गेल्या वषीर्सारखी दुष्काळाची झळ बसणार नाही आणि या गावकऱ्यांच्या मनोरंजनावरच अवलंबून असलेले आपले उत्पन्न यंदा बरे येईल, अशा आशेने तमाशा मंडळांच्या राहुट्या आता कराडच्या तमाशा केंदात उभ्या राहू लागल्या आहेत. त्यांना प्रतीक्षा आहे येथे येऊन ' सुपारी ' देणाऱ्यांची!

शहरातील माकेर्ट यार्डनजीकच्या चौकातील ' कराड तमाशा केंद ' हे होळीच्या सुमारास अशा राहुट्यांनी नेहमीच गजबजते. विविध तमाशा फडांच्या एकंदर 14 राहुट्या गेल्या वषीर् येथे उभ्या राहिल्या होत्या ; तर यंदा होळीपर्यंत 11 फड येथे डेरेदाखल झाले असून आणखी काही फड यंदा येतील आणि ही संख्या 20 वर जाईल, असा अंदाज आहे.

दुष्काळाने गेल्या वषीर् दिलेला जबर फटका केवळ शेतकऱ्यांनाच नव्हे, तर ग्रामीण भागाच्या साऱ्या ' इकॉनॉमी ' ला बसला होता. त्यातून, अनेक गावांनी मा साधेपणाने, केवळ धामिर्क पूजाअर्चांचे उपचार पार पाडून साजऱ्या केल्या. तमाशाचे कार्यक्रम झालेच नाहीत... तमाशा मंडळांना-फडांना पैसा मिळवून देणाऱ्या ' सुपाऱ्या ' फुटल्याच नाहीत. ' अनेक तमाशा फडांना, फड उभारण्यासाठी काढलेली कजेर्ही गेल्या दुष्काळाने भागवता आलेली नाहीत ', असे यासंदर्भात ' रेणुका लोकनाट्य मंडळा ' तील एक प्रमुख सभासद कमल कऱ्हाडकर यांनी सांगितले. ही स्थिती यावषीर् येणार नाही, आपल्याला पुढील काही महिने अन्नपाणी देणाऱ्या सुपाऱ्या यंदा मिळतील, अशी आशा तमाशा फडांना आहे.

तमाशा फडाचे अर्थकारण नेहमीच आतबट्ट्याचे. आथिर्क अडचण सततची. दरवषीर् फड नव्याने उभा करायचा. हंगामी करारावर कलावंत घ्यायचे. त्यांना इसार द्यायचा, पडदे- कपडालत्ता, वाद्ये यांसाठी खर्च करायचा. फड उभारताना मग, दीड ते दोन लाख रुपयांचे कर्ज 10 ते 15 टक्के व्याजाने घ्यावे लागते. त्यातून प्रवास व इतर खर्चही भागतात. राहुटी उभारण्यापूवीर् दीडदोन महिने कलावंतांना सराव करावा लागतो. मग कुठे सुपाऱ्या मिळू लागतात आणि आगाऊ रक्कम म्हणून थोडेबहुत पैसेही मिळतात. काही गावांमध्ये सतत एकाच तमाशा फडाला सुपारी देण्याची प्रथा असली, तरी ' यंदा कोण ?' हे ठरवण्यासाठी आलेले पुढारी आणि त्यांचे सहकारी अनेक राहुट्यांचा आढावा घेतात.

ही लगबग आता सुरू होते आहे. गेल्या दोन वर्षांत येथे, कमल कऱ्हाडकरसह विनतारा कऱ्हाडकर तसेच छाया वीरकरसह रामभाऊ वाघोलीकर या फडांची नव्याने भर पडली आहे. बाबूराव वाकुडेर्करसह चंदकांत कऱ्हाडकर, साधूआप्पा कासेगावकर, अशोकसाठे मलकापूरकर, शंकर फक्कड मच्छिंदगडकर, रमेश भडकिमकर, वसंत वाडेकर, बंडोपंत धोंडेवाडीकर आदी जुनेजणते फडही सध्या कराडमध्ये उतरले आहेत. जत्रा सुरू होतील तेव्हा टेम्पो वा मिळेल त्या वाहनाने हे फड गावोगावी जातील.

 
</text>
</doc>
