<doc>
<docno>1064139.cms.txt</docno>
<text>
 
महामुंबई: मुंबई टाइम्स
1 एप्रिल रोजी केमिस्ट्सचा बंद
[ Monday, March 28, 2005  06:17:31 pm]


मुंबई टाइम्स टीम

बहुचचिर्त ठरत असलेला व्हॅट एक एप्रिलपासून देशभरातील बहुतेक राज्यात लागू होतोय. या नव्या प्रणालीविषयी कमालीची उत्सुकता निर्माण झाली आहे. या परिस्थितीत ' द महाराष्ट्र स्टेट केमिस्ट्स अॅण्ड ड्रगिस्ट असोसिएशन ' ( एमएससीडीए) संघटनेने एमआरपीच्या पहिल्या टप्प्यावर व्हॅट लागू करण्याची आग्रही मागणी केली आहे. या मागणीसाठी सर्व केमिस्ट्सच्या वतीने संघटनेतफेर् 1 एप्रिल रोजी राज्यभरातील बंद पाळण्याचा निर्णय घेण्यात आला आहे.

व्हॅटमुळे औषधांच्या किंमतीत प्रचंड प्रमाणात वाढ होणार असल्याची बाजू संघटनेने मांडली आहे. याचा फटका ग्राहकांबरोबर केमिस्ट्स आणि ड्रगिस्टना मोठ्या प्रमाणावर बसणार असल्याची भीती व्यक्त केली आहे. त्यामुळे भविष्यात निर्माण होणाऱ्या समस्येवर तोडगा काढण्यासाठी औषधांवर एमआरपीच्या पहिल्या टप्प्यावर व्हॅट लागू करण्याची मागणी केली आहे. या मागणीसंदर्भात संघटनेच्या पदाधिकाऱ्यांची बैठक नुकतीच घेण्यात आली होती. त्यात एक एप्रिल रोजी एक दिवसीय बंद करण्याचा निर्णय घेण्यात आला. तसंच या दिवसापासून केमिस्ट्स औषध खरेदी बंद करतील, असा इशाराही संघटनेचे सेकेटरी अनिल नावंदर यांनी दिला आहे.

व्हॅटला विरोध नसून त्याचं आम्ही स्वागतच करतो, परंतु औषधांवर पडणाऱ्या बोज्यामुळे असं पाऊल उचलावं लागत असल्याचं त्यांनी म्हटलं आहे.

 
</text>
</doc>
