<doc>
<docno>1064403.cms.txt</docno>
<text>
 
महाराष्ट्र
'स्टिंग ऑपरेशन' म्हणजे गंभीर पत्रकारिता नव्हे!
[ Monday, March 28, 2005  11:22:55 pm]


म. टा. प्रतिनिधी

पुणे : आधुनिक तंत्रज्ञान हे एक मोठ्या विध्वंसक बंदुकीसारखे असून पत्रकारितेमध्ये त्याचा वापर करताना शंभरवेळा तरी विचार केला पाहिजे, असे सांगत, तथाकथित ' स्टिंग ऑपरेशन ' पासून गंभीर पत्रकारिता ही कायम दूरच असते, असे प्रतिपादन पत्रकार आणि ' तहलका डॉट कॉम ' चे संपादक तरुण तेजपाल यांनी सोमवारी येथे केले.

त्यांच्या ' द अलकेमी ऑफ डिझायर ' या कादंबरीचे अंशत: अभिवाचन ब्रिटिश लायब्ररी आणि असोसिएशन ऑफ ब्रिटिश स्कॉलर यांच्या वतीने हॉटेल प्राईडमध्ये आयोजित केले होते.

कार्यक्रमापूर्वी पत्रकारांशी बोलताना तेजपाल म्हणाले की, शक्ती कपूर आणि अमन वर्मा यांच्यासंदर्भात इंडिया टीव्हीने केलेल्या स्टिंग ऑपरेशनचे आपण अथवा ' तेहलका ' कधीच समर्थन करणार नाही.

पेज थ्री ' कल्चर असणाऱ्या आपल्या देशातील पत्रकारितेची नाळ स्वातंत्र्योत्तर 57 वर्षार्त गंभीर पत्रकारितेपासून कधीही तुटली नाही आणि तुटणार नाही, असे मत त्यांनी व्यक्त केले. या तथाकथित ' स्टिंग ऑपरेशन ' पासून गंभीर पत्रकारिता ही कायम दूरच असते, असेही तेजपाल पुढे म्हणाले.

 
</text>
</doc>
