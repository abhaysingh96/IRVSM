<doc>
<docno>1064154.cms.txt</docno>
<text>
 
महाराष्ट्र
वीजतुटवडा भरण्यासाठी अपारंपरिक मार्गांची गरज
[ Monday, March 28, 2005  06:32:30 pm]


म. टा. वृत्तसेवा

कोल्हापूर : राज्यासमोर वीज टंचाईचे अत्यंत गंभीर संकट असून, वीजेचा तुटवडा भरून काढण्यासाठी अपारंपरिक ऊर्जानिमिर्तीला प्रोत्साहन देण्याची गरज असल्याचे उपमुख्यमंत्री आर. आर. पाटील यांनी सांगितले. जिल्ह्यातील ज्योतिबा येथे अपारंपरिक ऊर्जा संयंत्राच्या उद्घाटनप्रसंगी ते रविवारी बोलत होते. कार्यक्रमाच्या अध्यक्षस्थानी अपारंपरिक ऊर्जा मंत्री विनय कोरे होते.

ज्योतिबा येथे 80 लाख रुपये खर्चून 20 किलोवॅॅट क्षमतेचा पवन, सौर, संकरित संयंत्र प्रकल्प उभारण्यात आला आहे.

राज्याला 2010 साली 7 हजार मेगावॅट विजेची गरज भासणार असून, त्यासाठी 56 हजार कोटी रुपये लागतील आहेत, अशी माहिती पाटील यांनी भाषणात दिली. त्यासाठी अपारंपरिक ऊजेर्चे सोत कायद्याने आणि सक्तीने खुले करण्याची गरज निर्माण झाली आहे, असेही ते म्हणाले.

ज्योतिबाला मांढरदेवसारखी दुर्घटना टाळण्यासाठी भाविकांनीच स्वयंशिस्त बाळगावी, असा सल्लाही त्यांनी दिला. तसेच येथे औट पोस्ट तयार करण्याची जुनी मागणीही लवकरच पूर्ण करण्यात येईल, असे आश्वासनही त्यांनी दिले.

 
</text>
</doc>
