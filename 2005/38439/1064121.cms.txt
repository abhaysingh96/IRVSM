<doc>
<docno>1064121.cms.txt</docno>
<text>
 
महाराष्ट्र
शिवसेनेच्या बालभवनाला भाजपचा कोलदांडा
[ Monday, March 28, 2005  06:06:49 pm]


मुंबई टाइम्स टीम

डोंबिवली : इथल्या रामनगर विभागातील नेहरू बालोद्यानाच्या वास्तूत बालभवन उभारण्यासाठी शिवसेना गेली 18 वर्षं प्रयत्न करत आहे. परंतु भाजपच्या नगरसेवकामुळे हा प्रकल्प बारगळ्याची चिन्ह दिसत आहेत.

वाचनसंस्कृती व क्रीडा तसेच सर्व कलांचा आविष्कार करण्यासाठी मुलांसाठी कायमस्वरूपी केंद असावं, यासाठी शिवसेना शाखेने बालभवनाची संकल्पना प्रथम मांडली. त्या दृष्टीने आखणीस सुरुवात केली. शिवसेनाप्रमुख बाळासाहेब ठाकरे यांनी या प्रकल्पात रस घेऊन ' बालभवना ' चं वचनही दिलं.

19 जून 1997 ठराव क्र. 291 अन्वये महापालिकेच्या मालकीच्या रामनगरमधील 562 चौमीच्या भूखंडावर बालभवन उभारणीच्या प्रस्तावास मंजुरी दिली. त्यानंतर महापालिकेने बांधकामाचे आराखडेही मंजूर केले. ही जागा शहराच्या मध्यवतीर् भागात आहे. बालभवनाची वास्तू तळघर, स्टिल्ट अधिक दोन मजले अशी प्रस्तावित आहे. तळघरात संगीत व नृत्यकला शिक्षणाची सोय, स्टिल्टचा भाग मोकळा राहणार आहे. त्याभोवती आकर्षक बगीचा, ज्येष्ठ नागरिकांना बसण्यासाठी बाकांची सोय आहे. पहिल्या मजल्यावर अद्ययावत वाचनालय व अभ्यासिका, दुसऱ्या मजल्यावर कलादालन, बालकलाकारांच्या कलाकृतीसाठी आर्ट गॅलरी यांची सुविधा असेल. बालभवनाच्या गच्चीमध्ये खुलं नाट्यगृह असेल. अशा या वैशिष्ट्यपूर्ण प्रकल्पास त्यावेळी सुमारे एक कोटी रुपये खर्चाच्या या योजनेसाठी ' मेगासिटी ' प्रकल्पांतर्गत कर्जही मिळवण्यात आले.

हा प्रकल्प मागीर् लागणार, अशी आशा निर्माण झाली असताना मध्येच एक विघ्न उभं राहिलं. रामनगरमधील तत्कालिन भाजपचे नगरसेवक प्रकाश भुकेर् यांनी तत्कालिन आमदार प्रा. राम कापसे यांच्या आमदार निधीतून उभी राहिलेली कौलारू वाचनालयाची छोटी खोली पाडावी लागणार, असं सांगून प्रकल्पात कोलदांडा

घातला, असा बाल चळवळीतील कार्यर्कत्यांचा आक्षेप आहे. या सगळ्या वातावरणामुळे मेगासिटी प्रकल्पांतर्गत होऊ शकणारं काम रखडलं. निधी परत गेला.

ही वास्तू देखभालीअभावी जीर्णशीर्ण झाली. नंतर या भागातील भाजपचे नगरसेवक मुकुंद देसाई यांनी भुकेर् यांची री ओढली. या मोडकळीस आलेल्या वास्तूच्या पुनर्बांधणीचा प्रश्न प्रतिष्ठेचा करून ज्येष्ठ नागरिकांसाठी वाचनालय उभारण्यासाठी आमदार निधी मिळवण्यात यशस्वीही झाले. बालभवनास विरोध केला याचा दोष येऊ नये म्हणून माजी आमदारांचं ' ना हरकत पत्र ' घेण्याचीही चलाखी केली.

बालभवनाचा प्रकल्प बारगळण्याची शक्यता निर्माण झाल्यामुळे शिवसैनिक नाराज झाले आहेत. बालभवनाचे स्वप्न साकार होण्यासाठी सुजाण पालक व कार्यकतेर् यांना साकडं घालण्यात आलं आहे. यासाठी स्वाक्षरी मोहीम सुरू करण्यात आली आहेे. नगरसेवक देसाई यांनी साडेचार वर्षांच्या नगरसेवकपदाच्या कारकीदीर्त या प्रभागाकडे ढूंकूनही पाहिलं नाही. हे अपयश झाकण्यासाठी वाचनालयाची ढाल पुढे करत आहेत, अशी टीकाही रहिवासी करत आहेत.

 
</text>
</doc>
