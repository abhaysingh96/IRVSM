<doc>
<docno>1063541.cms.txt</docno>
<text>
 
महामुंबई
सिद्धिविनायक मंदिरातर्फे 'अंगारकी'साठी व्यवस्था
[ Monday, March 28, 2005  12:05:23 am]


म. टा. प्रतिनिधी

मुंबई : अंगारकी संकष्टी चतुथीर्निमित्त प्रभादेवी येथील सिद्धिविनायक मंदिरात 29 मार्चला दर्शनासाठी खास व्यवस्था करण्यात आली आहे. सोमवारी मध्यरात्री एक वाजून पंधरा मिनिटांनी श्रींच्या दर्शनाला सुरुवात होईल. मंदिरात होणारी पूजा आणि आरतीचे मंुबई ते विरारपर्यंतच्या परिसरात केबल टी. व्ही. नेटवर्कद्वारे थेट प्रक्षेपण करण्यात येणार आहे.

दर्शनासाठी येणाऱ्या लाखो भाविकांच्या सोयीसाठी श्री सिद्धिविनायक गणपती मंदिर न्यासाने तयारी केली आहे. मंगळवारी पुरुषांना रवींद नाट्य मंदिराशेजारील दरवाजातून नर्दुल्ला टँक मैदानातील मंडपात प्रवेश दिला जाईल, तर महिलांना काकासाहेब गाडगीळ मार्गावरील प्रवेशद्वार नंबर एक व दोनमधून प्रवेश दिला जाईल.

भाविकांसाठी मंदिर प्रशासनाने रुग्णवाहिका आणि पाणपोईची सोय केली आहे. महापालिकेतफेर् फिरत्या स्वच्छतागृहाची व्यवस्था करण्यात असून , ' हसमुखराय अॅण्ड कंपनी ' ने चहाची विनामूल्य व्यवस्था केली आहे, असे न्यासाचे मुख्य कार्यकारी अधिकारी संजय भागवत यांनी सांगितले. भाविकांच्या माहितीसाठी न्यासातफेर् पोस्टर व बॅनर लावण्यात येणार आहेत. छाया ट्रॅव्हल्सच्यावतीने सोमवारी मध्यरात्रीपासून मंगळवार रात्री दहापर्यंत दादर रेल्वे स्टेशन ते सिद्धिविनायक मंदिर अशी मोफत बससेवा उपलब्ध असेल.

 
</text>
</doc>
