<doc>
<docno>1064092.cms.txt</docno>
<text>
 
सदर
सुट्टी
[ Monday, March 28, 2005  05:53:24 pm]


शाळेत असताना आम्हाला एक छान कविता होती. ' चला सुट्टी झाली, आता खूप खूप खेळायचे '. आता ते दिवस गेले. खेळण्यासाठी सुट्टीची कोणी वाट पाहत नाही. ऐन परीक्षा चालू असताना क्रिकेटचे सामने चालू आहेत. सचिन खेळतोय म्हणून देशातील सर्व मैदानांत हजारो विद्याथीर् क्रिकेट खेळताना दिसतात. परवाच्या रविवारी ओव्हल मैदानात एवढी गदीर् होती की, कोणता बॉल कोणाचा आणि कोणत्या स्टम्प्स कोणाच्या हेदेखील कळत नव्हतं. सगळ्यांमध्ये सचिन संचारला होता. गल्लीगल्लीतदेखील पालकांची नजर चुकवून मुले खेळताना खिडकीच्या काचा फोडत होती.

त्यापूवीर् मुलांचा अभ्यासक्रम दप्तरीदाखल झाला होता आणि संगीत हा एकच विषय घराघरात चचिर्ला जात होता. झारखंडमध्ये उलाढाल झाली आणि महात्माजींच्या आठवणीने ऐतिहासिक दांडीयात्रा निघाली. पण विद्यार्थ्यांच्या मनात मात्र सचिनची ' दांडी गुल ' होईल म्हणून भीतीची भावना होती. महात्माजींचं स्मरण करायला त्या मुलांना वेळ नव्हता. कारण एक कोटी रुपये, ब्रॅण्ड अॅम्बेसेडर बनून आणखी एक कोटी कमावणारा अभिजीत हा त्यांचा आदर्श होता. त्या दांडीयात्रेत फ्रान्सचे तरुण-तरुणीदेखील सामील झाले होते. पण आपल्या आधुनिक तरुणी केवळ प्रसिद्धीसाठी सहभागी होतील या भीतीपोटी दांडीयात्रेच्या प्रायोजकांनी फर्मान काढलं, की कृपया तरुण मुलींनी तोकडे कपडे घालून दांडीयात्रेत सहभागी होऊ नये. त्या फर्मानावर एका तरुण प्राध्यापिकेने बोलकी प्रतिक्रिया व्यक्त केली. ती म्हणाली , ' खुद्द महात्मा गांधी तोकडे धोतर नेसून दांडीयात्रेच्या अग्रभागी होते. मग मुलींनी तोकडे कपडे घातले तर काय बिघडलं ,' असं निरुत्तर करणारे प्रश्न सध्या अवतीभवती घोंघावत असतानाच परीक्षा संपली.

मग मुलांनी सॉरी, पालकांनी सुटकेचा नि:श्वास टाकला. कारण आता जेमतेम पाच टक्के मुलांची परीक्षा असते आणि पंच्याण्णव टक्के पालकांची परीक्षा असते. त्या पंच्याण्णव टक्क्यांत नव्वद टक्के आया असतात आणि जेमतेम पाच टक्के बाबा असतात. त्यामुळे पूवीर् परीक्षा संपल्यावर मुलांना जो आनंद व्हायचा, तो आता मुलांच्या पालकांना होतो आणि सुट्टी कशी घालवायची याचं टाइमटेबल तयार होतं. कोणी खंडाळ्याला जातात, कोणी कुलू-मनालीला जातात. बरेच जण केसरी टूरमध्ये जाऊन सिंगापूर, ऑस्ट्रेलियाची टूर फायनल करतात.

ही सर्व पालक मंडळी माझे अनुभवाचे बोल ऐकतीलच असं नव्हे. कारण माझं आता स्पष्ट मत आहे की, अभ्यासाच्या नावाखाली शाळेतील नऊ महिने म्हणजे वेळेचा अपव्यय असून, मुलांवर खरे संस्कार व्हायला हवे असतील तर सुट्टीच्या तीन महिन्यातच होऊ शकतात. पूवीर् शाळेत विद्याथीर्, पालक आणि शिक्षक असा एक सुंदर त्रिकोण होता. त्या त्रिकोणात संस्कार सुरक्षित राहायचे. आता तो त्रिकोण निळखून पडला आहे. विद्यार्थ्यांपेक्षा पाचव्या आयोगावर प्रेम करणारे शिक्षक चाळीस मिनिटांनी वाजणाऱ्या घंटेची वाट पाहतात. अनेक पालकांना शिक्षकांचंच काय, पण मुलांच्या शाळेचं नावदेखील माहीत नसतं. रूपारेल कॉलेजचे उपप्राचार्य डॉक्टर भिडे आम्हाला नेहमी सांगायचे, आम्ही पुण्यातील चार ' विद्वान ' मंडळी हॉटेलचा धंदा करण्यासाठी मुंबईत आल्यावर आम्हाला आमच्या मित्रमंडळींनी सांगितलं की, शहाणे असाल तर हॉटेलच्या भानगडीत पडू नका. त्यापेक्षा कॉलेज काढा, पैसाच पैसा. म्हणून आम्ही रूपारेल कॉलेज काढलं. भिडे सरांचा तो विनोद आता विनोद राहिला नसून वस्तुस्थिती बनली आहे. त्यामुळे आता विद्याथीर्देखील शाळा आणि परीक्षा गांभीर्याने घेत नाहीत. त्यामुळे शाळा आता नाममात्र राहिली असून, मुलांना मिळणारी तीन महिन्यांची सुट्टी हीच आता महत्त्वाची राहिली आहे. त्याचं भवितव्य ठरवण्यासाठी त्याच्यावर कायमचे संस्कार फक्त या सुट्टीतच करता येतात, याची जाणीव जर पालकांना झाली तर खऱ्या अर्थानं सुट्टी कारणी लागेल.

मुंबईसारख्या शहरात ज्ञानाच्या कथा एवढ्या अफाट आहेत की किती अभ्यास केला तरी ते ज्ञान परिपूर्ण होत नाही. जगात एकही गोष्ट अशी नाही की, जी या मुंबई शहरात नाही. गेल्या जन्माचं पुण्य म्हणून माणूस या मुंबईत जन्म घेतो. पण आता ती पूवीर्ची मुंबई राहिलेली नाही. मुलांना वयाच्या चौदाव्या वर्षापर्यंत वाढवणं ही सोपी गोष्टी राहिलेली नाही. बदलत्या काळात आईवडील दोघेही नोकरीत गुंतल्याने कुटुंबव्यवस्थेचं अवमूल्यन झालं आहे. अशा वेळी नऊ महिने उदरात वाढवलेल्या मुलावर त्याच्या जन्मानंतरही नऊ महिने लक्ष ठेवायला पालकांना वेळ नाही. घरातल्या घरात नाती दुरावत चालली आहेत. देवाणघेवाण, सुसंवाद दुमिर्ळ झाले आहेत आणि घराबाहेर पहायला कोणाला सवड नाही. अशा वेळी पालकांचे हक्काचे असतात ते फक्त सुट्टीचेे तीन महिने.

या तीन महिन्यात मुलांना शिकवण्यासारखे, दाखवण्यासारखं, प्रेरणा देण्यासारखं, आनंद देण्यासारखं या शहरात आणि शहराबाहेर खूप काही आहे. त्यासाठी अत्यंत महत्त्वाची गोष्ट म्हणजे मुलांनी आणि पालकांनी एकमेकांशी ओळख करून घेतली पाहिजे. मुलांचे मन जाणलं पाहिजे. सुरवंटाचं पाखरू झालं तरी त्या पाखरांच्या पंखात संस्काराची हवा भरली नाही तर त्या पाखराचा पक्षी होत नाही आणि जर झालाच तर तो कोणत्या दिशेने उडून जाईल हे कोणाला कळत नाही. आज चंगळवाद हा या शहराला मिळालेला एक भयानक शाप आहे. हा शाप नळकत प्रत्येक घराघरात शिरला आहे. मुलांना त्याने मोहिनी घातली असून, जिथे जाऊ नये तिथे मुले-मुली मोठ्या संख्येनं जाऊ लागली आहेत. ही मुले- मुली तुमच्या-माझ्या सर्वांच्या घरात आहेत. मिसरुडी फुटलेली मुलं खंडणी वसूल करत आहेत. स्कूटर्स-मोटार चोरतात, वेळप्रसंगी खूनदेखील करतात. अपहरणाच्या खोट्या कथा रचतात. ती मुले दाऊद किंग, छोट्या राजनच्या टोळीतील नाहीत तर ती आपल्याच घरातील आहेत.

त्या मुलांच्यासाठी सुट्टी हा सर्वात खतरनाक आणि धोक्याचा काळ असतो. त्यांना वेसण घालायची कशी ? त्यांना तीन महिने कार्यमग्न ठेवायचं कसं हे त्या मुलांशी सुसंवाद साधल्याशिवाय कळणार नाही. ती मुलं निरागस आहेत. त्यांच्या आयुष्याची माती ओली आहे. अशा वेळीच त्या मातीला आकार देता येतो. पण तो आकार मुलांच्या मनाप्रमाणे असावा, आवडीनिवडींनुसार असावा. मुलींची हौस निभावणारा असावा. आताची मुलं धाकात राहायला तयार नाहीत. त्यांना कोणत्याही दडपणात ठेवता येणार नाही. त्यांच्या कलानींच घ्यायला हवं. फक्त दोनच गोष्टींची काळजी घेतली पाहिजे. विद्याथीर्दशेत असताना मुलांना गरजेपेक्षा अधिक पॉकेटमनी दिल्यास त्यातून नको ती खरेदी होते आणि या वयात वाहन दिले तर नको त्या मार्गानी ती जातात.

चंगळवादाच्या नावाखाली या मुंबई बेटावर चारी बाजूंनी आढळणाऱ्या व्यभिचारांच्या त्सुनामी लाटा आहेत, त्यात तरुण पिढी वाहून चालली आहे. वाहून घेणारी पिढी दांडीयात्रेला गेली आणि आजची पिढी शाळेला दांडी मारून वाहत गेली. त्या पिढीला जर वळण लावायचं असेल तर त्यासाठी सुट्टी आपल्याला मिळालेलं सर्वात मोठे वरदान आहे. एकेक दिवस, एकेक आठवडा, एकेक महिना महत्त्वाचा असून, तो आपल्या मुलांचे भवितव्य घडवणारा आहे. त्यासाठी परिश्ामाचं प्राथमिक धडे, पैशाचं मोल, शब्दांचं महत्त्व हाच सुट्टीचा अभ्यासक्रम ठरवावा. त्यातूनच कुटुंबसंस्था मजबूत झाली तरच प्रेमस्वरूप आणि वात्सल्यसिंधू आई उभी राहील. तिने एकदा मुलांना पंखाखाली घेतलं तर त्यांच्या भवितव्याची काळजी उरणार नाही. त्यासाठीसुद्धा आता फक्त हक्काचे असे सुट्टीचे तीन महिने मिळतात. त्याचा योग्य विनियोग झाला नाही तर उरलेले नऊ महिनेदेखील व्यर्थ जातील.

प्रमोद नवलकर

 
</text>
</doc>
