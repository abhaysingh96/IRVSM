<doc>
<docno>1064252.cms.txt</docno>
<text>
 
अर्थव्यवहार
अखेर तेजीचा कवडसा!
[ Monday, March 28, 2005  08:16:59 pm]


म. टा. बाजार प्रतिनिधी

मुंबई : सलग चार दिवस चालू असलेली मुंबई शेअर बाजारातील घसरण थोपविली जाऊन बाजार सोमवारी बऱ्यापैकी वधारला. देशी म्युच्युअल फंडांनी खरेदीचे जोरदार पाठबळ दिल्याने बाजाराला अखेर संजीवनी मिळाली. आजची तेजी ही प्रामुख्याने ' टेक्निकल ' स्वरूपाची असल्याचे व म्युच्युअल फंडांनी आपल्या योजनांच्या युनिट्सचे निव्वळ मालमत्ता मूल्य ( ' एनएव्ही ' अर्थात ' नेट अॅसेट व्हल्यु ') या महिनाअखेर संपणाऱ्या आथिर्क वर्षात ' वाढवून दाखविण्या ' साठी निवडक कंपन्यांच्या शेअर्सची खरेदी केल्याचे दलालांच्या गोटातून सांगण्यात आले. खनिज तेलाच्या आशियाई बाजारपेठेतील किमती आज सकाळी उतरल्याचाही अनुकूल परिणाम बाजारावर झाला.

गेल्या आठवड्यात जेमतेम 6.1 कोटी रु. इतकी तुटपुंजी खरेदी करणाऱ्या परकीय अर्थसंस्थांनी आज शेवटच्या एक तासात निवडक प्रमुख कंपन्यांच्या शेअर्सची विक्रीच केल्याचे सांगण्यात आले. तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा ' सेन्सेक्स ' निदेर्शांक प्रारंभी वरच, म्हणजे 6471.47 अंशांवर होता. तो क्रमश: चढत 6555.10 अंशांच्या उच्चांकावर जाऊन, शेवटी उतरून 6510.74 अंशांवर स्थिरावला. त्यात गेल्या गुरूवारच्या 6442.87 अंशांच्या तुलनेत 67.87 अंशांची उत्तम वाढ झाली. बाजारातील उलाढाल आज घटून 1839.35 कोटी रु.ची (गेल्या गुरूवारी 2265.67) झाली.

रिलायन्स इंडस्ट्रीज, सत्यम कम्प्युटर्स, रॅनबॅक्सी, टाटा स्टील, डॉ. रेड्डीज, एचडीएफसी बँक, इन्फोसिस टेक., रिलायन्स एनजीर्, टाटा मोटर्स, झी टेलिफिल्म्स, टाटा पॉवर, मारुति उद्योग, आयसीआयसीआय बँक, एचडीएफसी आदींच्या समभागांचे भाव उंचावले.

 
</text>
</doc>
