<doc>
<docno>1064134.cms.txt</docno>
<text>
 
महाराष्ट्र
जिंकण्याऐवजी एकमेकांना पाडण्यातच उमेदवारांना रस
[ Monday, March 28, 2005  06:13:48 pm]


मनोज जालनवाला

येत्या 10 एप्रिल रोजी होणाऱ्या नवी मुंबई महापालिका निवडणुकीचं ' काउण्ट डाऊन ' सुरू झालं आहे. 90 वॉर्डसाठी होणाऱ्या निवडणुकीत 501 इच्छुक उमेदवार नशीब आजमावत आहेत. उमेदवारी मागे घेण्याच्या अंतिम क्षणापर्यंत मित्रपक्षांमध्ये जागावाटपाबाबत समझोता न झाल्यामुळे आघाडी व युतीची दारेच एकमेकांना बंद झाली. एकमेकांचे उमेदवार पाडण्यासाठी प्रत्येक पक्षाने काही ठिकाणी ताकद नसताना उमेदवार उभे केले आहेत. सध्या काँग्रेस व राष्ट्रवादीचे उमेदवार आघाडीत बिघाड कसा करता येईल आणि शिवसेना- भाजपचे उमेदवार युतीला क्षती कशी पोहोचवता येईल, या विचारात मश्गुल झाले आहेत. प्रत्येक उमेदवार स्वत: जिंकून येण्याचं सोडून दुसऱ्याला कसं पाडता येईल, याचे डावपेच रचत असल्याचं दिसत आहे.

महापालिकेच्या तिसऱ्या सार्वत्रिक निवडणुकीत सर्वच राजकीय पक्षात मोठ्या प्रमाणावर बंडखोरी झाली. त्यात राष्ट्रवादी व काँग्रेसमध्ये झालेली बंडखोरी ही पक्षनेतृत्वाला आव्हान देणारी ठरली आहे. राष्ट्रवादीचे सवेर्सर्वा गणेश नाईक यांच्याकडे या निवडणुकीची सर्व सूत्रं आहेत. त्यांनी त्यांच्या मजीर्प्रमाणे इच्छुकांना तिकीटांचं वाटप केलं. मात्र तरीही 90 पैकी 17 इच्छुकांनी नाईक यांच्याविरुद्ध जाऊन पक्षनेतृत्वाकडून तिकीट आणून त्यांना आव्हानचं दिलं आहे. त्यांच्या वर्चस्वाला छेद देण्याचं काम पक्षातील नाईकविरोधी नेत्यांनी चालवला आहे, हे स्पष्ट दिसतं. परंतु नाईकांना आव्हान देऊन तिकीट मिळवणाऱ्यांपैकी किती जण निवडून येतील, याची खात्री त्या उमेदवारालाही नाही आणि पक्षनेतृत्वालाही.

राष्ट्रवादीच्या काही बंडखोरांनी स्वत:हून उमेदवारी अर्ज मागे घेतल्याने नाईकांच्या ताकदीपुढे कुणाचंच काही चालत नाही हे दिसून आलं. नाईकांचे कट्टर विरोधक मानले जाणारे डी. आर. पाटील यांच्या नातेवाईकांना उमेदवारी देण्यास नाईक व त्यांचे समर्थक राजी नव्हते. तरीही पक्षनेतृत्वाने डी. आर. पाटील यांची पत्नी, मुलगा व भाऊ यांनाही राष्ट्रवादीतफेर् उमेदवारी देऊन नाईकांच्या वारूला लगाम घालण्याचा प्रयत्न केल्याचं दिसत आहे.

कोणतेही सक्षम पक्षनेतृत्व नसलेल्या काँग्रेसची अवस्था तर सुकाणू तुटलेल्या जहाजासारखी झाली आहे. 90 पैकी दहा जागांवर काँग्रेसचा एकही उमेदवार नाही. काँग्रेसच्या काही इच्छुक उमेदवारांनी ऐनवेळी अर्ज मागे घेतले. तर उर्वरित जागांवर शेवटच्या क्षणापर्यंत काँग्रेस उमेदवार देऊ शकला नाही. त्यामुळे निवडणुकीपूवीर्च दहा जागा काँग्रेसच्या हातून निसटल्या आहेत.

शिवसेनेतही दोघा-तिघांनी बंडाचं निशाण फडकावलं होतं. परंतु नवी मुंबई संपर्कप्रमुख दगडू सपकाळ यांना त्यांचं मन वळवण्यात यश आलं आहे. आता एकाच ठिकाणी सेनेच्या बंडखोर असून त्यालाही पुन्हा पक्षात वळवण्याचा प्रयत्न सुरू आहे. त्यामुळे इतर पक्षांच्या मानाने शिवसेनेने पक्षांतर्गत बंडखोरी काबूत आणल्याचं दिसत आहे. या वेळी बहुतांश नव्या चेहऱ्यांना संधी दिल्याने तसंच प्रत्येक वॉर्डात स्थानिक उमेदवार उभा केल्याने सेनेत सर्वकाही आलबेल आहे, असंच चित्र दिसतं.

नवी मुंबईत स्वत:ची ताकद नसलेल्या भाजपने निवडणुकीत सेनेबरोबर युती करण्याचंही नाकारलं. 90 पैकी केवळ 33 जागांवर उमेदवार उभे केले आहेत. काही असंतुष्टांनी अपक्ष उमेदवारी दाखल केली आहे. यापूवीर्च्या दोन्ही निवडणुकीत भाजपचा एकही उमेदवार निवडून आला नव्हता. या वेळी नेरूळमधून उभे राहिलेले युवक अध्यक्ष सुनील होनराव हे भाजपचे एकमेव आशास्थान आहे. पण त्यांच्या विरोधात गणेश नाईकांचे खंदे समर्थक शशीकांत बिराजदार उभे ठाकल्याने भाजप या वेळी तरी भोपळा फोडतो की नाही, अशी शंका उपस्थित केली जात आहे.

या निवडणुकीत शेवटपर्यंत सेना- भाजप युती व काँग्रेस-राष्ट्रवादीची आघाडी न जमल्याचा सर्वात जास्त फायदा राष्ट्रवादीला होईल. ही स्थिती असल्यामुळे इतर पक्षांनी अधिक जागा मिळतील अशी आशा न बाळगता आपापल्या पूवीर्च्या जागा टिकवून धरल्या तरी खूप झाले अशी चर्चा रंगली आहे.

 
</text>
</doc>
