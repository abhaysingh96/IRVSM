<doc>
<docno>1064218.cms.txt</docno>
<text>
 
हेल्थ
लाल रक्तपेशींचे आजार
[ Monday, March 28, 2005  07:37:09 pm]


रक्तामध्ये आढळणाऱ्या सर्व पेशी या हाडाच्या पोकळीमध्ये असलेल्या मूळ रक्तपेशींपासून तयार होतात. मूळ रक्तपेशी टप्प्याटप्प्याने विघटित व विकसित होत जातात आणि पूर्णपणे परिपक्व झालेल्या पेशी रक्तात मिसळल्या जातात. सर्वसाधारणपणे रक्तात मिसळलेल्या ला रक्तपेशींचे आयुष्य 100 ते 120 दिवसांचे असते.

त्यानंतर प्रामुख्याने प्लीहेमध्ये (ह्यश्चद्यद्गद्गठ्ठ) त्यांचा शेवट होतो. नष्ट झालेल्या लाल पेशींची जागा नव्या लालपेशी सतत घेतच असतात. या सर्वांचे संतुलन बिघडले तर लाल रक्तपेशींचे अनेक आजार उद्भवतात. पंडुरोग (अॅनिमिया) हा नेहमी आढळून येणारा लाल पेशींचा आजार. यामध्ये रक्तातील हिमोग्लोबिनची पातळी कमी झाल्यामुळे थकवा, फिकट त्वचा, नखांखालील व पापण्यांच्या आतील बाजूचा फिकटपणा, छातीत धडधडणे, पायांवरील सूज अशी लक्षणे दिसून येतात. सी. बी. सी.मधील लाल रक्तपेशींच्या तपासावरून पंडुरोगाचा प्रकार ठरविता येतो व त्यानुसार कारण मीमांसा केली जाते. याचे वगीर्करण पुढील प्रकाराने करतात.

अ) रक्तसावामुळे होणारा पंडुरोग : स्त्रियांमध्ये मासिकपाळीमध्ये, होणार अति रक्तसाव, पुरुषांमध्ये आतड्याचे अल्सर, लहान मुलांमध्ये जंत वगैरे. ब) लाल रक्तपेशी तयार होण्याची क्रिया मंदावल्यामुळे होणारा पंडुरोग : अन्नामधील प्रथिने, लोह, व्हिटॅमिन क्च 12, फोलिक अॅसिड इत्यादी पोषक गोष्टींची कमतरता, यकृत किंवा मूत्रपिंडाचे आजार, हाडाच्या पोकळीमध्ये पसरलेला कर्करोग वगैरे.

क) लाल रक्तपेशींचे रक्तातील आयुष्य कमी झाल्यामुळे होणारा पंडुरोग : अनेक जन्मजात आजार ज्यामध्ये लाल रक्तपेशी व त्यातील हिमोग्लोबिनची रचनाच अयोग्य असते (उदाहरणार्थ थॅलॅसेमिया, सिकल सेल अॅनिमिया) व जन्मानंतर येणारे आजार (मलेरिया, अयोग्य प्रतिकारशक्ती, औषधांचा दुष्परिणाम वगैरे). सी. बी. सी.चा रिपोर्ट व रुग्णामधील लक्षणे यावरून पुढे तर चाचण्या ठरविल्या जातात. उदाहरणार्थ, रेटिक्युलोसाइट काऊंट, रक्तातील लोहाचे प्रमाण, व्हिटॅमिन क्च 12 चे प्रमाण, सिकल टेस्ट, हिमोग्लोबिन इलेक्ट्रोफोरेसिस, बोन मॅरो बायोसी वगैरे. काही आजारांमध्ये लाल रक्तपेशींची संख्या व रक्तातील हिमोग्लोबितचे प्रमाण खूप वाढलेले असते. याला पॉलिसायथेमिया ( श्चश्ाद्य 4 ष् 4 ह्लद्धद्गद्वद्बड्ड) असे म्हणतात. पॉलिसायथेमियाची अनेक कारणे आहेत. उदाहरणार्थ, जन्मजात असलेले हृदयाचे रोग व इतर इंदियांचे आजार, डायरिया किंवा वारंवार उलट्या यामुळे रक्तातील पाण्याचे प्रमाण कमी होणे वगैरे.

डॉ. चारुता वि. कवीश्वर

 
</text>
</doc>
