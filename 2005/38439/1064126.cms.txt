<doc>
<docno>1064126.cms.txt</docno>
<text>
 
महाराष्ट्र
मनोरुग्णालय हलवण्याचा निर्णय सरकारच घेणार
[ Monday, March 28, 2005  06:08:08 pm]


रेखा गाायकवाड

ठाणे : 104 वर्षांचा इतिहास असलेल्या इथल्या प्रादेशिक मनोरुग्णालयाच्या जागेवर रेल्वे स्टेशनचं बांधकाम करण्यात यावं, यासाठी अनेकवेळा सरकारकडे मागणी केली जात आहे. पण मनोरुग्णालय हलवण्यात आलं तर रुग्णांना कुठे न्यायचं असा प्रश्न चचेर्ला आला आहे.

या मनोरुग्णालयाचं बांधकाम 1901 मध्ये पूर्ण झालं. 75 एकर जागा या मनोरुग्णालयासाठी देण्यात आली. त्या पैकी 55 एकर जागा ही सरकारच्या मालकीची आहे. यामध्ये रुग्णालयाच्या विविध विभागाच्या इमारती, निवासस्थानं, सरकारी कार्यालयं तसंच रूग्णसेवेतील इतर इमारतीमध्ये स्वयंपाकगृह, गिरणी, धोबीघाट, मनोरंजन कक्ष, मैदान, बगीचा, खुलं सभागृह यांचा समावेश आहे. तर राहिलेल्या 20 एकर जागेकर ज्ञानसाधना कॉलेज, उद्यान माजी सैनिकांच्या मुलांचं वसतिगृह आणि गृहसंकुल व अनधिकृत झोपड्या आहेत.

हे रुग्णालय शहराच्या मध्यवतीर् भागात आहे. ठाणे व मुलुंड या रेल्वेस्टेशनपासून तसंच मध्यवतीर् बस स्टॅण्डजवळ आहे. त्यामुळे बाहेरगावाहूनयेणाऱ्या रुग्णांना आणि त्यांच्या नातेवाईकांना ते सोईचं ठरतं. शिवाय इथे गुन्हेगार प्रवृत्तीच्या मनोरुग्णांनाही दाखल केलं जातं. त्यांना कोर्टात आणण्या-नेण्याच्या दृष्टीने ही जागा सोयीची ठरते. सध्या या मनोरुग्णालयात एकूण 19 डॉक्टर कर्मचारी आहेत. 1850 रुग्ण इथे आहेत.

या रुग्णालयाची वीस एकर जागेवर अतिक्रमण झालेलं आहे. याबाबत वारंवार सरकारला पत्र पाठवलेली आहेत. त्यामुळे रुग्णालय हलवण्यात यावं किंवा नाही यांचा निर्णय सरकारच घेणार असल्याचं मनोरुग्णालयाचे अधीक्षक डॉ. ए .आर. नाकलगावकर यांनी सांगितलं.

 
</text>
</doc>
