<doc>
<docno>1095643.cms.txt</docno>
<text>
 
लेख: जाता जाता
स्वशक्ती!
[ Tuesday, May 03, 2005  12:07:13 am]


' माशेलकरांचं म्हणणं वाचलंत का ?' चकोरीने चहाचा कप चकोरच्या पुढ्यात सरकवत विचारलं.

' मगाशीच. ' चकोरने त्रोटक उत्तर दिलं.

' तुम्ही सहमत नाही असं दिसतं! ' चकोरीने त्याच्या उत्तरावरून अंदाज बांधला.

' मला प्रश्न इतकाच पडला आहे की, मराठी माणसाला स्वशक्तीची जाणीव कोण करून देणार ?' चकोरने खुलासा केला.

' मुळात कोणत्याही समाजाला अशी जाणीव कोणी करून द्यावी लागते की ती होते ?' ज्यु. चकोरने फारच मुलभूत मुद्दा उपस्थित केला.

चकोर आणि चकोरीने त्याच्याकडे कौतुकाने आणि विस्मयाने पाहिलं. कारण विचार करायला लावणारा सवाल त्याने टाकला आहे हे त्यांच्या लक्षात आलं.

' समाजाला कोणीतरी नेता लागतो. शिवाजी महाराज, स्वामी समर्थ, तुकाराम महाराज असे नेते एका वेळी आपापल्या परीने हे कार्य करीत होते. फुले, टिळक, आगरकर, आंबेडकर असं त्या त्या काळी नेतृत्व पुढे आलं. ' आता चक्क ज्यु. चकोरीने भाषण सुरू केलं.

' काय गं, डिबेटिंग काँपिटिशनमध्ये भाग घेणार आहेस वाटतं! ' चकोरीने न राहवून विचारलं.

' नाही गं, पुस्तकात किंवा लेखात वाचल्याचं आठवलं. ' तिने खुलासा केला.

' पण विशिष्ट सामाजिक स्थितीमुळे नेता तयार होतो का ?' चकोरने विचारलं.

' आज गप्पांऐवजी गंभीर चर्चा होणार असं चकोरीच्या लक्षात आलं.

चकोरने विचारलेल्या प्रश्ानचं उत्त्तर कठीण होतं. खरं म्हणजे चकोरलाही ते देता आलं नसतं.

' कोणत्याही सामाजिक स्थितीचा फायदा आणि गैरफायदा घेण्यात पुढाकार घेणारे असतातच. त्यापैकी कोणाची सरशी होते हे महत्त्वाचं. ' ज्यु. चकोर आज फॉर्मात होता.

' सध्या मराठी समाजाची काय स्थिती आहे ?' चकोरीने विचारलं.

' सुस्थितीत आहे त्याला भाषा, प्रांत यांच्यात रस नाही. धडपडणाऱ्या घटकांना हात देण्यास कोणी पुढाकार घेत नाही. ना राज्यकतेर्, ना इतर क्षेत्रांतील नेते. ' मुलीने फारच स्पष्टवक्तेपणा दाखवला.

ही पिढीदेखील याबाबत इतका विचार करते आहे हे बघून चकोर दांपत्य चक्रावलं.

' पण आपणास मूळ मुद्याचं उत्तर मिळत नाही. ' चकोरने शंका काढली.

' माशेलकर, बाबा आमटे, बंग दांपत्य, मेधा पाटकर, नारळीकर ते सचिन, आशुतोष असे असंख्यआयकॉन्स आहेत. पण नुसता सत्कार करण्यापेक्षा त्यांची छोटी छोटी चरित्रं कदाचित मुलांना जास्त प्रेरणा देतील. ते काम मात्र राज्यर्कत्यार्ंना करावं लागेल. ' मुलीने सांगून टाकलं.

' थोडक्यात राज्यर्कत्यांनी जाणता राजा बनण्यासाठी तातडीने पावलं उचलायला हवीत हे नक्की. ' चकोरने महाचर्चा संपवली.

चकोर

 
</text>
</doc>
