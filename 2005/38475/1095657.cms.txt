<doc>
<docno>1095657.cms.txt</docno>
<text>
 
क्रीडा
गोपीचंदच्या बॅडमिंटन अकादमीसाठी आंध्र सरकारचे 10 लाख रुपये
[ Tuesday, May 03, 2005  12:17:01 am]


वृत्तसंस्था

हैदराबाद : ऑल इंग्लंड बॅडमिंनट स्पर्धा विजेत्या गोपीचंदला बॅडमिंटन अकादमीसाठी आंध्र प्रदेश सरकारने 10 लाख रुपयांची मदत जाहीर केली आहे. आंध्रचे मुख्यमंत्री वाय. एस. राजशेखर रेड्डी यांनी हा चेक गोपीचंदच्या हाती सुपुर्द केला. गोपीचंदने चांगले बॅडमिंटनपटू तयार करावेत अशी सदिच्छाही आंध्रच्या मुख्यमंत्र्यांनी व्यक्त केली. याप्रशिक्षणासाठी परदेशी प्रशिक्षक थॉमस जॉन यांना खास निमंत्रत करण्यात आले. त्यांना गोपीचंदकडून मानधन देण्यात येणार आहे. गोपीचंदने सुमीत द्वारा, सानीया मिर्झा आणि एअर मार्शल ए. के. सिंग यांच्यासह मुख्यमंत्री वाय. एस. राजशेखर रेड्डी यांची भेट घेतली. दोन वर्षांत आपली अकादमी नावारूपाला येईल असे गोपीचंदनने सांगितले. ही अकादमी पूर्णस्वरूपात सुरू होण्याआधी आंध्ा प्रदेश क्रीडाप्राधिकरणाने आपला इनडोअर स्टेडियम गोपीचंदला प्रशिक्षणासाठी वापरण्या करता दिला आहे.

सानियाच्या प्रशिक्षणाचा खर्च आंध्र सरकार करणार

हैदराबाद ( वृत्तसंस्था) : सानिया मिर्झाच्या प्रशिक्षणाचा सारा खर्च आंध्र प्रदेश सरकार करणार आहे. आंध्रच्या मुख्यमंत्र्यांनी तसे आश्वासन सानियाला दिले आहे.

क्रीडा, खेळ आणि खेळाडू यांना प्रोत्साहन देण्याचे धोरण आंध्र प्रदेश सरकारने अंमलात आणायचे ठरवले आहे. सानिया मिर्झासाठी वीस लाखांची मदत केली जाणार असून आंध्र पदेश क्रीडा प्राधिकरणाचे व्यवस्थापकीय संचालक सुमित द्वारा आणि सेनादल क्रीडा नियामक मंडळाचे अध्यक्ष ए. के. सिंग हेही प्रशिक्षणावेळी सानिया मिर्झासह असतील.

 
</text>
</doc>
