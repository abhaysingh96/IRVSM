<doc>
<docno>1096802.cms.txt</docno>
<text>
 
लेख
हाती चलत अपनी चाल...
[ Tuesday, May 03, 2005  08:35:25 pm]


स्वातंत्र्याचे ध्येय साध्य करण्याच्या आंदोलनातील ' छोडो भारत ' हे त्या दिशेने टाकलेले शेवटचे पाऊल होते. भारताच्या स्वातंत्र्या लढ्याचे ते ' सुवर्णपान ' होते. ' स्वराज्य ' मिळविणे हेच अंतिम ध्येय होते... त्यात सामील होण्याऐवजी स्वातंत्र्याचा ' मलिदा ' खात फक्त सत्तेचे राजकारण करणाऱ्यांनी ' छोडो भारत ' चळवळीला दिशाहीन म्हणावे, हे देशाचे दुदैर्व आहे.

राष्ट्रीय स्वयंसेवक संघ 1942 च्या चळवळीत सामील झाला नाही ; कारण ती चळवळ दिशाहीन होती, असे संघाचे सरसंघचालक के. सुदर्शन यांनी म्हटल्याचे प्रसिद्ध झाले आहे. हे त्यांचे वैयक्तिक मत होते की, राष्ट्रीय स्वयंसेवक संघाचे अधिकृत मत होते, याचा खुलासा झालेला नाही. हा प्रश्ान् मनात उपस्थित झाला, कारण संघश: व व्यक्तिश: ' असे चारित्र्याचे व चरित्राचे विभाजन आजवर आम्ही संघवाल्यांकडून ऐकत आलो.

यापूवीर्ही जानेवारी 2001 च्या ' बीजेपी टुडे ' या भारतीय जनता पक्षाच्या मुखपत्रांत एक प्रश्ान् उपस्थित करण्यात आला होता की स्वातंत्र्याचा लढा आवश्यक होता का ? त्या नियतकालिकाच्या संपादकांच्या मते ' भारतानेही स्वातंत्र्यासाठी लढा न देता काही काळ संयम राखून वाट पाहिली असती तर ' अखंड ' व ' आझाद ' भारत मिळाला नसता का ?' स्वातंत्र्यासाठी लढा देण्याची गरजच नव्हती. कालांतराने भारताला स्वातंत्र्य मिळालेच असते आणि त्यामुळे पाकिस्तान, काश्मीर हे प्रश्ान् निर्माण झाले नसते. बांगलादेशची समस्या निर्माण झाली नसती व स्वातंत्र्य मिळताना ज्या ' वेदना ' झाल्या त्या टाळता आल्या असत्या. ' काँगो किंवा अन्य काही देशांना स्वातंत्र्य नको होते, तरी मिळाले. बेल्जियम येथे राज्य करण्याची इच्छा संपली, फिलिपिन्समध्ये हेच झाले. तंत्रज्ञानाच्या प्रगतीमुळे जमीन हा संपत्तीचा एकमेव सोत उरला नाही. त्यामुळेच परकीयांचा प्रदेश ताब्यात ठेवणे किफायतशीर उरले नाही. त्यामुळेच साम्राज्यवादी देशांनी वसाहती सोडल्या. ब्रिटिशांनी भारत, म्यानमार, श्रीलंकेवरील ताबा सोडला. ' या संदर्भात या लेखात 45 देशांची यादी देण्यात आली होती. याच लेखात असेही म्हणण्यात आले होते की , ' गांधींना स्वातंत्र्य लढ्याची घाई नव्हती. त्यांना अखंड भारत स्वतंत्र झालेला हवा होता. पाकिस्तानला त्यांचा विरोध होता ; पण पं. नेहरूंना घाई झाली होती. स्वातंत्र्याचा सर्वात जास्त फायदा नेहरूंना झाला. ते पंतप्रधान झाले ' आणि शेवटी ' लढा न देता वाट पाहिली असती तर अखंड व स्वतंत्र भारत पदरात पडला असता ,' असे संपादकियाच्या अंतिम परिच्छेदात म्हटले होते.

या सगळ्या भूमिकेत गांधी-द्वेषाची बीजे जशी सामावलेली आहेत, तसेच स्वातंत्र्य लढ्याबाबतचे अज्ञानही त्यात प्रदशिर्त होते. ' रणावीण स्वातंत्र्य कोणा मिळाले ?' असे म्हणणाऱ्यांना आंदोलनाशिवाय ' जोगवा ' म्हणून स्वातंत्र्य हवे होते. यात 1857 च्या स्वातंत्र्ययुद्धातील मोठ्या योद्ध्यांपासून, सावरकर, सुभाषचंद बोस व अन्य क्रांतिकारकांसोबतच, आमच्यासारख्या लहान-मोठ्या सर्वच स्वातंत्र्य सैनिकांचा अपमान सामावलेला आहे. इतिहासाची ' तोडफोड ' किती करायची हा प्रश्ान् बाजूला ठेवला तरी सर्वच क्रांतिकारक व स्वातंत्र्य सैनिकांचा अपमान करण्याचा परवाना यांना कुणी दिला, व हा अपमान किती दिवस सहन करायचा हाच खरा प्रश्ान् आहे.

आजची तरुण पिढी 1942 च्या नंतरची असल्याने, त्यांची दिशाभूल करण्याचा हा प्रयत्न आहे. दुदैर्वाने आजही याच्यापेक्षा इंग्रजांचे राज्य चांगले होते, असे म्हणणारा प्रस्थापितांचा वर्ग कायम आहे. त्यांना स्वातंत्र्य नकोच होते. त्यांचे प्रस्थापितपण जोपासणारा अंगरक्षक, संरक्षक हवा होता. त्यांना ' आझादीपेक्षा आराम ' व ' स्वातंत्र्यापेक्षा सुखाची ' अधिक लालसा होती ; जेणे करून त्यांचे प्रस्थातिपण गोरगरिबांचे शोषण करून कायम राहिले असते. याच मनोवृत्तीतून ही विधाने करण्यात येतात, हे तरुण पिढीने समजून घेतले पाहिजे. ' स्वराज्याची तहान सुराज्याने ' भागणार नाही, असे या देशाचे पुढारी म्हणत होते ; कारण स्वराज्या-शिवाय सुराज्याला अर्थ नसतो, हे ते जाणत होते. स्वराज्यानंतर स्वकर्तृत्वाने ' सुराज्य ' प्रस्थापित करू हा त्यांचा बाणा होता. काठीला सोने बांधून काश्मीरपासून रामेश्वरपर्यंत पायी यात्रा केली तरी कुणी लुबाडणार नाही, असे म्हणणाऱ्यांना त्यांच्या ' सोन्याची ' काळजी असते. गरिबी, उपासमार, बेरोजगारी, धर्म- जातीवर आधारित शोषण सहन करणारी ' नपुंसक ' पिढी हवी असते. ज्यांचे शोषण होते त्यांच्यातफेर् व त्यांच्यासोबत शोषण करणाऱ्यांविरुद्धचा लढा त्यांना नको असतो. त्यांना शांतता व सुव्यवस्था हवी असते, अर्थातच इतरांचे शांततामय वातावरणात शोषण करण्यासाठी. त्यासाठी, त्यांना गुलाम नागरिकांचा ' देश ' हवा असतो. अशांना स्वातंत्र्य लढा म्हणजे काय हेच समजत नसते. म्हणून त्यांना इंग्रजांविरुद्धचे आंदोलन दिशाहीन वाटते व इंग्रजांची गुलामी व चाकरी करण्यातच भूषण वाटले.

या संदर्भात मुंबई येथील ऑगस्ट क्रांती मैदानावर 8 ऑगस्ट 1942 रोजी केलेल्या भाषणात महात्मा गांधींनी ब्रिटिश सत्तेला जो अंतिम इशारा दिला होता त्याचा संक्षेपाने उल्लेख करावा लागेल. गांधीजी म्हणाले होते , '' मी तुम्हाला एक छोटा मंत्र देत आहे. तो तुमच्या हृदयावर ठसू द्या, व प्रत्येक श्वासातून प्रकट होऊ द्या. ' ' करेंगे या मरेंगे ' हाच तो मंत्र होय. आम्ही भारत स्वतंत्र करू अथवा त्या प्रयत्नात स्वत:चे प्राणार्पण करू. आपली गुलामगिरी चालू असलेली पाहण्यासाठी आम्ही जिवंत राहणार नाही. आपला देश यापुढे गुलामगिरीत राहाणार नाही, अशा दृढनिश्चयाने प्रत्येक भारतीय या लढ्यात उतरेल हीच आपली प्रतिज्ञा आहे. ईश्वराला व आपल्या सद्सद्विवेकबुद्धीला साक्षी ठेवून आपण अशी प्रतिज्ञा करूया की, स्वातंत्र्य मिळेपर्यंत आम्ही स्वस्थ बसणार नाही आणि स्वातंत्र्यासाठी प्राणार्पण करण्याची आमची तयारी आहे. जो प्राणार्पण करील तो खऱ्या अर्थाने जगला, असे म्हणता येईल. याउलट प्राण वाचविण्यासाठी प्रयत्न करील, त्याने आपला प्राण आधीच गमावला आहे, असे म्हणावे लागेल. '' या गांधींच्या वक्तव्यात 42 च्या लढ्याची ' दिशा ' स्पष्ट होती. दुदैर्वाने त्यावेळी व आजही ज्यांनी बघ्याची भूमिका घेऊन, गांधींना विरोध करणाऱ्याची व ' गोडसेवृत्ती ' जपण्याची भूमिका स्वीकारली होती व आहे, त्यांना ती कधीच समजली नाही. गांधीजींनीच म्हटल्याप्रमाणे ज्यांनी आपले प्राण वाचवून आधीच प्राण गमावला आहे, त्या प्राणहीन मुर्दाडांना हे कधीच कळले नाही व कळणारही नाही.

' स्वराज्य ' मिळविणे हा ज्यांचा जन्मसिद्ध हक्क होता व तो मिळविणारच ही प्रतिज्ञा होती, किंवा ' तुम मुझे खून दो मै तुम्हे आझादी दूंगा ' असे ज्यांचे घोषवाक्य होते, त्यांचे ध्येय सुस्पष्ट होते व त्याच दिशेने त्यांची वाटचाल होती. ' छोडो भारत ' आंदोलन हे त्या दिशेने टाकलेले शेवटचे पाऊल होते. भारताच्या स्वातंत्र्यलढ्याचे ते ' सुवर्णपान ' होते. ' स्वराज्य ' मिळविणे हेच अंतिम ध्येय होते व त्यासाठी सर्व प्रकारच्या गुलामगिरीतून भारतीयांना मुक्ती मिळावी म्हणून त्या मुक्तिसंग्रामाची योजना करण्यात आली होती. राजकीय स्वातंत्र्य मिळाले ; पण सामान्य नागरिकाला आजही आथिर्क, सामाजिक, धामिर्क गुलामगिरीपासून संपूर्ण मुक्ती मिळालेली नाही. त्यामुळे स्वातंत्र्य मिळाले तरी स्वराज्याचा- मुक्तीचा लढा संपलेला नाही.

त्यात सामील होण्याऐवजी स्वातंत्र्याचा ' मलिदा ' खाणारांनी व फक्त सत्तेचे राजकारण करणारांनी ' छोडो भारत चळवळी ' ला दिशाहीन म्हणावे, हे देशाचे दुदैर्व आहे. सत्ताधारी व सत्तांकांक्षी लोक किंवा सत्तेची दोरी अप्रत्यक्षपणे हाती ठेवू इच्छिणाऱ्या व कुठलेही आंदोलन उभे करण्याची इच्छा व शक्ती नसणाऱ्या व्यक्तींनी कमीत कमी स्वातंत्र्य आंदोलने, त्यात प्राणाला मुकलेले शहीद, हालअपेष्टा सोसलेले स्वातंत्र्य सैनिक यांचा अपमान करू नये, एवढीच अपेक्षा आहे. दुर्जनांची शक्ती यातच आहे की, सज्जन त्यांच्या पातळीवर खाली उतरून उत्तर देऊ शकत नाहीत व इच्छितही नाहीत. म्हणून काय सज्जनांनी सौजन्य सोडावे. सुदर्शन यांच्या वक्तव्याचा निषेध करताना, त्यांची प्रतिमा जाळून किंवा हिंसक चळवळी करून उत्तर देण्यापेक्षा स्वकर्तृत्वाने ते वक्तव्य कसे खोटे आहे, हे दाखवून अपूर्ण राहिलेला मुक्तीचा लढा सुरू ठेवण्यातच पुरुषार्थ आहे. आज आपल्या दाराशी आथिर्क, सांस्कृतिक गुलामगिरी येऊन ठाकली आहे. त्यांनाही ' छोडो-भारत ' म्हणणे हेच स्वातंत्र्यप्रेमी भारतीयांचे कर्तव्य आहे. ' हाथी चलत अपनी गती मो कुतर भूंकत, वाने भूंकवा दे. '

न्या. चंदशेखर धर्माधिकारी

 
</text>
</doc>
