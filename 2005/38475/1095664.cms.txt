<doc>
<docno>1095664.cms.txt</docno>
<text>
 
अर्थव्यवहार
हिरो होंडाच्या विक्रीत 20 टक्क्यांनी वाढ
[ Tuesday, May 03, 2005  12:21:30 am]


म. टा. वाहन प्रतिनिधी

मुंबई : हिरो होंडा कंपनीच्या एप्रिल महिन्यातील वाहनविक्रीत 20 टक्क्यांनी वाढ झाली. कंपनीने दोन लाख 35 हजार 422 टू-व्हीलरची विक्री केली असून गेल्या वषीर् याच काळात कंपनीने एक लाख 96 हजार 24 दुचाकींची विक्री केली होती. बजाज ऑटोच्या टू-व्हीलर विक्रीतही 52 टक्क्यांची भरीव वाढ झाली.

देशातील टू-व्हीलर बाजारपेठेत कंपनीने 50 टक्के हिस्सा मिळवला असून, संपूर्ण वर्षात विक्रीत 27 टक्क्यांनी वाढ होऊन 26 लाख 21 हजार 400 टू- व्हीलर विकल्या गेल्या. हिरो होंडा कंपनीमध्ये मुंजाल्स आणि जपानमधील होंडा मोटर्सचा 26 टक्के हिस्सा आहे.

कंपनीने 100 सीसी क्षमतेची नवी ' सीडी डिलक्स ' मॉडेल नुकतेच बाजारात दाखल केले आहेे. या मॉडेलची किंमत 33 हजार 900 रुपये असल्याचे कंपनीच्या अधिकाऱ्यांनी सांगितले.

बजाज ऑटोनेही एप्रिल महिन्याच्या विक्रीचा आकडा जाहीर केला असून, कंपनीच्या विक्रीत 52 टक्क्यांनी वाढ झाली आहे. कंपनीने एक लाख 37 हजार 585 दुचाकींची विक्री केली आहे.

 
</text>
</doc>
