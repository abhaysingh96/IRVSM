<doc>
<docno>1096695.cms.txt</docno>
<text>
 
महामुंबई
भाईंदर महापालिकेला पाच कोटींचा फटका
[ Tuesday, May 03, 2005  06:21:26 pm]


मंुबई टाइम्स टीम

भाईंदर : मांडली तलावाशेजारील नगरभवन इमारतीसाठीच्या जागेची किंमत मागूनही वसूल होत नसल्याने महसूल विभागाने सरकारकडून महापालिकेला येणाऱ्या अनुदानातून ती परस्पर काढून घेतली आहे. त्यामुळे महापालिकेला पाच कोटी रुपयांचा फटका बसला आहे.

नगरभवन इमारतीत लायब्ररी, मनोरंजन, खेळ, बॅटमिंटन कोर्ट, मंगल कार्यालय आदी सुविधा उपलब्ध करून देण्यात आल्या आहेत. मांडली तलावाशेजारील सरकारी जागेत ही इमारत सुमारे बारा वर्षांपूवीर् बांधण्यात आली. जिल्हाधिकारी कार्यालयाची परवानगी न घेता आणि कब्जा हक्काची रक्कम न देताच ती बांधल्याने महसूल विभागाने पालिकेवर सहा कोटी 72 लाख रुपये भरण्याच्या नोटीसा बजावल्या होत्या. मात्र ही जागा सार्वजनिक वापरासाठी असून महापालिका विकास आराखड्यात नगरभवनचं आरक्षण नंतर दाखवल्याने ही रक्कम मागू नये, असं महापालिकेचं म्हणणं होतं. मात्र महापालिकेतले आणि महसूल विभागातले काही वरिष्ठ अधिकारी यांनी हा प्रश्न वैयक्तिक प्रतिष्ठेचा बनवल्याने त्यातून कोणताही तोडगा निघत नव्हता. अखेर 2003-4 च्या सरकारकडून आलेल्या एकूण अनुदान रकमेतील 5 कोटी 12 लाख 83 हजार रुपये इतकी रक्कम नगरभवन इमारतीच्या कब्जा हक्काची रक्कम म्हणून जिल्हाधिकाऱ्यांकडे जमा करण्यात आल्याचं राज्य सरकारकडून महापालिकेला कळवण्यात आलं आहे.

समान घरपट्टीची मागणी

महापालिका हद्दीतल्या मालमत्तांमधल्या एकाच इमारत, चाळ अथवा परिसरातल्या घरांना समान दराने घरपट्टी आकारण्यासंबंधी स्थायी समितीने केलेल्या ठरावाची अमलबजावणी करावी, अशी मागणी भाजप नगरसेवक ओमप्रकाश अग्रवाल यांनी केली आहे. बिल्डरमंडळींनी सोयीप्रमाणे फ्लॅट विकल्याने एकाच इमारतीत वेगवेगळ्या दराने टॅक्स आकारणी होते. हीच अवस्था चाळी आणि घरांचीही आहे. त्याऐवजी समान दर आकारणीचा ठराव स्थायी समितीने नोव्हेंबर 2003 मध्ये करूनही त्याची अमलबजावणी प्रशासन करत नाही. म्हणून आमसभेत हा विषय चचेर्ला घ्यावा, अशी मागणी अग्रवाल यांनी महापौरांना लिहिलेल्या पत्रात केली आहे.

 
</text>
</doc>
