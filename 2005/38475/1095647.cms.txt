<doc>
<docno>1095647.cms.txt</docno>
<text>
 
लेख
सार्मथ्य आहे धोरणीपणाचे!
[ Tuesday, May 03, 2005  12:09:51 am]


परदेशी राष्ट्रप्रमुखांनी भारताला भेट देणं यात नावीन्य नाही. भारतात यायचं, विमानतळावर किंवा राष्ट्रपती भवनाच्या प्रांगणावर लष्कराची सलामी स्वीकारायची, राजघाटावरच्या महात्मा गांधींच्या समाधीवर पुष्पचक्र वाहायचं, भारत हा जगातला एक प्राचीन आणि महान देश असल्याचे उद्गार काढायचे आणि विमानाच्या शिडीवरून हात हालवित निरोप घ्यायचा ही चित्रं सर्वांच्या परिचयाची आहेत. पण गेल्या पंधरवड्यात नवी दिल्लीत आलेल्या राष्ट्रप्रमुखांच्या भारतभेटी या पठडीतल्या नव्हत्या.

चीनचे पंतप्रधान वेन जिआबाओ, पाकिस्तानचे अध्यक्ष मुशर्रफ, जपानचे पंतप्रधान जुनिचिरो कोईझुमी आणि नंतर आलेले संयुक्त राष्ट्रांचे सरचिटणीस कोफी अन्नान यांनी केलेला दौरा हा आजवरच्या या नित्यपरिचित दौऱ्यांपेक्षा वेगळा होता. हा दौरा होता भारताच्या नव्या सार्मथ्याला सलाम करण्यासाठी. या सर्वांच्या दौऱ्यात ही नित्य परिचित चित्रे दिसली नाहीत, उलट यातल्या प्रत्येकाला भारताशी ' स्ट्रॅटेजिक रिलेशन्स ' स्थापायची आहेत, आथिर्क व्यवहार करायचे आहेत, वाद असलेच तर ते मिटवायचे आहेत. या सर्वांना ही उपरती कशी काय झाली ?

त्याचे कारण येत्या काळात भारत ही जगातील एक समतोल सत्ता (महासत्ता नव्हे!) होणार आहे, हे आहे. समतोल सत्ता याचा अर्थ दोन महासत्तांमध्ये समतोल साधू शकेल, जगातला सत्तेचा समतोल साधू शकेल अशी सत्ता. चीन आणि भारत ही सध्या वेगाने प्रगती करीत असलेली आशियातील दोन बडी राष्ट्रे. त्यामुळे जागतिक सत्तेचे केंद प्रथमच आशिया खंडात निर्माण होत आहे. आजवर हे केंद युरोपात होते. पण आता युरोप निष्प्रभ होत चालला आहे. ब्रिटन, फ्रान्स आणि रशिया यांच्याकडे आता व्हेटोचा अधिकार वगळता कोणताही अधिकार नाही. जागतिक व्यवहारावर प्रभाव टाकण्याची त्यांची क्षमता हळूहळू क्षीण होत आहे. अमेरिका ही एकमेव महासत्ता उरली आहे ; पण तिला एकीकडे इस्लामी दहशतवाद्यांनी तर दुसरीकडे चीनने आव्हान उभे केले आहे. या आव्हानांना तोंड देण्यासाठी अमेरिकेला मदत करू शकेल असे भारत हे एकमेव राष्ट्र आहे. अमेरिकेचा भारताबद्दलचा दृष्टिकोन त्यामुळेच बदललेला नाही तर सॉफ्टवेअर, विज्ञान-तंत्रज्ञान आणि आथिर्क क्षेत्रात भारत झपाट्याने प्रगतीच्या दिशेने जात आहे. मोठा आकार, प्रचंड लोकसंख्या, स्थिर लोकशाही शासनपद्धती आणि कायद्याचे राज्य यामुळेही अमेरिकेचा भारताबद्दलचा दृष्टिकोन बदलला आहे. त्यामुळेच चीन आणि पाकिस्तान या राष्ट्रांना आपल्या या शेजाऱ्याबद्दलची आपली भूमिका बदलावी लागली आहे. त्याचमुळे एकाच वेळी अमेरिका, चीन, जपान आणि पाकिस्तानही भारताची मनधरणी करीत आहेत असे चित्र दिसत आहे. पण या चित्राने हुरळून जाता येणार नाही. येत्या काळात भारताला अत्यंत सावधपणे वाटचाल करावी लागणार आहे. चीनच्या पाशवी व विस्तारवादी सत्तेला रोखण्यासाठी अमेरिका व जपानला भारताची मदत हवी आहे ; तर हेच भारताने करू नये यासाठी चीनने भारताबरोबरचे वाद मिटविण्याची तयारी दाखविली आहे. या सर्व गदारोळात चीन किंवा अमेरिका दोघांनीही पाकिस्तानला वाऱ्यावर सोडण्याची तयारी चालविली आहे. त्यामुळेच मुशर्रफ यांनी आपली भाषा बदलली आहे. त्यामुळेच जपाननेही आशियातील भारताचे स्थान मान्य केले आहे.

भारताला आपले स्थान कायम राखायचे असेल व असेच महत्त्व पुढे वाढवत न्यायचे असेल तर आथिर्क आणि औद्योगिक प्रगती तर करावीच लागेल ; परंतु देशांतर्गत सामाजिक स्वास्थ्यही कायम राखावे लागेल. आज दुदैर्वाने संरक्षण खरेदीतील खऱ्या-खोट्या भ्रष्टाचाराचे राजकारण करून राजकीय पक्ष एकमेकावर कुरघोडी करीत आहेत. त्याचा देशाच्या संरक्षणावर व सुरक्षा दलांच्या मनोबलावर वाईट परिणाम होत आहे हे त्यांच्या गावीही नाही. देशातल्या प्रचंड लोकसंख्येला संपत्ती निमिर्तीच्या कामी जुंपण्याऐवजी त्यांच्यात विविध प्रकारचे मतभेद निर्माण केले जात आहेत.

अमेरिकेला रोखण्यासाठी भारताची मनधरणी करावी लागवी हे चीनला कधीच रुचणारे नाही. आज चीन भारतशी जुळवून घेत असला तरी त्याच्या दीर्घकाळच्या धोरणात भारताची प्रतिमा एक प्रतिस्पधीर् अशीच राहणार आहे. आशियातल्या जपानसह अन्य छोट्या देशांनाही चीनविरुद्ध भारताचाच आधार वाटणार आहे. त्यामुळे भारतातील अंतविर्रोध हा चीनच्या नेहमीच पथ्यावर पडणारा आहे. त्यामुळे दीर्घकाळचे चीनचे आव्हान लक्षात ठेवून भारताला वाटचाल करावी लागणार आहे. याचा अर्थ चीनशी वाकड्यात जाण्याची गरज आहे असा नाही ; पण चीनबाबत सतत सावधगिरी बाळगावी लागणार आहे. त्यासाठी अमेरिका, जपान, रशिया आणि चीन या देशांशी केव्हा, कसे आणि किती अंतर राखून चालायचे याचा विचार करावा लागेल.

दिवाकर देशपांडे

 
</text>
</doc>
