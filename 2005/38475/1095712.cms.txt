<doc>
<docno>1095712.cms.txt</docno>
<text>
 
महामुंबई
मंत्रिमंडळात फेरबदल नाही, विस्तार निश्चित!
[ Tuesday, May 03, 2005  12:56:43 am]


म. टा. प्रतिनिधी

मुंबई : राज्य मंत्रिमंडळात फेरबदल केले जाणार नाहीत ; पण विस्तार होईल, असे काँग्रेस प्रदेशाध्यक्ष प्रभा राव यांनी स्पष्ट केले. तर मंत्रिमंडळ विस्तारात कोणाचा समावेश करायचा, हे मुख्यमंत्री विलासराव देशमुख आणि काँग्रेस अध्यक्ष सोनिया गांधी यांनीच ठरवायचे आहे. त्याबाबत आपणास काही बोलायचे नाही, असे काँग्रेसच्या सरचिटणीस आणि राज्याच्या प्रभारी मार्गारेट अल्वा यांनी सांगितले.

सोमवारचा दिवस काँग्रेसमधील घडामोडींचा केंेदबिंदू होता. सकाळी दहापासून नरीमन पॉइंटच्या गांधी भवनात मंत्र्यांची हजेरी सुरू झाली. यानंतर मुख्यमंत्री देशमुख यांच्या ' वर्षा ' निवासस्थानी जाहीरनामा आढावा समिती आणि समन्वय समितीची बैठक सुरू झाली आणि राजकीय चचेर्ला उधाण आले. ' वर्षा ' वर तणाव होता. ' बंगल्यात जाऊ इच्छिणाऱ्यांना आत सोडू नका ' असे ' वरून ' आदेश असल्याचे कारण दिले जात होते. पत्रकारांनाही ' वर्षा ' त प्रवेश नाकारण्यात आला. तीन तासाच्या चचेर्नंतर मुख्यमंत्री देशमुख पत्रकारांना भेटलेच नाहीत, तर अल्वा आणि प्रदेशाध्यक्ष राव यांनी पत्रकारांना माहिती दिली.

गांधी भवनातही प्रथम प्रभा राव यांनीच बैठकीतील चचेर्ची माहिती दिली. यावेळी अल्वा अॅन्टीचेंबरमध्ये बसून होत्या. पत्रकारांनी भेटण्याचा आग्रह धरल्यावर अल्वा पत्रकारांना भेटल्या. कोणी जा सांगितले, म्हणून जाणार नाही. पण सोनिया गांधीनी सांगितले, तर अवश्य जाईन, असे सांगत पत्रकारांनी खुशाल आपल्या निवृत्तीच्या बातम्या छापाव्यात, असे उत्तर त्यांनी दिले.

समन्वय समितीच्या बैठकीत मंत्रिमंडळ विस्तारावर चर्चा झाली नाही, असे प्रभा राव यांनी सांगितले. पत्रकारांनी याबाबत वांरवार विचारणा केल्यावर राज्यपाल आणि मुख्यमंत्री यांची भेट झाल्यानंतरच विस्ताराची तारीख ठरेल, असे त्यांनी सांगितले. विस्तारात कोणाचा समावेश करायचा, याबाबतचा निर्णय काँग्रेस अध्यक्ष सोनिया गांधी आणि मुख्यमंत्री देशमुख ठरवतील, असे अल्वा यांनी सांगितले. राज्य सरकारच्या आणि मंत्र्यांच्या कामाबाबत आपण पूर्ण समाधानी आहोत. जाहीरनाम्यात दिलेली आश्वासने पाच वर्षांत पूर्ण करायची असतात ; पण देशमुख सरकारने सुरुवात चांगली केली आहे, असे अल्वा यांनी सांगितले.

राज्य मंत्रिमंडळात समावेश करण्यासाठी मोठा दबाव आहे, सगळ्यांनाच प्रवेश हवा आहे, असे सांगतानाच फेरबदल होणार नाही, या भूमिकेचा पुनरुच्चार राव यांनी केला.

 
</text>
</doc>
