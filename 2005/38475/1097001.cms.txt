<doc>
<docno>1097001.cms.txt</docno>
<text>
 
महामुंबई
'चलाख'कंत्राटदारांविरुद्ध महापालिकेची मोहीम
[ Tuesday, May 03, 2005  11:48:49 pm]


म. टा. प्रतिनिधी

मुंबई : मुंबईत नालसफाईची कामे सुरू झाली आहेत. पण कंत्राटदार दरवषीर्प्रमाणे हातचलाखी दाखवू लागले आहेत. ट्रकमध्ये खाली डेब्रिज टाकायचे आणि वर गाळ भरायचा, वजनानुसार गाळ काढल्याचे दाखवून पैसे उकळायचे, ही निती काही कंत्राटदारांनी याही वषीर् अवलंबली आहे. महापौर दत्ता दळवी यांनी स्वत: अशा दोन गाड्या सोमवारी मध्यरात्री पकडल्या.

नालसफाईच्या कामावर लक्ष ठेवण्यासाठी सत्ताधारी शिवसेना-भाजपसह राष्ट्रवादी काँग्रेसही सरसावली आहे. महापौर दत्ता दळवी यांनी सोमवारी मध्यरात्री देवनार येथील डम्पिग ग्राऊंडला भेट दिली. नालसफाई करणाऱ्या कंत्राटदारांचे ट्रन रात्री डम्पिग ग्राऊंडवर खाली केले जातात. काढलेल्या गाळाचे वजन काट्यावर वजन केले जाते आणि त्यानंतरच क्लिअरन्स मिळतो. काही कंत्राटदार मात्र, वजन प्रमाणानुसार आहे, असे दाखविण्यासाठी ट्रकमध्ये डेब्रिज टाकतात आणि त्यानंतर गाळ पसरतात. प्रत्यक्षात गाळ कमीच काढला जातो. गाळ काढण्याचे ' श्रम ' ही वाचतात आणि पैसेही मिळतात. महापौर देवनारच्या डम्पिग ग्राऊंडवर गेले असता त्यांना दोन गाड्यांमध्ये डेब्रिज भरल्याचे आढळले. अशा कंत्राटदारांवर कारवाई केली जाईल, असे त्यांनी सांगितले.

मंत्रिमंडळ विस्तार लांबणीवर

मुंबई (म. टा. प्रतिनिधी): राज्यपाल एस. एम. कृष्णा व मुख्यमंत्री विलासराव देशमुख हे दोघेही दोन दिवस मंुबई बाहेर दौऱ्यावर जात असल्याने गेले अनेक दिवस गाजत असलेला राज्य मंत्रिमंडळाचा विस्तार पुन्हा तीन चार दिवस लांबणीवर पडण्याची शक्यता आहे.

मुख्यमंत्री देशमुख उद्या बुधवारी लातूर जिल्ह्याच्या दौऱ्यावर जात आहेत, तर राज्यपाल कृष्णा हे तिरुपती येथे दर्शनासाठी जात आहेत. यामुळे राज्य मंत्रिमंडळाचा विस्तार होऊ शकणार नाही, हे स्पष्ट झाले आहे. विस्तार तीन-चार दिवसात होईल, असे सांगण्यात आले.

 
</text>
</doc>
