<doc>
<docno>1095719.cms.txt</docno>
<text>
 
महामुंबई
जुहू किनारपट्टीच्या जमिनींवर मोठ्या प्रमाणात अतिक्रमण?
[ Tuesday, May 03, 2005  01:02:49 am]


( म. टा. प्रतिनिधी)

मुंबई : मढ आयलंडच्या किनारपट्टीवर हिंदी चित्रपटातील तारे-तारकांचे अनधिकृत बंगले उभे राहिल्याचे प्रकरण ताजे असतानाच आता जुहू समुदकिनाऱ्यावर काँग्रेसच्या आमदारासह काही निवासी सोसायट्या आणि हॉटेलने मोठ्या प्रमाणावर अतिक्रमण केल्याचे उघडकीस आले आहे.

मढ किनाऱ्यावर बॉलिवुडच्या कलाकारांशिवाय काही व्यावसायिकांनी सर्व नियम धाब्यावर बसवून 20 पेक्षा अधिक अलिशान बंगले उभारले आहेत. महापालिकेने या बंगल्यांना नोटीसाही दिल्या आहेत. पण मालकांनी कोर्टात धाव घेतल्याने आता न्यायालयीन लढाई सुरू आहे. आता जुहू किनाऱ्यावरील अतिक्रमणाचे प्रकरण पुढे आले आहे. जुहू कोळीवाड्यापासून वेसावे येथील मोरागावापर्यंतच्या किनारपट्टीवर अतिक्रमणे झाली आहेत. चौपटी सुशोभिकरणाबाबत न्यायालयात जनहित याचिका दाखल केली आहे. ही याचिका दाखल करून घेण्यापूवीर् मुंबई हायकोर्टाचे मुख्य न्यायमूतीर् दलवीर भंडारी यांनी चौपाटीला भेट देऊन किनारपट्टीवरील अतिक्रमणांची आणि भाडेतत्वावरील भूखंडांची यादी मागवली होती. याबाबत उपनिवासी जिल्हाधिकारी जी. एम. बोबडे यांनी कोर्टात प्रतिज्ञापत्र दाखल केले आहे.

जुहू किनारपट्टीवर काँग्रेस आमदार अमरिश पटेल यांच्या कुटुंबियांनी अतिक्रमण केले आहे. कोर्टात दिलेल्या यादीत मोठ्या सोसायट्यांनीही अतिक्रमण केल्याचे म्हटले आहे. ' जुहू प्रॉपटीर् प्रा. लिमिटेड ' च्या पाच बंगल्यांनी चौपटीवरील जागा हडप केली आहे. जुुहूच्या उत्तरेकडे या बंगले मालकांनी 46 हजार स्ज्ेअर मीटर्स जागेत अतिक्रमण केले आहे.

' हॉटेल होरायझन ' ने 900 चौरस मीटर जागेवर अतिक्रमण केल्याचे प्रतिज्ञापत्रात म्हटले आहे. अन्य एका सोसायटीने 450 चौ. मीटर जागा व्यापली आहे. अमरिश पटेल यांची खासगी मालमत्ता आहे. मात्र, पटेल यांनी अतिक्रमण केले नसल्याचे सांगितले आहे. सध्या हे बांधकाम ' जैसे थे ' ठेवण्याचे आदेश आहेत. पण न्यायालयाकडून आदेश मिळताच या अतिक्रमणांवर कारवाई करणार असल्याचे उपनगर जिल्हाधिकाऱ्यांच्या कार्यालयातून सांगण्यात आले.

 
</text>
</doc>
