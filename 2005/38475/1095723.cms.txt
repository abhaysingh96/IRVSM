<doc>
<docno>1095723.cms.txt</docno>
<text>
 
महामुंबई
वीज निमिर्तीसाठी बेस्ट अजूनही प्रयत्नशील
[ Tuesday, May 03, 2005  01:04:35 am]


राजेश चुरी

मुंबई : राज्यातील लोडशेडिंगचे संकट मुंबईच्या हद्दीवर येऊन ठेपलेे असल्याने मुंबईला वीजपुरवठा करणाऱ्या बेस्ट उपक्रमाचा वीजनिमिर्ती प्रकल्प सुरू करण्यासाठी बेस्ट प्रशासन अद्यापही प्रयत्नशील आहे. वीजनिमिर्तीसाठी बेस्ट उपक्रमाने 137 कोटी रुपयांचा जनरेशन फंडही राखून ठेवला आहे.

आशिया खंडातील सर्वाधिक नावाजलेला म्हणून ओळखला जाणाऱ्या बेस्ट उपक्रमाचा वीज निमिर्तीचा महत्त्वाकांक्षी प्रकल्प आहे. बेस्टने वीजनिमिर्तीसाठी गेल्या अनेक वर्षांपासून ' जनरेशन फंड ' निर्माण केला होता. आतापर्यंत या फंडात 137 कोटी रुपये जमा झाले होते. पण न्यायालयाच्या आदेशाप्रमाणे प्रदुषणमुक्त बसेस खरेदी करण्यासाठी लागणारा निधी व इतर काही प्रशासकीय खर्चासाठी या जनरेशन फंडाचा वापर करण्यात येणार आहे. 1905 मध्ये बेस्टला वीज वितरणाचा परवाना मिळाला. तेंव्हापासून बेस्ट मुंबईत कुलाब्यापासून वांदे आणि सायनपर्यंत वीजपुरवठा करत आहे. मध्यंतरी बेस्टने वीजनिमिर्तीचा प्रयत्न करून पाहिला. पण पूर्णत्वास गेला नाही. त्यामुळे वीजनिमिर्तीच्या शक्यतेची पडताळणी करण्यासाठी ' क्रिसिल ' या संस्थेला अभ्यास करण्याचे काम दिले. पण बेस्ट वीजनिमिर्तीपेक्षा वीजेचे वितरणच बेस्टला फायदेशीर असल्याचा अहवाल दिला होता. त्यामुळे जनरेशन फंडाचा उपयोग बसखरेदीसाठी करण्यात येणार आहे.

सवोर्च्च न्यायालयाच्या आदेशाप्रमाणे उपक्रमातील 15 वर्षांपेक्षा जुन्या बस ताफ्यातून कमी केल्या जाणार आहेत. एक जानेवारी 2006 पर्यंत 15 वर्षांपेक्षा जुन्या बसेस ताफ्यातून कमी केल्या जातील. बेस्टच्या बस ताफ्यातल्या सुमारे तीन हजार 380 बसेसपैकी एक हजार 282 सिंगल डेकर आणि 299 डबल डेकर बसेस आहेत. या सर्व बदलून युरो दोन दर्जाच्या आणि सीएनजी इंजिनच्या बसेस खरेदीसाठी येत्या सहा वर्षात 340 कोटी रुपयांची आवश्यक्ता आहे. पहिल्या दोन वर्षांत 250 कोटी रुपयांची गरज भासेल. एमयूटीपी प्रकल्पाअंतर्गत बेस्टमध्ये 600 बसेस दाखल होणार आहेत. त्यासाठी 118 कोटी रुपयांचे कर्ज उपलब्ध होणार आहे. पण बेस्टला अतिरिक्त 222 कोटी रुपये उभे करावे लागतील. त्यामुळे जनरेशन फंडासाठीचे 137 कोटी रुपये तात्पुरते तरी बसखरेदीसाठी वापरण्यात येणार आहेत. याबाबत बेस्टचे महाव्यवस्थापक स्वाधीन क्षत्रिय म्हणाले की, बेस्टने 2001 मध्ये वीज निमिर्ती प्रकल्पासाठी सल्लागार नेमला होता. पण वीज वितरण फायदेशीर असल्याचे सांगितले. पण सध्याची वीजेची परिस्थिती पाहाता भविष्यात बेस्टला वीज निमिर्ती प्रकल्प सुरू करावाच लागेल.

 
</text>
</doc>
