<doc>
<docno>1095660.cms.txt</docno>
<text>
 
क्रीडा
यंदा पहिल्या तिघीत स्थान मिळवण्याचा अंजूचा निर्धार
[ Tuesday, May 03, 2005  12:19:01 am]


( वृत्तसंस्था)

बंगलोर : यंदाच्या वर्षात जोरदार सराव आणि प्रशिक्षण यांच्या आधारे जगातील अॅथलेटिक्स क्षेत्रातील पहिल्या तिघीजणीत स्थान मिळवण्याचा निर्धार अंजू बॉबी जॉर्जने व्यक्त केला आहे.

जागतिक अॅथलेटिक्स स्पधेर्त पदक मिळवणारी अंजू जॉर्ज ही एकमेव भारतीय अॅथलिट. तिने पॅरिसमध्ये दोन वर्षांपूवीर् ब्राँझपदकाची कमाई केली होती. आता पुन्हा एकदा जागतिक अॅथलेटिक्स स्पधेर्त पदक मिळवण्याची जिद्द तिने बाळगली आहे. यंदाच्या वर्षात आंतरराष्ट्रीय स्पर्धात 7 मीटरपेक्षा जास्त लांबउडी मारण्याची तिची आकांक्षा आहे.

अमेरिकेत जून महिन्यात होणाऱ्या आंतरराष्ट्रीय अॅथलेटिक्स स्पधेर्तही अंजू जॉर्ज भाग घेणार आहे. त्यानंतर आशियाई ग्रांप्री स्पधेर्त ती उतरेल. ही स्पर्धा सिंगापूरमध्ये होणार आहे. त्यानंतर मलेशिया आणि बँकॉक आशियाई ग्रांप्री स्पधेर्त सरस कामगिरी करून दाखवण्याची तिची जीगर आहे. युरोपियन अॅथलेटिक्स स्पर्धा मालिकेतही ती सहभागी होणार आहे.

अंजू जॉर्ज म्हणाली : यंदाचा मोसम हा माझ्या दृष्टीने खूप महत्त्वाचा आणि मोठा मोसम आहे. पुढच्या वषीर् मेलबर्नमध्ये होणारी राष्ट्रकूल अॅथलेटिक्स स्पर्धा लक्षात घेऊन मी त्या स्पधेर्ची तयारी करण्याच्या दृष्टीने यंदा 24 आंतरराष्ट्रीय स्पर्धांत हिरीरीने उतरणार आहे. ऑगस्टमध्ये हेलसिंकी येथे होणाऱ्या जागतिक अॅथलेटिक्स स्पधेर्तही पदक मिळवण्याची माझी मनिषा आहे.

अंजू जॉर्जचे पती आणि प्रशिक्षक व माजी तिहेरी उडी विजेते बॉबी जॉर्ज म्हणाले : यंदा ती आपली सवोर्त्तम कामगिरी नोंदवू शकेल असा मला विश्वास वाटतो. आतापर्यंत 6.83 मीटर ही तीची सवोर्त्तम कामगिरी आहे. सरावावेळी 7 मीटरपेक्षा जास्त लांब उडी मारली होती. परंतु प्रत्यक्ष स्पधेर्त मात्र तिला अजून तशी कामगिरी करता आली नाही. यंदा मात्र प्रत्यक्ष स्पधेर्त ती 7 मीटरपेक्षा जास्त दूरवर लांब उडी मारेल असा मला विश्वास वाटतो.

 
</text>
</doc>
