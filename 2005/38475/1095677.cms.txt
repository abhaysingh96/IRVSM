<doc>
<docno>1095677.cms.txt</docno>
<text>
 
महाराष्ट्र
दत्ता डावजेकर यांना संस्कृती वैभव पुरस्कार
[ Tuesday, May 03, 2005  12:27:47 am]


( म. टा. प्रतिनिधी)

नाशिक : गेल्या दहा वर्षांच्या अवधीत सामाजिक- सांस्कृतिक क्षेत्रात आगळे स्थान प्राप्त केलेला ' संस्कृती वैभव ' पुरस्कार यंदा ज्येष्ठ संगीतकार दत्ता डावजेकर यांना घोषित झाला आहे. संस्कृती वैभवतर्फे 6 ते 8 मेदरम्यान आयोजित ' मंगेशकर महोत्सवा ' त डावजेकरांना पुरस्कार प्रदान करण्यात येणार आहे.

यंदाचा पुरस्कार वितरण सोहोळा आणि महोत्सव भालेकर हायस्कूलच्या मैदानावर आयोजित करण्यात येणार असल्याचे संस्थेचे कार्याध्यक्ष राधाकिसन चांडक यांनी सांगितले. संस्थेचे उपाध्यक्ष बी. एस. कुलकणीर् म्हणाले की , ' सांस्कृतिक क्षेत्रामध्ये आपल्या कलागुणांद्वारे वैभवाची भर घालणाऱ्या व्यक्तींचा गौरव करून उच्च अभिरुची जपणारे आणि संस्काराची जोपासना करणारे सांस्कृतिक कार्यक्रम संस्कृतीवैभवतर्फे गेल्या दहा वर्षांपासून आयोजित करण्यात येतात. गतवषीर्पासून या सोहळ्याला व्यापक स्वरूप देण्यात आले आहे. मागील वषीर् ग. दि. माडगुळकर यांच्यावर आधारित ' गदिमा महोत्सवा ' चे आयोजन करण्यात आले होते. गतवषीर्च्या या महोत्सवातील गीतरामायण, मुलाखती, गदिमांची गाणी या सर्वांना रसिकांनी भरभरून प्रतिसाद दिला होता. '

यंदाच्या मंगेशकर महोत्सवाबाबत सविस्तर माहिती देताना संस्थेचे अध्यक्ष नंदन दीक्षित म्हणाले की , ' ज्येष्ठ संगीतकार श्रीनिवास खळे यांच्या हस्ते यंदाच्या महोत्सवाचे उद्घाटन 6 मे रोजी होणार आहे. त्यावेळी खळे यांच्यासह ज्येष्ठ गीतकार मधुकर जोशी, जेष्ठ पत्रकार अंबरीश मिश्र, दूरदर्शनचे माजी कार्यक्रम अधिकारी अरुण काकतकर यांच्या मुलाखती सुधीर गाडगीळ घेणार आहेत. या मुलाखतींच्या दरम्यान मंगेशकर बंधुभगिनींनी गायलेली हिंदी गाणी सादर करण्यात येतील. मंगेशकरांवरील निवडक व्हिडीओ फिल्मस्मधील काही भाग अरुण काकतकर यांनी संकलित केले असून त्यांचेही प्रसारण या कार्यक्रमात केले जाणार आहे. '

शनिवारी 7 मे रोजी संगीतकार अनिल मोहिले, जेष्ठ गीतकार सुधीर मोघे, अरुण काकतकर यांच्या मुलाखती होतील. या दरम्यानही मंगेशकर बंधुभगिनींनी गायिलेली मराठी गीते सादर केली जातील. राहुल देशपांडे आणि मंजुषा कुलकणीर् पाटील मा. दीनानाथ यांची शास्त्रीय तसेच नाट्यगीते सादर करतील.

समारोपाच्या दिवशी 8 मे रोजी जेष्ठ संगीतकार दत्ता डावजेकर यांना 11 वा संस्कृीवैभव पुरस्कार विको समूहाचे अध्यक्ष गजानन पेंढारकर यांच्या हस्ते देण्यात येईल. 11 हजार रुपये रोख, संस्कृती आणि वैभव यांची प्रतिक असलेली मूतीर्, शाल आणि श्रीफळ असे या पुरस्काराचे स्वरूप आहे.

या समारंभाच्या अध्यक्षस्थानी नाशिकचे पालकमंत्री छगन भुजबळ असतील. लता मंगेशकर आणि आशा भोसले यांच्या सुरुवातीच्या गाण्यांचे संगीतकार असलेल्या डावजेकर यांनी संगीतबद्घ केलेली आणि मंगेशकरांनी गायलेली काही गाणीही यावेळी सादर करण्यात येतील.

 
</text>
</doc>
