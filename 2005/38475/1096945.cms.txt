<doc>
<docno>1096945.cms.txt</docno>
<text>
 
क्रीडा
एअर इंडिया, अंकुरला अजिंक्यपद
[ Tuesday, May 03, 2005  10:55:46 pm]


म.टा. क्रीडा प्रतिनिधी

मुंबई : अभिनव क्रीडा मंडळ आयोजित गोरेगाव येथील सन्मित्र क्रीडा मंडळाच्या मैदानावर सुरू असलेल्या आमदार चषक कबड्डी स्पधेर्त अंकुर स्पोर्टस् क्लब व एअर इंडिया या दोन्ही मुंबई शहरच्या संघांनी जेतेपद पटकावले. एअर इंडियाचा भीमा बात्रा व अंकुर स्पोर्टस् क्लबची कांचन राणे स्पधेर्त सवोर्त्तम ठरले.

पुरुषांचा अंतिम सामना चुरशीने खेळला गेला. एअर इंडियाने 24-23 अशी बाजी मारली. एअर इंडियाच्या भीमाने पहिल्याच चढाईत बोनस गुण घेत संघाचे खाते उघडले. महिंदच्या प्रवीण नेवाळेने एक गडी टिपून बरोबरी केली ; परंतु अजय पाटीलने आपल्या एका चढाईत 2 व 1 गडी टिपून आघाडी घेतली.

दीपक झझोटने नेत्रदीपक पकडी करून छान साथ दिली. त्यामुळे एअर इंडियाने 15 व्या मिनिटाला महिंदावर लोण देत 13-5 अशी आघाडी घेतली. मध्यंतराला एअर इंडियाकडे 16-7 अशी आघाडी होती. महिंदावर लोण झाल्यामुळे त्यांनी मध्यंतरापूवीर् काही मिनिटे आदम अलीच्या जागी महेश डोईफोडेला संधी दिली.

त्याने आपल्या पहिल्याच चढाईत बोनस घेतला, तर मध्यंतरानंतर एकाच चढाईत 3 गडी टिपून छान प्रतिकार केला ; परंतु त्यांचा हुकमी खेळाडू प्रवीण नेवाळे याच्या अरुण पाटीलने दोन वेळा उत्कृष्ट पकडी केल्या ; परंतु त्यानंतरही त्यांनी थोडाफार प्रतिकार केला. आपल्या शेवटच्या चढाईत महिंदच्या विलास जाधवने बोनस गुण घेत संघाला 23-23 अशी बरोबरी साधून दिली. परंतु सामन्याची शेवटची चढाई एअर इंडियाच्या गौरव शेट्टीने केली. त्याने एक गडी टिपत आपल्या संघाला एका गुणाने विजय मिळवून देत आमदार चषकासह रोख 15 हजार रु. पटकावले, तर उपविजेता महिंदला 10 हजार रु. व चषकावर समाधान मानावे लागले.

या सामन्यात कबड्डी इतिहासात प्रथमच अॅक्शन रिप्लेवर निर्णय देण्यात आला. एअर इंडियाच्या गौरव शेट्टीची चढाई सुरू असताना त्याने एक गडी टिपला व वेळ संपण्यासाठी थोडा वेळ मध्यरेषेवर उभा राहून अंगणात परतला ; परंतु महिंदच्या मते तो आपल्या अंगणात न जाताच सामनाधिकारी यांनी सामना संपल्याची शिट्टी वाजविली. परंतु त्यावेळी महिंदचे दोन खेळाडू एअर इंडियाच्या अंगणात आले होते, असे टी.व्ही. रिप्लेवर निष्पन्न झाले. शेवटी संघटन समितीने पंचांनी दिलेला निर्णय अंतिम मानून एअर इंडियाला एका गुणाने विजयी घोषित केले.

एअर इंडियाच्या भीमा बात्राने या सामन्यात 16 चढाया केल्या त्यात त्याने 3 बोनस गुणांसह 5 झटापटीच्या गुणांची नोंद केली. 2 वेळा त्याची पकड झाली, तर एकदा तो राखीव क्षेत्रात जाऊन स्वयंचित झाला.

अरुण पाटीलने अष्टपैलू खेळ करत चढायात 4 झटापटीच्या गुणांची कमाई केली ; परंतु त्याने 3 सुंदर पकडी केल्या, त्यातील दोन प्रवीण नेवाळेच्या होत्या. गौरव शेट्टीने आपल्या 12 चढायात अवघे 2 गुण घेतले, तर दीपक झझोट ने 3 नेत्रदीपक पकडी केल्या. दोन वेळा तो पकड करताना बाद झाला. महिंदकडून प्रवीण नेवाळेने 16 चढायात 1 बोनस गुणासह 7 झटापटीचे गुण घेतले ; परंतु 4 वेळा त्याच्या पकडी झाल्या, तर एक वेळा तो राखीव क्षेत्रात जाऊन स्वयंचीत झाला. त्यांच्या महेश डोईफोडेने 6 चढायात 1 बोनस गुणासह 3 झटापटीच्या गुणांची नोंद केली.

महिलांच्या अंतिम सामन्यात अंकुरने पुण्याच्या राजमाता जिजाऊचा 36-31 असा पराभव केला. 11 हजार रुपयांसह आमदार चषक पटकावला. उपविजेत्या राजमाता जिजाऊला सात हजार रु. व चषकावर समाधान मानावे लागले.

मध्यंतराला अंकुरकडे 25-15 अशी आघाडी होती. अंकुरच्या कांचन राणे व तृप्ती सुवर्णा यांनी झंझावती चढाया करत दहाव्या मिनिटाला लोण देत 15-11 अशी आघाडी घेतली, तर 14 व्या मिनिटाला दुसरा लोण देत 25-15 अशी आघाडी वाढविली.

मध्यंतरानंतर त्यांनी बचावावर भर देत आघाडी कायम राहील यावर लक्ष केंदित केले आणि 5 गुणांनी विजय संपादला. कविता जाधव, अनामिका पवार व कविता कदम यांनी छान खेळ केला.

पुण्याने आपला भर बोनस गुणांवर दिला. त्यांनी पूर्ण सामन्यात 16 बोनस गुणांची नोंद केली, तर अंकुरला 4 बोनस गुण मिळविता आले. पुण्याचे क्षेत्ररक्षण खराब झाल्यामुळे कांचन राणे, तृप्ती सुवर्णा व कविता जाधव यांना रोखता आले नाही.

अंकुरच्या कांचन राणेने 20 चढायात 2 बोनस गुणांसह 13 झटापटीच्या गुणांची नोंद केली. तिची एकदाही पकड झाली नाही. तृप्ती सुवर्णाने 9 चढायात 6 झटापटीचे गुण मिळविले, तर कविता जाधवने 8 चढायात 2 बोनस व 2 झटापटीचे गुण घेतले ; परंतु दोन वेळा तिची पकड झाली. राजमाताच्या उषा बनसोडेने 13 चढायात 5 बोनस व 5 झटापटीचे गुण मिळविले. अर्चना शिंदेने 7 चढायात 2 बोनस गुणांसह 3 झटापटीचे गुण घेतल, दोनदा तिची पकड झाली. उषा बनसोडेची दोनदा व अर्चना शिंदेची एकदा पकड झाली. राजमाता संघ प्रतिर्स्पध्यावर एकाही लोणची नोंद करू शकला नाही.

स्पधेर्तील सवोर्त्कृष्ट खेळाडू ठरलेल्या एअर इंडियाच्या भीमा बात्राने पाच हजार रु., तर महिलांमध्ये सवोर्त्कृष्ट खेळाडू ठरलेल्या अंकुरच्या कांचन राणेला तीन हजार रु. देऊन गौरविण्यात आले. स्पधेर्तील उत्कृष्ट पकडपटू म्हणून एअर इंडियाच्या अरुण पाटीलला, तर उत्कृष्ट चढाईपटू म्हणून महिंदाच्या प्रवीण नेवाळेला रोख तीन हजार रु. देऊन गौरविण्यात आले.

महिलांच्या स्पधेर्तील उत्कृष्ट पकडपटू म्हणून राजमाताची अर्चना शिंदे, तर उत्कृष्ट चढाईपटू म्हणून अंकुरच्या तृप्ती सुवर्णा यांना रोख दोन हजार रु. देऊन गौरविण्यात आले.

 
</text>
</doc>
