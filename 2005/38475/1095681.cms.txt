<doc>
<docno>1095681.cms.txt</docno>
<text>
 
महाराष्ट्र
'कोल्हापूर पॅटर्न' राज्यभर!
[ Tuesday, May 03, 2005  12:30:42 am]


म. टा. वृत्तसेवा

कोल्हापूर : शिक्षणाच्या सार्वत्रिकीकरणाचा ' कोल्हापूर पॅटर्न ' राज्यभर राबवण्यात येईल, अशी ग्वाही देऊन जिल्ह्याने याकामी केलेल्या प्रयत्नांचे कौतुक पालकमंत्री हर्षवर्धन पाटील यांनी केले आहे. महाराष्ट्रदिनी जिल्ह्यातील 14 आदर्श शिक्षकांना पुरस्कार दिल्यानंतर ते बोलत होते. जिल्हा परिषदेच्या शाहू छत्रपती सभागृहात झालेल्या या कार्यक्रमाच्या अध्यक्षस्थानी विधानसभाध्यक्ष बाबासाहेब कुपेकर होते. सरकार शिक्षणावर आठ हजार कोटी रुपये दरवषीर् खर्च करते, यापैकी मोठा हिस्सा शिक्षकांचे पगार, शिक्षकांना सुविधा व सवलती देणे यांवरच खर्च होतो, याकडे कुपेकर यांनी लक्ष वेधले. तर, प्राथमिक शिक्षणाच्या सार्वत्रिकीकरणात कोल्हापूर जि. प. ने केलेले प्रयत्न अनुकरणीय आहेत, असे सांगून हर्षवर्धन पाटील यांनी, संख्यात्मक वाढीबरोबरच गुणात्मक वाढीकडे लक्ष देण्याची सूचना शिक्षकांना केली.

पुरस्कारप्राप्त शिक्षकांच्या वतीने शिवाजी खोपडे यांनी, सत्काराला उत्तर देणारे भाषण केले.

 
</text>
</doc>
