<doc>
<docno>1095756.cms.txt</docno>
<text>
 
देश-विदेश
आपलेच पैसे काढण्यावरील वादग्रस्त कर रद्द!
[ Tuesday, May 03, 2005  01:18:56 am]


म. टा. विशेष प्रतिनिधी/वृत्तसंस्था

नवी दिल्ली : बचतखात्यातून एकाच दिवशी दहा हजार रुपयांपेक्षा अधिक रक्कम काढल्यास दहा रुपयांचा ट्रांझॅक्शन टॅक्स लावण्याचा वादग्रस्त निर्णय अखेर रद्द करण्यात आला आहे. मात्र, सामान्य खातेदाराने करंट अकाऊंटमधून 25 हजार रुपये तसेच कंपनीने एक लाख रुपयांहून अधिक रक्कम एकाच दिवशी काढल्यास 0.1 टक्का कर लागेल. मुदत ठेवीतून 25 हजारांच्यावर रक्कम काढली, तरी इतकाच कर द्यावा लागेल. महिलांसाठी इन्कम टॅक्सची मर्यादा दहा हजारांनी वाढवून एक लाख 35 हजार करण्यात आली असून ज्येष्ठ नागरिकांसाठी ही मर्यादा 35 हजारांनी वाढवून एक लाख 85 हजार करण्यात आली आहे.

कंपन्यांकडून कर्मचाऱ्यांना मिळणाऱ्या आथिर्क सवलतींवर आकारण्यात येणारा वादग्रस्त फ्रिंज बेनिफिट टॅक्स 30 टक्क्यांपर्यंत मर्यादित ठेवण्याबरोबरच इन्कम टॅक्सबाबतच्या नव्या तरतुदी केंदीय अर्थमंत्री पी. चिदंबरम यांनी सोमवारी जाहीर केल्या. दोन महिन्यांपूवीर् संसदेत सादर केलेले बजेट आणि वित्त विधेयकावरील चचेर्नंतर सत्ताधारी तसेच विरोधकांच्या दबावापुढे अर्थमंत्री चिदंबरम यांना झुकावेच लागले. बजेटमधील काही तरतुदींचे प्रस्ताव मागे घेतल्यानंतर काही विशेष दुरुस्त्यांसह बजेट आणि वित्त विधेयक लोकसभेत आवाजी मतदानाने मंजूर झाले.

एक लाख 35 हजार ते दीड लाखांदरम्यान उत्पन्न असलेल्या महिलांना दहा टक्के, दीड लाख ते अडीच लाखांच्या दरम्यान उत्पन्न असलेल्यांना 20 टक्के आणि त्यापेक्षा जास्त उत्पन्न असलेल्या महिलांना 30 टक्के कर भरावा लागणार आहे. एक लाख 85 हजार ते अडीच लाखांच्या दरम्यान उत्पन्न असलेल्या ज्येष्ठ नागरिकांना 20 टक्के, तर त्यापेक्षा जास्त उत्पन्न असलेल्यांना 30 टक्के कर द्यावा लागणार आहे. कंपनीकडून कर्मचाऱ्यांना देण्यात येणाऱ्या सवलतींवर उदा. प्रवास, भोजन, हवाई प्रवास, हॉटेलचा वापर, उत्सव, पाटीर्, क्लब, मोबाइल फोन आदींवर मालकांना ' एफबीटी ' भरावा लागेल.

पेन्शन फंडासाठी कर्मचारी देत असलेल्या हिश्श्यावरही मालकांना कर लागेल. मात्र, कर्मचाऱ्यांवरील मेडिकल खर्च तसेच त्यांनी केलेला लँडलाइन फोनचा वापर करमुक्त असेल. सैन्यदलाच्या कँटीनना ' व्हॅट ' मधून वगळावे, असे आवाहन चिदंबरम यांनी राज्य सरकारांना केलेे.

 
</text>
</doc>
