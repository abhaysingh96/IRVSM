<doc>
<docno>1096687.cms.txt</docno>
<text>
 
प्रगती फास्ट
जस्ट प्लानिंग मीडिया
[ Tuesday, May 03, 2005  06:15:08 pm]


मीडिया हे स्क्रीनवर दिसणाऱ्या कलाकारांपुरतं मर्यादित क्षेत्र नाही. इथे वेगवेगळ्या प्रोफेशनल्सची गरज असते. अॅडव्हर्टायझिंग या एका शब्दाभोवती फिरणारे मीडिया प्लॅनर प्रोफेशनल्सही मीडियाची गरज आहेत. क्रिएटिविटी आणि अनुभवाच्या बळावर थेट कंपनीच्या सीईओपदापर्यंत मजल मारण्याची क्षमता या करिअरच्या पर्यायामध्ये आहे.

निकिताला मीडियात करिअर करायचं होतं. पण फिल्म इण्डस्ट्रीबद्दल असलेल्या गैरसमजांमुळे इथे करिअर करावं की नाही, या द्विधा मन:स्थितीत अडकली. निकिताची ही अवस्था निव्वळ माहितीच्या अभावामुळे झाली. निकिताच्या मते, अॅक्टिंग, स्क्रिप्ट रायटिंग, डिझायनिंग किंवा व्हिज्युअलायझिंग येत असेल तरच तुम्हाला इथे करिअर करता येतं. पण ही इण्डस्ट्री इतक्या मोजक्या पर्यायांपुरती मर्यादित नाही. इथे उपलब्ध असलेल्या असंख्य पर्यायांपैकी एक म्हणजेच मीडिया प्लानिंग.

निकितासारख्या मीडियात इण्टरेस्ट असणाऱ्या तरुण वर्गाला मीडिया प्लानर म्हणून नक्कीच करिअर करता येईल. मीडिया प्लानरचं काम अॅडव्हर्टायझिंग या शब्दाभोवती फिरतं. अॅडव्हर्टायझिंग एजन्सीमध्ये येणाऱ्या क्लाएण्ट्सना हाताळण्याची जबाबदारी मीडिया प्लानरची असते. क्लाएण्टच्या प्रोडक्ट किंवा सविर्सचा अभ्यास करून अॅड कॅम्पेन तयार करावं लागतं. यात जाहिरातीच्या संकल्पनेपासून प्रसिद्धीपर्यंतची जबाबदारी मीडिया प्लानरला पार पाडावी लागते.

अॅड एजन्सीकडे येणाऱ्या क्लाएण्टच्या प्रोडक्ट किंवा ब्रॅण्डची जाहिरात करण्यासाठी मीडिया प्लानरकडे क्रिएटिविटी असणं गरजेचं असल्याचं मत दिल्लीतील एजन्सीमध्ये मीडिया प्लानर म्हणून काम करणाऱ्या सुहासिनी सन्याल यांनी सांगितलं. आज पारंपरिक माध्यमांबरोबरच इण्टरनेटचा पर्याय उपलब्ध असल्यामुळे इण्टरनेटवरूनही जाहिरात करण्याचा मार्ग तुमच्याकडे आहे. या करिअरमध्ये यशस्वी व्हायचं तर क्लायण्टच्या गरजा ओळखून त्याप्रमाणे अॅड कॅम्पेन पूर्ण करण्याची समज तुमच्यामध्ये असणंही तेवढंच आवश्यक असतं. असं सुहासिनी सांगते.

ग्रॅज्युएशन पूर्ण झाल्यानंतर तुम्हाला या क्षेत्रात प्रवेश करता येतो. तुमच्याकडे बिझनेस मॅनेजमेण्ट किंवा माकेर्टिंग विषयातील डिग्री असेल, तर याचा फायदा तुम्हालाच होईल. डिप्लोमा इन मीडिया स्टडीज कोर्स केलेल्यांना प्राधान्य दिलं जातं. ' कोर्स पूर्ण केल्यानंतर तात्काळ तुम्हाला मीडिया प्लानर म्हणून जॉब मिळत नाही, हे लक्षात ठेवलं पाहिजे. सविर्सिंग एक्झिक्युटिव म्हणून तुम्हाला या क्षेत्रात सुरुवात करावी लागते. अनुभव आणि क्षमतांच्या बळावर तुम्हाला मीडिया प्लानर म्हणून काम करण्याची संधी मिळते. कोर्स आणि प्रत्यक्ष काम करताना बराच फरक आढळतो. पण कोर्समुळे निश्चितच तुम्हाला या क्षेत्राची मूलभूत माहिती मिळते. माकेर्टिंगमध्ये एमबीए केलेल्या विद्यार्थ्यांना या क्षेत्रात प्राधान्य दिलं जातं ,' असं बीहाइव्ह कम्युनिकेशनच्या सीनिअर एक्झिक्युटिव धारा जोशी यांनी सांगितलं.

मीडिया प्लानर म्हणून काम करताना मिळणारं मासिक उत्पन्न हे सर्वस्वी तुम्ही काम करणाऱ्या अॅड एजन्सीवर अवलंबून असतं. पण तरीही इथे काम सुरू करणाऱ्या फ्रेशर्सना कमीतकमी बारा ते पंधरा हजार रुपयादरम्यान पगार मिळतो. लहान अॅड एजन्सीमध्ये यापेक्षा कमी पगार मिळतो. काही ठिकाणी पगार तुमच्या कामाच्या स्वरूपावर अवलंबून असतो.

कामाचा अनुभव मिळाल्यानंतर तुम्हाला मोठ्या एजन्सीमध्ये जॉब करता येतो. इथे करिअरच्या खूप चांगल्या संधी असल्या, तरी काम वेळेत पूर्ण करणं, क्लाएण्टच्या बदलत्या इच्छा आणि मागण्या आणि जाहिरात प्रसिद्धीतील इतर समस्या अशा सर्व गोष्टींचा ताणही सहन करावा लागतो. काम वेळेत पूर्ण करण्यासाठी खूप उशिरापर्यंत काम करणं, मीटिंग्जसाठी विविध ठिकाणी ये- जा करणं यासारखी कामं करावी लागतात.

मीडिया इण्डस्ट्रीला देश, क्षेत्र किंवा कंपन्यांची मर्यादा नाही. तुम्हाला कंपनीच्या सीईओपदापर्यंत प्रमोशन मिळू शकतं, आंतरराष्ट्रीय पातळीवर काम करता येतं किंवा स्वत:ची अॅडव्हर्टायझिंग एजन्सी सुरू करता येईल. यूके आणि अमेरिकेमध्ये मीडिया प्लानर्सना करिअरच्या खूप चांगल्या संधी आहेत. तुमच्याकडे कामाचा चांगला अनुभव, इंग्रजीवर प्रभुत्व असलं, तर परदेशात सहज जॉब मिळू शकतो. शिवाय त्यानंतर मीडिया अॅनालिस्ट, मीडिया बायर, पब्लिक रिलेशन्स ऑफिसर किंवा माकेर्ट रिसर्च अॅनालिस्ट म्हणूनही काम करता येईल.

मीडिया प्लानर म्हणून करिअर करायचं असेल तर अॅडव्हर्टायझिंग एजन्सी, पब्लिक/प्रायव्हेट सेक्टरचं अॅड डिपार्टमेण्ट, एखाद्या मासिक किंवा वर्तमानपत्राचं अॅड डिपार्टमेण्ट, ग्राफिक, मल्टिमीडिया ऑर्गनायझेशन, वेबसाइट किंवा इ कम्युनिकेशन किंवा माकेर्ट रिसर्च ऑर्गनायझेशनमध्ये जॉब करता येईल.

अॅडव्हर्टायझिंग कोर्स उपलब्ध असलेल्या

काही इन्स्टिट्यूट्स :

सोफिया पॉलिटेक्निक, पेडर रोड, मुंबई - 400026.

सिद्धार्थ कॉलेज ऑफ कम्युनिकेशन्स, डी.एन. रोड, मुंबई 400001.

नरसी मोनजी इन्स्टिट्यूट ऑफ मॅनेजमेण्ट स्टडीज, व्ही.एल. मेहता रोड, विलेपालेर् (पश्चिम) मुंबई - 400056.

इंडियन इन्स्टिट्यूट ऑफ मास कम्युनिकेशन, अरुणा असफ अली मार्ग, जेएनयू न्यू कॅम्पस, नवी दिल्ली - 110067.

भारतीय विद्या भवन, कुलपती के.एम. मुन्शी मार्ग, चौपाटी, मुंबई.

मुदा इन्स्टिट्यूट ऑफ कम्युनिकेशन, शेला, अहमदाबाद - 58. वेबसाइट : 222. द्वद्बष्ड्ड- द्बठ्ठस्त्रद्बड्ड.ठ्ठद्गह्ल

भवन्स कॉलेज ऑफ कम्युनिकेशन अॅण्ड मॅनेजमेण्ट : कोलकाता, दिल्ली, मुंबई, कोचिन, चंदीगड, हैदराबाद, जयपूर, नागपूर.

राजेंद प्रसाद इन्स्टिट्यूट ऑफ कम्युनिकेशन अॅण्ड मॅनेजमेण्ट, कुलपती के.एम. मुन्शी मार्ग, मुंबई - 400007.

झेविअर इन्स्टिट्यूट ऑफ कम्युनिकेशन, मुंबई

इंडियन इन्स्टिट्यूट ऑफ टेक्नॉलॉजी, पवई, मुंबई 400076.

युनिव्हसिर्टी ऑफ मुंबई, गरवारे इन्स्टिट्यूट ऑफ करिअर एज्युकेशन अॅण्ड डेव्हलपमेण्ट, कलिना कॅम्पस, सांताक्रूझ , ( पूर्व), मुंबई - 400008.

प्रगती फास्ट टीम

 
</text>
</doc>
