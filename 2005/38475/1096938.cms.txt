<doc>
<docno>1096938.cms.txt</docno>
<text>
 
क्रीडा
'अर्न इट लाइक बेकहॅम'
[ Tuesday, May 03, 2005  10:51:41 pm]


पॅरिस : इंग्लंड आणि रियाल मादिदतफेर् खेळणारा डेव्हिड बेकहॅम हा आजच्या घडीला सर्वाधिक कमाई करणारा फुटबॉलपटू आहे.

फ्रान्स फुटबॉल या नियतकालिकाने प्रसिद्ध केलेल्या आकडेवारीनुसार, बेकहॅमला वेतनाच्या रुपाने नव्हे, तर स्पॉन्सरशिप आणि इतर हक्क या मार्गांनी वर्षाला सुमारे पावणेचार कोटी डॉलर्स कमाई होते.

बेकहॅम आणि त्याच्याबरोबर रियाल मादिदतफेर् खेळणारे रोनाल्डो आणि झिनेदिन झिदाने यांना प्रत्येकी सुमारे ऐशी लाख डॉलर्स पगार मिळतो.

चेलसीचा प्रशिक्षक जोस मॉरिन्हो याने यंदाच्या वषीर् बोनस आणि वेतन मिळून सुमारे सत्त्याणव लाख डॉलर्स खिशात घातले आहेत. चेलसीने आणखी काही स्पर्धा जिंकल्यास ही रक्कम वाढणार यात शंका नाही.

रोनाल्डोची वाषिर्क कमाई सुमारे अडीच कोटी डॉलर्सच्या घरात जाते तर झिदेनची कमाई आहे सुमारे पावणेदोन कोटी डॉलर्स.

पगार हा निकष लावला तर चेलसीचा, मधल्या फळीतील फ्रँक लँपार्ड, सर्वात जास्त म्हणजे सुमारे एक कोटी डॉलर्स कमावतो, पण स्पॉन्सरशिप आणि इतर कमाई मिळून त्याला अवघे तीस लाख डॉलर्स मिळतात. ख्रिस्तियान व्हियेरी याची एकंदर कमाई आहे सुमारे दीड कोटी डॉलर्स तर अलेसांडाे डेल पियरो सुमारे सव्वा कोटी डॉलर्स कमाईसह पाचव्या स्थानावर आहे.

 
</text>
</doc>
