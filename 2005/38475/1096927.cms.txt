<doc>
<docno>1096927.cms.txt</docno>
<text>
 
महामुंबई
वीजटंचाईच्या वास्तवाला सरकारने सामोरे जावे
[ Tuesday, May 03, 2005  10:46:15 pm]


म. टा. प्रतिनिधी

मुंबई : राज्यातील वीजनिमिर्तीबाबत विरोधकांवर आरोप करण्यापेक्षा राज्य सरकार आणि ऊर्जामंत्र्यांनी वास्तवाला सामोरे जाऊन जनतेची माफी मागावी आणि वीजटंचाई दूर करण्यासाठी आराखडा मांडावा, असा सल्ला भाजपचे सरचिटणीस आणि प्रवक्ते आमदार विनोद तावडे यांनी दिला आहे.

विजेच्या प्रश्ानवर राजकारण कुणी केले, ते आता जनतेच्या लक्षात आले आहे. महाराष्ट्राला विजेची गरज नसल्याचे काही वर्षापूवीर् प्रतिज्ञापत्र करणारे काँग्रेस आणि राष्ट्रवादी यांचेच सरकार होते. लोडशेडिंग कमी करण्याचे आश्वासन अवघ्या 15 दिवसांपूवीर् विधिमंडळात ऊर्जामंत्र्यांनी दिले होते. आतासुद्धा वीजटंचाईबाबत एकमेकांवर दोषारोप करण्यात राष्ट्रवादीची नेते मंडळी गुंग असल्याची टीका तावडे यांनी केली आहे.

लोकक्षोभाची दखल न घेता वीज मंडळाच्या कार्यालयांना संरक्षण देण्याची घोषणा केली असली तरी, दडपशाहीचा वापर केल्यास हा लोकक्षोभ आणखी उसळेल. नागपुरात वीज मंडळाचे अध्यक्ष जयंत कावळे यांना पोलिस संरक्षणात फिरावे लागले. यावरून जनतेची सहनशक्ती संपल्याचेच दिसत आहे. त्यामुळे सरकारने प्रामाणिकपणे हा प्रश्ान् हाताळावा, असेही तावडे म्हणाले.

 
</text>
</doc>
