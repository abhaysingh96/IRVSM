<doc>
<docno>1095648.cms.txt</docno>
<text>
 
लेख
शिक्षणाच्या व्यापारीकरणाची पुढची पायरी
[ Tuesday, May 03, 2005  12:10:20 am]


गॅट करारानुसार परदेशी खाजगी विद्यापीठे येण्यापूवीर् भारतातीलच शिक्षणसम्राटांनी खाजगी विद्यापीठे उघडली तर काय बिघडले ? असे म्हणणे म्हणजे परदेशी विलायती दारू पिण्यापेक्षा हातभट्टीची दारूच प्या म्हणजे पैसा देशातच राहील असे म्हणण्यासारखे आहे... त्याविरोधात संघटितपणे उभे राहण्याची गरज आहे.

खाजगी अभियांत्रिकी व वैद्यकीय महाविद्यालये 1980 च्या दशकात महाराष्ट्रात प्रथम सुरू झाली. या महाविद्यालयांना खूप खर्च लागतो तो सरकार करू शकत नाही. म्हणून एवढ्यापुरतेच खाजगीकरण मर्यादित राहील असे तेव्हा सांगितले गेले. पण ते खरे नव्हते ; कारण त्यानंतर हळूहळू व्यवस्थापन महाविद्यालये, अध्यापक महाविद्यालये असे करत करत आता इयत्ता पहिलीची तुकडीसुद्धा कायमस्वरूपी विनाअनुदानित मंजूर होते. अशा रीतीने शिक्षणाच्या व्यापारीकरणाची एक-एक पायरी सरकारने चढली आहे. खाजगी विद्यापीठे ही त्याचीच पुढची पायरी असून त्यामुळे बहुजनांच्या शिक्षणाला गळफास लागणार आहे.

शासनाच्या या विद्यापीठांशी संबंध हा फक्त 15 लाख लाख रुपयांचे नोंदणी शुल्क घेण्यापुरता असणार आहे. प्रस्तावित कायद्यानुसार या स्वयंसहाय्यित विद्यापीठांवर शासनाचे कुठलेही नियंत्रण असणार नाही. अभ्यासक्रम ठरविणे, प्रवेश देणे, परीक्षापद्धती एवढेच काय कुलपती नेमण्याचे अधिकारही संबंधित शिक्षणसम्राटांना असणार आहेत, याचा अर्थ एकच आहे की विद्यापीठे पदव्या विकणारी दुकाने बनणार आहेत. खाजगीकरणामुळे आरक्षणाचे सूत्र घटनेमध्ये कागदापुरते शिल्लक राहिले आहे. याहीबाबतीत तेच घडणार आहे. प्रस्तावित कायद्यानुसार अशी विद्यापीठे अशा कुठल्याही फर्मला सुरू करता येतील जिची सोसायटी अधिनियम कायदा, सहकारी संस्था नोंदणी कायदा किंवा अगदी कंपनीज अॅक्टखाली नोंदणी झाली आहे. म्हणजे फायदा किंवा नफा हाच ज्या फर्मचा उद्देश आहे, अशा फर्मलाही विद्यापीठ सुरू करू देण्याचा प्रस्ताव म्हणजे या विद्यापीठांना सरळ सरळ नफेखोरीच्या दुकानाचे स्वरूप देणारा आहे.

खाजगीकरण, उदारीकरण व जागतिकीकरणाच्या नावाखाली सरकार सर्वसामान्य जनतेच्या हिताच्या अशा सर्व कल्याणकारी क्षेत्रातून बाहेर पडत आहे. स्वस्तात धान्य देणे, माफक दरात आरोग्य सुविधा देणे. सर्वांना सकस व समान शिक्षण देणे, बेरोजगारांच्या हाताला काम देणे या सर्व जबाबदाऱ्या सरकार झटकून टाकत आहे. हा बाबासाहेबांनी दिलेल्या भारतीय राज्यघटनेशी दोह आहे कारण सामाजिक न्याय व दुबळ्या समाजगटांना संरक्षण या संविधानाच्या मूल्यांपासून ही फारकत आहे. या विद्यापीठांना सामाजिक आरक्षणाचे बंधन विद्याथीर् प्रवेशातही नाही व प्राध्यापक नियुक्त्यांतही नाही. या धोरणाचे दुष्परिणाम शिक्षण क्षेत्रात शिक्षणसेवक, शाळांच्या वेतनेतर अनुदानाची सात-सात, आठ-आठ वषेर् थकबाकी, कायमस्वरूपी विनाअनुदानित तुकड्या, ई.बी.सी. सवलतीचा दबल्या आवाजात फेरविचार व आता खाजगी स्वयंअर्थ सहाय्यित विद्यापीठे अशा स्वरूपात दिसत आहेत. या सर्व धोरणांमुळे श्रीमंतांचे शिक्षण आणि गरिबांचे शिक्षण असे दोन स्वतंत्र विषम गट तयार होत आहेत. शिक्षणाच्या असमान संधीद्वारे मुळात असलेली विषमता आणखी वाढवायचे काम होत आहे.

आम्हाला प्राथमिक शिक्षणाकडे अधिक लक्ष द्यावयाचे आहे हे सरकारचे म्हणणे फसवे आहे कारण स्वातंत्र्याच्या 58 वर्षांनंतरही या देशातल्या प्राथमिक शिक्षणाचा झालेला खेळखंडोबा सर्व शिक्षा अभियानाच्या अहवालाने जगजाहीर केला आहे. सातवीपर्यंतच्या विद्यार्थ्यांना साधे लिखाण वाचन न येणे किंवा साधी आकडेमोड न येणे हे प्राथमिक शिक्षणाचे भयानक वास्त वास्तव आहे पण याहीपेक्षा गंभीर गोष्ट म्हणजे शासकीय अहवालानुसार पहिलीला प्रवेश घेतलेल्यांपैकी फक्त 7 त्न विद्याथीर् उच्च शिक्षणाची पायरी चढतात. याचाच अर्थ 93 त्न लोकांना शिक्षणापासून म्हणजेच व्यक्ती विकासाच्या संधीपासून वंचित ठेवले जात आहे. संधी नाकारलेल्या या 93 त्न ना शिक्षणाच्या मुख्य प्रवाहात आणण्याचा काहीही गंभीर प्रयत्न शासनाकडून संबंधित शिक्षणयंत्रणेकडून होत नाही.

गॅट करारानुसार परदेशी खाजगी विद्यापीठे येण्यापूवीर् भारतातीलच शिक्षणसम्राटांनी खाजगी विद्यापीठे उघडली. तर काय बिघडले ? असे म्हणणे म्हणजे परदेशी विलायती दारू पिण्यापेक्षा हातभट्टीची दारूच प्या म्हणजे पैसा देशातच राहील असे म्हणण्यासारखे आहे.

' खाजगी विद्यापीठे हा थोड्या लोकांचा विषय आहे, गरीब विद्यार्थ्यांसाठी शासकीय विद्यापीठे राहणारच आहेत हा प्रतिवाद तर जखमेवर मीठ चोळण्यासारखा आहे. पूवीर् टायपिंग येत असलेल्यांना नोकरीत प्राधान्य असे. आता कॉम्प्युटर येत असल्याशिवाय नोकरीसाठी कोणी विचारीत नाही आणि कॉम्प्युटरचे सर्व महागडे शिक्षण खाजगी संस्थांकडे आहे तिथे ई.बी.सी. सवलत नाही म्हणजे ऐपतवाल्यांना महागडे कॉम्प्युटरचे सर्व महागडे शिक्षण खाजगी संस्थांकडे आहे तिथे ई.बी.सी. सवलत नाही म्हणजे ऐपतवाल्यांना महागडे कॉम्प्युटर शिक्षण मिळणार आणि त्यामुळेच त्यांनाच पुढील नोकऱ्या मिळणार असे हे दुष्टचक्र मुळात असलेली प्रचंड आथिर्क विषमता वाढविणारे आहे. खाजगी विद्यापीठे आणि सरकारी विद्यापीठे यातूनही अशीच विषमता वाढीस लागणार आहे.

सर्वच गोष्टी सरकारने कराव्यात असे आमचेही म्हणणे नाही. खाजगी वैद्यकीय व अभियांत्रिकी महाविद्यालयांच्या विरोधात आंदोलने करणाऱ्या आमच्यासारख्यांनी या संदर्भातील सवोर्च्च न्यायालयाचा 1990 सालचा 50 त्न मेरीट सिट व 50 त्न पेमेंट सीट हा तोडगा स्वीकारला होताच, त्यानुसार हे प्रवेश काही वषेर् सुरळीत चालले. किमान 50 त्न तरी गरीब गुणवत्ताधारक अशा महाविद्यालयात शिकत होते. प्रवेशात गडबडी झाल्यावर न्यायालयात जाता येत होते. विद्याथीर् प्रवेश व प्राध्यापक नियुक्त्या दोन्ही संदर्भात सामाजिक आरक्षणाचा आग्रह धरता येत होता. प्रस्तावित खाजगी विद्यापीठात अशा काहीच तरतुदी नसून ती म्हणजे मोकाट शिक्षणसम्राटांना चरायला दिलेली बेबंद कुरणे होणार आहेत.

शासन शिक्षणासंदर्भात खरोखरच काही गंभीर निर्णय घेणार आहे का ? किमान बारावीपर्यंतचे शिक्षण सर्वांना मोफत, समान व सकस व काही जीवनकौशल्ये देणारे असे देता येईल अशी व्यवस्था नक्की करून त्यापुढील उच्चशिक्षणासाठी ऐपतदारांकडून सर्व खर्च, गरीब विद्यार्थ्यांना सवलतीसह शिक्षण व शिवाय कर्जाच्या सोयी असा मार्ग निघू शकतो मात्र त्यासाठी शासनाकडून प्रमाणित पुढाकार व प्रयत्नांची आवश्यकता आहे.

सध्याच्या प्राथमिक, माध्यमिक ते विद्यापीठीय शिक्षणाची दुरावस्था संपली पाहिजे. सरकारी ते सर्व चांगले असे आम्ही मानीत नाही. पाचव्या वेतन आयोगाने एकूणच शासकीय कर्मचाऱ्यांना सुस्त व मस्त बनवले आहे. शिक्षण क्षेत्रात त्याचा प्रभाव जास्त जाणवत आहे. शिक्षक, प्राध्यापकांच्यामध्ये सामाजिक उत्तरदायित्वाची व कर्तव्यपूतीर्ची भावना कशी रुजवायची हा अनेकांच्या समोरचा प्रश्ान् आहे. पण यासाठी राजकीय नेते व उच्च शासकीय अधिकाऱ्यांकडूनच प्रथम पारदशीर् व्यवहार व प्रयत्नांची गरज आहे.

खाजगी विद्यापीठांना आम्ही विरोध करीत आहोत. राष्ट्र सेवा दलाने समविचारी संघटनांना सोबत घेत महाराष्ट्रात परिषदा, सह्यांची मोहीम अशा अनेक मार्गांनी विरोध वाढवला आहे. 5 एप्रिल 2005 ला प्रा. एन. डी. पाटील यांच्या नेतृत्वाखाली मुंबईला धरणे आंदोलन झाले आहे. खाजगी विद्यापीठ विरोधाची सरकारी मानसिकता तयार होते आहे. हे होत असतानाच कंत्राटी शिक्षक, शाळांच्या वेतनेतर अनुदानाची रखडपट्टी, कायम विनाअनुदानीत तुकड्या आणि ई.बी.सी. सवलतीचा फेरविचार या शिक्षणाच्या व्यापारीकरणाच्या सर्वच मुद्यांवरती लढावे लागणार आहे. कारण आधीच समाजात असलेल्या प्रचंड विषमतेला शिक्षणातील असमान संधीमुळे अधिक खतपाणी मिळणार आहे. त्यासाठी आम जनतेने आपली तटस्थता झटकून या लढ्यात सामील होण्याची गरज आहे.

सुभाष वारे,

राष्ट्रीय अध्यक्ष,
राष्ट्र सेवा दल.

 
</text>
</doc>
