<doc>
<docno>1095694.cms.txt</docno>
<text>
 
महामुंबई: मुंबई टाइम्स
मनश्री ठरली बालश्री
[ Tuesday, May 03, 2005  12:38:28 am]


हेमंत साटम

मनश्रीची बोटं सिंथेसायझरवर सफाईदारपणे फिरतात, तेव्हा आपण थक्क होतो. गायन, वादन याबरोबरच अभिनय आणि नृत्यातही ती तितकंच कौशल्य दाखवते. सुरांच्या दुनियेत रमणारी मनश्री ही चालतीबोलती दुनिया मात्र स्वत:च्या डोळ्यांनी बघू शकत नाही. पण तिला तिचं विश्व मात्र कायम दिसत असावं. त्यामुळेच तर या सगळ्या कला आणि कौशल्य आत्मसात करताना तिने आपल्या अंधत्वाचा अडसर कधीच मानला नाही. आज 12 व्या वषीर् मनश्री सोमणने मिळवलेला बालश्री पुरस्कार म्हणजे आमच्या आयुष्यातली मोठी ठेव असल्याचे तिच्या आईवडिलांचे उद््गार म्हणूनच बरंच काही सांगून जातात.

राष्ट्रपती भवनात काही दिवसांपूवीर्च पार पडलेल्या सोहळ्यात राष्ट्रपतींच्या हस्ते हा पुरस्कार प्रदान करण्यात आला. बालभवनतफेर् राष्ट्रीय पातळीवर नऊ ते सोळा वर्षं वयोगटातील विद्याथीर्-विद्याथिर्नींमध्ये तीन गटांत बालश्ाी पुरस्कारासाठी स्पर्धा घेण्यात येते. त्यातून 20 सर्वसाधारण आणि एका अपंग मुलास पुरस्कार देण्यात येतो. यंदा मात्र, अपंग विद्यार्थ्यांची संख्या जास्त असल्याने दोन पुरस्कार देण्यात आले. त्यापैकी महाराष्ट्रातून हा मान मनश्ाीने मिळवला आणि दुसरा मान दक्षिणेकडील विद्यार्थ्याने पटकावला. ' क्रिएटिव परफॉर्मन्स ' प्रकारात मनश्ाीने ही करामत बजावताना नृत्य, अभिनय, संगीत या कलांमधील आपली निपुणता तिने सिद्ध केली.

अंतिम फेरीत पोहोचण्यापूर्वी शहर, राज्य, विभागीय नंतर राष्ट्रीय स्तरावर अंतिम फेरी पार पडते. या सर्व स्पर्धात स्पेशल गटातील मुलांना सर्वसामान्य मुलांप्रमाणे सहभागी होत आपली गुणवत्ता दाखवावी लागते. यानंतर फक्त निकालाच्या वेळी स्पेशल कॅटेगरीची घोषणा केली जाते. मनश्ाीचा मुख्य विषय गायन असला, तरी इतर कलांमध्येही तिने आपलं नैपुण्य सिद्ध केल्यामुळेच ती पुरस्काराची मानकरी ठरली असावी, असं आई अनिता सोमण सांगते.

बोरिवलीतील सुविद्यालय शाळेत आठवीत शिकणारी मनश्ाी सर्वसामान्य मुलांबरोबरच शिक्षण घेत आहे. जन्मापासून अंध असणारी मनश्ाी आयुष्यात मागे राहू नये यासाठी संपूर्ण सोमण कुटुंबीय सुरुवातीपासून जागरूक राहिलं. लहानपणापासून तिच्यात संगीताचे गुण दिसले. तेव्हा वेळ न दवडता त्यांनी संगीत वर्गात तिचं नाव दाखल केलं. हळूहळू गायनात तरबेज होत असतानाच तिने संगीत-वादनातही आपला हातखंडा निर्माण केला. पेटीसारखी वाद्यं ती खुबीने वाजवते. मधुवंती पेठे यांच्याकडे ती गेल्या काही वर्षांपासून गायनाचे धडे घेतेय. संगीताला महत्त्व देणारी मनश्ाी अभ्यासातही हुशार आहे. लाघवी, बोलकी मनश्ाी पाहता-पाहता समोरच्याला जिंकून घेते, तेव्हा ती अंध आहे, हे समोरचा विसरून जातो. तिच्या यशामागे शिक्षक, मैत्रिणींचा वाटा मोठा असल्याचं कुटुंबीय आवर्जून सांगतात.

बालश्री पुरस्कार प्रदान करताना राष्ट्रपती डॉ. ए.पी.जे. अब्दुल कलाम यांनी केलेल्या कौतुकाचं वर्णन करताना तिच्यापाशी शब्द नव्हते. त्यांचा मायेचा स्पर्श मनाला उभारी देणारा होता, असं ती सांगते तेव्हा कोणाच्याही डोळ्यात नकळत पाणी उभं राहिल्याशिवाय राहत नाही...

 
</text>
</doc>
