<doc>
<docno>1096727.cms.txt</docno>
<text>
 
अर्थव्यवहार
नव्या पेन्शन योजनेचे आणखी काही पैलू
[ Tuesday, May 03, 2005  07:06:17 pm]


पेन्शन फंडाला इक्विटीशी जोडण्याविषयी अनेक जण नाराजी व्यक्त करतात. पण फंडात अधिकाधिक पैसा आणण्यासाठी त्या माकेर्टचा उपयोग करून घेण्यास काय हरकत आहे ? नव्या पेन्शन योजनेविषयी सोमवारच्या अंकात माहिती घेतली. हा दुसरा आणि अंतिम भाग

भविष्यकालीन तजविजीसाठी बहुतेक नोकरदारांचा भर किंवा कल कर्मचारी भविष्यनिर्वाह निधीकडे (ईपीएफ) असतो. पण हा 4.5 टक्के अॅडमिनिस्ट्रेटिव्ह फी आकारतो, हे किती जणांना ठाऊक आहे ? हे प्रमाण म्युच्युअल फंडाच्या फीपेक्षाही दुपटीहून अधिक असते. फी आकारताना साधारण एखादा फंड किती सक्रिय आहे हे विचारात घेतले जाते. अशा परिस्थितीत ईपीएफ संघटना (ईपीएफओ) आकारत असलेली साडेचार टक्के फी कितीतरी अधिक आहे. शिवाय हा फंड नेहमीच सरकारी कर्जाच्या कचाट्यात सापडलेला असतो. तो अॅक्टिव्ह किंवा सक्रिय खचितच नाही.

नवी पेन्शन योजना ही याच संदर्भात फायदेशीर आणि आश्वासक आहे. विविध अॅडमिनिस्ट्रेटिव्ह पर्याय एकत्र आणल्यामुळे ती फी नगण्य होते. फंडाच्या आकाराच्या बाबतीत लवचिकता आणि त्यासाठी योगदानाची वारंवारता ( फ्रिक्वेन्सी) वाढवल्यामुळे लाभाथीर्ंचा फायदा होईल. शिवाय या फंडान्वये विविध जॉब्स, गावे अथवा शहरे, फंड मॅनेजर यांच्या आधारे पोटेर्बल पेन्शन अकौंट्स ठेवता येतील. जोखीम-लाभ पट्ट्यात कुठे राहायचं, हे प्रत्येक लाभाथीर्ला ठरवता येईल. तो सरकारी बाँड पोर्टफोलिओ मोठ्या प्रमाणात स्वीकारून थोडीशी गुंतवणूक इक्विटीत करू शकतो. किंवा इक्विटीत अधिक प्रमाणात गुंतवणूक करून अधिक नफा कमवू शकतो. भारतासारख्या विकसनशील देशात इक्विटीतून मिळणारे उत्पन्न दुर्लक्षण्यासारखे अजिबातच नाही.

पेन्शन फंडाच्या चार महत्त्वाच्या पायऱ्यांमध्ये फेरफार करून वरील गोष्टी साध्य करता येईल. सुरुवातीची प्रक्रिया किंवा फ्रंट एंड ऑपरेशन बँका किंवा पोस्ट ऑफिसाकडे सोपवता येईल. ठेवी जमा करणे, फंड मॅनेजर बदलणे, फंडातून रक्कम काढणे ही जबाबदारी बँका किंवा पोस्ट ऑफिस पार पाडेल.

रेकॉर्ड कीपिंग किंवा लिखापढीची जबाबदारी नॅशनल सिक्युरिटी डिपॉझिटरी लिमिटेडसारख्या ( एनएसडीएल) संस्थेवर सोपवता येऊ शकेल. या संस्थेकडे हजारो डीमॅट खाती सांभाळण्याचा दांडगा अनुभव आहे, सर्व व्यवहारांतून आथिर्क आणि तांत्रिक गोपनीयता पाळण्याचे काम ही संस्था नेहमीच योग्य रीतीने करते. फंड मॅनेजर, बँका/ पोस्ट ऑफिस, रेकॉर्ड कीपर यांच्या एकत्रित पूलमुळे अॅडमिनिस्ट्रेटिव्ह खर्च कमी होईल. फंड मॅनेजरच्या परस्परांतील स्पधेर्मुळे ग्राहकांचाच फायदा होईल.

अखेरच्या टप्प्यात मॅच्युअर झालेला कॉर्पस लाभाथीर्कडे हस्तांतरित करण्यात येईल. त्यातून हव्या त्या इन्शुरन्स कंपनीचा प्लॅन त्याला विकत घेता येईल. या सगळ्या व्यवहारांवर एखादी नियंत्रक संस्था देखरेख ठेवेल.

आता काहींना इक्विटीमध्ये फंडाचा पैसा गुंतवणे धोकादायक वाटेल. पण परतावा हा कोणत्याही अर्थव्यवस्थेच्या सर्वाधिक उत्पादक यंत्रणेतूनच यायला हवा. पेन्शनला इक्विटीशी जोडण्यास विरोध होण्याचे कारण नाही. केवळ माकेर्टमधला मोठ्या प्रमाणातील पैसा सर्वसामान्यांपर्यंत कसा पोहोचेल, इतकंच सरकारला बघावं लागेल. ढासळत्या उत्पन्नातून देणी देत बसण्यापेक्षा ते कितीतरी सोपं असेल.

( समाप्त)

(' दि इकॉनॉमिक टाइम्स ' वरून)

 
</text>
</doc>
