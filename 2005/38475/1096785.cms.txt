<doc>
<docno>1096785.cms.txt</docno>
<text>
 
बहुतांची अंतरे
एड्स मोहिमेत खरा लाभार्थी सदा वंचित
[ Tuesday, May 03, 2005  08:29:32 pm]


सध्या एच. आय. व्ही.बाधितांच्या वाढत्या आत्महत्या सरकारला, त्यांच्यासाठी काम करणाऱ्या संस्थांना आणि समाजालाही विचार करायला लावणाऱ्या आहेत. आपण बाधित झालो आहोत हे कळल्यानंतर रुग्णापुढे अनेक प्रश्ान् उभे राहतात. त्यांचे व त्यांच्या परिवाराचे प्रथम मानसिक आणि नंतर आथिर्क उद्ध्वस्तीकरण सुरू होते ; याचे कारण पुढील जीवन फार खचिर्क होऊ लागते. त्यातच समाजाकडूनही या रुग्णांना भावनिक आधार देणे तर सोडा ; परंतु विचित्र अस्पृश्यतेचा अनुभव मिळतो. त्यामुळे रुग्ण मानसिक व शारीरिकरित्या वेगाने खचू लागतो.

स्वस्त औषधोपचार केवळ जे. जे. हॉस्पिटलमध्येच मिळत असल्याने, शहराच्या कोणत्याही कोपऱ्यात राहत असले, तरी संबंधित रुग्णाला तेथेच जावे लागते. त्यामुळे तेथे फार गदीर् असते. मुंबईतील प्रवासाने हैराण झालेल्या त्या रुग्णाला तेथे नंबर येईपर्यंत आणि नंतर औषध उपलब्ध होईल रांग लावावी लागते. यामुळे रुग्णांचा मानसिक तोल ढळू लागतो. सरकारने हा औषधोपचार केवळ एकाच हॉस्पिटलमध्ये का ठेवला आहे ते कळत नाही. त्यामुळे अनेक रुग्ण औषधोपचार टाळू लागतात. याचे कारण बाहेरचा खर्च परवडत नाही. अशा परिस्थितीमध्ये रुग्णांचा मानसिक तोल ढळला, तर नवल नाही. यासाठी सरकारने त्वरित विविध हॉस्पिटलांमधून उपचारांची सोय करायला हवी.

रुग्णाबरोबर त्याचा संपूर्ण परिवार मानसिक त्रास अनुभवत असल्याने त्यांचे सर्वांचे मनोबल कसे वाढेल याचा विविध स्वयंसेवी आणि विशेष म्हणजे आध्यात्मिक संघटनांनी त्वरित विचार करणे गरजेचे आहे. विविध संघटनांना एड्स निर्मूलन विषयावर कार्य करण्यासाठी लाखो रुपये फंड मिळतो ; पण त्यांचा मोठा खर्च चकचकीत फोल्डर्स, बॅनर्स, पंचतारांकित सेमिनार, कॉन्फरन्स यावर खर्च होत असतो. त्यांनी कुणाला औषधोपचारासाठी मदत केल्याचे ऐकिवात नाही. त्यामुळे खर्चाचा मोठा वापर मुळांसाठी न होता, वाढत्या पानांसाठी व फाद्यांसाठीच होतो व खरा लाभाथीर् सदा वंचित राहतो.

जयश्री खिलारी, विक्रोळी, मुंबई.

 
</text>
</doc>
