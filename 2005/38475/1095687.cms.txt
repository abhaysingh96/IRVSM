<doc>
<docno>1095687.cms.txt</docno>
<text>
 
महाराष्ट्र
राज्य अंधारात बुडावे, ही पवारांची इच्छा
[ Tuesday, May 03, 2005  12:33:53 am]


म. टा. वृत्तसेवा

सोलापूर : ' हे राज्य अंधारात बुडावे ही पवारांची इच्छा ' असल्याचा गंभीर आरोप भारतीय जनता पक्षाचे विधिमंडळ गटनेते गोपीनाथ मुंडे यांनी, माधव गोडबोले यांच्यावर केंदीय कृषीमंत्री शरद पवार यांच्या टीकेसंदर्भात नुकताच येथे केला.

शरद पवार यांनी आपल्या सरकारच्या खुर्च्या वाचवण्यासाठी गोडबोले समितीच्या शिफारशी स्वीकारल्या, आता तेच गोडबोले यांच्यावर टीका करीत आहेत, असे मुंडे म्हणाले. राज्यात वीजटंचाई आहे ती गेल्या पाच वर्षांत आघाडी सरकारने एकही मेगावॉट वीज निर्माण न केल्यामुळेच, राज्य सरकार आणि वीज मंडळ यांच्या सावळ्यागोंधळामुळे वीजटंचाई आहे, अशी विधानेही त्यांनी केली.

खाजगी उत्पादकांकडून वीज विकत घ्या, अशी सूचना मुंडे यांनी केली. उरण येथील गॅसआधारे वीजनिमिर्ती करणाऱ्या केंदाला गॅसपुरवठा वाढवून द्यावा, अशीही मुंडे यांची सूचना असून केंदीय ग्रिडमधून एक हजार कोटी जादा वीज महाराष्ट्राने मिळवावी, अशी इच्छाही त्यांनी प्रदशिर्त केली. नियमित वीजबिल भरणाऱ्या ग्राहकांवरील अधिभार रद्द करा, राज्यात 39 टक्के विजेची गळती होत आहे ती रोखा, अशा मागण्या मुंडे यांनी केल्या. वेळीच पाऊस न झाल्यास 10 मे ते 30 जून या काळात वीजप्रश्ान् गंभीर होईल, अशी भीती त्यांनी व्यक्त केली.

' स्वाभिमान बाजूला ठेवून मुख्यमंत्री दिल्लीवाऱ्या करीत आहेत. या सरकारला जनतेच्या प्रश्ानंचे गांभीर्य नसून राज्यात संगीत खुचीर्चा खेळ सुरू आहे. '10 जनपथ ' वरील ' विदेशी रिमोट ' द्वारे राज्य चालते, अशी टोलेबाजी मुंडे यांनी केली. अक्कलकोटमध्ये सर्वांत जास्त अवैध धंदे चालतात, असा माहितीवजा दावाही त्यांनी केला.

 
</text>
</doc>
