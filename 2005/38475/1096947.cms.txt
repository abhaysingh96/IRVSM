<doc>
<docno>1096947.cms.txt</docno>
<text>
 
क्रीडा
चंदरपॉलचेही शतक, विंडीजला आघाडी
[ Tuesday, May 03, 2005  10:56:58 pm]


सेंट जॉन (अँटिगा) : क्रिस गेलच्या त्रिशतकानंतर कर्णधार शिवनरीन चंदरपॉलने शतक झळकावले, चौथ्या क्रिकेट कसोटीतील तो सातवा शतकवीर. यजमान विंडीजने दक्षिण आफ्रिकेच्या 6 बाद 588 धावसंख्येला उत्तर देताना पाचव्या दिवशी उपाहाराला 7 बाद 690 अशी मजल मारली होती, त्यांच्याकडे आता 102 धावांची आघाडी आहे. ब्रावो 68 धावांवर तर पॉवेल 9 धावांवर खेळत होते.

चंदरपॉलने 127 धावा केल्या त्या तेरा चौकारांनिशी , 287 चेंडूत. त्याने ब्रावोसह सहाव्या विकेटसाठी 130 धावांची भागी केल्यावर पोलॉक ने त्याला धावचीत केले. ब्राऊनही मग स्मिथच्या गोलंदाजीवर खाते न खोलताच माघारी परतला.

क्रिस गेलने 483 चेंडूत तीन षटकार आणि 37 चौकारांनिशी 317 धावा फटकावल्या. कसोटी क्रिकेटमधील तो विसावा त्रिशतकवीर, तर विंडीजचा चौथा. सोबर्स, रो, लारा यांच्या पंक्तीत तो बसला.

धावफलक

दक्षिण आफ्रिका पहिला डाव : 6 बाद 588 डाव सोडला.

वेस्ट इंडीज पहिला डाव : क्रिस गेल - झे. स्मिथ गो. झोडेन्की 317, वॅव्हेल हाईंडस झे व गो. एनटिनी 0, रामनरेेश सरवान - झे. प्रिन्स गो. झोडेन्की 127, ब्रायन लारा - झे. बौचर गो. झोडेन्की 4, शिवनरीन चंदरपॉल - धावचीत 127, नरसिंग देवनारायण - झे. बौचर गो. स्मिथ 4, द्वेन ब्रावो - खेळत आहे 68, कोर्टनी ब्राऊन - पायचीत गो. स्मिथ 0, द्वेन पॉवेल - खेळत आहे 9, अवांतर - 34 ( बाईज 2, लेगबाईज 7, वाईड 3, नोबॉल 22) एकूण - 216 षटकात 7 बाद 690.

गडी बाद होण्याचा क्रम : 1-14, 2-345, 3-363, 4-512, 5-535, 6-565, 7-565.

गोलंदाजी : पोलॉक 34-5-111-0, एनटिनी 33-3-106-1, झोडेन्की 26-3- 105-3, कॅलिस 36-6-96-0, बोए 30-6- 76-0, स्मिथ 40-3-138-2, डिव्हिलिअर्स 15-5-29-0, प्रिन्स 7-0-20-0.

 
</text>
</doc>
