<doc>
<docno>1095702.cms.txt</docno>
<text>
 
महामुंबई
दहा दिवसांत निर्णय न झाल्यास कृती समिती आंदोलन करणार
[ Tuesday, May 03, 2005  12:47:14 am]


म. टा. प्रतिनिधी

मुंबई : मुंबईतील झोपडीधारकांच्या पुनर्वसनाबाबत मुख्यमंत्री विलासराव देशमुख यांनी दोन महिन्यांपूवीर् दिलेले आश्वासन हवेत विरले असून, उन्हाचे तडाखे सोसत आकाशाखाली जीवन जगणाऱ्या चार लाख बेघर गरीबांच्या पुनर्वसनाविषयी राज्य सरकारने ठोस पावले न उचलल्यास येत्या दहा दिवसानंतर तीव्र आंदोलन उभारण्याचा इशारा आवास अधिकार संयुक्त कृती समितीतफेर् देण्यात आला.

केंदाच्या संयुक्त किमान कार्यक्रमात निवाऱ्याचा हक्क मान्य झाला आहे. पण त्याच पक्षाच्या राज्य सरकारने हिवाळ्यात सुमारे 90 हजार झोपड्यांवर बुलडोझर फिरवून भारतीय नागरिक असलेल्या गरिबांंना रस्त्यावर आणले. या प्रश्ानवरील आंदोलने आणि आमच्या शिष्टमंडळाने काँग्रेस अध्यक्षा सोनिया गांधी यांची भेट घेतल्यानंतरही मुख्यमंत्री झोपडीधारकांच्या प्रश्ानकडे सकारात्मक दृष्टीने बघायला तयार नाहीत, असा आरोप समितीचे निमंत्रक ए. डी. गोलंदाज यांनी केला.

मुंबई शहरातील 2000 सालपर्यंतच्या झोपड्यांना संरक्षण देण्याची भाषा करत सत्तेवर आलेल्या देशमुख सरकारने आपल्याच आश्वासनाला हरताळ फासत बिल्डर लॉबीच्या हितासाठी झोपड्या पाडण्याची मोहीम राबविल्याचा पुनरुच्चार समितीने केला आहे. पाडलेल्या झोपड्यांपैकी साडेचार हजार झोपड्याच 1995 ते 2000 या काळातील असल्याचा अजब जावईशोध मुख्यमंत्र्यांनी लावला असून तो धादांत खोटा आहे, असा दावा समितीतफेर् करण्यात आला.

याआधी याच कालावधीत प्रशासनातफेर् झालेल्या झोपड्यांच्या सवेर्क्षणात हा आकडा काही लाखांच्या घरात होता, हे गौडबंगाल आहे, जनतेला समजलेच पाहिजे, असे समितीचे म्हणणे आहे. पुनर्वसन प्रश्ानला बगल देण्यासाठी बांगलादेशी नागरिकांचा बाऊ करण्यात येतोे. शहरात बांगलादेशी असतील, तर त्यांना स्वगृही पाठवण्यासाठी सरकारचे हात कोणी बांधले आहेत का, असा सवालही या समितीने केला.

शहरातील मोक्याचे भूखंड व लाखमोलाच्या जागा धनदांडग्यांनी भाडेपट्टीवर ताब्यात घेतल्या असून, शहरात 386 आणि उपनगरांमध्ये 25 भूखंडाच्या भाडेपट्ट्याचा अवधी संपल्याने सरकारने ते ताब्यात घेऊन, तेथे झोपडीधारकांचे पुनर्वसन करण्याची मागणी समितीने केली आहे.

मार्क्सवादी, तसेच भारतीय कम्युनिस्ट पक्ष, समाजवादी पाटीर्, जनता दल, शेकाप, लाल निशाण ( दोन्ही गट), भारिप बहुजन महासंघ, युवा भारत, राज्य सरकारी कर्मचारी मध्यवतीर् संघटना, राष्ट्रीय समाज पाटीर्, आयटक, सीटू, सेहत, सर्व श्ामिक संघ, एमएसइबी वर्कर्स फेडरेशन, अशा 42 संघटनांची ही समिती आहे.

 
</text>
</doc>
