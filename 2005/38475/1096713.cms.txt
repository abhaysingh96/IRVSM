<doc>
<docno>1096713.cms.txt</docno>
<text>
 
महाराष्ट्र
60 वर्षांचे सदाबहार कॉलेज!
[ Tuesday, May 03, 2005  06:37:33 pm]


म. टा. वृत्तसेवा

रत्नागिरी : कोकणातील शिक्षणाची गंगोत्री ठरलेल्या गोगटे जोगळेकर कॉलेजचा हीरक महोत्सवी सोहळा जिल्ह्याचे पालकमंत्री बबनराव पाचपुते यांच्या उपस्थितीत सुरू झाला असून या निमित्ताने कॉलेजात विविध कार्यक्रमांचे आयोजन करण्यात येत आहे.

रविवारी शोभायात्रेने महोत्सवाच्या सोहळ्याला प्रारंभ झाला. कॉलेजचे कतेर् बाबुराव जोशी आणि मालतीबाई जोशी यांच्या वास्तव्याने पुनित ' मधुवन ' पासून यात्रा निघाली. यात्रेत कॉलेजच्या पहिल्या बॅचचे विद्याथीर्ही सहभागी होते. मधुवनपासून निघालेली यात्रा टिळक ग्रंथालयावरून कॉलेजच्या प्रांगणात आली.

कॉलेजात गौरवाशाली वाटचालीचा आढावा घेणारे रंगावली व छायाचित्रांचे प्रदर्शन भरविण्यात आले होते. या प्रदर्शनाचे उद्घाटन कार्यक्रमाचे प्रमुख पाहुणे पाचपुते यांच्या हस्ते करण्यात आले. या महोत्सवाचा आरंभ आपल्या हस्ते झाल्याने यापुढे लागेल ती मदत देण्यास आपण बांधिल आहोत, अशा शब्दांत पाचपुते यांनी कॉलेजच्या विकासासाठी आश्वासन दिले.

ज्या ग्रामीण भागात शिक्षणाची सोय व्हावी म्हणून महाविद्यालय सुरू करण्यात आले, त्या भागासाठी आपुलकीचे ठरणारे बायोफिजिक्स, बायोकेमिस्ट्री, भूगोल, ग्रामविकास हे विषय यंदापासून पदवीसाठी कॉलेजात सुरू करण्यात येणार असल्याची माहिती यावेळी देण्यात आली.

' सामाजिक भान दिले '

विद्याथीर्दशा संपवून बाहेर पडल्यावर समाजिक जबाबदाऱ्यांची जाणीव बाळगत वावरण्याची ताकद या कॉलेजने दिली आहे, अशा शब्दांत गोव्याचे खासदार श्रीपाद नाईक यांनी कॉलेजच्या कामाचा गौरव केला. हीरक महोत्सवाच्या उद्घाटनप्रसंगी ते बोलत होते.

कॉलेजच्या 60 वर्षांच्या वाटचालीतील उल्लेखनीय प्रसंगांनी भरलेल्या ' रत्नसागर ' या स्मरणिकेचे प्रकाशनही यावेळी करण्यात आले.

 
</text>
</doc>
