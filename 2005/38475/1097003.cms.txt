<doc>
<docno>1097003.cms.txt</docno>
<text>
 
महामुंबई
केंद सरकारच म्हणते 'राज्य कर्जबाजारी...'
[ Tuesday, May 03, 2005  11:49:59 pm]


संजय सावंत

मुंबई : मुंबई मलनि:सारण प्रकल्प (दोन)च्या सर्व बाबी आणि 35 हजार शौचालये बांधण्यासाठी जागतिक बँकेकडून मिळणाऱ्या कर्जासाठी सर्व सोपस्कार मुंबई महापालिकेने पूर्ण केले आहेत. मात्र केंदीय अर्थखात्यानेच महाराष्ट्र राज्य कर्जबाजारी असल्याचे कळविल्याने पालिकेचे अधिकारी चक्रावले आहेत. केंद सरकारच्या नकारघंटेने 2300 कोटी रुपयांच्या मेगा प्रोजेक्टला प्रतिहमीसाठी कोणाला नेमायचे, यातच वर्षभराहून अधिक काळ लोटल्याने प्रकल्प बारगळण्याची चिन्हे आहेत.

सव्वा कोटी मुंबईकरांना चांगल्या सोयीसुविधा देण्यासाठी मुंबई मलनि:सारण प्रकल्प एकचे काम पालिकेने तीन वर्षांपूवीर् हाती घेतले. यात वांदे, वरळी, घाटकोपर आणि भांडूप येथून समुदात तीन कि.मी. आत मलनि:सारण केले जाते. या प्रकल्पामुळे पाणी प्रदूषणाचे प्रमाण कमी झाल्याचे त्रयस्थ संस्थेने पालिकेला दिलेल्या अहवालात म्हटले आहे. या प्रकल्पामुळे समुदाच्या आजूबाजूची दुर्गंधी कमी झाल्याची माहिती एका वरिष्ठ अधिकाऱ्याने दिली. सुमारे 1200 कोटींहून अधिक रकमेच्या प्रोजेक्टसाठी जागतिक बँकेच्या सहकार्याने राबवलेला प्रकल्प डिसेंबर 2003 रोजी पूर्णही झाला.

पहिल्या प्रकल्पानंतर पालिकेने दुसऱ्या प्रकल्पाची तयारी सुरू केली. यात गोरेगाव ते दहिसर येथून समुदात मलनि:सारण करण्याबरोबर 35 हजार शौचालय झोपडपट्यांत बांधण्यात येणार आहेत. यासाठी जागतिक बँकेच्या अधिकाऱ्यांनी वेळोवेळी भेटी दिल्यानंतर बँकेने 1800 कोटींचे कर्ज द्यायची मंजुरी दिली. मात्र जागतिक बँकेच्या कर्जासाठी प्रतिहमी ही राज्य सरकारची असल्याने पालिकेने तसे पत्र केंदाला लिहिले.

मात्र केंदाने पालिकेला पाठविलेल्या पत्रात महाराष्ट्र कर्जबाजारी असल्याचे मुंबई पालिकेला निदर्शनास आणून दिल्याने अधिकारीवर्ग बुचकळ्यात पडला आहे. जानेवारी 2004 मध्ये केंदीय अर्थखात्याच्या पत्रात अप्रत्यक्षरित्या कर्ज देण्यासाठी नापसंती व्यक्त करत केंदाने राज्याचे वाभाडे काढले आहेत.

यापूवीर्ही आम्ही वेळोवेळी जागतिक बँकेकडून कर्ज घेतले असून, त्याची परतफेडही सव्याज केली आहे. कर्ज फेडण्याची ताकद असल्याचे पालिकेने केंदाला कळवले आहे. त्यामुळे लवकर कर्ज मिळण्यासाठी प्रतिहमी द्यावी, अशी विनंतीही केंदाकडे करण्यात आल्याचे समजते.

केंदानेच राज्याला कर्जबाजारी म्हटल्याने मुख्यमंत्र्यांनीही केंदीय अर्थमंत्र्यांना यांनी पत्र पाठवून मुंबईला या प्रकल्पाची नितांत गरज असून, यापूवीर्चे कर्ज पालिकेने वेळेवर परत केल्याचे म्हटले. मलनि:सारणासारख्या महत्वाच्या प्रकल्पाला उशीर होऊ नये, अशी भीतीही त्यांनी व्यक्त केली. याबाबत नऊ मे रोजी स्थायी समितीत चर्चा होणार असली तरी, केंदानेच राज्याला कर्जबाजारी म्हटल्याने 2011 पर्यंत प्रकल्प पूर्ण कसा होणार याबाबत महापालिकेत खलबते सुरू आहेत.

 
</text>
</doc>
