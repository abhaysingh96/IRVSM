<doc>
<docno>1096096.cms.txt</docno>
<text>
 
देश-विदेश
1971च्या युद्धाचे नायक ले.ज.अरोरा यांचे निधन
[ Tuesday, May 03, 2005  12:02:12 pm]


वृत्तसंस्था

नवी दिल्ली : 1971 मध्ये झालेल्या बांग्लादेश मुक्तियुद्धाचे नायक लेफ्टनंट जनरल जगजित सिंग अरोरा यांचे मंगळवारी पहाटे निधन झाले. ते 92 वर्षांचे होते.

1971 च्या युद्धातील अविस्मरणीय यशात, पूर्व विभागाचे प्रमुख असणाऱ्या लेफ्टनंट जनरल अरोरांचा सिंहाचा वाटा होता. युद्धात पाकिस्तानला खडे चारल्यानंतर त्यांनी पूर्व पाकिस्तान मुक्ततेच्या ( आताचे बांग्लादेश) कागदपत्रांवर देशाच्या वतीने स्वाक्षऱ्या केल्या होत्या. त्यानंतर भारतीय जवानांनी केलेला विजयाचा जल्लोष आजही अनेकांच्या चिरस्मरणात आहे.

गुरुवारी त्यांच्या पाथिर्वावर संपूर्ण लष्करी इतमामात अंत्यसंस्कार करण्यात येतील, अशी माहिती भारतीय लष्कराच्या सूत्रांनी दिली.

 
</text>
</doc>
