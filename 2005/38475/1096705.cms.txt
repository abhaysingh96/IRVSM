<doc>
<docno>1096705.cms.txt</docno>
<text>
 
महामुंबई: मुंबई टाइम्स
पोकेमॉन आउट
[ Tuesday, May 03, 2005  06:29:24 pm]


अमित भंडारी

टी- शर्टपासून वॉटरबॅग, स्कूलबॅग अगदी चॉकलेट्स, फास्टफूडवर मिळणाऱ्या गिफ्ट्पर्यंत प्रत्येक ठिकाणी आपली मोहोर उमटवणारा बच्चेकंपनीचा आवडता पोकेमॉन सध्या स्क्रीनपासून बाहेर आहे. त्याची जागा आता अॅस्ट्रोबॉयने घेतली असून लवकरच अॅस्ट्रोबॉयही पोकेमॉनसारखाच लोकप्रिय होण्याची चिन्हं आहेत.

कार्टून्सच्या मार्केटशेअरमधील 80 टक्के भाग हा कार्टून नेटवर्क आणि पोगो या चॅनल्सने व्यापलेला आहे, तरीही अॅनिमॅक्सचा हा ' अस्ट्रोबॉय ' स्वत:भोवती वलय निर्माण करण्यात यशस्वी ठरू लागलाय. कार्टून नेटवर्क, पोगो, अॅनिमॅक्स यासोबत आता वॉल्ट डिस्नेचं चॅनल दाखल झाल्यामुळे आता या चिमुरड्यांच्या चॅनलच्या स्पर्धेतही चुरस निर्माण झालीय.

काही दिवसांपूवीर् चिल्ल्यापिल्ल्यांच्या गेम्सपासून शाळेच्या साहित्यांमध्ये पोकेमॉन फेमस झाला होता. चक्क त्याच्यावर क्वीझही आयोजित केली गेली. कार्टून सीरिजमधील या व्यक्तिरेखा लहान मुलांच्या मनात घर करत असल्याचा ट्रेण्ड कायम राहिलाय. अॅश, ब्रॉक, मिस्टी, मे, गॅरी, ट्रेसी आणि सॅम्युएल या व्यक्तिरेखा प्रत्येक चिमुरड्याच्या ओठावर आहेत. आता पोकेमॉनची जागा घेण्यासाठी 1950 च्या काळातील कार्टून सीरिजमधून भेटलेला अॅस्ट्रोबॉय अॅनिमेशनच्या साहाय्याने लहान मुलांच्या पसंतीस उतरू लागलाय. माणसांच्या आणि रोबोंच्या हक्कासाठी झगडणारा हा कलंदर आता वेगळेपण दाखवू लागलाय. ' अॅनिमॅक्स ' चॅनल टीआरपीच्या आकड्यांवर विशेष उठावदार कामगिरी करत नसतानाही हा अॅस्ट्रोबॉय आपली चमक दाखवतोय, हे महत्त्वाचं! जेट रॉकेटचे पाय, भन्नाट वेगाने उडण्याची त्याची क्षमता यामुळे पोकेमॉनचं वेगळेपण आहे.

' कार्टून नेटवर्क ' ने सुट्टीचा हंगाम एन्कॅश करण्याचं ठरवलं. यासंदर्भात सिंगापूरला असणारे टर्नर इण्टरनॅशनल इंडियाचे मॅनेजिंग डायरेक्टर अंशुमन मिश्रा म्हणाले, की सुट्टी ध्यानात घेऊन आम्ही मेगाज एक्सलर, बे ब्लेड आणि विक्रम वेताळ यांसारख्या खास मालिका सुरू करत आहोत. विक्रम वेताळ ही मालिका तर 19 जूनपासून कार्टून नेटवर्कचं आकर्षण ठरण्याची शक्यता आहे. तसंच सुट्टीच्या दिवसांत मेड लाइन इन पॅरिस, हॅरी पॉटर अॅण्ड दी सोल्जर्स, बबीर् : हॅरि टोपिया, क्वेस्ट फॉर केन लॉट, स्टार वॉर : क्लोन वॉर- 2 अशा दिलखेच चित्रपटांची रेलचेल आहे. प्रतिस्पधीर् चॅनल कंबर कसून स्पर्धेत उतरत आहेत. त्यामुळे आम्ही तयार आहोत.

टर्नर एण्टरटेन्मेण्टचे व्हाइस प्रेसिडेण्ट इयन डायमण्ड यांनी ' पोगो ' बद्दल सांगितलं, की पोगोची भारतातली लोकप्रियता वाढवण्यासाठी नवनवे कार्यक्रम आम्ही आखले आहेत. म्युझिक, आर्ट अॅण्ड डान्सवर आधारित असणारा ' मॅड ' शो नव्याने दाखल झालाय. तसंच चिकी चिकी बम, बम, बिग आणि हॅरि पॉटर यांचे र्वल्ड प्रीमिअर आयोजित केले आहेत. तसंच मॅजिशियन्स हाऊस, फिदर वॉटर या मिनी मालिका सुरू होतायत आणि बम बम गिर पडे हम ही आगळी वेगळी मालिका सुरू होतेय.

एएक्सएन आणि अॅनिमॅक्सचे असिस्टण्ट व्हाइस प्रेसिडेण्ट रोहित भंडारी म्हणाले, की मे महिन्याच्या सुट्टीतही दुपार हा महत्त्वाचा स्लॉट आहे. त्यामध्ये आम्ही फन...फन टाइम याअंतर्गत वेगवेगळ्या मालिका दाखवणार आहोत आणि त्यानंतर तरुणांना आकषिर्त करण्यासाठी अॅनिमॅक्स काम करणार आहे. जनरेशनेक्स्टसाठी नवनवीन आकर्षण अॅनिमॅक्सवर थोड्याच दिवसांत पाहायला मिळतील.

 
</text>
</doc>
