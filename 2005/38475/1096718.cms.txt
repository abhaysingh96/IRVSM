<doc>
<docno>1096718.cms.txt</docno>
<text>
 
महाराष्ट्र
एन. डी. पाटील समितीबद्दल पवार गप्प का?
[ Tuesday, May 03, 2005  06:44:19 pm]


म. टा. वृत्तसेवा

रत्नागिरी : गोडबोले अहवालासंदर्भातील केंदीय कृषी मंत्री शरद पवार यांचे वक्तव्य म्हणजे स्वत:चे अपयश झाकण्याचा त्यांचा कांगावा असून या ' चोराच्या उलट्या बोंबा ' आहेत, असे वाक्ताडन भारतीय जनता पक्षाचे प्रवक्ते प्रकाश जावडेकर यांनी रत्नागिरीत केले. ' एन. डी. पाटील समितीच्या दबावामुळे चालू वीजप्रकल्प बंद करण्यात आले ', अशी टीका करून जावडेकरांनी, याबद्दल पवार गप्प का, असा सवाल केला आहे.

शरद पवार गोडबोले समिती अहवालावर खापर फोडत असताना एन. डी. पाटील समितीच्या अहवालाबद्दल एकही शद्ब का बोलत नाहीत, असा सवालही त्यांनी केला. राज्यभर सुरू असलेल्या भारनियमनविरोधी आंदोलनाला, विशेषत: शिवसेनेच्या आंदोलनाला भाजपचा पाठिंबा आहे काय, या प्रश्ानचे थेट उत्तर देणे मात्र जावडेकरांनी टाळले. परंतु, जनतेचा आक्रोश थांबवण्यात आघाडी सरकार अयशस्वी झाले तर आम्ही जनतेबरोबर राहू, असे ते म्हणाले.

राज्यातील विजेच्या संकटाला शरद पवार यांचे आघाडी सरकारच जबाबदार असल्याचा ठाम दावा जावडेकर यांनी केला आहे. वाढत्या मागणीच्या अनुषंगाने वीजपुरवठ्यात वाढ करण्याचा प्रयत्न युतीच्या काळात झाला होता, असाही दावा त्यांनी बोलण्याच्या ओघात केला! 1999 पर्यंत राज्य विजेबाबत स्वयंपूर्ण होते आणि आघाडी सरकारच्या गेल्या पाच वर्षांच्या काळात एक मेगावॉटचेही उत्पादन झाले नाही, अशी आकडेवारी त्यांनी दिली. त्याचमुळे आज वीजटंचाईल सामोरे जावे लागत आहे, असे ते म्हणाले.

' एन्रॉन अरबी समुदात बुडवण्याच्या घोषणा आम्हीच केल्या ; परंतु राज्याच्या हिताच्या दृष्टीने एक पाऊल मागे आलो आणि एन्रॉनला पुनरुज्जीवित केले. ', असे सांगून जावडेकरांनी, आघाडी सरकारने मात्र नंतर दराच्या प्रश्ानवरून एन्रॉन बंद पाडली, असा आरोप केला. साखर कारखान्यांशी वीजखरेदी करार केले असते तर 1200 मेगावॉट वीज मिळाली असती, वीजचोरी रोखली तरीही बऱ्याच अंशी वीज उपलब्ध झाली असतील. कॅप्टिव्ह पॉवर खरेदी केली असती तर 500 मेगावॉट वीज मिळाली असती, असाच पाढाच जावडेकरांनी वाचला. यापैकी काहीही शरद पवार वा त्यांच्या पक्षांच्या सरकारने केले नाही, असे सांगताना ' पाच वषेर् झोपा काढून शरद पवार दुसऱ्यावर जबाबदारी झटकत आहेत ', असे जावडेकर म्हणाले.

जावडेकर रत्नागिरीत असल्याने त्यांच्या उपस्थितीत भाजपच्या रजतजयंती ( रौप्यमहोत्सव) वर्ष समितीची जिल्हास्तरीय समिती अॅड. सुधाकर भावे यांच्या अध्यक्षतेखाली स्थापन करण्यात आली. ' रजतजयंती ' निमित्त जास्तीतजास्त सभासदांची नोंदणी तसेच वृक्षारोपणादी विधायक कार्यक्रम भाजप हाती घेणार आहे.

 
</text>
</doc>
