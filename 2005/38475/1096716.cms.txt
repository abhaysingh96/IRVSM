<doc>
<docno>1096716.cms.txt</docno>
<text>
 
महाराष्ट्र
वर्धात 'विविधा' सेवाकेंद सुरू
[ Tuesday, May 03, 2005  06:40:23 pm]


वृत्तसंस्था

नागपूर : जिल्हा सुविधा सेवेचा लाभ आता र्वध्यातील लोकांनाही मिळणार आहे. पोस्ट, बँक, टेलिफोन, विजेशी संबंधित सेवा यांसारख्या नित्यसेवा एकाच ठिकाणी पुरविणारी ' विविधा ' सेवा जिल्ह्यात नुकतीच सुरू करण्यात आली आहे.

जिल्हाधिकारी कार्यालयाच्या आवारात 20 लाख रुपये खर्चाचे हे जिल्हा सुविधा केंद उभारण्यात आले असून नागरिकांना मूलभूत सुविधांसाठी त्याचा लाभ घेता येणार आहे, अशी माहिती जिल्हाधिकारी एस. चोकलिंगम यांनी दिली.

या ठिकाणी बीएसएनएलने केंद उघडले असून बिले स्वीकारणे, रिचार्ज कूपन पुरवणे, नव्या जोडण्यांसाठी तसेच एसटीडी, आयएसडी केंदांसाठी रजिस्ट्रेशन अशी कामे येथे चालतील. एमएसईबीच्या येथील केंदात बिले स्वीकारणे, डुप्लिकेट बिल देणे, तक्रारनिवारण यांसारखी कामे होतील. तर पोस्टाच्या सेवांमध्ये बचत खात्याबरोबर बचत प्रमाणपत्रेही मिळतील.

याशिवाय विविधामध्ये वर्धा महापालिकेची जन्ममृत्यू प्रमाणपत्रे मिळण्याची सोय आहे. पालिकेत भरावयाचे विविध करही येथे भरता येतील आणि सातबाराचे उतारेही येथून मिळतील, असे चोकलिंगम यांनी सांगितले.

 
</text>
</doc>
