<doc>
<docno>1096685.cms.txt</docno>
<text>
 
प्रगती फास्ट
जीके बढाओ
[ Tuesday, May 03, 2005  06:14:20 pm]


वीजनिमिर्तीचा प्रश्न

महाराष्ट्राला सध्या वीजटंचाईने छळलं आहे. राज्यात तब्बल 3000 मेगावॅटची टंचाई आहे. महाराष्ट्राची वीजनिमिर्ती क्षमता 31 मार्च 2004 रोजी 12 हजार 903 मेगावॅट इतकी होती. त्यात वीज मंडळाचा वाटा 75 टक्के, टाटा पॉवर कंपनीचा 14 टक्के, रिलायन्स एनजीर्चा चार टक्के, दाभोळ वीज प्रकल्पाचा सहा टक्के आणि तारापूर प्रकल्पाचा एक टक्का होता. गेल्या वषीर् राज्यातील औष्णिक प्रकल्पातून 8075 मेगावॅट, जलजन्य प्रकल्पातून 2878, नैसगिर्क वायूजन्य प्रकल्पातून 1760, तर अणुशक्तीजन्य प्रकल्पातून 190 मेगावॅट विजेची निमिर्ती करण्यात आली. राज्यात सर्वाधिक वीज औद्योगिक कारणासाठी वापरली जाते. त्या खालोखाल घरगुती, कृषी, व्यापार, रेल्वे, सार्वजनिक पाणीपुरवठा आणि सार्वजनिक दिवाबत्ती असा क्रम लागतो.

महाराष्ट्राची स्थापना

महाराष्ट्राने आपला 46 वा स्थापना दिन नुकताच साजरा केला. भारताला 1947 मध्ये स्वातंत्र्य मिळालं तेव्हा आताच्या महाराष्ट्रातील विदर्भ आणि मराठवाडा वगळता उर्वरित भाग आणि सध्याचा गुजराथ असं ' बॉम्बे स्टेट ' नावाचं वेगळं राज्य होतं. 1958 मध्ये स्थापन झालेल्या फाजल अली आयोगाने भाषावार प्रांतरचनेची शिफारस केली. त्यानंतर विदर्भ आणि मराठवाडाही महाराष्ट्राला मिळाले. गुजराथ वेगळा होणारच होता. पण प्रश्न होता तो मुंबईचा. गुजराती नेत्यांना मुंबई गुजराथमध्ये हवी होती आणि मराठी नेत्यांना महाराष्ट्रात. अखेर मुंबई फ्लोरा फाऊण्टन (सध्याचा हुतात्मा चौक) इथे झालेल्या आंदोलनात 105 जणांचा बळी गेल्यानंतर मुंबई महाराष्ट्राला मिळाली आणि एक मे 1960 रोजी महाराष्ट्र राज्य अस्तित्वात आलं. यशवंतराव चव्हाण हे त्याचे पहिले मुख्यमंत्री बनले.

महाराष्ट्र हे नाव महारथी शब्दावरून आलं असावं, असं मानतात. ख्रिस्तपूर्व 90 मध्ये वेदश्री राजाने पुण्याजवळील जुन्नर इथे आपली राजधानी स्थापन केली. महाराष्ट्रातील राजकीय सत्तेची ही सुरुवात ठरली. ' बहुत असोत सुंदर संपन्न की महा, प्रिय अमुचा एक महाराष्ट्र देश हा ' या गीताने मराठी चित्रपटांचे अर्ध्वर्यू भालजी पेंढारकर यांच्या चित्रपटांची सुरुवात होत असे. कालांतराने तेच महाराष्ट्र गीत बनले. महाराष्ट्राचं भौगोलिक क्षेत्र तीन लाख आठ हजार चौरस किलोमीटर आहे. त्यात 35 जिल्हे , 353 तालुके , 378 शहरं , 22 महानगरपालिका आणि 33 जिल्हा परिषदा आहेत. राज्याची लोकसंख्या नऊ कोटी 68 लाख 79 हजार असून, देशातील 9.42 टक्के लोक महाराष्ट्रात राहतात.

काइन्सटाइन

 
</text>
</doc>
