<doc>
<docno>1096708.cms.txt</docno>
<text>
 
महामुंबई: मुंबई टाइम्स
लोकलप्रेमीचं रेल्वेचं म्युझियम
[ Tuesday, May 03, 2005  06:32:34 pm]


प्रवीण मुळ्ये

शंभर वर्षांपूर्वी मुंबईच्या प्रवासाची साक्षीदार असलेली एक वॅगन कुर्ला स्टेशनमध्ये कित्येक वर्षं उभी आहे. ही वॅगन आता झाडाझुडपात हरवली आहे. पण याचं सोयरसुतक ना रेल्वेला आहे ना प्रवाशांना. विक्रोळी स्टेशनजवळ वाफेच्या इंजिनना पाणी भरण्यासाठी बांधण्यात आलेली विहीर असो, कौलारू छपराचं भांडुप स्टेशन असो किंवा मशिद बंदर स्टेशनमध्ये अजूनही आपल्या मजबुतीची साक्ष देत उभे असलेले पिलर असोेत... मुंबईच्या ऐतिहासिक रेल्वेप्रवासाच्या या पाऊलखुणा आजही कुठे ना कुठे सापडतात. रेल्वेट्रॅकच्या आजूबाजूला दडलेलं हे वैभव एकत्र करून त्यांचं म्युझिअम साकारण्यासाठी लोकलप्रवाशांचाच एक ग्रुप पुढे सरसावला आहे. या ग्रुपचं नाव आहे बॉम्बे रेल्वे हिस्ट्री ग्रुप.

छत्रपती शिवाजी टमिर्नसला हेरिटेज वास्तूचा दर्जा मिळाला. पण या वास्तूबरोबरच मुंबई-ठाणे या देशात 1853 साली पहिल्यांदा सुरू झालेल्या रेल्वेमार्गावर आजही हेरिटेज सदरात मोडणारं मोठं वैभव सापडतं. ते जपण्याचा प्रयत्न 66 जणांच्या या ग्रुपतफेर् केला जातो आहे. या गुपमध्ये रेल्वेच्या नियमित प्रवाशांची संख्या मोठी असली, तरी यात कोलकाता, बंगलोर, चेन्नई असे देशातील कानाकोपऱ्यातील काही सदस्यही आहेत. त्यांनी मुंबईच्या रेल्वेविषयी केवळ ऐकलं आहे. मुंबईच्या लोकलविषयी अधिक जाणून घेण्याच्या उत्सुकतेपोटी इंग्लड, अमेरिका, टोरॅण्टो, कॅनडा इथून थेट इण्टरनेटवरून या ग्रुपच्या सदस्य बनलेल्यांची संख्याही मोठी आहे.

हा ग्रुप निर्माण करण्यात महत्त्वपूर्ण भूमिका बजावणाऱ्या राजेंद आकलेकर या तरुणाने सांगितलं, की आम्ही सर्व सदस्य एकमेकांना इण्टरनेटवरच भेटतो. मुंबई-ठाणे प्रवासातील दस्तऐवजांवर नियमित चर्चा करतो. या चचेर्त सहभागी होणाऱ्या परदेशी इतिहासप्रेमींकडूनही संग्रह वाढवण्यात मोठी मदत होते. सध्या पूवीर्च्या स्टेशनवरच्या घंटा, पूवीर् वापरलेले रेल्वेट्रॅक, जुनी तिकिटं, पूवीर्च्या स्टेशनांची चित्रं हे सगळे फोटो- माहितीच्या रूपात आमच्याकडे आहे. ग्रेट इंडियन पेनिन्सुला कंपनीने त्या वेळी पब्लिक शेअर काढून रेल्वे उभारली होती. या शेअर्सची मूळ कागदपत्रं आम्ही इंग्लंडमध्ये लिलावातून खरेदी केली आहेत.

मुंबई-ठाणेदरम्यानच्या प्रत्येक स्टेशन आणि रेल्वे हद्दीचा अभ्यास करून त्यातून निदर्शनात आलेल्या ऐतिहासिक वस्तू आणि गोष्टींची एक भलीमोठी लिस्टही या ग्रुपने तयार केली आहे. हा ठेवा जतन करण्यासाठी रेल्वेकडे या ग्रुपने खूप पाठपुरावा केला. अजून तरी त्यांना त्याबद्दल यश आलेलं नाही. पण त्यामुळे खचून न जाता त्यांचे स्वबळावर प्रयत्न सुरू आहेत. नवी दिल्लीत जर रेल म्युझिअम उभं राहू शकतं, तर ज्या मुंबापुरीत पहिली रेल्वे धावली, तिथे असं म्युझिअम का सुरू होऊ नये, असा प्रश्न या ग्रुपला नेहमी सतावतो. त्यासाठीच त्यांची ही सर्व धडपड आहे. म्युझिअमबरोबरच रिसर्चमधून हाती आलेल्या माहितीचं डॉक्युमेण्टेशन लायब्ररीच्या रूपात करण्याचाही त्यांचा मानस आहे. इंग्लडमधील नॅशनल रेल्वे म्युझियमनेही त्यांच्या या प्रयत्नाबद्दल स्वारस्य दाखवलं आहे. आता प्रतीक्षा आहे, ती मुंबईतल्या इतर रेल्वे प्रवाशांच्या सहकार्याची आणि रेल्वे मंत्रालयाच्या पुढाकाराची!

तुम्हीही होऊ शकता या ग्रूपचे सदस्य. राजेंद आकलेकर - 9892190761.

 
</text>
</doc>
