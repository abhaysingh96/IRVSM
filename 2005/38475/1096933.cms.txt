<doc>
<docno>1096933.cms.txt</docno>
<text>
 
महामुंबई
फसवणूक करणारा चार्टर्ड अकाऊंटंट गजाआड
[ Tuesday, May 03, 2005  10:48:36 pm]


म. टा. प्रतिनिधी

मुंबई : विक्रीकर भरण्याच्या नावाखाली बनावट पावत्या सादर करून आठ वषेर् व्यापाऱ्यांची फसवणूक करणाऱ्या एका चार्टड अकाऊटंटला आथिर्क गुन्हे शाखेने अटक केली आहे. त्याने आतापर्यंत सुमारे एक कोटी रुपयांना या व्यापाऱ्याला गंडवले असल्याचे तपासात निष्पन्न झाले.

भुवनीश चंदा यांची वरळी येथे ट्विन सिटी ग्लास प्रा. लिमिटेड नावाची कंपनी आहे. तळोजा एमआयडीसी येथे त्यांचा कारखाना आहे. विक्रीकर भरण्याची जबाबदारी त्यांनी चार्टड अकाऊटंट गोवर्धन माधाभाई सवालीया यांच्याकडे सोपवली होती. 1988 पासूने सवालीया ही जबादारी सांभाळत होता. चंदा यांनी विक्रीकर भरण्यासाठी रक्कम दिली की, सवालीया ही रक्कम भरून तिच्या पावत्याही चंदा यांना देत असे. अलिकडेच सवालीया यांच्या कार्यालयावर विक्रीकर खात्याने छापा घातला आणि विक्रीकर भरल्याबाबतच्या पावत्या मागविल्या. चंदा यांनी दिलेल्या पावत्यांबाबत या अधिकाऱ्यांना संशय आल्याने त्याने इतर कागदपत्रे मागवली. त्यावर चंदा यांनी सवालीयाला कागदपत्रे सादर करण्यास सांगितले. मात्र त्याने टाळाटाळ केली.

काही दिवसांनी त्याने चंदा यांना आपण गोत्यात येण्याची शक्यता असून हे प्रकरण मिटविण्यासाठी 50 ते 60 लाख रुपये खर्च करावे लागतील, असे सांगितले. मात्र चंदा यांनी आपण तर वेळोवेळी विक्रीकर भरण्याबाबतचे पैसे दिल्याचे त्याला सांगितले. त्यावर नाईलाज झालेल्या सवालीयाने 18 लाख रूपये भरून प्रकरण मिटविण्याचा प्रयत्न केला. पण या सर्व प्रकरणाचा चंदा यांना संशय आल्याने त्यांनी गुन्हे शाखेशी संपर्क साधला. पोलिसांनी याप्रकरणी तपास केला असता सवालीयाने बनावट पावत्या सादर करून विक्रीकर भरलाच नसल्याची माहिती पुढे आली. त्याची चौकशी केली असता त्याने विक्रीकर न भरता एक कोटी एक लाख रुपयांची रक्कम गिळंकृत केल्याचे समजले.

 
</text>
</doc>
