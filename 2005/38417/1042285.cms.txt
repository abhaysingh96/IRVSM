<doc>
<docno>1042285.cms.txt</docno>
<text>
 
महाराष्ट्र
एमएसईबी कर्मचाऱ्यांचा 17 मार्चला लाक्षणिक संप
[ Sunday, March 06, 2005  02:17:30 am]


म. टा. वृत्तसेवा

ठाणे : महाराष्ट्र राज्य विद्युत मंडळाच्या विभाजनाच्या विरोधात मंडळाचे सुमारे एक लाख कर्मचारी 17 मार्च रोजी एक दिवसाच्या लाक्षणिक संपावर जाणार आहेत. त्यामुळे मुंबईबाहेर राज्यात सर्वत्र 24 तास विजेविना काढावे लागणार असून राज्य अंधारात बुडण्याची भीती आहे.

विद्युत कायदा 2003 हा काळा कायदा असून तो मागे घ्यावा, तसेच या कायद्यातील तरतुदीनुसार प्रस्तावित विभाजन ताबडतोब रद्द करावे, या दोन मागण्यांसाठी विद्युत मंडळ कर्मचाऱ्यांनी हा लाक्षणिक संप पुकारला आहे, असे सबॉडिर्नेट इंजिनिअरिंग असोसिाएशनचे अध्यक्ष नारायण चव्हाण यांनी येथे सांगितले.

विभाजन झाल्यास विजेचे दर दुप्पट होतील व ग्राहकांचे कंबरडेच मोडेल. शिवाय आजवर मिळणारी अनुदानेही यामुळे बंद होणार असल्याने परवडेल त्यालाच वीज, असे समीकरण होईल, असे म्हणत मंडळातील सर्व कर्मचारी संघटनांनी त्याला विरोध केला आहे, असे चव्हाण म्हणाले. यासंदर्भात संघटनांशी चर्चा करण्याचे आश्वासन देऊनही वीजमंत्र्यांनी ते पाळले नाही आणि राज्यसरकारने एकतफीर् निर्णय घेऊन संघटनांचा विश्वासघात केला, असा आरोप करून राज्य सरकारने विभाजनाबाबतची सर्व माहिती श्वेतपत्रिकेद्वारे जनतेपुढे ठेवावी, असे त्यांनी सुचविले.

विद्युत कायद्यामध्ये वीजमंडळाची मालमत्ता विकण्याचा हक्क राज्यसरकारला दिलेला आहे. मालमत्तेची किंमतही राज्य सरकार ठरवू शकणार आहे. त्यामुळेचे एक लाख कोटींपेक्षा जास्त बाजारभाव असलेली मालमत्ता आता कागदोपत्री केवळ 13 हजार कोटी रुपयांची असल्याचे दाखविण्यात येत आहे. ही मालमत्ता जनतेच्या पैशातून उभी राहिली असल्याने ती एवढ्या कमी मूल्याची दर्शविण्याचे कारण जनेतेला कळले पाहिजे आणि जनतेने ते जाणून घेण्याकरिता पुढाकार घेतला पाहिजे. कर्मचारी संघटना याविषयीची जनजागृती सात मार्चपासून सुरू करणार असून 16 मार्च रोजी विधानभवनावर मोर्चा नेऊन या प्रश्ानकडे लक्ष वेधणार आहेत.

 
</text>
</doc>
