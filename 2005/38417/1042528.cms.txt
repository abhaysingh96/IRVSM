<doc>
<docno>1042528.cms.txt</docno>
<text>
 
क्रीडा
ग्रेनेडाच्या पंतप्रधानांना लारा हवाच
[ Sunday, March 06, 2005  07:27:23 pm]


ब्रिजटाऊन (बार्बाडोस) : करारावरून वेस्ट इंडिज क्रिकेट मंडळ आणि ब्रायन लारासह अनेक प्रमुख क्रिकेटपटू यांच्यात निर्माण झालेल्या प्रश्नासंबंधी ग्रेनेडाचे पंतप्रधान किथ मिशेल लक्ष घालणार आहेत.

वेस्ट इंडीज संघात ब्रायन लारा हवाच असे स्पष्ट मत ग्रनेडाच्या पंतप्रधानांनी व्यक्त केले आहे. लारा शिवाय विंडीज संघ ही कल्पनाच आम्ही सहन करू शकत नाही असेही ते म्हणाले. पुरस्कतर्यांवरून निर्माण झालेला वाद, तंटा लवकरात लवकर संपुष्टात यायला हवा असे आम्हा सर्वांनाच वाटते आहे असेही त्यांनी सांगितले. ब्रायन लारा, क्रिस गेल, रामनरेश सरवान, फिडेल एडवर्डस, रवी राम पॉल, द्वेन ब्रॅव्हो आणि द्वेन स्मिथ यांचा वेस्ट इंडिज संघ निवडीसाठी विचार केला जाणार नाही असे वेस्ट इंडिज मंडळाने जाहीर केल्यामुळे प्रश्ान् निर्माण झाला आहे. यात तोडगा काढण्यासाठी ग्रेनेडाचे पंतप्रधान वेस्ट इंडिज क्रिकेट मंडळाचे अध्यक्ष टेडी ग्रिफीथ यांच्यासह वेस्ट इंडिज खेळाडू असोसिएशनचे अध्यक्ष दिनानाथ रामनारायण यांच्यासह विचारविनिमय करणार आहे. याशिवाय केबल अॅण्ड वायरलेस व डिजीसेल या कंपन्यांच्या प्रतिनिधींनाही बैठकीसाठी पाचारण केले जाणार आहे. या वादावर लवकरच तोडगा निघेल अशी अपेक्षा ग्रेनेडाचे पंतप्रधाक किथ मिशेल यांनी व्यक्त केली आहे.

 
</text>
</doc>
