<doc>
<docno>1042458.cms.txt</docno>
<text>
 
महाराष्ट्र
शिवमंदिराच्या परिसरात अस्वच्छता
[ Sunday, March 06, 2005  05:03:36 pm]


टाइम्स टीम

अंबरनाथ : इथल्या प्राचीन शिवमंदिरात दरवषीर् महाशिवरात्रीला यात्रा भरते. त्यासाठी लाखो भाविक अनेक ठिकाणांहून येतात. परंतु मंदिराच्या जतन करण्याकडे किंवा त्याचं सौंदर्य राखण्याकडे मात्र दुर्लक्ष केलं जातं. मंदिराजवळून वाहणाऱ्या नाल्यातील दूषित पाण्यामुळे प्रदूषण वाढलं आहे.

नाल्यातील पाण्यात चिखल असून त्यात डुकरांचा वावर सतत असतो. त्यात भर म्हणजे भाविकांनी टाकलेली नाणी शोधण्यासाठी सतत या चिखल पसरत राहतो. शिवाय दुर्गंधीचा त्रास सहन करावा लागतो. नाल्यात पिंडदानही केलं जात आणि कपडेही धुतले जातात. नाल्याच्या सफाईसाठी मात्र काहीच केलं जात नाही.

हे मंदिर तीर्थक्षेत्र म्हणून सरकारने जाहीर करावं यासाठी प्रथम प्रयत्न झाला तो नोव्हेंबर 1998 मध्ये. त्याच वेळी 32.50 कोटीचा निधी परिसर विकास योजनेसाठी मंजूर करण्याचा प्रस्तावही पाठवण्यात आला. परंतु नगर विकास खात्याने तो नामंजूर केला. अकराव्या वित्त आयोगाच्या शिफारशीनुसार पुरातत्व वास्तुसाठी 10 कोटी रुपयांचा निधी उपलब्ध व्हावा, यासाठी दोन प्रस्ताव पाठवले. मात्र दोन्ही प्रस्ताव प्रलंबित आहेत. एक शेवटचा प्रयत्न म्हणून परिषदेने सरकारने मंजूर केलेला 6.01 लाख रुपयांच्या अनुदानातून शिवमंदिर परिसरात हायमास्ट लावणं, नाल्यावर रिटनिर्ंग वॉल बांधणं, सध्या अस्तित्वात असलेल्या पादचारी पुलाची लांबी वाढवणं व परिसर सुशोभित करणं आदीचा प्रस्ताव पुरातत्त्व विभागाकडे मंजुरीसाठी पाठवला. परंतु नागरीक सेवा मंडळाने मंदिराच्या पुनर्वसनासंबंधी हायकोर्टात याचिका दाखल केल्याने कोणत्याचं कामाला सुरुवात होऊ शकलेलं नाही.

 
</text>
</doc>
