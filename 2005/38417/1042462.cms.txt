<doc>
<docno>1042462.cms.txt</docno>
<text>
 
महाराष्ट्र
व्हीजन डॉक्युमेंट!
[ Sunday, March 06, 2005  05:06:24 pm]


नव्याने वसणाऱ्या शहरांमध्ये फेरीवाल्यांसाठी स्पेशल झोन, पाकिर्ंगसाठी स्वतंत्र जागा, बागा अशा प्रकारच्या विविध गोष्टींबाबत वेगवेगळे प्रयोग करता येतात. पण जुन्या शहरांना नवीन रूप देताना मात्र हे काम इतकं सोप नसतं. शिवाय, जादूची कांडी फिरवावी, तसे हे बदल चुटकीसरशी होतही नाहीत. फार दूर जाण्याची आवश्यकता नाही, शेजारच्या मुंबई शहराचं उदाहरण ही परिस्थिती समजून घेण्यासाठी पुरेसं आहे. त्यात मुंबई हे ' रिजनल फायनान्शिअल हब ' म्हणून आणखी विकसित ( ?) होणार म्हटल्यावर शेजारच्या ठाणे शहराला तातडीने सावध पवित्रा घेऊन शहर नियोजनांच्याबाबतीत धोरण ठरवावं लागणार आहे.

एकट्या मुंबईचा विकास करण्यासाठी मुंबई मेट्रोपोलिटन रिजनल डेव्हल्पमेण्ट अॅथॉरिटी (एमएमआरडीए), महाराष्ट्र स्टेट रोड डेव्हलपमेण्ट कापोर्रेशन ( एमएसआरडीसी), स्लम रिहॅबिलिटेशन अॅथॉरिटी (एसआरए) आणि हाऊसिंग अथॉरिटी (म्हाडा) आणि मुंबई महापालिका एवढ्या यंत्रणा काम करत आहेत. त्यांच्या कामांचा एकत्रित परिणाम दिसायला अजूनही बराच काळ लागणार आहे. मुंबईच्या ' रिव्हीजनिंग डॉक्युमेंट ' वर विचार होत असल्याच्या पार्श्वभूमी दैनंदिन विस्तारणाऱ्या ठाणे शहराच्या नियोजनाचा विचार करण्याची प्रक्रिया सुरू आहे. त्यासाठी एक मार्गदर्शक ' व्हीजन डॉक्युमेंट ' तयार करण्याचं काम पालिकेने हाती घेतलं आहे. या प्रक्रियेत ठाणेकरांचा सहभागही महत्त्वाचा आहे.

येत्या काही वर्षांत शहराची होणारी वाढ लक्षात घेऊन, महापालिकेकडून उपलब्ध करून देण्यात येणाऱ्या सुविधा व सेवा उत्तम प्रकारे देता याव्यात म्हणून हे ' व्हीजन डॉक्युमेंट ' तयार करण्यात येत आहे. ज्या गतीने नागरीकरण वाढते आहे त्याच गतीने शहराच्या समस्याही वाढत आहेत. त्यातून स्थानिक स्वराज्य संस्थांचे रिसोर्स मर्यादित आहेत आणि गरजा मात्र आवाक्याबाहेर जाणाऱ्या. या परिस्थितीतून मार्ग काढायचा असले तर त्यासाठी दीर्घ मुदतीच्या नियोजनाची आवश्यकता आहे. साधारणपणे आणखी 20 वर्षांनी शहर कसं असेल याचा अदमास घेऊन त्या दृष्टीने पालिकेच्या योजनांची आखणी, सोयीसुविधा पुरवण्याची क्षमता यांच्याबाबत निर्णय घेणं सोपं होईल.

मुंबईसाठी ' मॅकेन्झी ' ने असे डॉक्युमेण्ट तयार केलं होतं. तर पुण्यातही अशाच प्रकारचा उपक्रम हाती घेण्यात आला आहे. ठाणे पालिकाही सल्लागार कंपनी नेमून अद्ययावत अहवाल तयार करेल, पण ती सगळ्यात शेवटच्या टप्प्यातील प्रक्रिया आहे. त्यापूवीर् ज्यांच्यासाठी हा सारा खटाटोप करायचा, त्या ठाणेकरांना स्वत:च्या शहराविषयी काय वाटतं, हे जाणून घेणं महत्त्वाचं आणि म्हणूनच या डॉक्युमेंटसाठी ठाणेकरांकडून सूचना आणि अभिप्राय मागवला जात आहे.

पालिकेत दर बुधवारी होणाऱ्या मूल्यांकनाच्या साप्ताहिक बैठकीत आयुक्त संजय सेठी यांनी सर्वप्रथम सर्व विभागप्रमुखांपुढे हा विषय ठेवला. त्यांची यासंदर्भातील मतं जाणून घेतली. त्यानंतर सर्वसामान्य ठाणेकर आणि तज्ज्ञ यांचा समावेश असलेले पंधरा जणांचे तीन अभ्यासगट स्थापन करण्यात आले आहेत. मूलभूत सुविधा, परिवहन आणि सांस्कृतिक सुविधा यांचा अभ्यास करण्यासाठी एक गट आहे. दुसरा गट घनकचरा व्यवस्थापन, मलनिस्सारण व्यवस्थापन, सार्वजनिक सुविधा, पाणीपुरवठा या विषयांवर अभ्यास करेल. तर तिसऱ्या गटाकडे आरोग्य, शिक्षण, झोपडपट्टी सुधारणा असे विषय सोपवण्यात आले आहेत. या अभ्यास गटांना मिळणाऱ्या माहितीचं संकलन होईल. ज्यांच्या सूचना व्यवहार्य आणि चांगल्या असतील, अशांना प्रत्यक्ष बोलवून त्यांच्याबरोबर अभ्यासगटाचे सदस्य चर्चा करतील. त्याआधारे प्राथमिक अहवाल तयार केला जाणार आहे. दुसऱ्या टप्प्यात राजकीय पक्षांचा सहभाग घेतला जाईल. लोकप्रतिनिधी, राजकीय कार्यकतेर् या टप्प्यात सूचना या अभ्यासगटांपुढे मांडतील.

दोन टप्प्यातून हाती आलेल्या सूचनांचा, तज्ज्ञांच्या मतांचा व्यापक अहवाल तिसऱ्या टप्प्यात नामांकित सल्लागार कंपनीकडे देऊन ठाणे शहराचं ' व्हीजन डॉक्युमेंट ' तयार करण्यात येईल. प्रथम या डॉक्युमेंटचा अंतरिम अहवाल तयार होईल. तोही पुन्हा चचेर्साठी खुला केला जाईल. त्यानंतर अंतिम अहवाल तयार होईल.

ही सगळी प्रक्रिया मोठी आणि किचकट वाटत असली तरी ती पार करणं आणि त्यात ठाणेकरांनी उत्स्फूर्त सहभाग घेणं अतिशय गरजेचं आहे. त्यासाठी ठाणेकरांनी सूचना आणि अभिप्राय मराठी किंवा इंग्रजी भाषेत ' ए 4' कागदावर टाइप करून त्याच्या दोन कॉपीज महापालिका मुख्यालयात ' व्हीजन डॉक्युमेंट ' चे समन्वय अधिकारी मनीष जोशी यांच्याकडे किंवा सिद्धेश्वर पाण्याच्या टाकीजवळ असलेल्या पालिकेच्या व्यवस्थापन कक्षाचे एक्झिक्युटीव्ह इंजिनीअर अनिल पाटील यांच्याकडे बुधवार , 9 मार्चपर्यंत पाठवाव्यात.

शहराच्या भविष्याविषयी किती जागरुक आहोत आणि त्यासाठी काय सक्रिय सहभाग देऊ शकतो, यावर भविष्यातील ठाण्याचे रूप अवलंबून आहे, याची जाणीव सुजाण ठाणेकरांना आहेच!

रवींद मांजरेकर

 
</text>
</doc>
