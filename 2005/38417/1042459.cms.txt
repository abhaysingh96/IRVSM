<doc>
<docno>1042459.cms.txt</docno>
<text>
 
महाराष्ट्र
इच्छुक उमेदवारांच्या पोलिस स्टेशनमध्ये रांगा
[ Sunday, March 06, 2005  05:04:23 pm]


मनोज जालनावाला

नवी मंुबई : राज्य निवडणूक आयोगाने उमेदवारी अर्जाबाबतच्या तरतुदी किचकट केल्याने महापालिका निवडणुकीच्या मैदानात उतरणाऱ्या इच्छुकांच्या नाकीनऊ येणार आहेत. उमेदवारी अर्जासोबत गुन्हेगारी पार्श्वभूमीबाबत शपथपत्र, स्थावर व जंगम मालमत्तेच्या तपशील देणारे एकत्रित शपथपत्र अशी दोन शपथपत्रं सादर करायची आहेत. त्यामुळे गुन्हेगारी पार्श्वभूमीबाबतचा ना हरकत दाखला मिळवण्यासाठी इच्छुकांच्या पोलिस स्टेशनमध्ये रांगा लागल्याचं दिसत आहे. ना हरकत दाखला घेण्यासाठी इच्छुकांची रांग लागत असल्याने पोलिसांचीही दमछाक होत आहे.

उमेदवारी अर्जासोबत दोनपेक्षा जास्त मुलं नसल्याबाबतचं शपथपत्रही इच्छुक उमेदवारांना सादर करावं लागणार आहे. 12 सप्टेंबर 2001 पूवीर् ज्यांना दोनपेक्षा अधिक अपत्यं असतील ते उमेदवारीसाठी पात्र ठरणार आहेत. 12 सप्टेंबर 2001 नंतर ज्यांना तिसरं मूल झालं असेल ते उमेदवारी अपात्र ठरणार आहेत. एक अपत्य असणाऱ्यांना या तारखेनंतर जुळे अथवा तिळे झाले असेल तर असे इच्छुक उमेदवारीसाठी पात्र ठरणार आहेत.

राज्य निवडणूक आयोगाच्या तरतुदीनुसार उमेदवाराचा 1995 पूवीर्चा जातीचा दाखला तहसीलदाराचा असेल तरच ग्राह्य धरण्यात येणार आहे. 1995 नंतरचा दाखला प्रांतअधिकाऱ्याला असेल तरच ग्राह्य धरला जाणार आहे. महापालिकेचा मालमत्ता कर, उपकर, पाणीपट्टी थकीत नसल्याचं प्रमाणपत्रही द्यावं लागणार आहे. त्यामुळे मालमत्ता कर, उपकर, पाणी बील भरण्यासाठी इच्छुकांच्या रांगा लागत आहेत. यामुळे महापालिकेचं उत्पन्नही वाढत आहे.

महापालिकेने केलेल्या यादीत टाकलेले कंत्राटदार न्यायालयाने शिक्षा सुनावली असेल, असे उमेदवार नोंदणीकृत असलेले कंत्राटदार, इंजिनीअर, वास्तुविशारद, प्लंबर, स्ट्रक्चरल डिझाइनर, लायसन्स सव्हेर्अर आदी निवडणुकीसाठी अपात्र ठरणार आहेत. महापालिकेकडून अनुदान घेणाऱ्या संस्थांचं सदस्यही उमेदवारीसाठी अपात्र ठरणार आहेत. राहत्या जागेत अनधिकृत बांधकाम, अतिक्रमण करणारेही या निवडणुकीसाठी अपात्र ठरणार आहे.

 
</text>
</doc>
