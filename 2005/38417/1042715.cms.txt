<doc>
<docno>1042715.cms.txt</docno>
<text>
 
महामुंबई
तेलगीला आलंय नैराश्य
[ Sunday, March 06, 2005  11:31:07 pm]


म. टा. प्रतिनिधी

मुंबई : येरवडा तुरुंगाच्या ' अंडा सेल ' मध्ये एकटे राहून मला नैराश्य आले असून मानसिक ताण असह्य झाला आहे. त्यामुळे मला अन्य कैदी, आप्त, वकील आणि सहआरोपींमध्ये मिसळू द्यावे, अशी विनंती करणारे पत्र कोट्यवधी रुपयांच्या मुदांक घोटाळ्यातील प्रमुख आरोपी अब्दुल करीम तेलगी याने सरकारला लिहिले आहे.

तेलगीला एचआयव्ही एड्सची लागण, हृद्रोग, कानाचा विकार, रक्तदाब आणि मधुमेह या रोगांनी ग्रासल्याचेे आरोग्य तपासणीत आढळून आले आहे.

सातत्याने एकांतवासात राहिल्यामुळे मानसिक ताण येत आहे. परिणामी एड्सची लक्षणे दर्शविणारे सीडी-एच काऊंट तसेच रक्तातील साखरेचे प्रमाण वाढल्याचे त्याने नमूद केले आहे. तेलगीचे दोन पुतणे तरबेज आणि परवेज, अन्य सात नातेवाईक आणि वकील अब्दुल रशीद कुलकणीर् हे सर्व येेरवड्याच्या तुरुंगात आहेत. या सर्वांकडून माझ्या जिवाला कोणताही धोका नसल्याने मला त्यांच्यासोबत ठेवण्यात यावे, असे तेलगीने या पत्रात म्हटले आहे.

 
</text>
</doc>
