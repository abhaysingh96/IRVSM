<doc>
<docno>1042493.cms.txt</docno>
<text>
 
महाराष्ट्र
चित्रकथीचा वारसासाठी
[ Sunday, March 06, 2005  06:36:06 pm]


कणकवली : तळकोकणातील ' चित्रकथी ' ही प्रसिद्घ कला आपल्या अस्तित्वासाठी झगडत असताना ही लोककला जपण्यासाठी पिंगुळी गावातील कलाशिक्षक बी. जी. गिरकर यांनी यातील चित्रे नव्या रूपात मांडली आहेत. मूळ चित्रांचा अभ्यास करून त्या आधारे कलात्मक वस्तूू तयार केल्या आहेत. चित्रक थी मिरर, प्लेट्स अशा भेटवस्तू तयार केल्या आहेत. त्यामुळे शिवाय अनेक तरुणही या कलेच्या संवर्धनासाठी पुढे आले आहेत.

कुडाळ तालुक्यातील पिंगुळी या गावची ही कला जपण्याचे प्रयत्न याच गावची काही मंडळी या प्राचीन परंपरेला नवे रुप देऊन करत आहेत. कोकणात ग्रामदेवतेच्या मंदिरात जागर करण्यासाठी चित्रकथी सादर केली जात असे. यात विविध पौराणिक प्रसंगांची विशिष्ट प्रकारे तयार केलेली चित्रे दाखवून गाणी गात गोष्ट सांगितली जाते. या चित्रांच्या संचाला पोथी म्हणतात. अशा 72 पोथ्या आहेत. ही कला जपणारी ठाकर जमात भटकी आणि गरीब असल्याने पोटापाण्यासाठी ती शेती, मच्छीमारी करते.

अशा परिस्थितीत कला जपायची तर तिचा आधुनिक जीवनाशी संबंध लावयला हवा, हे जाणून प्रयत्न करत असल्याचे गिरकर यांनी सांगितले. म्हणूनच दैनंदिन कामात लागणाऱ्या वस्तूंमध्ये ' चित्रकथी ' चा वापर खुबीने करण्याची कल्पना सुचल्याचे ते म्हणाले.

 
</text>
</doc>
