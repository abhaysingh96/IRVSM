<doc>
<docno>1042283.cms.txt</docno>
<text>
 
महाराष्ट्र
विवेक पाटील यांच्या निवडीविरोधात याचिका
[ Sunday, March 06, 2005  02:15:56 am]


म. टा. वृत्तसेवा

नवी मुंबई : पनवेल विधानसभा मतदारसंघातून निवडून आलेले शेकापचे आमदार विवेक पाटील यांच्या निवडीला काँग्रेसचे उमेदवार शाम म्हात्रे यांनी मुंबई उच्च न्यायालयात याचिका दाखल करून आव्हान दिले आहे. या याचिकेची दखल घेऊन न्यायालयाने आमदार पाटील यांना नोटीस बजावली आहे.

संपत्तीचे खरे विवरण न देणे, कर्जाबाबत खुलासा न करणे, खोटे प्रतिज्ञापत्र सादर करणे, निवडणुकीतील प्रतिस्पधीर् उमेदवाराच्या व्यक्तिमत्त्वाबद्दल खोटे आरोप करणे व आचारसंहितेचे उल्लंघन या मुद्द्यांवर म्हात्रे यांनी याचिका दाखल केली आहे.

कंत्राटी कामगार पुन्हा कामावर

घनकचरा वाहतूक विभागातून कामावरून काढून टाकलेल्या 35 कामगारांना चार मार्चपासून पुन्हा कामावर घेण्यात आले आहे. नवी मुंबई म्युनिसिपल मजदूर युनियनचे अॅडव्होकेट सुरेश ठाकूर यांनी ही माहिती दिली.

नवी मुंबई महापालिकेच्या विविध खात्यांत अनेक वर्षांपासून सुमारे साडेचार हजार कामगार कंत्राटी पद्धतीवर काम करत आहेत. या कंत्राटी कामगारांना पालिका सेवेत शासन निर्णयानुसार कायम करून घेण्यासाठी तसेच गेल्या 20 फेब्रुवारीपासून घनकचरा वाहतूक विभागातून काढून टाकण्यात आलेल्या 35 कामगारांना पुन्हा कामावर रुजू करून घेण्यासाठी गुरुवारी महापालिका मुख्यालयावर युनियनतफेर् इशारा मोर्चा काढण्यात आला होता. यावेळी 35 कामगारांना पुन्हा सेवेत घेण्याचे ठरले.

 
</text>
</doc>
