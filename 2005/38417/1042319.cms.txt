<doc>
<docno>1042319.cms.txt</docno>
<text>
 
महामुंबई
चॅनल व मोबाइल कंपन्यांची कमाई 15 कोटी!
[ Sunday, March 06, 2005  02:54:24 am]


प्रवीण मुळ्ये

* इंडियन आयडॉल निवडण्यासाठी पाच कोटींहून अधिक लोकांनी एसएमएसवरून मते नोंदवली.

* सिनेस्टार की खोज, डान्स डान्स, एमटीव्ही रोडिज, व्ही पॉपस्टार, रिअॅलिटी एक्सप्रेस असे पंधराहून अधिक टॅलेण्ट हंट शोज् विविध चॅनल्सवर सुरू आहेत. बिझनेस बाझीगर ( झी टीव्ही), कण्टेस्टण्ट (एएक्सएन) असे दहाहून अधिक रिअॅलिटी शोज् सुरू होण्याच्या मार्गावर आहेत.

* एक्सएनवरील ' हॉट अॅण्ड वाइल्ड ' या कार्यक्रमासाठी दोन लाख 40 हजार एसएमएस आले होते. ' सिनेस्टार की खोज ' कार्यक्रमाच्या शेवटच्या भागात सुमारे सात लाख लोकांनी आपल्या प्रतिक्रिया एसएमएसद्वारे नोंदवल्या होत्या. टॅलेण्ट हंटच्या नावाखाली विविध चॅनल्सवर सुरू असलेल्या रिअॅलिटी शोज्ना मिळणाऱ्या एसएमएस प्रतिसादाचा आकडा तीन ते पाच लाखांच्या घरात पोहोचला आहे. इंडियन आयडॉलला पाच कोटीहून अधिक मतांचा मिळालेला प्रतिसाद टेलिव्हिजन इतिहासातील विक्रम आहे.

* एका एसएमएससाठी दर्शकांना तीन ते पाच रु. मोजावे लागल्यामुळे इंडियन आयडॉल एसएमएसद्वारे चॅनल व मोबाइल कंपन्यांना झालेल्या कमाईचा आकडा पंधरा कोटींहून अधिक आहे.

* अमेरिका, इंग्लड या देशांत बिग ब्रदर, अमेरिकन आयडॉल, पॉप आयडॉल असे अनेक रिअॅलिटी शोज् गाजत आहेत. इंग्लडमध्येच रिअॅलिटी शोज आणि इतर कार्यक्रमांच्या माध्यमातून महिन्याला पाच कोटी साठ लाख एसएमएस केले जात आहेत.

* दर्शकांकडून येणाऱ्या एसएमएसद्वारे होणाऱ्या कमाईचा 80 टक्के वाटा चॅनल्सना तर 20 टक्के वाटा मोबाइल कंपन्यांना मिळत असतो. चॅनल्स व मोबाइल कंपन्यांमध्ये दर्शकांदरम्यान होणाऱ्या एसएमएस करारांमध्ये प्लॅटफॉर्म प्रोव्हाइडरची भूमिकाही आता महत्त्वपूर्ण ठरू लागली आहे.मोठ्या शहरांमध्ये एसएमएसच्या देवाणघेवाणीतून होणारा बिझनेस हा आता 750 कोटी रुपयांपर्यंत जाऊन पोहोचला आहे.

* दर्शकांशी अधिकाधिक संवाद वाढवण्याच्यादृष्टीने चॅनल्सतफेर् घेण्यात येत असलेल्या मोबाइलच्या आधारामुळे येत्या काळात हा आकडा दुप्पट होण्याची शक्यताही वर्तवण्यात येत आहे.

 
</text>
</doc>
