<doc>
<docno>1042304.cms.txt</docno>
<text>
 
महाराष्ट्र
डॉ. कोठारींवर आरोप करणाऱ्या नर्सचे घूमजाव
[ Sunday, March 06, 2005  02:37:17 am]


म. टा. वृत्तसेवा

सांगली : डॉ.अभय कोठारी यांनी लैंगिक छळ केल्याची तक्रार दाखल करणाऱ्या नर्सने शनिवारी पोलिसांकडे अर्ज दिला असून, ही फिर्याद करताना आपली मानसिक स्थिती चांगली नव्हती आणि गैरसमजुतीमुळे चिडून आपण तक्रार दाखल केली, असे त्यात म्हटले आहे. डॉक्टरांनी आपल्यावर बलात्कार केलेला नाही, असे आता तिने म्हटले आहे.

कोर्टापुढील सुनावणीदरम्यान कोठारी यांच्या वकिलांनी हा अर्ज वाचून दाखविला. 22 वर्षांच्या नर्सने केलेल्या आरोपांमुळे डॉक्टर अभय हिराचंद कोठारी यांना सांगली पोलिसांनी गुरुवारी अटक केली होती. आपली गरिबी व असहायतेचा फायदा घेऊन डॉक्टरांनी पाच वषेर् आपले लैंगिक शोषण केल्याची तक्रार या नर्सने केली होती व त्यामुळे झालेल्या अटकेमुळे येथील वैद्यकीय क्षेत्रात खळबळ माजली आहे.

बदनामीमुळे अन्यत्र नोकरी मिळणेही कठीण झाले, असा या नर्सचा दावा होता, मात्र आपले म्हणणे खोटे होते, असे तिने शनिवारी स्पष्ट केले.

 
</text>
</doc>
