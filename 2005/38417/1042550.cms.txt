<doc>
<docno>1042550.cms.txt</docno>
<text>
 
महाराष्ट्र
'प्रयत्नपूर्वक तूट टाळल्यास विकासकामे होतील'
[ Sunday, March 06, 2005  07:53:43 pm]


म. टा. वृत्तसेवा

कोल्हापूर : दरवर्षी प्रत्यक्ष होणारी जमा व खर्च यांत शिस्त असेल, तर अर्थसंकल्पातील 40 टक्के तूट भरून निघेल, असे मत महापालिका आयुक्त डॉ. एच. के. गोविंदराज यांनी व्यक्त केले आहे. कोल्हापूर पालिकेचा नवा अर्थसंकल्प कसा असावा, याबद्दल मार्गदर्शन करताना पालिका प्रेस क्लबच्या चर्चासत्रात ते बोलत होते. शैक्षणिक व सामाजिक कार्यकतेर् तसेच राजकीय पक्षाच्या मंडळींनी या चर्चासत्रात भाग घेतला होता.

कोल्हापूर महापालिकेबाबत बोलायचे तर शहरविकासासाठी उत्पन्नाचे निरनिराळे स्त्रोत निर्माण करण्याची गरज आहे, असे गोविंदराज म्हणाले. एकूण 72 क्षेत्रांत शहराची विभागणी असून यापैकी 10 ते 15 विभागांवर दरवषीर् पुरेशी रक्कम खर्च केली तर ते उपयुक्त ठरेल, असे मत त्यांनी मांडले. यामुळे या विभागांचा कायापालट होईल, असे ते म्हणाले.

शहर विकासासाठी 20 ते 25 वर्षांचे पॅकेज तयार करावे, असे श्रीराम पवार यांनी सुचविले. शहराची हद्दवाढ रखडल्यामुळे अंदाजपत्रक कोलमडते, सरकारकडूनही गरजेएवढा निधी मिळत नाही, अशी अडचण नगरसेवकांनी मांडली.

वास्तवाचे भान ठेवून आणि साधनसामुग्रीचा अंदाज घेऊन कामांची आखणी करावी, तसेच नगरसेवकांनी मतदारांचे हितसंबंध सांभाळण्यापेक्षा शहराचे हित पाहावे, असा सूर या चचेर्तून निघाला.

 
</text>
</doc>
