<doc>
<docno>1042277.cms.txt</docno>
<text>
 
क्रीडा
डेव्हिस चषक टेनिस : भारताने चीनला नमवले
[ Sunday, March 06, 2005  02:01:12 am]


नवी दिल्ली : हर्ष मांकड व प्रकाश अमृतराज यांनी एकेरीचे सामने जिंकल्यानंतर लिअँडर पेस व महेश भूपती या अनुभवी जोडीने दुहेरीत अपेक्षेप्रमाणे विजय मिळवून दिला आणि भारताने डेव्हिस चषक टेनिस सामन्यामध्ये चीनवर 3-0 अशी मात केली.

चीनवरील विजयामुळे भारताने आशिया ओशनियाच्या पहिल्या गटात टप्पा पार केला आहे. हर्ष मांकडने शुक्रवारी सलामीचा सामना जिंकून दिल्यानंतर आज शनिवारी प्रकाश अमृतराजने वँग यू याच्यावर 6-3, 6-4, 6-2 असा सहजसुंदर विजय मिळवला. तर पेस व भूपतीने वँग यू व झू बेन- क्युआंग यांच्यावर 7-6 (13-11), 6-3, 3-6, 6-1 असा विजय मिळवला,

यापूर्वी 1997 व 2001 मध्ये भारताने चीनला नमवले होते. आता जागतिक गटाच्या प्ले ऑफ गुपमध्ये प्रवेश मिळवण्यासाठी भारताची गाठ पडेल ती इंडोनेशिया वि. उझबेकिस्तान यांच्यामधील विजेत्याशी.

हिरवळीच्या कोर्टवर खेळण्याचा फारसा अनुभव नसणाऱ्या चीनच्या खेळाडूंनी एकेरीत भारताविरुद्ध नांगी टाकली. मात्र दुहेरीत त्यांनी पेस व भूपती या अनुभवी जोडीला बऱ्यापैकी लढत दिली.

अथेन्स ऑलिंपिकनंतर प्रथमच एकत्र खेळणाऱ्या पेस व भूपतीला वँग यू व झू बँग या जोडीने जोरदार लढत दिली. पहिला सेट तर भारतीय जोडीच्या अनुभवाची कसोटी घेणारा ठरला. टायबेकरवर गेलेल्या या सेटमध्ये पेस व भूपतीने तीन सेट पाँईट गमावले. या स्पधेर्च्या इतिहासात प्रथमच पेस व भूपती यांना एवढ्या मोठ्या टायबेकरवर लढावे लागले. यापूवीर् 1993 मध्ये रमेश कृष्णन व लिअँडर पेस यांना मार्क रॉसे व जेकब लॅसेविरुद्ध दोन हात करताना 12-10 अशी टायबेकरवर लढत द्यावी लागली होती.

एकेरीत मात्र वर्चस्व गाजवले ते भारतीय खेळाडूंनी. शुक्रवारी हर्ष मांकडने सलामीच्या लढतीत सफाईदार विजय मिळवल्यानंतर विजय अमृतराजचा सुपुत्र प्रकाश अमृतराजने एकेरीच्या दुसऱ्या लढतीतही सहजरित्या विजय संपादन केला.

अमृतराज या स्पधेर्तील हा पहिलाच विजय. यापूवीर्च्या चारही लढतीत त्यांना हार सहन करावी लागली होती. हॉलंड व जपानविरुद्धच्या लढतीत त्याने प्रत्येकी दोन सामने गमावले होते. पावसामुळे शुक्रवारी प्रकाशला सामना अर्धवट सोडावा लागला होता. वँग यूवर 6-3, 2-3 अशी आघाडी घेणाऱ्या प्रकाशने सरळ तीन सेटमध्ये विजय मिळवताना सव्हिर्स व व्हॉलीजचा सहजसुंदर खेळ करताना उपस्थित प्रेक्षकांना खुष करून टाकले.

 
</text>
</doc>
