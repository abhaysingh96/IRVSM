<doc>
<docno>1042300.cms.txt</docno>
<text>
 
खास बात
आयडॉल थ्रु एसएमएम
[ Sunday, March 06, 2005  02:29:42 am]


' अभिजित सावंत की अमित साना ' या लढाईचा निकाल लागला आहे. परंतु गेले काही दिवस वय वषेर् सात ते सत्तर सगळेच ' इंडियन आयडॉल ' कोण बनणार या चचेर्त गुंतले होते. दोघांच्याही लक्षावधी चाहत्यांनी दणादण एसएमएस पाठवले. त्यांना वाटत होतं, विजेता आपणच ठरवणार! असं असेल, तर अशा स्पर्धांमध्ये परीक्षकांची गरजच काय ? अशा पद्धतीने कुठल्याही क्षेत्रातली गुणवत्ता ठरवावी का आणि अशा स्पर्धांच्या निमित्ताने होणारी पारितोषिकांची खैरात योग्य आहे का ? तरुण कलाकार शोधण्याचा हा मार्ग बरोबर आहे, की यामागे केवळ ' कॉपोर्रेट प्रचारतंत्र ' च आहे ? या विषयावर मते पाठविण्याचे आवाहन आम्ही केले होते. त्याला प्रचंडच प्रतिसाद मिळाला. त्यातून पत्रांची निवड करणं ही कसोटी होती. बहुसंख्य वाचकांनी निवडीच्या पद्धतीबाबत तीव्र नापसंती व्यक्त केलीच ; परंतु परीक्षक योग्य नव्हते, त्यांनी पक्षपाती भूमिका घेतली, भाषिक वादाला खतपाणी मिळाले, असेसुद्धा त्यांनी नमूद केले आहे. यावेळी समाजाच्या सर्व थरांतून पत्रे आली, ही समाधनाची बाब आहे. कलाविषयक सजगता समाजाच्या सर्वच स्तरांत किती आहे, हे यामुळे दिसून आले. समाजमनाच्या कलाविषयक जाणिवांची स्पंदन प्रगट करणाऱ्या पत्रांतील निवडक पत्रं.

प्रेक्षकांचा मामा!

या देशाच्या तरुण पिढीसमोर कितीतरी आव्हाने उभी ठाकली असताना या कार्यक्रमाने साऱ्या देशाचे वातावरण ढवळून निघाले. ' इंडियन आयडॉल ' मध्ये देशभरातून सुमारे 15 हजार स्पर्धकांनी आपले नशीब आजमावले. या हौशी गायकांत रस्त्यावर हातगाडी फिरवून केळी विकणाऱ्यांपासून ते सधन कुटुंबातील तरुण मुला-मुलींना आपल्यातील सुप्त कलागुणांना सादर करण्यासाठी सोनी चॅनेलसारखे योग्य व्यासपीठ लाभले. त्यामुळे प्रेक्षकांनी या कार्यक्रमाला उचलून धरले. मात्र यापूवीर् ' सारेगामा ' सारख्या लोकप्रिय संगीताच्या कार्यक्रमात उच्च दर्जाच्या परीक्षकांकडून स्पर्धकांची निवड होत आली. ' इंडियन आयडॉल '- मध्येच परीक्षकांच्या मताला दुय्यम स्थान देऊन तमाम जनतेच्या पसंतीला का प्राधान्य देण्यात आलं ? या कार्यक्रमाच्या भावनिक आव्हानाला बळी पडून आतापर्यंत एकूण तीन ते साडेतीन कोटीच्या आसपास एसएमएस पाठविले गेले आहेत. त्यामुळे या सर्व प्रकारात फायदा कार्यक्रमाचा आणि मोबाइल कंपन्याचा झाला असला तरी तमाम प्रेक्षकवर्गाला ' मामा ' बनविण्यात आले आहे.

अदिती राणे, डोंबिवली.

लोकशाहीचे सांस्कृतिक विडंबन

पक्षश्रेष्ठींनी लादलेला उमेदवार, गुंड-मवाल्यांनी घेतलेली मतदानाची हमी आणि त्यातल्या त्यात ' दगडापेक्षा वीट मऊ ' उमेदवार आपल्याचमुळे निवडून येणार अशी मूठभर मतदारांची भ्रामक कल्पना, ही लोकशाहीची विटंबना तंतोतंत ' इंडियन आयडॉल ' या कार्यक्रमाच्या माध्यमातून साकार झालेली दिसते. भ्रामक एसएमएस मतदान, डोळे दिपविणारी पैशांची उधळपट्टी आणि कॉपोर्रेट प्रचारतंत्राचा वापर करून शेवटी त्या ' लायकीची ' प्रतिभा निवडल्या न गेल्याची, निवडप्रक्रियेत कुठेही सहभागी न झालेल्यांना वाटणारी बेगडी बोच, हे लोकशाहीच्या विटंबनेचे राजकारणातून सांस्कृतिक क्षेत्रात झालेले संक्रमण होय!

प्रा. प्रवीण देशमुख, मुंबई.

यात चूक काय ?

आयडॉलसाठी एसएमएस करा म्हणून दर्शकांना सांगितले ; कारण भारतातील सर्वांच्या पसंतीचा आयडॉल असला पाहिजे. स्वत:च जर निर्णय घेतला तर कुछ गोलमाल है म्हणून ठपका बसला असता. आधीच्या पुरस्कार स्पधेर्ला हा ठपका बसला आहे. मागच्यास ठेच पुढला शहाणा हा बाणा सोनीने वापरला. यात काय चूक आहे ?

शुभांगी वाघ, मुंबई.

कृत्रिम लाट

शेअरबाजारातील खोट्या उसळीप्रमाणेच हीदेखील कृत्रिमपणे उसळवलेली लाट आहे, हे लाटेवर धडपडणाऱ्यांच्या, सर्वसामान्य प्रेक्षकांच्या लक्षातच येत नाही. ते लक्षात येऊ नये असाच सारा दीपविणारा मामला आहे. अस्सल सोन्याला कस लावण्याइतका धीर कुणाजवळ नाही हे जितके खरे, तितकेच अशी अग्निपरीक्षा देण्याइतके बळ आजच्या तरुण कलाकारांजवळ आहे का, हा खरा प्रश्ान् आहे!

प्रतिभा खरे-कुलकणीर्, मालेगाव कॅम्प.

भंपक कार्यक्रम

अभिजीत आणि अमित यांच्या व्यतिरिक्त भारतात असे अनेक उत्कृष्ट कलाकार तळागाळात आहेत. त्यांना संधी मिळालेली नाही. याचे कारण स्पधेर्चे चुकीचे निकष असेच आहे. पूर्णत: जनतेला निवडीचे अधिकार दिल्याने प्रचंड गोंधळ निर्माण झाला आहे. इंडियन आयडॉल म्हणजे काही राजकीय निवडणूक नाही की बहुमताने निवडून द्यावयाचे. यामुळे पात्र कलाकार चुकीच्या निकालांमुळे वंचित राहतात. सोनी टीव्हीने फक्त आपल्या चॅनलची लोकप्रियता वाढवण्यासाठी असा भंपक कार्यक्रम केला आहे.

मोहन बापट, मुंबई.

प्रसारमाध्यमांनी उठवलेलं रान

उत्तम गायक निवडायचा असेल तर, पन्नास कलाकारांकडून कवायत करून घेणारी, वहिदा, वैजयंतीमाला यांना विसरून गेलेली, फराह खान ही नृत्यदिग्दशिर्का परीक्षक मंडळात काय करीत आहे ? ज्यांनी सैगलपासून, लता-आशांपासून आजपर्यंतच्या अनेक गायकांना स्वगीर्य संगीत दिले ते नौशाद, ओ. पी. नय्यर, हृदयनाथ मंगेशकर असे परीक्षक नव्हते काय ? प्रसारमाध्यमांनी ही ' इंडियन आयडॉल ' ची त्सुनामी उठवली आणि या बिनडोक, विचारशून्य लाटांवर सातपासून सत्तरीपर्यंतच्या वयाचे भारतीय वाहून गेले, हे भारताचे दुदैर्व! पण त्यात तरी काहीतरी नावीन्य शोधायचं होतं! अमेरिकेने वापरून फेकलेलं लक्तर नेसून करोडो रुपये उधळून आपल्या कल्पकतेचं दारिद्य उघडं का केलेत ?

विजया फाटक, मुंबई.

लोकशाहीची थट्टा

कुठलीही स्पर्धा किंवा स्पर्धक निवड करण्याचा जो पर्याय ' इंडियन आयडॉल ' या स्पधेर्ने निवडला आहे तो म्हणजे भारतीय लोकशाहीला व लोकशाहीतील मतदानपद्धतीला बदलवण्याची सुरुवात म्हणता येईल. कारण लोकशाहीत एकाला एकच मत देण्याचा अधिकार दिला आहे. तो ' इंडियन ' म्हणवणाऱ्या ' आयडॉल ' ने एकाने कितीही मते द्यावीत असे जाहीर करून ' मतदान ' या पवित्र दानाची थट्टा केली आहे.

महेश मालवणकर, उल्हासनगर.

ही तर उधळपट्टी

जसा निवडणुकीच्या बाबतीत प्रचार होतो, तसाच प्रचार याबाबतीत होत आहे. त्यामुळे गुणवंत कलाकाराला निवडून देण्यापेक्षा जो एस. एम. एस.वर सर्वात जास्त खर्च करू शकतो व ज्याचा जनसंपर्क जास्त आहे, तीच व्यक्ती इंडियन आयडॉल होऊ शकते. त्यामुळे हे खरे मतप्रदर्शन असू शकत नाही. गुणवंत गायक कलाकार निवडण्याचा हा मार्ग योग्य नव्हे. भारतासारख्या प्रगतिशील असणाऱ्या देशात अशा कार्यक्रमामुळे पैशांची उगाचच उधळपट्टी झाल्यासारखी वाटते. त्या पैशात एखादा लघुऊद्योग सुरू होऊन काही लोकांना रोजगार मिळू शकतो.

शुभदा जाधव, मुंबई.

अज्ञानींवर जबाबदारी

भारतीय जनता नुसतीच ' भावुक ' नाहीये. ती काही प्रमाणात अज्ञानीही आहे. आपल्या साऱ्या देशाची धुरा सांभाळणारे नेते निवडताना तिचा गोंधळ उडतोय, तर गाण्यासारख्या कलेबाबत तर विचारायलाच नको. त्यातून सध्याच्या काळात ' रिमिक्सचा ' गोंधळ चालू असताना तर जाणत्या लोकांनाही मतप्रदर्शन करणं मुश्किल होतंय. राहता राहिली गोष्ट बक्षिसांची. ते तर आता आपल्याकडे पेवच फुटलंय.

शुभदा रामसिंग, भाईंदर.

हा तर माकेर्टिंगचा नियम

एखादी गायनस्पर्धा किंवा गायनाचा कार्यक्रम तीस लाख लोक एका ठिकाणी एकत्र येऊन पाहत आहेत आणि कलाकारांना दाद देत आहेत, ही अशक्य कोटीतील घटना आहे. पण इंडियन आयडॉलने एका वेगळ्या तऱ्हेने आजच्या प्रगत तंत्रज्ञानामुळे हे शक्य करून दाखवले आहे. इंडियन आयडॉलच्या प्रेक्षकांचा हा कौल आणि एखाद्या प्रतिष्ठित शास्त्रीय गायनाच्या मैफिलीत गायकाला मिळालेली दाद यांचे मोल समान आहे. सध्याचे युग माकेर्टिंगचे आहे आणि इंडियन आयडॉल हे एका चॅनेलचे प्रॉडक्ट आहे. उत्पादकाने आपले प्रॉडक्ट जास्तीतजास्त लोकांपर्यंत पोचवणे हा माकेर्टिंगचा नियमच आहे.

श्ाीकांत मिठबावकर, डोंेबिवली.

पक्षपाती परीक्षक

ज्या पद्धतीने फायनल राऊंडला परीक्षकांनी अमित सानाची अपेक्षेपेक्षा वाहवा केली, त्यामुळे अभिजीत सावंतच्या मतांवर परिणाम होण्याची शक्यता नाकारता येत नाही. परीक्षक बोलवायचेच असतील तर फराह खान ( जिला गाण्यातील काय कळतं, हेच कळत नाही) अनू मलिक (जो दुसऱ्याचं संगीत चोरून स्वत:चं संगीत बनवतो), सोनू निगम (ज्याला कदाचित मराठी माणूस वर येण्याची भीती वाटत असेल) अशा पक्षपाती परीक्षकांपेक्षा नौशाद, उत्तमसिंग, सुरेश वाडकर, जतिन-ललीत यांसारख्या परीक्षकांना बोलविणे वावगे ठरले नसते. ' आयडॉल थ्रू एसएमएस ' ही संकल्पना नक्कीच ' कॉपोर्रेट प्रचारतंत्र ' चं स्वरूप आहे. प्रत्येक एसएमएसचे मूल्य 3 रु. आहे. त्यातील किमान 1 रु. तरी मोबाइल कंपन्यांकडून सोनी टिव्हीला मिळत असेल आणि पूर्ण ' इंडियन आयडॉल ' च्या प्रवासात एक कोटीपेक्षा जास्त एसएमएस नक्कीच झाले असतील. सोनीवाल्यांचे कॉन्ट्रॅक्टसाठीचे एक कोटी रु. कदाचित ( प्रेक्षकांकडून) जमा झालेही असतील.

राजन खामकर, मुंबई.

वादग्रस्त प्रक्रिया

हे पत्र प्रसिद्ध होईल तोपर्यंत एस. एम. एस. द्वारा निर्णय लागला असेल परंतु ही निकषाची प्रक्रियाच जबरदस्त वादग्रस्त आहे असे अनेकांचे ठाम मत आहे. याच प्रक्रियेचा बळी ठरला राहूल वैद्य जो या दोघांच्या तोडीस तोड होता. अशा वेळी अंतिम निवड करताना संगीतक्षेत्रातील दिग्गज मान्यवरांना पाचारण करून वेगवेगळे क्रश्ाह्वठ्ठस्त्रह्य घेऊन त्यांची परीक्षा घेणे आवश्यक होते, अपेक्षित होते. एक कोटीच्या बक्षिसासाठी शंभर नंबरी सोन्याचा कस लागणे जरूर होते. पण तसे समाधान प्रेक्षकांना तरी लाभत नाही.

संध्या शिरवाडकर, नासिक.

वेडं बनवण्याचं तंत्र

कोट्यवधी भारतीयांना भलत्याच कामाला लावून, त्यांना खरं तर आळशी आणि मूर्ख बनवण्याचं तंत्र या ' कॉपोर्रेट ' वाल्यांनी अवलंबलंय. ' एसएमएस ' द्वारे मोबाइल्स कंपन्यांचीच भर होणार आहे. आपण उधळलेला पैसा कुणाच्या खिशात जाणार आहे ? आणि आपल्याला केंदबिंदू मानून, चटपटीत सादरीकरणातून आणि ग्लॅमरमधून असे कोणते मोठे ' ऑयडॉल ' सापडणार आहेत ज्यामुळे आपल्या देशाच्या कलेच्या परंपरेत मोठी भर पडणारेय ? हा विचार सर्वसामान्य माणूस आज करताना का दिसत नाही ?

संदीप राऊत, वसई.

विकृत स्वरूप

1) सोनी चॅनल सर्व शक्तिमान असून सारे स्पर्धक फक्त बाहुल्या आहेत , 2) नियम वगैरे काही नसून, परीक्षक पक्षपात करतात , 3) गुणी कलावंतावर अन्याय होतो. मराठी विरुद्ध परप्रांतीय असे विकृत स्वरूप या स्पधेर्ला येऊ पाहत आहे. 4) अभिजीत सावंतमध्ये सूर, ताल व भावना यांचा सुरेख संगम असून तो अमित सानापेक्षा नक्कीच उजवा आहे. 5) एकापेक्षा अनेक मते देणे हे चुकीचे आहे व परीक्षक नि:पक्षपाती व चांगल्या दर्जाचे हवेत , 6) सोनी चॅनलने मत दर्शविण्याकरिता नऊ दिवस दिल्याने मराठी माणूस आयडॉल बनू नये अशी सुप्त इच्छा कार्यरत आहे हे सर्वांनी ओळखावे , 7) ज्या दिवशी अंतिम फेरीचा कार्यक्रम प्रसारित झाला, त्या दिवशी रात्री एक वाजेपर्यंत अभिजीत सावंत याला 70 टक्के मतांची विजयी आघाडी प्राप्त झाली होती. मात्र सोनी वाहिनीने ही आकडेवारी जाहीर करावयास नको होती. कारण त्यामुळे सानाबद्दल सहानुभूती असणाऱ्या प्रेक्षकांना बॅकलॉग भरून काढण्याची संधीच एक प्रकारे सोनी वाहिनीने उपलब्ध करून दिली आहे. ही बाब निकोप स्पधेर्च्या दृष्टीने अत्यंत आक्षेपार्ह आहे.

उदय पाटील, जयंत सावंत, नरेश सामंत, वैभवी मोरे, राजेंद साळवी, चंदशेखर उबाळे, आनंद काकडे, मुंबई.

मक्तेदारीला शह

प्रश्ान् कॉपोर्रट प्रचारतंत्राचा नाही. अवघ्या चार महिन्यांच्या कालावधीत इंडियन आयडॉलमध्ये ' गरीब-श्ाीमंत ही सामाजिक दरीच नष्ट झाली. या कार्यक्रमात समाजातील वेगवेगळ्या स्तरांवरचे स्पर्धक सहभागी झाले होते. म्हणूनच प्रत्येक भारतीय प्रेक्षक कार्यक्रमात समरसून गेला. या स्पर्धकांमध्ये कोठेतरी स्वत:ला शोधत होता. केवळ सोनी नेटवर्कमुळेच हे सारे शक्य आहे. सामाजिक परिवर्तनाचे मूतिर्मंत उदाहरण म्हणजे इंडियन आयडॉल. अर्थात सोनीचा त्यात कोट्यवधी रुपयांचा फायदा होत असला तरी सोनीने या गायकांना अतिशय चांगल्या प्रकारे ' पेश ' केले आहे. आतापर्यंतची पिढीजात मक्तेदारी अशा कार्यक्रमामुळे बंदच होईल. इंडियन आयडॉलसारखे कार्यक्रम कधीही स्वागतार्हच असतील. भले कितीही एसएमएस असोत.

अनुराधा परब, मुंबई.

निकोपपणा संपला

' अभिजीत सावंत की अमित साना ' ही स्पर्धा आता निकोप राहिली नाही. ' पब्लिक पोल ' किंवा लोकमत घेणे काही अंशी बरोबर असले तरी सर्वस्वी 100 टक्के निर्णय त्यावर अवलंबून ठेवणे हे अन्यायी वाटते. कारण कोणी किती फोन करावेत यावर मर्यादा नाही. कोणत्याही क्षेत्रांत खरी गुणवत्ता ठरवायची असेल तर त्या क्षेत्रांतील तज्ज्ञ व अनुभवी परीक्षक असणे आवश्यक असते. लोकांचे मत जरुरीचे असेल तर स्पधेर्च्या वेळेलाच लोकांमधील काही प्रतिनिधी निवडून त्यांनाही परीक्षक म्हणून घेणे आवश्यक आहे. अर्थात अशा लोकप्रतिनिधींना थोडे तरी संगीताचे ज्ञान हवे. आहे ' अभिजीत की अमित ' या स्पधेर्ला आता थोडेसे राजकीय व भाषिक स्वरूप आलेले आहे. परिणामी खरा न्याय मिळणे आता कठीण झाले आहे.

संध्या गोडबोले, पुणे.

मजा नाही सजा!

' अगर आपको इस कलाकार का गाना अच्छा लगा हो, तो उठाइये मोबाईल और एसएमएस करे 2525 पर ' हे वाक्य आताशी पाठ झाले आहे. या कार्यक्रमाद्वारे स्पर्धकांचा ' निकाल ' लावण्याची एक वेगळी पद्धत रूढ झाली. सुरुवातीच्या काही फेऱ्यांपर्यंत हे ठीक वाटले. स्पर्धक जसेजसे कमी होऊ लागले तसतशी ही पद्धत थोडी भीतीदायक वाटू लागली. उदाहरणच द्यायचे झाले तर शेवटचे दहा स्पर्धक उरल्यापासून पंचांचाच निर्णय ग्राह्य धरायला हवा होता, म्हणजे प्रत्येक फेरीतील निवड संगीतातील जाणकारांकडूनच झाली असती. आता परिस्थिती अशी आहे की पंच स्पर्धकांसाठी केवळ शुभ चिंतू शकतात. एसएमएस करणारे खरे थर्ड अंपायर असतील. काही नवीन करण्यात मजा नक्कीच असते, पण अती झाले की त्याचीच सजापण होऊ शकते!

सुनील खासगीवाले, मुंबई.

अनिष्ट पायंडा

दि. 18 फेब्रुवारीचा ' इंडियन आयडॉल ' पाहिला अन राहूल वैद्य त्यात बाद झाला. हळहळ वाटली. तो बाद का ? तर म्हणे त्याला तिघांमध्ये स्रूस् कमी आलेत. तिघंही उत्कृष्ट गायले. तिघांचीही मेहनत, गायकी ढंग अगदी वाखाणण्यासारखाच होता. शेवटी स्पर्धा म्हटली की जीत-हार ही कोणाची असणारच. हे जरी सत्य असले तरीही त्याक्षणी प्रकर्षाने जाणवले की, ही स्रूस्ची पद्धत (या निवडीसाठी) तितकीशी बरोबर नाही. अन् ' कितने भी स्रूस् भेज सकते हो ' म्हणजे काय ? प्रेक्षकांच्या मतांची अजमावणी की केवळ नंबर गेम ? परीक्षकांच्या मतांपेक्षा प्रेक्षकांच्या मताला जास्त महत्त्व द्यायचे असेल, तर एकूण कार्यक्रमाचाच पुन्हा विचार होणे गरजेचे वाटते ; कारण प्रेक्षकांचे मत हे इतर बऱ्याच गोष्टींवर अवलंबून असण्याची शक्यता असते. यामुळे चांगल्या कलाकाराला डावलले जाण्याचीच शक्यता अधिक वाटते. स्रूस्ची चुकीची पद्धत अवलंबिल्यामुळे चांगल्या कलाकारांचे किती नुकसान होते हे या कार्यक्रमावरून स्पष्ट झाले आहे. एक मात्र जाणवते की काहीतरी नवीन करण्याच्या, भरात एक अयोग्य पायंडा ही मंडळी पाडत आहेत.

माधुरी गोखले, नाशिक.

पैसा कोणाचा ?

कोणीही, कितीही वेळा एसएमएस करू शकत असल्यामुळे होणारा निर्णय अंतिम, योग्य, विचारपूर्वक, जातीपातीच्या राजकारणाविरहित असेलच असे नाही. अशा प्रकारे कुठल्याही क्षेत्रातील गुणवत्ता ठरविल्यास आवश्यक निकष मागे पडतील. अशा स्पर्धांच्या निमित्ताने बक्षिसांची खैरात करून तरुण कलाकार शोधण्याचा हा मार्ग बरोबर नाही. शेवटी पैसा हा जनतेच्याच खिशातून जाणार. जे वय शिकण्याचे, सरावाचे आहे, त्या वयात खूपच मोठी बक्षिसे मिळाल्याने कलाकाराचे पाय जमिनीवर राहणे कठीणच. छोट्या वयात एवढे घबाड मिळाले तर पुढील आयुष्यात मिळवायचे काय राहिले ? त्यामुळे नैराश्य, आळशीपणा, चंगळवाद, अहंकार येऊ शकतो. मिळालेली बक्षिसे जगजाहीर असल्याने कलाकाराला सुरक्षिततेसाठी संरक्षणाची गरज भासू शकते व त्यामुळे सामान्यवर्गातून आलेल्या कलावंतांचे पूवीर्चे मोकळे, स्वच्छंदी आयुष्य संपुष्टात येऊ शकते. जे त्यांच्या व कुटुंबाच्या दृष्टीने चांगले नाही.

वैशाली जोशी, मुंबई.

आरसा आवश्यकच

गदिमांचे एक सुप्रसिद्ध भावगीत आहे.

एका तळ्यात होती...

पाण्यात पाहताना चोरुनिया क्षणैक,

त्याचेच त्या कळाले तो राजहंस एक

पण सध्याच्या तीव्र स्पर्धात्मक युगात स्वत:मधील ' राजहंस ' ओळखण्यासाठी ' मिडियारूपी आरसा ' आवश्यक झाला आो. अन्यथा युवकांमधील कलागुणांचे ' प्रतिबिंब ' दिसणार कसे ? सोनी वाहिनीने अंतिम निवड प्रेक्षकांवर सोपविली. फोन कंपन्यांचे उखळ पांढरे झाले, हे खरे. पण सिगरेट, गुटखा अशा विषांवर युवकांनी दररोज पाच-दहा रुपये उडवण्यापेक्षा आपल्यातीलच एखाद्या गुणी कलाकाराला स्टार बनवण्यासाठी पैसे खर्च केले तर त्यात काय वाईट ? कोणतीही लायकी, अनुभव नसतानाही नेतेमंडळींच्या मुलांना मतदार थेट आमदार, खासदार बनवतात ना ? मग इथे कोणाही गॉडफादरचा वरदहस्त नसलेल्या ' संगीतप्रेमी ' तरुणांना यशोखिरावर बसवले तर त्यात चूक काय ? मात्र एका मोबाइल फोनवरून कमाल 10 मतांचीच मर्यादा ठेवल्यास निकालांची विश्वासार्हता वाढेल.

मंदार मोडक, विरार.

लज्जास्पद

1) जनतेकडून मते मागववायची होती तर निरर्थक परीक्षकांची गरज काय ? फार तर कार्यक्रमासाठी दोन सूत्रसंचालक पुरेसे होते , 2) गायन ही कला आहे. कलेची गुणवत्ता अशा पद्धतीने ठरविणे हा अत्यंत लाजिरवाणा प्रकार आहे. कलेची विटंबनाच आहे असे वाटते. कारण ज्यांना संगीताचे काहीही कळत नाही अशी व्यक्ती केवळ भावनेपोटी मते देतात , 3) कलाकारांना आमिष दाखवून गदीर् जमा करणारे हे चॅनेलवाले स्वत:ची प्रसिद्धी करून फायदा मिळवीत आहेत , 4) कलाकार शोधण्यापेक्षा चॅनेल प्रायोजक शोधत असतात असे म्हणावेसे वाटते. 5) सर्व गोष्टी लक्षात घेता ही एक केवळ फायद्यासाठी तयार केलेली प्रचार यंत्रणा आहे, असे म्हणावे लागेल.

सोनल ढापरे, ठाणे.

संगीताचे राजकारण नको

संगीत ही परमेश्वराची साधना, आराधना आहे. एक तपस्या आहे. संगीत संगीतच राहू देत. त्याचे मतांचे राजकारण करू नका. एकदा आपण परीक्षक आमंत्रित केल्यानंतर हा प्रश्ान् विचारला जाणे हेच मुळात गैर वाटते. गेल्या 10/15 दिवसांत ज्या चर्चा होत आहेत, त्यामुळे या तरुण कलाकारांचे लक्ष रियाजावर न राहता जास्तीत जास्त एसएमएस करण्यावर राहील. यापुढे तरी हा एसएमएस विषय संगीतात आणू नये. परीक्षकसुद्धा बुजुर्ग असावेत.

रजनी माने, मुंबई.

क्षणिक यश

जागतिक व्यापारीकरण झपाट्याने होत असताना आधुनिक प्रचार व प्रसारमाध्यमांत आपले संगीत ओढले गेल्यासारखे वाटते. त्यामुळे प्रेक्षकसुद्धा भावनेच्या भरात क्षणिक मोहाने आपले मत देतात. अर्थात यात वावगे काहीच नाही. आज अशा प्रकारे प्रसिद्धीच्या झोतात येणारे कलाकार अंतर्मुख होऊन भविष्यातील वाटचाल कशी करतील, अशी शंका माझ्यासारख्या गायकाच्या मनात येते. यातून नेत्रदीपक गानसेवा यशस्वीपणे पुढे नेणारे तरुण गायक-गायिका होतील का ? तशी साधना करणारे तरुण गायक-गायिका शोधण्याची प्रक्रिया भविष्यात इतर वाहिन्यांनी विचारपूर्वक कार्यान्वित केल्यास मात्र आपले अभिजात भारतीय संगीत नित्य सूर्याच्या तेजाने जगाला उजाळा देत राहील.

पं. अरविंद वाकणकर, मुंबई.

बंद करा या स्पर्धा

फराह खान, अनु मलिक आणि अर्थातच सोनू निगम यांच्या प्रत्येक स्पर्धकाच्या गीताबद्दल ऐकलेल्या दोन आठवड्यांपूवीर्च्या कॉमेंट्स आम्हांस नेहमीच न्यायी वाटल्या. मात्र गेले दोन आठवडे त्या प्रत्येकाने ' फील गुड ' चाच नव्हे तर ' फील बेस्ट ' चाच कित्ता गिरवला. फराह खान तर एका स्पर्धकाचं गाणं झाल्यावर त्याचा सन्मान करण्यासाठी उभ्या राहिल्या. परीक्षक नेहमीच नि:पक्षपातीच असावेत तसेच ' अँकर्स ' ही मुळीच पक्षपाती नसावेत. पण खेद वाटतो की, परवा एका जाहीर कार्यक्रमात अमन वर्मा यांनी म्हटलं ' जिस पाठशाला (स्कूल) का अभिजीत सावंत छात्र है उस स्कूलका अमित साना प्रिन्सिपल है! '- हे असे अँकर्स '! मग आम्ही क्रिकेट मॅचप्रमाणे किंवा निवडणुकीप्रमाणे का समजू नये की या ' सोनी ' चॅनेलवरही फिक्सिंग ,' ' मॅनेजिंग ' चालू असावं काय ? या अँकर्सनी ' बिग बी ' चा ' कौन बनेगा करोडपती ' मधील आदर्श आपल्यासमोर ठेवला असता तर! जनतेची लूटमार, फसवणूक, विश्वासघात, पक्षपात आणि भ्रष्टाचारही असलेल्या या ' हवे ' तील (न्द्बह्म) स्पर्धा बंद करा. बंद करा!! कॉपोर्रेट जगतातील ही जीवघेणी स्पर्धा भरोसा, विश्वास, श्ाद्धा, माणुसकी, न्यायअन्याय, सदाचरण, सद्सद्विवेकबुद्धी, संयम अन् भारतीय संस्कृतीच्या आदर्शांना काळिमा लावणारी आहे हे खरे.

भावना भार्गवे, नाशिक.

पुरे झाला हा खेळ

जनतेला प्रचारमाध्यम बनवून आपल्या वाहिनीवरील प्रक्षेपण पहावयास लावणे व आपलीच वाहिनी श्ाेष्ठ हे दाखविणे हे कितपत योग्य ? आणि त्यासाठी वेठीला धरलंय ते होतकरू गायक आणि जनता यांना. नवीन उगवणाऱ्या या तारकांना जनता मताधिक्याचे ग्रहण लावून अदृश्य करून टाकतेय. त्यांच्या गुणाची कदर त्यांच्याच कलेशी निगडित गुरूंकडे व्हायला हवी. ' गुरुविण कोण दाखवील वाट ' ही एकच ओळ सर्व काही सांगून जाते. तेव्हा प्रसारमाध्यमांनी आता हे कृपया थांबवावे.

संध्या कुलकणीर्, नालासोपारा.

ही तर अत्यंत क्रूर थट्टा!

जोशजल्लोषात व दणक्यात सुरू असलेला कार्यक्रम म्हणून सध्या वारंवार ' इंडियन आयडॉल ' चे मथळे वाचायला मिळताहेत. काही वर्षांपूवीर् अशाच प्रकारे ' सारेगम ' आणि ' मेरी आवाज सुनो ' या कार्यक्रमांबाबत आणि त्यात विजेते ठरलेल्यांबाबत रकानेच्या रकाने भरून येत होते. ' त्या ' कार्यक्रमांमध्ये विजेते ठरलेल्यांनाही कोणत्या ना कोणत्या तरी कंपन्यांनी करार दिले होते. पण त्या गायक-गायिकांचे आणि त्यांच्याशी केलेल्या करारांचे पुढे काय झाले, याची दखल त्या-त्या कार्यक्रमांच्या संचालकांनाही घ्यावीशी वाटली नाही, की कुणा वर्तमानपत्रांनाही घ्यावीशी वाटली नाही. जनतासुद्धा काही काळाने त्या विजेत्यांना विसरून गेली. माझे पती ' प्रसन्न म्हैसाळकर ' हे 1998 साली ' स्टार प्लस ' वाहिनीवर धडाक्यात सुरू असलेल्या ' मेरी आवाज सुनो ' या कार्यक्रमात मेगा फायनल विजेते ठरले. या कार्यक्रमात पं. जसराज, पं. हरिप्रसाद चौरसिया, पं. शिवकुमार शर्मा, बेगम परवीन सुलताना, सुरेश वाडकर यांच्यासारखे दिग्गज परीक्षक म्हणून काम पाहत होते आणि या सर्व विद्वानांनीच ' प्रसन्न म्हैसाळकर ' यांना सवोर्त्तम गायक ठरवून बहुमान दिला. खुद्द लतादीदींच्या हस्ते पुरस्कार, एक लाखाचा धनादेश आणि ' एच. एम. व्ही. ' व ' यश राज फिल्मस् ' या कंपन्यांचे करार यात दिले गेले. पण 1998 पासून ते आजपर्यंत या करारांनुसार ' प्रसन्न ' यांना पार्श्वगायनाची संधीच दिली गेली नाही. याबाबत कंपन्यांशी संपर्क साधला असता ' हाँ, हमारे ध्यानमें है। आप फोन करते रहिये। ' किंवा ' अभी आपके लायक कुछ काम नही है। ' अशा प्रकारची उडवा उडवीची उत्तरे दिली गेली. हे असंच करायचं होतं तर मोठमोठ्या कंपन्यांचे करार देऊन होतकरू गायकांना मधाचं बोट दाखवण्याचा खेळ का खेळला गेला ? 1998 ते 2005 या कालावधीत प्रसन्नसारख्या उमद्या गायकाच्या लायकीचे काम फिल्म क्षेत्रात उपलब्ध नाही, ही गोष्ट मी खरोखरच पटवून घ्यावी का ? सहा-सात वषेर् बड्या म्युझिक कंपन्यांचे करार घरात ' पडले असताना ' प्रसन्नसारख्या गायकाने आणखी किती काळ अंधारात खितपत पडायचं ?

योगिता प्रसन्न म्हैसाळकर, मुंबई.

याशिवाय या वाचकांची पत्रेसुद्धा उल्लेखनीय होती-

उमा चांदवडकर मोहोने- कल्याण, सीमा समर्थ मुंबई, मारुती सावंत मुंबई, माधव करडीले व निर्मला करडीले, सुभाष कुलकणीर् नवी मुंबई, डॉ. अरविंद भालेराव कल्याण, अरुण बधान डोंबिवली, आशिष घरत, संदीप गावडे मुंबई, अॅड. सुरेश पटवर्धन कल्याण, नूतन देसाई मुंबई, अभिजित मुरांजन ठाणे, शीला वीरा मुंबई, रोहन जुवेकर, अभिजित परब मुंबई, अनंत दाभोळकर मुंबई, मधुकर कुबल मुंबई, सुलभा गडकरी मुंबई, सुलभा पुरंदरे मुंबई, रमेश कुलकणीर् नेरळ, सुधीर भातखंडे मुंबई, विद्याधर पोखरकर ठाणे, विजय चांदिवडे मुंबई, विजय पांगम मुंबई, नरेश करंजे ठाणे, श्रीकृष्ण प्रभू पुणे, चंदकांत वाकडे पुणे, वासंती व्यवहारे बदलापूर, अरुण पं. नाईक ठाणे, शुभांगी जाईल कल्याण, चंदकांत साळवे मुंबई, अनुजा केळकर पुणे, प्रकाश शिरवाडकर नाशिक, श्रीकृष्ण हळदणकर मुंबई, चंदकांत गवंडळकर मुंबई, प्रिया पाडवी नवीन पनवेल, सुजाता हिंगमिरे नवीन पनवेल, निता राजे-नेहा राजे ठाणे, एम. डी. पै मुंबई, संचिता काळे मुंबई, श्रद्धा वाकणकर मुंबई, जयंत रानडे पुणे, तेजस्विनी चव्हाण मुंबई, डॉ. उमेश तेंडुलकर मुंबई, मल्हार वरळीकर मुंबई, हेमंत बेटावदकर जळगाव, अॅड. व्ही. पी. शिंदे पुणे, माया भाटकर मुंबई, विजय चोगले डोंबिवली, अनिल रेगे मुंबई, नीता आजगावकर मुंबई, सुनिल घाटे डोंबिवली, माधवी लवाटे मुंबई, विजया पवार पुणे, स्वप्ना राणे मुंबई, डॉ. राजीव भोसेकर हैदराबाद, मानसी म्हात्रे ठाणे, विनायक मोहिले पुणे, गणपत कांबळी मुंबई, स्वाती मुंबई, भाग्यश्री समुद, एस. के. कदम मुंबई, सुशांत परब मुंबई, सुयोग भुवड मुंबई, रवींद मोरे मुंबई, छाया पोळ मुंबई, प्रदीप मोरे मुंबई, शरद वर्तक मुंबई, कल्पना शिंगणापूरकर मुंबई, गीता महाजन रत्नागिरी, विद्याधर सावंत मुंबई, स्नेहा सावंत मुंबई, प्रमोद तांडेल मुंबई, मंदाकिनी परब मुंबई, वि. ह. नाचणे वसई, अरुण डहाळे कल्याण, वसंत राठोड मुंबई, जय दवरे मुंबई, जब्बार पठाण कल्याण, प्रतिभा हंप्रस औरंगाबाद, वही. ए. गोवळकर डोंबिवली, सायबा कांबळे मुंबई, प्रा. मृदुला कातकाडे वाशी-नवी मुंबई, प्रतिक्षा मोरे मुंबई, उपेंद साळवी मुंबई, प्रकाश ठाकुरदेसाई कुळगाव-बदलापूर जे. एम. खानझोडे भिवंडी, अनघा पटवर्धन मुंबई, नीलिमा जोशी मुंबई, दीपक नाडकर दाभोळ-महाड, राजेश सावंत मुंबई, अमेय दिघे मुंबई, प्रणाली आचार्य, विकास पाठारी वाडा, सविता नागवडे मुंबई, जवाहर यळुरकर शहापूर-बेळगाव, मेलविन रिबेलो पापडी-वसई, प्रवीण येळणे मुंबई, नारायण खवणेकर वसई, सुरेश जाधव उल्हासनगर, सुप्रिया पाटील पालघर, रघुवीर पोतदार अंबरनाथ, आनंदराव खराडे मुंबई, संजय ह. राऊत विरार, संजय ठोके मुंबई, विश्वास पाताडे मुंबई, उत्तम उबाळे मुंबई, अस्मिता खानविलकर ठाणे, डॉ. प्रदीप चित्रे ठाणे, जोसेफ दालमेत वसई रोड, सूर्यकांत भोसले मुंबई, सतिश मोरे मुंबई, अशोक दसुरकर डोंबिवली, गीता परब मीरा रोड, शरद कोडेर् ठाणे, संतोष राणे मुंबई, पुष्कर गानू ठाणे, पद्मजा संखे मुंबई, शौनक ज्ञाते ठाणे, संतोष सोनवणे भाईंदर, रणजित परमार कराड, शुभदा जोशी ठाणे, सुरेश लोखंडे मुंबई, सोमनाथ पालयेकर मुंबई, संजय देवगेकर पुणे, अर्जुन भरडकर मुंबई, प्रतिभा सहसबुद्धे मुंबई, गणेश आहिरे मुंबई, गुरुनाथ पेडणेकर मुंबई, चंदकांत घोसाळकर मुंबई, डॉ. दि. शं. सुपे मुंबई, शुभांगी जाईल कल्याण, प्रियांका सागळे मुंबई, अनिल देशमुख कल्याण, गोपिनाथ साळवी मुंबई, अनुजा कोळवणकर मुंबई, दिलीप वरेकर मुंबई, जुई म्हात्रे, वर्षा बापट बीड, समीर पाटणकर मुंबई, पुरुषोत्तम आठलेकर डोंबिवली, डॉ. किशोर खारकर तळोजा- नवी मुंबई, सुधाकर वसईकर कल्याण, श्रीकांत पोलेकर बदलापूर, गंगाधर डावरे मुंबई, स्मिता राऊत वसई, डॉ. मनोहर हरळीकर व शशांक शिरोडकर मुंबई, नरेश साळवी मुंबई, पांडुरंग साळवी कल्याण, ज्योती लोंढे मुंबई, ज्ञानेश्वर शिंदे मुंबई, पुष्पा सराफ डोंबिवली, गणेश चव्हाण कल्याण, सुधीर जोशी जुन्नर, संतोष निकम मुंबई, शुभांगी पासेबंद ठाणे, महादेव गोळवसकर कल्याण, अनघा तांबोळी नवीन पनवेल, सचिन चाळके मुंबई, सारिका मेस्त्री मुंबई, अरुण खटावकर, सुरेंद शेट्ये मुंबई, प्रसन्न पेठे, डॉ. सूर्यकांत तायशेटे कणकवली, जया पवार मुंबई, सुरेखा लिमये ठाणे, राजेश आयरे मुंबई, प्रदीप बागुल धुळे, शरद अग्निहोत्री डोंबिवली, पुनम ढाके मुंबई, निलम शिंदे मुंबई, विद्याधर सावंत मुंबई, विद्या आपटे मुंबई, कन्हैया गाढवे मुंबई, डॉ. सुरेश सराफ संगमनेर, सौरभ भावे मुंबई, तृप्ती साळगावकर, राजेश अग्निहोत्री नाशिक, अंजली नेवगी मुंबई, रुपाली घारे मुंबई, रमण देशमुख डोंबिवली, सतीश कलंत्री मालेगाव, काशीनाथ जोजन ठाणे.

 
</text>
</doc>
