<doc>
<docno>1042470.cms.txt</docno>
<text>
 
अर्थव्यवहार
घराच्या विक्रीतूनफा झाल्यास आयकर भरणे अनिवार्य
[ Sunday, March 06, 2005  05:33:44 pm]


प्रफुल्ल छाजेड

मी एक ज्येष्ठ नागरिक असून , ' वन बाय सिक्स ' मध्ये बसत नाही. मला पेन्शनही मिळत नाही. एक महिन्यापूवीर् मी नवी मुंबईत एक फ्लॅट साडेदहा लाख रु.ना घेतला असून, त्यातील आठ लाख रुपये माझ्या ' एनआरआय ' मुलाकडून घेतले आहेत. बाकीचे मी भरले आहेत. आता सदर फ्लॅट मी विकावयास काढला आहे. फ्लॅट विकल्यानंतर मुलाचे पैसे- 8 लाख रु.- मी परत करीन. मग मला आयकर विवरणपत्र (रिटर्न) भरणे आवश्यक ठरेल का ? असल्यास कोणता फॉर्म ?

अशोक, नवी मुंबई.

आपण दिलेल्या माहितीवरून आपले कुठल्याही स्वरूपाचे उत्पन्न नाही. मात्र आपण घराची खरेदी व विक्री करणार आहात, त्यामध्ये नफा झाल्यास आपणास आयकर व विवरणपत्र भरावे लागेल. आपण '2 डी ' क्रमांकाचे विवरणपत्र भरावे.

मी 1980 ते 1990 दरम्यान काही शेअर्स विकत घेतले आहेत. ते आता विकले आहेत. विकून आलेल्या रकमेवर मला आयकर भरावा लागेल का ?

बी. सुरेश, नाशिक.

आपण शेअर्स खरेदीच्या तारखेनंतर एक वर्षाने त्यांची विक्री केल्यास व त्यात नफा झाल्यास तो दीर्घ मुदतीचा नफा समजण्यात येतो. आयकर कायद्यातील कलम 10 नुसार असा नफा आयकरमुक्त आहे. त्यामुळे आपणास कर भरावा लागणार नाही.

ज्येष्ठ नागरिक योजनेअंतर्गत नोकरीतून निवृत्त झाल्यापासून तीन महिन्यांच्या आत मालकाकडून (एम्लॉयर) मिळालेली रक्कम या योजनेत गुंतविता येते, त्यानंतर नाही, अशी अट आहे. ही अट अजूनही चालू आहे की तीत सूट देण्यात आलेली आहे ?

सदानंद पंडित, बेळगाव.

ज्या व्यक्तीचे वय 55 ते 60 वर्षांदरम्यान असते त्यांना निवृत्तीच्या वेळी मिळणारी रक्कम ज्येष्ठ नागरिक योजनेत गुंतविता येते. मात्र अशी रक्कम एक महिन्याच्या आत मालकाकडून योग्य त्या प्रमाणपत्रासह ज्येष्ठ नागरिक योजनेत गुंतवावी लागेल. संरक्षण खात्यातून निवृत्त होणाऱ्यांना काही विशेष सूट आहे.

 
</text>
</doc>
