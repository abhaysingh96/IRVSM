<doc>
<docno>1042461.cms.txt</docno>
<text>
 
महाराष्ट्र
परिवहन समीतीसाठी भाजप-शिवसेनेत चुरस
[ Sunday, March 06, 2005  05:05:52 pm]


मुंबई टाइम्स टीम

कल्याण : कल्याण-डोंबिवली महापालिका परिवहन समिती सभापतीपदाची निवडणूकसोमवारी होत आहे. सभापतीपदावर भाजपनेही दावा सांगितल्याने ऐन निवडणुकीच्या तोंडावर शिवसेना-भाजपमध्ये परिवहन सभापतीपदावरून जोरदार रस्सीखेच सुरू झाली आहे.

महापालिका परिवहन समितीचे सभापतीपद भाजपकडे आहे. या वषीर् सभापतीपद शिवसेनेला मिळणार आहे. पण भाजपने पुन्हा दावा सांगितला आहे. युतीत ठरल्याप्रमाणे या वषीर्चं स्थायी समिती सभापतीपद भाजपला मिळणार होतं. परंतु विधानसभा निवडणुकीत शिवसेनेने स्थायी समितीचं सभापतीपद भाजपकडून काढून घेतले. तसंच परिवहन सदस्य निवडणुकीत भाजपचा उमेदवार पाडण्याचा प्रयत्न शिवसेनेने केला होता. यामुळे भाजपने सभापतीपदावर पुन्हा दावा सांगितला आहे. त्यातच उपमहापौरपद शिवसेनेने अद्यापि भाजपला न दिल्यामुळे कार्यकतेर् संतापले आहेत. त्यामुळेच डोंबिवली भाजपतील राहुल दामले यांचे निकटवतीर्य नंदू जोशी यांची वणीर् लावण्याचे प्रयत्न सुरू आहेत.

सभापतीपद भाजपला न मिळता काँग्रेसला मिळाले तरी चालेल पण शिवसेनेला नको असा विचारप्रवाह असणारा गट भाजपमध्ये आहे. त्याच गटाने उचल खाल्ल्याने ही निवडणूक लढवणार असल्याचं समजतं.

भाजपने ठरल्याप्रमाणे पद न दिल्यास शिवसेनेची मंडळीही गप्प बसणार नाहीत. भाजपने परिवहन सभापती निवडणूक लढवल्यास शिवसेना पुन्हा एकदा सभागृहनेतेपदावर दावा करणार आहे. संख्याबळानुसार शिवसेनेचे नगरसेवक सर्वाधिक असून सभागृहनेतेपद शिवसेनेकडे मिळणार आहे.

महापालिका निवडणुकीच्या तोंडावर शिवसेना- भाजपमध्ये होऊ घातलेला बेबनाव मिटवण्यासाठी अजून तरी दोन्ही पक्षांचे नेते पुढे झाले नाहीत. शिवसेनेला सभापती मिळणार म्हणून शिवसेनेतही सभापतीपद मिळवण्यासाठी मोचेर्बांधणी सुरू झाली आहे. शहरातील शिवसेनेचे जुनेजाणते कार्यकतेर् अरविंद वैशंपायन आणि बंडखोरी करून निवडून आलेले मोहने शिवसेनेतील विजय काटकर यांच्यात सभापती पदासाठी चुरस आहे.

 
</text>
</doc>
