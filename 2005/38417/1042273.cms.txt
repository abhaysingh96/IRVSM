<doc>
<docno>1042273.cms.txt</docno>
<text>
 
क्रीडा
पाकची मालिका माझ्यासाठी खासच...
[ Sunday, March 06, 2005  01:57:58 am]


हरभजनसिंग

हरेक भारतीय क्रिकेटपटूसाठी भारत, पाकिस्तान मालिका ही खास असते पण माझ्यापुरते सांगायचे तर मी खास तयारी केली आहे.

गेल्या वर्षी हाताच्या दुखापतीमुळे मला पाकिस्तानचा दौरा करता आला नव्हता आणि माझी पुरती निराशा झाली. माझे संघसहकारी मायदेशात परतले तेव्हा त्यांच्याकडे क्रिकेटच्याच कथा नव्हत्या तर तेथील आदरातिथ्याच्या गोष्टीही त्यांच्याकडून ऐकायला मिळाल्या.

पारंपरिक कसोटी क्रिकेट तसेच झटपट क्रिकेटच्या सामन्यात आम्ही सरशी साधली पण या साऱ्या अनुभवाला मी मुकलो. या मालिकेबाबत मला उत्सुकता असण्याचे कारण म्हणजे माझी गोलंदाजीची शैली आता साफ ठरलीय. ऑस्ट्रेलियात मी जाऊन आलो व माझी शैली निदोर्ष ठरली. दुसऱ्यामुळे मी अडचणीत आलो होतो, पण निदोर्षत्वाबाबत मला खात्री होती. ऑस्ट्रेलियात इझनभर कॅमेऱ्यांना सामोरे जाताना मला दडपण जाणवत होते. पाऊण तास माझ्या गोलंदाजीचे निरीक्षण करण्यात आले. जवळपास दोन तास मला या सोपस्काराना सामोरे जावे लागल्यामुळे थकवा जाणवला.माझा ऑफस्पिनही तपासला गेला हे सांगितल्यावर मला धक्का बसला पण माझी देवावर श्ाध्दा आहे. शिवाय मी निरपराधी असल्याची खात्री होतीच. आता मैदानात उतरण्यास मी सज्ज आहे. दुलीप करंडक ाच्या लढतींचा मला फायदा झाला. मला लय सापडली, मी दीर्घकाळ गोलंदाजी केली. पाक संघात नौजवानांचा भरणा असला तरी त्यात गुणवत्ता, अनुभवाची कमतरता नाही. इंझमाम, योहाना, युनीस खान या अनुभवी खेळाडूंसह सलमान बटसारखा नौजवानही आहे. ऑस्ट्रेलियन दौऱ्यानंतर हा संघ भारतात येतोय. कांगारूंशी खेळताना तुम्हाला खेळ उंचवावा लागतो अन याची प्रचिती ऑस्ट्रेलियन दौऱ्याच्या अखेरीस पाकच्या खेळात आली. त्यांनी सामने गमावले तरी काही चांगली कामगिरीही त्यांनी केली. यावरून त्यांच्या तडफदार खेळाची कल्पना येते. मला वैयक्तिक कामगिरीत रस नाही पण मालिका जिंकावी असे मला वाटते. या मालिकेत मैदानाबाहेरील कामगिरीही महत्त्वाची ठरेल अन मला खात्री आहे केवळ चंदीगडच नव्हे तर सारा भारत आपल्या शेजाऱ्यांचे आदरातिथ्य करण्यात कसूर करणार नाही, पाहुण्यांसाठी हा अविस्मरणीय दौरा ठरेल. मैदानात अटीतटीच्या लढती होतील पण मैदानाबाहेरच्या गोड स्मृती घेउूनच पाहुणे मायदेशी परततील.

( गेमप्लॅन)

 
</text>
</doc>
