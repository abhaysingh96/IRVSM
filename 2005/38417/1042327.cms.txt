<doc>
<docno>1042327.cms.txt</docno>
<text>
 
महामुंबई
अभि(ची)जीत
[ Sunday, March 06, 2005  03:02:44 am]


वैष्णवी कानविंदे

मुंबई : तो स्टुडिओच्या बाहेर थांबलेल्यांना भेटायला फक्त दहा मिनिटं बाहेर आला आणि त्याचं दर्शन होताक्षणी त्याच्यासाठी कित्येक तास ताटकळत बसलेल्यांच्या चेहऱ्यावर एकदम जागतिक कीतीर्च्या सुपरस्टारला भेटल्याचा आनंद दाटून आला... कडक सिक्युरिटीच्या गराड्यात बक्षीस मिळालेली ब्रॅन्ड न्यू गाडी ताब्यात घ्यायला निघालेला असताना त्याची नजर शोधत होती त्याच्या शाहूनगरातल्या जिगरदोस्तांना... चारही बाजूंनी पडलेल्या गराड्यातून सिक्युरिटीला न जुमानता त्याला हात करणारे मित्र दिसले आणि त्या क्षणी त्याच्या डोळ्यांत (आता ' मिलियन डॉलर स्माइल ' झालेलं) ओळखीचं हसू तरळलं... चेहराभर पसरलं...

... पंधरवड्यापूवीर्च हेच मित्र त्याला म्हणाले होते , ' आमचा इंडियन आयडॉल तूच आहेस... '

... शनिवारी अख्ख्या भारतवर्षानं त्यावर शिक्कामोर्तब केलं...

... आणि एक साधाभोळा, मध्यमवगीर्य, मराठी मुलगा चक्क सुपरस्टार झाला...

... तो निवडून आल्याची बातमी वरळीच्या फेमस स्टुडियोबाहेर आली आणि ' अभिजीत... अभिजीत... ', ' अभिजीत अपनी शान है! हम सब की जान है! ' सारख्या घोषणांनी स्टुडियोचं आवार अक्षरश: दुमदुमायला लागलं. आपल्याला एखादा तरी पास मिळावा आणि ' इंडियन आयडॉल ' चा शेवटचा अंक याचि देही याचि डोळा पाहण्याची संधी मिळावी म्हणून सकाळी सात वाजल्यापासून अनेकांची धडपड सुरू होती. पण क डेकोट बंदोबस्तामुळे पदरी निराशा पडत होती.

अलिशान गाड्यांतून येणाऱ्या देशाविदेशांतील निमंत्रितांचे स्वागत करावे की शिगोशिग वाढत चाललेल्या गदीर्ला रोखावे, अशी स्टुडिओच्या दरवानांची ओढाताण सुरू होती. अभिजीतचा फोटो आणि ' आय लव्ह यू अभिजीत ' लिहिलेले टी शर्ट घालून खास गाडीतून त्याला शुभेच्छा द्यायला जवळ जवळ अख्खं शाहूनगर लोटलं होतं. शिवाय कॉलेज आणि शाळांमधून परस्पर आलेल्या मुलामुलींची गदीर्ही होतीच. प्रवेश मिळणार नाही हे निश्चित झालं असलं, तरी चिकाटीने भर उन्हात ही सारी मंडळी सहा-सात तास रिझल्टची वाट पाहत उभी होती.

( आपल्यातलाच एक / ते आहेत तरी कसे/ मोबाइल कंपन्यांची कमाई... 5 आणि ' आयडॉल थ्रू एसएमएस! '...7)

... शब्दच नाहीत

काही महिन्यांपूवीर्पर्यंत अनाम असलेल्या या आपल्या मुलासाठी आज सगळं जग जीव टाकतंय हे पाहून अभिजीतच्या आईबाबांना कृतकृत्य वाटत होतं. अभिजीतची आई म्हणाली, आज मला कसं वाटतंय असा प्रश्ान् विचारूच नका, कारण या प्रश्ानचं उत्तर माझ्यापाशी नाही. माझ्या भावना शब्दांच्या पलीकडे आहेत. त्या मी शब्दांत व्यक्त करणे शक्यच नाही.

 
</text>
</doc>
