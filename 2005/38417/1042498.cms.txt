<doc>
<docno>1042498.cms.txt</docno>
<text>
 
महाराष्ट्र
पोलिस प्रबोधिनीचे स्वायत्त संस्थेत रुपांतर विचाराधीन
[ Sunday, March 06, 2005  06:41:54 pm]


म. टा. प्रतिनिधी

नाशिक : महाराष्ट्र पोलिस प्रबोधिनीचे रूपांतर स्वायत्त संस्थेत करण्याचा प्रस्ताव शासनाच्या विचाराधीन असून यामुळे प्रबोधिनीच्या वित्तीय व प्रशासकीय अधिकारांचे विकेंदीकरण होऊन ती अधिक कार्यक्षम आणि बदलत्या काळाची आव्हाने पेलण्यास समर्थ होईल, असे प्रतिपादन उपमुख्यमंत्री तथा गृहमंत्री आर. आर. पाटील यांनी शुक्रवारी येथे केले.

नाशिकस्थित महाराष्ट्र पोलीस प्रबोधिनीच्या प्रशिक्षणाथीर् पोलिस उपनिरीक्षकांच्या 95 व्या सत्राचा दीक्षांत समारंभ आणि पारितोषिक वितरण केल्यानंतर झालेल्या पत्रकार परिषदेत पाटील बोलत होते. प्रबोधिनीच्या कवायत मैदानावर झालेल्या या शानदार सोहोळ्यास राज्याचे पोलीस महासंचालक के. के. कश्यप आणि प्रबोधिनीची संचालक डॉ. संजीव दयाळ हे उपस्थित होते.

' पोलीस प्रबोधिनीचे स्वायत्त संस्थेत रुपांतर झाल्यामुळे नियुक्त समितीला व प्रबोधिनीला पोलीस दलातील प्रशिक्षणाथीर्ंना आथिर्क गुन्हेगारी, सायबर गुन्हे याबाबत विविध संस्थानी केलेल्या संशोधनाचा लाभ मिळवून देणे सुलभ ठरणार आहे. या प्रबोधिनीच्या अधिकार कक्षा रुंदावून तिला एखाद्या स्वयंसेवी संस्थेप्रमाणे शिक्षणाचा दर्जा उंचावण्यासाठी उद्युक्त करण्यात येणार आहे ', असेही पाटील यावेळी म्हणाले.

दीक्षांत समारंभाच्या वेळी प्राशिक्षणाथीर्ंना उद्देशून पाटील म्हणाले की , ' पोलीसांच्या हातातील शस्त्र, नजरेतील जरबेतून कायद्याचे उल्लंघन करणाऱ्यांना दहशत बसली पाहिजे. गरीब व सामान्य माणसाला आधार वाटला पाहिजे. जनतेच्या जीविताचे व मालमत्तेचे संरक्षण करण्याची संधी कायद्याने पोलीसांना दिली आहे. जनतेची निष्ठेने सेवा करून आपण या संधीचे सोने केले पाहिजे. '

' देशातील कोणत्याही राज्यापेक्षा महाराष्ट्राचे पोलिसदल हे अधिक कार्यक्षम असून महाराष्ट्राची अस्मिता अधिक उंचावण्याच्या कामी या प्रशिक्षाणाथीर् तुकडीतील पोलिस अधिकारी कामगिरी बजावतील ', असा विश्वास व्यक्त करून पाटील म्हणाले , ' या तुकडीतील अधिकाऱ्यांच्या नेमणुकीची पत्रे तयार आहेत. मात्र, रुजू होण्यापूवीर् त्यांना विश्रांती मिळावी आणि कुटुंबात राहता यावे यासाठी सात दिवसांची सुटी देण्यात येत आहे. '

महिलांवरील अत्याचारांचे निवारण करण्यासाठी जागतिक महिला दिनाचे औचित्य साधून नाशिकला स्वतंत्र कक्ष स्थापन करण्यात येणार असल्याचे पाटील यांनी सांगितले.

प्रबोधिनीला शंभर वषेर् पूर्ण होत असल्याचा संदर्भ देऊन तिचे संचालक डॉ. संजीव दयाळ यांनी प्रबोधिनीचे स्वायत्त संस्थेत रूपांतर करावे, असा प्रस्ताव दिल्याची माहिती दिली.

95 व्या प्रशिक्षणार्थी पोलिस उपनिरिक्षकांच्या तुकडीत 346 जणांचा सहभाग होता. त्यांना राज्यघटनेची ओळख, पुरावा, कायदा, राज्याच्या कायद्याचे ज्ञान, पोलीस मॅन्यूअल, विज्ञान, विधी, वैद्यक शास्त्र, सायबर गुन्हे, आथिर्क गुन्हे आदींचे प्रशिक्षण देण्यात आले.

त्याचप्रमाणे शारीरिक क्षमता वृद्घीसाठी कवायत, परेड, हत्यार कवायत आणि हत्यार देखभालीचेही शिक्षण देण्यात आल्याचे डॉ. दयाल यांनी सांगितले. या सत्रातील अंतिम परिक्षेत विशेष नैपुण्य दाखविलेल्या 17 पोलिस उपनिरिक्षकांना विविध विषयाची पारितोषिके व चषक प्रदान करण्यात आले. सवोर्त्कृष्ट प्रशिक्षणाथीर् म्हणुन रामकृष्ण नारायण पवार यांना मानाची तलवार देऊन गौरविण्यात आले.

 
</text>
</doc>
