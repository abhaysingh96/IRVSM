<doc>
<docno>1042722.cms.txt</docno>
<text>
 
महामुंबई
गिरण्यांच्या जागांसाठी परदेशी तज्ज्ञांचा पुढाकार
[ Sunday, March 06, 2005  11:33:16 pm]


म. टा.प्रतिनिधी

मुंबई : मोक्याच्या ठिकाणी असलेल्या बऱ्याच मिल्स बंद पडल्या असून त्या ठिकाणी आता शॉपिंग मॉल व अन्य बांधकामे केली जात असताना मिलच्या पडक्या इमारती व त्याचे जुने वैभव जतन करण्यासाठी आग्रह धरणाऱ्यांचा एक परिसंवाद सात ते 11 मार्चपर्र्यत मुंबईत भरत आहे.

विशेष म्हणजे इंग्लंडचे प्रिन्स चार्लस् यांनीही हे जुने वैभव टिकविण्यात रस दाखविला होता.

द प्रिन्स ऑफ वेल्स फिनिक्स ट्रस्ट, द इंटरनॅशनल नेटवर्क फॉर टॅडिशनल बिल्डिंग, आकिर्टेक्चर अॅण्ड अर्बनिझम (आयटीबीएयू) हे द इंडियन नॅशनल ट्रस्ट फॉर आर्ट ऑण्ड कल्चरल हेरिटेज यांच्याबरोबर एकत्र आले असून मिलच्या जागा व परिसराचे पुनरूज्जीवन या विषयावर चर्चा होेणार आहेत.

या चचेर्त देशी व परदेशी तज्ज्ञ भाग घेणार आहेत. या कार्यशाळेसाठी प्रिन्स ऑफ वेल्स चॅरिटेबल ट्रस्ट, ब्रिटीश कौन्सिल ( इंडिया) आणि काही खाजगी प्रायोजक यांनी सहाय्य केले आहे. रॉबर्ट अॅडम, मॅथू-हाडीर् (इंग्लंड) यांच्यासह अमेरिका व जमॅनीर्चेही तज्ज्ञ आपली मते मांडणार आहेत.

 
</text>
</doc>
