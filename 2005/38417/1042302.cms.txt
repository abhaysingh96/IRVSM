<doc>
<docno>1042302.cms.txt</docno>
<text>
 
महाराष्ट्र
प्रवरेचे पुढचे पाऊल!
[ Sunday, March 06, 2005  02:34:54 am]


ताराचंद म्हस्के

शिर्डी : नगर जिल्ह्यातील प्रवरा रूरल इंजिनीअरिंग कॉलेज ही खाजगी संस्था असली, तरी केवळ पैशावर नजर ठेवून संस्था चालविली जात नाही, हे नुकतेच सिद्ध झाले आहे. विद्यार्थ्यांना उत्तम तांत्रिक शिक्षण सुविधा देण्यासाठी संस्था प्रयत्न करीत असल्याने, गुणवत्ता व दर्जाच्या आधारे दिले जाणारे अखिल भारतीय तंत्रशिक्षण परिषदेच्या ' नॅशनल बोर्ड ऑफ अॅक्रिडिटेशन ' चे मानांकन संस्थेच्या सहा अभ्यासक्रमांना मिळाले आहे.

विनाअनुदान तत्त्वाच्या राज्यभरातील 151 संस्थांपैकी 80 टक्क्याहून अधिक संस्थांकडे मानकाप्रमाणे शैक्षणिक सुविधा उपलब्ध नसल्याचे स्पष्ट करण्यात आले असून त्या संस्थाना अद्याप नॅशनल बोर्ड ऑक्रिडीटेशनकडून मान्यता नाही. देशभरातील इंजिनीअरिंग आणि पॉलिटेक्निक संस्थावर न्द्यद्य ढ्ढठ्ठस्त्रद्बड्ड ष्टश्ाह्वठ्ठष्द्बद्य द्घश्ाह्म ञ्जद्गष्द्धठ्ठद्बष्ड्डद्य श्वस्त्रह्वष्ड्डह्लद्बश्ाठ्ठ ( न्ढ्ढष्टञ्जश्व) चा अंकुश असतो.

वसंतदादा पाटील मुख्यमंत्री असताना विनाअनुदान खाजगी उच्चशिक्षण संस्थांना परवानगी मिळाली. पण शिक्षणापेक्षा पैसेकाढू धोरणच बऱ्याच खाजगी संस्था राबवत असताना प्रवरा शिक्षण संस्थेचे संस्थापक खासदार बाळासाहेब विखे पाटील आणि कार्यवाहक आमदार राधाकृष्ण विखे पाटील यांनी प्रवरा इंजिनीअरिंग कॉलेजबाबत विधायक दृष्टीकोन ठेवला.

लोणी येथील या संस्थेत 83 एकर जागेत केमिकल, मेकॅनिकल, सिव्हिल, इलेक्टॅानिक्स व टेलिकम्युनिकेशन, कॉम्प्युटर हे डिग्री कोसेर्स असून अद्ययावत प्रयोगशाळा, वर्कशॉप, ग्रंथालय, मुलामुलींसाठी स्वतंत्र्य वसतीगृहे आणि अनुभवी शिक्षक अशा पायाभूत सुविधा आहेत. परदेशी विद्यार्थ्यांशी स्पर्धा करता यावी म्हणून ऑस्ट्रेलियातील महाविद्यालयांचे सहकार्यही घेण्यात आले आहे. त्यामुळे 24 विद्यार्थ्यांनी पुणे विद्यापीठात प्रथम येण्याचा मान मिळविला आहे.

विद्यार्थ्यांना परदेशांत अधिकाधिक संधी मिळाव्यात या हेतूने आता महाविद्यालयात जर्मन भाषेचे वर्गही सुरू करण्यात आले आहेत. संस्थेकडे असलेल्या या सुसज्ज सुविधा पाहूनच हृक्चन्ष्टने या महाविद्यालयास 6 कोसेर्सला नामांकन दिले. अशा प्रकारचे नामांकन मिळविणारे प्रवरा हे ग्रामीण भागातील पहिली संस्था ठरली आहे.

 
</text>
</doc>
