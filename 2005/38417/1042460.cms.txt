<doc>
<docno>1042460.cms.txt</docno>
<text>
 
महाराष्ट्र
निवडणूक निर्णय अधिकाऱ्याच्या नेमणुकीची मागणी
[ Sunday, March 06, 2005  05:05:06 pm]


मुंबई टाइम्स टीम

वसई : नवघर-माणिकपूर आणि नालासोपारा पालिका निवडणुकीची प्रक्रिया सुरू होऊन कित्येक दिवस उलटले तरी निवडणूक निर्णय अधिकाऱ्यांची नेमणूक झालेली नाही. त्यामुळे अनेक शंकांचं निरसन होत नसल्याने सर्वच पक्षांमध्ये संभ्रमाचं वातावरण आहे. म्हणून निवडणूक निर्णय अधिकाऱ्यांची ताबडतोब नेमणूक करण्यात यावी, अशी मागणी शिवसेनेने केली आहे.

10 एप्रिलला दोन्ही पालिकांची निवडणूक होत आहे. त्यासाठी प्रारूप प्रभाग रचना, अंतिम प्रभाग रचना आणि प्रारूप मतदार यादी प्रसिद्धीची कामं पार पडली आहे. त्यात अनेक गोंधळ असल्याने तक्रारीचं प्रमाणही अधिक आहे. पण निवडणूक निर्णय अधिकारी नसल्याने शंकानिरसन होत नाही.

निवडणूक प्रक्रिया सुरळीतपणे पार पाडण्यासाठी आणि निवडणूक कार्यक्रमात गोंधळ होऊ नये म्हणून निर्णय घेणाऱ्या सक्षम अधिकाऱ्यांची नेमणूक होणं आवश्यक असल्याचं विरोधी पक्षनेते शिरीष चव्हाण आणि नालासोपारा शिवसेना शहरप्रमुख प्रवीण म्हाप्रळकर यांनी जिल्हाधिकाऱ्यांना कळवलं आहे. दुसरीकडे पालिका बरखास्त न झाल्याने सत्ताधारी मुख्याधिकाऱ्यांवर दबाव टाकून कामं करून घेण्याची भीती त्यांनी व्यक्त केली आहे. नवघर-माणिकपूर पालिकेत शनिवारी निवडणूक निर्णय अधिकारी येऊन गेल्याचं सांगण्यात आलं. एवढ्या दिवस कुणीच नव्हतं असंही पालिकेनं सांगितलं.

रस्त्यांच्या कामासाठी निधी

वसईतील काही प्रमुख रस्त्यांची दुरुस्ती, नुतनीकरण, डांबरीकरण आणि काँक्रीटीकरणाच्या कामासाठी सुमारे 1 कोटी 38 लाख रुपयांची निधी उपलब्ध करून प्रत्यक्ष कामाला लगेचच सुरुवात करण्याचे आदेश देण्यात आले आहेत.

वसई तालुका काँग्रेस कमिटीने वसईतील विविध रस्त्यांची कामं मागीर् लागावित यासाठी प्रयत्न केले होते. त्याला यश येेऊन ही मंजूर मिळाल्याची माहिती अध्यक्ष मायकल फुटर््याडो यांनी दिली. यात वसई- आगाशी या मुख्य रस्त्याच्या कामासाठी 20 लाख रुपये, वाघोली ते सत्पाळा रस्त्यासाठी 45 लाख रुपये, कळंब नाका ते माळी आळी रस्त्यासाठी 15 लाख रुपये पापडी ते नायगाव रस्त्यासाठी 58 लाख 50 हजार रुपये मंजूर करण्यात आले आहेत. त्यासंबंधीची सर्व प्रक्रिया ताबडतोबीने पूर्ण करून प्रत्यक्ष कामाला सुरुवात केली जाईल, असं आश्वासन सार्वजनिक बांधकाम विभागाचे सुपरिटेण्डट इंजिनीअर दिल्याचं फुटर््याडो यांनी सांगितलं.

 
</text>
</doc>
