<doc>
<docno>1042463.cms.txt</docno>
<text>
 
महामुंबई: मुंबई टाइम्स
क्रिकेटचं फ्युचर... बोलिंग रोबो!
[ Sunday, March 06, 2005  05:07:41 pm]


प्रवीण मुळ्ये

त्याच्या बोलिंगचा स्पीड शोएब अख्तर किंवा ब्रेट लीपेक्षाही भन्नाट आहे. यॉर्कर, इनस्विंगर, आऊटस्विंगर, बाऊन्सर अशी अनेक अस्त्रं त्याच्या भात्यात आहेत. अनेक फास्ट बॉलर्सना सतावणारा फिटनेस प्रॉब्लेम त्याच्या गावीही नाही. क्रिकेटचा गंधही नसलेल्या या अमेरिकन बॉलरने मुंबईतल्या बच्च्या-बच्च्याला आपलं फॅन बनवलंय. सचिनपासून इंझमामपर्यंत सगळ्यांचा फेवरिट असणाऱ्या या पेस स्टारचं नाव आहे बोलिंग रोबो. इण्टरनॅशनल क्रिकेटर्सना तासन्तास बॅटिंगचा सराव करायला मदत करणारा ' पॉवर क्रिकेट बोलिंग रोबो ' प्रथमच मुंबईत अवतरला असून टेनिसस्टार सानिया मिर्झाच्या हस्ते आज त्याचं उद््घाटन होत आहे.

ताशी 100 मैल वेगाने बोलिंग करणाऱ्या शोएब अख्तर किंवा ब्रेट लीच्या स्पीड फेस करत बॅटिंग करणं, म्हणजे ' तोंडाला फेस ' येण्यासारखं असतं, म्हणजे नक्की काय याची प्रचीती चेंबूरच्या एकर्स क्लबमध्ये असणाऱ्या या रोबोची बोलिंग फेस केल्यावर येणार आहे. मास्टर-ब्लास्टर सचिन तेंडुलकर, रिकी पॉण्टींग, हेडन, ब्रायन लारा अशा सर्वच खेळाडूंना बॅटिंग टेक्निक अधिक धारदार करण्याची ' मास्टर की ' ठरलेलं हे मशीन दिसतं कसं, हे पाहण्यासाठी आतापासूनच ' क्रिकेट क्रेझी ' मुंबईकरांची गदीर् एकर्स क्लबवर होतेय. यात महिलांची संख्याही मोठी आहे.

' सर्वसामान्य मध्यमवगीर्य घरांमध्ये अनेक क्रिकेट स्टार्स दडले आहेत. पण कधी जागेअभावी, तर कधी आथिर्क अडचणींमुळे चांगलं टॅलण्ट वाया जातं. क्रिकेटमधल्या टेक्नॉलॉजीचा फायदा जर या खेळाडूंपर्यंत पोहोचवला, तर त्यातून भारतीय क्रिकेटला उत्तमोत्तम खेळाडू मिळू शकतील. त्यासाठीच खास अमेरिकेहून आम्ही हा पॉवर क्रिकेट रोबो आणल्याचंं द एकर्स क्लबचे ऑपरेशन्स मॅनेजर मुकुंद केळशीकर यांनी सांगितलं.

ऑस्ट्रेलिया, इंग्लडसह अनेक देशांत या पॉवर क्रिकेट रोबोला स्टार क्रिकेटर्सनी अगोदरच पसंतीची पावती दिलीय. दोन छोट्या टायर्सना स्पीड मोटरचा आधार देऊन भन्नाट वेगात बोलिंग टाकायचं हे तंत्र ' जग्ज ' या अमेरिकन कंपनीने तयार केलंय. ताशी अवघ्या पाच मैलांपासून ते ताशी 100 मैलांपर्यंत वेगात चेंडूफेक करू शकणाऱ्या या मशीनमध्ये यॉर्कर, आऊटस्विंग, इनस्विंग बॉल टाकण्याच्या टेक्नॉलॉजीचीही सोय आहे. या रोबोची किंमत दोन लाख रुपयांच्या घरात आहे. आतापर्यंत केवळ इण्टरनॅशनल स्टेजवर दिसणारा हा रोबो आता मुंबईतील अनेक मैदाने आणि क्लबमध्येही बोलिंग टाकताना दिसू शकेल. कमी खर्चात विविध टेक्नॉलॉजिकल उपकरणं तयार करणाऱ्या मुंबई आयआयटीच्या विद्यार्थ्यांनाही या रोबोने प्रेमात पाडलंय.

 
</text>
</doc>
