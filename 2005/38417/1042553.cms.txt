<doc>
<docno>1042553.cms.txt</docno>
<text>
 
महाराष्ट्र
'सर्वांचा विचार करूनच 'व्हॅट'ची अमलबजावणी'
[ Sunday, March 06, 2005  07:55:17 pm]


म. टा. वृत्तसेवा

सांगली : व्यापारी किंवा उद्योजक यांना सरकार शत्रू मानत नाही, त्यांची आथिर्क पिळवणूक करणे हाही शासनाचा हेतू नाही, म्हणूनच मूल्यवधिर्त करप्रणाली ( व्हॅट) लागू करताना, ती व्यापाऱ्यांना जाचक ठरणार नाही, याचीही सरकार पुरेपूर काळजी घेईल, असे अर्थमंत्री जयंत पाटील यांनी शनिवारी येथे सांगितले.

प्रत्यक्ष व अप्रत्यक्ष कर पद्धतीसंदर्भातील एका चर्चासत्रात बोलताना त्यांनी सांगितले की, देशातील सर्व राज्यांत एकाचवेळी ' व्हॅट ' ची अंमलबजावणी होण्याची गरज आहे. काही राज्यांनी अंमलबजावणी केली नाही तर अडचणी निर्माण होतील. आपण अर्थमंत्री म्हणून पाच वषेर् अर्थसंकल्प मांडले, परंतु जाचक करआकारणी केली का, याचे उत्तर लोकांनीच द्यावे, असेही ते म्हणाले.

विदेशी गुंतवणूक देशभरात वाढावी यासाठी ' व्हॅट ' ची अंमलबजावणी होणे कसे आवश्यक आहे हे विस्ताराने सांगताना पाटील म्हणाले की, चीनमध्ये व्हॅटची अमलबजावणी सर्वत्र आणि सारख्या प्रमाणात आहे. त्यामुळेच विदेशी गुंतवणूकदारांना तेथे गुंतवणूक करणे अधिक सुखावह वाटते.

भामट्यास अटक

राज्याचे उपमुख्यमंत्री आर. आर. पाटील यांचे आपण भाचे आहोत अशी थाप मारून पोलिस, बिल्डर, हॉटेल चालकांना लाखो रुपयांना फसविणाऱ्या अर्जुन आनंदराव पाटील ( 31) या कोल्हापूरच्या भामट्याला तासगांव पोलिसांनी सांगलीत अटक केली. मुंबईच्या एका हॉटेल व्यवसायिकाला त्याने 10 लाख 32 हजार रुपयांना फसविले आहे. पाटील याने नोकऱ्या लावण्याचे आश्वासन देऊन अनेक तरुणांनाही फसविल्याचे पोलिसांनी सांगितले. आपले नाव घेऊन लोकांची फसवणूक करणाऱ्याविरुध्द कडक कारवाईचा आदेश गृहमंत्री पाटील यांनी दिला.

पत्रकारांचा रोष

सांगलीतील डॉक्टर आणि वैद्यकीय संघटनेच्या पदाधिकाऱ्यांनी पत्रकारांवर केलेले बेछूट आरोप सिध्द करावेत, अन्यथा माफी मागावी असे आव्हान पत्रकारांतफेर् करण्यात आले. पत्रकारांवर वाट्टेल तसे आरोप करणे दुदैर्वी व निषेधार्थ आहे. कोणतीही संघटना दबाव आणून वृत्तपत्र स्वातंत्र्याला आव्हान देऊ शकत नाही, असे पत्रकारांनी शनिवारी मंजूर केलेल्या ठरावात म्हटले आहे.

 
</text>
</doc>
