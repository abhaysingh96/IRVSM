<doc>
<docno>1042457.cms.txt</docno>
<text>
 
हेल्थ
काविळीसाठी टेस्ट्स
[ Sunday, March 06, 2005  05:01:56 pm]


काविळीचे किती प्रकार आहेत ?

कारणांचा विचार करता, काविळीचे प्रमुख तीन भाग पडतात. कोलेस्टॅटिक (लिवर सेल्सला झालेली इजा), ऑब्स्ट्रक्टिव (पित्ताशयाच्या मार्गातील अडथळा) आणि हिमोाबायटिक (लाल रक्तपेशींच्या संख्येवर होणारा परिणाम) हे काविळीचे प्रकार आहेत. प्रत्येक प्रकारासाठी वेगवेगळ्या पद्धतीची ट्रीटमेण्ट दिली जाते. योग्य उपचार होण्यासाठी आजाराचं अचूक निदान होणं आवश्यक आहे.

हेपिटायटिस होण्यास कोणत्या प्रकारचा व्हायरस कारणीभूत ठरतो ?

या आजाराला कारणीभूत ठरणारे पाच प्रकारचे व्हायरस अस्तित्त्वात आहेत. हेपिटायटिस ए, बी, सी, डी आणि ई व्हायरस त्यापैकी प्रमुख आहेत. यांव्यतिरिक्त काही अनभिज्ञ व्हायरसही आहेत.

अॅक्युट व्हायरल हेपिटायटिस झाल्याचं निश्चित करण्याची पद्धत कोणती ?

आजाराचं स्वरूप अॅक्युट व्हायरल हेपिटायटिस असं असल्यास पेशण्टने ताबडतोब खालील टेस्ट्स करून घेणं आवश्यक आहे.

लिवर फंक्शन टेस्ट्स : यात बिलिरूबिनमधील बदलांची आणि लिवर एन्झाइम एसजीओटी आणि एसजीपीटी यांच्यातील वाढीची नोंद घेतली जाते.

युरिन टेस्ट : पित्ताशयात मीठ आणि इतर रंगदव्यांची पाहणी.

सोनोग्राफी : लिवर आणि पित्ताशयातील सूज तपासण्यासाठी ही सोनोग्राफी केली जाते.

काही आवश्यक टेस्ट्स : व्हायरसचा प्रभाव शोधून काढण्यासाठी काही आधुनिक टेस्ट्स करणं गरजेचं आहे. या टेस्ट्स म्हणजे, अॅण्टि एचएव्ही (हेपिटायटिस एसाठी अॅण्टिबॉडीज), एचबीसॅग ( हेपिटायटिस बी व्हायरससाठी), अॅण्टि एचसीव्ही ( हेपिटायटिस सी व्हायरससाठी), अॅण्टि एचईव्ही (हेपिटायटिस ई व्हायरससाठी अॅण्टिबॉडीज). कॉग्युलेशन : गंभीर स्वरूपाचं साकाळणं तपासण्यासाठी ब्लिडिंग टाइम, क्लॉटिंग टाइम, प्रोथ्रोम्बिन टाइम, पाशिर्अल थ्रोम्बोप्लास्टिन टाइम या टेस्ट्स कराव्या लागतात.

व्हायरल हेपिटायटिसचं रूपांतर गंभीर आजारात होऊ शकतं का ?

हेपिटायटिस ए आणि बी यांचं रूपांतर गंभीर आजारात होत नाही. त्यातून पूर्णत: बरं होता येतं. मात्र हेपिटायटिस बी आणि सी झाल्यास याचं रूपांतर पुढे कायमस्वरूपी लिवर नादुरूस्त होण्यात होऊ शकतं.

हेपिटायटिस आणि लिवरचा कॅन्सर यांचा एकमेकांशी किती संबंध आहे ?

हेपिटायटिस बी आणि सी आजार झालेल्या पेशण्ट्सना लिवरचा कॅन्सर होण्याची शक्यता जास्त असते. याला हेपॅटो सेल्युलर कासिर्नोमा म्हणतात.

माझ्या नातेवाईकाला हेपिटायटिस बी इन्फेक्शन झाल्यानंतर किडनी फेल्युअरचा त्रास झाला, असं होणं शक्य आहे का ?

हो! हेपिटायटिस बी आणि सी व्हायरस किडनीला नादुरूस्त करण्यास कारणीभूत होऊ शकतात. त्यामुळे अॅक्युट किंवा क्रॉनिक स्वरूपात मूत्रपिंडाला इजा होऊ शकते. कधीकधी या पेशण्ट्सना अर्थ्रायटिस होण्याची शक्यताही वाढते.

हेपिटायटिस ए आणि ई इन्फेक्शन थांबवण्यासाठी काय करायला हवं ?

हा आजार होऊ नये, यासाठी बाहेरचं खाणं थांबवणं आणि पिण्याचं पाणी शुद्ध, गाळलेलं असणं अतिशय आवश्यक आहे.

हेपिटायटिस बी आणि सी इन्फेक्शनला अटकाव कसा करता येईल ?

या व्हायरसच्या संपर्कात येण्याची शक्यता असणाऱ्यांनी तपासणी आणि प्रतिबंधात्मक लस टोचून घेणं आवश्यक आहे. रक्ताशी संपर्क येणाऱ्यांनी त्यात हेपिटायटिस बी आणि सी व्हायरस नाही, याची खात्री करून घ्यावी. आयव्ही ड्रग्ज सेट्स, आयएम नीडल्स यांचा दुसऱ्यांदा वापर होऊ देऊ नये.

डॉ. दीपक नामजोशी

 
</text>
</doc>
