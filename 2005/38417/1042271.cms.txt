<doc>
<docno>1042271.cms.txt</docno>
<text>
 
क्रीडा
कातिर्केयनने शुमाकरला मागे टाकले
[ Sunday, March 06, 2005  01:56:20 am]


मेलबर्न : फॉर्म्युला वन कार रेसच्या ऑस्ट्रेलियन ग्राँ.प्रि.च्या पहिल्या शर्यतीत पात्रता फेरीत नववे स्थान पटकावताना भारताच्या नरेन कातिर्केयनने जगज्जेत्या मायकेल शुमाकरला मागे टाकण्याचा पराक्रम केला. शुमाकर शेवटच्या म्हणजे अठराव्या क्रमांकावर फेकला गेला.

एफ वनमध्ये पदार्पण करणाऱ्या नरेनची शर्यत फार गाजली. आधी त्याला 6750 डॉलर्सचा दंड भरावा लागला. कारण त्याने नियमापेक्षा जास्त वेगाने गाडी हाकल्याबद्दल. नंतर त्याच्या गाडीच्या मागच्या बाजूच्या इंजिनमधून आग येऊ लागली, तेव्हा त्याच्या सहा फेऱ्या झाल्या होत्या. ही आग मार्शलने लगेच आटोक्यात आणली. पण त्या टप्प्यात नरेनला माघार घ्यावी लागली.

मग, पावसामुळे निसरड्या ट्रॅकवर त्याची गाडी घसरली. पण नरेनचा विश्वास ढळला नाही. ' मी या कामगिरीवर खुष आहे. याहून अधिक चांगली कामगिरी करता आली असती. पण मी हळुहळू शिकत आहे. माझ्या सारख्या नवोदिताने, अशा निसरड्या ट्रॅकवर इतकी मजल मारली हेच महत्त्वाचे आहे. ' अशा शब्दांत त्याने आपले मुल्यमापन केले. ' प्रारंभ उत्तम असला तरी रविवारच्या शर्यतीत हे स्थान मी राखू शकलो तरी नशीबवान समजेन ' असे सांगत त्याने पुढील वाटचाल किती खडतर आहे याची जाणीव असल्याचे सुचित केले.

' शुमाकर आणि इतर दजेर्दार स्पर्धकांबाबत मला नेहमी आदर वाटतो. आता त्यांच्याबरोबरीने ट्रॅकवर उतरताना फार वेगळे वाटते. असे कधी घडेल असे वाटले नव्हते. अनुभव मिळेल तशी कामगिरी सुधारत जाईल ' असेही त्यांनी बोलून दाखवले. दुसऱ्या टप्प्यात कमीतकमी चूका करणे आणि शर्यत पूर्ण करणे हे माझे उद्दिष्ट असेल. कारण अंतिम गुणमोजणीत याला महत्त्व असते. मात्र यावेळी हवामान कसे असेल याला अत्यंत महत्त्व आहे. कारण ते सतत बदलत असते. लख्ख सुर्यप्रकाश असतो आणि अचानक मुसळधार पाऊस सुरू होतो. यामुळे गोंधळून जायला होते, पण स्पधेर्तील चुरसही वाढते असे त्याने मुंबई, बंगलोर, दिल्ली येथील पत्रकारांशी टेलिकॉन्फरन्समध्ये सांगितले.

कातिर्केयनने 5.303 किलोमीटर्सच्या ट्रॅकवर 1 मिनीट 44.357 सेकंद अशी वेळ दिली. पहिल्या आलेल्या रेनोच्या गियानकालोर् फिशेला याने त्याच्यापेक्षा सुमारे अकरा सेकंद कमी घेतले. दुसऱ्या स्थानावरील टोयोटाच्या यानोर् टुलीपेक्षा दोन सेकंद कमी घेतले.

गाडीने आणि टायर्स यांनी कोणताही त्रास दिला नाही, पण काहीही घडू शकते, असे तो म्हणाला. ही गाडी गेल्या वषीर्ची आहे. यंदा मोसमाच्या मध्यावर नवीन गाडी मिळेल, असे त्याने सांगितले. नवीन नियमामुळे टायर्सची झीज होऊ न देण्याची काळजी घ्यावी लागते. अनुभवी स्पर्धकांना हे चांगले जमते, असे तो शेवटी म्हणाला.

 
</text>
</doc>
