<doc>
<docno>1042275.cms.txt</docno>
<text>
 
क्रीडा
अशेस नव्हे खरी चुरस भारत-पाक मुकाबल्यात
[ Sunday, March 06, 2005  01:59:55 am]


जिऑफ बॉयकॉट

जागतिक क्रिकेटमधील सर्वात खुन्नसने खेळली जाणारी मालिका लौकरच सुरू होईल. भारत, पाकिस्तान यांच्यातील सामने अत्यंत चुरशीने खेळले जातात. इंग्रज असल्यामुळे अॅशेस मालिकेचे महत्त्व कमी होतेय याचा सल आहेच, पण अलीकडे भारत- पाकिस्तान मालिका ज्या तडफेने खेळली जाते त्या तुलनेत अॅशेस मालिकेत रंगत नाही.

गेले तपभर अॅशेस मालिकेचे अवमूल्यन झाले असून इंग्लंडला ऑस्ट्रेलियाशी मुकाबला करणे कठीण जातेय, गेल्या दशकभरात एकतफीर् सामन्यांची मालिका होतेय अन ऑस्ट्रेलियाचे वर्चस्व निविर्वाद असल्यामुळे या सामन्यांची रंगत नष्ट झाली आहे. येत्या जुलैत अॅशेस मालिकेला सुरूवात होत असून मायकेल वॉनच्या इंग्लंड संघाबाबत आशा प्रकट केली जात असली तरी रिकी पाँटिंगचा संघ आपल्या प्रतिर्स्पध्यांचा धुव्वा उडवेल असे वाटते. पाँटिंगचा ऑस्ट्रेलियन संघ तावून सुलाखून निघालेला आहे.

आता या मालिकेत फारसा रस उरलेला नाही. इतिहास, परंपरा ठीक आहे पण आता मैदानात झंुज रंगत नाही. इंग्लंडच्या ढिसाळ कामगिरीने यातील मजा निघून गेली आहे अन या मताशी माझी आईही सहमती दर्शविल.

भारत, पाक सामन्यातील थरार साऱ्या जगातील क्रिकेटरसिक अनुभवतात. अवघ्या दुनियेचे लक्ष या सामन्यांकडे असते याची प्रचिती गेल्या वषीर् हॉलंड, इंग्लंडमध्ये आली. युरपमध्ये या दोन संघांतील लढती रंगल्या तेव्हा स्टेडियममध्ये शिरकाव करायला जराही जागा नव्हती तसेच साऱ्यांच्या नजरा टेलिव्हिजनवर खिळल्या होत्या. टेलिव्हिजन रेेटिंग जाऊ द्यात या दोन पारंपरिक प्रतिर्स्पध्यांनी पुन्हा खेळायला सुरूवात केली हेही नसे थोडके. गेल्या वषीर् भारताने पाकिस्तानचा दौरा केला तर यंदा इंझमामचा संघ भारताचा दौरा करतोय. गेल्या वषीर् पाकिस्तानातील प्रत्येक सामना निकाली ठरला. यंदाही तसेच होईल असा माझा होरा आहे, लक्षात ठेवा. या मालिकेत रटाळ सामने होणार नाहीत कारण कुणीतरी नवा नायक उदयाला येईल शिवाय नेहमीचे शिलेदार आहेतच त्यामुळे शॅम्पेन क्रिकेटची लज्जत येईल. जो संघ बाजी मारेल त्याला आशियाई जेते म्हणून संबोधण्यात येईल अर्थात त्याला अधिकृत मान्यता नाही. भारताने पाकिस्तानात कसोटी तसेच झटपट क्रिकेट मालिका जिंकली पण त्यानंतर लागोपाठ चार झटपट क्रिकेट सामन्यात पाकिस्तानची सरशी झाली असल्यामुळे आता आशियाचे राजे कोण याकडे साऱ्यांचे लक्ष आहे.

भारत, पाक क्रिकेट सामने म्हणजे केवळ प्रतिस्पधीर् संघातील खुन्नसबाज लढती नव्हेत तर त्याला इतिहास, परंपरा, आदरातिथ्य याची पाश्वभूमीही आहे. गेल्या वषीर् पाकिस्तानमध्ये सौरभ गांगुलीच्या संघाने याचा अनुभव घेतला आता पाळी आहे इंझमामची. मैदानात खुन्नस असला तरी मैदानाबाहेर जल्लोष असेल.

आता स्वस्थ बसून खेळाचा आनंद लुटा.

( कॅफे क्रिकेट)

 
</text>
</doc>
