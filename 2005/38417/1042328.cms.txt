<doc>
<docno>1042328.cms.txt</docno>
<text>
 
महामुंबई
and नॉमिनिज आर....
[ Sunday, March 06, 2005  03:03:48 am]


म. टा. प्रतिनिधी

मुंबई : पश्चिम क्षितिजावर अलवार गतीनं मावळणाऱ्या सूर्याला साक्षी ठेवून, नवनवोन्मेषशाली मराठी प्रतिभेच्या सवोर्त्कृष्टतेचा गौरव करणाऱ्या पाचव्या ' राम बंधु म. टा. सन्मान 2005 मानांकन ' संध्येचे नभांगण हळूहळू तारकांनी उजळू लागले... मानांकनांची घोषणाही होऊ लागली... हर्ष आणि उत्साह यांच्या या उत्फुल्ल जल्लोषाचा कळसाध्याय रचला गेला तो अवघ्या मराठीजनांच्या अस्मितेचे प्रतीक बनलेला अभिजित सावंत ' इंडियन आयडॉल ' ठरल्याच्या बातमीने... आणि मग मानांकने जाहीर होत गेली, तसतसा या ' मटा आयडॉल ' च्या अंतिम फेरीत पोहोचलेल्यांचा जल्लोष सुरू झाला... मराठी चित्रपटांसाठीच्या स्पधेर्त 10 मानांकने मिळवणाऱ्या ' मानिनी ' ने, नाटकांमध्ये सहा मानांकने पटकावणाऱ्या ' हम तो तेरे आशिक है ' ने, मालिकांमध्ये सात मानांकने मिळवून ' मेघ दाटले ' ने आघाडी घेतली. कथाबाह्य मालिकेच्या स्पधेर्त तीन मानांकने मिळवून ' घडलंय बिघडलंय ' ने बाजी मारली.

नाटक, सिनेमा आणि टीव्ही मालिका या तिहेरी माध्यमांतून मराठी मनावर अधिराज्य गाजवणाऱ्या कलाकार आणि तंत्रज्ञांसाठी ' मराठी यशाचा मानबिंदू ' असलेल्या , ' केसरी टूर्स ' सहप्रायोजित ' म. टा. सन्मान ' ने गौरवले जाण्याचे यंदाचे पाचवे वर्ष. हे भाग्यवान कोण ठरणार ? त्यांची निवड कोणातून होणार ? याची उत्सुकता अंधेरीच्या ' कोहिनूर काँटिनेंटल ' मध्ये भरभरून वाहत होती. सायंकाळी साडेसातच्या सुमारास सुरू झालेल्या या मानांकन सोहळ्यात चंदेरी

दुनियेतील नवोदितांबरोबरच, ज्येष्ठांनीही हजेरी लावली.

मानांकनाच्या लडी एकावर एक अशा उलगडत गेल्या आणि सवोर्त्कृष्टेसाठी अंतिम फेरीत आलेल्यांच्या आनंदात ज्यांचा नंबर आलाच नाही, अशांनीही मोठ्या मनाने मानांकनांचा स्वीकार केला. ' सवोर्त्कृष्ट चित्रपटाच्या स्पधेर्त ' सावरखेड एक गाव ', ' मानिनी ' आणि ' देवराई ' यांच्यात लढत होणार आहे, तर सवोर्त्कृष्ट नाटकासाठी ' रिमोट कंट्रोल ', ' जांभूळ आख्यान ' आणि ' हम तो तेरे आशिक है ' या नाटकांमध्ये चुरस आहे. टीव्ही मालिकांमध्ये ' मेघ दाटले ', ' भाग्यविधाता ' आणि ' बंधन ' यांनी शेवटच्या टप्प्यावर जोर लावला आहे.

अभिनेता अतुल कुलकणीर्ला ' समुद ' हे नाटक आणि ' देवराई ' या चित्रपटासाठी मानांकन मिळाले. तर संजय मोनेला ' हम तो तेरे आशिक है ' साठी दिग्दर्शन आणि लेखक असे दुहेरी मानांकन मिळाले आहे. नाटकातील सवोर्त्कृष्ट अभिनेत्यांच्या स्पधेर्त विठ्ठल उमप (जांभुळ आख्यान), जितेंद जोशी ( हम तो तरे आशिक है), अतुल कुलकणीर् (समुद) अशी नामचिन मंडळी आहेत. तर सवोर्त्कृष्ट अभिनेत्रीचा किताब निवेदिता जोशी-सराफ (तुझ्या माझ्यात), मुक्ता बवेर् (हम तो तरे आशिक है) आणि स्वाती चिटणीस ( रिमोट कंट्रोल) या अभिनेत्रींपैकी एकीला मिळणार आहे.

चित्रपटातील सवोर्त्कृष्ट अभिनेत्यांच्या स्पधेर्त अतुल कुलकणीर् (देवराई), स्वप्नील जोशी ( मानिनी), श्रेयस तळपदे (सावरखेड एक गाव) यांच्यात जुगलबंदी आहे. तर सवोर्त्कृष्ट अभिनेत्रीसाठी सोनाली कुलकणीर् (देवराई), गिरिजा ओक ( मानिनी), बेनेका (सातच्या आत घरात) यांच्यात लढत होईल.

 
</text>
</doc>
