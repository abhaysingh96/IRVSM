<doc>
<docno>1042731.cms.txt</docno>
<text>
 
देश-विदेश
सॉफ्टवेअर कंपन्या, आयएमए 'तोयबा'च्या हिटलिस्टवर
[ Sunday, March 06, 2005  11:36:51 pm]


वृत्तसंस्था

नवी दिल्ली : देहराडूनमधील ' इंडियन मिलिटरी अॅकडमी ' व बंगलोरमधील सॉफ्टवेअर कंपन्यांवर हल्ला करण्याची शनिवारी रात्री चकमकीत ठार झालेल्या ' लष्कर-ए- तोयबा ' च्या अतिरेक्यांची योजना होती, अशी माहिती दिल्ली पोलिसांनी दिली.

या अतिरेक्यांनी डिसेंबरमध्ये बंगलोरला जाऊन तेथील सॉफ्टवेअर कंपन्यांच्या परिसराची पाहणी केली होती. देशाच्या आथिर्क आस्थापनांवर हल्ला चढवून प्रगतीला खीळ मारण्याचा त्यांचा डाव होता, असे विशेष विभागाचे पोलिस सहआयुक्त कर्नाल सिंग यांनी सांगितले.

शनिवारी रात्री दिल्ली पोलिसांनी तोयबाच्या तिघा अतिरेक्यांना चकमकीत ठार केले होते. त्यातील दोघे पाकिस्तानी होते.

 
</text>
</doc>
