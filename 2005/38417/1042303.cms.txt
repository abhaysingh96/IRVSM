<doc>
<docno>1042303.cms.txt</docno>
<text>
 
महाराष्ट्र
सांगलीतील डॉक्टरांचा मोर्चा
[ Sunday, March 06, 2005  02:36:05 am]


म. टा. वृत्तसेवा

सांगली : खंडणीबहाद्दर, ब्लॅकमेल करणारे आणि याबाबत अवास्तव प्रसिध्दी देणारी वृत्तपत्रे यांचा निषेध म्हणून सांगली- मिरजेतील डॉक्टरांनी जिल्हाधिकारी कार्यालयावर मोर्चा नेला होता. मोर्चातफेर् जिल्हाधिकाऱ्यांना मागण्यांचे निवेदन देण्यात आले. मोर्चात सांगली- मिरजेतील बहुतेक प्रतिष्ठित डॉक्टर सामील झाले होते. निषेध व्यक्त करण्यासघ्टी डॉक्टरांनी आपले दवाखानेही शनिवारी दिवसभर बंद ठेवले होते.

काहीतरी कारण पुढे करून, धमकावून खंडणी उकळण्याचे प्रकार अलीकडे मोठ्या प्रमाणावर वाढले आहेत, अशी या भागातील डॉक्टरांची तक्रार आहे. गुंड प्रवृत्तीचे तथाकथित पुढारी हे उद्योग करतात. विनाकारण मारहाण, शिविगाळ, मोडतोड या प्रसंगानाही डॉक्टरांना तोंड द्यावे लागते. तसेच ब्लॅकमेलिंगच्या घटनाही सुरूच असतात. भरीसभर म्हणून वर्तमानपत्रेही याची अतिरंजित, बदनामीकारक प्रसिद्धी करतात, ही त्यांची खंत आहे. या परिस्थितीत आपला वैद्यकीय व्यवसाय करणे कठीण झाले आहे, असे ते उद्वेगाने म्हणतात.

मोर्चाच्या वेळी वैद्यकीय संघटनेच्या निवेदनात म्हटले आहे की, शुक्रवारी काही दैनिकांत परिषदेचे सदस्य डॉ. अभय कोठारी यांच्याबाबत असाच प्रकार घडला आहे. फोटोसह या अतिरंजित बातम्या प्रसिध्द झाल्या. याप्रकरणी न्यायालयाद्वारे सत्य उजेडात येईलच. जर डॉक्टर निदोर्ष सुटले तर वैद्यकीय संघटनेतफेर् सर्व संबंधित वृत्तपत्रांवर बदनामीचे खटले दाखल केले जातील. केवळ आरोपांच्या आधारे एखाद्या प्रतिष्ठित डॉक्टरांना अशा प्रकारे आयुष्यातून उठविणे हा मोठा गुन्हा आहे.

यापुढे डॉक्टरांवरील नाहक अन्याय संघटना कदापी सहन करणार नाही असे संघटनेचे अध्यक्ष डॉ. अशोक पाटील यांनी सांगितले. कोठारी प्रकरणाच्या बातम्या देणाऱ्या पत्रकारांवर मोर्चात अनेक आरोप करण्यात आले.

नंतर पत्रकारांनीही सभा घेऊन त्याचा निषेध केला.

खंडणीखोरांना अटक

पत्नीकडून घटस्फोट मिळवून देण्यासाठी सिध्देवाडी येथील तरुणांकडून 15 हजार रुपये खंडणी उकळल्याप्रकरणी डेमोक्रॅटिक पाटीर् ऑफ इंडियाच्या माहिला आघाडी जिल्हा अध्यक्षा इंदुमती कोरपाळे व संघटनेचा नेता प्रा. सुकुमार कांबळे यांच्याविरुध्द पोलिसांनी खंडणीचा गुन्हा दाखल केला आहे. त्यांना अटक झाली असून पाच दिवसांची न्यायालयीन कोठडी देण्यात आली आहे.

खंडणी उकळण्याच्या प्रकारांना सध्या ऊत आला असून त्यासाठी विविध संघटनांचाही वापर केला जात आहे.

 
</text>
</doc>
