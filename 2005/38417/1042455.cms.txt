<doc>
<docno>1042455.cms.txt</docno>
<text>
 
प्रगती फास्ट
फिजिक्सच्या वेगळ्या मार्गावर
[ Sunday, March 06, 2005  04:57:09 pm]


फिजिक्सची आवड असेल, तर फक्त बीएस्सीवर मुळीच समाधान मानू नका. उच्चशिक्षण हा इथल्या प्रगतीचा फण्डा आहे. अॅस्ट्रोफिजिक्स, बायोफिजिक्स, रोबोटिक्स, अॅस्ट्रोनॉमी, स्पेस इंजिनीअरिंग असे काही ऑफबीट पर्याय मास्टर डिग्री कोर्स आणि रिसर्चसाठी उपलब्ध आहेत. शिवाय तुम्हाला रिसर्च असिस्टण्ट, इलेक्ट्रॉनिक इंजिनीअर यासारखे काही जॉब करता येतील.

दहावीपासून सायन्स शाखेपर्यंत कोणत्याही विद्यार्थ्याला फिजिक्स विषयाबद्दल विचारलं, तर त्यांना हा विषय काहीसा कंटाळवाणा आणि खूपच थिअरॉटिकल वाटेल. पण सायन्स ही संपूर्ण शाखा फिजिक्स विषयावर आधारित आहे. सायन्समधल्या प्रत्येक विषयावर फिजिक्सचा प्रभाव जाणवून येतो. टेक्नॉलॉजी, इंजिनीअरिंगपासून पार मेडिकल क्षेत्रापर्यंत फिजिक्सचा उपयोग मोठ्या प्रमाणावर झालेला दिसून येईल. अर्थात, यावरून तुम्हाला या विषयाचा अभ्यास केल्यानंतर असणाऱ्या करिअरच्या संधींचं प्रमाण एव्हाना लक्षात आलंच असेल.

फिजिक्सची आवड असणारे विद्याथीर् बीएस्सीसाठी या विषयाची निवड करतात. पण बीएस्सी झाल्यावर त्यांना पुढे नक्की काय करायचं, हा प्रश्न सतावत असतो. कधीकधी अपुऱ्या माहितीमुळे फिजिक्सला पुढे काहीच वाव नाही, असा विद्यार्थ्यांचा गैरसमज होतो. परंतु इथे उच्चशिक्षण आणि जॉब्सच्या असंख्य संधी उपलब्ध आहेत.

फिजिक्स क्षेत्रात प्रवेश करणाऱ्या विद्यार्थ्यांना थिअरी, प्रॉब्लेम सॉल्व्हिंगची आवड असली पाहिजे. सायन्स हे क्षेत्रच मुळात रिसर्चवर आधारलेलं आहे. त्यामुळे रिसर्चमध्ये इण्टरेस्ट असेल, तर तुम्हाला पुढे काय करायचं, हा विचार कधीच करावा लागणार नाही.

उच्चशिक्षण हा इथे यश मिळवण्याचा पहिला फण्डा आहे. त्यामुळे बीएस्सीवर समाधान मानू नका. भारतातील कोणत्याही युनिव्हसिर्टीतून तुम्हाला एमएस्सी ( फिजिक्स) हा दोन वर्षांचा डिग्री कोर्स करता येईल. त्यानंतर तुम्हाला खालील पर्यायांचा विचार करता येईल.

पोस्ट ग्रॅज्युएशननंतर विद्याथीर् टिचिंग या क्षेत्राकडे वळू शकतात. कॉलेजमध्ये किंवा युनिव्हसिर्टीमध्ये पोस्ट ग्रॅज्युएशन केल्यानंतर लेक्चररचा जॉब मिळतो. त्यासाठी तुम्हाला नॅशनल एलिजिबिलिटी टेस्ट (नेट) किंवा स्टेट एलिजिबिलिटी टेस्ट (सेट) या यूजीसीतफेर् घेण्यात येणाऱ्या परीक्षा उत्तीर्ण व्हाव्या लागतात. या परीक्षेनंतर तुम्हाला रिसर्चचा पर्यायसुद्धा स्वीकारता येईल.

फिजिक्स ग्रॅज्युएट विद्याथीर् पुढे मिटिरिओलॉजी या क्षेत्राकडे वळू शकतात. मिटिरिओलॉजी म्हणजे हवामानाचा अभ्यास करणं, त्यावर रिसर्च करणं. या क्षेत्रात प्रवेश मिळवण्यासाठी विद्यार्थ्यांना प्रवेशपरीक्षा द्यावी लागते. यात इंग्रजी, जनरल नॉलेज, जिओग्रॉफी, फिजिक्स आणि मॅथ्स विषयावर बहुपर्यायी प्रश्न विचारले जातात.

एमएस्सी इन अॅटमॉस्फिरिक सायन्स अॅण्ड टेक्नॉलॉजी हा तीन वर्षं कालावधीचा कोर्स विद्यार्थ्यांसाठी आयआयटीमध्ये उपलब्ध आहे.

स्पेस इंजिनीअरिंग अॅण्ड रॉकेटरी हा कोर्सही फिजिक्सच्या विद्यार्थ्यांना करता येईल. कोर्सचा कालावधी दोन वर्षांचा असतो.

अॅस्ट्रोनॉमी हा एक वेगळा पर्याय तुमच्याकडे आहे. आकाशाचा अभ्यास करणं हा या कोर्सचा महत्त्वाचा भाग असतो.

अॅस्ट्रोफिजिक्सकडे वळण्याचा ट्रेण्ड सध्या आहे. या कोर्सचा कालावधी दोन वर्षांचा असून, फार मर्यादित संस्थांमध्ये हा कोर्स उपलब्ध आहे.

बायोफिजिक्समध्ये जीवाणूंचा अभ्यास करावा लागतो. दोन वर्षांचा हा कोर्स भारतातील बऱ्याच इन्स्टिट्यूटमध्ये उपलब्ध आहे.

मेडिकल फिजिसिस्ट होण्याचा विद्याथीर् विचार करू शकतात. यात वैद्यकीय उपकरणं डिझाइन करण्यावर सर्वाधिक भर दिला जातो.

न्यूक्लिअर फिजिक्स हा दोन वर्षांचा कोर्स आहे आणि त्यासाठी प्रवेशपरीक्षा द्यावी लागते.

रोबोटिक्स हा कोर्स फिजिक्समध्ये पदवी मिळालेल्या विद्यार्थ्यासाठी उपलब्ध आहे. या कोर्सचा कालावधी दोन वर्षांचा असून, फार कमी संस्थांमध्ये तो शिकवला जातो.

जिओफिजिक्स हीसुद्धा फिजिक्सशी संलग्न शाखा आहे. या कोर्सचा कालावधी दोन वर्षांचा असतो. या कोर्समध्ये हवामानशास्त्र, हायड्रॉलॉजी, ओशनोग्राफी, मॅग्नेटिझम आदी विषयांचा अभ्यास केला जातो.

फिजिक्समध्ये ग्रॅज्युएशन केलेल्या विद्यार्थ्यांना खालीलपैकी एखादा पर्याय जॉबसाठी निवडता येतो.

हे विद्याथीर् ' रिसर्च सायण्टिस्ट ' म्हणून काम करू शकतात. त्यांना वेगवेगळ्या प्रोडक्ट्सवर रिसर्च करून त्यात सुधारणा करण्याची जबाबदारी पार पाडावी लागते.

सायण्टिफिक लॅबोरेटरी टेक्निशिअन म्हणूनही हे विद्याथीर् जॉब करू शकतात. यात त्यांना रिसर्चरबरोबर काम करण्याची संधी मिळते.

इलेक्ट्रॉनिक प्रोडक्ट्स डिझाइन करण्याचं काम त्यांना इलेक्ट्रॉनिक इंजिनीअर म्हणून करता येतं.

फॉरेन्सिक सायन्समध्ये काही चांगल्या संधी आहेत. यात गुन्ह्यांच्या विरोधात वैज्ञानिक दृष्टिकोनातून पुरावा शोधण्याचं काम करावं लागतं.

सायण्टिफिक जर्नलिस्ट म्हणूनही फिजिक्समध्ये पदवी मिळालेले विद्याथीर् काम करू शकतात. यात विद्यार्थ्यांना वैज्ञानिक आटिर्कल्स लिहावी लागतात. भारतात या क्षेत्रातील तज्ज्ञांची प्रामुख्याने कमतरता जाणवते.

याव्यतिरिक्त फिजिक्स ग्रॅज्युएट्स विद्यार्थ्यांना डिफेन्स सिविल सविर्सेस मॅनेजमेण्ट आदी क्षेत्रातही करिअर करता येईल. विद्यार्थ्यांनी स्वत: किंवा ज्या विषयातून शिक्षण घेतलं आहे, त्याला कमी न लेखता. त्या क्षेत्रातील पर्यायांचा शोध घेतला पाहिजे. आपला कल नक्की कोणत्या क्षेत्राकडे आहे, हे पाहून शिक्षण आणि पुढे जॉबमध्ये नक्कीच यश मिळवता येईल.

मुग्धा बवरे

 
</text>
</doc>
