<doc>
<docno>1042524.cms.txt</docno>
<text>
 
क्रीडा
कातिर्केयन पंधरावा
[ Sunday, March 06, 2005  07:25:51 pm]


मेलबर्न: ऑस्ट्रेलियन ग्रां प्री फॉर्म्युला वन कार रेसिंग शर्यतीत भारताचा नवोदित ड्रायव्हर नरेन कातिर्केयन पंधरावा आला. वीस स्पर्धकांच्या या शर्यतीत इटलीच्या गिआनकालोर् फिसीचेलाने अव्वल क्रमांक पटकावला. त्याने 57 फेऱ्यांची शर्यत एक तास 24 मिनिटे 17.336 सेकंदात पूर्ण केली.

अल्बर्ट पार्क सकिर्टवर झालेल्या या शर्यतीत पदार्पण करणाऱ्या 28 वषीर्य कातिर्केयनने पाच स्पर्धकांना मागे टाकले, जॉर्डन कारमधील त्याचा पोर्तुगीज साथीदार तिआगो माँटेरिओ सोळाव्या क्रमांकावर आला. सातवेळा

जगज्जेतेपद पटकावणाऱ्या फेरारीच्या मायकेल शुमाकरला तर 302 किलोमीटरची ही शर्यत पूर्ण करता आली नाही, त्याची विल्यम्स निक हिडफिल्डशी टक्कर झाली.

आपल्या कामगिरीवर कातिर्केयन खूष होता. पदार्पणातील कामगिरीवर प्रतिक्रिया व्यक्त करताना तो म्हणाला, खराब सुरूवातीनंतर ही शर्यत अडथळ्याविना पार पडली. वीस स्पर्धकांचा सहभाग असलेल्या या शर्यतीत कातिर्केयन पहिल्या फेरीतच बाराव्या स्थानावरून अठराव्या क्रमांकावर घसरला पण अखेरीस त्याला पंधराव्या क्रमांकावर समाधान मानावे लागले. पण नवोदितांमध्ये त्याची कामगिरी उजवी ठरली, त्यात त्याने सर्वात जलद वेळ दिली. त्याच्या या कामगिरीमुळे जॉर्डनचे पदाधिकारी सुखावले. त्यांच्या दोेन्ही स्पर्धकांनी बऱ्यापैकी कामगिरी केली पण यापेक्षा अधिक वरचा क्रमांक मिळाला असता तर चांगले झाले असते अशी पुस्ती जॉडर्नचे क्रीडा संचालक ट्रेव्हर कालिर्न्स यांनी जोडली. कातिर्केयन आता 20 मार्चपासून सुरू होणाऱ्या मलेशियन ग्रां प्री स्पधेर्त भाग घेणार आहे. पहिल्या ग्रां प्री शर्यतीत चांगली कामगिरी झाल्यामुळे मी खूष आहे व आता पुढील शर्यतीची प्रतिक्षा करतोय पण मलेशियातील हवामान अधिक उष्ण असेल असेही त्याने सांगितले.

 
</text>
</doc>
