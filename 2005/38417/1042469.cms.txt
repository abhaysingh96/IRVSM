<doc>
<docno>1042469.cms.txt</docno>
<text>
 
अर्थव्यवहार
निवृत्तीनंतर जनसेवेची साधना
[ Sunday, March 06, 2005  05:32:29 pm]


ज्यांना कार्यप्रवण राहण्याचे व्यसन वा वेड म्हणा ना, असते त्यांच्यासाठी ' निवृत्ती ' हा शब्दप्रयोग अनाठायीच असतो. अशी माणसे ही शरीराने, मनाने, बुद्धीने व भावनिकदृष्ट्याही सतत कार्यप्रवणच राहतात. वस्तुत: जनसेवेचे, त्यागमय व्रत हे निवृत्तीनंतर अकस्मात स्वीकारणे सामान्यत: क्वचितच लोकांना शक्य होते. मात्र बोरीवलीचे गोविंदराव ऊर्फ सर्वपरिचित गो. रा. रानडे हे अपवाद ठरावेत.

गोविंदरावांनी भारतीय रिर्झव्ह बँकेत त्यांनी 39 वषेर् सेवा केली व 1979 साली 58 व्या वषीर् निवृत्ती घेतली, ती दोन वषेर् मिळत असलेला वाढीव कार्यकाल नाकारून. त्यांनी हे जे केले ते केवळ अगोदर 8/9 वषेर् अंगिकारलेले ' शिक्षणव्रत ' पूर्णवेळ पाळता यावे म्हणूनच. 1969 मध्ये त्यांनी बोरीवलीला रिर्झव्ह बँकेच्या कर्मचाऱ्यांसाठी एक गृहनिर्माण संस्था बांधवून घेण्यात पुढाकार घेतला. या सोसायटीसमवेत आणखी 4/5 सहकारी सोसायट्या वझीरा-बोरीवली येथील परांजपे नगरामध्ये उभ्या राहून जवळजवळ एक हजार कुटुंबे तेथे 1969- 70 मध्ये रहावयास आली. त्यांच्या पाल्यांसाठी सुयोग्य शिक्षणाची सोय नाही हे पाहून गो. रा. रानडे यांनी तेथे ' सुविद्या प्रसारक संघ ' या शिक्षण संस्थेची स्थापना करून सोसायटीमधील राखीव भूखंडावर एक छोटीशी शाळाही सहकाऱ्यांच्या मदतीने बांधली. ते वर्ष होते 1971-72. या संस्थेची बव्हंशी जबाबदारी गोविंदरावांवर पडली. त्यामुळे 1972 ते 1979 दरम्यान नोकरी सांभाळून बाकी सर्व वेळ ते या संस्थेच्या व शाळेच्या सुयोग्य विकासासाठीच नि:स्वार्थपणे देत राहिले व त्या निमित्ताने परिसरांतील रहिवाशांशीही अखंड संपर्क ठेवून राहिले.

या आठनऊ वर्षांत या विभागात लोकवस्ती झपाट्याने वाढत राहिली व त्या प्रमाणात शैक्षणिक सुविधा अपुऱ्या पडू लागल्या, हे लक्षात येताच त्यांनी निवृत्तीचा निर्णय घेऊन संस्थेच्या शाळा बोरीवलीच्या चारही दिशांना काढण्याची योजना आखली व त्यानुसार महाराष्ट्र शासन व महाराष्ट्र हाउसिंग अॅण्ड एरिया डेव्हलपमेंट अथॉरिटी ( ' म्हाडा ') यांच्याशी प्रत्यक्ष संपर्क साधून, पत्रव्यवहार करून तीन सुयोग्य भूखंड बोरीवलीच्या पश्चिमेस एक्सर व गोराई रोड आणि बोरिवली पूवेर्ला टाटा पॉवर स्टेशन व महाराष्ट्र हाउसिंग बोर्ड वसाहतीजवळ एक, असे तीन भूखंड अथक परिश्रम व पायपीट करून संपादित केले. एवढेच नव्हे तर आपल्या अफाट जनसंपर्कातून तेथे आणखी तीन दजेर्दार विद्यालये (मराठी माध्यम) उभी केली. या वेळेपर्यंत त्यांनी वयाची सत्तरी ओलांडली होती ; पण दुर्दम्य इच्छा, उत्साह, परिश्रम व लोकांना आपलेसे करण्याची हातोटी या शिदोरीवर त्यांनी निवृत्तीकाळ सतत कार्यमग्नतेतच खचीर् घातला व आज वयाच्या 84 व्या वषीर्ही त्यांना आपण एक निवृत्त नागरिक आहोत याचीही जाणीव होत नसावी.

वयाच्या 72 व्या वषीर् गोविंदरावांनी सुविद्या प्रसारक संघाच्या पदावरून स्वेच्छानिवृत्ती घेतली. मात्र विद्याप्रसाराचे व्रत न सोडता दुसऱ्या शिक्षण संस्थेच्या अडचणीत असलेल्या मराठी माध्यमाच्या शाळेला संजीवनी देऊन नेटक्या व देखण्या स्वरूपात उभी करण्यात यश मिळविले. शैक्षणिक कार्याबरोबरच ' बोरीवली सांस्कृतिक केंद ', ' ज्येष्ठ नागरिक सेवा संघ ' या संस्थाचे स्थापनेत व कार्यात त्यांचा सतत सहभाग राहिलेला आहे. बोरीवलीतील सर्वच राजकीय पक्ष व सार्वजनिक संस्था त्यांचा आदराने मान राखतात तो त्यांच्या चारित्र्यसंपन्न जीवनामुळेच.

झपाटलेल्या माणसांना वयाचा अडसर आड येत नाही हेच गोविंदरावांकडे पाहिल्यानंतर कोणाच्याही ध्यानात येईल. त्यांच्या बोलण्यातून आपल्याला जाणवते ते हे की, व्याधीमुक्त व कार्यप्रवण जीवन जगण्यासाठी ते चार गोष्टी कटाक्षाने पाळतात. त्या म्हणजे आहार, निदा ( विश्रांती), भवितव्याचा विचार व संयम यांचे सुयोग्य नियोजन. 84 व्या वषीर्ही त्यांच्या चेहऱ्यावर वृद्धत्वाची सुरकुती दिसत नाही की चालण्यात, बोलण्यात, लिहिण्यात कंप नाही. सतत उत्साही, सतेज व करारी मुदा, सर्वच व्यवहारांत काटेकोर, प्रामाणिक, पारदशीर्, चोख व्यवहार व साधी पण नीटनेटकी राहणी, स्वच्छ धोतर, झब्बा व क्वचित रूबाबदार जाकिट हा त्यांचा पेहराव कोणावरही सहज छाप टाकील. सहसंवेदनशील ह्रदय व परमेश्वरावर अटळ श्रद्धा हे त्यांचे गुणसमुच्चय आहेत.

सौ. शुभांगी ज. काटकर

 
</text>
</doc>
