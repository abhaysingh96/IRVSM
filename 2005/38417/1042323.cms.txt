<doc>
<docno>1042323.cms.txt</docno>
<text>
 
महामुंबई
सेनेच्या मंचावर राणेंना मज्जाव?
[ Sunday, March 06, 2005  02:58:19 am]


म. टा. प्रतिनिधी

मुंबई : शिवसेना कार्याध्यक्ष उद्धव ठाकरे उपस्थितीत ' प्रबोधन प्रकाशन ' च्या कार्यक्रमाच्या वेळी शिवसेना नेते नारायण राणे यांनाच मंचावर जाण्यास प्रतिबंध करण्याचा धक्कादायक प्रकार घडल्याने कार्यक्रम अर्धवट टाकून राणे यांना सभागृहातून बाहेर पडावे लागले. ते प्रेक्षकांत बसलेले असताना व्यासपीठावर येण्याचे आवाहन उद्धव यांनी केले. तथापि, ते मंचावर न गेल्याने ' तुम्ही समोर बसल्यावर मला मुख्यमंत्री झाल्यासारखे वाटते ' असा टोला उद्धव यांनी मारल्यामुळे शिवसेनेत उलटसुलट चचेर्चे पेव फुटले.

रवींद नाट्य मंदिरात शनिवारी प्रबोधन प्रकाशन व भूमाता चॅरिटेबल ट्रस्टतफेर् शेतीवर चर्चासत्र आयोजित करण्यात आले होते. प्रबोधन प्रकाशनचे विश्वस्त आणि शिवसेना नेते सुभाष देसाई कार्यक्रमाचे आयोजक होते. सत्राचा समारोप राणे यांच्या हस्ते होणार होता. व्यासपीठावर त्यांच्या नावाची खुचीर् ठेवण्यात आली होती.

पण राणे थोड्या उशिरा आले. त्यावेळी उद्धव ठाकरे यांचे भाषण सुरू होते. रवींद नाट्य मंदिरात राणे पोहोचताच त्यांना मंचानजिकच्या रूममध्ये नेण्यात आले. पण दुसरीकडे कार्यक्रम सुरू झाला असल्याने राणे मंचावर जाण्याची घाई करीत होते. अशा स्थितीत त्यांनी मंचावर न बसता समोरच्या रांगेत बसावे, अशी सूचना सुभाष देसाई यांनी केल्याचे कळते. या प्रकाराने संतापलेले राणे समोरच्या रांगेत जाऊन बसले. तेव्हा उद्धव ठाकरे यांनी त्यांना मंचावर येण्याची विनंती केली. पण ते न गेल्याने ' तुम्ही समोर बसल्यावर मी मुख्यमंत्री झाल्यासारखे वाटते ' असे उद्गार उद्धव ठाकरे यांनी काढले. या नंतर काही काळ थांबून राणे हे संतापलेल्या अवस्थेतून नाट्यगृहातून बाहेर पडले. या धक्कादायक प्रकाराने शिवसैनिक अक्षरश: भांबावून गेले होते.

या संदर्भात शिवसेनानेते सुभाष देसाई यांच्याशी संपर्क साधला असता ते मीटिंगमध्ये असल्याचे सांगण्यात आले. वारंवार प्रयत्न करूनही देसाई यांच्याशी संपर्क होऊ

शकला नाही. राणे यांनीही या विषयावर काहीही बोलण्यास नकार दिला.

' ते नाराज नाहीत ' या प्रकाराबाबत उद्धव ठाकरे यांच्याकडे विचारणा केली असता ते म्हणाले , ' मध्यंतरानंतर कार्यक्रम सुरू झाल्यावर व्यासपीठावर अनेक तज्ञ मंडळी बसलेली होती. तरीही मी राणे यांना स्टेजवर बोलावले होते. आपल्या हस्ते समारोप असल्याने काम आटोपून येतो, असे राणे यांनी सांगितले आणि ते बाहेर गेले. पण काम लांबल्याने ते परत कार्यक्रमास येऊ शकले नाहीत. राणे यांच्याशी मी सांयकाळी बोललो असून तेे नाराज नाहीत. '

 
</text>
</doc>
