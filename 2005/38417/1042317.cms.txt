<doc>
<docno>1042317.cms.txt</docno>
<text>
 
महामुंबई
'ते' आहेत तरी कसे?
[ Sunday, March 06, 2005  02:52:43 am]


निनाद सिद्धये

मुंबई : तसे ते दोघंही लाजरे आणि अनपेक्षित स्टारडमनं कंप्लिट गोंधळलेले. पण त्यांच्या जागी तुमच्या-आमच्यापैकी कोणीही असतं, तरी आपलंही तसंच झालं असतं की!

कसे आहेत हे दोघं आयडॉलच्या रेसमधले फायनलिस्ट ?

डाऊन टू अर्थ अभिजीत सावंत

या दोघातला एक जण हार्डकोअर मुंबईकर, अभिजीत सावंत... नाव तसं एकदम कॉमन! गेली चार वर्षं ऑकेर्स्ट्रात गातोय... पैसे चांगले मिळतात, म्हणून मध्यमवगीर्य आई-बाबांचं फारसं ऑब्जेक्शन नाही ऑकेर्स्ट्रात गायला... पण आता त्याच्यासाठी विश्वच बदलून गेलंय. कपड्यांपासून ते सोसायटीत राहणाऱ्या प्रत्येक व्यक्तीच्या त्याच्याकडे बघण्याच्या दृष्टिकोनापर्यंत... सगळंच बदललंय. अभिजीत इंडियन आयडॉल झाला तर...

तर काय... अभिजीत मात्र डाऊन टू अर्थ आहे... ' काहीही बदलणार नाही! '

कॉन्फिडन्ट अमित साना

दुसरा आयडॉल फायनलिस्ट आहे भिलईसारख्या छोट्या शहरातून आलेला, त्या मानानं जरा जास्तच लाजाळू, पण हातात माइक आला की, पठ्ठ्या कॉन्फिडन्ट असतो! आयडॉलमध्ये भाग घेण्याआधी हा गातो, हे त्याच्या फॅमिलीव्यतिरिक्त कोणालाच माहीत नव्हतं. सतत कानाला हेडफोन्स लावून डिस्कमन ऐकणाऱ्या अमित सानाला आज यश मिळतंय गाण्याच्या जोरावर. पण गाण्यावरूनच ' काय सारखा डिस्कमन ऐकतोस ?' असा आईचा लटका राग आठवला की, अमितचे भुरे डोळे आजही गहिवरतात... प्रॉडक्शन हाऊसमध्ये बहुतेक सगळे अमराठी असल्याने याच्याशी त्यांचे सूर जरा जास्त जुळल्याचं मात्र जाणवत असतं...

 
</text>
</doc>
