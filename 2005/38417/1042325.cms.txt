<doc>
<docno>1042325.cms.txt</docno>
<text>
 
महामुंबई
मालिकांची मानांकने अवंतिका, गंगूबाई आणि साहेब, बीवी यांना
[ Sunday, March 06, 2005  03:00:36 am]


म. टा. प्रतिनिधी

मुंबई : मराठी चित्रपट, नाट्य आणि दूरचित्रवाणी क्षेत्रांत लोकप्रिय असलेल्या ' मटा सन्मान ' ची मानांकने जाहीर होत होती आणि श्वास रोखला जात होता.

मालिकांत सवोर्त्कृष्ट अभिनेता व अभिनेत्रीसाठीच्या लढतीत संदीप कुलकणीर् (अवंतिका), भरत जाधव ( साहेब बिवी आणि मी), सुनील बवेर् ( अवंतिका) आणि निमिर्ती सावंत ( कुमारी गंगूबाई नॉनमॅट्रिक), शिल्पा तुळसकर (मेघ दाटले), मृणाल कुलकणीर् (अवंतिका) यांचा समावेश आहे.

' राम बंधु म. टा. सन्मान 2005' च्या मानांकन सोहळ्याचे सफाईदार सूत्रसंचालन अभिनेत्री समीरा गुजरने केला. नजाकतभरी ही ' मानांकन संध्या ' रात्री उशिरापर्यंत रंगली.

नाटक, चित्रपट आणि टीव्ही मालिका यातील एकूण 40 मानांकने यावेळी जाहीर करण्यात आली. त्यात टीव्ही मालिका : कथाबाह्य कार्यक्रम , ' मुंबई टाइम्स ' सवोत्कृष्ट युवा कार्यक्रम ' आणि टीव्ही मालिका : वृत्तविषयक कार्यक्रम यांच्या मानांकनांचा समावेश आहे. मराठी यशाचा सवोर्च्च गौरव करणारा ' महाराष्ट्र भूषण ' आणि जागतिक क्षितिजावर मराठी यशाची पताका उत्तुंग फडकत ठेवणाऱ्या कर्तृत्ववानास दिला जाणारा ' महाराष्ट्राची शान ' हे दोन सन्मान तसेच ' मुंबई टाइम्स ' दमदार पदार्पण आदी सन्मान शनिवार , 12 मार्चला ' म. टा. सन्मान संध्ये ' त जाहीर केले जाणार आहेत.

या स्पधेर्साठी नाट्यपरीक्षक म्हणून सुधीर दामले, अजित भुरे, नंदू माधव, किशोर प्रधान, ललिता बापट, मकरंद अनासपुरे आणि जितेंद आव्हाड यांनी तर अशोक राणे, रामदास फुटाणे, शमिर्ला ठाकरे, आरती अंकलीकर-टिकेकर, अन्नपूर्णा यांनी चित्रपट विभागात मालिकांसाठी सुकन्या कुलकणीर्, सतीश राजवाडे, पराग अळवणी, चंदकला कदम, सुप्रिया पिळगावकर तर कथाबाह्य आणि वृत्तविषयक कार्यक्रमांसाठी डॉ. रमेश साने, अनंत सामंत आणि राम दोतोंडे यांनी काम पाहिले.

 
</text>
</doc>
