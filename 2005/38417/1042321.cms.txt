<doc>
<docno>1042321.cms.txt</docno>
<text>
 
देश-विदेश
हूडांच्या शपथविधीला भजनलाल हजर
[ Sunday, March 06, 2005  02:56:24 am]


म. टा. खास प्रतिनिधी

नवी दिल्ली : हरयाणात भूपेंदसिंग हूडा सरकारला मन:पूर्वक समर्थन देण्याची घोषणा करून भजनलाल यांनी शुक्रवारी दिलेला प्रदेशाध्यक्षपदाचा राजीनामा मागे घेतला आणि शनिवारी संध्याकाळी चंदीगड येथे झालेल्या मुख्यमंत्र्यांच्या शपथविधीस ते उपस्थितही राहिले.

काँग्रेस अध्यक्ष सोनिया गांधी यांच्याशी शनिवारी दुपारी येथे भेट झाल्यानंतर भजनलाल यांचे अवसान गळाले आणि शपथविधी कार्यक्रमावर बहिष्कार टाकण्याचा निर्णय मागे घेतला. भजनलाल यांच्या समर्थकांच्या रागाचा पारा मात्र दुपारपर्यंत उतरलेला नव्हता. त्यांच्या आदमपूर मतदारसंघात शनिवारी कार्यर्कत्यांनी बंदचे आवाहन केले, लोहमार्गांवर झाडे आडवी पाडून अन् महामार्गावर रस्ता रोको आंदोलन करून काही काळ त्यांनी रस्ता अन् रेल्वे वाहतूक ठप्प केली. काही ठिकाणी बसेसनाही आगी लावल्या. सोनिया गांधींच्या निषेधाच्या घोषणा देत त्यांचा पुतळा जाळल्याची चर्चाही राजधानीत सुरू होती.

 
</text>
</doc>
