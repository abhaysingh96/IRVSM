<doc>
<docno>1042657.cms.txt</docno>
<text>
 
महाराष्ट्र
प्रसारमाध्यमांमधील प्रामाणिकता संपत आहे
[ Sunday, March 06, 2005  10:13:44 pm]


म. टा. प्रतिनिधी

पुणे : ' ब्रेकिंग न्यूज ' या सध्याच्या मंत्रामागे धावताना प्रसार माध्यमांचा चेहरामोहराच बदलला असून त्यातील प्रामाणिकताही ' बेक ' होऊ लागली असल्याचे मत ज्येष्ठ अभिनेते आणि सेन्सॉर बोर्डाचे माजी अध्यक्ष अनुपम खेर यांनी व्यक्त केले.

पुणे विद्यापीठाच्या संज्ञापनशास्त्र अभ्यास विभागातफेर् आयोजित करण्यात आलेल्या ' मिडिया मिलांज 05' चे उद्घाटन त्यांच्याहस्ते झाल्यावर ते बोलत होते. पुणे विद्यापीठाचे कुलगुरू डॉ. अशोक कोळस्कर, संज्ञापनशास्त्र विभागाचे प्रमुख डॉ. के. आर. सानप , ' हम तुम ' चित्रपटाचे दिग्दर्शक कुणाल कोहली यावेळी उपस्थित होते.

सध्याच्या जीवघेण्या स्पधेर्त टिकून पैसे मिळवण्यासाठी गरज नसलेल्या गोष्टी ' ब्रेकिंग न्यूज ' च्या माध्यमातून दाखवल्या जात आहेत. व्यापारीकरण आणि आधुनिकीकरणात माध्यमांसाठी महत्त्वाचे असणाऱ्या सत्य आणि प्रामाणिकता या घटकांचा विसर पडत चालला असल्याबद्दल त्यांनी खंत व्यक्त केली.

प्रसार माध्यमांमध्ये झालेला बदल केवळ दूरचित्रवाणीपुरता मर्यादित नाही, तर वृत्तपत्रे आणि नियतकालिकांच्या स्वरूपातही फरक पडलाय. नको त्या गोष्टींना महत्त्व देण्याची सवय वाढत असल्याने बऱ्याचदा आतल्या पानावर पाहायला मिळणारी बातमी सध्या पहिल्या पानावर झळकताना दिसते. त्यामुळे अनेक वर्षांपासून माध्यमांमध्ये प्रचलित असणाऱ्या मूल्यांची जागा व्यवहार्यतेने घेतली आहे, असे त्यांनी नमूद केले.

 
</text>
</doc>
