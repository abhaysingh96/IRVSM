<doc>
<docno>1000178.cms.txt</docno>
<text>
 
लेख
नव्या शैक्षणिक धोरणाचा भस्मासूर
[ Monday, January 24, 2005  11:14:15 pm]


घटनादुरुस्तीच्या आधारे कायदा बदलून नवे शैक्षणिक धोरण लागू करण्याचा लोकशाही आघाडी सरकारचा डाव होता. ' इंडिया शायनिंग ' च्या दिवसात जानेवारी 2004 ला नवीन शैक्षणिक धोरणाच्या कायद्याचा मसुदा संसदेत सादर केला गेला. त्यांच्या दुदैर्वाने हे बिल निवडणुकीपूर्व संमत होऊ शकले नाही आणि निवडणुकीनंतर सरकारच बदलले.

गोहत्ती येथे 27 ते 31 डिसेंबर दरम्यान झालेल्या राष्ट्रीय बाल विज्ञान परिषदेच्या निमित्ताने ' भारत ग्यान विज्ञान जथा ' च्या (क्चछ्वङ्कछ्व) वतीने नवीन शैक्षणिक धोरणावर चर्चासत्र आयोजित केले होते. प्रसिद्ध शिक्षणतज्ज्ञ प्रा. यशपाल यावेळी उपस्थित होते. यानिमित्ताने झालेल्या औपचारिक आणि अनौपचारिक चर्चांमुळे नवीन शैक्षणिक धोरणाबद्दल धक्कादायक माहिती मिळाली.

स्वतंत्र भारताचे पहिले शिक्षणमंत्री मौलाना आझाद यांनी शिक्षण हे लोकशाही, निधमीर्पणा व राष्ट्रीय जडण-घडणीसाठी लागणारे प्रभावी साधन आहे, या शब्दात शिक्षणाबद्दलच्या स्वतंत्र भारताच्या कल्पना मांडल्या होत्या. 1964-1966 साली स्थापन झालेल्या डॉ. कोठारी यांच्या अध्यक्षतेखालील शिक्षण आयोगाने ' या देशाचे भविष्य हे शाळांच्या वर्गात ठरणार आहे. आपल्या शाळा आणि महाविद्यालयातून बाहेर पडणाऱ्या विद्यार्थ्यांच्या संख्येवर आणि गुणवत्तेतर, देशाची जडणघडण सर्वसामान्य जीवनमान वाढवण्याचे यश अवलंबून आहे. राष्ट्रीय आणि सामाजिक एकात्मतेसाठी शिक्षण हाच पाया आहे ,' असे मत व्यक्त करून म्हटले होते की ' देशाला अशा क्रांतिकारी शिक्षणाची गरज आहे की जे अतिशय महत्त्वाच्या पण दुर्लक्षित अशा सामाजिक, शैक्षणिक आणि सांस्कृतिक कार्याला गती देईल. '

या आयोगाच्या अहवालाच्या आधारे 1968 साली राष्ट्रीय शैक्षणिक धोरण जाहीर झाले. या शैक्षणिक धोरणात जात, धर्म, स्थळ व लिंग यामध्ये कुठलाही भेदभाव न करता सर्व विद्यार्थ्यांसाठी एकाच दर्जाची समान शिक्षण पद्धती पुरस्कृत केली होती. सामाजिक समानता व सामाजिक न्याय हे या शैक्षणिक धोरणाचे प्रमुख ध्येय होते. पुढे विसाव्या शतकाच्या अखेरीस जागतिकीकरणाचे वारे व्हायला लागले. या वाऱ्यापासून शिक्षण क्षेत्रही सुटले नाही. जागतिकीकरणाच्या आणि व्यापारीकरणाच्या युगात ' शिक्षण ' ही एक बाजारातील ' विकाऊ वस्तू अथवा सेवा ' झाली. आपल्या देशात या पार्श्वभूमीवर 2002 साली अंबानी-बिर्ला या कापोर्रेट मंडळीनी एका अहवालाद्वारे शिक्षण क्षेत्राच्या खाजगीकरणाच्या धोरणांचा पाठपुरावा केला. या मंडळींनी ' गुणवत्ता ' हाच एकमेव निकष लावून शैक्षणिक धोरणात अमूलाग्र बदल सूचविले होते! देशाच्या प्रगतीसाठी आणि जागतिक स्पधेर्त टिकून राहण्यासाठी हे बदल आवश्यकच आहेत असा या मंडळींचा दावा आहे. आंतरराष्ट्रीय व्यापार कराराप्रमाणे (ङ्ख/ञ्जह्र) शिक्षण हेसुद्धा परदेशी संस्थांसाठी खुले करावे लागणार होतेच. यावेळी 2002 साली जागतिक बँकेने आपला अहवाल प्रसिद्ध केला. मागासलेल्या आणि विकसनशील देशातील शैक्षणिक गुणवत्ता वाढविण्यासाठी ' आपला हात पुढे केला. ' या सर्व घडामोडीत आपले त्यावेळचे प्रगतीशील सरकार कसे मागे राहील ? राष्ट्रीय लोकशाही आघाडीच्या सरकारने 86 वी घटनादुरुस्ती संसदेतील आणि संसदेबाहेरील विरोधाला न जुमानता संमत करून घेतली. या घटनादुरुस्तीमुळे सरकारने शिक्षण क्षेत्राच्या आथिर्क अनुदानाची वैधानिक जबाबदारी झटकून टाकली होती.

घटनादुरुस्तीच्या आधारे कायदा बदलण्याचा नवा डाव लोकशाही आघाडी सरकारने खेळला. ' इंडिया शायनिंग ' च्या दिवसात जानेवारी 2004 ला नवीन शैक्षणिक धोरणाच्या कायद्याचा मसुदा संसदेत सादर केला गेला. त्यांच्या दुदैर्वाने हे बिल निवडणुकीपूर्व संमत होऊ शकले नाही आणि निवडणुकीनंतर सरकारच बदलले.

या दरम्यान अनेक शिक्षणतज्ज्ञ, स्वंयसेवी संस्था, शिक्षकांच्या संघटना मैदानात उतरल्या आणि त्यांनी या नवीन कायद्याच्या मसुद्याला संघटितपणे विरोध सुरू केला. नवीन संसदेत आणखीन एक नवीन गोष्ट घडली होती. डाव्या पक्षांचा प्रभाव वाढला होता. या सर्वांच्या दडपणाखाली सरकारला नमावे लागले. आणि मे आणि जून 2004 मध्ये सादर केलेल्या कॉमन मिनिमम प्रोग्राम ईन एज्युकेशनला (ष्टरूक्कश्व) प्रतिसाद द्यावा लागला. या मसुद्यात सादर केलेली पहिली मागणी होती की, या नवीन धोरणाचा विचार करण्यासाठी समित्या नेमाव्यात. ही मागणी मान्य होऊन दहा वर्षांनंतर प्रथमच केंदीय सल्लागार समिती ष्टद्गठ्ठह्लह्मड्डद्य न्स्त्र 1 द्बह्यश्ाह्म 4 क्चश्ाड्डह्मस्त्र श्ाद्घ श्वस्त्रह्वष्ड्डह्लद्बश्ाठ्ठ स्थापन केली. या सल्लागार समितीने पुढील प्रमाणे सात उप-समित्या नेमल्या आहेत.

1. प्राथमिक शिक्षण , 2. मुलींकरता शिक्षण आणि समान शिक्षण पद्धती , 3. माध्यमिक शिक्षणाचे सार्वत्रिकीकरण आणि शिक्षणाचा राष्ट्रीय कार्यक्रम ठरविणे. 4. शालेय अभ्यासातून सांस्कृतिक एकात्मकता घडवून आणणे. 5. अभ्यासक्रमातील पुस्तके आणि समांतर अभ्यास पाठ्यपुस्तके यांचे नियंत्रण करण्यासाठी यंत्रणा उभी करणे. 6. उच्च शैक्षणिक संस्थाना स्वायत्तत्ता देणे , 7. उच्च आणि तांत्रिक शिक्षणासाठी आथिर्क पाठबळ देणे. या समित्यांना आपला अहवाल 31 मार्चपर्यंत सादर करावयाचा आहे. यासाठी नागरिक, विविध संस्थांच्या तज्ज्ञ व्यक्तींना, संस्थाना सूचना, योजना, बदल, आक्षेप नोंदविण्यासाठी 31 जानेवारीपर्यंत मुदत देण्यात आली होती. या संदर्भात काही तज्ज्ञ व्यक्ती आणि शिक्षक संघटनेच्या प्रतिनिधीशी बोलल्यावर असे लक्षात आले की, कोणालाच 86 व्या घटना दुरुस्तींच्या दूरगामी परिणामांची कल्पना नाही. नवीन शैक्षणिक कायद्याच्या मसुद्याबद्दल बरेचजण संपूर्ण अंधारात आहेत.

' मोफत आणि सक्तीचे शिक्षण ' ( स्नह्मद्गद्ग न्ठ्ठस्त्र ष्टश्ाद्वश्चह्वद्यह्यश्ाह्म 4 द्गस्त्रह्वष्ड्डह्लद्बश्ाठ्ठ ड्ढद्बद्यद्य , 2004) या मसुद्यात प्राथमिक व माध्यमिक शिक्षण या संदर्भात ढोबळपणे खालील त्रुटी, धोके आढळतात. या सर्वांचा सार्वत्रिक विचार होणे आवश्यक आहे.

भारतीय घटनाकारांनी मांडलेल्या ' समानता ' आणि समाजातील सर्व घटकांना विकासासाठी देऊ केेलेली समान संधी या मसुद्यामध्ये नाकारलेली आहे. 2. 86 व्या घटनादुरुस्तीचा फायदा घेऊन नवीन कायद्याचा मसुदा बनवलेला आहे, जेणेकरून शासन प्राथमिक शिक्षणासाठी लागणाऱ्या आथिर्क जबाबदारीतून सुटणार आहेत. 3. गुणवत्ता हाच निकष लावताना देशाच्या स्वातंत्र्यापासून समाजातील सर्व घटकांसाठी विविध काळात जाहीर झालेल्या शैक्षणिक धोरणात सतत पुरस्कृत केल्या गेलेल्या ' सामाजिक न्याय ' स्श्ाष्द्बड्डद्य छ्वह्वह्यह्लद्बष्द्ग ' आणि समान शिक्षण पद्धती (ष्टश्ाद्वद्वश्ाठ्ठ ह्यष्द्धश्ाश्ाद्य ह्य 4 ह्यह्लद्गद्व) या पासून पुर्णपणे फारकत घेतली आहे. 4. सहा ते 14 वयोगटातील मुलांना शिक्षण सक्तीचे करताना चार ते सहा या शिशुगटातील बालकांना शिक्षणाच्या आनंदापासून वंचित केले आहे. 5. सहा ते 14 वयोगटातील शिक्षण सक्तीचे करताना त्या संदर्भातली वैधानिक आणि आथिर्क जबाबदारीतून सरकारने आपली स्वत:ची मुक्तता करून घेतली आहे. त्याचवेळी पाल्याचे शिक्षण करणे हे पालकांना कायद्याने सक्तीचे केले आहे. गुणवत्ता (आणि पैसा) हाच निकष भावी आयुष्यातली उच्च शिक्षणासाठी लावला जात असताना ग्रामीण भागातील आणि आथिर्क दुबळ्या गटातील विद्यार्थ्यांना पायाभूत प्राथमिक आणि माध्यमिक शिक्षणाची गुणवत्तापूर्ण शिक्षण देण्याची जबाबदारी सरकारने नाकारलेली आहे. ऑपरेशन ब्लॅक बोर्ड या 1986 ते 1990 मध्ये गाजलेल्या मोहिमेअंतर्गत तीन शिक्षकी शाळा सुचविल्या होत्या. नवीन मसुद्यात एक शिक्षकी शाळा सुचविलेल्या आहेत. 7. अपंग, गतीमंद अथवा विशेष लक्ष देण्याची गरज असणाऱ्या विद्यार्थ्यांकडे दुर्लक्ष केले आहे. 8. बाल कामगारांसाठी वेगळी शिक्षणपद्धत सुचवताना ' समान शिक्षण पद्धतीकडे दुर्लक्ष झाले आहे. त्याचबरोबर अप्रत्यरीत्या बाल मजुरीला मान्यता देणे. 9. ' शिक्षण ' ही बाजारातील ' विकाऊ वस्तू ' अथवा '' सेवा '' आहे या विचाराला कायदेशीर मान्यता देताना या संदर्भात निर्माण होणाऱ्या शैक्षणिक, सामाजिक, आथिर्क व इतर कायदेशीर गोष्टींचा संपूर्णपणे विचार केला गेला नाही. या नवीन शैक्षणिक धोरणांचा व कायद्याचा सर्वात मोठा फटका निश्चितच ग्रामीण भागातील तसेच आथिर्कदृष्ट्या दुर्बल विद्यार्थ्यांना बसणार आहे. शहरातील विद्याथीर्देखील यातून सुटणार नाहीत. गेल्या दशकात ज्याप्रमाणे महानगरातील औद्योगिक कारखाने बंद पडले, त्याच प्रकारे 2007-2010 नंतर शहरातील कमजोर शाळा बंद पडल्यास नवल वाटायला नको.

सुरेन्द दिघ्

 
</text>
</doc>
