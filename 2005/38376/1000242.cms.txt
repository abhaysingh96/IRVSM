<doc>
<docno>1000242.cms.txt</docno>
<text>
 
महामुंबई
राज्यात 3 दिवस अंधाराचे राज्य!
[ Monday, January 24, 2005  11:56:27 pm]


म. टा. प्रतिनिधी

मुंबई : नेहमी उष्णता वाढल्याने बंद पडणारे चंदपूर आणि कोराडीचे तीन वीजनिमिर्ती संच सोमवारी कडाक्याच्या थंडीत बंद पडल्याने वीज मंडळाने राज्यात तीन हजार मेगावॉटचे लोडशेडिंग लागू केले आहे. परिणामी येते तीन दिवस राज्यातील बहुसंख्य भाग पुढील तीन दिवस जास्तीत जास्त वेळ अंधारात राहणार आहे.

सध्या थंडीची लाट असताना चंदपूर येथील 500 मेगावॉटचा एक संच आणि कोराडी येथील 120 मेगावॉटचे दोन संच दुपारी सव्वा तीन वाजता बंद पडले. वीज मंडळाने तांत्रिक बिघाडाचे कारण दिले आहे. कोयनेतून जादा वीजनिमिर्ती करून तसेच अन्य राज्यांतून वीज खरेदी करून लोडशेडिंग कमी करण्याचा प्रयत्न मंडळ करीत असल्याचे सांगण्यात आले. तरीही राज्यात सोमवार दुपारपासून लोडशेडिंगचे प्रमाण सर्वात जास्त होते.

 
</text>
</doc>
