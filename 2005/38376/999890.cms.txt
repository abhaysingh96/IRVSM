<doc>
<docno>999890.cms.txt</docno>
<text>
 
प्रगती फास्ट
सॉफ्टवेअरचा हार्ड बिझनेस
[ Monday, January 24, 2005  05:20:40 pm]


कम्प्युटरचा नवीन ट्रेण्ड वेळीच लक्षात घेऊन मीडियावेअर इन्फोटेकचे सीईओ बिस्वजित दास यांनी सॉफ्टवेअर डेव्हलपिंगच्या क्षेत्रात पदार्पण केलं. सॉफ्टवेअर डेव्हलप करण्याचं आव्हान तुम्हाला कंपनीची गरज आणि बदलत्या माकेर्ट ट्रेण्डचा अभ्यास करून पेलता येतं. मात्र भारतीय तरुणांनी आपलं ज्ञान आणि कौशल्य परदेशात नोकरी करून वाया घालवू नये. त्यांना इथे उत्तम करिअर करण्याच्या संधी आहेत, असं ते ठामपणे सांगतात.

स्वत:चा बिझनेस सुरू करेन, असं कधीच ठरवलं नव्हतं. पण जे काम हाती घेईन त्यात यश मिळवायचं हे ध्येय नक्कीच समोर ठेवलं होतं. 1981 मध्ये मी आयआयटी, खरगपूरमधून केमिकल इंजिनीअरिंगची पदवी घेतली आणि एका कन्स्ट्रक्शन कंंपनीत कामाला सुरुवात केली. त्याच वेळी भारतात कम्प्युटरने प्रवेश केला. कम्प्युटरचा अभ्यास करण्याची इच्छा मला स्वस्थ बसू देत नव्हती. त्यामुळे जॉब करता करता मी कम्प्युटर कोर्सला जायला लागलो.

आयटी लवकरच प्रत्येक प्रकारच्या सेक्टरवर पकड घट्ट करणार, हे लक्षात घेऊन आपणही याच क्षेत्रात काहीतरी करायचं असं मनाशी पक्क केलं. नक्की काय करायचं, हे मात्र माहीत नव्हतं. कोर्सदरम्यान दैनंदिन जीवनाचा अविभाज्य भाग होणाऱ्या कम्प्युटरला वेगवेगळ्या सॉफ्टवेअरची गरज लागणार आहे, याची प्रकर्षाने जाणीव झाली. मी सॉफ्टवेअर डेव्हलपमेण्टचा सखोल अभ्यास केला.

कन्स्ट्रक्शन कंपनीत काम करताना प्रत्येक स्तरावर कामकाज कसं चालतं, हे मला माहीत होतं. या माहितीचा उपयोग मला बिझनेस सुरू करताना झाला. हल्ली बहुतांश विद्यार्थ्यांना शिक्षण पूर्ण झालं की लगेच चांगला पगार, अधिकार देणारी नोकरी मिळावी, अशी अपेक्षा असते. पण मॅनेजमेण्ट स्तरावरील नोकरीने करिअरला सुरुवात केली, तर कंपनी किंवा बिझनेसचं काम अगदी पहिल्या पायरीपासून कसं चालतं, हे विद्यार्थ्यांना प्रत्यक्ष अनुभवता येत नाही. हा अनुभव भविष्यात स्वत:चा बिझनेस सुरू करण्याच्या दृष्टिकोनातून खूपच फायदेशीर असतो.

कम्प्युटर कोर्स करताना मी काही ठिकाणी कामं केली. त्या अनुभवातून मीडियावेअर ही सॉफ्टवेअर डेव्हलप करणारी कंपनी साकार झाली. आज प्रत्येक क्षेत्रात कम्प्युटर आणि आयटीची गरज भासते. त्यामुळे हा बिझनेस एखाद्या ठराविक भागापुरता मर्यादित नाही. आम्ही सध्या मीडिया इण्डस्ट्रीतील गरजांवर लक्ष केंदित करायचं ठरवलं आहे. भारतातच नाही, तर परदेशातही अनेक अॅडव्हर्टायझिंग, मीडिया इण्डस्ट्री, वेगवेगळ्या कंपन्यांना आम्ही सॉफ्टवेअर पुरवतो. सॉफ्टवेअरबरोबर त्यांना निरनिराळे प्रोग्राम आणि टेक्निक्सची गरज असते. कस्टमर किंवा कंपनीच्या आवश्यकता लक्षात घेऊन त्यांना सॉफ्टवेअर डेव्हलप करून द्यावं लागतं. यात मीडियाशी संबंधित कामापासून अगदी कंपनीच्या अकाऊण्ट्स, माकेर्टिंगच्या डेटाचाही रेकॉर्ड ठेवण्यासाठी सॉफ्टवेअर लागतं.

सॉफ्टवेअर पुरवणाऱ्या अनेक कंपन्या सध्या माकेर्टमध्ये आहेत. त्यामुळे स्पधेर्ला सामोरं जाणं, हे ओघाने आलंच. पण ही स्पर्धा आहे म्हणूनच तर ग्राहकांना चांगलं उत्पादन आणि सविर्स कंपनीकडून पुरवली जाते. दजेर्दार प्रोडक्ट आणि सविर्सला जर माकेर्टिंग आणि अॅडव्हर्टायझिंगची जोड मिळाली तर जास्तीत जास्त ग्राहक आकषिर्त होऊ शकतात हे निश्चित.

शिवाय तुमच्याकडे कम्युनिकेशन स्कील असणंही तेवढंच गरजेचं आहे. या कौशल्याच्या बळावर तुम्हाला ग्राहकवर्ग वाढवता येतो. ' कस्टमर केअर ' या नवीन ट्रेण्डवर लक्ष देणंही तेवढंच आवश्यक आहे. योग्य कम्युनिकेशन स्कील, ह्युमन रिलेशन आणि कस्टमर केअर यांच्या जोरावर तुम्ही ग्राहकांना हाताळू शकता. जरी त्या ग्राहकाची तक्रार असली तरी, तो पुन्हा तुमच्याकडेच येईल, अशा तऱ्हेने त्याला सांभाळणं महत्त्वाचं असतं. त्यासाठी तुम्हाला स्टाफला ट्रेनिंग द्यावं लागतं.

बिझनेसमध्ये यश मिळवायचं असेल तर टीमवर्क आणि माकेर्टिंगचं तंत्र यायला पाहिजे. सेल्स, माकेर्टिंग, फायनान्स, अकाऊण्ट्स, कस्टमर केअर अशा प्रत्येक डिपार्टमेण्टच्या साहाय्याने कारभार सांभाळावा लागतो. प्रत्येकाने आपली जबाबदारी चोख बजावली तर कामात यश नक्की मिळणार.

खरंतर भारतीयांची बौद्धिक क्षमता इतर कोणत्याही देशातील व्यक्तींपेक्षा उत्तम आहे. पण केवळ पैशाच्या मोहामुळे अनेक जण कम्प्युटरमधलं ज्ञान आणि कौशल्य घेऊन परदेशात नोकरीसाठी जातात. याचा फायदा भारताला होतच नाही, हे त्यांच्या लक्षात येत नाही. आपण मिळवलेलं ज्ञान आणि स्कील्सच्या बळावर इथेच जर चांगली नोकरी केली किंवा एखादा बिझनेस सुरू केला तर त्याचा फायदा आपल्या देशाला आणि पर्यायाने आपल्यालाच होईल. भारताच्या अर्थव्यवस्थेचा आयटीच्या माध्यमातून खूप मोठ्या प्रमाणात विकास करता येईल, असा विचार करून बिझनेस करणाऱ्यांची सध्या इथे नितान्त गरज आहे. कॉपोर्रेट जगतातील नियम आणि नव्याने येणारे ट्रेण्ड लक्षात घेऊन माकेर्टमध्ये आपल्या कंपनीचं नाव प्रस्थापित करण्यासाठी काम करणंं ही जबाबदारी तुमची असते. पण महत्त्वाचं आहे ते यश मिळेपर्यंत मेहनत करणं आणि हिंमत न हरणं.

मिताली तवसाळकर

 
</text>
</doc>
