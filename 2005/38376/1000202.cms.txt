<doc>
<docno>1000202.cms.txt</docno>
<text>
 
महाराष्ट्र
मोबाइल कॅमेऱ्याला बंदी घालण्याची गरज
[ Monday, January 24, 2005  11:42:17 pm]


म. टा. प्रतिनिधी

पुणे : मोबाईल कॅमेऱ्याला देशात कायद्याने बंदी घालण्याची गरज अप्पर पोलिस आयुक्त अशोक धिवरे यांनी व्यक्त केली.

पुण्यात अलीकडेच वेबकॅमेऱ्याद्वारे अश्लील चित्रीकरण केल्याचे प्रकार उघडकीस आले आहेत. त्या पार्श्वभूमीवर स्त्री आधार केंदाच्यावतीने ' तंत्रज्ञान : वासना पिपासूंच्या हातात ' या विषयावर परिसंवादाचे आयोजन करण्यात आले होते. त्यावेळी ते बोलत होते. अध्यक्षस्थानी न्यायमूतीर् चंदशेखर धर्माधिकारी होते.

कायदा लोकांना कळावा, अशी व्यवस्था आपल्याकडे नसल्याने कायद्यावर जाहीरपणे चर्चा होण्याची गरज व्यक्त करून धिवरे म्हणाले की, माहिती- तंत्रज्ञानाचा होणारा गैरवापर लक्षात घेऊन अमेरिका, ऑस्टेलिया, तैवान या देशात मोबाईल कॅमेऱ्याद्वारे चित्रीकरण करण्यास कायद्याने बंदी आहे. हे गैरप्रकार लक्षात घेता आपल्याकडेही अशी बंदी आवश्यक आहे. तसेच गुन्ह्यांचे प्रमाण पाहता माहिती-तंत्रज्ञानाचे प्रशिक्षण देणे गरजेचे आहे.

न्यायमूर्ती धर्माधिकारी म्हणाले की, न्यायव्यवस्था लोकसहभागी स्वरूपाची असेल तर स्त्रियांना न्याय मिळतो. सामाजिक आणि मानसिक बदलांबरोबरच समाजामध्ये पारस्परिकता घडून येत नाही तोपर्यंत अश्लील वेब चित्रिकरणासारख्या गुन्ह्यांना आळा घालणे कठीण आहे. अशा प्रकारचे गुन्हे करणाऱ्यांवर सामाजिक बहिष्कार टाकला पाहिजे. कायदा निर्माण झाला तरी त्याला समाजाचा आधार मिळणे

गरजेचे असते.

संगणक तज्ज्ञ सत्यजित गोऱ्हे यांनी वेब कॅमेऱ्याचे विविध प्रकार सांगून त्यांचा कशाप्रकारे गैरवापर होतो याविषयी माहिती दिली. आमदार नीलम गोऱ्हे यांनी प्रास्ताविक केले. गेल्या वर्षभरात अशाप्रकारच्या गुन्ह्यांची संख्या पन्नासच्या घरात गेल्याचे नमूद करून महिला दक्षता समिती, वसतीगृह समिती पोलिस यंत्रणेशी जोडण्याची मागणी मुख्यमंत्र्यांकडे केल्याचे त्यांनी सांगितले.

 
</text>
</doc>
