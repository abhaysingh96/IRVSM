<doc>
<docno>1000027.cms.txt</docno>
<text>
 
लेख
शहाणपण की व्यवहार?
[ Monday, January 24, 2005  07:47:50 pm]


दीर्घकाळ भारतविरोधी धोरण राबविल्यानंतर आता बांगलादेशातील खालेदा झिया सरकारला या धोरणाची व्यर्थता लक्षात आलेली दिसते. भारतासारख्या आथिर्क सत्ता होण्याच्या मार्गावर असलेल्या देशाशी यापुढच्या काळात वैरभाव ठेवणे परवडणारे नाही हे पाकिस्तानच्या लक्षात येऊ लागले आहे, तसे आता बांगलादेशच्याही लक्षात येऊ लागले आहे. किंबहुना भारताशी जुळवून घेण्याच्या शर्यतीत आपण पाकिस्तानच्याही मागे राहू की काय, अशी भीती बांगलादेशला वाटू लागली आहे. त्यामुळे तेथील खालेदा झिया सरकारने म्यानमारमधून भारताकडे जाणारी तेल व गॅसची पाइप-लाइन आपल्या देशातून नेण्यास मान्यता देऊन भारताबरोबरच्या आथिर्क संबंधास प्राधान्य देण्याचे ठरविले आहे. भारताला अशी सवलत देण्यास बांगलादेशातील कट्टर इस्लामी संघटनांचा विरोध आहे. यातल्या काही संघटनांच्या पाठिंब्यावरच खालेदा यांचे सरकार सत्तेवर आहे. परंतु आथिर्क गरजांनी राजकीय गरजांवर मात केली असून आता या कट्टर संघटनांचा विरोध डावलून भारताला ही सवलत देण्यात येत आहे.

बांगलादेशातून जाणाऱ्या या पाइप- लाइनच्या भाड्यापोटी त्या देशाला भारताकडून दरवषीर् सुमारे 125 कोटी डॉलर्स मिळतील. पण बांगलादेशची गरज पैशाचीच नाही, तर आशियातील अन्य देशांशी व्यापार-व्यवहार करण्यासाठी, विशेषत: नेपाळ, भूतान आणि चीनशी व्यापार करण्यासाठी बांगलादेशला भारतीय भूमीचाच वापर करणे सोयीचे आहे. त्यामुळे त्या देशाने भारताकडेही गॅस पाइप-लाइनच्या सवलतीच्या बदल्यात भारतीय भूमीच्या वापराची सवलत मागितली आहे. भारताने याबाबत बांगलादेशला अद्याप कोणतेही ठोस आश्वासन दिले नसले, तरी बांगलादेशचा यापुढच्या काळात कसा व्यवहार राहील, त्यावर हे सवलत देणे न देणे अवलंबून राहील हे सूचित केले आहे.

कोलकाता बंदरातील माल ईशान्येकडील राज्यांकडे पाठविण्यासाठी भारताला बांगलादेशातून ट्रान्झिट मार्ग हवा आहे. तो देण्याची तयारी बांगलादेशने दाखविली तरी भारत त्या बदल्यात त्या देशाला भारताचा भूभाग व्यापारासाठी वापरण्याची सवलत तसेच भाडेपट्टी देण्यास तयार आहे. त्यामुळे भारताविरुद्ध लोकांची डोकी भडकवून राजकीय पोळी भाजायची की, भारताशी सहकार्य व सलोख्याचे धोरण ठेवून आथिर्क विकास करून घ्यायचा, याचा विचार करण्याची वेळ खालेदा सरकारवर आली आहे.

बांगलादेशातही नैसगिर्क वायूचे मोठे साठे आहेत. ते शोधून तेथून उत्पादन काढण्याची जबाबदारी भारतीय कंपन्यांना देणे, तसेच हा गॅस भारताला विकणे बांगलादेशला सोयीचे पडणार आहे. पण ही बाबही अद्याप राजकीय वादात अडकली आहे. पण अलीकडेच टाटांना त्यांचा कारखाना स्थापण्याची परवानगी देऊन बांगलादेशने यापुढच्या सहकार्याचे सुतोवाच केले आहे.

म्यानमार सरकारने भारताबरोबरच्या संबंधात लक्षणीय परिवर्तन केल्यानेही बांगलादेशला सुबुद्धी झाली असावी, असे वाटते. कारण भारताने आपल्या तेल व गॅसविषयक गरजांसाठी अरब देशांवर अवलंबून राहण्याऐवजी मध्य आशियायी देशांवर व भारतीय उपखंडातील देशांवर अवलंबून राहायचे ठरविले आहे. कारण अरब देश तेलांच्या किमती वाटेल तशा वाढवित असतात व तेथे अमेरिकेचा सतत हस्तक्षेप चालू असतो. अमेरिकेच्या प्रभावापासून मुक्त असलेल्या इराण, कझाकस्तान, तुर्कमेनिस्तान या देशांकडून पाइपद्वारे तेल व गॅस घेण्याचा भारताचा विचार आहे. यासाठी पाकिस्तानातून पाइप टाकणे गरजेचे आहे. याबाबत अद्याप दोन्ही देशांमध्ये कोणतीही सहमती झाली नसली तरी, यातला आथिर्क व्यवहार खूप मोठा आहे. या आथिर्क लाभाचा मोह टाळणे पाकिस्तानी अर्थतज्ज्ञांना जड जात आहे. त्यांचा दबाव पाकिस्तान सरकारवर आहे. पण देशातील भारत- विरोधी शक्तींना शांत केल्याशिवाय पाकिस्तानचे सरकार भारताशी असे सहकार्य करू धजावणार नाही. असे असले तरी, आशिया खंडात चीन आणि भारतामुळे जे आथिर्क मन्वंतर घडणार आहे त्यापासून पाकिस्तान स्वत:ला अलिप्त ठेवू शकणार नाही. त्यामुळे त्याला आज ना उद्या यासंबंधात निर्णय घ्यावाच लागणार आहे.

दिवाकर देशपांडे

 
</text>
</doc>
