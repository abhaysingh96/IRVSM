<doc>
<docno>1000103.cms.txt</docno>
<text>
 
अर्थव्यवहार
विद्युत उपकरणांवरील आयात शुल्कात सुसंगती आणावी
[ Monday, January 24, 2005  10:18:43 pm]


म.टा.व्यापार प्रतिनिधी

मुंबई : विद्युत उपकरणांवर आकारण्यात येणाऱ्या आयातशुल्कात सुसंगती आणण्याची मागणी ' इंडियन इलेक्ट्रिकल अॅण्ड इलेक्टॉनिक्स मॅन्युफॅक्चरर्स असोशिएसन ' ने केली आहे. परदेशातून आणण्यात येणाऱ्या तयार विद्युत उपकरणांवर आकारण्यात येणारे आयातशुल्क कमी आहे तर विद्युत उपयोगी कच्च्या मालावर आकारण्यात येणारे आयातशुल्क जादा आहे. याप्रकारची विसंगती कमी करण्यासाठी केंद सरकारने पावले उचलली पाहिजेत, अशी मागणी ' इंडियन इलेक्ट्रिकल अॅण्ड इलेक्टॉनिक्स मॅन्युफॅक्चरर्स असोशिएसन ' ने केली आहे.

अर्थसंकल्प पूर्व मागणीपत्रामध्ये असोशिएसनतर्फे ही मागणी करण्यात आली आहे. कमी आयात शुल्कामुळे तयार विद्युत उपकरण आयात करण्यावरच या क्षेत्रातील व्यावसायिकांचा भर असतो. पण यामुळे भारतात विद्युत उपकरणे तयार करणाऱ्या व्यावसायिकांच्या व्यवसायावर गंभीर परिणाम होत आहे. याकडे सरकारने वेळीच लक्ष दिले पाहिजे, अशी मागणी असोशिएसनतर्फे करण्यात आली आहे.

 
</text>
</doc>
