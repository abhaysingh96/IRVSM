<doc>
<docno>999990.cms.txt</docno>
<text>
 
हेल्थ
डॉक्टर मी काय खाऊ...?
[ Monday, January 24, 2005  07:22:00 pm]


प्रत्येक मनुष्याच्या आयुष्यात तीन नैसगिर्क अवस्था येतात. बाल, तारुण, वृद्धावस्था ; परंतु स्त्रियांच्या आयुष्यात या 3 अवस्थांसकट गर्भावस्था, सूतिका ( बाळंतीण) अवस्था, रजोनिवृत्त (मासिक पाळी बंद होण्याची) अवस्था याही असतात. गर्भारपणात शरीरात रचनात्मक व क्रियात्मक बदल होतात. मानसिक बदलही होतात. या प्रत्येक अवस्थेत स्त्रियांनी वैद्यकीय सल्ल्याबरोबरच आहाराची विशेष काळजी घेणे आवश्यक आहे. यातील पहिली स्त्री विशेष अवस्था म्हणजे गर्भावस्था.

आयुवेर्दात प्रत्येक महिन्यात गर्भाची जशी वाढ होते किंवा गर्भाचा जो शारीरिक भाग निर्माण होतो, त्याप्रमाणे आहाराचे वर्णन केले आहे. पहिल्या तीन महिन्यात स्त्रियांना बऱ्याचवेळा उलटी होणे किंवा नुसते मळमळणे अशा तक्रारी असतात.

बऱ्याच वेळा उलटी होते म्हणून स्त्रिया आहार खूप कमी घेतात ; पण यामुळे बाळाच्या वाढीवर परिणाम होतो.

पहिल्या तीन महिन्यात दवपदार्थ गोड पदार्थ, रस असणारी फळे खावीत.

दिवसातून दोनदा दूध पिणे, गव्हाची, तांदळाची, नारळाची खीर घेणे.

उलटी झाल्यावर किंवा असे वाटत असल्यास साळीच्या लाह्या, बिस्किटस् असे कोरडे पदार्थ खाणे. शहाळ्याचे पाणी पिणे, टोमॅटोरस व त्यात पीठीसाखर टाकून घेणे.

संत्री, मोसंबी यांचा रस, फोडी स्वरूपात खाणे. केळ, सफरचंद, दाक्ष, आवळा खाणे.

नंतरच्या तीन महिन्यात 4, 5 व 6 व्या महिन्यात बाळाचे सर्व अवयव प्रकट होऊन, मन निर्माण होते, हाडांची वाढ होत असते. तेव्हा आहारात गव्हाचा शिरा, शिंगाड्याचा शिरा, दूधी भोपळ्याचा हलवा असे पदार्थ खावेत.

हाडांची वाढ चांगली होण्यास दूधातून डिंकाची पावडर व तूप टाकून घेणे. बदाम, अक्रोड, जर्दाळूसारखा सुकामेवा खाण्यात असावा.

या अवस्थेत धामिर्क वाचन करावे, भितीदायक गोष्टी टाळाव्यात. शेवटच्या 3 महिन्यात 7, 8 व 9 व्या महिन्यात बाळ सुदृढ असावे म्हणून शिंगाडा व खजूर याचे लाडू खावेत.

मांसाहार करणाऱ्यांनी चिकन सूपसारखी सूप्स घ्यावीत. कोहळा पाक/ वड्या स्वरूपात घ्यावे.

जेवण हे एकदम दोन वेळा न करता तीन चारवेळा थोड्या थोड्या प्रमाणात जेवावे. गर्भारपणातला आहार असा महत्वाचा असतो. त्याकडे दुर्लक्ष केल्यास बाळाच्या आरोग्यावर अनिष्ट परिणाम होऊ शकतात. रोजच्या आहाराबरोबर वरील आहार हा पूरक आहार आहे.

डॉ. स्वाती जवळीकर

 
</text>
</doc>
