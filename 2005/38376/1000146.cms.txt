<doc>
<docno>1000146.cms.txt</docno>
<text>
 
क्रीडा
पंकज अडवाणीची चौफेर यशाकडे कूच
[ Monday, January 24, 2005  10:49:10 pm]


शरद कदेकर

मुंबई : राष्ट्रीय स्नूकर स्पधेर्त चौफेर यश मिळविण्याच्या दृष्टीने कर्नाटकच्या पंकज अडवाणीने आपली आगेकूच कायम राखली आहे. गतवेळच्या विजेत्या पंजाबच्या आलोककुमारनेही आपले आव्हान कायम राखताना साखळीत दुसऱ्या विजयाची नोंद केली.

गोरेगाव स्पोर्टस क्लबवर सुरू असलेल्या राष्ट्रीय स्नूकर स्पधेर्त रविवारी पंकज अडवाणीने साखळीतील आपला पहिला विजय नोंदवून झोकात सुरुवात केली होती. सोमवारी पंकजला न खेळताच विजय मिळाला. पंकजचा हिमाचल प्रदेशचा प्रतिस्पधीर् अखिल शर्मा खेळायला उतरलाच नाही व पंकजला सहज विजय मिळाला.

पेट्रोलियम क्रीडा मंडळातील पंकजचा सहकारी गतवेळचा विजेता पंजाबचा आलोककुमार जेतेपद आपल्याकडेच राखण्यास उत्सुक आहे. राष्ट्रीय बिलियडर्स स्पधेर्त आलोलकुमारचे आव्हान उप-उपान्त्यपूर्व फेरीतच संपुष्टात आले होते ; पण सोमवारी आलोकने उत्तर प्रदेशच्या इमरान खानचा 65-16, 79-15, 8-11 असा सहज पराभव केला व ' अ ' गटात आपल्या दुसऱ्या विजयाची नोंद केली.

यजमान महाराष्ट्राच्या आदित्य मेहतानेही आपली चुणूक दाखवताच दुसरा विजय सहजरित्या मिळवून उपउपांत्यपूर्व फेरीत प्रवेश मिळवण्याच्या दृष्टीने वाटचाल केली आहे. आदित्यने मेघालयाच्या शर्मावर 68-30, 78-36, 90-13 असा सहज पराभव केला. आदित्यला नील विटलानीने मात्र कडवी झुंज दिली. आदित्यने अखेरीस 63-72, 74-17, 51- 75, 72-39, 56-10 असा विजय संपादला.

गुजरातच्या माजी विजेत्या गीत तसेलीने ओरिसाच्या दासला 61-12, 49-20, 70-28 असे लीलया हरवले. राष्ट्रीय बिलीयर्डस स्पधेर्तील उपविजेत्या देवेंद जोडतीने स्नूकरमध्ये आपले आव्हान कायम राखताना हरयाणाच्या प्रदीपच्या 63-2, 41-32 असा पराभव केला. प्रदीप अधिरक आल्यामुळे देवेंदला ठिक फ्रेज बहाल करण्यात आली.

रेल्वेच्या अशोक झांडिल्य, इमाम जगतियाने यांनीही आपापले सामने जिंकले.

 
</text>
</doc>
