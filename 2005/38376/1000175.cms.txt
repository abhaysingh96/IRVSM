<doc>
<docno>1000175.cms.txt</docno>
<text>
 
धावते जग
बुवाबाजीविरोधी कायदा कधी?
[ Monday, January 24, 2005  11:10:40 pm]


कोल्हापुरात तोडकर महाराज म्हणून प्रसिद्ध असलेल्या इसमाला त्याच्या दोघा साथीदारांसह पकडून दिल्याबद्दल मुंबईतील दोन तरुणी अभिनंदनास पात्र आहेत.

या महाराजाच्या दर्शनासाठी ठाणे जिल्ह्यातील पालघरहून त्या कुटुंबासमवेत गेल्या होत्या, यावरून त्याचा बोलबाला किती दूरवर पसरला होता, हे लक्षात यावे.

या तरुणींशी अश्लील चाळे करण्याची हिंमत त्यानेे दाखविली ; कारण त्याचा तो रिवाजच असणार. आपल्यावर कोणी विश्वास ठेवणार नाही आणि आपलीच बदनामी होईल, या भयाने अशा प्रकारांची वाच्यता करण्याचे धाडस याआधी स्त्रियांनी दाखवले नसावे. पण पालघरच्या या तरुणींनी आपल्या नातेवाइकांना विश्वासात घेऊन तोडकरच्या गैरवर्तनाची तक्रार केली आणि त्यांनीही कोल्हापूरला जाऊन पोलिसांकडे फिर्याद नोंदवण्यास या तरुणींना प्रोत्साहन दिले.

त्यामुळेच तोडकरचा खरा चेहरा लोकांसमोर येण्यास मदत झाली आहे. यानंतर नागरिकांनी तोडकरच्या आश्ामावर दगडफेक करून आणि त्याला चपलांचा प्रसाद देऊन, आपला संताप व्यक्त केला असला, तरी अशा क्षणिक आणि तात्कालीक उदेकांपेक्षा अशा बुवा-महाराजां- ंविरुद्ध विवेकशील मोहीम सातत्याने राबवणे हाच सर्वसामान्य नागरिकांचे आथिर्क, लैंगिक आणि भावनिकही शोषण रोखण्याचा अधिक परिणामकारक मार्ग आहे.

सर्वसामान्य नागरिकांतील मानसिक दुबळेपणाचा गैर-फायदा घेत बुवाबाजी करणाऱ्यांचे सध्या पेव फुटले आहे. खेड्यापाड्यांत याआधीही गरीब आणि परिस्थितीने गांजलेल्यांना दैवी शक्तीचा दावा करीत भूलथापा देणाऱ्यांची कमी नव्हती, पण आता महानगरांतही हे लोण पोचले आहे.

काही अपवाद वगळले, तर यापैकी बहुतेक श्ाद्धा आणि दहशत या दुहेरी शस्त्रांचा वापर करणारी यंत्रणा उभी करतात आणि यात राजकारण्यांपासून धर्माचे नाव घेत झुंडशाही करणाऱ्या संघटना, पोलिस तसेच सरकारी यंत्रणेतील उच्चपदस्थ या सर्वांना ते सामील करून घेतात. आधिभौतिक शक्तीचा दावा करून गांजलेल्या जनतेचे आथिर्क, लैंगिक शोषण करणाऱ्यांना गजाआड करण्यासाठी सध्याचे कायदे अपुरे असल्यामुळे त्यांचे फावते आहे.

अंधश्ाद्धा निर्मूलन समितीने दीर्घकाळ मोहीम राबवल्यानंतर, महाराष्ट्र सरकारने या कायद्याचे विधेयक विधिमंडळापुढे मांडूनही, त्याचे कायद्यात रूपांतर होऊ शकलेले नाही, हे सरकारला लाजिरवाणे आहे.

विशेष म्हणजे धर्माच्या नावाने राजकारण करणाऱ्या संघटना, सर्वसामान्य नागरिकांना फसवण्याच्या भोंदू बाबांच्या हक्काची राखण करण्यासाठी या कायद्याविरोधात बनावट प्रचार करीत आहेत.

एखाद्या तोडकर महाराजाच्या विरोधात रस्त्यावर येण्यापेक्षा, भोंदू बाबांना आळा घालण्यासाठी हत्यार देणारा कायदा त्वरित व्हावा, यासाठी महाराष्ट्रातील जनतेने सरकारविरुद्धच्या आंदोलनामागे बळ उभे करणे आवश्यक आहे.संतापजनक ा

 
</text>
</doc>
