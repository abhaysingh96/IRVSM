<doc>
<docno>999908.cms.txt</docno>
<text>
 
महाराष्ट्र
केडीएमटी विस्तारणार
[ Monday, January 24, 2005  05:33:00 pm]


सुनील जावडेकर

' सेवेसी सदैव तत्पर ' हे ब्रीदवाक्य डोळ्यांसमोर ठेवून वाटचाल करणाऱ्या कल्याण-डोंबिवली परिवहन उपक्रमाने गेली पाच वर्षं प्रगतीचा आलेख सतत चढता ठेवण्याचा प्रयत्न केला आहे. 1999 मध्ये 40 बसेस खरेदी करून सुरू झालेल्या परिवहन सेवेत सध्या 105 गाड्या आहेत. त्यामध्ये 100 मोठ्या तर पाच मिडी बसेस आहेत. त्यात आता 60 बसेसची भर पडणार आहे.

पालिकेने गेल्या तीन वर्षांत परिवहन उपक्रमास कोणताही भांडवली निधी उपलब्ध करून दिला नाही. पालिकेच्या अनुदानाची वाट न पाहता खाजगीकरणाच्या माध्यमातून परिवहन उपक्रम अधिक गतिमान व सक्षम करण्याचा धाडसी निर्णय परिवहन उपक्रमाचे उपव्यवस्थापक संजय घरत यांनी घेतला. त्याला परिवहन समितीनेही एकमुखाने मान्यता दिली. परिवहन उपक्रमाकडे आथिर्क निधी उपलब्ध नसल्याने भाडेतत्त्वावर 60 बसेस घेण्याचा निर्णय घेण्यात आला. राज्य सरकारच्या गृहविभागानेही त्याला परवानगी दिली आहे. तसंच बांधा, वापरा व हस्तांतरित करा या तत्त्वावर आणखी 30 नव्या बसेससाठी निविदा मागवण्यात आल्या आहेत. त्या सर्व बसेस सीएनजीवरील असणार आहेत. येत्या दोन वर्षांत आणखी 100 गाड्या महापालिकेच्या कोणत्याही भांडवली गुंतवणुकीशिवाय उपलब्ध होणार आहेत. एसटी महामंडळाने कल्याण, तळोजा, अंबरनाथ व बदलापूर परिसरातील सर्व मार्ग हस्तांतरित करण्याची तयारी दर्शवली आहे. त्यामुळे डोंबिवली, वाशी, पनवेल, कोकण भवनसह अन्य मार्गावरही सातत्यपूर्ण व नियमित बससेवा देणं शक्य होणार आहे.

परिवहन उपक्रमाकडे गणेशघाट हे केवळ एकच आगार आहे. लवकरच डोंबिवली एमआयडीसीतील खंबाळपाडा आगार पूर्ण होईल. त्यामुळे कल्याण परिसरातील मार्गासाठी गणेशघाट इथून तर डोंबिवली परिसरातील मार्गासाठी खंबाळपाडा इथून वाहतूक नियंत्रित करण्यात येणार आहे. यापूवीर्च मलंगगड बस टमिर्नलचं काम पूर्ण केलं आहे. शिवाय डोंबिवली टाटा पॉवर लाइन, बाजी प्रभू चौक, विठ्ठलवाडी व नवी मुंबई इथे बस टमिर्नल विकसित करण्यावर भर देण्यात येणार असल्याचं घरत यांनी सांगितलं.

अन्य परिवहन उपक्रमांनी प्रति बस कर्मचारीसंख्या अकराशे निश्चित केली असताना इथे ही संख्या सहा इतकीच आहे. तसंच नवीन दाखल होणाऱ्या बसेससाठी लागणारा कर्मचारी वर्ग कंत्राटी पद्धतीने एकत्रित वेतनावर नेमण्यात येणार आहे. त्यामुळे उपक्रमावर खर्चाचा कोणताही अतिरिक्त बोजा पडणार नाही. सध्या अस्थापनेवरील खर्च 24 टक्के इतका आहे. तो नियंत्रित करण्याच्या दृष्टीने तिकीट व रोखा विभाग, भांडार विभाग, प्रवासी व विद्याथीर् यांच्यासाठी सवलतीच्या दरात पास वितरण या विभागांचे कम्प्युटरायझेशन करण्याचा प्रस्ताव विचाराधीन आहे. एस्सार या खाजगी ऑइल कंपनीशी करार करून डिझेलमध्ये वाढीव सवलत मिळवणारी ही पहिलीच

महापालिका आहे. त्यामुळे वर्षाला सुमारे 25 लाखांची इंधनावरील खर्चात बचत होते.

सध्या 25 लाख 16 हजार 140 इतकी मासिक सरासरी प्रवासीसंख्या आहे. 650 कर्मचारी वर्ग असलेला परिवहन उपक्रम लवकरच एक हजारांवर कर्मचारी व एक कोटी पाच लाख 9 हजार 975 किमी अंतर इतकी सेवा विस्तारली जाणार आहे. त्यातही सुरक्षिततेची बाब म्हणून आणिबाणीच्या प्रसंगास तोंड देण्यासाठी सुमारे 4 कोटींचा घसारा निधी मुदत ठेवीमध्ये गुंतवण्यात आला आहे.

परिवहन उपक्रमाने मालमत्ता वाढवणं, विकसित करण्याच्या धोरणाबरोबरच महसुली खर्चात काटकसरीचं धोरण अवलंबलं आहे. प्रवाशांना अधिक चांगल्या सुविधा, सवलतीच्या दरात पाससुविधा, कर्मचाऱ्यांसाठी पाचवा वेतन आयोग आणि भरघोस वाढ दिली आहे. अर्थात परिवहनच्या प्रगतीत महापालिकेचे आयुक्त खामतकर, महापौर हरिश्चंद पाटील, परिवहन समितीचे सभापती नाना देेवकर यांच्यासह अन्य मंडळींचं सहकार्यही असल्याचं परिवहनचे उपव्यवस्थापक संजय घरत यांनी सांगितलं.

 
</text>
</doc>
