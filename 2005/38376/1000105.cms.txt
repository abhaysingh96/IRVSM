<doc>
<docno>1000105.cms.txt</docno>
<text>
 
अर्थव्यवहार
ऑनलाइन पेमेंटमुळे अर्थव्यवस्थेला गती
[ Monday, January 24, 2005  10:19:25 pm]


म. टा. व्यापार प्रतिनिधी

मुंबई : अर्थव्यवस्था गतिमान व सुदृढ होण्याच्या प्रक्रियेत आपलाही सहभाग असावा, असं वाटत असेल, तर आजपासूनच ' ऑनलाइन पेमेंट ' करायला सुरुवात करा. इलेक्ट्रॉनिक पेमेंटमुळे अर्थव्यवस्था गतिमान होतेच शिवाय देशाच्या राष्ट्रीय उत्पन्नातही भर पडते, असा निष्कर्ष ' व्हिसा इंटरनॅशनल ' ने केलेल्या सवेर्क्षणातून निघाला आहे. मुंबईत झालेल्या एका परिसंवादात हा निष्कर्ष जाहीर करण्यात आला.

अर्थव्यवस्थेचा विकास आणि इलेक्ट्रॉनिक पेमेंट यांचा परस्परांशी घनिष्ठ संबंध असल्याचे जगभरात उघड झाले आहे, असे व्हिसा इंटरनॅशनलचे अध्यक्ष व मुख्य कार्यकारी अधिकारी रुपर्ट किले यांनी या परिसंवादात सांगितले. इलेक्ट्रॉनिक पेमेंटमुळे आथिर्क विकास तर होतोच शिवाय सरकारी उपक्रमांनाही चालना मिळते तसेच नागरिकांचा आथिर्क स्थितीही भक्कम होते, असा दावा त्यांनी केला.

भारतात इलेक्ट्रॉनिक पेेमेंट वाषिर्क 55 टक्के दराने वाढते आहे. त्यामुळे खर्चात मोठी बचत होऊन कर गोळा करण्याच्या प्रणालीत लक्षणीय सुधारणा झाली आहे. इलेक्ट्रॉनिक पेेमेंटमुळे आतापर्यंत बँकेशी संबंध नसलेल्यांनाही या वर्तुळात आणता येऊ शकते. पर्यटन वाढीसाठीही त्याचा उपयोग होऊ शकतो, असा विश्वास त्यांनी व्यक्त केला.

भारतात 1998 मध्ये इलेक्ट्रॉनिक कार्डधारकांची संख्या 30 लाख होती. 2004 मध्ये ती साडेचार कोटींपर्यंत पोहोचली. देशातील एटीएम सेंटरची संख्या झपाट्याने वाढत असल्याने संपर्काच्या पायाभूत सुविधांवर होणारा खर्च कमी झाला आहे. या कार्डधारकांची संख्या एकूण लोकसंख्येच्या पाच टक्केही नसल्याने या क्षेत्रात वाढीसाठी प्रचंड वाव आहे.

अर्थव्यवस्थेत आलेला पारदशीर्पणा आणि गतिमानता, ई-गव्हर्नन्सच्या दिशेने होत असलेली वाटचाल, लघु उद्योगांचा विकास ही सर्व इलेक्ट्रॉनिक पेमेंटची चांगली फळे आहेत, असा दावा ' व्हिसा ' च्या निष्कर्षात करण्यात आला आहे.

 
</text>
</doc>
