<doc>
<docno>1000213.cms.txt</docno>
<text>
 
महाराष्ट्र
तेलगीला आईच्या धामिर्क विधीसाठी बेळगावला जाण्याची परवानगी
[ Monday, January 24, 2005  11:45:18 pm]


म. टा. प्रतिनिधी

पुणे : बनावट मुदांक घोटाळ्याचा सूत्रधार अब्दुल करीम तेलगी याला आईच्या धामिर्क विधीसाठी बेळगावला जाण्यास कोर्टाने परवानगी दिली आहे. येरवडा तुरुंग प्रशासनाने आईशी दूरध्वनीवरून बोलू न दिल्याने कोर्टाचा अवमान झाल्याचा दावा करून त्याने याबाबत तुरुंग प्रशासनाला ' कारणे दाखवा ' नोटीस पाठवण्याची मागणी सोमवारी ' मोक्का ' कोर्टात केली.

या घोटाळ्यात अटकेत असलेल्या तेलगीसह 61 आरोपींच्या न्यायालयीन कोठडीत 15 फेब्रुवारीपर्यंत वाढ करण्याचा आदेश ' मोक्का ' कोर्टाचे विशेष न्यायाधीश बी. एन. देशपांडे यांनी दिला आहे.

तेलगीची आई शरीफाबी लाडसाब तेलगी हिचे तीन जानेवारीला निधन झाले. 40 व्या दिवशी धामिर्क विधी असल्याने त्यासाठी बेळगावला जाण्यास परवानगी मागणारा अर्ज त्याने कोर्टात दाखल केला. सुरक्षा व्यवस्था असल्यास त्याला नेण्याचा आदेश कोर्टाने दिला आहे. मात्र, सीबीआयचा एक अधिकारी बरोबर ठेवण्याची सूचनाही कोर्टाने केली आहे.

तेलगीला तुरुंगातून आईशी दूरध्वनीवरून बोलण्यास परवानगी कोर्टाने दिली होती ; पण तुरुंग प्रशासनाने बोलू दिले नसल्याने कोर्टाचा अवमान झाल्याचा दावा तेलगीने केला आहे. याबाबत तुरुंग प्रशासनाला ' कारणे दाखवा ' नोटीस बजावण्याची मागणी करणारा अर्ज तेलगीने केला आहे. त्यावर कोर्टाने तुरुंग प्रशासनाला बाजू मांडण्यास सांगितले आहे.

तेलगीला येरवडा तुरुंगातील अंडा बराकीत ठेवण्यात आले आहे. त्याने भाऊ अझीम, पुतण्या तबरेज आणि परवेझ यांनाही या बराकीत ठेवण्याची आणि येरवडा तुरुंगात असलेला त्याचा वकील रशीद कुलकणीर् याला आठवड्यातून एकदा भेटण्याची परवानगी देण्याची मागणी कोर्टाकडे केली आहे.

 
</text>
</doc>
