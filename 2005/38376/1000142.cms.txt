<doc>
<docno>1000142.cms.txt</docno>
<text>
 
क्रीडा
महाराष्ट्राच्या संघांची विजयी सलामी
[ Monday, January 24, 2005  10:47:11 pm]


चंदशेखर संत

लोधिवली : राष्ट्रीय टेबल टेनिस स्पधेर्त महाराष्ट्र ' अ ' आणि ' ब ' संघांनी विजयी सलामी दिली. रिलायन्स पुर-स्कृत साडेपाच लाख रुपये बक्षीस रकमेच्या या स्पधेर्ला सोमवारी येथे प्रारंभ झाला.

राष्ट्रीय टेटे विजेते कमलेश मेहता व मोनालिसा मेहता, महाराष्ट्र टेटे संघटनेचे आजीव अध्यक्ष व खासदार सतीश प्रधान आणि भास्करराव वानखेडे यांच्या उपस्थितीत या स्पधेर्चा दिमाखदार उद्घाटन सोहळा साजरा झाला. मुंबईत इन्डोअर हॉलची, स्टेडियमची नितांत आवश्यकता असून राज्य सरकारने त्याबाबत ठोस निर्णय घ्यायला हवा, अशी मागणी सतीश प्रधान यांनी केली. मुंबापुरीत असा हॉल नसल्यानेच आम्हाला इतर ठिकाणी स्पर्धा घ्यावी लागते. आधी शालेय, नंतर जिल्हा, मग राज्य आणि आता राष्ट्रीय टेटे स्पर्धा आयोजित करणाऱ्या रिलायन्सने आशिया चषक टेटे स्पधेर्साठीही सज्ज रहावे, असे ते म्हणाले.

यावेळी राष्ट्रीय विजेत्या कमलेश आणि मोनालिसा तसेच शरद आणि पौलमी यांचा सत्कार करण्यात आला.

या स्पधेर्ला चांगला प्रतिसाद लाभला असून 32 राज्यांचे सातशेपेक्षा जास्त खेळाडू यात सहभागी झालेले आहेत. एका हॉलमध्ये या स्पधेर्तील सामने ठरलेल्या वेळेत पूर्ण होऊ शकणार नाहीत हे लक्षात घेऊन दोन हॉलमध्ये नऊ टेबलवर सामने खेळवण्यात येत आहेत.

सामन्यांचे निकाल

पुरुष : महाराष्ट्र अ विजयी वि बिहार 3-0 ओंकार तोरगळकर विजयी वि राहुल दास 9-11, 11-9, 11-7, 11-8. ठाकूर विजयी वि संजीव शंकर 11-5, 11-6, 12-10. तन्मय दत्त विजयी वि पंकज पांडे 11-4, 14-12, 11-6.

महाराष्ट्र ब विजयी वि मध्य प्रदेश 3-0 एरिक फर्नांडीस विजयी वि समीर अहमद 11-7, 11-7, 11-6. जोेसेफ विजयी वि रूपेश 8- 11, 7-11, 11-6, 11-4. नामजोशी विजयी वि याशर पाशा 11-8, 16-14, 11-4.

 
</text>
</doc>
