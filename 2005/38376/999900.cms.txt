<doc>
<docno>999900.cms.txt</docno>
<text>
 
हेल्थ
काय करू मी या केसांचं?
[ Monday, January 24, 2005  05:26:17 pm]


कधीकधी असेही दिवस येतात, जेव्हा केसांची कितीही काळजी घेतली तरी काहीच उपयोग होत नाही. केस जणू तुम्हाला साथच देत नसतात. हे सगळं होतं, तेही अगदी नको त्या वेळी! तुम्ही महत्त्वाच्या मीटिंगसाठी बाहेर पडत असता किंवा ग्लॅमरस पाटीर्चा बेत आखत असता, नेमकं त्याच दिवशी केस मनासारखे दिसत नाहीत. अशा वेळी काय करावं ? खालील टिप्स लक्षात ठेवल्यात, तर या परिस्थितीतून स्वत:ची सुटका करून घेऊ शकाल.

केसांची काळजी

सर्वात महत्त्वाचं म्हणजे, तुमचे केस पोषक असणं गरजेचं आहे. तुमचे केस कोरडे असतील, ते पर्म केलेले असतील किंवा कलर दिला असेल, तर त्यांना रोजच्या रोज मॉइश्चरायजर मिळायला हवं. आठवड्यातून एकदा डीप कण्डिशनिंग ट्रिटमेण्टही मिळाली पाहिजे. केस अगदीच राठ असतील, हाताळण्याच्या पलीकडे गेले असतील, तर केस सॉफ्ट करण्याची क्षमता असणारा हेअर पॅक महिन्यातून दोन वेळा तरी लावायला हवा.

स्मार्ट कट्स

सुरुवातीपासूनच केसांचं स्वरूप बिघडण्यापासून वाचवलं पाहिजे. तुमच्या चेहऱ्याला, केसांच्या प्रकाराला आणि लाइफस्टाइलला शोभणारा हेअर कट निवडा. केसांची काळजी घेणं किंवा विंचरणं यासाठी तुमच्याकडे दिवसातला फक्त दहा मिनिटांचा वेळ आहे आणि तुमची हेअरस्टाइल त्याहून जास्त वेळाची अपेक्षा करत असेल, तर ते मॅनेज करणं कठीण होईल. मेण्टेन करायला सोपी जाईल, अशी हेअरस्टाइल केलीत, तर सगळं सोपं होऊन जाईल.

फाइन हेअर असणाऱ्यांनी शॉर्ट लेअर्ड कट करावा. त्यामुळे केस भरलेले वाटतील. मोठा, उभट चेहरा असणाऱ्यांसाठीही काही विशिष्ट लेअर्ड कट्स आहेत.

वॉशिंग

तुमच्या केसांसाठी योग्य शाम्पू आणि कण्डिशनरची निवड करणं सगळ्यात महत्त्वाचं आहे. चुकीची निवड तुमच्या केसांना सहज इजा पोहोचवते. केसांच्या प्रत्येक प्रकाराला साजेसं लुक मिळवून देणारी प्रोडक्ट्स आज माकेर्टमध्ये मिळतात. केस धुताना कण्डिशनर पूर्णत: धुऊन निघेल याची काळजी घ्या. शाम्पू किंवा कण्डिशनरमधील केमिकल्स केसात तसेच राहिल्यास त्यांचा विपरीत परिणाम होतो. शिवाय नंतर त्याची मनासारखी स्टाइलही करता येत नाही.

स्किप अ वॉश

डेट, इण्टरव्ह्यू किंवा एखाद्या फंक्शनसाठी तुम्ही हेअरस्टाइलचा विचार करताय. ज्या दिवशी फंक्शन आहे, त्याच्या आदल्या दिवशी केस धुवावे. आदल्या दिवशी धुतलेले केस दुसऱ्या दिवसासाठी परफेक्ट तयार होतात. केस पुसताना जास्त जोर लावून ते कोरडे करण्याचा प्रयत्न करू नका.

ब्रशिंग

तुमचे सरळ केस शाइनिंग दिसायला हवे असतील, तर नॅचरल ब्रिस्टल्सचा ब्रश वापरा. मेटलचा गोलाकार ब्रश तुमच्या केसांना त्वरित कलर्स मिळवून देईल. लहान-मोठे कलर्स आणि स्मूथ व्हेव्जसाठी गोल ब्रश वापरा.

वरील टिप्सचा मंत्रही चालत नाहीसं वाटत नसेल, तर खालील ट्रिक्स उपयोगात आणा :

थोडंसं क्रीम लावल्यास केसांचा गुंता कमी होऊन त्यात चमक येते.

तुमचे केस खांद्यापर्यंत किंवा त्यापेक्षा जास्त मोठे असतील, तर मानेपर्यंत पुढे घेऊन वरच्या दिशेने ओढून घ्या. क्लिप लावून ते नीट बसवा.

जड हेअरस्टाइल असेल, तर एक्स्ट्रा पीन्स सोबत ठेवा.

फ्लॅट किंवा फजी केसांसाठी स्कार्फ वापरा.

कोरड्या केसांची स्टाइल करण्याआधी त्यावर सिरम लावा.

तुमच्या आखूड केसांना बोटांनी हलका मसाज द्या.

स्मूथ हेअर सिरम वापरून थोडी शाइन आणता येईल.

केसांच्या साइड पाटिर्ंगमुळे थोडा उच्च दर्जाचा लुक आणता येईल.

डॉ. अपूर्व शहा

तुम्ही तुमचे प्रश्न किंवा अडचणी डॉ. अपूर्व शहा यांना विचारू शकता. आमचा पत्ता - ' केसस्टडी ',

मुंबई टाइम्स, दुसरा मजला, टाइम्स ऑफ इंडिया इमारत,

डॉ. डी. एन. रोड,

मुंबई - 400001.

 
</text>
</doc>
