<doc>
<docno>999989.cms.txt</docno>
<text>
 
महाराष्ट्र
जायकवाडीच्या पाण्यासाठी शेतकऱ्याची आत्महत्या
[ Monday, January 24, 2005  07:20:58 pm]


म. टा. वृत्तसेवा

परभणी : जायकवाडीचे पाणी न मिळाल्याने पाथरी तालुक्यातील गुलाब साईनाथ तायनाळ या शेतकऱ्याने अधिकाऱ्यांच्या अपमानास्पद वागणुकीला कंटाळून आत्महत्या केल्याने या परिसरात खळबळ उडाली. या आत्महत्येचा जाब विचारण्यासाठी गेलेल्या शेतकरी संघटनेने पाथरी येथील जायकवाडीच्या कार्यालयाची तोडफोड केली.

तायनाळ यांना डिसेंबर महिन्यात पिकांना जायकवाडीचे पाणी देता न आल्याने पिके वाळून गेली. त्याबाबत त्यांनी पाथरीच्या कार्यालयात अनेक खेटे मारले ; परंतु तेथील अधिकाऱ्यांनी त्यांची दखल घेतली नाही. त्यामुळे वैतागलेल्या तायनाळ यांनी गेल्या बुधवारी शेतावरच विष पिऊन आत्महत्या केली.

या आत्महत्येसाठी अधिकाऱ्यांना जबाबदार ठरवून त्यांच्याविरोधात खुनाचा गुन्हा दाखल करण्याची मागणी शेतकरी संघटनेने केली आहे.सिंचनासाठी वाढीव तरतूद हवी

पाणी, हवा व माती या नैसगिर्क साधनांचे संवर्धन व नियोजन करावे, तसेच सिंचनावरील तरतूद वाढवावी, असे आवाहन भारतीय कृषी संशोधन परिषदेचे महासंचालक डॉ. जे. एस. सामरा यांनी राज्य सरकारला केले.

येथील मराठवाडा कृषी विद्यापीठात आयोजित राष्ट्रीय पातळीवरील परिसंवादाचे उद्घाटन डॉ. सामरा यांच्या हस्ते झाले. त्याप्रसंगी ते बोलत होते. पावसाचे पाणी भूतलावर चार-पाच वषेर्च टिकते ; भूगर्भात मात्र ते हजारो वषेर् टिकून राहते. त्यामुळे भूगर्भात पाणी साठवण्याच्या दृष्टीने प्रयत्न होण्याची आवश्यकता आहे, असे ते म्हणाले. देशातील सिंचनासाठीची अर्थसंकल्पीय तरतूद एकेकाळी 23 टक्के इतकी भरघोस होती. मात्र , 1998 पासून ती कमी होत होत अवघ्या सहा टक्क्यांवर आली आहे. त्यामुळे पाणीटंचाईचे भयंकर संकट आता आपल्यासमोर आ वासून उभे राहिले आहे. या संकटावर मात करण्यासाठी सिंचनासाठीच्या तरतुदीत पुन्हा वाढ होणे गरजेचे आहे, असेही ते म्हणाले. याप्रसंगी त्यांच्या हस्ते कृषी औजारांच्या प्रदर्शनाचेही उद्घाटन झाले.

कापूस जळाला

हिंगोली जिल्ह्यातील वसमत येथे कापसाच्या सात गंजींना दुपारी आग लागून कोट्यवधी रुपयांचा कापूस भस्मसात झाला. दोन वर्षांपूवीर् याच ठिकाणच्या कापसाला आग लागून कोट्यवधींचे नुकसान झाले होते. नवमोंढा परिसरात बालाजी जिनिंग फॅक्टरी आहे. येथे कापूस ठेवला होता. शुक्रवारी दुपारी एकच्या सुमारास या कापसाला अचानक आग लागली. सर्व गंजींना एकदम आग लागल्याने तसेच अग्निशमन दलाचे बंब तब्बल दीड तासांनंतर घटनास्थळी पोहोचल्याने ही आग मुद्दाम लावण्यात आल्याचा संशय काहीजण व्यक्त करत आहेत.

 
</text>
</doc>
