<doc>
<docno>1000107.cms.txt</docno>
<text>
 
अर्थव्यवहार
सेन्सेक्स 77 अंशांनी खाली
[ Monday, January 24, 2005  10:20:39 pm]


म. टा. व्यापार प्रतिनिधी

मुंबई : बँकींग क्षेत्रातील गुंतवणुकदारांना काहीसे नाराज करणारे तिमाही निकालांमुळे सोमवारी मुंबई शेअर बाजाराच सेन्सेक्स 76.81 अंशांनी खाली आला. त्यामुळे गेल्या आठवड्यात 6183.24 अंशांवरील सेन्सेक्स 6106.43 अंशांवर बंद झाला.

युनियन बँक, फेडरल बँक, बँक ऑफ इंडिया आणि इतर काही बँकांनी डिसेंबरअखेर संपलेल्या तिमाहीत विशेष कामगिरी केली नाही, असे वाटून गंुतवणुकदारांनी विक्रीचा मार्ग स्विकारला होता. आंतरराष्ट्रीय तेलाच्या दरात झालेली वाढ तसेच ती सिमेंट, औषध कंपन्यांनीदेखील सेन्सेक्स खाली आणण्यात मदत केली.

सुरुवातीला उत्साहाला उधाण आल्यामुळे 6215.78 अंशांला पोहोचलेला सेन्सेक्स नंतर मात्र 129.05 अंशांनी म्हणजे अगदी 6086.73 अंशांपर्यंत खाली होता. त्यातच परदेशी वित्तीय संस्थांनी वर्षाच्या सुरुवातीपासूनच गुंतवणुकीबाबतचा सावध पवित्रा कायम ठेवल्यामुळे सेन्सेक्सला सावरण्यास अवधी मिळाला नाही.

 
</text>
</doc>
