<doc>
<docno>999218.cms.txt</docno>
<text>
 
महामुंबई
फेब्रुवारीत 50 हजार मोफत घरे
[ Monday, January 24, 2005  12:10:07 am]


म. टा. प्रतिनिधी

मुंबई : एकीकडे अनधिकृत झोपटपट्टीवासीयांच्या घरांवर बुलडोझर फिरवला जात असतानाच दुसरीकडे राज्य सरकारतफेर् 400 कोटी रुपये खर्चून घाटकोपर, मानखुर्द आणि माहूल येथे झोपडपट्टीवासीयांना मोफत 225 चौरस फुटांच्या 50 हजार सदनिकांचे वाटप पुढील महिन्यात केले जाणार आहे. रेल्वेरुळालगतच्या आणि विकास योजनांच्या आड येणाऱ्या साडे तीन लाख झोपडपट्टीवासीयांच्या पुनर्वसनाचा हा सर्वात मोठा प्रकल्प आहे. मुंबई शहर झोपडपट्टीमुक्त करण्याचे हे पुढचे पाऊल असल्याचे मुख्यमंत्री विलासराव देशमुख यांनी जाहीर केले आहे.

मुंबई नागरी वाहतूक प्रकल्प आणि पायाभूत सुविधा प्रकल्पांच्या अंमलबजावणीत अडसर ठरणाऱ्या या 50 हजार झोपडपट्टीवासीयांचे पुनर्वसन मुंबई क्षेत्रविकास प्राधिकरणातफेर् केले जात असून त्यासाठी सुमारे 200 इमारती बांधण्यात आल्या आहेत. पुढील महिन्यात काँग्रेस अध्यक्ष सोनिया गांधी यांच्या उपस्थितीत ही मोफत घरे देण्याचा कार्यक्रम होणार आहे.

मुख्यमंत्र्यांनी प्राधिकरणाचे आयुक्त सुरेश जोशी, प्रकल्प अधिकारी टी. चंदशेखर आणि मुंबई विभागीय काँग्रेसचे अध्यक्ष गुरुदास कामत यांच्यासह या प्रकल्पाची पाहणी केली. घरे दिल्यानंतर पुढील दहा वषेर् या जागा विकायला बंदी घालण्यात येणार असल्याची माहिती देशमुख यांनी दिली. शहराअंतर्गत राबवण्यात आलेला हा जगातला सर्वात मोठा पुनर्वसन प्रकल्प असल्याचा दावा त्यांनी केला. राज्य सरकार नुसत्या झोपड्या पाडीत नसून झोपडीवासीयांच्या पुनर्वसनातही तत्पर आहे, असे ते म्हणाले.

मानखुर्द येथे सुमारे पाच हेक्टर जागेवर 75 हजार झोपडपट्टीवासीयांच्या पुनर्वसनासाठी 10 हजार 484 सदनिका बांधण्यात आल्या आहेत. शिवाय 600 दुकाने , 100 बालवाड्या आणि अन्य सुविधा केंदाची उभारणी करण्यात आली आहे. सध्या संक्रमण शिबिरांमध्ये राहणाऱ्या सहा हजार झोपडपट्टीवासीयांना या सदनिका दिल्या जाणार आहेत. मुंबई नागरी पायाभूत सुविधा प्रकल्पाने विस्थापित झालेल्या तसेच सांताकुज-चेेंबूर जोडरस्याने विस्थापित झालेल्या कुटुंबांना या जागा दिल्या जाणार आहेत. याच प्रकल्पाखाली घाटकोपर-मानखुर्द जोडरस्त्यावर 50 हजार चौरस मीटर जमिनीवर 5700 सदनिका बांधण्यात आल्या आहेत. चेंबूर परिसरातील माहुल येथे 4000 सदनिका नुकत्याच बांधण्यात आल्या आहेत. मुंबई महानगर प्रदेश विकास प्राधिकरणाने एका वर्षात 27 ठिकाणी 50 हजार सदनिका बांधण्याचा विक्रम केला आहे. उर्वरित आठ हजार सदनिका बांधण्याचा कार्यक्रम लवकरच बांधल्या जातील, असे देशमुख यांनी सांगितले.

घाटकोपरच्या नटवर पारीख इंडस्ट्रियल इस्टेट परिसरात पुनर्वसनासाठी 59 इमारती म्हणजेच साडे पाच हजार सदनिका, मानखुर्द येथे 110 इमारती म्हणजेच दहा हजार सदनिका आणि माहुल येथे 25 हजार सदनिका पुनर्वसनाच्या पहिल्या टप्यात बांधून तयार आहेत. ओशिवरा, गोरेगाव व जोगेश्वरी येथेही दोनशे इमारती बांधण्याचे काम 80 टक्के पूर्ण झाले असल्याचे सांगण्यात आले. रेल्वेरुळाला लागून असलेल्या झोपडपट्या मध्यंतरी हटवण्यात आल्या. तेथील रहिवाशांनाही ही घरे मोफत दिली जाणार आहे. शिवाय प्राधिकरणातफेर् जोगेश्वरी, पवई, गोरेगाव, कांजूरमार्ग, चेंबुर आणि भांडुप अशा विविध ठिकाणी झोपडपट्टीवासीयांच्या पुनर्वसनासाठी इमारती बांधण्याचे काम सुरू आहे.

 
</text>
</doc>
