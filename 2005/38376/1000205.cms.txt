<doc>
<docno>1000205.cms.txt</docno>
<text>
 
महाराष्ट्र
जोडीदारांच्या मनोगतात हरवलेली सांजवेळ!
[ Monday, January 24, 2005  11:43:02 pm]


म. टा. प्रतिनिधी

पुणे : एका पिढीचं अंतर असलेल्या रमेश देव-सीमा देव आणि मृणाल कुलकणीर्-रुचिर कुलकणीर् या दोन जोड्यांचं पेम प्रकरण, वैवाहिक जीवन आणि रूपेरी जीवनाच्या पडद्याआड त्यांच्याही आयुष्यात घडणारे अनेक ' सर्वसामान्यां ' सारखे प्रसंग सोमवारी डॉ. बाबासाहेब आंबेडकर संग्रहालयाच्या खुल्या जागेत उपस्थित रसिकांच्या साक्षीने उलगडले.

निमित्त होते, सिम्बायोसिस सांस्कृतिक महोत्सवामध्ये आयोजित केलेल्या ' मनोगत जोडीदारा ' चे या दृक-श्राव्य कार्यक्रमाचे.

शूटिंगच्या निमित्ताने जात असताना रेल्वेत पडलेली गाठ देव दाम्पत्याची पहिली भेट होती, तर जुनी ओळख असूनही स. प. च्या कलामंडळात एकत्र आल्यावर ' प्रेमाचे ' बंध जुळल्याचं मृणाल-रुचिर या

जोडीनं स्पष्ट केलं.

लग्नाआधी सतत खाली मान घालून असणारी सीमा त्यानंतर अचानक बदलली, असं रमेश देव यांनी सांगितलं. मात्र, चंचल स्वभावाच्या रमेश देव यांच्यात बदल घडवून आणण्यासाठी बरेच प्रयत्न करावे लागल्याचं सीमा देव यांनी नमूद केलं.

मृणालचा या क्षेत्रातल्या प्रवासाचा पहिल्यापासून साक्षीदार असल्याने ' किंतु ' कधीच मनाला शिवला नाही, अशी कबुली रुचिरनं दिली, तर त्याच्या वकिली व्यवसायाचा अनेकदा मला फायदाच होतो, असं मृणाल म्हणाली.

चांगल्या गोष्टींप्रमाणेच लटका राग, खोडी, भांडण, कबुलीजबाब यांसारख्या दोन्ही जोडप्यांच्या अनेक आठवणींचा पट सुधीर गाडगीळ त्यांच्याशी मारत असलेल्या गप्पांमधून सामोरा येत होता अन् उपस्थित रसिकांना ' हा तर आपल्यासारखाच संसार ' याची जाणीव करून देत होता.

 
</text>
</doc>
