<doc>
<docno>1000126.cms.txt</docno>
<text>
 
महामुंबई
मुंबईतून चोरलेल्या मोटारींची नेपाळ, दाजिर्लिंगला विक्री
[ Monday, January 24, 2005  10:37:13 pm]


म. टा. प्रतिनिधी

मुंबई : मुंबईतून मोटारींच्या चोऱ्यांचे प्रमाण वाढले असून या चोरीच्या मोटारींची विक्री थेट नेपाळ, दाजिर्लिंग, मणिपूर, नागालँड सारख्या दुर्गम भागांत होत असल्याचे उघडकीस आले आहे. दादर, माहीम, शिवाजी पार्क सारख्या भागातून आठ दिवसांत मोटारी आणि विशेषत: क्वालीस गाड्या चोरीला जाण्याचे प्रमाण वाढले आहे.

रात्रीच्या वेळी मोटारचोरी करणारी एक टोळी अलिशान मोटारीत बसून फिरते. रस्त्यावर उभी केलेली मोटार काही क्षणातच ' मास्टर की ' ने उघडून ती काही क्षणात पसार होते.

शिवाजी पार्कच्या सावरकर मार्गावरील प्रशांत ठाकूर यांची नवी कोेरी क्वालीस मोटार रविवारी पहाटे तीनच्या सुमारास चोरीला गेली. पहाटेच्या सुमारास मोटार सुरू झाल्याचा आवाज येताच ते घराबाहेर आले. आरडाओरडा करीत चोरांना थांबविण्याचा प्रयत्न केला. पण मोटारचोरांनी फूटपाथवर उभी केलेली क्वालीस वेगाने खाली उतरवली.

मोटार चोरून नेताना मोटारीतील सहा चोरांनी प्रशांत ठाकूर यांना शिविगाळ केलीच पण मोटारीचा हॉर्न मोठ्याने वाजवत ते निघून गेले. ही टोळी होंडा सिटी मोटारीतून आली होती.

गेल्या काही महिन्यांत अशाच प्रकारे रस्त्यावर उभ्या केलेल्या क्वालीस मोटारी चोरीला जाण्याचे प्रकार घडत आहेत.

सुमारे दोन महिन्यांपूवीर् याच परिसरातील बंड्या ठाकूर, सुहास साखळकर यांची क्वालीस आणि चाटर्ड अकौंटंट असलेले लिमये यांची झेन चोरीला गेली होती. चोरीला गेलेल्या बहुतांश मोटारी नव्यानेच विकत घेण्यात आलेल्या होत्या.

शिवाजी पार्क पोलिस ठाण्याच्या हद्दीतून मागील वषीर् 45 मोटारी चोरीला गेल्या होत्या. याबाबत शिवाजी पोलिस ठाण्याच्या गुन्हे विभागाचे पोलिस निरीक्षक सदाशिव पाटील म्हणाले, या भागातून मोटारी चोरीला गेलेल्या मोटारी बंगलोरमधून परत आणलेल्या आहेत.

मुंबईत मोटारी चोरणाऱ्या टोळ्या आहेत. ही टोळी दुसऱ्या एका मोटारीतून रात्रीच्या वेळी फिरते. पोलिसांना संशय येऊ नये म्हणून प्रसंगी या टोळीच्या मोटारीत महिलाही असते, असेही सांगण्यात आले.

मुंबईतून चोरलेल्या मोटारींची मणिपूर, नागालँड, दाजिर्लिंग अशा दुर्गम राज्यात तसेच नेपाळमध्ये विक्री होते. मोटारीचा चेसी क्रमांक व इंजिन क्रमांक जुनाच ठेवला जातो पण कागदपत्रे नव्याने करून विक्री होते.

 
</text>
</doc>
