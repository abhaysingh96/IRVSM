<doc>
<docno>1000123.cms.txt</docno>
<text>
 
महामुंबई
राहुल गोपालांच्या अटकेने पोलिसांची घरे उन्हात...
[ Monday, January 24, 2005  10:34:48 pm]


संजय व्हनमाने

मुंबई : पोलिस कर्मचाऱ्यांसाठी निवासी संकुले उभारण्यासाठी तसेच नवी पोलिस ठाणी उभारण्यासाठी राज्य सरकारच्या अनेक मंजुऱ्या मिळवल्या... पोलिस गृहनिर्माण महामंडळाला ही सर्व बांधकामे करण्यासाठी ' अॅडव्हान्स ' मध्ये सुमारे 30 कोटी रुपयेही सुपूर्द केले... पण गृहनिर्माण महामंडळाचे व्यवस्थापकीय संचालक राहुल गोपाल यांच्या ' कुंडली ' तले ग्रह-तारे फिरले आणि ते गजाआड झाले! त्यांच्या अटकेने बांधकामाच्या योजनांना ' ग्रहण ' लागले असून पर्यायाने सर्वसामान्य पोलिस कर्मचाऱ्यांना त्याचा चांगलाच फटका बसला आहे.

भरती दरवषीर् होत असली तरी नव्या पोलिस कर्मचाऱ्यांना सरकारी घरे मिळण्यास विलंब होतो. निवास व्यवस्था नसल्याने ठाणे, कल्याण तसेच पश्चिम उपनगरांतून मुंबईत येणाऱ्या पोलिस कर्मचाऱ्यांची संख्या मोठी आहे. दहा ते पाच अशी ड्युटी नशिबी नसणाऱ्या या कर्मचाऱ्यांना रात्री-अपरात्री घरी पोहचणे कठीण बनते. भरती झाल्यानंतर ताबडतोब घर विकत घेणेही शक्य नसते. त्यांची ही समस्या सोडविण्यासाठी पोलिस दलाच्या अत्याधुनिकीकरणासाठी मंजूर निधीपैकी बराचसा निधी देण्यात आला आहे. निवासस्थाने बांधणे, पोलिस ठाणी उभारणे तसेच इतर उपक्रमांची जबाबदारी पोलिस गृहनिर्माण महामंडळाकडे आहे. दलाच्या गरजा वारंवार स्पष्ट करून निवासस्थाने उभारण्यासाठी लागणारी जमीन तसेच इतर आवश्यक मंजुऱ्या पदरात पाडल्यानंतर पोलिस दलाने सुमारे 30 कोटी रुपयांचा निधी ' अॅडव्हान्स ' मध्ये गृहनिर्माण महामंडळाकडे सुपूर्द केला. वर्षभरात सुमारे साडेतीन हजार निवासस्थाने बांधण्याचे उद्दिष्ट महामंडळाला ठरवून देण्यात आल्याची माहिती आहे. त्यानुसार वरळी येथे 700, घाटकोपर येथे 200, क्रॉफर्ड माकेर्ट पोलिस आयुक्तालयाशेजारच्या जागेवर 900 निवासी संकुले उभारण्यात येणार होती. याशिवाय काही पोलिस ठाण्यांची दुरूस्ती तर काही ठिकाणी नवी पोलिस ठाणीही उभारली जाणार होती. मात्र आता त्यांचे काम लांबणीवर पडण्याची चिन्हे आहेत.

बांधकाम उभारण्याआधी महामंडळाला टेंडर काढावे लागते. सर्व पात्रता आणि अटी पूर्ण करणाऱ्या बिल्डरकडे बांधकामाची जबाबदारी सोपविली जाते. त्यामुळे महामंडळाकडून टेंडरही निघाले. मात्र प्रकल्पांना सुरुवात होण्यापूवीर्च महामंडळाचे व्यवस्थापकीय संचालक गोपाल यांना ' एसीबी ' च्या अधिकाऱ्यांनी लाच घेताना अटक केली. सर्व निर्णय घेणाराच अधिकारी गजाआड झाल्याने सर्व प्रकल्प ' जैसे थे ' च्या अवस्थेत पडले आहेत. विशेष म्हणजे वरळी येथील ' एसीबी ' च्या कार्यालयाचेही पुनर्वसनही आता रखडले आहे. राज्य सरकारतफेर् अद्याप या जागेवर नव्या अधिकाऱ्याची नियुक्ती करण्यात आली नाही.

नवा अधिकारी आल्यानंतरही त्याला प्रकल्प समजून घेण्यासाठी तसेच नव्याने टेंडर काढण्यासाठी किमान तीन महिन्यांचा अवधी लागेल, असे जाणकारांचे म्हणणे आहे. ' मलिदा ' मिळविण्याच्या नादात गोपाल स्वत: अडकलेच. मात्र निवासस्थानाचा प्रश्ान् आणखी लांबणीवर पडला असून यामुळे सर्वसामान्य पोलिस अडचणीत आले आहेत.

 
</text>
</doc>
