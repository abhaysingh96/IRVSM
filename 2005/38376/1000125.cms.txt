<doc>
<docno>1000125.cms.txt</docno>
<text>
 
महामुंबई
विकास फुलवणारी फुलशेती
[ Monday, January 24, 2005  10:36:06 pm]


म. टा. प्रतिनिधी

मंुबई : कोकणच्या विकासाला आणखी एक दिशा देणारा ' अॅन्थुरियम ' फुलशेतीचा नाविन्यपूर्ण प्रकल्प रत्नागिरी जिल्ह्यातील गुहागर (रानवी) येथे साकारला जात आहे. 27 जानेवारीला माजी लोकसभाध्यक्ष मनोहर जोशी यांच्या हस्ते या प्रकल्पाचे उद्घाटन होणार आहे.

' मोदी एक्झॉटिका ' या कंपनीने हॉलंडमधील ' अॅन्थुरा ' या कंपनीच्या तांत्रिक सहकार्याने सुमारे दीड हेक्टर माळरानावर हा प्रकल्प उभारला असून तो अत्याधुनिक यंत्रणेने सुसज्ज असलेला भारतीय ' अॅन्थुरियम ' चे उत्पादन करणारा फुलशेतीचा पहिलाच प्रकल्प असणार आहे.

सध्या या प्रकल्पात 27 प्रकारच्या रंगबहार ' अॅन्थुरियम ' ची लागवड केली जात असून या फुलांना देशातील तसेच आंतरराष्ट्रीय बाजारपेठेमध्ये मोठी मागणी राहिल, असा विश्वास कंपनीचे प्रवर्तक यशवंत मोदी यांनी व्यक्त केला.

मोदी यांनी पाच वर्षांपूवीर् अॅमस्टरडॅम येथील वाषिर्क पुष्प प्रदर्शनात अॅन्थुुरिमची फुले पाहिली आणि त्यांना या फुलांनी मोहिनी घातली. त्यानंतर बांधकाम व्यावसायिक असलेले मोदी पुष्प निमिर्तीकडे वळले आणि गुहागर हे निसर्गाचा वरदहस्त लाभलेले ठिकाण त्यांनी या प्रकल्पासाठी निवडले.

' नागफणी ' या जंगली फुलांशी सार्धम्य असलेल्या ' अॅन्थुरियम ' चे मूळ कोस्टारिका या देशात आहे. त्यावर हॉलंडमध्ये संशोधन करून ' अॅन्थुरियम ' च्या नव्या सुधारित जाती विकसित करण्यात आल्या आहेत.

 
</text>
</doc>
