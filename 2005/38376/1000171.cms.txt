<doc>
<docno>1000171.cms.txt</docno>
<text>
 
बहुतांची अंतरे
वाहतूक पोलिसांची मदत केंदे की पैसे गोळा करण्याची केंदे?
[ Monday, January 24, 2005  11:07:48 pm]


' पोलिसी क्रौर्य ' हा अग्रलेख म्हणजे सध्याच्या पोलिसांच्या कर्तृत्वाच्या हिमनगाचे टोक आहे. माजी पोलिस आयुक्त व पोलिस महासंचालक तसेच इतर पोलिस अधिकाऱ्यांना अटक होऊनही खालच्या पोलिसांमध्ये काहीही फरक न पडता उलट पैसे खायची व जनतेला तुच्छ लेखायची वृत्ती वाढत चालली आहे. मुंबईसारख्या शहरांमध्ये नाकाबंदीच्या नावाखाली किंवा वाहतूक पोलिसांची राजरोस खाबूगिरी चालूच आहे.

(1) सर्व जकात नाक्यांवर असणारे खाकी वदीर्तील पोलिस सर्रास प्रत्येक ट्रकवाल्याकडून 10 ते 20 रुपये गोळा करतात.

(2) वाहतूक पोलिस सहाय्य केंद ही पैसे गोळा करण्याची केंदे झाली आहेत. उदा. घाटकोपर (ईस्टर्न हायवे, कळवा-विटावा जवळचे पोलिस केंद, कळवा-मुंब्रा मार्गावरचे रेतीबंदर नाका, शीळफाटा पोलीस चौकी की ज्याच्या हाकेवरच्या अंतरावर जोरात रस्त्यावर वेश्याव्यवसाय चालतो, पनवेल शहरात प्रवेश करताना हॉटेल गार्डनच्या समोरची नाकेबंदी, पनवेल एस. टी. स्टँडसमोर किंवा गांधी हॉस्पिटलसमोर उभे राहणारे पोलिस/तुभेर् फ्लायओव्हर पुलाखालील पोलिस, कळवा सर्कल (शिवाजी पुतळा.) विशेषत: वाहतूक पोलिसांकडे एवढा पैसा गोळा होतो की, त्यांनी वरील ठिकाणी आपली साध्या कपड्यातली तीन-चार माणसे (पंटर्स) पैसे गोळा करण्यासाठी उभी केलेली आहेत. त्याशिवाय सातारा- पुणे रस्त्यावर भुईंज पोलिस ठाणे ( वाहतूक) हे ट्रकवाल्यांच्या लुटमारीचे एक मोठे केंदच आहे.

ही केवळ आम्ही येता-जाता प्रवासात बघत असलेली ठिकाणी आहेत. याशिवाय आणखी कित्येक असतील. पोलिसांची बाहेरील कमाईच एवढी आहे की त्यांना पगाराची व आहारभत्त्याची काहीही आवश्यकता नाही.

अरुण माळगावकर, नवी मुंबई.

 
</text>
</doc>
