<doc>
<docno>1000172.cms.txt</docno>
<text>
 
धावते जग
जवानांची मुजोरी
[ Monday, January 24, 2005  11:08:42 pm]


उत्तर प्रदेशात शिकोहाबाद रेल्वे स्टेशन-जवळ फराक्का एक्स्प्रेसमधून जवानांनी सात प्रवाशांना फेकून दिल्याची व ते प्रवासी दुसऱ्या बाजूने येणाऱ्या गाडीखाली सापडल्याची घटना अंगावर शहारे आणणारी आहे,

तितकीच चीड आणणारीही आहे. शिकोहाबाद येथे जवान बसलेल्या डब्यात अन्य प्रवाशांनी घुसण्याचा प्रयत्न केला, तेव्हा जवानांना ही ' घुसखोरी ' सहन झाली नाही.

तो डबा आपल्यासाठीच राखीव आहे, अशी जवानांची समजूत होती. त्यामुळे त्यांनी इतरांना तेथे येण्यास मज्जाव केला. तो डबा खरोखरच जवानांसाठी होता असे गृहीत धरले, तरी जवानांची ही कृती समर्थनीय होत नाही. ही गाडी इटावाहून भिवानीला जात होती.

या भागातील रेल्वे गाड्यांमधून प्रवास करणाऱ्यांची संख्या पाहता प्रवाशांची प्रचंड गदीर् झाली असणार हे उघड आहे. त्यामुळे गाडी प्लॅटफॉर्मला आल्यावर गाडीत घुसण्यासाठी मोठी झुंबड उडाली.

त्याच ओघात काहीजणांनी जवान बसलेल्या डब्याकडे मोर्चा वळवला. उत्तर प्रदेशातच नव्हे तर मुंबईसारख्या महानगरातही या अनागोंदीचा वारंवार प्रत्यय येतो. काही महिन्यांपूवीर् कोकण रेल्वेत चढणाऱ्यांची एवढी गदीर् झाली की चेंगराचेंगरी होऊन एक मुलगी मरण पावली होती.

नवी दिल्ली रेल्वे स्टेशनवर जिन्यावरच चेंगराचेंगरी होऊन काही महिला ठार झाल्या होत्या. अगदी पुणे- नाशिकला जाणाऱ्या गाड्यांमध्येही दलालांकडून रुमाल वा तत्सम वस्तू ठेवून जागा अडवल्या जातात आणि गरजू प्रवाशांकडून पैसे उकळून त्या त्यांना दिल्या जातात. हे सारे पोलिसांच्या संगनमतानेच होते.

एकूणच, रेल्वेत आरक्षण केले म्हणजे प्रवास शांततेत आणि विनात्रास होईल, ही कल्पना आता इतिहासजमा झाली आहे.

आरक्षित डब्यात कोणीही घुसून आपली पथारी पसरू शकतो, असा अनुभव अनेकदा येतो. शिकोहाबाद येथे ज्या लोकांना बाहेर फेकून देण्यात आले त्यांनी डब्याचे आरक्षण केले होते की केवळ तिकीट काढले होते, हे स्पष्ट झालेले नाही.

परंतु, त्या डब्यात दोन्ही बाजूंनी घुसणारी गदीर् लक्षात घेता आरक्षणाची शक्यता कमी वाटते. हा त्यांचा जेवढा निष्काळजीपणा म्हणता येईल तेवढीच जवानांची वदीर्तली मग्रुरी म्हणता येईल.

जवानांबद्दल सर्वांनाच आदर असतो, परंतु म्हणून त्यांची ही कृती कोणी खपवून घेईल असे नाही.

 
</text>
</doc>
