<doc>
<docno>999909.cms.txt</docno>
<text>
 
महाराष्ट्र
बागलकोटचा भोंदूबाबा
[ Monday, January 24, 2005  05:33:43 pm]


आजारावर उपचार करण्यासाठी बाबाकडे जाणाऱ्यांची संख्या कमी नाही. एखाद्याचा मृत्यू झाल्यानंतरही अशा बाबांच्या भक्तांना फरक पडत नाही. त्यामुळेच अशा बाबांना हाकलून लावणंच फायद्याचं असतं. पण तरीही कोणी ना कोणी त्यांना आश्रय देतं. त्यामुळे एका गावातून दुसऱ्या गावात अशी दुकानं मांडायला या बाबांना वेळ लागत नाही. त्यामुळे लोकांनीच जागरूक राहून त्यांना पळवून लावणं आवश्यक आहे, हाच धडा विरारवासीयांनी घालून दिला आहे. शिवाय पोलिसांनीही या बाबाला पळवण्यात महत्त्वाची भूमिका बजावली.

कर्नाटक राज्यातल्या विजापूर जिल्ह्यातील बागलकोट शहरात सात-आठ वर्षांपूवीर् अस्लम शाहपुरा या तरुणाने विविध व्याधींवर उपचार करण्यास सुरुवात केली. प्रारंभी अस्लम शाहपुरा आयुवेर्दीक काढा देत असे. त्याचबरोबर मंत्र-तंत्रांचा अवलंब करत असे. गरीब मुसलमानांचा डॉक्टरांपेक्षा अशा मंत्र- तंत्रांवरच विश्वास. याचा फायदा अस्लमने उचलला होता. काही वर्षांनंतर अल्लाह का बंदा असा प्रचार सुरू केला. लोकांच्या धामिर्क भावनांचा फायदा उचलण्यासाठी त्याने पत्रावजा शेड तयार करून त्याला मशिदीचं स्वरूप दिलं. तिथंच एका खास गादीवर बसून अल्लाहचा आदेश आल्यानंतर अस्लम विविध रोगांवर फक्त दोन बोटांनी अॅापरेशन करू लागला. त्यानंतर अस्लमचा अस्लमबाबा झाला आणि पुढील चार वर्षांत त्याची कीतीर् कर्नाटकासह महाराष्ट्र, उत्तर प्रदेश, प. बंगाल, मध्य प्रदेश, राजस्थान आणि बिहार परिसरात पसरली. हस्तकांकरवी अस्लम बाबाने ऑपरेशन करत असल्याच्या सिडी बाजारात आणल्या आणि त्याच्या माध्यमातून प्रचार सुरू केला. ब्रेन ट्युमर असेल तर बाबा रुग्णाच्या डोक्यावर खुचीर् आपटत असे. काही क्षणानंतर रुग्ण बरं वाटतंय, सांगून तिथून निघत असे. हृदयविकार, मुतखडा असणाऱ्यांच्या अंगावर काळं कापड टाकून बाबा बोटांनी ऑपरेशन करत असे. दोन मिनिटात संपणाऱ्या ऑपरेशननंतर बाबाचे हात रक्ताने माखलेले असत. पण रुग्णाच्या शरीरावर व्रणही दिसत नसे. त्या बदल्यात बाबा रुग्णाकडून फक्त पाचशे रुपये फी आकारत असे. दिवसाला किमान एक हजार रुग्णांवर बाबा उपचार करत असे. डोळ्याला काळा चष्मा, सलवार-कमीज वर जॅकेट आणि डोक्यावर टोपी असलेला बाबा डोळ्यावरील गॉगल कधीच काढत नसे. अल्लाहचा आदेश आल्यानंतरच ऑपरेशनचं काम सुरू होई. तोपर्यंत हजारो रुग्ण ताटकळत बसलेले असत.

अस्लम बाबाच्या भोंदूगिरीविरोधात बागलकोटमधीलच डॉक्टर आणि काही समाजसेवी संस्थांनी तक्रारी केला. ऑगस्ट महिन्यात तिथे जोरदार आंदोलन झालं. सरकारी रुग्णालयात बाबाने ऑपरेशन करून दाखवावं, असं आव्हान आंदोलनर्कत्यांनी केलं. दिवसेंदिवस वातावरण तापत चालल्याने बाबाच्या धंद्यावर परिणाम होत होता. त्यामुळे बाबाने आव्हान स्वीकारलं. ऑपरेशनसाठी बाबानेच चार पेशंट हॉस्पिटलमध्ये पाठवलं. पण अल्लाहचा हुकूम न आल्याने बाबा तिकडे फिरकलाच नाही. त्याचवेळी बाबाचा भोंदूपणा उघडकीस आला. त्यामुळे बाबाने बागलकोटमधून पळ काढला. त्यानंतर उपजिल्हाधिकाऱ्यांनी 18 ऑगस्टला बाबाच्या विरोधात मनाई हुकूम बजावून त्याला बागलकोटमधून हाकलून देण्यात आलं. या सर्व घटना शिवसेनेचे वसई उप तालुकाप्रमुख विलास चोरघे आणि पंकज चौधरी यांच्या उपस्थितीत घडल्या. त्या वेळी वसईतून दोन बसेस भरून रुग्ण तिथं आले होते. त्याचवेळी अर्नाळा इथले रहिवाशी सखाराम तरे यांचं तिथेच निधन झालं. चोरघे यांनी या विरोधात पोलिस ठाण्यात तक्रार दाखल करण्याचा प्रयत्न केला पण तरेंच्या नातेवाईकांनीच विरोध केला. विरारच्या वेशीवर असलेल्या बोळींज गावातील अझीज शेख यांचा हृदयविकार बाबाने काही क्षणातच बरा केल्याचा प्रचार तालुकाभर झाला आणि एका महिन्यात बाबाचं नाव सर्वांपर्यंत पोहोचलं. त्यानंतर बाबाचे भक्त बनलेल्या अझीज शेख आणि विरार पालिकेचे शिक्षण समितीचे सभापती रेहमान बलोच यांनी वसईतल्या दुर्धर आजाराने पिडीत असलेल्या रुग्णांना बाबांकडे जाण्याचा सल्ला द्यायला सुरुवात केली, असा चोरघे यांचा आरोप आहे.

बागलकोटमधून हुसकावून लावल्यानंतर बाबाने बलोच यांच्या विरार इथल्या घरी आश्रय घेतला होता. त्या वेळी त्यांनी उपचार करण्याचा प्रयत्न केला होता, अशी तक्रार चोरघे यांनी पोलिसांत केल्यानंतर बाबाने विरार सोडलं. शेख आणि बलोच यांच्यामुळेच बाबा वारंवार विरारला येत असल्याची तक्रार चोरघे यांनी पोलिसांकडे केली.

गेल्या आठवड्यात अस्लम बाबा विरार जवळील सकवार इथे येऊन राहिला. इथे त्याने उपचार सुरू केले तेव्हा शेकडो लोकांनी तिथं रांगा लावल्या होत्या. या वेळी शिवसैनिकांनी बाबाला हुसकावून लावण्याची योजना आखली होती. पण पोलिसांनीच बाबाला विरार पोलिस ठाण्याच्या हद्दीतून हाकलून लावलं. सध्या विरार-वसई परिसरात सीडी आणि हस्तकांमार्फत अस्लमबाबाचा प्रचार केला जात आहे. त्यामुळे त्याच्याकडून उपचार करून घेणाऱ्यांची संख्या वाढत आहे. म्हणूनच या भोंदूबाबाच्या फसवेगिरीला वसईवासियांनी बळी पडू नये, असं आव्हान पोलिसांनी केलं आहे. बाबाला कोणतेही उपचार करण्यावर बंदी कर्नाटक सरकारने बंदी घातली आहे. तसा प्रयत्न बाबाने केल्यास त्याच्यावर कारवाई करण्याचं वसई पोलिसांनी ठरवलं आहे. त्याचबरोबर त्याच्या हस्तकांनाही तशी समज देण्यात आली आहे.

शशी करपे

 
</text>
</doc>
