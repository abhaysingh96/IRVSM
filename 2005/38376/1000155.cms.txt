<doc>
<docno>1000155.cms.txt</docno>
<text>
 
देश-विदेश
आम्ही 'बोलबच्चन'!
[ Monday, January 24, 2005  10:53:34 pm]


वृत्तसंस्था

नवी दिल्ली : लोकसंख्या, माहिती-तंत्रज्ञान, प्रदूषण, एड्स, भ्रष्टाचार यांबरोबरच आणखी एका बाबतीत आपण भारतीयांनी जगात आघाडी घेतली आहे. फोनचा वापर करणाऱ्यांमध्ये आपण पाचव्या स्थानावर आहोत.

भारतातला प्रत्येक फोनधारक महिन्याला 309 मिनिटं फोनवर बोलतो. हेच प्रमाण अमेरिकेत सर्वाधिक म्हणजे 619 मिनिटं, तर त्याखालोखाल कॅनडात 344 मिनिटं आहे. दूरसंचार नियामक प्राधिकरणाने ( ट्राय) ही आकडेवारी उघड केली.

भारतात ज्या वेगाने फोनचा विस्तार वाढतोय त्याच्यापेक्षाही जास्त वेगाने त्याचा वापर करण्याचं प्रमाण वाढतंय. चीन, ब्रिटन, फ्रान्स यांसारख्या देशांत फोनचं प्रमाण भारतापेक्षा कितीतरी जास्त आहे. पण वापर भारतापेक्षा कैक कमी आहे.

' फोन स्वस्त झाल्याचा हा थेट परिणाम ' असल्याचं विश्लेषण एका तज्ज्ञाने केलं. फोन स्वस्त असलेल्या देशांत भारताचा वरचा नंबर लागतो. त्यामुळे फोनचा वापरही जास्त आहे, असं त्यांचं म्हणणं आहे. मात्र, फोनचा वापर पाहता भारतीय फोन ऑपरेटरांना गडगंज नफा होत नसल्याचं दिसतं. अमेरिकेतल्या ऑपरेटरना फोन धारकामागे महिन्याला 2400 रुपये मिळतात. हेच प्रमाण भारतात 470 रुपये आहे.

 
</text>
</doc>
