<doc>
<docno>1000129.cms.txt</docno>
<text>
 
महामुंबई
'यशस्वी कलाकारांनी स्ट्रगलर्सकडे आपुलकीने पाहावे!'
[ Monday, January 24, 2005  10:39:06 pm]


म. टा. प्रतिनिधी

मुंबई : दिल्लीच्या राष्ट्रीय नाट्य विद्यालयाचे माजी विद्याथीर् मुंबईत एका नाट्योत्सवाच्या निमित्ताने भेटल्यावर एकमेकांप्रती जो बंधुभाव आणि जिव्हाळा दाखवत होते तो पाहून ज्येष्ठ नाटककार विजय तेंडुलकर भारावले आणि त्यांनी आज नामवंत झालेल्या या नाट्यकमीर्ंनी हीच आपुलकी नाट्य- चित्रपट सृष्टीत स्ट्रगल करणाऱ्यांबद्दल दाखवावी, असे भावपूर्ण आवाहन केले. रविवारी सायंकाळी प्रभादेवीच्या रवींद नाट्य मंदिरात ' सॉंग ' च्या (सोसायटी ऑफ नॅशनल स्कूल ऑफ ड्रामा ग्रॅज्युएट्स) ' नाट्योत्सवा ' चे उद्घाटन तेंडुलकरांनी केले आणि तिथल्या ओसंडून वाहणाऱ्या उत्साहाला आस्थेची किनार दिली.

राष्ट्रीय नाट्य विद्यालयाच्या स्नातकांनी एकत्र येऊन स्थापन केलेल्या ' सॉंग ' चा हा पहिला नाट्यमहोत्सव. या निमित्ताने ओम पुरी, पंकज कपूर, राज बब्बर, अनुपम खेर, देवेंदराज अंकुर, वामन केंदे, अतुल कुलकणीर् या एन. एस. डी.च्या माजी विद्यार्थ्यांचा त्यांनी कलाक्षेत्रात बजावलेल्या कामगिरीबद्दल तेंडुलकरांच्या हस्ते सत्कारही करण्यात आला. दीप प्रज्वलनाच्या प्रथेला यावेळी फाटा देण्यात आला होता. तेंडुलकरांनी नगारा वाजवून नाट्योत्सवाचे उद्घाटन केले. ते म्हणाले , ' एनएसडीचे कलाकार एकमेकांबद्दल जो आदर आणि बंधुभाव दाखवतात तो पाहून मी अतिव आनंदाने भारावून गेलो आहे. कधी कधी आनंदानेही थकून जायला होते, तसे माझे झाले आहे. '

तेंडुलकरांनी नामवंतांचे सत्कार करतानाच स्ट्रगलर्सच्या वेदनांनाही वाचा फोडली. ते म्हणाले , ' मुंबई शहरात गेली अनेक वषेर् नाटय-चित्रपट क्षेत्रात नाव कमावण्यासाठी बरेच कलाकार बाहेरून येतात. त्यांना त्यासाठी जो संघर्ष करावा लागतो तो भयंकर असतो. अशांपैकी बऱ्याच जणांशी माझे संबंध आले आहेत. त्यांच्या वेदना-यातना बघवत नाहीत. शेवटी ते हार पत्करून आपापल्या गावी परत जातात. पण तिथेही सामान्य माणूस म्हणून त्यांना जगणे कठीण होऊन जाते. त्यांची स्वप्ने धुळीस मिळालेली असतात. ते परत मुंबईत येऊन संघर्ष करतात. पण त्यांचे पुढे काहीच होत नाही. जे यशस्वी होतात त्यांना याची जाणीव नसते. ते कधीच मागे वळून बघत नाहीत. ' सॉंग ' चे कलाकार एकमेकांबद्दल जी आपुलकी दाखवतात ती त्यांनी या, संघर्ष करणाऱ्या कलाकारांबद्दलही दाखवून त्यांची काळजी घ्यावी, त्यांना मार्गदर्शन करावे म्हणजे त्यांचा सघर्ष सुसह्य होईल. त्यांना दिलासा मिळेल. '

' सॉंग ' चे अध्यक्ष नाट्य दिग्दर्शक वामन केंदे यांनी ' सॉंग ' स्थापनेमागचे उद्दीष्ट स्पष्ट केले. ही केवळ एनएसडीच्या माजी विद्यार्थ्यांची संघटना न राहता नाटक, चित्रपट, दूरचित्रवाणी मालिका आणि अन्य कलाक्षेत्रे यामधील सर्व कलाकारांमध्ये समन्वय साधणारे रंगपीठ म्हणून विकसित व्हावी असा आमचा प्रयत्न आहे, असे ते म्हणाले. सामाजिक घडामोडी आणि भोवतालचे वास्तव यावर कलावंतांनी प्रतिक्रिया देणे अपेक्षित आहे. अशा प्रतिक्रियांसाठीही ' सॉंग ' हे व्यासपीठ बनावे, अशी इच्छा त्यांनी व्यक्त केली.

सर्व सत्कारमूतीर् कलाकारांनी आपापली मनोगते मोकळेपणाने मांडली. राज बबर म्हणाले , ' आजकाल मला सगळे नेता म्हणूनच ओळखतात. म्हणूनच इथे नाट्यकलावंत म्हणून माझी ओळख करून दिल्यावर मला मोठेच अप्रूप वाटले. आता पुन्हा एकदा नाटकाकडे वळावे, असे मला वाटू लागले आहे. '

 
</text>
</doc>
