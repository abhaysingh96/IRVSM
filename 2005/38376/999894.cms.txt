<doc>
<docno>999894.cms.txt</docno>
<text>
 
प्रगती फास्ट
व्यक्तिमत्त्वाला साजेसं करिअर
[ Monday, January 24, 2005  05:22:14 pm]


करिअर आणि व्यक्तिमत्त्व यांचं किती जवळचं नातं आहे, हे सांगायला रशिअन लेखक मॅक्सिम गॉकीर्चे ' व्हेन वर्क इज अ प्लेझर, लाइफ इज अ जॉय! व्हेन वर्क इज अ ड्युटी, लाइफ इज स्लेवरी! ' हे शब्द परिपूर्ण वाटतात. अर्थात, जेव्हा कामातून आनंद मिळतो, तेव्हा आयुष्य समाधानकारक वाटतं. परंतु नावडीचं किंवा कंटाळवाणं काम करावं लागतं तेव्हा आयुष्य निरस होतं. जेव्हा काम व्यक्तिमत्त्वाला साजेसं नसतं, तेव्हा असं कंटाळवाणं आयुष्य वाट्याला येतं.

यासंदर्भात गेल्या आठवड्यात आर यू हॅपीमध्ये विचारलेल्या प्रश्नाला वाचकांच्या प्रतिक्रिया मिळाल्या. त्यापैकी 62 टक्के व्यक्तींना त्यांचं करिअर त्यांच्या व्यक्तिमत्त्वाला साजेसं आहे, असं वाटतं. या सव्हेर्तून असाही एक निष्कर्ष समोर आला, की बहुतांश व्यक्ती आपल्या व्यक्तिमत्त्वानुसार एखाद्या करिअरकडे वळतात. असं का, व्यक्तिमत्त्वाचा आपल्या कामाशी नक्की कसा संबंध आहे, आपलं व्यक्तिमत्त्व कशा प्रकारे करिअरवर प्रभाव टाकतं, आणि बाकीच्या 38 टक्के लोकांचं काय ? ज्यांचं व्यक्तिमत्त्व करिअरच्या मानाने वेगळं असतं, ते कायम असमाधानीच राहतात का ?

याच प्रकारच्या प्रश्नांची उत्तरं शोधण्यासाठी अमेरिकेतील प्रख्यात मानसशास्त्रज्ञ हॉलंड याने बरंच संशोधन केलं आहे. त्यांनी रिसर्चने असं सिद्ध केलं, की करिअर व्यक्तिमत्त्वाला साजेसं असलं, तर उत्तम कामगिरी करता येते आणि कामात समाधान मिळवता येतं.

हॉलंड यांनी व्यक्तिमत्त्व तसंच कामाचं वातावरण यांना वास्तववादी, चौकस, कौशल्यपूर्ण, सामाजिक, साहसी, परंपरागत अशा सहा प्रकारात विभागलं आहे. खालील वाक्यांचं तुमच्या अनुभवावरून रेटिंग करा. तुमचं अचूक वर्णन असणाऱ्या वाक्याला '2', कधीतरी घडत असेल तर '1' आणि जर वाक्य तुम्हाला साजेसं नसेल तर '0' मार्क्स द्या. आपल्या प्रत्येकात सहा कॅटेगरीतील गुण थोड्याफार प्रमाणात असतात. परंतु एखाद्या कॅटेगरीत नक्कीच जास्त स्कोअर होईल. त्या कॅटेगरीला साजेसं करिअरचं क्षेत्र निवडलं, तर तुम्हाला नक्कीच प्रगती करता येईल.

वास्तववादी

प्राणी आणि यंत्राबरोबर काम करायला आवडतं.

माझ्या वयाच्या इतर मुलांपेक्षा हत्यार, यंत्र, यांत्रिक चित्रकला आणि प्राणी यांच्या बरोबर काम करण्याचं कौशल्य चांगलं आहे.

झाड आणि प्राणी अशा पाहता येतील किंवा स्पर्श करू शकणाऱ्या व्यावहारिक गोष्टींना मी महत्त्व देतो.

मी व्यावहारिक, तांत्रिक आणि वास्तववादी आहे.

कौशल्यपूर्ण

नाटक, हस्तकला, चित्रकला, डान्स अशा क्रिएटिव गोष्टी आवडतात.

माझ्या वयाच्या इतर मुलांपेक्षा नाटक, हस्तकला, गाणं यापैकी एक कौशल्य माझ्याकडे आहे.

मी नाटक, गाणं, कला अशा क्रिएटिव गोष्टींना महत्त्व देतो.

मी क्रिएटिव आणि स्वतंत्र मतांचा आहे.

साहसी

लोकांना मतं पटवून द्यायला आणि प्रोडक्ट माकेर्टिंग करायला आवडतं.

माझ्या वयाच्या इतर मुलांपेक्षा नेतृत्व स्वीकारायला आवडतं.

मला राजकारण, व्यवसाय आणि नेतृत्वात यश मिळवायचं आहे.

मी उत्साही, महत्त्वाकांक्षी आणि समाजप्रिय आहे.

चौकस

मला मॅथ्स आणि जनरल नॉलेजचे प्रश्न विशेष आवडतात.

माझ्या वयाच्या इतर मुलांपेक्षा मी मॅथ्स आणि जनरल नॉलेजमधले प्रश्न सोडवण्यात हुशार आहे.

मला जनरल नॉलेज विशेष आवडतं.

मी तपशिलाबद्दल काळजी घेणारा, शास्त्रशुद्ध आणि बुद्धिमान आहे.

सामाजिक

टिचिंग, लोकांना माहिती देणं, प्रथमोपचार आणि इतरांना मदत करण्याचं काम करायला मला आवडतं.

माझ्या वयाच्या इतर मुलांपेक्षा मी शिकवण्यात किंवा माहिती देण्यात चांगला आहे.

मी लोकांना मदत करणं आणि सामाजिक समस्या सोडवणं याला चांगलं कार्य समजतो.

मी मदत करणारा, मैत्रीचे संबंध ठेवू शकणारा आणि विश्वासू आहे.

परंपरागत

मला न्युमरिकल किंवा टेक्नॉलॉजीबरोबर एका ठराविक पद्धतीने काम करायला आवडतं.

माझ्या वयाच्या इतर मुलांपेक्षा मी आकड्यांबरोबर शिस्तबद्धतेने काम करू शकतो.

व्यवसायातील यशाला मी खूप महत्त्व देतो.

मी पद्धतशीर आणि ठराविक पद्धतीने काम करतो.

तुम्ही साधारणपणे कोणत्या कॅटेगरीमध्ये बसता याचा अंदाज तुम्हाला स्कोअरमुळे आला असेल. तुमच्या व्यक्तिमत्त्वाला साजेशी करिअर कॅटेगरी खालीलप्रमाणे आहे.

वास्तववादी - मेकॅनिक्स, इंजिनीअरिंग, अॅग्रिकल्चर

चौकस - फार्मसी, माकेर्टिंग

कौशल्यपूर्ण - लेखन, आर्ट

सामाजिक - कौन्सिलिंग, सोशल वर्कर, सेल्स

साहसी - उद्योजक, सेल्स, मॅनेजमेण्ट

परंपरागत - अकाऊण्टिंग, फायनान्स

सव्हेर्त सहभागी झालेल्यांपैकी कितीतरी व्यक्ती त्यांचं व्यक्तिमत्त्व आणि कामात विसंगती असल्यामुळे असमाधानी आहेत. त्यामुळे करिअरची निवड करण्यापूवीर् पर्सनॅलिटीचा नक्कीच विचार करा. उदा. सुनीलला लहानपणापासून नाटकांमध्ये काम करण्याची आवड होती. कॉलेजच्या नाटकात काम करताना एका प्रख्यात डायरेक्टरने त्याला पाहिलं आणि सिनेमात ' मेन रोल ' करण्याची ऑफर दिली. सुनीलने प्रसिद्धी मिळवली, पण तो त्या क्षेत्रात रमला नाही. स्वभावाने अबोल, शांत आणि थोडासा लाजाळू सुनील फिल्मी दुनियेतील पाटर््या, हसणं खिदळणं या सगळ्यात अॅडजेस्ट होऊ शकला नाही. जरी तो टॅलेटेण्ड होता, तरी त्यांचं व्यक्तिमत्त्व अॅक्टिंगला साजेसं नव्हतं. सुनीलप्रमाणे आपल्याला करिअरमध्ये दु:खी व्हायचं नसेल तर आपण विचारपुर्वक करिअरची निवड केली पाहिजे. आयती संधी मिळतेय म्हणून एखाद्या क्षेत्रात पदार्पण करू नका. त्याचा परिणाम उशिरा का होईना, पण तुमच्या करिअरवर होऊ शकतो.

समिंदरा सावंत

दिशा कौन्सिलिंग सेण्टर

 
</text>
</doc>
