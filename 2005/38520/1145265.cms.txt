<doc>
<docno>1145265.cms.txt</docno>
<text>
 
लेख: एअरमेल
सप्तपदी शिखरांवरची
[ Friday, June 17, 2005  08:16:38 pm]


जेकने वयाच्या 13 व्या वर्षापासूनच गिर्यारोहणाचा ध्यास घेतलाय. त्याची ही विक्रमी शिखरभेट 15 व्या वषीर् सुरू झाली आणि गेल्या सहा वर्षात त्याने ही सात शिखरं मिळून एकूण 1 लाख 33 हजार 304 फूट इतकी उंची गाठली आहे.

वयाच्या 15 व्या वषीर् केनियातल्या 19 हजार 340 फुटांवरच्या किलिमांजारो शिखरावर त्यानं यशस्वी चढाई केली. त्यानंतरही अशी सहा शिखरं त्यानं सर केली.

यशाचं शिखर सर करणं, असा वाक्् प्रचार आपण नेहमी वापरतो. पण शिखर सर करण्यातील यश कसं असतं, त्याची खरी लज्जत त्या शिखरमाथ्यावर पोहोचल्यावरच चाखायला मिळते. म्हणूनच तर केवळ 'दुरून डोंगर साजरे' असं माणसानं कधी मानलं नाही आणि आभाळात भिडलेल्या शिखरांवर जाण्याचं आव्हान त्याला कायम खुणावत राहिलं. जगातल्या सवोर्च्च उंचीवरच्या एव्हरेस्ट शिखरावरची चढाई हे तर माणसाला कायम मोठं आव्हान वाटत आलं आहे. शेर्पा तेनसिंग नोगेर् आणि सर एडमंड हिलरी यांनी 1953 साली एव्हरेस्टचा माथा गाठला. त्याचा सुवर्णमहोत्सव दोन वर्षांपूवीर् जगभर उत्साहात साजरा झाला. 1953 पूवीर् 19 व्या शतकाच्या पूर्वार्धापासूनच एव्हरेस्टच्या रांगेचा धांडोळा घ्यायला सुरुवात झाली होती. गेल्या पावणेदोनशे वर्षांच्या काळात एव्हरेस्टवर हजारो मोहिमा झाल्या. आता पर्यावरणाच्या समस्येमुळे एव्हरेस्टवरच्या यात्रा थांबवा, असं म्हणण्याचीही वेळ येऊन ठेपली आहे. पण या 29 हजार फुटांवरच्या या शिखराचं रांगडेपणच इतकं विलोभनीय आहे की, कुणाही डोंगरवेड्याला हा हिमनग भुरळ घालतोच. ब्रिटनमधल्या जेक मेयर या निष्णात गिर्यारोहकालाही एव्हरेस्टचं आकर्षण वाटलं नसतं, तरच नवल. पण त्याने वयाच्या 21 व्या वषीर्च हे आव्हान लीलया पेललं आणि जगातील वेगवेगळ्या खंडांमधील सात शिखरं सर करणारा सर्वात तरुण गिर्यारोहक असा आगळा विक्रम त्याच्या नावावर जमा झाला.

खरं तर गिर्यारोहणामध्ये उंच शिखरांवरची प्रत्येक यशस्वी-अयशस्वी मोहीम ही एखाद्या विक्रमासमानच असते. मॅलरी आणि आयविर्न यांनी एव्हरेस्टचं आव्हान पहिल्यांदा पेललं, तेव्हा त्यांनी शिखरमाथा गाठला की नाही, हे आजही गुलदस्त्यात आहे. पण त्यामुळे मोहिमेचं महत्त्व कमी झालं नाही. उलट त्यांनी अनेकांना शिखराचं आव्हान खुलं केलं. 1924 च्या सुमारास या मॅलरी आणि आयविर्न हे एव्हरेस्टच्या पांढऱ्याशुभ्र बर्फात गडप झाले. 1921 ते 1938 या काळात माऊन्ट एव्हरेस्ट कमिटीने तिबेटच्या बाजूने एव्हरेस्टवर मोहिमा आयोजित केल्या. या चढाई मोहिमांच्या पूवीर् एव्हरेस्टचा शोध कसा लागला, याबद्दलही बरीच रोचक माहिती मिळते. 19 व्या शतकाच्या प्रारंभी हिमालयाच्या रांगांमधल्या या गगनचुंबी शिखरांची उंची मोजण्याचं पर्वतासमान काम सुरू झालं होतं. थोडक्यात, एव्हरेस्टच्या चढाईइतकंच एव्हरेस्टच्या शोधाचं कामही अवघड होतं. या भागाचं सवेर्क्षण करणं, भौगोलिक सीमा आणि नकाशे तयार करणं हे सगळं काम झालं. विल्यम लॅम्बर्टन यांनी केलेल्या भारतीय उपखंडाच्या 'ग्रेट ट्रिग्नॉमेट्रिकल सव्हेर्'मध्ये याचा संग्रह करण्यात आलाय. 1830 च्या सुमारास सव्हेर्अर-जनरल ऑफ इंडियाच्या नियंत्रणाखाली हे काम झालं होतं. त्यावेळचे सव्हेर्अर-जनरल होते, सर जॉर्ज एव्हरेस्ट. त्यांच्याच नावाने जगातील सवोर्च्च हिमशिखराला ओळखलं जाऊ लागलं. स्थानिक भाषेत या शिखराला चोमोलुंग्मा किंवा सागरमाथा म्हणून ओळखलं जातं.

माऊन्ट एव्हरेस्टसंबंधीच्या नोंदींमध्ये अशा अनेक रंजक गोष्टी सापडतात. लहरी हवा आणि विरळ ऑक्सिजनमधून शिखर सर करण्यासाठी मिळणारा अत्यंत कमी कालावधी हे एव्हरेस्ट सर करणाऱ्यांसाठी कायम आव्हान राहिलं आहे. त्यामुळेच एव्हरेस्टवरची प्रत्येक वाट ही विक्रमाच्या शिखरावर घेऊन जाणारी ठरली आहे.

ब्रिटनमधला सर्वात तरुण एव्हरेस्टवीर ठरलेल्या जेक मेयरला सध्या हाच अनुभव येत आहे. सध्या युनिव्हसिर्टी ऑफ ब्रिस्टलमध्ये विज्ञान शाखेत शिक्षण घेत असलेल्या जेकचा विक्रम एव्हरेस्टपुरता मर्यादित नाही. त्याने जगातली सात वेगवेगळ्या खंडातली सात उंच शिखरं यशस्वीरीत्या सर केली आणि या सप्तपदीची सांगता 29 हजार 35 फुटांवरच्या एव्हरेस्टवर केली. जेकने वयाच्या 13 व्या वषीर्पासूनच गिर्यारोहणाचा ध्यास घेतलाय. त्याची ही विक्रमी शिखरभेट 15 व्या वषीर् सुरू झाली आणि गेल्या सहा वर्षांत त्याने ही सात शिखरं मिळून एकूण 1 लाख 33 हजार 304 फूट इतकी उंची गाठली आहे.

वयाच्या 15 व्या वषीर् केनियातल्या 19 हजार 340 फुटांवरच्या किलिमांजारो शिखरावर त्यानं यशस्वी चढाई केली. त्यानंतर 18 व्या वषीर् जॉजिर्यातल्या माऊन्ट एल््ब्रूसवर (18,481 फूट) आणि अजेर्न्टिनातलं अकॉनागुआ (22,835 फूट), मग 19 व्या वषीर् 20,230 फुटांवरचं माऊन्ट मॅकिन्ली, नंतर 20 व्या वषीर् ऑस्ट्रेलियातलं माऊन्ट कोशिस्को आणि अंटाक्टिर्कातल्या अहोरात्र गोठवणाऱ्या बर्फातलं 16 हजार 67 फुटांवरचं माऊन्ट विन्सन अशी सहा शिखरं त्यानं सर केली.

जेेकला एव्हरेस्टवारीमध्ये तीन सहप्रवासी होते. त्यात अॅडव्हेन्चर पीक्स क्लायम्बिंग कंपनीचे डि गिल्बर्ट, नेपाळी गाईड मिंगमा शेर्पा आणि सरदार अनिल भट्टराय हे ते तिघे. शिखरमाथा गाठल्या गाठल्या त्याने सॅटेलाइट टेलिफोनवरून ग्लुसेस्टरशायरमधल्या वडिलांना फोन लावला. वुई हॅव डन इट, डॅड. आय अॅम स्टॅन्डिंग अॅट द टॉप. हवा फार सुंदर आहे आणि मी इथून अख्खं जग पाहतोय. इतकं सुंदर काही असूच शकत नाही...हे जेकचे हर्षभरित उद््गार होते.

पण जेक आजही मान्य करतो की, हे इतकं कठीण आहे, असं आधी कळलं असतं, तर मी कदाचित या फंदात पडलोच नसतो. हिमकड्यावरचे शेवटचे दोन टप्पे हे तर महाकठीण होते. खिळेवाले बूट सांभाळत अंगावरची ओझी आणि ऑक्सिजन यांची लोढणी घेऊन वर जाणं हे खूपच कठीण भासत होतं. अंग गोठवून टाकणाऱ्या या बर्फातून वाट काढताना एव्हरेस्टची ही यात्रा अर्ध्यावर सोडून गेलेले काही गिर्यारोहकही दिसतात. या गतप्राण गिर्यारोहकांच्या गोठलेल्या देहांवरूनही त्यांनी निसर्गाच्या प्रतिकूलतेशी आणि रौदरूपाशी दिलेली झुंज कायम जाणवत राहते. शिखराच्या जवळ जाताना त्यांना अशाच दोन गिर्यारोहकांचे निष्प्राण देह आढळले. 'यातल्या एकाला आम्ही अॅडव्हान्स्ड बेस कॅम्पवर भेटलो होतो...एका निर्मनुष्य ठिकाणी भेटलेला एक गिर्यारोहक परतताना मात्र आपल्याबरोबरच काय, या जगातही नसेल, ही भावना खूपच बोचरी असते, असं जेक सांगतो. जेकने नेपाळमधून जाणाऱ्या नॉर्थ रिजच्या कठीण मार्गाने एव्हरेस्ट सर केलं.

जगभरातला सर्वात तरुण एव्हरेस्टवीर होण्याचा जेकचा मान थोडक्यात हुकला. त्याच्या काही तास अगोदरच अमेरिकेच्या डॅनिअल फिशरने एव्हरेस्टचा माथा सर केला. अर्थात त्यामुळे जेकच्या इतर विक्रमांचं महत्त्व कमी होत नाही. अंटाक्टिर्कातल्या माऊन्ट विन्सन शिखरावर चढाई करणारा तो सर्वात तरुण गिर्यारोहक ठरला. दक्षिण अमेरिकेतल्या अजेर्न्टिनामधील अकॉन्कागुआ या सर्वात उंच शिखरावर 'सोलो क्लाईम्ब' करण्याचा मानही त्यानेच पटकावला. उत्तर अमेरिकेतल्या माऊन्ट डेनाली या जगातल्या सर्वात थंड शिखरापैकी एक शिखर त्याने वयाच्या 19 व्या वषीर्च सर केलं. अशी विविध विक्रमांची शिखर सप्तपदी पूर्ण करण्याचं आव्हान जगभरातून केवळ दीडशे गिर्यारोहकांनी पेललं आहे. पूवीर्च्या सहा हाय अल्टिट्यूड मोहिमांचा अनुभव असूनही एव्हरेस्टचं आव्हान पेलताना जेकने तसूभरही चान्स घेतला नाही. शारीरिकदृष्ट्या तंदुरुस्त राहण्यासाठी त्याने दररोज धावण्याचा सराव ठेवला. विरळ हवामान, कठीण पाषाण, बेभरवशी हवा, कायम बर्फाकडे आणि बर्फावरून परावतिर्त होणाऱ्या सूर्याकडे पाहिल्यामुळे जाणवणारा थकवा आणि एकटेपणा, हिमकडे कोसळण्याच्या घटना आणि विरळ हवामानातून वाट काढताना होणारा श्वसनाचा त्रास...अशा अनंत अडचणी त्याच्यापुढे होत्या. त्यासाठी स्वित्झर्लन्ड आणि अंटाक्टिर्कामध्ये हिमशिखरांवर तो सराव करत राहिला.

हिमालयातल्या मोहिमांचं आव्हान हे गिर्यारोहणाइतकंच मोहीम नियोजनातही असतं. भारताच्या सुवर्णमहोत्सवानिमित्त महाराष्ट्रातून हृषिकेश यादव यांच्या नेतृत्वाखाली एव्हरेस्ट मोहीम नेण्यात आली होती आणि त्यात सुरेंद चव्हाण हा एव्हरेस्टवीर ठरला. या मोहिमेत अनेकांचे हातभार लागले, तरी हिमशिखर सर करण्यापूवीर् निधीचं शिखर सर करणं ही महाराष्ट्रातल्या एव्हरेस्टवीरांसाठी मोठी कसोटी ठरली होती...

समीर कर्वे

( रूपांतर)

 
</text>
</doc>
