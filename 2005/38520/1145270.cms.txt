<doc>
<docno>1145270.cms.txt</docno>
<text>
 
लेख: आयफेल टॉवर
कौटंुबिक फूट
[ Friday, June 17, 2005  08:19:11 pm]


इटलीत गेल्या 35 वर्षांतला सर्वांत मोठा वाद सध्या चांगलाच रंगू लागलाय. त्याने पंतप्रधानांसह अनेक दाम्पत्यांमध्ये वैचारिक फूट पाडली आहे. कृत्रिम गर्भधारणेवर असलेले निर्बंध आहेत तसेच ठेवावेत की ताबडतोब मागे घ्यावेत, या विषयावरील चर्चा आणि वाद-प्रतिवादांनी वातावरण ढवळून निघालंय. बहुतांश पुरुष निर्बंध कायम ठेवण्याच्या मताचे आहेत, तर महिलांनी निर्बंध उठवण्याचा आग्रह धरला आहे, हे विशेष!

सरोगेट मदर, वीर्यदान आणि भ्रूण गोठवून ठेवणे या कृत्रिम गर्भधारणेच्या उपायांवर इटलीत गेल्या वषीर् कायदा करून बंदी घालण्यात आली. ती मागे घेण्यासाठी अभिनेत्री मोनिका बेलुसी हिच्या नेतृत्वाखाली मोठी चळवळ उभी राहिली, तर तिला विरोध करण्याची जबाबदारी शिरावर घेतलीय, ती कॅथलिकपंथी पुराणमतवाद्यांनी! प्रत्यक्षात पोप बेनेडिक्ट सोळावे यांचं त्यांना पाठबळ मिळाल्यानंतर सार्वजनिक चचेर्चा हा मुद्दा आता वैयक्तिक पातळीवर उतरला आहे. इतका की, खुद्द इटलीचे पंतप्रधान सिल्व्हियो बर्लुकोनी यांचा संसार त्यामुळं उद्ध्वस्त होण्याच्या टप्प्यावर आला आहे.

पंतप्रधानांची पत्नी व्हेरोनिका माजी अभिनेत्री आहे. कृत्रिम गर्भधारणेवरील निर्बंध कायम ठेवणाऱ्या आपल्या पतीराजांना तिने कडाडून विरोध केला आहे. या दाम्पत्याने 20 वर्षांपूवीर् गर्भात व्यंग निर्माण झाल्यानं गर्भपात करून घेतला होता, हेदेखील या वादामुळंच प्रकाशात आलंय. विरोधी पक्षांचे एक नेते फ्रान्सिस्को रूतेली यांच्या घरातही असंच दृश्य आहे.

महिला आणि पुरुषांना समान संधी मिळतात की नाही, यावर लक्ष ठेवण्यासाठी इटलीत स्वतंत्र खातं आहे. या खात्याच्या मंत्री स्टेफानिया प्रेस्टिजियाकोमो सुधारणावाद्यांच्या बाजूनं आहेत.

या विसंगतीमुळं पुरुषांनी आता बायकांचं ऐकावं, अशी हाक तिथं उमटू लागली आहे. पुरुषांचं लक्ष पुढल्या निवडणुकीवर आहे. ते चर्चला घाबरतात, असा आरोप करण्यात महिला आघाडीवर आहेत. इटलीत बंदी असल्याने अनेक जोडपी परदेशात जाऊन कृत्रिम गर्भधारणा करून घेतात. त्यामुळे या बंदीला काही अर्थच नाही, असा सूर बुलंद होत चाललाय. या पार्श्वभूमीवर या कायद्याचं भवितव्य ठरवण्यासाठी जनमत घेण्यात येणार आहे. मात्र, कायदा रद्द होण्यासाठी त्याच्या विरोधात किमान 50 टक्के मतं पडायला हवीत, हे माहीत असल्यानं मतदानासाठी बाहेरच न पडण्याचा निर्णय अनेक पुरुषांनी घेतला आहे.

 
</text>
</doc>
