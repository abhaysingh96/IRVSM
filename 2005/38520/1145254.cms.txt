<doc>
<docno>1145254.cms.txt</docno>
<text>
 
लेख
विकासाचा फायदा कुणाला?
[ Friday, June 17, 2005  08:01:17 pm]


मुंबईचे शांघाय करताना काय होणार, असा प्रश्ान् कामगार, कर्मचारी, श्रमिक, छोटे दुकानदार, झोपडपट्टीवासीय यांच्यात काम करणाऱ्या कार्यर्कत्यांना पडला आहे. शहराचा विकास योग्य पद्धतीने घडला नाही, तर सर्वसामान्य मुंबईकरांसमोर विशेषत: स्वत:च्या कष्टावर जगणाऱ्या श्रमिकांसमोर अनेक समस्या निर्माण होणार आहेत. किंबहुना त्यांना या शहरात राहणेच अशक्य होईल की काय, असे वाटण्यासारखीच स्थिती आहे. निर्माण होणाऱ्या सुविधा जागतिक दर्जाच्या असल्या तरी त्या सर्वसामान्यांच्या आवाक्याबाहेरच्या असतील तर त्याचा उपयोग काय!

गेल्या काही महिन्यांपासून मुंबईच्या विकासाचा प्रश्ान् ऐरणीवर आला आहे. खरे तर गेल्या दोन-तीन वर्षांपासूनच राज्य सरकारने या दृष्टीने प्रयत्न सुरू केले आहेत. जागतिक बँकेच्या सहकार्याने हाती घेण्यात आलेला मुंबई नागरी परिवहन प्रकल्प (एमयूटीपी), तसेच राज्य सरकारनेच हाती घेतलेला मुंबई पायाभूत सुविधा प्रकल्प (एमयूआयपी) ही त्याचीच उदाहरणे आहेत. पण काही महिन्यांपूवीर् पंतप्रधान डॉ. मनमोहन सिंग यांनी टोकियो आणि लंडनच्या दरम्यानचे वित्तीय सेवा पुरविणारे केंद म्हणून मुंबईचा विकास घडवून आणण्याचा व त्यासाठी मुंबईचे शांघाय करण्याचा विचार बोलून दाखविला होता. त्यातच केंदीय अर्थमंत्री पी. चिदंबरम यांनी शहराचा विकास करायचा असेल, त्यासाठी केंदाची मदत हवी असेल, तर शहराचे 'सिटी स्टेट'मध्ये रूपांतर करण्याची सूचना केली होती. त्यानंतर शहराच्या विकासाच्या चचेर्ला अधिक गती आली. उद्योजकांची संघटना असलेल्या 'बॉम्बे र्फस्ट' या संघटनेनेही यासाठी पुढाकार घेतला आहे.

मुंबईच्या विकासाचा असाच विचार साधारण 15 वर्षांपूवीर् राष्ट्रवादी काँग्रेसचे नेते शरद पवार यांनी बोलून दाखविला होता. त्यावेळी त्यांनी या शहराचे सिंगापूर करण्याची कल्पना मांडली होती. त्यांच्या या कल्पनेचे पुढे काय झाले हे पाहिले, तर शांघाय करण्याच्या कल्पनेतून या शहरातील श्रमिकांच्या पुढे काय वाढून ठेवण्यात आले आहे, ते समजू शकते.

मुंबईचे सिंगापूर करण्याच्या नावाखालीच पवार यांनी आजारी उद्योग व गिरण्यांकडील अतिरिक्त जमिनीच्या विक्रीस परवानगी देण्याचा निर्णय घेतला होता. विकास नियंत्रण नियमावलीतील नियम क्रमांक 58ची तरतूद त्यासाठीच करण्यात आली. जमीन विक्रीतून येणारा पैसा अस्तित्वात असलेल्या उद्योगांच्या पुनर्वसनासाठी वापरला जाईल; तसेच त्यातून नवे उद्योग सुरू केले जातील आणि त्यामुळे अधिकाधिक कामगारांच्या हाताला काम मिळेल, असे त्यावेळी भासविण्यात येत होते. प्रत्यक्षात जमीन विक्रीचा मार्ग मोकळा होताच मालकांनी उद्योगच बंद करण्याचा मार्ग पत्करला. शहरातील शेकडो उद्योग यात बंद झाले. गिरण्याही संपल्या. हजारोच नव्हे, तर लाखांनी कामगार बेकार झाले. त्यांच्या हाती केवळ स्वेच्छानिवृत्तीचे पैसे पडले.

शहराच्या विकासाच्या कल्पना मांडताना पंचतारांकित सुविधा निर्माण करणे एवढाच विचार सत्ताधाऱ्यांच्या आणि नगरनियोजनकारांच्या मनात असल्याचे दिसत आहे. शिवसेना-भाजप युतीच्या काळात शहराच्या विकासाच्या नावाखाली एकंदर 55 उड्डाण पूल उभारण्यात आले होते. पण यामुळे शहरातील वाहतुकीचे प्रश्ान् सुटले का, या प्रश्ानचे उत्तर नकाराथीर्च आहे. एवढे उड्डाण पूल झाल्यावरही ना शहरातील वाहतुकीचा वेग वाढला, ना लोकल गाड्यांमधील गदीर् कमी झाली. दीड हजार कोटी मात्र खचीर् पडले.

या पार्श्वभूमीवर आता मुंबईचे शांघाय करताना काय होणार, असा प्रश्ान् कामगार, कर्मचारी, श्रमिक, छोटे दुकानदार, झोपडपट्टीवासीय यांच्यात काम करणाऱ्या कार्यर्कत्यांना पडला आहे. शहराचा विकास योग्य पद्धतीने घडला नाही, तर सर्वसामान्य मुंबईकरांसमोर विशेषत: स्वत:च्या कष्टावर जगणाऱ्या श्रमिकांसमोर अनेक समस्या निर्माण होणार आहेत. किंबहुना त्यांना या शहरात राहणेच अशक्य होईल की काय, असे वाटण्यासारखीच स्थिती आहे. निर्माण होणाऱ्या सुविधा जागतिक दर्जाच्या असल्या तरी त्या सर्वसामान्यांच्या आवाक्याबाहेरच्या असतील तर त्याचा उपयोग काय!

मुंबई-पुणे दुतगती मार्ग, वरळी-वांदे सागरी पूल ही त्याचीच उदाहरणे आहेत. मुंबई-पुणे दुतगती मार्गावरील 'टोल' परवडत नसल्यामुळेच आज अनेक लोक जुन्या रस्त्याने जातात. (दुतगती मार्गासाठी घेतलेल्या कर्जाच्या व्याजाची भरपाईही टोलच्या रकमेतून होत नसल्याने आता जुन्या रस्त्यावरही 'टोल' बसविण्यात येणार आहे) हाच प्रकार वरळी-वांदे सागरी पुलाबाबत घडण्याची शक्यता आहे. या पुलावरून जाण्यासाठी किमान 35 रुपये 'टोल' असणार आहे. एवढे पैसे एका वेळेसाठी देणे सर्वसामान्यांना परवडणारे नाही. त्यामुळे त्यांच्या नशिबी जुनेच रस्ते, जुनेच पूल असणार आहेत.

देशात अन्नधान्याचे साठे असले, तरी ते धान्य विकत घेण्याएवढी जनतेकडे क्रयशक्ती नसेल तर भूकबळी पडू शकतात, असे प्रख्यात अर्थतज्ज्ञ अर्मत्य सेन यांनी म्हटले आहे. त्याचे प्रत्यंतर ओरिसामधील भूकबळींमुळे किंवा महाराष्ट्रासारख्या प्रगत राज्यात आदिवासींच्या होणाऱ्या कुपोषणातून आले आहे. हाच सिद्धांत शहरात निर्माण होणाऱ्या पंचतारांकित सुविधांनाही लागू पडणार आहे. निर्माण होणाऱ्या या सुविधांसाठी पैसे मोजण्याची ऐपत नागरिकांमध्ये नसेल तर त्यांचा वापर ते करू शकणार नाहीत. अर्थात राज्यर्कत्यांना याचे काही पडलेले दिसत नाही. धनिकांची सोय करणे आणि स्वत:चे उखळ पांढरे करून घेणे, एवढाच त्यांचा हेतू दिसत आहे. गिरणगावातील गिरण्या बंद झाल्यामुळे दोन-अडीच लाख कामगार बेकार झाले. आता या गिरण्यांच्या जागेचा विकास सुरू झाला असून तो करताना मुंबई शहराचा, येथील बहुसंख्य जनतेचा विचार होताना दिसत नाही. गिरणी मालकांच्या मजीर्प्रमाणे आणि बिल्डर लॉबीला हवा तसा विकास सुरू आहे.

गिरण्यांच्या जमिनीच्या विक्रीला परवानगी देण्याबाबत 1991मध्ये आखण्यात आलेल्या धोरणानुसार उपलब्ध होणाऱ्या 600 एकर जमिनीपैकी 400 एकर जमीन सार्वजनिक वापरासाठी उपलब्ध होणार होती. अर्थात गिरणी मालकांनाही संपूर्ण जमिनीचा 'एफएसआय' मिळणार असल्यामुळे त्यांचेही नुकसान नव्हते. दुसरीकडे सार्वजनिक वापरासाठी उपलब्ध होणाऱ्या जमिनीपैकी 200 एकर जमीन 'म्हाडा'ला कमी किमतीतील घरे बांधण्यासाठी मिळाली असती आणि त्यामुळे गरीब व मध्यमवगीर्यांसाठी मोठ्या प्रमाणावर घरबांधणी होऊ शकली असती. तरीही विलासराव देशमुख यांच्या सरकारने या जमिनीवर पाणी सोडण्याचा निर्णय घेतला आहे. उपलब्ध होणाऱ्या जमिनीचा व्यापारी वापर करण्याचा निर्णय सरकार घेते, तरी त्यातून संपूर्ण मुंबईच्या विकासासाठी लागणारे काही हजार कोटी रु. उपलब्ध होऊ शकले असते. त्यामुळे जागतिक बँकेपुढे हात न पसरताही राज्य सरकार आपल्या मजीर्प्रमाणे मुंबईचा विकास घडवू शकले असते.

याच पार्श्वभूमीवर मुंबईच्या विकासाची दिशा कोणती आणि कुणासाठी हा विकास असणार असा सवाल कामगारक्षेत्रात काम करणाऱ्या विविध संघटनांच्या प्रतिनिधींनी एकत्र येऊन स्थापन केलेल्या 'मुंबई पीपल्स अॅक्शन कमिटी'ने केला आहे.

प्रभाकर नारकर

 
</text>
</doc>
