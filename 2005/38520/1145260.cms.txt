<doc>
<docno>1145260.cms.txt</docno>
<text>
 
बहुतांची अंतरे
.तरीही भारताबद्दल प्रेम
[ Friday, June 17, 2005  08:13:28 pm]


डॉ. सुभाष खोत यांच्या यशाचे वृत्त पहिल्या पानावर छापून (28 मे) म. टा.ने फार मोठे औचित्य साधले आहे. डॉ. सुभाष काय 'अवलिया चीज' आहे, ते माझ्यासारख्या त्याच्या नातेवाईकांना आणि सासुरवाडीच्या लोकांना (तो नाशिकचा जावई आहे!) माहीत आहे.

त्याला 5 वी आणि 8 वीची गणित प्रज्ञा शोध स्कॉलरशिप मिळाली. पुढे दहावीत राष्ट्रीय प्रज्ञा शोध मिळाली. दहावीत व बारावीत तो बोर्ड मेरीटमध्ये आला. आयआयटीच्या प्रवेश परीक्षेत हाताच्या बोटांवर मोजण्याइतके लोक सहसा एखाद्या छोट्या शहरातून पास होतात. त्या परीक्षेत हा इचलकरंजीचा पठ्ठ्या भारतात पहिला आला. गणिताच्या ऑलिंपियाडमध्ये परदेशात त्याला रौप्यपदक मिळाले.

बी. टेक्. यशस्वीरीत्या झाल्यावर आइन्स्टाईन व नॅश यासारख्या दिग्गजांनी जेथे काम केले, त्या प्रिन्सटन येथील इन्स्टिट्यूटमध्ये त्याने काम केले. सध्या जॉजिर्याटेक या अत्यंत प्रतिष्ठेच्या इन्स्टिट्यूटमध्ये तो संशोधन करीत आहे.

एवढे यश मिळूनसुद्धा तो स्वत: अत्यंत साधाच राहिला आहे. अजूनही त्याला भारतात येऊन काम करण्याची इच्छा आहे. यशाची शिखरे भराभर पादाक्रांत करणारा हा मुलगा एक दिवशी दुसरा नारायण मूतीर् होणार, यात शंका नाही.

रणजित मेहता, नाशिक.

 
</text>
</doc>
