<doc>
<docno>1145406.cms.txt</docno>
<text>
 
देश-विदेश
अमरनाथ यात्रेसाठी आंतरराष्ट्रीय दर्जाची बस
[ Friday, June 17, 2005  10:26:38 pm]


वृत्तसंस्था

जम्मू : 'जय भोले बर्फानी'चा गजर करत अमरनाथला जाणाऱ्या यात्रेकरूंना आता श्रीनगर-मुझफ्फराबाद मार्गावर धावणाऱ्या आंतरराष्ट्रीय दर्जाच्या आणि आंतरराष्ट्रीय स्तरावर गाजलेल्या बसमधून प्रवास करता येणार आहे. जम्मू - काश्मीर मध्ये धामिर्क पर्यटनाला प्रोत्साहन देण्याच्या प्रयत्नांचा एक भाग म्हणून यावषीर्च्या यात्रेपासूनच हे सुरू होणार असल्याची माहिती उपमुख्यमंत्री मंगतराम शर्मा यांनी दिली.

' कारवाँ ए अमन' असे लिहिलेल्या या बस महिन्याचे चौदा दिवस पडून असतात. एरव्ही मोजके प्रवासी वाहून नेणाऱ्या या बसला यात्रेदरम्यान मात्र धो धो प्रवाशांची ने-आण करावी लागेल. अशा आंतरराष्ट्रीय दर्जाची वाहने राज्य वाहतूक महामंडळ आज फक्त कतरा-जम्मू-दिल्ली मार्गावरच वापरते.

श्री अमरनाथ श्राइन बोर्डाने अमरनाथ यात्रेसाठी बालतल रस्ता मोकळा झाल्याची घोषणा केली आहे. पहलगामहून जाणारा रस्ताही लवकरच खुला होईल, अशी आशाही त्यांनी व्यक्त केली आहे. यात्रेच्या कालावधीसंबंधी बोर्डाचा मुख्यमंत्री मुफ्ती महंमद सईद यांच्याशी वाद सुरू आहे. हा वाद लवकरच संपेल, अशी आशा उपमुख्यमंत्र्यांनी व्यक्त केली आहे.

अमरनाथ यात्रेची अधिकृत नोंदणी लवकरच सुरू करण्यात येईल, अशी माहितीही त्यांनी दिली. यात्रेच्या मार्गावर लंगर नावाने प्रसिध्द असणारी मोफत अन्नछत्रे चालवणाऱ्या संस्थांचा कथित छळ रोखण्याचे आदेशही राज्य सरकारने दिले आहेत.

 
</text>
</doc>
