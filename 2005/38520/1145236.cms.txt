<doc>
<docno>1145236.cms.txt</docno>
<text>
 
महाराष्ट्र
रेशनच्या गव्हाची विक्री
[ Friday, June 17, 2005  07:26:29 pm]


म. टा. वृत्तसेवा

कराड : रेशनच्या दुकानासाठीचा शासकीय कोट्यातील गहू खासगीरित्या विकण्याचा उपसरपंचाचा प्रयत्न गावातील तरुणांनी हाणून पाडल्याचा प्रकार पाटण तालुक्यातील शिंगणवाडी येथे घडला. पोलिसांनी उपसरपंचाला गव्हाने भरलेल्या टेम्पोसहीत ताब्यात घेतले आहे.

शिंगणवाडीचे उपसरपंच आणि रेशन दुकानाचे मालक वसंत पवार सरकारी कोट्यातून मिळालेेले गहू सातारा एमआयडीसीतील आटा मिलला खासगीरित्या विकणार आहेत. त्याचा संशय येऊन गावातील प्रदीप पवार, हेमंत पवार, सजेर्राव पवार आणि विजय पवार हे तरुण त्यावर लक्ष ठेऊन होते.

वसंत पवार यांनी मंगळवारी सकाळी सरकारी गोदामातून मंगळवारी सकाळी 163 गव्हाची पोती ताब्यात घेतली. ती पोती टेम्पोत भरून तो भोळेवाडी पाटण रस्त्यावर आडोशाला उभा केला. रात्री टेम्पो चाफळमध्ये नेला आणि विकण्यासाठी तो सातारला रवाना केला.

त्यांच्या पाळतीवर असणाऱ्या चौघांनी पोलिसांना बोलावून ड्रायव्हरसहीत टेम्पो ताब्यात घेतला. टेम्पोतील पोती पवारांच्या दुकानासाठी घेतल्याचे स्पष्ट झाले. गव्हाची सरकारी किंमत 37,490 एवढी आहे.

पवार यांना शिंगणवाडीसारख्या छोट्या गावासाठी सरकारी गोदामातून एवढ्या मोठ्या प्रमाणात गहू मिळालाच कसा, हा प्रश्न आता गावकरी विचारत आहेत. या घटनेची चौकशी करून संबंधित सरकारी अधिकाऱ्यांवरही कारवाई करण्याची मागणीही होत आहे.

 
</text>
</doc>
