<doc>
<docno>1145279.cms.txt</docno>
<text>
 
अग्रलेख
आत्मनिर्भरतेला प्रोत्साहन
[ Friday, June 17, 2005  08:21:37 pm]


केंदात राष्ट्रीय लोकशाही आघाडीचे सरकार असताना, मनुष्यबळ विकास मंत्री डॉ. मुरली मनोहर जोशी यांनी शिक्षणात 'भगवी क्रांती' करण्यासाठी त्यांच्या मगदुराप्रमाणे उचललेली अनेक पावले वादग्रस्त ठरली होती. ज्योतिषशास्त्र हा विद्यापीठाच्या स्तरावर शिकण्याचा विषय आहे, असा त्यांचा ठाम समज असल्यामुळे त्यांनी अनेक विद्यापीठांना हा अभ्यासक्रम म्हणून स्वीकारण्यास भाग पाडले. त्यामुळे राजकारण्यांना मार्गदर्शन करणाऱ्या किती ज्योतिषांची अध्यापक म्हणून वणीर् लागली, हे कळायला मार्ग नाही. पण रालोआ सरकारला लोकसभा निवडणुकीत भारतीय मतदारांनी डच्चू दिल्यानंतर, डॉ. जोशी यांच्या शैक्षणिक क्रांतीत स्वातंत्र्यानंतर आधुनिक शिक्षण रुजवण्यासाठी केलेली प्रगती गाडली जाणार की काय, या शंकेने कासावीस झालेल्या शिक्षणतज्ज्ञांनी सुटकेचा नि:श्वास सोडला.

डॉ. मनमोहन सिंग यांच्या नेतृत्वाखालील युपीए सरकारने डॉ. जोशीप्रणीत शैक्षणिक 'सुधारणां'चा आढावा घेणे अपेक्षितच होते. मनुष्यबळ विकास खाते अर्जुन सिंग यांच्यासारख्या जुन्या जाणत्या, पण सेक्युलॅरिझमच्या नावाने दिखाऊ व अनेकदा जमातवादी शक्तींच्याच पथ्यावर पडेल अशा घोषणाबाजीत अधिक रस असलेल्या व्यक्तीकडे सोपविले गेले असल्यामुळे, काळाला अनुरूप असे ठोस धोरणात्मक बदल शैक्षणिक क्षेत्रात करण्यास कितपत प्राधान्य दिले जाईल, अशी शंका होती.

अलीगड मुस्लिम विद्यापीठ कायद्यातील दुरुस्तीसारख्या काही निर्णयांनी अर्जुन सिंग यांच्या प्राधान्यक्रमांविषयीची ही शंका खरी ठरते आहे की काय, असे वाटत होते. पण आयआयटी, आयआयएम व अत्युच्च दर्जाचे शिक्षण देत असल्याचा लौकिक बाळगणाऱ्या तत्सम काही संस्था यांना आथिर्क साह्य करण्यासाठी सरकारने जाहीर केलेल्या नव्या सूत्रातून प्रत्ययाला आलेला दृष्टिकोन शिक्षणक्षेत्राला दिलासा देईल. सन 2002-03 मध्ये डॉ. जोशी यांनी लागू केलेले सूत्र बदलण्यात आले असून, संबंधित संस्थेच्या कामगिरीवर केंदीय मदतीचे प्रमाण यापुढे अवलंबून राहणार नाही.

विशिष्ट रक्कम सरकार संस्थेला देईल. शिवाय या संस्थांनी आत्मनिर्भर होण्यासाठी उत्पन्नाचे सोत शोधावेत, याकरिता या नव्या धोरणात प्रोत्साहनपर उपाययोजना आहेत. पाच नामवंत आयआयटी व तीन आयआयएम यांच्याव्यतिरिक्त गोहाती व रुरकी येथील दोन आयआयटी तसेच लखनौ, इंदोर, कालिकत येथील आयआयएम यांना ठराविक रक्कम केंद सरकारकडून अनुदान म्हणून देण्यात येणार आहे. याखेरीज अन्य क्षेत्रांतील उच्च शिक्षण देणाऱ्या काही नामवंत संस्थांनाही ही योजना लागू करण्यात आली आहे.

आयआयटी, आयआयएम यांनी शंभर तर अन्य संस्थांनी 50 कोटी रुपयांचा अचल निधी उभा करावा, अशी अपेक्षा आहे. संशोधन, सल्ला, प्रकल्पासाठी तांत्रिक मदत यासारख्या मार्गांनी या संस्थांनी आपल्या तज्ज्ञतेचा उपयोग निधी गोळा करण्यासाठी करावा; या मार्गाने संस्था आपल्या शिलकीत जेवढी अधिक भर टाकील, तेवढे सरकारी साह्याचे प्रमाणही वाढेल, अशी ही प्रोत्साहनपर योजना आहे. शिवाय या संस्थांना त्या त्या वेळच्या गरजेनुसार सवोर्त्तम तज्ज्ञता शिक्षकरूपाने उपलब्ध व्हावी, यासाठी नियुक्तीसाठीच्या काटेकोर सरकारी चौकटीतून मोकळीक देण्यात आली आहे. त्यामुळे तात्पुरत्या तत्त्वावर योग्य वाटेल तो मोबदला देऊन, अशा तज्ज्ञांच्या मार्गदर्शनाचा लाभ विद्यार्थ्यांना करून देणे यापुढे या संस्थांना शक्य होईल. परदेशी शिक्षणसंस्थांच्या स्पधेर्त येथील शिक्षणाचा दर्जा टिकवून दाखविण्याचे आव्हान स्वीकारण्याआड सरकारी अटी येतात, असे म्हणायला आता या संस्थाचालकांना वाव राहणार नाही.

डॉ. जोशी यांनी दोन वर्षांपूवीर् जाहीर केलेल्या धोरणाला आयआयटीतून उघड विरोध झाला नसला, तरी आयआयएममधून झाला. आयआयएममधील दीड लाख रुपयांची फी रालोआ सरकारने 30 हजार रुपयांपर्यंत घटवण्याचे आदेश दिले होते. शिवाय या संस्थांतील विद्याथीर्संख्या वाढवली पाहिजे, असे डॉ. जोशी यांचे म्हणणे होते. संस्थांनी फी घटवण्यास नकार दिल्यानंतर, फीतील फरक सरकार सोसेल, अशी भूमिका घेण्यात आली. आयआयएममधील फीचे प्रमाण रास्त आहे की नाही, याचे सार्वजनिक ऑडिट होण्यात काहीच गैर नव्हते, पण सरकारकडील तुटपुंज्या निधीतील वाटा मॅनेजमेंटच्या विद्यार्थ्यांना 'सबसिडी' देण्यासाठी खर्च करणे, हे पूर्णपणे गैर होते.

मॅनेजमेंट संस्थांचा विरोध अर्थातच अशा अपात्री सबसिडीपेक्षा, फीतील तफावतीसाठी सरकारवर अवलंबून राहावे लागणार आणि हळूहळू सरकारी हस्तक्षेप वाढणार याला होता. युपीएचे सरकार सत्तेवर आल्यानंतर फीकपातीचा प्रश्न निकालात निघाला होता, आता आत्मनिर्भरतेसाठी कल्पक प्रयत्नांनाही सरकारने हिरवा कंदील दाखवला आहे. या संस्थांनी लोकांविषयीची जबाबदारी पार पाडून आपल्या कारभारात अधिक पारदर्शकता आणली पाहिजे.

 
</text>
</doc>
