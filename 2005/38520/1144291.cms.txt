<doc>
<docno>1144291.cms.txt</docno>
<text>
 
महामुंबई
चालती बोलती 'मिनी कॅल्क्युलेटर'
[ Friday, June 17, 2005  12:12:53 am]


जॉन कोलासो

मुंबई : ठाण्याची अनघा आहे अवघ्या नऊ वर्षांची. पण ती अनेक तोंडी हिशेब अगदी चुटकीसरशी करून दाखवते... एक अंकी, दोन अंकी, तीन अंकी संख्यांची बेरीज, वजाबाकी आणि गुणाकार ती कॅल्क्युलेटरपेक्षाही वेगाने करते. चेन्नईत झालेल्या राष्ट्रीय स्पधेर्त तिने केवळ पाच मिनिटांत 80 गणिते सोडवून दाखवली, तेव्हा अनेकांनी तिचे 'मिनी कॅल्क्युलेटर' असे वर्णन केले.

पाचवीत शिकत असलेल्या अनघाला पाढे पाठ करण्याची गरजही लागत नाही. मनातल्या मनात तिचा गुणाकार इतका झटपट होतो की, पाढे पाठ असलेल्या इतर मुलांपेक्षा ती पटापट पाढे बोलून दाखवते. अनघाचे वडील दिलीप वाकणकर यांनी या कौशल्यामागील रहस्याचा भेद करताना सांगितले की, अबॅकस नावाने ओळखल्या जाणाऱ्या 'मेंटल अरिथमॅटिक सिस्टिम'वर आधारित पद्धतीने तिने हे कौशल्य संपादन केले आहे. या पद्धतीचा मूळ आधार चीनच्या झुसुआन पद्धतीमध्ये आहे. या पद्धतीत दोन्ही हातांचा आणि त्याचबरोबर मेंदूच्या डाव्या आणि उजव्या अशा दोन्ही बाजूंचा वापर करण्यात येतो.

उजव्या हाताचा वापर करणाऱ्यांच्या मेंदूचा डावा कप्पा अधिक कार्यरत असतो, तर डावखऱ्ुयांचा उजवा कप्पा कार्यरत असतो. उजव्या कप्प्यात स्मरणशक्ती, एकाग्रता, योजना आखणे, डोळ्यापुढे दृश्य साकारणे, धारणाशक्ती इत्यादींचा समावेश असतो, तर डाव्या कप्प्यात विश्लेषणशक्ती असते. दोन्ही कप्प्यांचा वापर केल्यास मनातल्या मनात झटपट हिशोब करणे सोपे जाते. अनघा अनेक ठिकाणी जाऊन या पद्धतीचे प्रात्यक्षिकही करून दाखवते.

मलेशियाच्या 'अकॅडेमी सेम्पोआ अँड मेंटल अरिथमॅटिक यू सी एमएएस' ही संस्था जागतिक पातळीवर या पद्धतीचा प्रचार करीत असून महाराष्ट्रात 'श्रीराम सिक्युरिटी सव्हिर्सेस अँड डिटेक्टिव्ह एजन्सी' हे काम करीत आहे. या कंपनीचे अध्यक्ष आणि व्यवस्थापकीय संचालक राम हडपड यांच्या मते, या पद्धतीमुळे बुद्धीचा कार्यक्षमतेने वापर करता येत असल्याने सध्याच्या स्पधेर्च्या व कम्प्यूटरच्या युगात विद्यार्थ्यांना तिचा मोठा फायदा होईल. भारतात सध्या 200 शाळांत सुमारे 25 हजार विद्याथीर् ही पद्धत शिकत आहेत.

राम हडपड यांच्या संस्थेचा पत्ता : 257, ग्रीन एकर्स, विद्या निधी मार्ग, जेव्हीपीडी, मुंबई 400049.

 
</text>
</doc>
