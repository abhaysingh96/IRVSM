<doc>
<docno>1144295.cms.txt</docno>
<text>
 
महामुंबई
मेधा पाटकरांचे आंदोलन मागे
[ Friday, June 17, 2005  12:14:13 am]


म. टा. प्रतिनिधी

मुंबई : शहरातील 2000पूवीर्च्या झोपड्यांना संरक्षण देण्याबरोबरच महापालिकेच्या कारवाईत तुटलेल्या या काळातील झोपड्यांचे मुंबईतच पुनर्वसन करण्याची मागणी राज्य सरकारने मान्य केल्यामुळे आझाद मैदानावरील धरणे आंदोलन मागे घेण्याचा निर्णय नर्मदा बचाव आंदोलनाच्या नेत्या मेधा पाटकर यांनी गुरुवारी घेतला.

महापालिकेच्या कारवाईत तोडण्यात आलेल्या झोपड्यांचे त्याच जागी पुनर्वसन करण्याच्या मागणीसाठी पाटकर यांच्या नेतृत्वाखाली झोपडीवासीयांनी एक महिन्यापासून आझाद मैदानावर धरणे धरले होते. या मागणीबाबत बुधवारी मुंबई काँग्रेसचे अध्यक्ष गुरुदास कामत व अन्य पदाधिकाऱ्यांच्या उपस्थितीत पाटकर यांची मुख्यमंत्री विलासराव देशमुख यांच्याशी चर्चा झाली. त्यावेळी 2000 पर्यंतच्या झोपड्यांना संरक्षण देण्याचे मुख्यमंत्र्यांनी मान्य केले. त्याचबरोबर पालिकेच्या कारवाईत तुटलेल्या 2000पूवीर्च्या सुमारे पाच हजार झोपड्यांचे कल्याणऐवजी पूर्व व पश्चिम उपनगरातच पुनर्वसन करण्याला मुख्यमंत्र्यांनी संमती दिली आहे. तसेच या झोपड्यांची संख्या निश्चित करण्यासाठी फेरसवेर्क्षणासही मुख्यमंत्र्यांनी मान्यता दिली आहे.

 
</text>
</doc>
