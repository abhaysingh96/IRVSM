<doc>
<docno>1144304.cms.txt</docno>
<text>
 
महामुंबई
10+2+3 पॅटर्न बदलणार?
[ Friday, June 17, 2005  12:20:33 am]


समीर कर्वे/प्रवीण मुळ्ये

मुंबई : विविध व्यावसायिक अभ्यासक्रमांच्या प्रवेशासाठी सुरू करण्यात आलेल्या 'कॉमन एन्ट्रन्स टेस्ट'मुळे आता बारावीच्या परीक्षेचे महत्त्व कमी झाले असल्याने '10+2+3' या अभ्यासक्रमाची पद्धत बदलावी काय, याबाबत राज्य सरकार गांभीर्याने विचार करीत आहे. या आठवड्याच्या कॅबिनेट बैठकीत या चचेर्ला तोंड फुटले असून बदलत्या शैक्षणिक वातावरणात सुमारे 30 वषेर् राज्यात सुरू असलेल्या दहावी, बारावी आणि पुढची तीन वर्षांची पदवीस्तरावरील परीक्षा या पद्धतीचे संदर्भही आता बदलले आहेत.

यंदापासून इंजिनीअरिंगच्या अभ्यासक्रमासाठी सीईटी घेण्यास राज्य सरकारने सुरुवात केली. त्यानंतर बारावीच्या गुणवत्ता यादीचे महत्त्वच कमी झाले आहे. इंजिनीअरिंगप्रमाणेच मेडिकल, आकिर्टेक्चर या प्रोफेशनल कोर्ससाठी सध्या सीईटी परीक्षा घेतली जाते. बहुसंख्य कोर्ससाठी जर बारावीचे मार्क हा निकषच राहणार नसेल, तर ही परीक्षा यापुढे घ्यायचीच कशाला, असाही मुद्दा अनेक शिक्षणतज्ज्ञांनी उपस्थित केला होता. कॅबिनेट बैठकीत बुधवारी या विषयावर चर्चा झाल्याचे विश्वसनीय गोटातून समजते.

आतापर्यंत हा विषय केवळ प्राचार्य आणि पालकांपुरता मर्यादित होता. 1975 साली 11वी मॅट्रिकची शेवटची बॅच उत्तीर्ण झाली. त्यानंतर देशभर दहावीच्या टप्प्यावर शालांत परीक्षा, त्यानंतर बारावीची बोर्डाची परीक्षा आणि नंतर तीन वर्षांनी पदवी परीक्षा ही पद्धती रूढ झाली. राज्यांना राष्ट्रीय पॅटर्नशी सुसंगत शिक्षणपद्धती ठेवावी लागते. त्यामुळे आता महाराष्ट्राने या अभ्यासक्रमात बदल करायचा ठरवला, तर त्यासाठी केंदाची मंजुरी घ्यावी लागेल.

हा पॅटर्न बदलल्यास त्याऐवजी कशा प्रकारे शिक्षणातील टप्पे ठरवायचे, याबद्दल मात्र अजून विचार झालेला नाही. दहावीचा टप्पा सर्व स्तरावर मान्य असल्यामुळे आता पुन्हा 11वी मॅट्रिक होण्याची शक्यता धूसर आहे. मात्र बारावी परीक्षेचे वृथा महत्त्व कमी होऊ शकते, अशी शक्यता वर्तवण्यात येते. शिवाय शिक्षणक्षेत्रातील बदलत्या जागतिक समीकरणांचा विचार करता 10+2+3 या पद्धतीचा पुन्हा विचार करण्याची गरज असल्याचेही शिक्षणतज्ज्ञ मान्य करतात.

 
</text>
</doc>
