<doc>
<docno>1145413.cms.txt</docno>
<text>
 
महामुंबई
विजय साळसकर आता दरोडेविरोधी पथकात
[ Friday, June 17, 2005  10:29:21 pm]


म. टा. प्रतिनिधी

मुंबई : मुंबई पोलिस दलातील एन्काउंटर स्पेशालिस्ट म्हणून ओळखले जाणारे गुन्हे शाखेतील पोलिस निरीक्षक विजय साळसकर यांची बदली आता दरोडेविरोधी पथकात करण्यात आली आहे. साळसकर यांचे खच्चीकरण करण्यासाठीच ही बदली करण्यात आल्याची चर्चा पोलिस दलात आहे.

गुन्हे शाखेत काम करताना त्यांनी आतापर्यंत अमर नाईक, सदा पावले, साधू शेट्टी, बंड्या अडिवरेकर, दिलीप कुलकणीर् ऊर्फ डी. के. आदी गुंडाना चकमकीत ठार केले आहे. मुंबई गुन्हेगारी जगतातील कारवायांवर मोठ्या प्रमाणार नियंत्रण मिळविण्यास त्यामुळे यश मिळाले होते.

वांदे येथील गुन्हे शाखेत काम करताना दोन महिन्यांपूवीर् साळसकर यांच्यावर वरिष्ठ पोलिस निरिक्षक म्हणून किसन शेंगाळ यांची नियुक्ती करण्यात आली होती. साळसकर यांचे महत्त्व कमी करण्यासाठीच हा निर्णय घेण्यात आल्याची त्यावेळी पोलिस दलात चर्चा होती. आता साळसकर यांची बदली अँटीरॉबरी स्क्वाडमध्ये (दरोडेविरोधी पथक) झाली आहे.

 
</text>
</doc>
