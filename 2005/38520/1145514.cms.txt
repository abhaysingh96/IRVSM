<doc>
<docno>1145514.cms.txt</docno>
<text>
 
क्रीडा
महाराष्ट्राला 18 सुवर्ण
[ Friday, June 17, 2005  10:49:05 pm]


वृत्तसंस्था

तिरूअनंतपुरम : वाशीच्या फादर अॅग्नल शाळेत सातव्या इयत्तेत शिकणाऱ्या सुरभी टिपरेने राष्ट्रीय सब ज्युनियर जलतरण स्पधेर्त दुसऱ्या दिवशीही विक्रम नोंदवला. महाराष्ट्राच्या जलतरणपटूंनी पदकांची लयलूट करताना 18 सुवर्णपदकांची कमाई केली. 50 मीटर बॅकस्ट्रोक शर्यतीत सुरभीने 34.39 सेकंदाची वेळ देत कर्नाटकच्या तन्वीचा 36.62 सेकंदाचा विक्रम मोडीत काढला. गुरूवारी तिने 200 मीटर फ्रीस्टाईलमध्ये विक्रम केला होता.

200 मीटर वैयक्तिक मिडली शर्यतीत कर्नाटकाच्या सागरने सुवर्णपदक पटकावले. तर महाराष्ट्राच्या सौरभ सांगवेकरला रौप्यपदक मिळाले. 50 मीटर बॅकस्ट्रोकमध्ये बंगालच्या गोपीनाथने सुवर्णपदकाची कमाई केली. तर महाराष्ट्राच्या अजिंक्य वाळिंबेला रौप्यपदक लाभले. 50 मीटर रिलेत बंगालने सुवर्णपदक पटकावले. महाराष्ट्राला रौप्यपदकावर समाधान मानावे लागले. 200 मीटर वैयक्तिक मिडली शर्यतीत युधिष्ठीर जयसिंगने अव्वल क्रमांक पटकावला. 50 मीटर रिलेत महाराष्ट्राच्या मुलींनी सुवर्णपदक पटकावले. 200 मीटर वैयक्तिक मिडलीत काव्या बांदेकरने 3 मिनिटे 42 सेकंदात शर्यत जिंकली. तर महाराष्ट्राच्याच गौरी देसाईने रौप्यपदक पटकावले. डायव्हिंगमध्ये महाराष्ट्राने पाच सुवर्णपदकांची कमाई केली.

 
</text>
</doc>
