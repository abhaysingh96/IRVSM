<doc>
<docno>1145500.cms.txt</docno>
<text>
 
क्रीडा
ग्रेग चॅपेल यांची किंग, ग्लॉस्टर यांच्याशी चर्चा
[ Friday, June 17, 2005  10:45:38 pm]


वृत्तसंस्था

बंगलोर : भारताचे नवे प्रशिक्षक ग्रेग चॅपेल यांनी शुक्रवारी आपल्या पदाचा भार स्वीकारला. ट्रेनर ग्रेगरी किंग आणि फिजिओथेरपिस्ट जॉन ग्लॉस्टर यांच्याशी त्यांनी बातचीत केली. किंग यांनी चॅपल यांना भारतीय क्रिकेटपटूंबाबत माहिती पुरविली. त्यांच्यासमोर मोठे आव्हान असेल ते घर शोधण्याचे. चिन्नास्वामी स्टेडियमच्या परिसरात चॅपेल घर शोधत असून सध्या ते पत्नी ज्युडिथसह एका हॉटेलमध्ये राहत आहेत.

गेगरी किंग यांनी दीर्घकालिन योजना आखली असून शिबिरांची आखणी केली आहे. चॅपेल शिबिरात आपल्या कल्पना राबवतील. पहिले शिबिर तेज गोलंदाजांसाठी असेल. त्यानंतर श्ाीलंकेतील तिरंगी झटपट क्रिकेटच्या निमित्ताने क्रिकेटपटूंसाठी शिबिर आयोजण्यात येईल व त्यानंतर संपूर्ण भारतीय संघासाठी शिबिर आखण्यात येतील. ग्लॉस्टर यांच्या मते भारतीय क्रिकेटपटू तंदुरूस्त आहेत. तंदुरूस्तीवर चॅपेल यांचा भर असेल.

जिंकण्यासाठी काही डावपेचांची आखणी चॅपल करताहेत. सातत्यपूर्ण कामगिरी व मूलभूत बाबी निश्चित करण्यावर त्यांचा भर असेल. राष्ट्रीय क्रिकेट अकादमीचे प्रशासकीय व्यवस्थापक कर्नल के. आर. नायर यांच्याशीही त्यांनी चर्चा केली. राष्ट्रीय क्रिकेट अकादमीतील प्रशिक्षणासाठी आलेल्या 22 वर्षाखालील क्रिकेटपटूंशीही चॅपेल यांनी संवाद साधला. एक ऑगस्टला भारताची सलामीची लढत होईल. श्ाीलंका, वेस्ट इंडीज, भारतासह या स्पधेर्त सहभागी होतील.

 
</text>
</doc>
