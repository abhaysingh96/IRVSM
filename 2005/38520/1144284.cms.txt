<doc>
<docno>1144284.cms.txt</docno>
<text>
 
महामुंबई
कम्प्युटर वापरा, नाहीतर पगार विसरा
[ Friday, June 17, 2005  12:08:33 am]


म. टा. प्रतिनिधी

मुंबई : महाराष्ट्र ई गव्हर्नन्सच्या बाबतीत हैदराबादच्या बरोबर असल्याचा दावा राज्य सरकारतफेर् केला जात असला तरी प्रत्यक्षात मंत्रालयातील ज्येष्ठ अधिकारी इंटरनेट व इ मेल सेवेचा वापर करीत नाहीत, याविषयी नाराजी व्यक्त करण्याची पाळी मुख्यमंत्री विलासराव देशमुख यांच्यावर आली. ऑगस्टपर्यंत सर्व खात्यातील पगाराचे कम्प्युटरायझेशन न झाल्यास सात हजार कर्मचाऱ्यांना पगार मिळणार नाही, असा बडगाही त्याच कार्यक्रमात मुख्यमंत्र्यांनी उगारला.

नूतनीकरण करण्यात आलेल्या राज्याच्या वेबसाइटचे उद्घाटन मुख्यमंत्र्यांच्या हस्ते गुरुवारी झाले. या प्रसंगी मंत्रालयातील सर्व विभागांचे प्रधान सचिव उपस्थित होते. यावेळी कम्प्युटरचा पुरेसा वापर होत नसल्याबद्दल देशमुख यांनी नाराजी व्यक्त केली.

' गेली दोन वषेर् सर्व खात्यांनी कर्मचाऱ्यांच्या आस्थापनांचे कम्प्युटरायझेशन करावे, यासाठी प्रयत्न केला जात आहे. पण त्यास पुरेसा प्रतिसाद मिळत नाही. यामुळे येत्या महिनाभरात पगाराचे कम्प्युटरायझेशन न केल्यास ऑगस्टचा पगार दिला जाणार नाही, अशी ठाम भूमिका घेतल्यास आपली त्यास संमती मिळेल काय, अशी विचारणा लेखा व कोषागार विभागाच्या प्रधान सचिव कविता गुप्ता यांनी केली. त्यावर तत्काळ देशमुख यांनी त्यास मंजुरी दिली.

 
</text>
</doc>
