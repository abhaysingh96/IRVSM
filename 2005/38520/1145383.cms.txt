<doc>
<docno>1145383.cms.txt</docno>
<text>
 
क्रीडा
उम्रीगर म्हणतात संघ;बोर्डेंना हवा कर्णधार
[ Friday, June 17, 2005  10:17:23 pm]


वृत्तसंस्था

मंुबई : प्रथम संघाची निवड करावी व त्यातूनच कर्णधाराची निवड करावी, या ग्रेग चॅपेल यांच्या मताशी भारताचे माजी कर्णधार व माजी व्यवस्थापक पॉली उम्रीगर यांनी सहमती दर्शविली आहे. तर निवड समितीचे माजी अध्यक्ष चंदू बोडेर् यांना मात्र चॅपेल यांचे मत पटलेले नाही.

नवे प्रशिक्षक ग्रेग चॅपल यांनी भारतीय संघाचा कर्णधार कसा निवडावा याबाबत गुरूवारी आपले मत मांडले, त्यावर संमिश्ा प्रतिक्रिया व्यक्त होत आहेत. उम्रीगर यांच्या मते चॅपल यांच्या म्हणण्यात तथ्य आहे. प्रथम संघ निवडून त्यातूनच कर्णधाराची निवड करण्यात यावी, असे उम्रीगर यांना वाटते.

चंदू बोडेर् यांनी मात्र चॅपेल यांना विरोध दर्शविताना सांगितले की असा प्रयोग भारतात झालेला नाही. चॅपल यांची कल्पना चांगली आहे किंवा कसे हे मला ठाऊक नाही. सध्याच्या पध्दतीत निवड समितीच्या बैठकीला कर्णधार व प्रशिक्षक हजर असतात. ते आपली मते मांडतात, त्यावर निवड समितीत साधक बाधक चर्चा होते, पण त्यांना मतदानाचा अधिकार नसतो. कर्णधाराची निवड नंतर केली तर त्याची मते कशी जाणून घेता येती, असा सवाल बोडेर् यांनी केला. बोडेर् यांच्या मते निवड समिती बैठकीत प्रशिक्षकाला मतदानाचा अधिकार नसावा. उम्रीगर यांनीही प्रशिक्षकांना निवड समितीत मतदानाचा अधिकार नसावा, असे मत मांडले. चॅपेल यांच्या मताशी ते याबाबत सहमत नाहीत. ऑस्ट्रेलियातही असे होत नाही, असे उम्रीगर यांनी सांगितले. कर्णधार व प्रशिक्षक यांना निवड समितीत मत व्यक्त करता येतात.

 
</text>
</doc>
