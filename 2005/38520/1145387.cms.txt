<doc>
<docno>1145387.cms.txt</docno>
<text>
 
अर्थव्यवहार
सेंट्रल बँकेत 'कोअर बँकिंग सोल्युशन'
[ Friday, June 17, 2005  10:20:01 pm]


म. टा. व्यापार प्रतिनिधी

मुंबई : सार्वजनिक क्षेत्रातील सेंट्रल बँक ऑफ इंडियाने माहिती तंत्रज्ञान क्षेत्रातील अग्रणी कंपनी टाटा कन्सल्टन्सी सव्हिर्सेसच्या ('टीसीएस') सहकार्याने बँकेच्या देशभरातील एक हजार शाखांचे अद्ययावतीकरण (कोअर) करण्याचे योजले आहे, अशी माहिती बँकेचे अध्यक्ष व व्यवस्थापकीय संचालक डॉ. दलबीरसिंग यांनी येथे पत्रकार परिषेदेत दिली.

देशभरात 3146 शाखा असलेली सेंट्रल बँक 'कोअर बँकिंग सोल्युशन'मध्ये प्रवेश करीत आहे. यामुळे ग्राहकांना फोन, ई मेल, इंटरनेट बँकिंगची सेवा मिळेल. बँकेचे सर्व रिटेल, कॉपोर्रेट आणि व्यापारी शाखा एका नेटवर्कने जोडल्या जाणार आहेत. गेल्या वषीर् बँकेने मागविलेल्या जागतिक निविदेत टाटा कन्सल्टन्सीने 150 कोटी रुपयांचे 'कोअर बँकिंग सोल्युशन'चे कंत्राट मिळवले. त्याप्रमाणे दोन एप्रिलला बँकेने मुंबईतील वांदे येथील शाखेच्या कामाला सुरूवात करून नऊ जूनला बँकेचे कामकाज नव्या स्वरुपात सुरू झाले या प्रकल्पातील पहिल्या पाच शाखांचे काम पूर्ण जून अखेरीस पूर्ण करण्यात येईल. यात मुंबईतील तीन आणि दिल्लीतील दोन शाखांचा समावेश असेल.

टाटा इंडिकॉमचा

' जेम' 499 रुपयांत!

टाटा टेलिसव्हिर्सेसने आपल्या प्रतिस्पधीर् कंपन्यांना चोख उत्तर देण्यासाठी 'इंडिकॉम जेम' या नव्या ब्रॅण्डेड मोबाइल फोनची घोषणा केली. हा नवीन हँडसेट ग्राहकांना नव्या योजनेअंतर्गत 499 रुपयांना उपलब्ध होणार असला तरी त्यासाठी 1999 रुपये मोजावे लागणार आहेत. जेणेकरून त्यामध्ये 1500 रुपयांचा टॉकटाइम ट्रु पेड कनेक्शनसोबत मोफत मिळणार आहे.

हुआवी या टेलिकॉम या इक्विपमेण्ट उत्पादन क्षेत्रातील आघाडीच्या कंपनीने टाटा इंडिकॉमसाठी खास मोबाइल हॅण्डसेट बनविलेले आहेत. ते आकर्षक व आकाराने छोटे असल्यामुळे वापरण्यास सुलभ आहे. या उपकरणाचे वजन अवघे 70 ग्रॅम असून, पॉलिफोनिक रिंगटोन्स, 300 नंबर्सची क्षमता असलेलं फोनबुक, तसेच टीएसआयएम (अतिरिक्त फोन बुक आणि एसएमएस मेमरी), एसएमएस अॅलर्ट आणि फास्ट डायलसोबत इतर सुविधा अलार्म आणि विविध गेम्सही उपलब्ध असल्याची माहिती टाटा टेलिसव्हिर्सेस (महाराष्ट्र) लि. चे व्यवस्थापकीय संचालक चार्ल्स अँटोनी यांनी दिली. वाजवी दरात मोबाइल वापरण्याच्या संधीसोबत ग्राहकांच्या खिशाचा प्रामुख्याने विचार करण्यात आल्याची माहिती त्यांनी दिली.

 
</text>
</doc>
