<doc>
<docno>1087080.cms.txt</docno>
<text>
 
देश-विदेश
शीला दीक्षित अडचणीत
[ Monday, April 25, 2005  12:19:25 am]


वृत्तसंस्था

नवी दिल्ली : पक्षाच्या बैठकीत काही आमदारांनी दिल्ली सरकारवर टीका केल्यानंतर संतापून बैठक सोडून निघून जाणे दिल्लीच्या मुख्यमंत्री शीला दीक्षित यांना भोवण्याची चिन्हे आहेत.

दिल्ली प्रदेश काँग्रेसच्या बैठकीत प्रदेशाध्यक्ष रामबाबू शर्मा यांच्या नेतृत्वाखालील बंडखोर आमदारांनी सरकारवर टीकेची तोफ डागली, तेव्हा दीक्षित फणकाऱ्याने बाहेर पडल्या. आता हायकमांडने ज्येष्ठ नेते अशोक गेहलोत यांना या प्रकरणी अहवाल देण्यास सांगितले आहे.

 
</text>
</doc>
