<doc>
<docno>1088159.cms.txt</docno>
<text>
 
देश-विदेश
शहाबुद्दीनविरोधात आणखी 4 गुन्हे
[ Monday, April 25, 2005  09:35:18 pm]


वृत्तसंस्था

सिवान : राष्ट्रीय जनता दलाचे खासदार मोहम्मद शहाबुद्दीन यांच्याविरोधात चार नवीन गुन्ह्यांची नोंद करण्यात आली असून, सोमवारीही पुन्हा त्यांच्या घरी छापा टाकण्यात आला. या छाप्यात 250 काडतुसे, चार रायफली आणि एक रिवॉल्वर हस्तगत करून शहाबुद्दीन यांच्या पुतण्यासह अन्य चौघांना अटक करण्यात आली.

लोकसभा निवडणुकीत सादर केलेल्या प्रतिज्ञापत्रात त्यांच्याविरुद्धच्या गुन्ह्यांची चुकीची माहिती दिल्याबद्दल शहाबुद्दीन यांच्या विरोधात दोनच दिवसांपूवीर् गुन्हा दाखल करण्यात आलेला आहे.

गुन्हेगारांना आश्रय देत असल्याच्या संशयावरून रविवारी पहाटे विशेष कृती दल आणि स्थानिक पोलिसांनी टाकलेल्या छाप्यात शहाबुद्दीन यांच्या घरातून अनधिकृत शस्त्रात्रे आणि प्राण्यांची कातडी हस्तगत करण्यात आली होती. म्हणूनच शस्त्रास्त्र कायदा, वन्यजीव संरक्षक कायदा, बिहार राज्य वीज कायदा आणि वाहतूक कायद्यांतर्गत शहाबुद्दीन यांच्यावर गुन्हे दाखल करण्यात आले आहेत.

रविवारच्या पहाटे पुन्हा टाकलेल्या छाप्यात शहाबुद्दीन यांच्या घरातून शस्त्रे, वॉकीटॉकी, अंधारात दुबिर्णीसारखे वापरली जाणारी उपकरणे, हरणे, वाघ यांची कातडी, चोरीचा संशय असलेल्या आठ दुचाकी आणि तीन चारचाकी गाड्या हस्तगत जप्त केल्या आहेत. हस्तगत केलेली शस्त्रे लष्कराच्या वापरातील आहेत.

 
</text>
</doc>
