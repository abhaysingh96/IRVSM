<doc>
<docno>1088274.cms.txt</docno>
<text>
 
देश-विदेश
'...तर अंजली गुप्तांना छळणाऱ्यांवर कोर्टमार्शल'
[ Monday, April 25, 2005  11:51:44 pm]


वृत्तसंस्था

बंगलोर : ' कोर्टमार्शल ' चा सामना करीत असलेल्या हवाई दलातील माहिला अधिकारी अंजली गुप्ता यांनी त्यांच्या लैंगिक छळासंदर्भात केलेल्या आरोपांची शहानिशा करण्यात येत असून त्यात तथ्य आढळल्यास त्यांचा लैंगिक छळ करणाऱ्यांवरच ' कोर्टमार्शल ' केले जाईल, असे सांगण्यात आले.

बेशिस्त वर्तनासह इतर आरोपांसाठी अंजली गुप्ता यांच्यावर ' कोर्टमार्शल ' सुरू आहे. याबाबत गुप्ता यांनी 7 एप्रिल रोजी हवाई दल प्रमुखांना पत्र पाठवले असून त्यात आपला लैंगिक छळ झाल्याचे त्यांनी नमूद केले आहे. हवाई दलाचा विधी विभाग या आरोपांची शहानिशा करीत असल्याची माहिती हवाई दलाच्या प्रशिक्षण विभागाचे ज्येष्ठ अधिकारी अजय मसून यांनी येथे दिली. गुप्ता यांनी याआधी लैंगिक छळवणुकीची एक तक्रार पोलिसांकडे केली होती. ती तक्रार पोकळ असल्याचे नंतर सिध्द झाले.

 
</text>
</doc>
