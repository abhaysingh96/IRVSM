<doc>
<docno>1088125.cms.txt</docno>
<text>
 
अर्थव्यवहार
म्युच्युअल फंडांचे पाठबळ!
[ Monday, April 25, 2005  09:04:52 pm]


म. टा. बाजार प्रतिनिधी

मुंबई : देशी म्युच्युअल फंडांनी सातत्याने केलेल्या खरेदीमुळे मुंबई शेअर बाजार सलग चौथ्या सौदासत्रात सोमवारी वधारला. भारतीय रिर्झव्ह बँकेकडून 28 एप्रिल रोजी जाहीर करण्यात येणाऱ्या पतधोरणापूवीर् बँकांच्या समभागांची आज मोठ्या प्रमाणावर खरेदी करण्यात आल्याचे सांगण्यात आले. सरकारी कंपन्यांच्या शेअर्सनाही खरेदीचे पाठबळ मिळाले.

तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा ' सेन्सेक्स ' सौदासत्राच्या प्रारंभी जरा खालीच, म्हणजे 6338.67 अंशांवर होता. तो आणखी उतरून 6308.48 अंशांच्या नीचांकावर जाऊन नंतर झालेल्या भरभरून खरेदीमुळे उंचावून 6391.73 अंशांच्या उच्चांकावर जाऊन शेवटी 6377.85 अंशांवर स्थिरावला. त्यात आणखी 31.28 अंशांची वाढ झाली. निदेर्शांक ज्यांच्यावर आधारित आहे अशा सत्यम कम्प्युटर्स, ग्रासिम, ओएनजीसी, स्टेट बँक, आयसीआयसीआय बँक , ' भेल ', एचडीएफसी, टाटा मोटर्स, विप्रो, लार्सन अॅण्ड टुब्रो, हिंदुस्तान पेट्रोलियम, गुजरात अंबुजा सिमेंट्स आदींच्या शेअर्सच्या भावांत वाढ झाली.

 
</text>
</doc>
