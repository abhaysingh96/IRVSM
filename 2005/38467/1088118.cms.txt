<doc>
<docno>1088118.cms.txt</docno>
<text>
 
क्रीडा
उझबेकी खेळाडूंशी दोन हात करण्यास प्रकाश अमृतराज सज्ज
[ Monday, April 25, 2005  08:47:21 pm]


वृत्तसंस्था

जयपूर : आशिया ओशनिया गटाच्या डेव्हिस चषक टेनिस लढतीत येत्या शुक्रवारपासून भारताची गाठ पडणार आहे उझबेकीस्तानशी. प्रकाश अमृतराज उझबेकी खेळाडूंशी दोन हात करण्यास सज्ज आहे. त्याने अलीकडेच नॉटिंगहॅम टेनिस स्पधेर्त प्रकाशने उपांत्यपूर्व फेरीत प्रवेश केला होता.

प्रकाशची चॅलेंजर तसेच फ्युचर स्पर्धातील कामगिरी चांगली झाली आहे. चेन्नईतील स्पधेर्तून त्याने दुखापतीमुळे माघार घेतली होती पण पुरेशी विश्ाांती घेतल्यावर तो ब्रिटीश हार्ड कोर्ट टेनिस स्पधेर्त उतरला. नॉटिंगहॅम स्पधेर्त उपांत्यपूर्व फेरीत तो अमेरिकेच्या जस्टीन गिमेलस्टॉबकडून पराभूत झाला. 293 रँकिंग असलेला प्रकाश हा विजय अमृतराजचा मुलगा. हिरवळीच्या कोर्टवर खेळण्यास तो उत्सुक असतो, नेटजवळून खेळण्यात तो माहिर आहे. चीनविरुध्द खेळताना त्याने डेव्हिस चषकातील आपला पहिला विजय संपादला.

उझबेकीस्तानविरूध्द खेळण्यास तो उत्सुक असून त्याचा भर असेल तो पहिल्या सव्हिर्सवर. नेटजवळून खेळ करण्यास तो उत्सुक आहे. विजय अमृतराजच्या खेळाचा प्रभाव तुझ्या खेळावर आहे का असे विचारले असता तो म्हणाला, मी त्यांच्या खेळाची नक्कल करत नाही पण त्यांच्याकडून मला काही सूचना मिळतात. व्यावसायिक खेळाडू झाल्यामुळे मला खेद वाटत नाही असे त्याने नमूद केले. विजय अमृतराज यांचा मुलगा असल्यामुळे तुला दडपण जाणवते का असे विचारल्यावर तो म्हणाला, बिलकुल नाही. त्यांच्या खेळाचा प्रभाव निश्चित आहे. विम्बल्डनमधील त्यांच्या बोर्गबरोबरचा सामना मी बघतो तेव्हा रोमांचित होतो असे प्रकाशने सांगितले.

 
</text>
</doc>
