<doc>
<docno>1088089.cms.txt</docno>
<text>
 
बहुतांची अंतरे
 ठाण्यात स्पीड-ब्रेकरमुळे अपघात
[ Monday, April 25, 2005  08:04:05 pm]


ठाणे शहरात सुरक्षेच्या दृष्टिकोनातून असंख्य स्पीड- ब्रेकर आहेत. ते आता अत्यंत धोक्याचे ठरले आहेत ; कारण बहुतांश स्पीड-ब्रेकरवरील सुरक्षेचे सफेद पट्टे पार निघून गेलेले असल्याने वाहनचालकाला ते न दिसल्यामुळे गाड्यांचे नुकसान तर होतेच, शिवाय अपघातही होतात.

गुढीपाडव्याला मुले घेऊन जाणारी एक रिक्षा गडकरी रंगायतनजवळ भरधाव वेगाने स्पीड-ब्रेकरवरून जाताना उलटली व चार-पाच लहान मुले जखमी झाली. तेव्हा ठाणे महापालिका तसेच वाहतूक पोलिसांनी स्पीड-ब्रेकरवर त्वरित सफेद सुरक्षा पट्टे लावावेत.

परशुराम जिवाजीराव जाधव, ठाणे.

 
</text>
</doc>
