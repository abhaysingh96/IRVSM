<doc>
<docno>1088060.cms.txt</docno>
<text>
 
प्रगती फास्ट
अॅक्युरसीची कसोटी
[ Monday, April 25, 2005  07:30:35 pm]


' हाऊ टू क्रॅक सीईटी ' या सेमिनारमध्ये विद्यार्थ्यांना या क्षेत्रातील एक्स्पर्ट्सनी मार्गदर्शन केलं. विद्यालंकार इंजिनीअरिंग क्लासेसचे प्रोफेसर अविनाश चाटोरीकर यांनी सीईटी परीक्षेत स्कोअर कसा करावा, याबरोबर या परीक्षा पद्धतीचा होणारा फायदा लक्षात आणून दिल्यामुळे विद्याथीर् आणि पालकांचा दृष्टिकोन सकारात्मक झाला.

स्पीड आणि ' हाऊ टू क्रॅक सीईटी ' या दरवषीर् हजारोंच्या संख्येत इंजिनीअर होणाऱ्याला जॉब मिळतोच असं नाही. त्यामुळे नावाजलेल्या इन्स्टिट्यूटमधून इंजिनीअरिंगची डिग्री मिळवण्याला करिअरच्या दृष्टीने महत्त्व आहे. डिग्रीबरोबर जोडलेलं कॉलेजचं नाव जॉब सेक्टरमध्ये तुमची वेगळी ओळख निर्माण करतं. त्यासाठी सीईटीत स्कोअर करून तुम्हाला यादीत वरचं स्थान मिळवावं लागेल.

सीईटीमध्ये कमी पडणारा प्रत्येक मार्क तुमचं प्रवेशाच्या यादीतलं स्थान खाली आणतं. इंजिनीअरिंगला प्रवेश घेण्यासाठी एमएचटी-सीईटी आणि एआयईईई या दोन परीक्षांचे पर्याय आहेत. विद्यार्थ्यांनी दोन्ही परीक्षा दिल्या, तर त्यांचा उपलब्ध असलेल्या सगळ्या सीट्ससाठी विचार केला जातो. जे विद्याथीर् आयआयटीच्या प्रवेशपरीक्षेसाठी अभ्यास करणाऱ्यांना सीईटीचा सिलॅबस नक्कीच सोपा वाटेल.

सीईटी हवीच कशाला, असा नकारात्मक दृष्टिकोन ठेवू नका. सीईटी प्रवेशाचा एकमेव निकष असल्यामुळे बारावीच्या बोर्ड परीक्षेचं टेन्शन कमी होणार आहे. शिवाय बारावीच्या तुलनेत सीईटी परीक्षेत स्कोअर करणं सोपं आहे. विद्यार्थ्यांना निव्वळ अभ्यासावर मन एकाग्र करावं. बहुपर्यायी प्रश्न असल्यामुळे इंग्रजीवर प्रभुत्व असण्याची आवश्यकता नाही. दिलेल्यापैकी फक्त योग्य पर्याय निवडायचा आहे.

प्रॅक्टिकल्स नसल्यामुळे मार्क्स देताना होणाऱ्या पक्षपातीपणाची इथे शक्यता नाही. पेपर तपासणी यंत्रवत असल्यामुळे पर्यवेक्षकाच्या मूडचा स्कोअरवर परिणाम होणार नाही. सीईटीतील पहिल्या पेपरमध्ये फिजिक्स आणि केमिस्ट्री विषयावर प्रत्येकी 50 प्रश्न विचारले जातील. प्रत्येक प्रश्नाला एक मार्क असेल. दुसरा मॅथ्सचा पेपर. त्यात 100 मार्कांसाठी 50 प्रश्न विचारले जातात. दोन्ही पेपरसाठी प्रत्येकी दीड तासाचा कालावधी आहे.

सीईटीचा स्कोअरिंग फण्डा ' स्पीड आणि अॅक्युरसी ' मध्ये आहे. प्रत्येक प्रश्नाला एक ते दीड मिनिटांपेक्षा जास्त वेळ देता येत नाही. शिवाय इतक्या कमी कालावधीत योग्य उत्तराचा पर्याय निवडायचा असतो. अचूकपणासाठी विषयातील मूलभूत संज्ञा आणि संकल्पना लक्षात घ्यायला हव्यात. वेग आणि अचूकतेचं तंत्र जमलं, की स्कोअर करणं सोपं आहे. हे तंत्र सरावानेच जमू शकतं. प्रॅक्टिससुद्धा परफेक्ट असायला हवी. सोडवलेले पेपर तपासून घ्या. त्यात कोणत्या टॉपिकमधले प्रश्न कठीण जातात, हे शोधून त्याचा अभ्यास करा. प्रश्नपत्रिका सोडवण्यासाठी साधारण दोन पद्धतीचा प्रामुख्याने वापर केला जातो. पहिल्या पद्धतीत प्रश्न अनुक्रमे सोडवायचे. उत्तर माहीत नसलेला प्रश्न थोड्या वेळासाठी बाजूला ठेवायचा. एखादा प्रश्न सोडवण्यासाठी जास्त वेळ लागणार, याचा अंदाज घेऊन तो नंतर सोडवण्याचा तात्काळ निर्णय विद्यार्थ्यांनी घेतला पाहिजे.

दुसरी पद्धत म्हणजे सोपे प्रश्न सोडवण्यापासून सुरुवात करायची. यात कठीण प्रश्नांसाठी वेळच उरला नाही किंवा कोणते प्रश्न सोडवायचे राहिलेत यासारखा गोंधळ होण्याची शक्यता नाकारता येत नाही. त्यामुळे विद्यार्थ्यांनी सरावादरम्यान वापरलेल्या पद्धतीचा उपयोग परीक्षेत करावा. आता तुमचं लक्ष एकच, सीईटीत जास्तीतजास्त स्कोअर करणं. हा स्कोअरच तुम्हाला मनाजोगतं कॉलेज आणि विषय निवडण्याचं स्वातंत्र्य मिळवून देणार आहे.

हे करा :

योग्य पर्याय शोधण्यासाठी प्रश्नाचं आकलन कमीतकमी वेळेत करता आलं पाहिजे. त्यासाठी वाचण्याचा वेग वाढवा.

पाठांतरापेक्षा प्रत्येक विषय, संज्ञा यांचा मूलभूत अर्थ लक्षात ठेवा.

पेपरमधला प्रत्येक प्रश्न सोडवणं गरजेच असतं. त्यामुळे सिलॅबसमधल्या प्रत्येक घटकाचा अभ्यास करा.

सुमारे 30 टक्के प्रश्न वस्तुनिष्ठ स्वरूपाचे असतात. त्याला विशेष बौद्धिक क्षमतेची आवश्यकता नाही.

कठीण विषयांकडे सगळ्यात जास्त लक्ष द्या.

वेदिक मॅथ्ससारख्या जलद गतीने गणितं सोडवण्याच्या पद्धतींचा वापर करा.

सराव करताना स्कोअर वाढवण्यावर लक्ष केंदित करा. कुठे कमी मार्क्स मिळतात, याचं वेळीच विश्लेषण करून मेहनत केली पाहिजे.

प्रत्येक विषयाला समान महत्त्व द्या.

आळस कमी करून परीक्षेचा सिलॅबस वेळीच पूर्ण करा.

इतरांबरोबर स्पर्धा करण्यापेक्षा स्वत:शी स्पर्धा करून परफॉर्मन्स सुधारता येईल.

हे करू नका

प्रश्नपत्रिकेतील सूचनांकडे दुर्लक्ष करू नका.

वेगवेगळ्या विषयांचा एकाच वेळी अभ्यास करू नका.

ठराविक पुस्तकांच्या मदतीने तयारी करता येईल. संदर्भासाठी अनेक पुस्तकं, कोचिंग क्लासचा अतिरेक करू नका.

परीक्षेच्या आदल्या दिवशी नवीन टॉपिकचा अभ्यास करायला सुरुवात करू नका.

शेवटच्या क्षणी घाईघाईने पाठांतर आणि अभ्यास करण्याचा उपयोग होत नाही.

अस्वस्थता, स्ट्रेस, टेन्शन, नकारात्मक विचारांना थारा देऊ नका.

फिजिक्स आणि केमिस्ट्रीच्या पेपरमध्ये प्रत्येक प्रश्नाला 54 सेकंदपेक्षा जास्त वेळ देऊ नका आणि मॅथ्सच्या प्रत्येक प्रश्नाला साधारण दीड मिनिटापेक्षा जास्त वेळ लागू नये.

अभ्यास केलेल्या टॉपिकवरचा एखादा प्रश्न सोडवता आला नाही तर अस्वस्थ होऊ नका.

परीक्षेच्या वातावरणाची निमिर्ती करून सराव करण्याला प्राधान्य द्या.

एखाद्या प्रश्नाचं उत्तर लिहिलं नसेल तर संबंधित जागा माकिर्ंग करून मोकळी ठेवणं फायदेशीर ठरू शकतं.

प्रगती फास्ट टीम

 
</text>
</doc>
