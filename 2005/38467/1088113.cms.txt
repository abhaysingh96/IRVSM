<doc>
<docno>1088113.cms.txt</docno>
<text>
 
लेख
पुढारलेल्या राज्याला जातकारणाचा वेढा
[ Monday, April 25, 2005  08:34:44 pm]


मध्यंतरी माजी केंदीय मंत्री वसंत साठे यांनी, आपल्याला इंदिरा गांधी महाराष्ट्राच्या मुख्यमंत्री करणार होत्या, पण आपणच राज्यातील जातसमीकरणे लक्षात घेऊन ते नाकारले असे सांगून खळबळ उडविण्याचा प्रयत्न केला.

साठे यांच्या बाबतीत नक्की काय घडले हे सांगणे कठीण आहे ; कारण अशी वाच्यता त्यांनी प्रथमच केली होती. पण विठ्ठलराव गाडगीळ यांनी, आपल्याला गांधी यांनी हे पद देऊ केले होते, पण काँग्रेसचे राज्यातील मराठा नेतृत्व आपल्या नावाला मान्यता देणार नाही आणि नीट राज्यही करून देणार नाही म्हणून मुख्यमंत्रीपदाची ऑफर आपण नाकारली असे माझ्यासह काही पत्रकारांना मुंबईत गप्पा मारताना सांगितले होते त्याची आठवण झाली.

गाडगीळ यांनी आपले राजकारणातील दिवस शब्दबद्ध करायला सुरुवात केली होती. त्यामध्ये ही गोष्ट आहे की नाही याची कल्पना नाही. पण या निमित्ताने महाराष्ट्राच्या राजकारणावरील आणि विशेषत: सत्ताकारणावरील मराठा समाजाची पकड जशी जाणवते तशीच बिगरमराठा नेत्याला राज्याच्या सवोर्च्च पदावर फार सुखाने नांदू द्यायचे नाही यासाठी या समाजाचे ज्येष्ठ नेते कशी व्युहरचना करतात याचीही कल्पना येते.

महाराष्ट्राच्या स्थापनेपासून गेल्या 45 वर्षांत झालेल्या मुख्यमंत्र्यांपैकी वसंतराव नाईक हे सर्वात यशस्वी बिगरमराठा नेते ठरले. दिल्लीचा आशीर्वाद आणि नाईक यांनी मुंबईत नरिमन पॉईंटद्वारे उभ्या केलेल्या बिल्डर लॉबीचा भक्कम पाठिंबा यामुळे नाईक यांनी अकरा वषेर् राज्य केले. पण त्यांचे पुतणे सुधाकरराव नाईक यांचे आणि मराठा नेत्यांचे संबंध बिघडत गेले आणि मुंबईतील जातीय दंग्यांचे निमित्त करून नाईक यांची हकालपट्टी झाली. त्याआधी खूप वषेर्, मारोतराव कन्नमावर यांच्यावर, आचार्य अत्रे यांनी ' मराठा ' या दैनिकामधून झोड उठवली त्याला तेव्हाच्या मराठा नेत्यांचे अत्रे यांच्याशी संबंध कारणीभूत होते असेही म्हटले गेले होते.

पण मराठा नेते आणि ए. आर. अंतुले यांच्यातील संघर्षाचे दीर्घकाळ पडसाद राज्याच्या राजकारणात उमटत राहिले. धर्माने मुसलमान असलेले अंतुले या पदावर बसणे अनेकांना रुचले नव्हते ; पण 1980 च्या लोकसभा आणि नंतरच्या विधानसभा निवडणुकीतील दणदणीत विजयामुळे इंदिरा गांधींविरुद्ध ब्र काढण्याची कोणाची हिंमत नव्हती. विधानसभा निवडणूक न लढवलेले अंतुले पदावर बसले आणि त्यांच्याविरुद्ध कटकारस्थाने सुरू झाली. यात भर पडली ती अंतुलेंच्या फटकळपणाची आणि निधी गोळा करण्यासाठी त्यांनी अवलंबलेल्या मार्गांची. अंतुलेंच्या भ्रष्टाचाराच्या कहाण्या दाखवणाऱ्या फायलीच्या फायलीच त्यांचे काही सहकारी आणि सनदी अधिकारी लीक करू लागले. यामध्ये केवळ काँग्रेसमधील मराठा नेतेच नव्हेत तर तेव्हा काँग्रेसबाहेर पडलेले नेतेही सामील झाले होते.

शिवसेनाप्रमुख बाळासाहेब ठाकरे यांना जेव्हा आपल्या पक्षाचा मुख्यमंत्री ठरविण्याची संधी आली तेव्हा, त्यांच्या शैलीला अनुसरून त्यांनी मनोहर जोशी यांना नेमले ; कारण ठाकरे हे जातीची समीकरणे लावून राजकारण करत नाहीत. आपल्या आणि पक्षाच्या नावावर उमेदवार निवडून आणण्याची त्यांची ताकद असते. मतदारसंघात कोणत्या जाती, पोटजातीचे वर्चस्व आहे याची गणिते ते मांडत नाहीत. त्यामुळे जोशींच्या ब्राह्माण असण्याबद्दल शिवसेनेत थोडीफार कुरबूर झाली तरी काँग्रेसप्रमाणे कटकारस्थाने झाली नाहीत. ठाकरेंची मजीर् फिरल्यावर जोशींनी राजीनामा दिला आणि मामला संपला. युतीच्या काळात मंत्रिमंडळात सर्वाधिक ब्राह्माण मंत्रिमंडळात होते. काँग्रेसमध्येही एकेकाळी तोंडी लावण्यापुरते जयंतराव टिळक, अरुण दिवेकर असे ब्राह्माण असत. आता तेही नसतात.

महाराष्ट्रात संख्येने मराठा समाज सर्वाधिक म्हणजे सुमारे 28 टक्के आहे आणि सत्तेचा उपयोग करून त्यांनी आथिर्क साम्राज्यही उभे केले आहे. त्यामुळे सत्तेची सूत्रे दुसऱ्या गटाच्या हातात गेल्यास आपल्या आथिर्क हितसंबंधाला बाधा येईल अशी भीती या नेत्यांना वाटत असते. त्यामुळे अंतुले, नाईक त्यांना नको असतात. मराठा नेत्यांनी आथिर्क शक्ती सहकाराच्या माध्यमातून उभी केली आहे. सहकारी साखर कारखाने, दूध संघ, कुक्कुटपालन केंद, सुतगिरण्या, बँका यांचे जाळे उभारून ग्रामीण महाराष्ट्राचा, विशेषत: पश्चिम आणि दक्षिण महाराष्ट्राचा तोंडवळा या नेत्यांनी बदलला यात शंका नाही. पण या कामी सरकारने केलेली लक्षणीय मदत नाकारून चालणार नाही. यापैकी काही मदत नियमबाह्य आहे हेही सरकारी कागदपत्रांवरून उघड दिसते.

अर्थात मराठा नेतृत्व फक्त बिगरमराठा मुख्यमंत्री नाकारते असे नव्हे तर शंकरराव चव्हाणांसारखा त्यांच्या हितसंबंधांना बाधा आणणारा मुख्यमंत्रीही त्यांना चालत नाही. उसासकट सर्वच पिकांना आठमाही पाणी द्यावे अशी योजना त्यांनी मांडल्यावर त्यांच्याविरुद्ध कटकारस्थाने सुरू झाली. या संघर्षाला मग मराठवाडा विरुद्ध पश्चिम महाराष्ट्र असेही स्वरूप आले ; कारण सहकाराचे आणि साखर कारखान्यांचे जाळे पश्चिम महाराष्ट्रात जितके प्रभावी आणि व्यापक आहे तितके राज्याच्या कोणत्याच भागात नाही.

मराठा समाज आथिर्क आणि संख्येने बलवान असल्यामुळे सत्तास्थाने आपल्या हाती असावीत अशी आकांक्षा साहजिक बाळगून असतो. शिवाय मिळालेल्या सत्तेचा वापर करून, मुंबई, पुण्याबाहेर आथिर्क बळ वाढवण्यातही हा वर्ग यशस्वी ठरला आहे. ब्राह्माण हा लोकसंख्येच्या प्रमाणात नगण्य असल्यामुळे सत्तास्थानांमध्ये आपल्याला वाटा मिळावा अशी हा वर्ग अपेक्षाही ठेवत नाही. तुलनेने ओबीसींमधील एक घटक आथिर्कदृष्ट्या बलवान आहे आणि संख्येनेदेखील. दलित समाज फक्त संख्येने महत्त्वाचा ठरला आहे. या दोन्ही घटकांना त्यामुळे सत्तेत वाटा मिळतो आहे.

या पार्श्वभूमीवर वसंत साठे आणि गाडगीळ यांनी मुख्यमंत्रीपद नाकारणे योग्य की अयोग्य याचा विचार करावा लागेल. साठे यांचा रंगेलपणा लक्षात घेता ते या पदावर यशस्वी ठरले असते असे वाटत नाही. पण गाडगीळ यांनी, धमक दाखवली असती तर राज्य कारभाराला ते दिशा देऊ शकले असते हे नक्की.

सुहास फडके

 
</text>
</doc>
