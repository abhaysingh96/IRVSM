<doc>
<docno>1088166.cms.txt</docno>
<text>
 
देश-विदेश
लोकसंख्यावाढ हे भारतासाठी वरदानच!
[ Monday, April 25, 2005  09:37:34 pm]


टाइम्स वृत्त

नवी दिल्ली : भारतातील सतत वाढत्या लोकसंख्येला भस्मासूर म्हणून हिणवणे आता सोडून द्यावे लागणार असून, याच लोकसंख्यावाढीमुळे भारताला जगात तिसऱ्या क्रमांकाची आथिर्क महासत्ता बनण्याची संधी मिळणार आहे. जगातले इतर देश दिवसेंदिवस म्हातारे होत असताना, लोकसंख्यावाढीच्या वेगामुळे भारत मात्र 15-20 वर्षांत एकदम तरुण बनणार आहे.

जगातली 2.4 टक्के जमीन आणि 17 टक्के लोकसंख्या भारताकडे आहे. प्रचंड लोकसंख्येकडे संकट म्हणूनच पाहिले जाते. पण हीच लोकसंख्या आथिर्क वाढीसाठीचे पोटेन्शियल असल्याचे नवे दर्शन घडते आहे. जागतिक स्तरावर सिंगापूरचे निर्माणकतेर् ली कॉन यू यांनी नुकतेच नवा दृष्टीकोन मांडणारे भाष्य केले आहे.

यू म्हणतात , ' एक मूल धोरणामुळे दशकभरातच चीनमध्ये नोकरीत नवीन येणाऱ्यांपेक्षा निवृत्त होणाऱ्यांची संख्या जास्त होईल. आथिर्क महासत्ता बनण्यापूवीर्च असे घडले तर ते चीनला खूपच अडचणीचे ठरेल. आत्ताच चीनचे सरासरी वय 33 हे तसे भारतातील सरासरी वय 26 पेक्षा जास्त आहे. शिवाय भारताचा लोकसंख्या दर चीनपेक्षा अधिक आहेच. '

भारताची लोकसंख्या आताच 110 कोटी आहे. 2025 मध्ये ती 140 कोटी आणि 2050 मध्ये 160 कोटी होईल. आपण 2030 मध्ये लोकसंख्येच्या बाबतीत चीनला मागे टाकू. 15 ते 64 या मेहनती वयोगटातील भारतीयांची संख्या आजच्या घडीला 62 लाखांवर आहे. 2025 ला ती संख्या 94 कोटी, तर 2050 ला ती 106 कोटी होईल. 2050 मध्ये जगभर तरुणांची टंचाई होईल, पण भारतात तरुण लोकसंख्येची वाढ कायम असेल, असा अहवाल गोल्डमन सॅचेस या संस्थेने दिलाय.

2050 ला अमेरिकेला काम करू शकणाऱ्या एक कोटी सत्तर लाख तरुणांची कमतरता भासेल. चीनमध्येही एक कोटी तरुण कमी असतील. जपानमध्ये ही टंचाई 90 लाख आणि रशियात 60 लाख एवढी असणार आहे. तेव्हा भारतात मात्र चार कोटी 70 लाख तरुण जास्तीचे असतील. मेहनती तरुणांमुळेच भारताचा बचतदर वेगाने वाढेल. त्यामुळे 2010 मध्येच भारताचा विकासदर चीनच्याही पुढे जाईल. आणि 2050 मध्ये भारत जगातली तिसरी सर्वात मोठी अर्थव्यवस्था असेल. फक्त अमेरिका आणि चीनच आपल्यापुढे असतील, असे या अहवालात नमूद केले आहे.

शिक्षण आणि रोजगारासाठी गुंतवणूक मोठ्या प्रमाणात वाढवली नाही, तर मात्र महासत्ता बनण्याचे हे स्वप्न आपल्यावरच उलटू शकेल, असा इशारा अनेक तज्ज्ञ देत आहेत. त्यांनी पायाभूत सुविधांवर गुंतवणूक करण्याच्या आवश्यकतेवरही भर दिला आहे.

डिपेंडन्सी रेशो म्हणजे 15 ते 64 या तरुण वयोगटातील लोकसंख्येशी त्यांच्यावर अवलंबून असणाऱ्या लोकांचे प्रमाण एखाद्या देशातील अर्थव्यवस्थेचे उत्तम निदर्शक मानले जाते.

अॅडव्हान्टेज इंडिया

सरासरी वयोमान : भारत 26, चीन 33

2050 मध्ये चीनमध्ये आवश्यकतेपेक्षा 1 कोटी आणि अमेरिकेत 1.70 कोटी तरुण कमी असतील, तेव्हा भारतात 4.70 लाख तरुण ज्यादा असतील.

विकास दराच्या बाबतीत 2010 मध्ये चीनच्या पुढे

2050 पर्यंत अर्थव्यवस्थेची गतीत दरवषीर् 5 टक्क्यांहून वाढ

2050 पर्यंत कमी मजूरीचा भरपूर फायदा

 
</text>
</doc>
