<doc>
<docno>1088079.cms.txt</docno>
<text>
 
महामुंबई: मुंबई टाइम्स
मुंबईतही लोडशेडिंग?
[ Monday, April 25, 2005  07:47:56 pm]


मुंबई टाइम्स टीम

उत्तुंग इमारतींवर करण्यात आलेली रोषणाई, निऑन साइन्सच्या झळकणाऱ्या जाहिराती, रस्त्यावरील जाहिरातींवर लावण्यात आलेले अतिक्षमतेचे लाइट्स, फुल एसी हॉटेल्समध्ये चालणाऱ्या पाटर््या आणि हजारो वॅट््सचे स्पीकर्स हे सगळं पाहता याच राज्यात वीजटंचाईचं संकट आलंय, यावर विश्वास ठेवणं कठिण आहे. पण लोडशेडिंगचं संकट आता भांडुप-मुलुंडमध्ये म्हणजेच मुंबईत येऊन ठेपल्यामुळे आता या साऱ्या झगमगाटावर बंधनं येऊ शकतात. वीज वाचवण्याच्या उपायांबाबत स्टेट इलेक्ट्रीसिटी बोर्डानं सादर केलेल्या अहवालावर राज्य नियामक आयोगापुढे होणाऱ्या सुनावणीतून हा बडगा दाखवला जाण्याची शक्यता आहे.

मुंबईपासून जेमतेम पन्नाश-शंभर किलोमीटर अंतरावरच्या नव्याने विकसित होणाऱ्या शहरांमध्येही पाच- पाच तास लोडशेडिंगमुळे लोक हैराण आहेत. काही ठिकाणी पहाटे पाचपासून सकाळी 11 वाजेपर्यंत वीज नसते. मुंबई, ठाणे परिसरात मात्र नाइटलाइफच्या नावावर दिवाळी सुरू असते. झाडांना दिव्यांच्या माळा गुंडाळून डेकोरेशन केलं जातं. लाइटचा झगमगाट तर नेहमीचाच. उष्मा वाढल्यामुळे अनेक घरांमध्येही आता एसी बसवणं सुरू झालंय. याचा परिणाम वीजपुरवठ्यावर होत आहे.

लोडशेडिंगबाबत एमएसईबीचा काय प्लॅन आहे, त्याचे काय निकष आहेत याविषयी सादर करण्यात आलेल्या अहवालावर वीज नियामक आयोग सुनावणी करणार आहे.

एक होडिर्ंगवरील एका तासाच्या रोषणाईसाठी अंदाजे 16 युनिट वीज लागते. मुंबईत होडिर्ंगची संख्या काही हजारांच्या घरात आहे. त्यामुळे हजारो युनिट वीज या होडिर्ंग्जवर खर्च होत आहे. मल्टीप्लेक्समध्ये रोजच्या तीन तासांच्या शोंसाठीही हजारो युनिट वीज लागते. या सगळयावर बंधनं आणल्यास मोठ्या प्रमाणात विजेची बचत होऊ शकते हे पटवून देण्यात स्वयंसेवी संस्थाही पुढे येत आहेत.

ग्राहक चळवळीतील कार्यर्कत्या अनुराधा देशपांडे यांनी वीज नियामक मंडळाला याबाबत एक पत्र पाठवून मुंबईतील वीज वापरावर निर्बंध आणण्याची मागणी केली आहे. राज्यात विजेचं वितरण न्याय्य पद्धतीनं होणं ही नियामक आयोगाची कायदेशीर जबाबदारी आहे. त्यामुळे एकीकडे राज्यात विजेची टंचाई, त्यामुळे लोडशेडिंग, तर दुसरीकडे मुंबईला विजेचा अखंड, अमर्यादित पुरवठा आणि विजेची उधळण हे सारं रोखण्यासाठी आयोगानं सूचना द्याव्यात, अशी मागणी अनुराधा देशपांडे यांनी केली आहे.

रात्रभर झळकणाऱ्या जाहिराती बारानंतर बंद कराव्यात, हॉटेल्स रात्री बारानंतर बंद व्हावीत, चित्रपटांच्या शोवर मर्यादा आणावी, सुशोभि-करणाच्या नावाखाली इमारतींवर टाकणारे प्रकाशझोत बंद करावेत ही मागणी आता जोर धरू लागली आहे.

 
</text>
</doc>
