<doc>
<docno>1088095.cms.txt</docno>
<text>
 
बहुतांची अंतरे
मुंबईला खास वागणूक का?
[ Monday, April 25, 2005  08:06:29 pm]


महाराष्ट्रात विजेचा दुष्काळ आहे. आणि मुंबई सोडून सर्वत्र 3 ते 6 तास भारनियमन आहे. या परिस्थितीत मुंबईला खास वागणूक देण्याची गरज आहे का ?

कारखान्यांना वीज लागते. त्यात कपात करता येत नाही. पण मुंबईत दुकानांवर वगैरे रोषणाई चालू असते ; तसेच चित्रपटांचे 4/5 खेळ चालू असतात, त्याची गरज नाही. मुंबईत कार्यालयांच्या वेळा बदलून किंवा तात्पुरता पाच दिवसांचा आठवडा करून विजेची बचत होऊ शकते. ती उर्वरित महाराष्ट्राला पुरवता येईल का, याचा विचार व्हावा. तसेच महाराष्ट्रात पाण्याची टंचाई असताना वॉटरपार्क चालू राहावेत, ही किळसवाणी गोष्ट आहे. इतरांना होणाऱ्या कष्टांबद्दल बेफिकीर राहणे योग्य नव्हे. स्वार्थत्याग सर्वांनी केला पाहिजे.

श्रीकांत पुंडलिक, मालाड, मुंबई.

 
</text>
</doc>
