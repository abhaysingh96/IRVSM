<doc>
<docno>1088245.cms.txt</docno>
<text>
 
महाराष्ट्र
पुणे विद्यापीठात परीक्षागोंधळ
[ Monday, April 25, 2005  11:06:46 pm]


म. टा. प्रतिनिधी

पुणे : पुणे विद्यापीठाच्या विधी शाखेअंतर्गत सुरू असणाऱ्या परीक्षेत सोमवारी प्रथम वर्ष विधी शाखेच्या ' कामगार कायदा ' विषयाच्या पेपरमध्ये 52 गुणांचे प्रश्ान् अभ्यासक्रमाबाहेरचे आल्याने विद्यार्थ्यांमध्ये गोंधळाचे वातावरण होते. काही दिवसांपूवीर्च वाणिज्य शाखेच्या ' कॉस्टिंग ' पेपरबाबतही असा प्रकार घडला होता.

' कामगार कायदा ' या शंभर गुणांच्या परीक्षेमध्ये प्रत्येकी 16 गुणांचे आठ प्रश्ान् होते. त्यापैकी कोणतेही पाच सोेडवणे आवश्यक होते, तर शेवटच्या 20 गुणांचा प्रश्ान् अनिवार्य होता. मात्र, प्रश्न क्रमांक चार, सहा आणि नऊ असे 52 गुणांचे प्रश्ान् अभ्यासक्रमाबाहेरचे असल्याची तक्रार अनेक विद्यार्थ्यांनी केली. शंभर गुणांच्या परीक्षेतील निम्म्याहून अधिक प्रश्ान् अभ्यासक्रमाबाहेरचे असतील, तर पेपर कसा सोडवायचा, असा संतप्त सवाल अनेक विद्यार्थ्यांकडून केला जात होता.

विद्यापीठाच्या परीक्षा विभागाकडेही त्यासंदर्भात विद्यार्थ्यांकडून अनेक तक्रारी दाखल झाल्याचे सांगत परीक्षा नियंत्रक फिरंगे यांनी त्यास दुजोरा दिला. मात्र, तक्रारींची दखल घेण्यात आली असून चौकशीअंती त्यात तथ्य आढळल्यास विद्यार्थ्यांचे नुकसान होऊ दिले जाणार नाही, असे आश्वासन त्यांनी दिले.

विधी विभागाचे अधिष्ठाता एम. एस. रास्ते यांनीही याबाबत सखोल चौकशी केली जाईल असे सांगून अभ्यासक्रमााबाहेरचे प्रश्ान् असल्यास पेपरसेटरवरही कारवाई करण्यात येईल, असे सांगितले.

दरम्यान, भारतीय विद्याथीर् सेनेच्या अॅड. किशोर शिंदे यांच्या नेत्तृत्वाखाली काही विद्यार्थ्यांनी कुलगुरूंना निवेदन देण्याचा प्रयत्न केला. मात्र, त्यांची भेट होऊ शकली नाही.

 
</text>
</doc>
