<doc>
<docno>1088094.cms.txt</docno>
<text>
 
बहुतांची अंतरे
पोलिस महासंचालकांनी माफी मागावी!
[ Monday, April 25, 2005  08:05:54 pm]


मरीन लाईन्स येथील पोलिस चौकीत भरदिवसा एका मुलीवर पाशवी बलात्कार करणाऱ्या सुनील मोरे नामक पोलिस शिपायाचे कृत्य संतापजनक आहे. पोलिसा-सारख्या रक्षकानेच भक्षक बनून असे पाशवी कृत्य करावे म्हणजे माणुसकीला कलंक आहे. खरे तर अशा नराधमाला त्याच ठिकाणी त्याच्या वरिष्ठांनी कुत्र्यासारखा तुडवून अर्धमेला करायला हवा होता.

आपल्याकडील अत्यंत जटील अशा कायद्याप्रमाणे आता या सर्व प्रकाराची पोलिसच चौकशी करतील. बुद्धिमान ( ?) वकीलमंडळी त्याचे वकीलपत्र घेतील. कदाचित काही राजकीय मंडळीसुद्धा हस्तक्षेप करतील आणि दरम्यानच्या काळात सामान्य नागरिक धकाधकीच्या जीवनात हे नीच कृत्य विसरूनही जातील. म्हणूनच या शिपायाच्या पशुवत कृत्याबद्दल प्रशासनाचे कर्तव्य म्हणून पोलिस महासंचालकांनी जनतेची जाहीर माफी मागायला हवी व आपण या नराधमाला कोणती शिक्षा करणार आहोत, हेही सांगायला हवे.

रमेश र. शिकेर्, मुलुंड, मुंबई.

 
</text>
</doc>
