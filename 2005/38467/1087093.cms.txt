<doc>
<docno>1087093.cms.txt</docno>
<text>
 
महामुंबई
...आणि ते धन्य जाहले!
[ Monday, April 25, 2005  12:27:19 am]


म. टा. सांस्कृतिक प्रतिनिधी

मुंबई : ' आपले आई वडील आपल्याला सदैव प्रिय असतात. कारण तेच आपल्या जीवनाचे स्त्रोत असतात आणि ते असतात म्हणूनच आपण आयुष्यात काही करून दाखवायची उमेद बाळगू शकतो. नेमकी हीच जाण मंगेशकर कुटुंबियांनी ठेवली असल्यामुळे आज मला दिला जाणारा मा. दीनानाथ मंगेशकर स्मृती पुरस्कार अतिशय महत्त्वाचा वाटतो आणि तो प्रत्यक्ष लता मंगेशकर यांच्या हस्ते स्वीकारताना मी धन्य झालो आहे ', असे भावपूर्ण उद्गार सुपरस्टार अमिताभ बच्चन यांनी काढले.

रविवारी सकाळी षण्मुखानंद सभागृहात झालेल्या 63 व्या मा. दीनानाथ मंगेशकर स्मृतिदिन सोहळ्यात अमिताभ यांच्याप्रमाणेच मन्ना डे, द. मा. दिरासदार, राणी बंग, मोहन वाघ हे पुरस्कार विजेतेही लतादिदींच्या हस्ते सन्मानित होताना भारावून गेले होते. ' वाग्विलासिनी पारितोषिक ' स्वीकारताना ज्येष्ठ साहित्यिक द. मा. मिरासदार म्हणाले , ' पुरस्कार अनेक असतात. परंतु फुले जशी कालांतराने वाळून जातात तशी त्यांची अवस्था होते. हा पुरस्कार मात्र मोरपीसासारखा असून तो कधीच कोमेजणार नाही. '

प्रदीर्घ समाजसेवेबद्दलचे ' आनंदमयी पारितोषिक ' डॉ. अभय बंग यांच्यावतीने राणी बंग यांनी स्वीकारले. आपले कार्यकतेर्, गरीब आदिवासी व गैरआदिवासी यांच्यावतीने आपण हा पुरस्कार स्वीकारत असून गरीब व आदिवासींच्या जीवनात जास्तीत जास्त आनंद फुलवण्याचा आम्ही प्रयत्न करू, असे त्या म्हणाल्या.

प्रदीर्घ संगीतसेवेबद्दलचा मा. दीनानाथ स्मृती पुरस्कार पं. शिवकुमार शर्मा यांच्यावतीने त्यांच्या पत्नी मनोरमा शर्मा यांनी स्वीकारला. सवोर्त्कृष्ट नाट्यनिमिर्तीचा ' चंदलेखा ' संस्थेच्या ' आसू आणि हसू ' या नाटकास मिळालेला पुरस्कार निर्माता मोहन वाघ यांनी स्वीकारला.

मन्ना डे, अमिताभ यांचा सन्मान...

अमिताभ बच्चन यांना 63 व्या मा. दीनानाथ मंगेशकर स्मृतिदिन सोहळ्यात विशेष पुरस्काराने गौरविण्यात आल्यानंतर त्यांनी पुरस्काराची रक्कम, पन्नास हजार रुपये, लता मंगेशकर यांना त्यांच्या सामाजिक कार्यासाठी सुपूर्द केली. प्रसिद्ध पार्श्वगायक व संगीतकार मन्ना डे यांनाही अशाच विशेष पुरस्काराने सन्मानित करण्यात आले.

पाच रंगमंच कामगारांसाठी देण्यात यावयाच्या प्रत्येकी दहा हजार रुपयांच्या मा. दीनानाथ स्मृती पुरस्कारांचे वितरण मात्र याप्रसंगी होऊ शकले नाही. ते लवकरच करण्यात येईल, असे यावेळी सांगण्यात आले आणि पुरस्कारांची रक्कम मोहन वाघ यांच्याकडे देण्यात आली. आपण, मोहन जोशी व अन्य दोन-तीन ज्येष्ठ रंगकमीर् मिळून या पुरस्कार विजेत्यांची निवड करू, असे वाघ यांनी सांगितले.

लता मंगेशकर यांनी, अतिशय प्रतिकूल परिस्थितीत मा. दीनानाथांची पहिली पुण्यतिथी कशी साजरी केली, याची आठवण सांगून दीनानाथांच्या पंचविसाव्या पुण्यातिथी नंतर आजतागायत हृदयनाथ स्मृतिदिन सोहळा मेहनतीने साजरा करत असल्याबद्दल त्यांचे कौतुक केले. पुरस्कार विजेत्यांचे अभिनंदन करताना मन्ना डे यांचा स्नेह आणि अमिताभचा भलेपणा यांचेही अनुभव सांगितले.

दीनानाथ स्मृति प्रतिष्ठान आणि हृदयेश आर्टस यांनी संयुक्तरित्या आयोजित केलेल्या या सोहळ्याचे सूत्रसंचालन मंगला खाडिलकर यांनी कुशलतेने केले. उत्तरार्धात शिवशाहीर बाबासाहेब पुरंदरे यांचे निरुपण असलेला ' शिवकल्याण राजा ' हा कार्यक्रम सादर झाला. पं. हृदयनाथ मंगेशकरांनी स्वरबद्ध केलेल्या ' गुणी बाळ असा जागसि कां रे वाया ', ' जयदेव जयदेव जयजय शिवराया ', ' सरणार कधी रण ', ' वेडात मराठे वीर दौडले सात ', ' दहा दिशांच्या हृदयामधुनि अरुणोदय झाला ' या गाण्यांची गोडी श्ाोत्यांनी पुन्हा चाखली. मुकुंद फणसळकर आणि अवनी गांगुडेर् यांनी या गीतांना न्याय दिला.

' इंडियन आयडॉल फेम ' राहुल वैद्य याने ' शूर अम्ही सरदार ' हे गीत सुरुवातीला गायले. प्रारंभी काही काळ कार्यक्रम रंगत नव्हता. कार्यक्रमातील गीतांचे बंधन बाबासाहेब पुरंदरे यांच्यावर येते आहे, असे जाणवून पं. हृदयनाथ मंगेशकरांनी बाबासाहेबांना, तुमचे निवेदन हाच या कार्यक्रमाचा महत्त्वाचा भाग आहे आणि यातली गीते ही त्याला अस्तर म्हणूनच आहेत, असे सांगून गीतांच्या क्रमाने निवेदन करण्याचे कोणतेही बंधन न ठेवता मुक्तपणे बोला, असे आवाहन केले. त्यानंतर मात्र बाबासाहेब पुरंदरे यांचे भाव-आवेशपूर्ण निवेदन विशेष रंगत गेले आणि श्ाोते इतिहास काळात हरवून गेले.

 
</text>
</doc>
