<doc>
<docno>1088177.cms.txt</docno>
<text>
 
महाराष्ट्र
दहावीच्या उत्तरपत्रिका गहाळ!
[ Monday, April 25, 2005  09:44:32 pm]


म. टा. वृत्तसेवा

परभणी : मूल्यांकनासाठी आलेल्या इयत्ता दहावीच्या, इतिहास विषयाच्या 52 उत्तरपत्रिका एका मुख्याध्यापकांच्या हातून गहाळ झाल्याने खळबळ उडाली आहे.

विशेष म्हणजे, बोर्डाच्या उत्तरपत्रिका घरी नेता येत नसताना मुख्याध्यापक महोदयांनी त्या कशा काय नेल्या, असा प्रश्ान् निर्माण झाला असून त्याचे उत्तर बोर्डाकडे नाही!

औरंगाबाद विभागीय मंडळाच्या दहावी परीक्षेच्या उत्तरपत्रिका येथील मॉडेल इंग्लिश स्कूलचे मुख्याध्यापक यू. पी. जोशी यांच्याकडे मूल्यांकनासाठी आल्या. त्यातील काही उत्तरपत्रिकांचे मूल्यांकन त्यांनी केले. या उत्तरपत्रिका सायकलच्या कॅरिअरला लावून ते शनीमंदिरमार्गे स्वत:च्या घरी जात होते. या उत्तरपत्रिकांच्या गठ्ठ्यात एक मार्कलिस्टसुद्धा होती ; ती सायकलला तशीच राहिली. परंतु 52 उत्तरपत्रिका गहाळ झाल्या.

या प्रकरणी जोशी यांनी स्वत:च पोलिसठाण्यात तक्रार दाखल केली असली तरी, मुळात उत्तरपत्रिका शाळेतून घरी घेऊन जाणे कोणत्या नियमांत बसते, असा प्रश्ान् निर्माण झाला आहे.

 
</text>
</doc>
