<doc>
<docno>1088068.cms.txt</docno>
<text>
 
महामुंबई
वॉर्ड समित्यांमध्ये शिवसेना-भाजपचं वर्चस्व
[ Monday, April 25, 2005  07:36:37 pm]


मुंबई टाइम्स टीम

कल्याण : केडीएमसी महापालिकेच्या वॉर्ड समिती सभापतींच्या निवडणुकीत काँग्रेस-राष्ट्रवादीचा धुव्वा उडवत शिवसेना-भाजप युतीने वर्चस्व प्रस्थापित केलं आहे.

या निवडणुकीत शिवसेनेला 4 तर भाजपला 2 वॉर्ड अध्यक्षपदं मिळाली. ' अ ' वॉर्ड अध्यक्षपदाच्या निवडणुकीत शिवसेनेचे गणेश कोट बिनविरोध निवडून आले. ' ब ' मध्ये शिवसेनेचे विश्वनाथ भोईर आणि काँग्रेसचे फिरोज शेख यांच्यातील लढतीत विश्वनाथ भोईर यांनी फिरोज शेखचा पाच विरुद्ध चार मतांनी पराभव केला. ' क ' वॉर्डमध्ये एकूण 13 सदस्य आहेत. या प्रभागात काँग्रेसचे मताधिक्य निविर्वाद आहे. या निवडणुकीला शिवसेना-भाजपचे सदस्य गैरहजर राहिले. तर काँग्रेसचे अलका आवळस्कर व अपक्ष साद खोत हे निवडणुकीस आले नाहीत. पाचच सदस्य असल्याने गणसंख्या न झाल्याने ही निवडणूक रद्द करावी लागली. शिवसेनेचे एक सदस्य शहराबाहेर गेला. गणसंख्यापूतीर् न करण्याचा व्यूह शिवसेनेने रचल्याचं बोललं जात होतं. ' ड ' मध्येही 17 सदस्य आहेत. या वॉर्डच्या निवडणुकीतही काँग्रेस व राष्ट्रवादीचं एक मत फुटून काँग्रेसच्या प्रमोद तिवारी यांना पराभव पत्करावा लागला तर शिवसेनेच्या जयश्री कुलकणीर् 9 विरुद्ध आठ मतांनी विजयी झाल्या. ' फ ' विभागात शिवसेनेच्या वैशाली दरेकर यांनी माघार घेतल्याने भाजपच्या राजश्री काळे बिनविरोध निवडून आल्या. तर ' ग ' वॉर्डात शिवसेनेचे सुधाकर वायकोळे यांनी माघार घेतल्याने भाजपच्या शैलजा सावदेकर बिनविरोध निवडून आल्या.

' ह ' वॉर्डाच्या निवडणुकीत कोणीही माघार न घेतल्याने शिवसेना- भाजप व काँग्रेस यांच्यात लढत झाली. पंडित भोईर व रामदास पाटील यांना प्रत्येकी सहा-सहा मतं मिळाली तर भाजपच्या अर्चना गोडबोले यांना पाच मतं मिळाली. त्यानंतर सभापतीपदी बसलेल्या शुभांगी दिवटे यांनी शिवसेनेच्या रामदास पाटील यांना निर्णायक मत दिलं व रामदास पाटील विजयी झाले.

 
</text>
</doc>
