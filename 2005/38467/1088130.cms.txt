<doc>
<docno>1088130.cms.txt</docno>
<text>
 
अर्थव्यवहार
वीस लाख हँडसेटच्या विक्रीचे 'सॅमसंग'चे लक्ष्य
[ Monday, April 25, 2005  09:08:38 pm]


म. टा. टेलिकॉम प्रतिनिधी

मुंबई : सॅमसंग इंडिया इलेक्ट्रॉनिक्स लि.ने 2005 वर्षात वीस लाख हँडसेट विकण्याचे लक्ष्य ठेवले आहे. व्यवसायवाढीचा 60 टक्के दर टिकवून ठेवल्याची माहिती कंपनीकडून येथे देण्यात आली.

सध्या कंपनीचा व्यवसाय वाढीचा दर 60 टक्के असून, गेल्या काही वर्षापासून कंपनी याच दराने प्रगती करीत असल्याचे कंपनीकडून सांगण्यात आलेे. ' लॅक्मे इंडिया फॅशन वीक ' मध्ये कंपनीने महागड्या किंमतीच्या ' डी 500' हँडसेट्स ' विक्रीसाठी उपलब्ध केले होते.

या हँडसेट्समध्ये 96 एमबी मेमरी , 1.3 मेगा पिक्सल कॅमेरा , 1.9 एलसीडी स्क्रीन या वैशिष्ट्यांचा समावेश आहे. हिंदी, मराठी, तामिळ, बंगाली, पंजाबी, गुजराती आणि कन्नड या भाषांमध्ये ' एसएमएस ' मेसेज पाठविण्याची सोय या उपकरणांत करण्यात आलेली असून, त्यांची किंमत 22 हजार 500 रुपये आहे.

 
</text>
</doc>
