<doc>
<docno>1088078.cms.txt</docno>
<text>
 
महामुंबई: मुंबई टाइम्स
शास्त्रीजींच्या पुतळ्याला हवीय जागा!
[ Monday, April 25, 2005  07:46:24 pm]


संजय सावंत

हजारोंच्या संख्येने रोज मुंबईत डेरेदाखल होत असलेल्या लोकांना परिचित अशा ख्यातनाम व्यक्ती आणि पुढाऱ्यांचे पुतळे शहरात असावेत, यासाठी सगळेच पक्ष प्रयत्न करत असतात. पण स्वत: प्रसिद्धीपासून दूर राहिलेल्या एका माजी पंतप्रधानांच्या जन्मशताब्दी वर्षाला एक वर्ष लोटल्यावरही त्यांचा पुतळा बसवण्यासाठी त्यांचे पुत्र गेल्या दोन महिन्यांहून जास्त काळ राज्य सरकारकडे पत्रव्यवहार करत आहेत. ' जय जवान जय किसान ' चा नारा देणाऱ्या लालबहादूर शास्त्रींचा पुतळा तयार होत आलाय. पण पुतळा बसवण्यासाठी जागा मिळालेली नाही. शहरात दोन ठिकाणी हा पुतळा बसवायला विरोध झाल्याने तो आता बसवायचा कुठे, असा प्रश्ान् पालिकेप्रमाणेच राज्य सरकारलाही पडला आहे.

गेल्या वर्षी लाल बहादूर शास्त्री यांचं शताब्दीवर्ष सुरू असल्याने राज्य सरकारने त्यांच्या नावाने उभारलेल्या फंडाची रक्कम आणि सरकारच्या इतर निधीतून पुतळा बनवावा, यावर सामान्य प्रशासन विभागाअंतर्गत येणाऱ्या कमिटीने शिक्कामोर्तब केलं. त्यानुसार पुतळा बनवण्याचं कामही पूर्ण होत आलंय. पुतळ्यासाठी जागा मिळावी, यासाठी शास्त्री यांचे चिरंजीव अनिल शास्त्री यांनी राज्य सरकारला पत्र पाठवलं. पुतळा मुंबईत मध्यवतीर् आणि महत्त्वाच्या ठिकाणी असावा, यासाठी गिरगाव चौपाटीची जागा योग्य असल्याचं त्यांनी पत्राद्वारे कळवलं. त्यानुसार महापालिकेच्या अधिकाऱ्यांसह जागेची पाहणी केल्यानंतर गिरगाव येथील जागेला ' चौपाटी बचाव समिती ' ने विरोध दर्शवला. त्यानंतर अनिल शास्त्री यांनी माजी पंतप्रधान राजीव गांधी यांचा पुतळा असलेल्या कूपरेज मैदानाजवळच्या जागेची निवड केली. मात्र तेथेही स्थानिक नागरिकांनी विरोध केल्यानं शास्त्रींसह अधिकाऱ्यांनाही हात हलवत परतावं लागलं.

त्यामुळे अखेर अनिल शास्त्री यांनी एक महिन्यापूर्वी पत्र पाठवून पुन्हा राज्य सरकारकडे गेटवे ऑफ इंडियाजवळ पुतळ्याला परवानागी द्या, अशी विनंती केली. मात्र गेटवेजवळ ब्युटीफिकेशनचा प्रस्ताव दोन आकिर्टेक्ट्सच्या वादात अडकलामुळे शास्त्री यांच्या पुतळ्याला तिथे मान्यता मिळणं कठीण असल्याचं एका उच्चपदस्थ अधिकाऱ्याने सांगितलं. तसेच पालिकेकडून पुतळ्याला विरोध होत नसून, कोणताही पुतळा बसवायचा असेल, तर राज्य सरकारची परवानगी, वाहतूक विभागाची मान्यता, राज्याच्या कला संचालकांचं ' नो ऑब्जेक्शन सटिर्फिकेट आणि गेटवेची जागा हेरीटेज क्षेत्रात येत असल्यानं त्यांची मान्यता आवश्यक असल्याचं त्यांनी सांगितलं.

याबाबत आयुक्त जॉनी जोसेफ म्हणाले की, राज्य सरकारच्या आदेशानुसार आम्ही गिरगाव आणि कूपरेजजवळ जागेची पाहणी केली. मात्र दोन्ही ठिकाणी विरोध झाला. आता शास्त्री कुटुंबियांनी गेटवे ऑफ इंडियाजवळ जागा मागितल्याला जोसेफ यांनी दुजोरा दिला. राज्य सरकारने परवानगी दिल्यावर त्याला पालिकेत सभागृहाची मान्यता आवश्यक असल्याकडेही त्यांनी लक्ष वेधलं. शास्त्रीजींचा फंड आणि राज्य सरकारच्या निधीच्या माध्यमातून पुतळा बनवण्यासाठी माजी मुख्यमंत्री सुशिलकुमार शिंदे आणि सध्याचे मुख्यमंत्री विलासराव देशमुख यांनीही लक्ष घातल्याचं जासेफ यांनी सांगितलं.

सामान्य प्रशासन विभागातून लालबहादूर शास्त्री यांच्या पुतळ्याला मुंबईत जागा मिळावी यासाठी अनलि शास्त्री यांनी पत्रव्यवहार केल्याचं सांगण्यात आलं. मात्र जागा नक्की केव्हा मिळेल, याबाबत भाष्य करण्याचं टाळलं. मुंबईत एवढे पुतळे असताना काँग्रेसच्या एका ज्येष्ठ नेत्याला, माजी पंतप्रधानांना शताब्दी वर्षात पुतळ्यासाठी जागा मिळत नसल्याबद्दल खेद व्यक्त करताना, याबाबत आपण मुख्यमंत्र्यांची भेट घेऊ, असे पालिकेतील विरोधी पक्षनेता राजहंस सिंग यांनी सांगितले. शास्त्रींच्या पुतळ्याबाबत विरोधक राजकारण करणार नाहीत. कारण बाळासाहेब ठाकरे यांनी काही महिन्यांपूवीर्च ' जय जवान जय किसान ' बरोबर ' जय कामगार ' असा नारा दिल्याकडे त्यांनी लक्ष वेधलं.

 
</text>
</doc>
