<doc>
<docno>1088090.cms.txt</docno>
<text>
 
बहुतांची अंतरे
 परप्रांतीय करीत असलेले व्यवसाय मराठी तरुणांनी हाती घेणे हाच पर्याय
[ Monday, April 25, 2005  08:04:38 pm]


मुंबईतील मराठी माणसे, मराठी भाषा आणि येणाऱ्या परप्रांतीयांच्या लांेढ्यांपासून मुंबईला वाचविण्यासाठी सर्वपक्षीय चळवळ सुरू करण्यात येणार आहे, अशा आशयाची बातमी वाचली. अशा प्रकारच्या आंदोलनामुळे खरेच मुंबई परप्रांतीयांच्या लोंढ्यांपासून वाचणार आहे, मराठी माणसांना रोजगार उपलब्ध होणार आहे की मराठी माणसे व्यवसाय करण्यासाठी पुढे येणार आहेत ?

आज महाराष्ट्राच्या मुख्यमंत्र्यापासून गल्लीबोळातल्या नेत्यांपर्यंत सगळ्यांना या परप्रांतीयांच्या घुसखोरीने हैराण करून सोडले आहे. त्यांचा मुकाबला कसा करायचा, हा एकच प्रश्न जीवनमरणाचा झाला आहे. सभा, मोचेर्, आंदोलने यातून हा प्रश्न सहजासहजी सुटू शकेल, असे कोणाला वाटत असेल, तर ते मूर्खांच्या नंदनवनात वावरत आहेत, असे वाटते. परप्रांतीयांच्या पुढाऱ्यांनीच त्यांच्या जात- बिरादरीला मुंबईत मजबूत बस्तान बसवण्यासाठी सर्वतोपरी मदत केली आणि आताही ते तेच करीत आहेत. परप्रांतीयांचा मुकाबला करायचा असेल, तर परप्रांतीयांनी घुसखोरी करून मिळवलेले छोट्यातले छोटे व्यवसाय स्वत: करण्याची तयारी इथल्या बेरोजगार तरुणांनी दर्शवली पाहिजे. त्यासाठी आजच्या तरुणांमध्ये व्यवसायाभिमुख शिक्षण-पद्धती रुजवायला हवी. आंदोलनांनी परप्रांतीय हटणार नाहीत, तर अधिक ताकदीने संघटित होतील.

स्नेहलता तावडे, कांदिवली, मुंबई.

 
</text>
</doc>
