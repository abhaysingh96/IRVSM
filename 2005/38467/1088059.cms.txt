<doc>
<docno>1088059.cms.txt</docno>
<text>
 
प्रगती फास्ट
नीतिमूल्यं नेणार कुठे?
[ Monday, April 25, 2005  07:29:34 pm]


मानसने एका नामांकित कॉलेजमधून एमबीए केलं आणि तात्काळ त्याला ऑटोमोबाइल कंपनीत माकेर्टिंग मॅनेजरची नोकरी मिळली. उत्तम पगार, चांगला हुद्दा यामुळे आनंदित झालेल्या मानसला काही महिन्यांतच फस्ट्रेशन आलं. आदर्शवादी, स्वातंत्र्यसैनिकाचा मुलगा मानस प्रामाणिकपणा, स्पष्टवक्तेपणा, सत्यवादी अशा मूल्यांवरच मोठा झाला होता. त्यामुळे कंपनीतील राजकारण, भ्रष्टाचार, काम-चुकारपणाचा त्याला प्रचंड त्रास होऊ लागला. आपण चुकीचं करिअर तर निवडलं नाही ना, असं मानसला वाटू लागलं.

मानससारखे अनेक तरुण करिअरसाठी एखाद्या क्षेत्राकडे आकषिर्त होतात. पण नंतर नीतीमूल्यांशी तडजोड करावी लागत असल्यामुळे निराश होतात, कामाचं समाधान मिळत नाही. करिअरचा ट्रॅक बदलणं शक्य नसतं आणि असंच काम करत राहावं लागणारं ही खंतही असते.

या वेळी सव्हेर्त भाग घेतलेल्या 76 टक्के वाचकांनी त्यांचं काम आणि मूल्यांचा परस्पर संबंध असल्याचं सांगितलं आणि 24 टक्के वाचकांना कामात आणि मूल्यांमध्ये संघर्ष जाणवतो. ट्रॅव्हल कंपनीत काम करणारी केतकी सांगते, की एजन्सीकडे येणाऱ्या कस्टमर्सना आमच्या सहली महाग असल्या, तरी किती चांगल्या आहेत, हे पटवून द्यावं लागतं. कंपनीची सविर्स खरंच चांगली आहे पण इतर कंपन्या अशा प्रकारच्या टूर्स कमी पैशात देतात. त्यामुळे मला ग्राहकांना फसवल्यासारखं वाटतं. अशा अनेक प्रतिक्रिया आल्या. या संघर्षामुळे स्वत:बद्दल आदर वाटत नाही, खोटेपणा केल्यासारखा वाटतो, असं अनेकांनी सांगितलं.

हे टाळण्यासाठी काय करावं ? विशेष करून तरुणांनी करिअरची निवड करण्यापूवीर् आपली नीतिमूल्यं पडताळून पाहावीत. आत्मचिंतन करून तुम्हाला आयुष्यात काय महत्त्वाचं वाटतं, हे ठरवा. सायकॉलॉजिस्ट राजेंद म्हणतो, की त्याचा कल नेहमी इतरांना मदत करण्याचा होता. आर्ट्स घेऊन सायकॉलॉजीचा अभ्यास करण्याचा निर्णय सोपा नव्हता ; कारण 80 टक्के मार्क्स मिळवूनही आर्ट्स काय घेतो, असं अनेक जण म्हणाले. शेवटी अॅप्टिट्यूड टेस्ट करून हे क्षेत्र निवडलं. करिअरचा निर्णय घेताना मनात गोंधळ असेल, कोणतं क्षेत्र तुमच्या मूल्यांना अनुरूप असेल, हे जाणून घेण्यासाठी त्या क्षेत्रातील व्यक्तींशी चर्चा करा. त्यामुळे निर्णय घेणं सोपं जातं.

कामाचं स्वरूप नीतिमूल्यांशी अनुरूप असेल, तर काम करताना समाधान मिळतं. काही तरी चांगलं करत असल्याची भावना कायम राहते. अर्थातच त्यामुळे प्रोत्साहन आणि उत्साह वाटतो. मीडिया कंपनी चालवणाऱ्या विजयाच्या मते नीतिमूल्यांशी तडजोड करावी लागली नाही, तर आयुष्याचं चीज केल्याची भावना निर्माण होते. कामाचं प्रचंड समाधान मिळतं. शिवाय तुम्हाला काम एन्जॉय करता येतं. अश्विन सांगतो ' मूल्यानुरूप काम करताना कठीण निर्णय घेणंही सोपं होतं. कोणत्या बाबतीत तडजोड करायची किंवा कुठे अजिबात तडजोड करणार नाही, याबद्दल स्पष्ट मत तयार झालेलं असतं. कामाच्या ठिकाणी अनेकदा नैतिक निर्णय घ्यावे लागतात. अशा वेळी तुमची मूल्यं स्पष्ट असल्यामुळे निर्णय घेताना संभ्रम निर्माण होत नाही.

तर मग पाहणार ना आपली मूल्यप्रणाली पडताळून ? तुमचं काम या मूल्यप्रणालीशी मिळतंजुळतं आहे का, याचा अभ्यास करा. आकर्षणापेक्षा कामातून मिळणारं समाधान महत्त्वाचं असतं. नीतिमूल्यांशी तडजोड करावी लागली तर कधीकधी तत्त्वं बदलावी लागतात किंवा कामातील निष्फळतेच्या भावनेला आयुष्याचा एक घटक बनवायची तयारी ठेवावी लागते. अशी परिस्थिती तुमच्या आयुष्यात येऊ नये. यासाठी क्षेत्रनिवड करताना आपल्या मूल्यांकडे लक्षात द्या.

समिंदरा सावंत

दिशा कौन्सिलिंग सेण्टर

 
</text>
</doc>
