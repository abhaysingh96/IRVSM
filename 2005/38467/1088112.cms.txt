<doc>
<docno>1088112.cms.txt</docno>
<text>
 
लेख
न्यायाधिकरणांचे भवितव्य?
[ Monday, April 25, 2005  08:33:38 pm]


राज्यातील सरकारी कर्मचारी व केंद सरकारचे कर्मचारी यांचे सेवाकाळातील वाद, त्यांची पदोन्नती, निलंबन व बडतफीर् हे प्रश्ान् सोडविण्यासाठी न्यायाधिकरण नेमण्यात आले आहे. राज्यप्रशासकीय न्यायाधिकरण(सॅॅट) व केंदीय प्रशासकीय न्यायाधिकरण (कॅट) हे विविध राज्यांमध्ये कार्यान्वित असून त्यांचे अधिकार न्यायालयानुसारच आहेत. त्यांच्या निर्णयांना हायकोर्टापुढे फेरविचार अर्जाद्वारे आव्हान देण्याची तरतूद आहे. ही न्यायाधिकरणे रद्द करण्याचा विचार केंदीय स्तरावर सुरू आहे.

अलीकडेच पंतप्रधान डॉ. मनमोहनसिंग यांच्या अध्यक्षतेखाली झालेल्या मंत्रिमंडळाच्या बैठकीत न्यायाधिकरण कायदा , 1985 मध्ये दुरुस्ती करण्याचा मसुदा चचेर्ला आला होता. त्या मसुद्याला मंत्रिमंडळाने अनुकूलता दर्शविल्याने सांगण्यात येते. मात्र त्यावर केंदीय माहिती व प्रसारण मंत्री जयपाल रेड्डी यांनी ' कॅट ' रद्द करण्याचा विचार नसल्याचे म्हटले आहे. ते करतानाच त्यांनी, जर एखादी यंत्रणा वर्षानुवर्षांच्या वापरानंतर मोडीत काढणे आवश्यक असले, तर त्याला सनदशीर मार्ग असावा म्हणून आम्ही ही कायदेशीर दुरुस्ती करणार असल्याचाही खुलासा केला आहे.

राज्यघटनेतील कलम 323 ए अथवा न्यायाधिकरणे स्थापणाऱ्या 1985 च्या कायद्यातही न्यायाधिकरणे रद्द करण्याची तरतूद नाही. मात्र केंदीय मंत्रिमंडळाने दुरुस्ती केल्यास न्यायाधिकरणे रद्द करण्याची प्रक्रिया सुरू होऊ शकणार आहे. हिमाचल प्रदेश, छत्तीसगड, मध्य प्रदेश, कर्नाटक आणि तामिळनाडू या राज्यांनी तेथील न्यायाधिकरणे रद्द करण्यासाठी केंदाकडे रीतसर परवानगी मागितली आहे.

ही न्यायाधिकरणे 1985 मध्ये स्थापण्यात आली तेव्हा त्यांना हायकोर्टाएवढेच अधिकार देण्यात आले होते व त्यांच्या निकालाविरुद्ध सुप्रीम कोर्टातच दाद मागण्याची तरतूद होती. मात्र 1997 मध्ये सुप्रीम कोर्टाने त्याबाबत काही मुद्दे स्पष्ट केले व केंदीय अथवा राज्यस्तरीय न्यायाधिकरणाविरुद्धच्या फेरविचार अर्जावर अगोदर कनिष्ठ पातळीवरच सुनावणी झाली पाहिजे, असे नमूद केले. त्यामुळे फेरविचार अर्ज ऐकण्याचे अधिकार हायकोर्टाला देण्यात आले. या तरतुदीचाच पक्षकारांकडून मोठ्या प्रमाणात वापर सुरू झाला असून परिणामी न्यायाधिकरणे तांत्रिकदृष्ट्या निष्प्रभ बनू लागली आहेत.

या पाश्वर्भूमीवर महाराष्ट्रातील महाराष्ट्र प्रशासकीय न्याया-धिकरणाची (मॅट) स्थिती अत्यंत उत्तम असून येथे प्रकरणे निकाली निघण्याची प्रक्रिया जलद आहे. सध्या ' मॅट ' कडे सुमारे साडेसहा हजार प्रकरणे प्रलंबित असून त्यात मुंबईत अवघी 1200 प्रकरणे असून नागपूर व औरंगाबाद येथे अनुक्रमे तीन हजार व सव्वादोन हजार प्रकरणे प्रलंबित आहेत. या ' मॅट ' ची 1991 मध्ये स्थापना झाली तेव्हा त्याकडे 1969 पासूनची 10 हजार प्रकरणे वर्ग करण्यात आली होती. ती संख्या ' मॅट ' च्या जलदगती प्रक्रियेमुळे लक्षणीयरीत्या घटली आहे. मात्र ज्या ज्या राज्यात न्यायाधिकरणे स्थापन करण्यात आली त्या प्रत्येक राज्यात ही स्थिती नाही. मध्य प्रदेशातील न्यायाधिकरण तर बंद पडले असल्याची ताजी माहिती आहे. त्या ठिकाणी 80 हजार प्रकरणे प्रलंबित होती व न्यायाधिकरणाच्या निकालांना हायकोर्टात आव्हान देण्याच्या तरतुदीमुळे उठसूठ पक्षकार मंडळी हायकोर्टात येऊ लागली. त्यामुळे गेल्या वषीर् एका पक्षकाराने सुप्रीम कोर्टाकडे प्रकरण नेले आणि न्यायाधिकरणाच्या अस्तित्वालाच आव्हान दिल्याने सुप्रीम कोर्टाने ती चालू ठेवण्याचा अथवा बंद करण्याचा पर्याय राज्य सरकारांना खुला केला. त्याचाच परिणाम म्हणून मध्य प्रदेशातील न्यायाधिकरण बंद पडले असून ते कायदेशीरित्या बंद करण्याचीच प्रक्रिया बाकी आहे. न्यायाधिकरणांची स्थापनाच हायकोर्टावरील ताण कमी करण्याच्या उद्देशाने झाली असून त्याचा योग्य वापर होत नसल्यास त्यातील दोष दूर करण्याची आवश्यकता आहे. तसे न करता ही न्यायाधिकरणे बंद केल्यास पुन्हा हायकोर्टातील प्रलंबित खटल्यांची संख्या वाढत जाणार, हे निश्चित. महाराष्ट्रातील ' मॅट ' ची कामगिरी समाधानकारक असून माजी केंदीय कायदा मंत्री अरुण जेटली यांनीसुद्धा ' मॅट ' च्या कामाचे कौतुक केले होते. ' मॅट ' पुढे दाखल केलेले प्रकरण वर्षभरात निकाली निघू शकते. अशा प्रकरणांपैकी केवळ 20 टक्केच प्रकरणे हायकोर्टात फेरविचारासाठी जात असतात. त्यामुळे 80 टक्के पक्षकार ' मॅट ' चा निर्णय ग्राह्य धरतात हे स्पष्ट होते. सरकारी कर्मचाऱ्यांना दाद मागण्यासाठी असलेली ही न्यायाधिकरणे काही मोजक्याच राज्यांमध्ये आहेत. ' जस्टिस् डिलेड इज जस्टिस डिनाईड( न्यायाला बिलंब म्हणजे न्याय नाकारणे) असे कायद्यात एक तत्त्व आहे. त्यामुळे न्यायाधिकरणांच्या माध्यमातून सरकारी कर्मचाऱ्यांना त्यांच्यावरील अन्यायाविरोधात दाद मागण्यासाठी एक कायदेशीर व्यासपीठ मिळाले आहे. त्याचा ज्या राज्यांमध्ये योग्य वापर झाला नाही अथवा होत नाही हे त्यांचे दुर्दैव आहे. तथापि सरकारी कर्मचाऱ्यांना जलदगतीने न्याय देणारी ही यंत्रणा पूर्णपणे बंद करण्यात राजकारण येऊ नये, अशी अपेक्षा आहे.

सुरेशचंद वैद्य

 
</text>
</doc>
