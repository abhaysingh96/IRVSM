<doc>
<docno>1088172.cms.txt</docno>
<text>
 
महाराष्ट्र
नाशिकमध्ये ज्योतिष संमेलन
[ Monday, April 25, 2005  09:41:01 pm]


म. टा. प्रतिनिधी

नाशिक : ' भाग्यनिर्णय प्रकाशना ' तर्फे एक मे रोजी नाशिकच्या आयएमए हॉलमध्ये एक दिवसीय ज्योतिष संमेलन होणार आहे. महाराष्ट्र ज्योतिष परिषदेचे संस्थापक ज्योतिष अलंकार श्री. श्री. भट आणि सायन ज्योतिषी अरविंद पंचाक्षरी प्रमुख पाहुणे असतील.

' गांवकरी ' चे संपादन वंदन पोतनीस यांच्या हस्ते उद्घाटन होईल. भट यांचे ' राशींचे मूलतत्त्व ', हणमंत नाडगौडा यांचे ' कलाटणी देणारा शनी ', दिलीप देव्हारे यांचे ' सर्वतो भदचक्र ' आणि विद्याधर करंदीकर यांचे ' ज्योतिष आणि उपासना ' यावर व्याख्यान होईल.

' ग्रहदशा-महादशा-अंतर्दशा ' आणि ' ज्योतिष शास्त्राची उपयुक्तता ' चे प्रकाशन, प्रल्हादशास्त्री भालेराव आणि मधुकर अत्रे यांचा सत्कारही होणार आहे. संपर्क : शशिकांत पात्रुडकर , 107, अभ्यंकर टॉवर्स, महात्मा गांधी रोड, नाशिक. फोन : 2576919.

 
</text>
</doc>
