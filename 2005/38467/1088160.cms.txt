<doc>
<docno>1088160.cms.txt</docno>
<text>
 
देश-विदेश
विजेसाठी आता नॅशनल ग्रिडला साकडे?
[ Monday, April 25, 2005  09:35:55 pm]


म. टा. विशेष प्रतिनिधी

नवी दिल्ली : नॅशनल ग्रिडमधून महाराष्ट्राला थोडाफार तरी वीजपुरवठा होऊ शकेल काय, याची शक्यता पडताळून पाहा, त्यासाठी तातडीने केंदीय ऊर्जामंत्री पी. एम. सईद यांची भेट घ्या, असे कृषिमंत्री शरद पवार यांनी मुख्यमंत्री विलासराव देशमुख यांना आग्रहपूर्वक सुचवले आहे. त्याचवेळी, ऊर्जा मंत्रालयाच्या संसदीय स्थायी समितीचे अध्यक्ष गुरुदास कामत यांनी, दाभोळ वीज प्रकल्पाला तातडीने चालना द्यावी, यासाठी ऊर्जामंत्र्यांसह थेट पंतप्रधानांना साकडे घातले आहे.

महाराष्ट्रातली तीव्र वीजटंचाई आणि लोडशेडिंगच्या समस्येमुळे जागोजागी उसळलेल्या उदेकाच्या पार्श्वभूमीवर, महाराष्ट्रातील प्रमुख नेते दिल्लीत दाखल झाल्यापासून मुख्यमंत्री देशमुख खडबडून जागे झाल्याचे चित्र संसदेच्या सेंट्रल हॉलमध्ये सोमवारी दुपारी पाहायला मिळाले. शरद पवार यांनी ' मटा ' ला सांगितले की , 1995 पर्यंत महाराष्ट्र विजेबाबत ' सरप्लस ' होता, कारण भविष्यातली गरज लक्षात घेऊन नवे वीज प्रकल्प राज्यात उभारले जायचे. राज्यात गेल्या 10 वर्षांत कोणताही नवा वीजप्रकल्प उभारला गेला नाही, त्याचे दुष्परिणाम सध्या भोगावे लागत आहेत. 1995 साली महाराष्ट्र स्वत:ची गरज भागवून शेजारच्या राज्यांना किमान दोन कोटी रुपयांचा वीजपुरवठा करीत होता, आता महाराष्ट्रात किमान तीन हजार मेगावॉटची टंचाई असताना, देशातल्या कोणत्याही राज्यात अतिरिक्त वीज उपलब्ध नाही.

एन्रॉन प्रकल्पाबाबत राज्य सरकारने मध्यंतरी नेमलेल्या गोडबोले समितीविषयी स्पष्ट शब्दांत नाराजी व्यक्त करताना पवार म्हणाले की, दाभोळ प्रकल्पाद्वारे प्रतियुनिट 2.30 रु. दराने 2400 मेगावॉट वीज काही वर्षांपूवीर्च उपलब्ध झाली असती, तर आजची परिस्थिती ओढवली नसती. गोडबोले समितीने नेमके काय केले, तर वीजदरांविषयी आक्षेप नोंदवले. सध्या पाच रु. प्रतियुनिट दरानेही महाराष्ट्र सरकार वीज घ्यायला तयार आहे, पण वीज उपलब्ध आहे कुठे ? प्रश्ान् वीजटंचाईपुरता मर्यादीत राहिला नसून नऊ तासांच्या लोडशेडिंगमुळे राज्यात कायदा आणि सुव्यवस्थेचा प्रश्ान् निर्माण झाला आहे.

पवारांच्या मागेच बसलेले गुरुदास कामत म्हणाले की, दाभोळ वीज प्रकल्प अनेक वषेर् अर्धवट अवस्थेत पडून आहे. ऊर्जा मंत्रालय तसेच पंतप्रधानांनी स्वत: या प्रश्ान्ी तातडीने लक्ष घालून प्रकल्पाच्या अडचणी दूर कराव्यात, तसेच ग्राहकांना परवडेल, अशा दरात वीजपुरवठा सुरू करण्यासाठी लवकरात लवकर मार्ग काढावा, असा आग्रह ऊर्जा खात्याच्या संसदीय स्थायी समितीने पंतप्रधानांकडे धरला आहे. कामत या समितीचे अध्यक्ष आहेत. या प्रश्ानचा पाठपुरावा त्यांनी सुरू केला आहे. दाभोळचा वीजपुरवठा सुरू झाल्यास 2400 मेगावॉट वीज उपलब्ध होऊन लोडशेडिंग अर्ध्या तासावर येऊ शकेल, असेही कामत म्हणाले.

 
</text>
</doc>
