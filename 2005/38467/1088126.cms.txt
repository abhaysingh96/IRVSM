<doc>
<docno>1088126.cms.txt</docno>
<text>
 
अर्थव्यवहार
आयुविर्म्याचे बदलते मापदंड
[ Monday, April 25, 2005  09:05:40 pm]


' साहेब, कोणती विमा पॉलिसी देऊ ? चौदा नंबर टेबल की मनीबॅक ? ही मनीबॅक घेतली तर दर पाच वर्षांनी पैसे परत मिळतील आणि शेवटी उरलेली रक्कम मिळेल. अधेमधे अडीनडीला रक्कम मिळेल. शिवाय शेवटी मोठी रक्कम मिळेल. नाहीतर सरळ चौदा नंबर घ्या. मुदतीपर्यंत पैसे भरायचे. शेवटी भली मोठी रक्कम मिळेल. '

विमा विकण्याची ही एक सर्रास पद्धत सर्वाना परिचित आहे. विम्यासाठी वर्षाला विमाधारक किती रक्कम खर्च करू शकेल किंवा कर वाचविण्यासाठी किती रक्कम आवश्यक आहे, यावरून त्याने किती रकमेची विमा पॉलिसी घ्यावी हे ढोबळमानाने ठरविले जात असे. ' साहेब, मला बारा पॉलिसी करणे आवश्यक आहे. कृपया एक तरी पॉलिसी घ्या ना. कितीही रकमेची घ्या, पण घ्या. माझी एजन्सी वाचविणे आवश्यक आहे. तुम्हीच आता मला वाचवू शकाल. म्हणजे एजंटची एजन्सी वाचावी म्हणून विमाधारकाने पॉलिसी घ्यायची आणि मुदत संपेपर्यंत पैसे भरत राहायचे! विमा पॉलिसी विकत घेणे ही विमाधारकाची गरज नसून विमा विकणाऱ्या एजंटची गरज आहे. विमा एजंटावर जणू काही उपकार करायचे म्हणून विमाधारकाने विमा पॉलिसी घ्यायची, अशी एक विचित्र पद्धत आणि समजूत रूढ झाली आहे.

मात्र आता यात बदल होऊ लागला आहे. विमा सल्लागार आता विमा विकताना ' ह््युुमन लाइफ व्हॅल्यू ' असा एक भला मोठा अवघड शब्द वापरतो. विमाधारकही चक्रावून जातो. विमा व्यवसायाच्या खाजगीकरणानंतर खाजगी कंपन्यांचे विमा सल्लागार आणि आता आयुविर्म्याचे एजंटही आता ' ह््युुमन लाइफ व्हॅल्यू ' हा शब्द सर्रास वापरतात. ' ह््युमन लाइफ व्हॅल्यू ' म्हणजे थोडक्यात माणसाच्या आयुष्याची किंमत. आता विम्याचा आणि माणसाच्या आयुष्याचा काय संबंध, असा प्रश्ान् कोणालाही पडेल. प्रत्येक माणसाची घरात एक किंमत असते. आईवडिलांसाठी तो एक मोठा, समंजस, प्रौढ मुलगा, पत्नीसाठी तो एक सहचर, पती असतो, मुलांसाठी तो पालक आणि वडील असतो. शिवाय भाऊबहिणीसाठी तो बंधु, सासूसासऱ्यांसाठी जावई आणि मामा, काका, इत्यादी अनेक भूमिका तो निभावत असतो. या सर्व नात्यांमध्ये भावना, कर्तव्य, प्रेम यांची गुंतवणूक असते. याची किंमत अमूल्य असते. शहाणा माणूस या नात्याची किंमत करू शकत नाही. मात्र याचबरोबर त्या माणसाची आणखी एक ओळख असते ती म्हणजे पैसे कमावणारे यंत्र. होय, या सर्व ओळखीमागे एक मुख्य ओळख प्रत्येक माणसाची असते ती म्हणजे दरमहा संपत्ती कमावणारी एक व्यक्ती. प्रत्येक र्कत्या माणसाच्या भूमिकेमागे ' कमाई करणारा कर्ता माणूस ' ही मुख्य ओळख असते. असा कर्ता माणूस पैसे कमवीत नसेल तर त्याची एकूण किंमतही शून्य होते. तर असा हा कर्ता माणूस अचानक मृत्यू पावला तर संपूर्ण घरात आणि नातेवाईकांत प्रचंड पोकळी निर्माण होते. ही भावनिक आणि मानसिक पोकळी कोणत्याही गोष्टीने भरून काढता येत नाही. मात्र याचबरोबर त्या माणसाच्या मृत्यूमुळे एक मोठी आथिर्क पोकळीही निर्माण होते. कुटुंबाला दरमहा होणारा पैशाचा पुरवठा अचानक थांबतो. आजूबाजूचे मित्र, नातेवाईक 13 दिवस दु:ख करतात. घरचे जवळचे लोक काही महिने दु:ख करतात. पत्नी, मुले यांना ही सत्य घटना कुठेतरी कबूल करावीच लागते. बाकी सगळ्या बाजू सावरता येतात. मात्र कमकुवत झालेली आथिर्क बाजू भयंकर असते. कोरडी सहानुभूमी आणि वाळलेले उसासे निरुपयोगी असतात. शेवटी पैशाचे सोंग कशानेही आणता येत नाही. इथेच विम्याची उपयुक्तता आणि अपरिहार्यता कामास येते.

आता एखाद्या माणसाचे आथिर्क मूल्य किती असते हे ठरविणे फार अवघड आहे. माणसाच्या आयुष्याचे मूल्य ठरविताना अनेक गोष्टी विचारात घ्याव्या लागतात. त्या व्यक्तीचे दरमहा उत्पन्न, राहणीमानासाठी दरमहा येणारा खर्च, घरासाठी काढलेल्या कर्जासाठीचा खर्च, अकस्मात उद्भवणाऱ्या आजारपणासाठी लागणारा खर्च, मुलांच्या व्यवसायासाठी, मुलीच्या लग्नासाठी लागणारा खर्च, निवृत्तीनंतरच्या काळासाठी दरमहा लागणारे पेन्शन इ. अनेक गोष्टी विचारात घेतल्या जातात. या गरजा वेगवेगळ्या आणि आयुष्याच्या वेगवेगळ्या टप्प्यावर येणाऱ्या असतात. या सगळ्या संभाव्य गरजा ध्यानात घेऊन माणसाच्या आयुष्याची एकूण किंमत काढावी लागते आणि तेवढे विमा संरक्षण त्याला आवश्यक असते. आपण एक उदाहरण घेऊ. एका 30 वर्षांच्या व्यक्तीला दरमहा 20,000 रुपये पगार आहे. त्याच्यावर खालीलप्रमाणे जबाबदाऱ्या आहेत.

1) घराचे कर्ज: 10 लाख रु. 2) दोन मुलांच्या शिक्षणासाठी: 5 लाख रु. 3) मुलीचे लग्न: 5 लाख रु. 4) मुलाच्या व्यवसायासाठी भांडवल: 5 लाख रु. 5) निवृत्तीनंतर दरमहा पेन्शन रु. 25,000 हवी आहे. आता या माणसाची ' ह््युमन लाइफ व्हॅल्यू ' किती असेल, याची चर्चा आपण पुढील वेगळ्या लेखांकात पाहू.

( अपूर्ण)

क्षितिज पाटुकले

 
</text>
</doc>
