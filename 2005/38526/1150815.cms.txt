<doc>
<docno>1150815.cms.txt</docno>
<text>
 
महामुंबई
अनधिकृत बांधकामांच्या कचाट्यात सिडको
[ Thursday, June 23, 2005  09:27:09 pm]


अनधिकृत बांधकामविरोधात कारवाई करण्यास गेलेल्या सिडकोच्या अधिकाऱ्यांवर दोनदा हल्ला झाल्यानंतर कारवाई अधिक तीव्र केली आहे. पण पुन्हा हल्ला होण्याची भीतीही त्यांना सतावत आहे. म्हणूनच कारवाईसाठी कायमस्वरूपी पोलिस बळासह स्वतंत्र साधनसामुग्री उपलब्ध करून द्यावी, असा आग्रह सिडकोने राज्य सरकारकडे धरला आहे. त्यामुळे सिडको स्वबळावरच अनधिकृत बांधकामविरोधी मोहीम राबवू शकेल, असा विश्वास अधिकाऱ्यांनी व्यक्त केला आहे.

अनधिकृत बांधकामांसाठी फक्त सिडकोलाच जबाबदार धरलं जात असल्याबद्दल अधिकारी आता नाराजी व्यक्त करू लागले आहेत. सिडकोचं काम लोकांपुढे पोहोचत नसल्याने सिडकोबद्दल गैरसमज निर्माण झाल्याचं अधिकारी सांगतात. त्यामुळेच गेल्या आठवड्यात सिडकोने केलेल्या धडक कारवाईच्यावेळी पहिल्यांदाच वसईतल्या वार्ताहरांना प्रत्यक्ष स्थिती पाहण्यासाठी पाचारण करण्यात आलं होत. सिडको अधिकाऱ्यांना परवानगी घेतल्याशिवाय मिडियाजवळ बोलू नये, अशी सक्त ताकीद असल्याने अधिक माहितीसाठी बेलापूरच्या सिडको भवनात संपर्क साधावा लागतो. पण तिथल्या अधिकाऱ्यांना पुरेशी माहिती नसल्याने त्याचा काहीही उपयोग होत नाही. त्यामुळे सिडको नक्की काय करते, त्यांच्या अडचणी कोणत्या याबद्दल कुणालाही काही माहित नसतं. अनधिकृत बांधकामांबद्दल सध्या हाच प्रवाह वसईत आहे.

वसईत अनधिकृत बांधकाम वाढली, वाढताहेत. सिडको अधूनमधून कारवाईचं नाटक करते. पण ती बांधकाम रोखू का शकत नाही, असे अनेक प्रश्न वसईकरांच्या मनात आहेत. त्याबाबत सिडको अधिकाऱ्यांनी अनौपचारिक चचेर्त अनेक अडचणी वार्ताहरापुढे मांडल्या. त्यातून सध्या वेगळी चर्चाही वसईत सुरू झाली आहे.

अनधिकृत बांधकामं आजची नाहीत. सिडको येण्यापूवीर्ही अशी बांधकामं होत होती. पण सिडकोच्या विकास आराखडा मंजूर होण्यास विलंब लागत गेला तसा अनधिकृत बांधकामांचा वेग वाढत गेला. सिडकोने स्थानिक शेतकऱ्यांच्या जमिनींवर आरक्षणं टाकली. मोठ्या बिल्डरांनी जमिनींवरून आरक्षणं उठवून घेतली. पण ज्यांची ऐपत नाही अशांच्या जमिनींवर आरक्षणं तशीच राहिली. सिडकोने त्याबदल्यात टीडीआर न दिल्याने त्याजागी अनधिकृत बांधकामं झाली. महसूल आणि वनखात्याने जमिनींवर होणारी अतिक्रमणं आणि अनधिकृत बांधकाम वेळीच रोखली नाहीत. तहसीलदार कार्यालयातून अशा बांधकामांना टेपररी एनए दिला जातो. स्थानिक स्वराज्य संस्था घरपट्टी लावते. वीज मंडळ वीजपुरवठा करते. अनधिकृत बांधकामं फोफावण्यास हीही कारणं आहेत याचा विचार न करताच एकट्या सिडकोलाच जबाबदार धरणं योग्य आहे का, असा त्यांचा सवाल आहे. अशा बांधकामांवर कारवाई करण्याची तयारी सिडकोची असते. पण सिडकोकडे स्वतंत्र यंत्रणा नसल्याने बांधकामांसाठी लागणारं साहित्य आणि कामगारांसाठी दुसऱ्यांवर अवलंबून राहावं लागतं. पुरेसे पोलिस उपलब्ध होत नाहीत. काही ठिकाणी कारवाई करताना राजकीय हस्तक्षेपही होतो. त्यामुळे अनधिकृत बांधकामविरोधी मोहीम तीव्रपणे राबवता येत नाही.

ही परिस्थिती पाहूनच सिडकोच्या विनंतीवरूनच अनधिकृत बांधकामविरोधी कार्यबल गटाची निमिर्ती करण्यात आली. त्याच्या अध्यक्षपद प्रांतांना देण्यात आलं. पोलिसांची महत्त्वाची भूमिका असल्याने डीवायएसपींना उपाध्यक्षपद देण्यात आलं. पण आतापर्यंत झालेल्या कार्यबल गटाच्या एकाही बैठकीला डीवायएसपी उपस्थित राहिले नाहीत ही वस्तुस्थिती आता समोर आली आहे. कार्यबल गटात समन्वय नसल्याने कारवाईबाबत ठोस निर्णय होत नाहीत. म्हणूनच कार्यबल गटाचा प्रमुख म्हणून प्रांताधिकाऱ्यांनी सगळ्यांशी समन्वय साधण्याची गरज व्यक्त करण्यात येत आहे. गेले वर्षभर तर कार्यबलाची बैठकच झाली नसल्याने अनधिकृत बांधकामांविरोधात मोहीम राबवली गेली नाही. म्हणून सिडको जिथे जमेल तिथे आपल्यापरीने कारवाई करतच असते. पण कारवाईसाठी जी कार्यबल गटाकडून मदत न झाल्याने मोहीम अपयशी ठरत गेली. तशी अनधिकृत बांधकामं वाढली याकडेही लक्ष वेधलं गेलं आहे.

आता सिडकोने पुन्हा एकदा कारवाईला सुरुवात केली आहे. नव्याने आलेले प्रांताधिकारी आणि डीवायएसपींचं सध्या चांगलं सहकार्य मिळत आहे हे सिडकोचे अधिकारी कबूल करतात. पण ठोस कारवाई हवी असल्यास काही उपाय सुचवण्यात आले आहेत. त्यात राज्य सरकारने प्राध्यान्यक्रमाने सिडकोच्या आराखड्याला तात्काळ मंजुरी देण्याची आवश्यकता व्यक्त करण्यात आली आहे. त्याचबरोबर सध्या सिडकोच्या अधिकाऱ्यांवर वारंवार हल्ले होत असल्याने मोहिमेसाठी राज्य सरकारने स्वतंत्र पोलिस बळ आणि कामगारांसह यंत्रसामुग्री उपलब्ध करून देण्याची गरज असल्याचं म्हटलं आहे. तसंच ग्रामीण भागात ग्रामपंचायतींच्या ना हरकत परवानगींच्या साहाय्याने अनधिकृत बांधकामं करण्याचं नवं पेव फुटलं आहे. तसंच तात्पुरत्या एनएच्या माध्यमातूनही अशी बांधकामं होताना दिसत आहे. म्हणून सिडकोच्या परवानगीशिवाय ग्रामपंचायतींना ना हरकत दाखले आणि एनए देण्यास बंदी घालण्याची आवश्यकता असल्याचंही सांगण्यात येतं. या गोष्टींची पूर्तता झाली तरच वसईतल्या अनधिकृत बांधकामांवर आळा बसण्याची शक्यता आहे. अन्यथा ती पसरतच जाण्याची भीती आहे.

शशी करपे

ह्यद्धड्डह्यद्धद्बद्मड्डह्मश्चद्गञ्चद्बठ्ठस्त्रद्बड्डह्लद्बद्वद्गह्य.ष्श्ाद्व

 
</text>
</doc>
