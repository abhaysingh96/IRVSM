<doc>
<docno>1149989.cms.txt</docno>
<text>
 
अर्थव्यवहार
'मारुती' 800' मोटारींचे उत्पादन चालूच राहणार
[ Thursday, June 23, 2005  01:13:47 am]


अविनाश चंदने

मुंबई : 'मारूती 800' ही कार 'मारुती' उद्योगाचा पाया आहे. नवमध्यमवगीर्यांची सर्वाधिक मागणी या गाडीला आहे. त्यामुळे या मॉडेलचे उत्पादन कधीही बंद होणार नाही, असे 'मारूती' उद्योगाच्या प्रवक्त्याने 'म.टा'ला सांगितले. कंपनी 'मारूती 800' गाड्यांचे उत्पादन भविष्यात कमी करून बंद करणार, अशा वृत्ताचा, नव्हे अफवेचा 'मारुती'चे जनसंपर्क अधिकारी अरुण अरोरा यांनी इन्कार करून या गाडीच्या विक्रीसाठी कंपनीचे विशेष प्रयत्न सुरू आहेत, अशी माहिती दिली.

मध्यमवगीर्यांचे कारचे स्वप्न पूर्ण करणाऱ्या 'मारुती' उद्योगाने अलिकडेच 'मारुती 800' या मॉडेलच्या किमतीत 16,286 हजार रुपयांनी घट करून 'दोन लाख रुपयांच्या आतील कार' दिल्लीच्या रस्त्यांवर आणली. काही दिवसांपूवीर् ह््युंदांई मोटर्स लि.ने त्यांच्या 'सँट्रो झिंग' मॉडेलच्या किंमतीत 19 हजार आणि 'झिंग एक्सके' मॉडेलमध्ये 16 हजार रुपयांनी कपात केली. पेट्रोलच्या किमती वाढत असताना या दोन्ही कंपन्यांनी 'प्राइस कट वॉर' सुरू केल्यामुळे भारतीय रस्त्यांवर पुन्हा एकदा 'कार वॉर' सुरू होण्याची चिन्हे आहेत.

भविष्यात 'मारुती 800' मॉडेलचे उत्पादन बंद करण्याचे 'मारुती' उद्योगाचे धोरण असल्याची चर्चा होत असताना, या चचेर्ला काहीही अर्थ नसून 'मारुती 800' कारचे उत्पादन यापुढेही होत राहील, असे व्यवस्थापनाकडून सांगण्यात आले. याशिवाय 'मारुती 800' गाड्यांच्या विक्रीसाठी कंपनीने काही खास योजना आखल्या आहेत, असे अरोरा यांनी सांगितले.

' स्टेट बँक ऑफ इंडिया'च्या सहकार्याने 'मारुती उद्योग'ने शिक्षकांसाठी खास योजना आखली असून, यासाठी 4450 शाळांतून दोन लाख शिक्षकांशी आतापर्यंत संपर्क साधण्यात आला आहे. यातून 1176 कारची नोंदणी झाली असून, लवकरच 2000 कारची नोंदणी अपेक्षित आहे.

याशिवाय 'दुचाकी गाडी द्या व बदल्यात मारुति 800 घ्या', असे या योजनेचे काम चालू आहे. दुचाकी गाडी वापरणाऱ्या कुटुंबाने 'मारुती 800'कडे वळावे, हा या मागचा उद्देश. यात दुचाकी गाडीची किंमत 'मारुती 800'च्या किमतीतून वजा करण्यासाठी ही सर्वसाधारण योजना आहे. यासाठी काही दुचाकी उत्पादक कंपन्यांची बोलणी सुरू आहेत, असेही जनसंपर्क अधिकाऱ्याने सांगितले.

' मारुती 800' गाड्यांचे उत्पादन बंद करायचे असते तर व्यवस्थापनाने यंदाच्या जानेवारी व फेब्रुवारी महिन्यांत गाडीत सुधारणा केल्या नसत्या, 'युरो 3'चे प्रमाणपत्र मिळवण्यासाठीचे निकष पूर्ण केले नसते, असे 'मारुती' व्यवस्थापनाचे म्हणणे आहे.

 
</text>
</doc>
