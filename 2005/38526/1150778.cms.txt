<doc>
<docno>1150778.cms.txt</docno>
<text>
 
मायाबाजार
लढा अस्तित्त्वाचा
[ Thursday, June 23, 2005  09:08:15 pm]


आजकाल मराठी चित्रपटांची निमिर्ती वाढल्याने त्यासंदर्भातल्या बातम्या मोठ्या प्रमाणावर कानावर येणं स्वाभाविकच आहे. परंतु मराठी सिनेमाचं अस्तित्व केवळ प्रसिद्धी माध्यमांपर्यंतच मर्यादित राहू नये. त्यांचं प्रदर्शन व्यवस्थित होऊन त्यांना लोकाश्रय मिळणंही तितकंच गरजेचं आहे.

' आपल्याकडे मराठी सिनेमावाल्यांचं म्हणावं तसं लक्ष जात नाही,' असं म्हणणाऱ्या रिमाकडे हळूहळू का होईना पण मराठी चित्रपट येताहेत. तिचा 'विश्वास' हा चित्रपट अर्धाअधिक पूर्णदेखील झालाय. यामध्ये मृणाल कुलकणीर् वेगळ्या भूमिकेत दिसणार आहे, हे आवर्जून सांगावं लागेल. ते यासाठी की 'आपण झाडाभोवती गाणं गात फिरणारी नायिका साकारणार नाही,' असं ती वारंवार सांगत असते. म्हणूनच तर तिने स्वीकारलेल्या चित्रपटाकडून अपेक्षा वाढतात. त्या अपेक्षा या चित्रपटाकडून पूर्ण होऊ देत. अन्यथा हवा एकीकडे आणि चित्रपट दुसरीकडे, असं चित्र दिसायचं!

पारंपरिक नावाचे चित्रपट आजही मराठीतही निर्माण होतात. याचं अगदी लेटेस्ट उदाहरण म्हणजे 'मी तुळस तुझ्या अंगणी' हा चित्रपट. ऐश्वर्या नारकर यात मध्यवतीर् भूमिकेत दिसणार आहे. मकरंद अनासपुरे आणि आदिती सारंगधर यांना सध्या एका चांगल्या मराठी चित्रपटाची आवश्यकता आहे. यशवंत भालकर यांच्या 'नाथ हा माझा' या चित्रपटामुळे हा चांगला ब्रेक मिळू शकेल. मिलिंद गुणाजीलाही अद्याप मराठी चित्रपटसृष्टीत सूर गवसलेला नाहीए. त्यासाठी त्याला मिळालेला 'थैमान' त्याच्यासाठी चांगली संधी ठरू शकतो. या चित्रपटात त्याच्यासोबत प्रतीक्षा लोणकर दिसणार आहे. मधुरा वेलणकर ही छोट्या पडद्यावरची गुणी व देखणी तारका सध्या मोठ्या पडद्यावरचा वावर वाढवण्याच्या प्रयत्नात आहे. सध्या ती 'अधांतर' नावाचा सिनेमा करतेय. त्यात संदीप कुलकणीर् तिचा नायक आहे.

मराठीतल्या चित्रपटाची संख्या वाढत असली तरी त्यांचा दर्जाही वाढणं तितकंच आवश्यक आहे. पारंपरिक विषय सोडून मराठी चित्रपटांनी धाडसी होणं गरजेचं आहे. इशा कोप्पीकर, गायत्री जोशी, गौरी कणिर्क, अमृता राव ही हिंदींमधली मराठी नावं मराठी चित्रपटांच्या नामावलीत दिसायला हवीत!

चिल्लरवाला

 
</text>
</doc>
