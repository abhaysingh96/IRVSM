<doc>
<docno>1150824.cms.txt</docno>
<text>
 
महामुंबई: मुंबई टाइम्स
टेलिकम्युनिकेशन क्षेत्राचा बदलतोय ग्राफ
[ Thursday, June 23, 2005  09:30:36 pm]


मनोज अणावकर

संवाद साधणं ही माणसाची मूलभूत गरज नसली तरी प्राथमिक गरज नक्की आहे. पुरातन काळापासून ही मानवाची गरज ठरलीय. आता बदलत्या तंत्रज्ञानाने या टेलिकम्युनिकेशन्सचे प्रकार आणि पद्धती बदलल्या आहेत. या बदलांनी मानवाच्या जीवनावरही साधक-बाधक परिणाम झाले आहेत. फोन, मोबाइल, सॅटेलाइट फोन या आधुनिक तंत्रज्ञानाने जागतिक स्तरावर ठसा उमटवलाय. आता यापुढील शोध कोणत्याप्रकारचे बदल घडवतील याचा अदमास आताच व्यक्त करणं कठीण आहे.

पूवीर्च्या काळात कबुतरांमार्फत निरोपपत्रं धाडली जात. मध्ययुगातले बखरनवीसही घटनांचे वृत्तांत, त्यांच्या नोंदी आपल्या धन्यांकडे पाठवायचे. या टेलिकम्युनिकेशनच्या प्रक्रिया वेळखाऊच होत्या. त्यामुळेच जुन्या काळी लांबच्या प्रवासाला निघणाऱ्या माणसाची खुशाली पुन्हा कधी आणि कशी कळेल, याबाबत निश्चित काही सांगणं कठीण व्हायचं. नंतर काळाच्या ओघात नवनवीन शोध लागले. एकोणिसावं शतकात अनेक शोध लागले. टेलिकम्युनिकेशन क्षेत्रात नवीन तंत्र आणि तंत्रज्ञान यांचा याच काळात शोध लागला. अमेरिकेच्या सॅम्युएल एफ.बी. मोर्स यांनी 1837 च्या सुमाराला टेलिग्राफ कोड अस्तित्वात आणल्यानंतर संदेशवहनाचं आणखी एक दालन खुलं झालं. नंतर संदेशवहनासाठी तारेचा वापर होऊ लागला. ब्रिटिशांनी भारतात टपालखात सुरू केलं. पण त्यामुळे सर्वसामान्यांची सोय झाली आणि पत्र पाठवणं अधिक सुलभ झालं. अमेरिकेच्या अॅलेक्झांडर ग्रॅहॅम बेल यांनी 1875 च्या सुमारास लावलेला टेलिफोनचा शोध जग जवळ येण्याच्या प्रक्रियेची ती नांदीच होती. पुढे हॅम रेडिओ, बिनतारी संदेश यंत्रणा यासारख्या उपकरणांनी टेलिकम्युनिकेशनच्या क्षेत्रात आपापल्यापरीने वाटा उचलला.

हळूहळू अवकाश संशोधानाला महत्त्व प्राप्त व्हायला लागलं. रशियाने 'स्फुटनिक' हा उपग्रह सोडला. अमेरिका आणि रशिया यांच्यातल्या राजकीय स्पधेर्चा आणि शीतयुद्धाचा टेलिकम्युनिकेशन क्षेत्रावर सकारात्मक परिणाम झाला. एकमेकांवर कुरघोडी करण्याच्या नादात या देशांनी लावलेल्या नवनवीन शोधांमुळे उपग्रहांच्या माध्यमातून टेलिकम्युनिकेशन क्षेत्राची प्रगती व्हायला मदत झाली. अमेरिकेने अॅडव्हान्स रिसर्च प्रोजेक्ट एजन्सी, अर्थात (न्क्रक्कन्) 'अर्पा'ची स्थापना केली. या संस्थेने लष्करी संदेशांच्या देवाणघेवाणीसाठी पॅकेट स्विचिंगच्या माध्यमातून एकाच वेळी अनेक केंदांशी संपर्क साधू शकेल, अशा 'वेब कम्युनिकेश'ची निमिर्ती करुन माहितीच्या देवाणघेवाणीसाठी विविध केंदांचं जाळ विणलं. त्यामुळे आधी अस्तित्वात असलेल्या 'चेन कम्युनिकेशन' म्हमजे एकाच वेळी एका केंदावरून एकाच केंदाशी संपर्क साधण्याच्या या संवाद प्रक्रियेत सुधारणा झाली. पुढे यातूनच र्वल्ड वाइड वेब आणि इंटरनेटचा जन्म झाला. त्याला जोड होती, ती कम्प्युटर क्षेत्रात होणाऱ्या क्रांतीची. त्यामुळे सध्याच्या काळात इंटरनेट आणि इ-मेलच्या माध्यमातून जगाच्या कानाकोपऱ्यातल्या माणसांशी संपर्क साधणं सोपं झालं आहे. चॅटिंग किंवा इंटरनेट टेलिफोनीसारखे तुलनेने कमी खचिर्क पर्यायही होऊ शकले.

भारतात राजीव गांधी यांनी सॅम पित्रोदांच्या मदतीने 1985 नंतरच्या काळात टेलिकम्युनिकेशन क्षेत्रात फार मोठे बदल घडवून आणले. 1991 नंतर भारताने खुलं आथिर्क धोरण स्वीकारल्यानंर बाहेरच्या कंपन्यांच्या माध्यमातून नवीन तंत्रज्ञानानं देशात प्रवेश केला. 1991 ते 2000 या दशकात कम्प्युटर क्षेत्रात भारताने इतकी प्रगती केली अमेरिकेतही सॉफ्टवेअर क्षेत्रात भारतीय सॉफ्टवेअर इंजिनीअर्सची मदत घेतली गेली. याच दशकाच्या उत्तरार्धात आणखी एका उपकरणाने भारतात प्रवेश केला. ते उपकरण म्हणजे मोबाइल फोन. सुरुवातीला 27 रुपये प्रतिमिनिट इतका दर असणारा मोबाइल धनिकांच्या हातात खणखणायला सुरुवात झाली की, सर्वसामान्यांच्या नजरा तिकडे कुतूहलाने वळत. पण हळूहळू या क्षेत्रातली स्पर्धा आणि मोबाइल कंपन्यांमधील दरयुद्ध यामुळे किमती इतक्या खाली गडगडल्या की हाच मोबाइल सर्वसामान्यांच्या गळ्यातील ताईत बनला.

तंत्रज्ञान यापुढेही सुधारणा होतील, नवनवे शोध लागतील. परंतु हे सगळं होत असताना, आज या तंत्रज्ञानाचा जो दुरुपयोग होऊ लागला आहे, त्याला मात्र आळा घातला गेला पाहिजे. नाहीतर या सुधारणांचा उपयोग चांगल्याऐवजी वाईटासाठी होत जाण्याची शक्यता नाकारता येत नाही.

 
</text>
</doc>
