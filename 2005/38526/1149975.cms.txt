<doc>
<docno>1149975.cms.txt</docno>
<text>
 
क्रीडा
एकच लक्ष्य कसोटी क्रिकेट
[ Thursday, June 23, 2005  01:03:34 am]


कोलंबो : सचिन तेंडुलकरपाठोपाठ ब्रायन लाराही श्ाीलंकेतील तिरंगी झटपट क्रिकेट स्पधेर्त खेळणार नाही. सचिनने दुखापतीमुळे माघार घेतलीय तर लाराने कसोटी क्रिकेटवर लक्ष केंदित करायचे ठरवल्यामुळे त्याने या स्पधेर्तून माघार घेण्याचा निर्णय घेतला व विंडीज क्रिकेट मंडळानेही त्यास परवानगी दिली.

36 वषीर्य लारा आता आपली कसोटी क्रिकेट कारकिर्द लांबवण्यासाठी कमीत कमी झटपट क्रिकेट सामने खेळू इच्छितो. पाच दिवसाचे पारंपरिक कसोटी क्रिकेट मला आवडते असे त्याने बीबीसीशी बोलताना सांगितले. लंका दौऱ्यात लारा कँडी, कोलंबो कसोटीत खेळेल, 13 जणांच्या विंडीज चमूत त्याचा समावेश आहे. पण झटपट क्रिकेटला लारा कंटाळलाय, असे संकेत त्याने पाकिस्तानविरूध्दच्या झटपट क्रिकेट मालिकेतून माघार घेतली तेव्हाच मिळाले होते.

विंडीज क्रिकेट संघाचे प्रशिक्षक बेनेट किंग यांना लारातील बदलाची कल्पना ऑस्ट्रेलियातील तिरंगी स्पधेर्दरम्यानच आली होती. लाराची क्रिकेट कारकिर्द कशी लांबेल याकडे आम्हाला लक्ष द्यावे लागेल. तो जास्तीत जास्त कसोटी खेळू शकेल याकडे आम्हाला लक्ष द्यावे लागेल असे किंग म्हणाले.

लाराने 256 झटपट क्रिकेट सामन्यात 19 शतकांसह 9354 धावा फटकावल्या असून 2007 मध्ये मायदेशात होणाऱ्या विश्वचषक क्रिकेट स्पधेर्त खेळण्यास तो उत्सुक आहे.

 
</text>
</doc>
