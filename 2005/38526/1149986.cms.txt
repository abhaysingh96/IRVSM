<doc>
<docno>1149986.cms.txt</docno>
<text>
 
क्रीडा
खूब लडी मर्दानी...
[ Thursday, June 23, 2005  01:11:38 am]


लंडन (वृत्तसंस्था ) : माटिर्ना नवरातिलोवा, क्रिस एव्हर्ट आणि स्टेफी ग्राफ यांचा झुंजार खेळ पाहणाऱ्या भारतीयांनी बुधवारी विम्बल्डनवर आपल्या मातीतील खेळाडूचा जिगरबाज खेळ पाहिला... आपली सानिया मिर्झा ग्रँडस्लॅमविजेत्या स्वेतलाना कुझनेत्सोवाविरुद्ध दुसऱ्या फेरीत हरली खरी; पण स्वेतलानाच्या विजयापेक्षा तिला दोन तास, 17 मिनिटे आणि तब्बल तीन सेटपर्यंत झुंजवणारी सानियाची हारच अधिक संस्मरणीय ठरली.

सामन्याचे धावते समालोचन करणारे बुर्जुग टेनिसपटू विजय अमृतराज यांनीही सानियाची पाठ थोपटताना 'हा सामना म्हणजे गेल्या तीन दिवसातील सवोर्त्तम लढत होती. ग्रँडस्लॅम विजेतीला 2 तास व 17 मिनिटे लढत देणं काही येऱ्यागबाळ्याचं काम नाही. शाब्बास सानिया,' असं कौतुक केलं.

विम्बल्डनचा सलामीचा अडथळा पार करणारी पहिली भारतीय खेळाडू ठरलेल्या सानियाचा पाचव्या सीडेड स्वेतलानासमोर टिकाव लागणार नाही, असा सर्वांचाच अंदाज होता. पण सानियाने परतीच्या फटक्यांच्या मायाजाळ्यात रशियन खेळाडूला गुरफटून टाकले आणि तीन सेटपर्यंत लढत नेली. शेवटी ती 4-6, 7-6 (7-4), 4-6 अशी पराभूत झाली तरी सेंटर कोर्टवरील जाणकार प्रेक्षकांनी सानियाला मनापासून दाद दिली. ग्रास कोर्टवर सुसाट वेगाने जाणारी सव्हिर्स सानियाकडे असती, तर कदाचित या सामन्याचा निकाल काही वेगळाच लागला असता, असंच सर्वांना वाटून गेलं. या लढतीत सानियाने चार एस (बिनतोड सव्हिर्स) टाकल्या, तर स्वेतलानाने सानियापेक्षा दुपटीने एस टाकले.

 
</text>
</doc>
