<doc>
<docno>1150790.cms.txt</docno>
<text>
 
विज्ञान-तंत्रज्ञान
अंतराळयानाला वेग देणार सौर्यछत्री
[ Thursday, June 23, 2005  09:15:50 pm]


मॉस्को : सूर्यकिरण थोपवण्याच्या मर्यादित हेतूनेच आतापर्यंत वापरण्यात आलेल्या सौर्यछत्रीचा उपयोग त्याच सूर्याच्या ऊजेर्ने अवकाशयानास चालना देण्यासाठी करण्याचा प्रयोग अंतराळ संशोधकांनी केला असून, त्यामुळे या क्षेत्रातील एक महत्त्वाचा टप्पा गाठण्यात त्यांना यश आले आहे.

रशियन बनावटीचे 99 किलो वजनाचे एक अंतराळयान मंगळवारी रात्री अवकाशात झेपावेल. प्रायोगिक तत्त्वावरील 'कॉसमॉस-1' नामक या मोहिमेचा अर्धा खर्च रशियातील एका टीव्ही स्टुडिओने उचलला असून, त्याच्या उड्डाणाचा खर्च कॅलिफोनिर्यातील प्लॅनेटरी सोसायटी करीत आहे. सौर्यछत्रीची साथ असलेले हे अंतराळयान अवकाशात झेपावेल ते अग्नीबाणाच्या मदतीने; मात्र, पुढे सौर्यछत्रीच्या मदतीने त्याची वाटचाल होईल. सूर्यापासून निघणारे प्रकाशकण तसेच फोटॉन्सना ही सौर्यछत्री मागे सारेल आणि त्यातून मिळणाऱ्या वेगाच्या आधारे अंतराळयान विरुद्ध दिशेने मार्गक्रमण करत राहील.

उड्डाणानंतर 804 किमी. अंतरावरील कक्षेत हे अंतराळयान स्थिरावेल. त्या उंचीवरून पृथ्वीची छायाचित्रे घेण्याचे काम ते चार दिवस करेल. त्यानंतर अॅल्युमिनियमची जोड असलेली प्लास्टिकची आठ पाती विस्तारून त्याचे पुढचे काम सुरू होईल. या अंतराळयानाकडून मिळणारी छायाचित्रे महत्त्वाची असून ती मिळावीत, अशी इच्छा 'नासा'नेही व्यक्त केली आहे.

 
</text>
</doc>
