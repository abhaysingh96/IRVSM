<doc>
<docno>1150781.cms.txt</docno>
<text>
 
मायाबाजार
पोरगी भरकटली
[ Thursday, June 23, 2005  09:09:01 pm]


अमिशा पटेल भरकटली आहे, हे सांगण्यासाठी पुरावे देण्याची गरज नाही. आईवडलांना दूषणं देत तिने दिग्दर्शक विक्रम भटबरोबर संसार थाटला. आईवडलांवर पैशाची अफरातफर केल्याचा आरोपही केला. हे सर्व ती विक्रम भटच्या सांगण्यावरून करतेय, हेही सर्वांना माहीत आहे. त्यामुळे अमिशा त्याच्या किती प्रेमात आहे ते तुम्हाला कळलं असेलच. इतकी हुशार मुलगी कशी काय वाया गेली, असं म्हणत जो तो हळहळतोय. आता अमिशाने आणखी एक विधान केलंय. तिच्या मते भारताला सर्वात मादक पुरुष म्हणजे विक्रम भट! आयुष्याचे शेवटचे चोवीस तास उरले असतील तर ते ती विक्रम भटबरोबर घालवेल. या शेवटच्या चोवीस तासांमध्ये ती विक्रमला आपलं त्याच्यावर किती प्रेम आहे, हे सांगण्यातच घालवेल. एखाद्या मुलीचा बेस्ट पार्टनर कसा असावा तर तो विक्रम भटसारखा असावा, हेही ती आवर्जून सांगते. अमिशाचं हे विक्रमपुराण ऐकल्यावर ती भरकटली आहे, यावर तुमचा विश्वास बसेल ना?

समीरा चमकेगी

' भारतीय जेनिफर लोपेझ' असं दिग्दर्शक संजय गुप्ता तिला म्हणतो. ती म्हणजे 'मुसाफिर'ची नायिका समीरा रेड्डी. तिच्या चेहऱ्यावर सध्या जी चमक आहे त्याचं कारण काय, असं जो तो विचारतोय. 'मुसाफिर' प्रदशिर्त झाल्यापासून तिचा दुसरा कोणताच चित्रपट आला नव्हता. त्यामुळे तिच्या चेहऱ्याची सगळी चमकच निघून गेली होती. बॉलिवूडमध्ये टिकून राहायचं असेल तर हातात चित्रपट तर असायलाच हवेत. पण तिच्याकडे कोणतीच ऑफर नसल्याने ती चचेर्तच नव्हती. पण आता ती खडबडून जागी झाल्याप्रमाणे मुलाखती देत सुटली आहे. कारण बुद्धदेब दासगुप्तांच्या आगामी 'कालपुरुष'मध्ये बिपाशाच्याऐवजी समीराची वणीर् लागली आहे. हा चित्रपट मिळाल्यामुळेच तिच्या चेहऱ्यावर नवी झळाळी आल्याचं बोललं जातंय. शिवाय बिपाशावर मात केल्याचं समाधान मिळालं ते वेगळंच. काम नव्हतं तेव्हा दुकानाच्या उद्घाटनापासून पाटीर्त धुंद होत नाचताना सगळीकडे ती दिसायची. पण आता समीराचं ऊठसूठ दर्शन बंद झालं आहे. आता ती तुम्हाला दिसेल ती डायरेक्ट मोठ्या पडद्यावर...'कालपुरुष'मध्ये.

 
</text>
</doc>
