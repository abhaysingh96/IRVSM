<doc>
<docno>1150839.cms.txt</docno>
<text>
 
महामुंबई: मुंबई टाइम्स
माहेरची साडी ते बिकिनी!
[ Thursday, June 23, 2005  09:38:53 pm]


अमित भंडारी

मराठी चित्रपटाला आता सुगीचे दिवस येऊ लागलेत. अर्थात, ही बाब केवळ आथिर्क बाबीपर्यंतच मर्यादित राहिली नाही, तर मराठी चित्रपट आता अंगप्रदर्शनाच्या लटक्या-झटक्याच्या अनुभवानेही 'समृद्ध' होण्याची चिन्हं दिसू लागली आहेत. 'हॉट बेब्स'मध्ये आता बॉलिवूडची मक्तेदारी संपुष्टात आणण्याचा विडा आता मराठी फिल्म इण्डस्ट्रीने उचलला असल्याने 'माहेरच्या साडी'पासून शॉर्ट््स आणि बिकिनीच्या वाटेने इंडस्ट्री प्रवास करण्याची शक्यता आहे.

लता नार्वेकर आणि भारती आचरेकर निमिर्त 'सरींवर सरी' या चित्रपटात नुकतंच अशा आशयाचं चित्रीकरण पार पाडलं अलिबागच्या समुदकिनारी! 'केवळ हॉट दृश्यांनी भरलेला चित्रपट प्रेक्षकांना दाखवून गदीर् खेचण्याकडे आमचा कल नाही. चित्रपटाची गरज म्हणून आम्ही त्याकडे पाहतो. मॉडेलिंगकडे आकषिर्त झालेल्या डॅशिंग मराठी युवतींना तिथल्या कॉम्प्रमाइझेसकडे पाहण्याचा दृष्टिकोन देण्यासाठी ती दृश्यं चित्रपटात समाविष्ट केली गेली आहेत, असा दावा चित्रपटाचा दिग्दर्शक गजेंद अहिरे याने केला.

चित्रपटाकडे केवळ गल्लाभरू या दृष्टिकोनातून पाहिलेलं नाही. 'श्री चिंतामणी'चं फिल्ममधलं पहिलंच पाऊल असल्यामुळे कथानक आणि चित्रपटाचा लूक या गोष्टीकडे अधिक सजगतेने पाहिलं. समकालीन विषय मांडायचा म्हटलं, तर त्यामध्ये सध्याचं जीवन डोकावणार, पण ते सकारात्मक दृष्टीने दाखवण्यात आलंय. त्यामध्ये कुठेही एन्कॅश करण्याचा प्रयत्न नाही, अशी पुस्ती निर्माती लता नार्वेकर यांनी जोडली. या चित्रपटात दोघा बहिणींची स्वप्नं आणि ती प्रत्यक्षात आणण्यासाठी त्या कशा धडपडतात, हे दाखवताना जीवनाकडे बघण्याच्या गंभीर आशयाला नर्मविनोदीपणे मांडण्याचा प्रयत्न करण्यात आलाय. त्यामुळे आजच्या पिढीचाच हा चित्रपट आहे, असं त्याच्याशी संबंधित कलावंत म्हणतात.

निर्मातीच्या भूमिकेत असलेल्या अभिनेत्री भारती आचरेकर म्हणाल्या की, प्रथमच चित्रपटनिमिर्ती उद्योगात पाऊल ठेवलंय, त्यामुळे कलाकृती उत्तम होण्याकडे आमचा कल आहे. इथे तडजोड केली जाणार नाही. ही दृश्यं कशी चित्रित होतात, यासाठी खास मॉडेल्स बोलावून चित्रीकरण केलं, पण त्याची पार्श्वभूमी ध्यानात घेतली, तर हा 'बोल्डनेस' नसून त्यातून मराठी माणसाला 'ग्लॅमर बिहाइण्ड ग्लॅमर' कळावं, हा हेतू आहे.

 
</text>
</doc>
