<doc>
<docno>1150042.cms.txt</docno>
<text>
 
महामुंबई
राणेंची चर्चा सेनेत नाही,फक्त मीडियातच!
[ Thursday, June 23, 2005  01:58:38 am]


मुंबई (म. टा. प्रतिनिधी) : शिवसेनेचे ज्येष्ठ नेते नारायण राणे यांच्याविषयी फक्त मीडियातच चर्चा आहे, शिवसेनेत नाही, असा घरचा अहेर माजी लोकसभाध्यक्ष मनोहर जोशी यांनी दिला आहे. आपण शिवसेनेतून बाहेर पडणार असा अपप्रचार पक्षातील आप्तेष्टांनीच चालवला आहे, असे संतप्त वक्तव्य मंगळवारीच राणे यांनी केले होते. त्यावर अन्य 'आप्तेष्टां'नी प्रतिक्रिया व्यक्त केलेली नाही.

त्याचवेळी, शाखाप्रमुख होण्यापूवीर् दोन दशके आपण शिवसैनिक म्हणूनच काम केले असून आपण शिवसैनिकच आहोत, असे प्रतिपादन नारायण राणे यांनी केले. विधान भवनात ते म्हणाले, सार्वजनिक जीवनात मी पदांची लालसा कधी ठेवलेली नाही. पदे पक्ष देतो व ती काढून घेण्याचा अधिकारही पक्षाचाच असतो, असे राणे यांनी स्वच्छपणे सांगितले. राज्याचे सवोर्च्च मुख्यमंत्रीपद आपण भोगले असल्याने पदाबाबत आपण तृप्त आहोत, असे ते म्हणाले. कोकण विकास पाटीर् काढणार असल्याच्या चचेर्बाबत ते म्हणाले : राज्याचे मुख्यमंत्रीपद भूषवल्यानंतर कोकणा-सारख्या लहान प्रांताच्या पदाची अभिलाषा आपण कशी बाळगणार.

कणकवली येथील नेता काँग्रेसमध्ये प्रवेश करणार असल्याच्या काँग्रेस प्रदेशाध्यक्ष प्रभा राव यांच्या वक्तव्याबाबत विचारले असता त्यांनी अधिक जबाबदारीने बोलायला हवे, असे उत्तर त्यांनी दिले. शिवसेनाप्रमुख बाळासाहेब ठाकरे यांच्यावर आपली निष्ठा अतूट असल्याचे त्यांनी सांगितले. रात्री उशिरा राणे यांनी शिवसेनाप्रमुख बाळासाहेब ठाकरे यांची तासभर भेट घेऊन आपली भूमिका स्पष्ट केल्याचे समजते.

 
</text>
</doc>
