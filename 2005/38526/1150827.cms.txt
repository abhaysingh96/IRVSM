<doc>
<docno>1150827.cms.txt</docno>
<text>
 
महामुंबई: मुंबई टाइम्स
एसीपींच्या बदल्यांचा गोंधळ
[ Thursday, June 23, 2005  09:33:09 pm]


प्रसाद नेरुरकर

पोलिस महासंचालक कार्यालयाने सुमारे तीन आठवड्यापूवीर् मुंबईतील 28 सहायक पोलिस आयुक्तांच्या (एसीपी) मुंबईबाहेर बदल्या केल्या असल्या तरी, अनेक अधिकाऱ्यांनी पोलिस आयुक्तांकडे दाद मागितल्याने परिस्थिती 'जैसे थे' आहे. त्यामुळे आता राज्यात या पदांचा गोंधळ सुरू झाला आहे.

पोलिस महासंचालक कार्यालयाने 27 मे रोजी राज्यातील 116 सहाय्यक पोलिस आयुक्त तसंच उपअधीक्षकांच्या बदल्या केल्या. यात मंुबईहून 28 एसीपींना मंुबईबाहेर पाठवण्यात आलं. मंुबईबाहेर बदली केेलेल्या अधिकाऱ्यांचा केवळ सहा महिने ते दीड वर्षाचा सेवाकाळ शिल्लक होता.

मंुबईबाहेर बदली केलेल्या अनेक अधिकाऱ्यांनी बाहेर जायला नकार दर्शवला आहे. अनेक अधिकाऱ्यांच्या मुलांचं महत्त्वाचं शैक्षणिक वर्ष आहे. पत्नी, तसंच आई-वडिल आजारी आहेत, असं म्हणणं त्यांनी मांडलं आहे. काही अधिकारी नुकतेच मंुबईबाहेर काम करून परतले आहेत. मंुबई पोलिस आयुक्त, पोलिस महासंचालक तसंच सरकारकडे या अधिकाऱ्यांनी अर्जाद्वारे आपली कैफियत मांडली आहे.

मंुबईत यापूवीर्च 21 सहाय्यक पोलिस आयुक्तांच्या जागा रिक्त असताना 28 अधिकारी बाहेर पाठवण्याची गरज काय होती, असाही काही अधिकाऱ्यांचा सवाल आहे. 28 अधिकारी बाहेर पाठवताना केवळ 16 अधिकाऱ्यांनाच मंुबईत आणण्यात आलं आहे. यापैकी केवळ दोनच अधिकाऱ्यांना मंुबईत काम केल्याचा अनुभव आहे, असं सांगण्यात येतं.

गणेशोत्सव, नवरात्रोत्सव यासारखे सण तोंडावर आले आहेत. मंुबई महापालिकेच्या निवडणुकाही होणार आहेत. अशा वेळी शहरात अनुभवी अधिकाऱ्यांची गरज भासणार आहे, हा मुद्दाही बदल्या रद्द करण्यासाठी वापरला जात आहे.

मंुबई बाहेर बदल्या करण्यात आलेल्या 28 पैकी तीन अधिकाऱ्यांनी आपल्या बदलीवर 'स्टे' आणला आहे. तर मंुबई बाहेरील नऊ अधिकाऱ्यांनी शहरात रिपोर्ट केला आहे. त्यामुळे राज्यात या पदांचा गोंधळ निर्माण झाला आहे. राज्य पोलिस दलात फेरफार करण्याची प्रक्रिया सुरू असताना सुरुवातीला 43 अधिकारी मंुबई बाहेर पाठवण्याची यादी तयार झाली होती. मात्र या हालचालींचा सुगावा लागताच काही हेवीवेट अधिकाऱ्यांनी आपली सूत्रं हलवून आपली नावं यादीतून गाळली. तर अनेक अधिकारीही मंुबईतच वर्षांनुवषेर् आपली बस्तानं ठोकून आहेत.

अन्याय झाल्याची भावना झालेल्या काही अधिकाऱ्यांनी सरकारकडे दाद मागितली आहे. 'आंबाना आमची परिस्थिती समजू शकते, न्याय मिळेल, असा आशावादही अनेक अधिकारी व्यक्त करत आहेत. अन्यथा मॅटचा पर्याय खुला आहेच. नाही तर राजीनामा देण्याची भाषाही अनेक अधिकारी बोलू लागले आहेत.'

पावसाळ्यात शहरातील बेकायदेशीर झोपड्या तोंडू नका, संसार उध्वस्त करू नका असे आदेश मुख्यमंत्री प्रशासनाला देतात मात्र याच वेळेस राज्यातील कायदा-सुव्यवस्था अबाद्यित राखणाऱ्या पोलिस अधिकाऱ्यांच्या मंुबई बाहेर बदल्या केल्या जातात, असा विरोधाभासही अनेक अधिकारी दाखवत आहेत.

28 पैकी 26 अधिकारी शेड्यूल कास्ट असल्याचा मुद्दा पुढे करून न्यायालयात एक जनहीत याचिका दाखल झाली आहे. या निर्णयाकडेही अनेक अधिकारी डोळे लावून बसले आहेत. आय.पी.एस. अधिकाऱ्यांना पोसटिंगसाठी अनेकदा तीन चॉइस पर्याय विचारण्यात येतात. आणि आम्ही क्लास वन असूनही आमची कायम उपेक्षा असेही नुकताच निवृत्त झालेल्या अधिकाऱ्याने सांगितलं.

 
</text>
</doc>
