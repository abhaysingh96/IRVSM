<doc>
<docno>1149960.cms.txt</docno>
<text>
 
लेख
वैद्यकीय शिक्षण-श्रीमंतांसाठीच!
[ Thursday, June 23, 2005  12:57:05 am]


वैद्यकीय क्षेत्राचे सध्याचे चित्र भविष्यकाळात वैद्यकीय शिक्षणक्षेत्रासमोरील सर्वात मोठे आव्हान ठरण्याची शक्यता आहे. एवढ्या साऱ्या रामायणानंतर एखाद्याने व्यवसाय चालू केलाच तर त्याच्या डोक्यावर ग्राहक संरक्षण कायदा, एड्ससारख्या रोगाची रुग्णांकडून होऊ शकणारी लागण, डॉक्टरांची झपाट्याने ढासळणारी समाजातली प्रतिमा, बोगस डॉक्टरांबरोबर करावी लागणारी अनैसगिर्क स्पर्धा अशा अनेक टांगत्या तलवारी त्याला भेडसावत असतात.

स्वातंत्र्य मिळाल्याला पन्नास-पंचावन्न वषेर् झाल्यानंतर आज आपल्या देशातील शिक्षणव्यवस्था आणि शिक्षणव्यवहार पूवीर् कधीच नव्हता इतक्या दिशाहीन व गोंधळाच्या टप्प्यावर येऊन ठेपला आहे. स्वातंत्र्यानंतरच्या दोन दशकांत त्यापूवीर् केवळ 'मूठभरां'साठी असलेले शिक्षण बऱ्याच अंशी 'सर्वां'साठी झाले. समान संधी आणि समान न्याय देणारी शिक्षणव्यवस्था हे स्वप्न न राहाता वास्तवात उतरण्याची आशा निर्माण झाली. या सुखद चित्राला पहिला धोका जाणवला, 1971 साली आपण जागतिक बँकेचे कर्ज घेतले तेव्हा. 1986 नंतर या कर्जामुळे बड्या भांडवलदार साम्राज्यवादी राष्ट्रांचा दबाव वाढत गेला. परिणामी इतर अनेक क्षेत्रांप्रमाणे पूवीर्ची धोरणे बदलून शिक्षण क्षेत्रात 'नवे शैक्षणिक धोरण' अमलात आले. शिक्षणावरील खर्चात कपात होऊन शिक्षणाचे खाजगीकरण चालू झाले. त्यातून अनेक बडे भांडवलदार, उद्योगपती, राजकारणी या शिक्षणविक्रीच्या अत्यंत फायदेशीर अशा व्यवसायात उतरून 'धंदेवाईक शिक्षणमहषीर् बनून समाजात मिरवू लागले आणि पुन्हा एकदा शिक्षण ही 'मूठभर श्रीमंताची मक्तेदारी' होते की काय, अशी रास्त भयशंका आज कोट्यवधी भारतीयांच्या मनामनामध्ये घर करून राहिली आहे. वैद्यकीय शिक्षणाचे क्षेत्र तरी याला कसे अपवाद असणार? वैद्यकीय शिक्षणात बौद्धिक क्षमतेला, कुशाग्र बौद्धिक संपदेला शून्य किंमत देऊन आजच्या व्यवस्थेत फक्त धनवंतांनाच वैद्यकीय शिक्षणाची वाट मोकळी करून दिली आहे. अर्थात अभियांत्रिकी क्षेत्रातही फारसे काही वेगळे चित्र आहे असे नाही.

पंचवीस-तीस वर्षांपूवीर् मी वैद्यकीय महाविद्यालयात प्रवेश घेतला, त्या वेळच्या नि आताच्या परिस्थितीत जमीन-अस्मानाचे अंतर आहे. डोक्यामागे पालक, शिक्षक, खाजगी क्लासेस इत्यादींचे प्रचंड दडपण नव्हते. परीक्षेत बऱ्यापैकी म्हणजे 75-76 टक्के गुण मिळाले व सरकारी वैद्यकीय महाविद्यालयात सहज प्रवेश मिळाला. किती साधी सरळ प्रक्रिया होती ती. आज विद्यार्थ्यांना प्रचंड जीवघेणी व अनैसगिर्क स्पर्धा करावी लागते आणि तीही अत्यंत बेभरवशाच्या प्रवेश प्रक्रियेसाठी. त्यातून पार होणाऱ्याला जग जिंकण्यासाठी लढाई केल्याचा आनंद होतो. या लढाईत स्वत: विद्याथीर् व त्याच्यापेक्षा त्याचे आई-वडील, शिक्षक, खाजगी क्लासवाले इतक्या हमरीतुमरीने उतरतात की, त्यात विद्यार्थ्याचा अभ्यासाचा नैसगिर्क कल कुठेतरी दडपला जातो. लढाई तांत्रिक जास्त होते नि त्यात बऱ्याच जणांना, विशेषत: डॉक्टर मंडळीच्या पाल्यांना मारूनमुटकून वैद्यकीय शिक्षणात ढकलण्याचे प्रयत्न होतात.

परिणामी, वैद्यकीय महाविद्यालयांतून चांगल्या डॉक्टरांऐवजी फक्त वैद्यकीय तंत्रज्ञच तयार होतात. या प्रकारच्या डॉक्टरांना रुग्णांविषयी फारशी काळजी वाटत नाही. सध्या वैद्यकीय महाविद्यालयांमधून दिले जाणारे शिक्षण आणि तिथे मिळणारा अनुभव बऱ्याच प्रमाणात 'अमानवी' होत चाललेला दिसतो आहे.

वैद्यकीय महाविद्यालयांची प्रवेशप्रक्रिया गेली काही वर्षंे अधिकाधिक गुंतागुंतीची होताना दिसते आहे. प्रवेश देण्याचा अधिकार शासनाचा की संस्थांचा, इथपासून ते 'पी.सी.बी.'चे मार्क्स महत्त्वाचे की 'एम.एच.सी.ई.टी.'चे? त्यासाठी 12 वीच्या थिअरी-प्रॅक्टिकल्सवर जोर द्यायचा की मल्टीपल चॉईस क्वेश्चन्सवर? सी.बी.एस.ई.चा अभ्यासक्रम हा विद्यार्थ्यामधील भीतीत आणि गोंधळात भर टाकणारा आणखी एक मुद्दा! मग 'फ्री कोटा', मॅनेजमेंट कोटा, पेईंग, एन.आर.आय., अदर स्टेट असंख्य प्रकार चक्रावतात. डीम्ड युनिव्हसिर्टीच्या स्वतंत्र प्रवेश परीक्षा तर पहिल्यापासूनच संशयाच्या भोवऱ्यात असतात. या जंजाळातून प्रवेश नक्की कुणाला मिळू शकेल याचे नियम दरवषीर् वेगळेच असतात. दरवषीर्च्या कोर्टबाजीतून तर हा 'मेडिकल प्रवेशा'चा चक्रव्यूह अधिकच अभेद्य होत जातो. या वषीर् मेडिकलच्या एकूण साडेसहाशे जागा वाढल्याचे सांगण्यात येते आहे. या प्रवेशाच्या घोटाळ्याचा चक्रव्यूह नष्ट करून प्रत्येक सक्षम-गुणी विद्यार्थ्याला त्याच्या गुणवत्तेप्रमाणे, त्याला हव्या त्या वैद्यकीय महाविद्यालयात कधी प्रवेश मिळणार?

वैद्यकीय आणि अभियांत्रिकी प्रवेशांच्या संदर्भात आरक्षणाचा प्रश्ान् आता वाढत्या कलाने गंभीर बनू पाहत आहे. यासाठी होत असलेली विविध आंदोलने याचे गांभीर्य स्पष्ट करतात. सामाजिक न्याय नि समता या प्रमुख मुद्द्यांचा विचार करूनच घटनाकारांनी आरक्षणाचे तत्त्व समाविष्ट केले. हे तत्त्व विशिष्ट वर्गावर अन्याय करणारे आहे म्हणून साऱ्यांनाच समान संधीचे तत्त्व लावावे असा प्रचार राजकीय नफ्या- तोट्याच्या भावनेतून अलीकडे काहीजणांकडून केला जाऊ लागला आहे. पण समान समाजातच समान संधीचे तत्त्व उपयोगी पडते व असमानांना समान वागणूक देणे म्हणजे असमानता कायमची टिकवून ठेवणे होय. यामुळेच 'समता' प्रस्थापित करण्यापेक्षा समानतेने वागविण्याचा आग्रह काहीजण चाणाक्षपणे करत आहेत. असे असले तरी वाढलेली लोकसंख्या, बेरोजगारी, जागतिकीकरण, आधुनिकीकरण यातून दिवसेंदिवस कमी होत असलेली संधींची उपलब्धता, सार्वजनिक क्षेत्रांचा वाढता ऱ्हास व नाश, शेती, व्यापार, उद्योग यांचे संगणकीकरण व यांत्रिकीकरण या कारणांमुळे खुल्या गटातील मुला-मुलींना शिक्षण व नोकरी या बाबतीतील पर्याय व संधी झपाट्याने घटताना दिसताहेत. मग खुल्या गटातील शैक्षणिक व आथिर्कदृष्ट्या दुर्बल असलेल्या वर्गावर उघड अन्याय होतो आहे की नाही? एकदा आरक्षणाचा लाभ उठवून ज्यांनी स्वत:चा सामाजिक व आथिर्क स्तर उंचावला आहे, अशा 'क्रिमी लेयर'ला आताही आरक्षणाचा लाभ देणे योग्य आहे का? असे काही कळीचे प्रश्ान् आता उपस्थित केले जाऊ लागलेत व त्यांना दिल्या जाणाऱ्या राजकीय रंगांमुळे दिवसेंदिवस ते आग्रही होत जातील. आरक्षण तर हवेच पण भविष्यात कधीतरी ते बंद करावे लागेल याची जाणीव ठेवून या प्रश्ानतून मार्ग काढला पाहिजे.

पंचवीस-तीस वर्षांपूवीर् वैद्यकीय शिक्षणासाठी भरलेली फी नुसती आठवली तरी स्वप्नवत् वाटू लागते. आज ट्यूशन, हॉस्टेल, जिमखाना इत्यादी सर्व मिळून काही शेकड्यांच्या घरात असलेली फी आता लाखोंच्या घरात पोचलीय. पुन्हा लाखो रुपयांचा व्यवहार 'आतून' होतो तो वेगळाच. शिक्षण संस्थांचा खर्च खरा किती, खोटा किती? फी कुणी ठरवायची संस्थेने की सरकारने? ही फी सर्वसामान्य पालकांना परवडेल की नाही? या सर्व वादामध्ये शिक्षण घेणाऱ्याच्या स्थितीचा कोणीही विचार करीत नाही. परवडेल त्यानेच शिक्षण घ्यावे, पैसा नसणाऱ्याने 'मेडिकल'चा विचारही करू नये, ही घृणास्पद वृत्ती वैद्यकीय शिक्षणक्षेत्रात कोडगेपणाने रुजली आहे. त्यातून भविष्यात वैद्यक व्यवसायाचा होऊ शकणारा दर्जा, त्यातल्या व्यावसायिकांमध्ये समाजाला लुटण्याची येऊ शकणारी वृत्ती आणि केवळ आथिर्कदृष्ट्या दुर्बल परिस्थितीमुळे, बौद्धिक-दृष्ट्या अतिशय सक्षम असूनही वैद्यकीय शिक्षणापासून वंचित राहणाऱ्यांमध्ये पसरणारे नैराश्य या गोष्टी भविष्यातील समाजव्यवस्थेच्या दृष्टीने अत्यंत घातक आहेत हे निस्संशय!

अर्थात हे विधान कमी-अधिक प्रमाणात सर्वच शिक्षणप्रणालींना लागू पडते. एवढ्या साऱ्या अडचणीतून मार्ग काढून एखाद्या सर्वसामान्य वर्गातल्या विद्यार्थ्याने 'मेडिकल'चे शिक्षण पूर्ण केलेच तर तो बाहेर स्पधेर्च्या जगात उतरतो तेव्हा इतर व्यवसायाच्या मानाने त्याच्या वयाची जरा जास्तच वषेर् उलटून गेलेली असतात. पोस्ट ग्रॅज्युएट असेल, तर आणखी थोडी जास्तच. नव्या डॉक्टरांना खेडोपाडी जायला नको असते, तर शहरात सॅच्युरेशन झालेले असते. कमाई लगेच चालू होत नाही, शिक्षणासाठी आलेला प्रचंड खर्च, त्यासाठी कर्ज काढले असेल तर त्याचे हप्ते, नवा व्यवसाय चालू करण्याकरिता ओतलेले लाखोंचे प्रचंड भांडवल, मनाजोगत्या पगाराची न मिळणारी पर्यायी नोकरी, या परिस्थितीमुळे हा तरुण डॉक्टर व त्याचे कुटुंबीय निराशेच्या गतेर्त अडकतात. काही मनोविकृतीची शिकार होतात. कधी आत्महत्येच्या मार्गाकडे वळतात.

वैद्यकीय क्षेत्राचे हे चित्रच भविष्यकाळात वैद्यकीय शिक्षणक्षेत्रासमोरील सर्वात मोठे आव्हान ठरण्याची शक्यता आहे. एवढ्या साऱ्या रामायणानंतर एखाद्याने व्यवसाय चालू केलाच तर त्याच्या डोक्यावर ग्राहक संरक्षण कायदा, एड्ससारख्या रोगाची रुग्णांकडून होऊ शकणारी लागण, डॉक्टरांची झपाट्याने ढासळणारी समाजातली प्रतिमा, बोगस डॉक्टरांबरोबर करावी लागणारी स्पर्धा अशा अनेक टांगत्या तलवारी त्याला भेडसावत असतात. या सर्व दुरवस्थेमुळे भविष्यात वैद्यकीय शिक्षणाकडे गुणी, हुशार व समाजाचे काही भले करू पाहणारी मुले वळतील की नाही, याचीच शंका येते.

डॉ. महावीर अक्कोळे

 
</text>
</doc>
