<doc>
<docno>1150950.cms.txt</docno>
<text>
 
क्रीडा
भारतात बुद्धिबळाला सुगीचे दिवस!
[ Thursday, June 23, 2005  11:58:54 pm]


मुंबई : सध्या भारतात बुद्धिबळाला सुगीचे दिवस आले असून, लवकरच भारत आंतरराष्ट्रीय बुद्बिबळ क्षेत्रात आपले वर्चस्व गाजवेल, असा विश्वास विश्वनाथन आनंदने गुरुवारी येथे व्यक्त केला आहे.

आनंद म्हणाला, 'बुद्धिबळ संघटनेतील नवे पदाधिकारी खेळाचा प्रसार आणि प्रचार करण्यासाठी नेटाने झटतील अशी माझी अपेक्षा आहे. आधीच याबाबत आपण जरा मागे पडलो आहोत. परंतु आता ती उणीव भरून निघू शकेल. बुद्धिबळ स्पर्धांना चांगले पुरस्कतेर्ही मिळतील, अशी मला आशा वाटते. बुद्धिबळ संघटकांनी खेळात जास्तीत जास्त पैसा आणला तर हा खेळ अधिकाधिक लोकप्रिय होईल, स्पर्धा वाढतील आणि अधिकाधिक खेळाडू या खेळाकडे आकषिर्त होतील'. बुधवारीच आनंदने यासंबंधी अ. भा. बुद्धिबळ फेडरेशनच्या पदाधिकाऱ्यांशी यासंबंधात बोलणी केली आणि पुरस्कतेर् मिळवण्यासाठी मदत करण्याचे आश्वासनही दिले आहे.

' बुद्धिबळ स्पर्धा सामने बघण्यासाठी प्रेक्षक मोठ्या संख्येने येत नाहीत हे तर खरेच. परंतु इंटरनेटवर या स्पर्धांचा मागोवा लाखो बुद्धिबळ रसिक घेत असतात', असे सांगून आनंद म्हणाला, 'टी. व्ही. थेट प्रक्षेपण होत राहिल्यास बुद्धिबळाला अधिकच लोकप्रियता लाभू शकेल'.

भारताने जागतीक बुद्धिबळ क्षेत्रात 8 व्या क्रमांकावरून 6 व्या क्रमांकावर झेप घेतली असली तरी युक्रेन किंवा रशिया यांच्यापेक्षा सध्या भारत खूप मागे असून, लवकरच यात सुधारणा व्हायला हवी, असे आनंदने सांगितले. सध्या जागतिक बुद्धिबळ क्षेत्रातील अव्वल 100 जणांत भारताचे फक्त तिघेजण आहेत. तर युक्रेन व रशिया यांचे पहिल्या 10 जणांत 6 खेळाडू आहेत असेही त्याने नमूद केले.

 
</text>
</doc>
