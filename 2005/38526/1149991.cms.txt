<doc>
<docno>1149991.cms.txt</docno>
<text>
 
अर्थव्यवहार
अनिल अंबानींच्या उच्चपदस्थांशी गाठीभेटी
[ Thursday, June 23, 2005  01:14:52 am]


नवी दिल्ली (वृत्तसंस्था) : सुमारे सव्वा लाख कोटी रुपयांच्या साम्राज्यातून वेगळी चूल मांडल्यानंतर चार दिवसांनी अंबानी कुटुंबातील धाकटी पाती अनिल यांनी बुधवारच्या दिवसाचा 'सदुपयोग' राजधानीतील राजकीय लागेबांधे जपण्यासाठी केला.

सकाळीच मुंबईतून दिल्लीत दाखल झाल्यानंतर अनिल यांनी दिवसभराच्या झंझावाती दौऱ्यात राष्ट्रपतींपासून केंदीय मंत्र्यांपर्यंत सर्व बड्यांची भेट घेऊन आपली भूमिका मांडली. त्यांच्या वाट्याला आलेल्या रिलायन्स इन्फोकॉममागील दंडाच्या शुक्लकाष्ठापासून 'गुडविल' निर्माण करण्याच्या अनेक विषयांना एकाच वेळी हात घालून त्यांनी व्यवस्थापन कौशल्य पुन्हा सिद्ध केले.

राष्ट्रपती ए. पी. जे. अब्दुल कलाम, पंतप्रधान मनमोहन सिंग, अर्थमंत्री पी. चिदंबरम आणि गृहमंत्री शिवराज पाटील यांची भेट घेऊन अनिल यांनी त्यांना रिलायन्सच्या वाटणीबाबत माहिती दिली. उद्योगमंत्री प्रेमचंद गुप्ता, दूरसंचारमंत्री दयानिधी मारन आणि नियोजन आयोगाचे उपाध्यक्ष माँटेकसिंग अहलुवालिया यांचीही अनिल यांनी भेट घेतली.

 
</text>
</doc>
