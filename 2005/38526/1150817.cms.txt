<doc>
<docno>1150817.cms.txt</docno>
<text>
 
महामुंबई: मुंबई टाइम्स
नवसंजीवनी!
[ Thursday, June 23, 2005  09:28:06 pm]


काही वर्षांपूर्वी तांत्रिक-मांत्रिक व जादूटोण्यांचा देश अशी पाश्चिमात्य देशांत भारताची प्रतिमा होती. परंतु आता हे चित्र बदलत आहे. आयटी क्षेत्रात भारताचं नाव जगाच्या नकाशावर आलं आहेच परंतु उत्कृष्ट व तुलनेने स्वस्त वैद्यकीय सुविधांमुळे हीच पाश्चिमात्य मंडळी भारताला प्राधान्य देऊ लागली आहेत. पाश्चिमात्य देशांमध्ये वैद्यकीय सेवा व सुविधा खूप महागड्या असल्याने तिथले रहिवासी भारतात उपलब्ध असलेल्या अत्याधुनिक वैद्यकीय सेवांवर अधिक विश्वास दाखवू लागले आहेत.

वैद्यकीय सेवांसाठी भारताला पसंती मिळत असल्याबाबत प्रसिद्ध काडिर्अॅक सर्जन डॉ. पवनकुमार सांगतात, इतर देशांच्या भारतात मिळणारी वैद्यकीय सेवा जलद आणि तुलनेने स्वस्त असते. शिवाय हे उपचार अत्यंत कुशल तज्ज्ञांकडून केले जातात. मोठ्या हॉस्पिटल्समध्ये जिथे रुग्णांना पंचतारांकित सुविधा पुरवल्या जातात, तिथल्या रुग्णांमधले चार ते पाच टक्के रुग्ण हे परदेशी असतात. गेल्या दोन वर्षांत हृदयाशी संबंधित उपचारांसाठी 10 ते 15 देशांमधून रुग्ण आले आहेत. त्यामुळे येत्या सात वर्षांत वाढत्या मेडिकल टूरिझममुळे देशाला दहा लाख अमेरिकन डॉलरचा निव्वळ फायदा मिळू शकतो. परंतु यातही बरेच अडथळे आहेत. अशा रुग्णांच्या भारतातल्या प्रवेशामधल्या तांत्रिक अडचणी दूर झाल्या तर फायद्याचे आकडे आणखी वाढू शकतील असा विश्वास त्यांना वाटतो.

पूवीर् आखती देश व पूर्व आफ्रिकन देशांमधून भारतात रुग्ण येत. परंतु आता पाश्चिमात्यांमध्येही भारतात उपचार घेण्याची संख्या वाढतेय. डॉ. पवनकुमार यांनी नुकतीच लंडनला राहणाऱ्या पिंडोरिया या 76 वर्षांच्या गृहस्थांवर यशस्वी बायपास सर्जरी केली. पिंडोरिया यांना हृदयविकाराचा झटका आल्यावर त्यांची नात जे.केराई यांनी त्यांना उपचारासाठी नॉर्थविक पार्क हॉस्पिटलमध्ये दाखल केलं. तिथे त्यांच्यावर कॉरोनरी अँजिओग्राफी करण्यात आली. परंतु या अँजिओग्राफीतून पिंडोरिया यांच्यावर तातडीने बायपास सर्जरी करणं आवश्यक असल्याचं कळून आलं. यासाठी वीस ते पंचवीस हजार पाऊंड इतका खर्च अपेक्षित होता. परंतु जे.केराई यांना एवढा खर्च पेलणं शक्य नव्हतं. इतर कोणत्याही स्त्रोतातून मदत मिळणं मुश्कील होतं. यावर तोडगा काढण्यासाठी केराई यांनी इंटरनेटची मदत घेतली. त्यावेळी त्यांना मुंबईतल्या हार्ट स्पेशलिस्ट ग्रुपच्या वेबसाइटची (222.द्धद्गड्डह्मह्लश्ाठ्ठद्यद्बठ्ठद्ग.श्ाह्मद्द) माहिती मिळाली. स्वत: नर्स असलेल्या केराई यांनी या तज्ज्ञाच्या सल्ल्याने आपल्या आजोबांवर भारतात बायपास सर्जरी करण्याचा निर्णय घेतला.

भारतात आल्याच्या दुसऱ्याच दिवशी डॉ. पवनकुमार यांनी पिंडोरिया यांच्यावर लीलावती हॉस्पिटलमध्ये ट्रिपल व्हेसल बायपास सर्जरी केली. सर्जरीनंतर पाच तासांनी पिंडोरियांना आयसीयूमध्ये हलवण्यात आलं. त्यांचं शरीर उपचारांना योग्य साथ देत होतं. मुख्य म्हणजे लंडनमध्ये सांगितलेल्या खर्चाच्या एक चर्तुथांश खर्चात ही सर्जरी करण्यात आली! 16 वर्षांच्या कारकिदीर्त अशा सात हजारांहून अधिक केसेस हाताळणाऱ्या डॉ. पवनकुमार यांच्यासाठी ही एक साधी बायपास सर्जरी होती. ऑपरेशन झाल्याच्या पाचव्या दिवशी पिंडोरिया लंडनला रवाना झाले... अर्थात नवसंजीवनी मिळालेलं हृदय सोबत घेऊन!

मुंबई टाइम्स टीम

 
</text>
</doc>
