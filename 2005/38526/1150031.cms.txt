<doc>
<docno>1150031.cms.txt</docno>
<text>
 
महामुंबई
भाजपची आबांवर टीका
[ Thursday, June 23, 2005  01:52:41 am]


मुंबई (म. टा. प्रतिनिधी) : डान्सबारबंदीच्या अमलबजावणीची तुलना मराठवाडा विद्यापीठाच्या नामांतराशी जोडून उपमुख्यमंत्री आर. आर. पाटील जनतेची दिशाभूल करीत आहेत. पाटील यांनी व्यक्त केलेली असमर्थता पाहता काँग्रेस-राष्ट्रवादी यांच्यातील कुरघोडीच्या राजकारणाची कबुलीच त्यांनी दिली आहे, अशी टीका भाजपचे प्रदेश सरचिटणीस विनोद तावडे यांनी केली.

पाटील नुसत्याच घोषणा करतात. झोपडीदादांना पकडू, मोठ्या अनधिकृत इमारती पाडू, जेम्स लेनला फरफटत आणू, अशा अनेक घोषणा पाटील यांनी यापूवीर् केल्या होत्या. पण एकाचीही अमलबजावणी झालेली नाही, असे तावडे म्हणाले.

डान्सबार बंदी आणि मराठवाडा विद्यापीठाचे नामांतर या दोन्ही प्रश्ानंत खूप अंतर आहे. नामांतराच्या वेळी समाजात दुही होती. या उलट डान्सबारबंदीच्या निर्णयास सर्व राजकीय पक्ष व विविध सामाजिक संघटनांनी पाठिंबा दिला असतानाही बंदीचा अध्यादेश अद्याप निघू शकलेला नाही. यामुळेच पाटील आपले अपयश लपविण्यासाठी अन्य विषय उपस्थित करीत आहेत, अशी टीका तावडे यांनी केली. डान्सबारबंदी अध्यादेशावर सही होऊ नये, यासाठी दाक्षिणात्यांची लॉबी कार्यरत असल्याचा आरोप त्यांनी केला.

अध्यादेशावरील सहीसाठी राज्यपालांना साकडे

डान्सबारवरील बंदी हा स्त्रियांच्या प्रतिष्ठेचा व आत्मसन्मानाचा प्रश्ान् असल्याने, याविषयी राज्य सरकारने पाठविलेल्या अध्यादेशाच्या प्रस्तावावर सही करण्याबाबत सारासार विचार करावा, अशी मागणी डान्सबारविरोधी मंचाच्या नेतृत्वाखालील शिष्टमंडळाने बुधवारी सायंकाळी राज्यपाल एस. एम. कृष्णा यांच्याकडे राजभवनात भेट घेऊन केली. याबाबत विचार करण्याचे आश्वासन राज्यपालांनी दिले.

डान्सबारबंदी संदर्भात उपमुख्यमंत्र्यांनी घेतलेल्या भूमिकेस राज्यातील 85 टक्के जनतेचा पाठिंबा आहे, असा दावा शिष्टमंडळाने केला. युवा पिढी व हजारोंचे संसाराची राखरांगोळी करणाऱ्या डान्सबारच्या बारबालांच्या पुनर्वसनाचा प्रश्ान्च गैरलागू असल्याचे मृणाल गोरे यांनी वार्ताहरांना सांगितले.

या शिष्टमंडळात मृणाल गोरेंसह अहिल्या रांगणेकर, राष्ट्रवादी काँग्रेसच्या विद्या चव्हाण, हरीश सदानी, डान्सबारविरोधी मंचच्या निमंत्रक वर्षा वि. वि., सुशिला काडोर्झो, किशनभाई गोरडिया, अॅड. नायर आदी प्रतिनिधी होते. आम्ही बारबालांच्या विरोधात नाही, असे या मंचचे कार्यकतेर् वारंवार सांगत होते.

 
</text>
</doc>
