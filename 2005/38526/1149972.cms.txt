<doc>
<docno>1149972.cms.txt</docno>
<text>
 
धावते जग
निष्ठावान कार्यकर्ता
[ Thursday, June 23, 2005  01:02:09 am]


गुजरातमध्ये स्वत:च्याच राज्यपालपदाच्या कारकीदीर्त झालेल्या दंगलींची चौकशी करण्याची मागणी करून गेल्याच महिन्यात खळबळ उडवून देणारे सुंदरसिंह भंडारी यांच्या निधनाने राष्ट्रीय स्वयंसेवक संघाचा एक निष्ठावान कार्यकर्ता हरपला आहे. भंडारी यांची रा. स्व. संघाशी वयाच्या सतराव्या वषीर्च नाळ जुळली आणि पुढची जवळपास 67 वषेर् ती कायम होती. त्यामुळेच गेल्या महिन्यात त्यांनी संघपरिवाराला अत्यंत लाडके असलेल्या नरेंद मोदींच्या राजवटीत गोध्राकांडानंतर झालेल्या दंगलींची चौकशी करण्याची मागणी केल्याने अनेकांच्या भुवया उंचावल्या गेल्या होत्या.

मुळात त्यांचा स्वभाव मवाळ राजकारण्यांमध्ये जमा होणारा होता. 1952 मध्ये श्यामाप्रसाद मुकजीर् यांनी जनसंघाची स्थापना केली, तेव्हा भंडारी त्यांच्यासमवेत होते. नानाजी देशमुख, दत्तोपंत ठेंगडी यांच्याबरोबरीने भंडारी यांनीही अविवाहित राहून संघकार्याला वाहून घेतले. अर्थशास्त्राचे पदव्युत्तर शिक्षण तसेच कायद्याची पदवी जवळ असतानाही संघाचा प्रचारक होणेच त्यांनी पसंत केले. देशभरात अनेक ठिकाणी प्रचारक म्हणून काम केल्यानंतर त्यांनी 1946 ते 51 या काळात राजस्थानचे संघप्रचारप्रमुख म्हणूनही जबाबदारी सांभाळली. पुढे जनसंघाच्या स्थापनेनंतर संघपरिवारानेच त्यांना राजकारणात उडी घ्यायला लावली आणि जनसंघाचे सचिव म्हणून त्यांनी सहा वषेर् काम बघितले.

पण लालकृष्ण अडवाणी यांच्याशी त्यांचे सूत कधी जमलेच नाही आणि संघपरिवाराचा आशीर्वाद असूनही सत्तेच्या राजकारणात त्यांना मोठी पदे मिळू शकली नाहीत. भाजपला केदात सत्तेवर येण्याची संधी मिळाल्यानंतर परिवारातील अनेक जुन्या ढुढ्ढाचार्यांना राजभवनांत वास्तव्य करण्याची संधी मिळाली, तेव्हा भंडारींच्याही गळ्यात बिहार आणि गुजरात या दोन राज्यांच्या राज्यपालपदांच्या माळा पडल्या. पण वयोमानानुसार त्यांचा स्वभाव काहीसा एककल्ली आणि तऱ्हेवाईक होत गेला होता. बिहारमध्ये त्यांनी नोकरशाहीत हस्तक्षेप केला आणि उच्चवणीर्य अधिकाऱ्यांचीच कळीच्या पदांवर नियुक्ती झाली पाहिजे, असा आग्रह धरला. यामुळे एनडीएतच वादळ उभे राहिले.

समता पक्षाचे नेते नितीशकुमार यांनी भंडारी यांची राज्यपालपदावरून हकालपट्टी झाली पाहिजे, असा आग्रह धरला आणि एका क्षणी तत्कालीन गृहमंत्री या नात्याने अडवाणी तशी घोषणही करून मोकळे झाले होते! पण त्यानंतर भंडारी यांनी बरेच अकांडतांडव केल्याने त्यांना आणखी काही काळ पाटण्यात राहण्याची संधी मिळाली. पुढे गुजरातमध्ये तर राज्य जळत असल्याचेच पाहणे त्यांच्या नशिबी आले. पण तेव्हा महाभारत युद्धकाळात भीष्म-दोणांनी वठविलेल्या मौनीबाबांच्या भूमिकेचे अनुकरण करणे त्यांनी पसंत केले. अखेर गेल्या महिन्यांत त्यांनी तोेंड उघडले खरे, पण तेव्हा साऱ्याच गोष्टींना खूप उशीर झाला होता

 
</text>
</doc>
