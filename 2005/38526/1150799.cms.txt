<doc>
<docno>1150799.cms.txt</docno>
<text>
 
प्रगती फास्ट
मेडिकल 24 बाय 7!
[ Thursday, June 23, 2005  09:19:37 pm]


विद्यार्थ्यांच्या दृष्टीने सगळ्यात आव्हानात्मक करिअर म्हणजे मेडिकल. अविश्रांत परिश्रम घेतल्यानंतरच मेडिकलच्या कोर्ससाठी विद्यार्थी पात्र ठरतो. पण खरं आव्हान पुढेच असतं. आवाक्याबाहेरच्या सिलॅबसची कल्पना हळूहळू मिळायला लागते. केवळ पाठ्यपुस्तकंच नाही, तर रेफरन्ससाठी लागणारी अन्य पुस्तकं, फॉरेन मेडिकल जर्नल्स, मेडिकलशी संबंधित सीडी रॉम्स, अन्य डेटाबेस, इण्टरनेटवरील इतर विषय, या सगळ्यासाठी विद्यार्थ्यांना बरंच धडपडावं लागतं. विद्यार्थ्यांच्या या गरजा लक्षात घेऊनच विलेपार्ले (पूर्व) भागात एक सुसज्ज मेडिकल रेफरन्स लायब्ररी नुकतीच सुरू करण्यात आली आहे.

प्रोफेसर रमेश शुक्ला यांच्या प्रयत्नांमुळे सुरू झालेली ही लायब्ररी मेडिकलचे विद्याथीर् आणि प्रॅक्टिस करणाऱ्या डॉक्टरांनाही उपयुक्त आहे. विशेष म्हणजे लायब्ररी 365 दिवस, दिवसाचे 24 तास खुली राहील.

लायब्ररीच्या संकल्पनेबद्दल प्राध्यापक शुक्ला सांगतात, की मी बारावी सायन्स, सीईटी, मेडिकल एण्ट्रन्स देणाऱ्या विद्यार्थ्यांसाठी कोचिंग क्लास घेतो. कित्येक विद्याथीर् मेडिकल जर्नल्स, लेटेस्ट एडिशन, अन्य स्टडी मटेरिअल मिळण्यात येणाऱ्या अडचणींचा पाढाच माझ्यासमोर वाचत. त्यातून अशाप्रकारची सुसज्ज लायब्ररी प्रत्यक्षात आणण्याचं विचारचक्र सुरू झालं.

अभ्यासिकेचं वातावरण असणाऱ्या या लायब्ररीत अॅलोपथीसाठी लागणारं सर्व स्टडी मटेरिअल उपलब्ध आहे. मेडिकल सायन्स आणि संबंधित 80 विषयांवरील सात हजार 300 लेटेस्ट एडिशन्सची पुस्तकं इथे मिळतील. पुस्तकं विकत घेतानाच लेटेस्ट एडिशन्सच रेफरन्ससाठी मिळतील, याची काळजी प्रा. शुक्ला यांनी घेतली आहे.

अनेकदा जुन्या आवृत्तीचं पुस्तक नव्या कव्हरसह 'नवं' म्हणून विकण्यात येतं. ही पायरसी थांबवण्यासाठी प्रो. शुक्ला यांनी थेट या पुस्तकांच्या संबंधित देशातील प्रकाशन संस्थेशीच संपर्क साधला. या पुस्तकांच्या माध्यमातून मेडिकल सायन्समध्यल्या एक हजार 489 विषयांचा अभ्यास करण्याची संधी विद्यार्थ्यांना मिळेल.

याव्यतिरिक्त 200 हून अधिक सीडीरॉम्स/डीव्हीडीज, 200 हून अधिक आंतरराष्ट्रीय मेडिकल जर्नल्स (या जर्नल्सचं सब्स्क्रिप्शन भलतंच महाग असतं. अगदी सधन घरातील विद्यार्थ्यांच्याही बजेटबाहेरचं.), 54 प्रकारचे ऑनलाइन मेडिकल डेटाबेस इथे उपलब्ध आहेत.

हल्ली प्रत्येक क्षेत्रातील विद्यार्थ्यांसाठी इण्टरनेटचा वापर अनिवार्य होत चालला आहे. हे लक्षात घेऊन लायब्ररीत 24 तास इण्टरनेटची सुविधा उपलब्ध केली आहे. मेडिकलशी संबंधित असंख्य वेबसाइट्स या पेड लॉगइनशिवाय आवश्यक ती माहिती देत नाहीत. त्यामुळे ही लॉगइन प्रो. शुक्ला यांनी खासकरून विद्यार्थ्यांसाठी उपलब्ध करून दिली आहेत.

मेडिकल सायन्समध्ये ऑपरेशन किंवा ह्युमन बॉडीच्या अभ्यासाला सगळ्यात जास्त महत्त्व असतं. यासाठीच भविष्यात इथे मानवी देहाशी हुबेहूब जुळेल, असा कृत्रिम देह अर्थात 'सिममॅन' बसवण्याचा प्रो. शुक्ला यांचा विचार आहे.

हॉस्पिटल्समध्ये ह्युमन बॉडीचा अभ्यास करताना मृतदेहाऐवजी 'सिममॅन'चा वापर केला तर अभ्यास अधिक सुकर होतो, असा अनुभव आहे. इथे 'सिममॅन' उपलब्ध झाला तर निश्चितच ही भारतातील पहिली आणि एकमेव लायब्ररी ठरेल, असा विश्वास प्रो. शुक्ला यांना वाटतो.

लायब्ररीसाठी अपार मेहनत घेताना शुक्ला यांनी कोणताही व्यावसायिक दृष्टिकोन ठेवलेला नाही. विद्याथीर्हित ध्यानात घेऊन त्यांनी कोणत्याही प्रकारची स्पॉन्सरशिप स्वीकारलेली नाही. इथल्या सुविधांचा वापर करून मेडिकलमध्ये यशाच्या पायऱ्या चढणारे विद्याथीर्मित्रच माझा सर्वात मोठा आधार ठरतात, असं प्रो. शुक्ला नम्रपणे सांगतात. संपर्क : शुक्लाज मेडिकल लनिर्ंग सेण्टर, पहिला मजला, ब्रीजभूमी, नेहरू रोड, विलेपालेर् (पूर्व), मुंबई -400057. टेलिफोन नंबर : 26100328.

निनाद सिद्धये

ठ्ठद्बठ्ठड्डस्त्र.ह्यद्बस्त्रस्त्रद्धड्ड4द्गञ्च

ह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
