<doc>
<docno>1150025.cms.txt</docno>
<text>
 
महामुंबई
इंजिनीअरिंगच्या फेऱ्यांचा निर्णय
[ Thursday, June 23, 2005  01:50:08 am]


मुंबई (म. टा. प्रतिनिधी) : इंजिनीअरिंगसाठी तीन प्रवेश फेऱ्या घेण्याविषयीचा निर्णय 24 जूनला होणाऱ्या प्रवेश नियंत्रण समितीच्या बैठकीत अपेक्षित आहे. इंजिनीअरिंगसाठी एकच प्रवेश फेरी घेण्यात येत असल्याने विद्यार्थ्यांना अधिक चांगले कॉलेज वा कोर्स निवडीला संधी मिळणार नाही, अशी शक्यता वर्तवण्यात येत आहे. त्यासाठी शिक्षण व्यापारीकरण विरोधी मंचाच्या नेतृत्वाखाली बुधवारी प्रवेश नियंत्रण समितीच्या वांदे येथील कार्यालयात निदर्शने करण्यात आली. मंचाच्या या भूमिकेला स्टुडंट्स फेडरेशन ऑफ इंडिया, बुक्टू, जनमुक्ती संघर्ष समिती, सेव्ह इंडिया आदी विद्याथीर् आणि शिक्षण क्षेत्रात काम करणाऱ्या संघटनांनीही पाठिंबा दर्शविला.

इंजिनीअरिंगसाठी किमान तीन प्रवेश फेऱ्या घेण्यात याव्यात, अशी मागणी पालकांनी या वेळी केली. मात्र, या संदर्भातील निर्णय आता या क्षणाला घेणे शक्य नाही. समितीच्या बैठकीत सविस्तर चर्चा घेऊन निर्णय घेणार असल्याचे समितीचे सचिव कुलकणीर् यांनी 'मटा'ला सांगितले.

पालकांची सभा

इंजिनीअरिंगच्या तीन फेऱ्यांसंदर्भात चर्चा करण्यासाठी 24 जूनला सीईटी दिलेल्या विद्याथीर् आणि पालकांचीही सभा आयोजिण्यात आली आहे. मुंबई सवोर्दय मंडळ, 299 ताडदेव रोड, नाना चौक, मुंबई येथे दुपारी 3 वाजता ही सभा होईल. शिक्षण व्यापारीकरण विरोधी मंच, बुक्टू, जनमुक्ती संघर्ष समिती, सेव्ह इंडिया आदी संघटनांनी या सभेचे आयोजन केले आहे. इंजिनीअरिंगच्या प्रवेशासाठी किमान तीन फेऱ्या घेण्यात याव्यात यासाठी कोर्टात याचिका दाखल करण्यात येणार आहे. त्यासंदर्भात पालकांचे मत आजमावण्यासाठी या सभेचे आयोजन करण्यात आले आहे.

 
</text>
</doc>
