<doc>
<docno>1150948.cms.txt</docno>
<text>
 
क्रीडा
बलाढ्य ब्राझीलला जपानने रोखले
[ Thursday, June 23, 2005  11:57:37 pm]


फ्रँकफर्ट, जर्मनी (वृत्तसंस्था) : आशियाई विजेत्या जपानने जगज्जेत्या ब्राझीलला कॉन्फेडरेशन चषक फुटबॉल स्पधेर्त बरोबरीत रोखण्याची करामत केली. तर मेक्सिकोने युरोपियन विजेत्या ग्रीसला बरोबरीत रोखून आपली आगेकूच कायम ठेवली. आपल्या शेवटच्या लढतीत प्रतिर्स्पध्यांना रोखताना ब्राझील व मेक्सिको यांनी उपांत्य फेरीत प्रवेश केला.

आता शनिवारी उपांत्य लढतीत ब्राझीलची गाठ पडेल ती यजमान जर्मनीशी. चार वर्षांपूवीर् विश्वचषक स्पधेर्च्या अंतिम सामन्यानंतर हे दोन दादा संघ पुन्हा एकदा एकमेकांसमोर येत असून फुटबॉल शौकिनांसाठी ही लढत एक पर्वणी असेल. विश्वचषकाच्या अंतिम फेरीत दोन गोलच्या फरकाने पराभूत झालेल्या जर्मनीला परतफेड करण्याची चांगली संधी मिळाली आहे. आपल्या घरच्या पेक्षकांसमोर खेळताना ते ही संधी कशी साधतात, याविषयी उत्सुकता असेल. तर दुसऱ्या उपांत्य सामन्यात अजेर्ंटिना व मेक्सिको या लॅटिन अमेरिकन प्रतिर्स्पध्यांमध्ये झुंंज होईल.

ओगुरो मासाशी याने सामना संपण्यास दोन मिनिटे असताना केलेल्या गोलमुळे जपानने ब्राझीलला बरोबरीत रोखले. तत्पूवीर् रोबिन्होने दहाव्या मिनिटाला गोल करत ब्राझीलला आघाडीवर नेले होते. तर शुनसुके नाकामुराने 27 व्या मिनिटाला गोल करत जपानच्या खात्यात पहिल्या गोलची भर टाकली. यानंतर पाचच मिनिटांनी गोल करत कर्णधार रोनाल्डिनोने ब्राझीलला आघाडी मिळवून देण्यात यश मिळवले. ब्राझील हा सामना जिंकणार असे वाटत असताना शेवटच्या क्षणी जपानने सामना फिरवला.

युरोपियन विजेत्या ग्रीसने यापूवीर् दोन सामने गमावले होते. तिसऱ्या सामन्यातही त्यांना फारसे काही करता आले नाही. गतवषीर् सवोर्त्तम कामगिरी करणारा हा संघ या वर्षात फारशी चमकदार कामगिरी करू शकलेला नाही.

 
</text>
</doc>
