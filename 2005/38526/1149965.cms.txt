<doc>
<docno>1149965.cms.txt</docno>
<text>
 
लेख
महाराष्ट्राची 'ज्ञानगंगा' आली अंगणी
[ Thursday, June 23, 2005  12:58:36 am]


मुक्त विद्यापीठ ही संकल्पना भारतात नवी असली, तरी ती आता बऱ्यापैकी रुळलीय. महाराष्ट्रापुरतंच बोलायचं, तर यशवंतराव चव्हाण महाराष्ट्र मुक्त विद्यापीठाची राज्यात आठ विभागीय केंदं आहेत. त्यांच्या एकूण 288 अभ्यासकेंदांमध्ये आठ लाख विद्याथीर् शिकताहेत. शिवाय दरवषीर् सुमारे एक लाख 40 हजार विद्यार्थ्यांची भर पडतेच आहे.

' ज्ञानगंगा घरोघरी' हे या विद्यापीठाचं ब्रीदवाक्य अन् मातृभाषेतून शिक्षण उपलब्ध करून देणं हे त्याचं धोरण! समाजातल्या शेवटच्या स्तरापर्यंत ज्ञानगंगा पोहोचवायची; तसंच शहरी, ग्रामीण व मागास भागांतले कष्टकरी, गृहिणी आणि अन्य प्रौढांना त्यांच्या गरजा लक्षात घेत पदवी, व्यावसायिक, तांत्रिक व अन्य शिक्षणाची-प्रशिक्षणाची संधी विद्यापीठ उपलब्ध करून देण्याचं काम हे विद्यापीठ करतं.

राष्ट्राच्या व राज्याच्या विकास आराखड्यांशी समन्वय साधून, आपल्या विकासविषयक गरजांना अनुरूप विविध शिक्षणक्रम उपलब्ध करून देणं हे मुक्त विद्यापीठाचं ध्येय आहे. तसंच बदलतं तंत्रज्ञान व त्या अनुषंगाने बदलणाऱ्या जीवनप्रणालीशी समायोजन साधण्याकरिता ज्ञानावर आधारित शिक्षणक्रम विकसित करण्यावर मुक्त शिक्षणपद्धतीचा भर आहे. त्यामुळे 'आयुष्यभरासाठी शिक्षण', 'काम करताकरता शिक्षण' आणि 'नोकरी व्यवसायाला आधारभूत ठरणारं व्यवसायाभिमुख शिक्षण' या संकल्पना प्रत्यक्षात आणण्यात मुक्त विद्यापीठांनी पहाडाचा वाटा उचललाय.

मुक्त विद्यापीठाची संकल्पना महाराष्ट्रात फोफावलेली असली तरी शेजारचा गोवा मात्र तिच्यापासून आतापर्यंत मुक्तच होता. त्यामुळे विद्यापीठाच्या सुविधांचा लाभ घ्यायचा असेल तर गोव्यातल्या विद्यार्थ्यांना थेट सावंतवाडीच्या केंदाची वाट धरायला लागायची. परंतु हे कष्ट त्यांना आता उपसावे लागणार नाहीत. कारण गोव्यात साखळी येथे यशवंतराव चव्हाण महाराष्ट्र मुक्त विद्यापीठाचं उपकेंद सुरू झालंय. साखळीच्या क्रिएटिव्ह एज्युकेशन ट्रस्टने यासाठी पुढाकार घेतला असून, त्यांच्यातफेर् बी.ए. आणि बी.कॉम या अभ्यासक्रमांचं शिक्षण इथे देण्यात येईल.

क्रि. ए. ट्रस्टचे मॅनेजिंग ट्रस्टी रमाकांत पित्रे याविषयी माहिती देताना सांगतात की, 'हे केंद सुरू करण्यासाठी गेली तीन वर्षं आम्ही य.च.म. मुक्त विद्यापीठाचा पिच्छा पुरवला होता. विद्यापीठाची संकल्पना आम्हाला ठाऊक होतीच. शिवाय सावंतवाडी केंदाकडून याबाबत आम्हाला अधिक मार्गदर्शन मिळालं. आमच्या प्रयत्नांना गेल्या महिन्यात यश मिळालं. विद्यापीठाचे प्रकुलगुरू पंडित पलांडे यांच्या नेतृत्वाखाली शिक्षणतज्ज्ञांच्या पथकाने ट्रस्टला भेट दिली आणि इथल्या सोयीसुविधांची पाहणी करून केंद सुरू करण्यास परवानगी दिली. 2001 साली सावंतवाडी केंदाकडून आम्हाला एक पत्र आलं होतं. त्यात तिथे शिकणारे 40 टक्के विद्याथीर् गोव्याचे असल्याचं नमूद करत, असंच एखादं केंद गोव्यात का सुरू करत नाहीत, अशी पृच्छा करण्यात आली होती. यावरूनच गोव्यात या केंदाची किती गरज आहे हे स्पष्ट होतं,' असं पित्रे सांगतात.

गोव्यात दहावीमध्ये नापास होणाऱ्या विद्यार्थ्यांचं प्रमाण मोठं असतं. यंदा तर 47 टक्के विद्याथीर् नापास झाले. अशा विद्यार्थ्यांना नंतर उच्च शिक्षण घेण्याची इच्छा असल्यास तशी संधी कुठेच उपलब्ध नाही. याचा गैरफायदा इथल्या काही खाजगी संस्था उठवतात. अव्वाच्या सव्वा रक्कम आकारून ते या विद्यार्थ्यांना अन्यत्र प्रवेश मिळवून देतात खरं; पण गरिबांना ते परवडत नसल्यामुळे ते शेवटी उच्च शिक्षणापासून वंचितच राहतात. साखळीचं केंद त्यांच्यासाठी वरदान ठरू शकतं.

' गोव्यात केंद सुरू करण्याची विद्यापीठाची पूवीर्पासूनची योजना होती. पण महाराष्ट्र विधिमंडळ कायदा कलम 20अनुसार विद्यापीठाचं कार्यक्षेत्र राज्यापुरतंच मर्यादित होतं. अखेर 2003 साली विद्यापीठाच्या व्यवस्थापक मंडळाने ठराव करून बाहेरही कार्य करण्यास मुभा देण्याची विधिमंडळाकडे मागणी केली. त्यावेळी कायद्यात करण्यात आलेल्या दुरुस्तीनुसार देशातच नव्हे तर जगभरात कुठेही केंद स्थापन करण्याची परवानगी विद्यापीठाला मिळाली. त्यानुसार यावषीर् जानेवारीला थेट अबुधाबीत एम.बी.ए. केंद सुरू करण्यात आलं,' अशी माहिती विद्यापीठाच्या कोल्हापूर विभागीय केंदाचे विभागीय संचालक प्रा. दादासाहेब मोरे यांनी दिली.

गोव्याचे हे उपकेंद सांगली, रत्नागिरी, सिंधुदुर्ग व बेळगाव या केंदांप्रमाणे कोल्हापूर विभागाच्या अखत्यारीत असेल. इथे जुलैपासून हार्डवेअर मेन्टेनन्स व नेटवकिर्ंग टेक्नॉलॉजी कोर्सही सुरू करण्याचा विचार आहे, असं मोरे यांनी सांगितलं; तर या केंदातफेर् गोव्यातल्या दहावी-बारावी नापास विद्यार्थ्यांचा मेळावा घेण्याची योजना आहे, असे पित्रे म्हणाले.

गोव्यातला डिचोली, पेडणे, सत्तरी हा भाग शिक्षणाच्या दृष्टीने तसा पीछाडीवरच राहिलेला. साखळी या परिसराच्या नजीक असल्यामुळे इथल्या विद्यार्थ्यांना या केंदाचा पुरेपूर लाभ उठवता येईल. त्यांनी फक्त केंद संयोजक, यशवंतराव चव्हाण महाराष्ट्र मुक्त विद्यापीठ, साखळी पोस्ट ऑफिसशेजारी, बालभवन इमारत या पत्त्यावर किंवा 3097492 या फोन नंबरवर संपर्क साधायचा...

भगवान परब

 
</text>
</doc>
