<doc>
<docno>1150834.cms.txt</docno>
<text>
 
महामुंबई: मुंबई टाइम्स
तुर्भे - काँक्रिटीकरणाने व्यापारी वैतागले
[ Thursday, June 23, 2005  09:36:07 pm]


अविनाश चंदने

कृषि उत्पन्न बाजार समितीला डावलून थेट मुंबईला माल विकणाऱ्या अनधिकृत व्यापाराचा शोध घ्यावा, या भाजीपाला व्यापाऱ्यांच्या मागणीकडे तुभेर्च्या बाजार समितीने दुर्लक्ष केलं आहे. तसंच कोणाचीही मागणी नसताना फेब्रुवारीपासून कोट्यवधी रुपये खर्चून रस्त्यांचं काँक्रिटीकरण सुरू केलं आहे. त्यामुळे व्यापारी आणि वाहतूकदारांमध्ये नाराजी आहे.

कृषि उत्पन्न बाजारात भाजीपाला विभागातील रस्त्यांच्या काँक्रिटीकरणाचं काम चार फेब्रुवारीपासून सुरू केलं. वास्तविक, अंतर्गत रस्त्यांचं डांबरीकरण करा किंवा काँक्रिटीकरण करा, अशी कोणतीही मागणी व्यापारी, वाहतूकदार किंवा बाजाराशी संबंधित कोणत्याही घटकाने केली नव्हती. तरीही बाजार समितीने सव्वाआठ कोटी रुपयांचं काम सुरू केलं.

या कामाबाबत भाजीपाला व्यापारी आजही अंधारात आहेत. यंदा 15 जानेवारीला बाजार समितीने रस्त्यांच्या काँक्रिटीकरणाबाबत भाजीपाला व्यापाऱ्यांची बैठक बोलावली होती. त्यात रस्त्यांचं काँक्रिटीकरण करू नये, अशी व्यापाऱ्यांची मागणी 32 विरुद्ध पाच मतांनी मंजूर झाली. तरीही बाजार समितीने व्यापाऱ्यांच्या संघटनांना 29 जानेवारीला पत्र लिहून रस्त्यांच्या कामाविषयी पुनविर्चार करावा, असं सुचवलं.

समितीतील एका संचालकाचा समावेश असलेल्या एका व्यापाऱ्यांच्या संघटनेने तीन फेब्रुवारीला काँक्रिटीकरणाला हरकत नाही, असं पत्र बाजार समितीला दिलं आणि लगेचच दुसऱ्या दिवशी दुपारी तीन वाजता काँक्रिटीकरण सुरू झालं. या सर्व घटनाक्रमाने व्यापारी गोंधळून गेले आहेत. गेल्या वषीर् सप्टेंबरमध्येच रस्त्यांच्या काँक्रिटीकरणाला संचालक मंडळाने मंजुरी दिल्याचं समजतं.

काँक्रिटीकरणाची कामं पावसाळ्यापूवीर् सुरू केल्यामुळे अनेक रस्ते खोदले आहेत. यामुळे पहाटे तीन-साडेतीनपासून भाजीपाला घेऊन येणारे ट्रक आणि टेम्पोंची बाजारात कोंडी होते. साधारण तासाभरात ट्रकमधून भाजी उतरवली जाते. मात्र त्यासाठी आता चार ते पाच तास उशीर होत आहे. यामुळे शेतकऱ्यांच्या मालाला योग्य भाव मिळत नसल्याची शेतकऱ्यांच्याही तक्रार आहेच. वाहतूककोंडीमुळे बराचसा माल मुख्य प्रवेशद्वाराजवळून माथाडींना वाहून न्यावा लागत आहे. मे महिन्यात हा त्रास सोसला, आता पावसाळ्यात समस्या वाढतील, असं त्यांचं म्हणणं आहे. माथाडी कामगारांना याचा त्रास होतोच, पण व्यापाऱ्यांचा खर्चही वाढत आहे, याकडे माथाडींचे नेतेही दुर्लक्ष करत आहेत.

एकीकडे काही व्यापारी भाज्यांचे ट्रक कृषि उत्पन्न बाजार समितीत न आणता किंवा आणल्यावर कोणताही अधिकृत व्यवहार न करता थेट मुंबईला माल विकत आहेत. अशा व्यापाऱ्यांचे अनधिकृत व्यवहार थांबवण्यासाठी अनेक पत्रव्यवहार करूनही त्यावर बाजार समिती काहीही करत नसल्यामुळे रस्त्यांच्या काँक्रिटीकरणाला मात्र स्वत:हून मान्यता देण्यात देते, यात नक्कीच काहीतरी काळंबेरं असावं, असा व्यापाऱ्यांना संशय आहे.

दिवसातून 200 ते 250 ट्रक भाजीपाला थेट मुंबईत विकला जात असल्याचं व्यापारी सांगतात. यामुळे बाजार समितीचं दिवसाला अंदाजे दीड ते दोन लाख रुपयांचं नुकसान होत आहे. याकडे मात्र बाजार समिती दुर्लक्ष करत असल्याची व्यापाऱ्यांची तक्रार आहे.

 
</text>
</doc>
