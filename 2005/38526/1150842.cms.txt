<doc>
<docno>1150842.cms.txt</docno>
<text>
 
महामुंबई: मुंबई टाइम्स
व्होट फॉर ड्रेसकोड
[ Thursday, June 23, 2005  09:41:46 pm]


प्रवीण मुळ्ये

कॉलेजांमध्ये बोकाळलेल्या नव्या ड्रेस कल्चरविरोधात स्वत: कुलगुरूंनीच रणशिंग फुंकलं असलं तरी, कॉलेजांमध्ये ड्रेस कोड राबवायचा कसा, याबद्दल मात्र अजूनही गोंधळ आहे. ड्रेस कोडच्या मुद्द्यावर मुद्यावर जुलैच्या पहिल्या आठवड्यात प्रिन्सिपल्सची बैठक घेण्याचं ठरलं आहे. पण मांजराच्या गळ्यात घंटा बांधायची कोणी, हा प्रश्न उरतोच. त्यामुळे या प्रश्नावर कॉलेजांमध्ये मतदान घेण्याचा किंवा कुलगुरूंऐवजी स्टुडण्ट््स कौन्सिलमध्ये संमती घेण्याचे नवे पर्याय आता प्रिन्सिपल्सकडून पुढे येत आहेत.

एकीकडे उत्तान ड्रेसेसमुळे शैक्षणिक वातावरण गढूळ होत असल्याची भीती आणि दुसरीकडे ड्रेस कोडचे नियम लावल्यावर विद्यार्थ्यांच्या स्वातंत्र्यावर गदा आणल्याची टीका, अशा कात्रीत प्रिन्सिपल्स आणि शिक्षक सापडले आहेत. त्यामुळे कोणतेही नियम करण्यापूवीर् विद्याथीर् आणि शिक्षकांशी चर्चा करून सर्वमान्य तोडगा काढण्याचा प्रिन्सिपल्सचा प्रयत्न आहे. ड्रेस कोडवर मतदान हा पर्याय नाही, असं काही शिक्षकांच म्हणणं आहे. डिग्री कॉलेजांमध्ये आज मुलींची संख्या 60 टक्के आहे. बहुसंख्य मुलींचा ड्रेस कोडला विरोध असल्यामुळे मतदानातून काहीही साध्य होणार नाही, असं त्यांचं म्हणणं आहे.

ड्रेस कोड हा विद्यार्थ्यांचा प्रश्ान् असल्यामुळे कुलगुरू किंवा प्रिन्सिपल्स यांनी या भानगडीत न पडता स्टुडण्ट काऊन्सिलने यावर निर्णय घ्यावा आणि तो सर्व कॉलेजांनी मान्य करावा, असा तोडगाही पुढे आला आहे. पण मुंबई युनिर्व्हसिटीचे स्टुण्डट््स कौन्सिल हे असून नसल्यासारखंच आहे. जेथे जीएसची निवड करण्यासाठी कॉलेजांचे प्रतिनिधी उपस्थित नसतात, तिथे ड्रेस कोड सारख्या महत्त्वाच्या मुद्यावर कौन्सिल काय निर्णय घेणार, अशी शंका यापूवीर् कॉलेजचे प्रतिनिधी म्हणून स्टुडण्ट काऊन्सिलमध्ये कॉलेज रिप्रेझेण्टेटिव्ह म्हणून काम केलेल्या विद्यार्थ्यांनी उपस्थित केली. ड्रेस कोडसाठी थेट बॉलिवूडवर राग काढणारेही अनेक प्रिन्सिपल्स आहेत. सिगरेट बंदीप्रमाणेच फिल्म्समध्येही ड्रेस कोड लागू केला पाहिजे, असं या बॉलिवूडविरोधी प्रिन्सिपल्सचं म्हणणं आहे.

झेविअर्स कॉलेजचे प्रिन्सिपल फादर डायस यांनी 1999 मध्ये पहिल्यांदा कॉलेजमध्ये ड्रेसकोड लागू केला होता. त्यावेळी विद्यार्थ्यांसह युनिव्हसिर्टीतील अधिकारी आणि इतर कॉलेजांच्या प्रिन्सिपल्सनीही फादर डायस यांच्या निर्णयावर नापसंती दर्शवली होती. आता अनेक प्रिन्सिपल्स मात्र ड्रेस कोड लागू करण्याचं समर्थन करताना दिसत आहेत. ड्रेस कोडच्या मुद्यावर अंतिम निर्णय कुलगुरूंनीही प्रिन्सिपल्सवर सोडला आहे. त्यामुळे प्रिन्सिपल्सचं मन वळवण्यासाठी विद्याथीर्ही कामाला लागले आहेत.

मुंबई युनिर्व्हसिटीत ड्रेस कोडमुळे वातावरण तंग बनलं असताना 60 हजारहून अधिक विद्याथिर्नी शिकत असलेल्या एसएनडीटीच्या कॉलेजमध्ये मात्र ड्रेस कोड अगोदरपासूनच लागू आहे. विद्याथीर्नींना स्व-संरक्षणाचे धडे देण्यासाठी सुरू करण्यात आलेल्या 'तेजस्विनी' या उपक्रमातही भारतीय ड्रेस घालण्याचा स्पष्ट उल्लेख आहे.

ड्रेस कोड पाठोपाठ हेअर, टॅटू कोडही

ड्रेस कोडबरोबरच आता कॉलेजांमध्ये हेअर कोड लागू करण्याची गरजही काहीजण व्यक्त करतात. बॉलिवूडमधील हेअर स्टाइलचं अनेक विद्याथीर् अनुकरण करतात. पण शाहरुक किंवा आमीरची 'चोटी' कॉलेजमध्ये चालणार नाही. गालावर, अंगावर टॅटू रंगवून येऊ नका. हे बॉलिवूड नव्हे कॉलेज आहे. कॉलेजच्या शिस्तीला धक्का लागेल असं काहीही करू नका असं विद्यार्थ्यांना दम भरण्यासही अनेक कॉलेज प्रिन्सिपल्सनी सुरूवात केली आहे. त्यामुळे ड्रेस बचाव पाठोपाठ हेअर बचाव असं आंदोलनही कॉलेज सुरू होण्याची शक्यता नाकारता येत नाही.

 
</text>
</doc>
