<doc>
<docno>1149995.cms.txt</docno>
<text>
 
अर्थव्यवहार
महाराष्ट्राकडे परकीय गुंतवणूकदारांचा ओढा
[ Thursday, June 23, 2005  01:16:28 am]


न्यूयॉर्क : महाराष्ट्रात पायाभूत सुविधांचा जोरदार विकास सुरु असून, त्यामुळे दिल्लीच्या तुलनेत मुंबई मागे राहील ही भीती निराधार असल्याचे मुख्यमंत्री विलासराव देशमुख यांनी येथे आयोजित 'अमेरिका-भारत व्यापार परिषदे'समोर बोलताना सांगितले.

' कॉन्फेडरेशन ऑफ इंडियन इंडस्ट्रीज' ('सीआयआय') या भारतीय उद्योजकांच्या महासंघातफेर् न्यूयॉर्कमध्ये मंगळवारी सकाळी आयोजित करण्यात आलेल्या या सभेस राज्याचे उद्योगमंत्री अशोक चव्हाण, अमेरिकेचे भारतातील माजी राजदूत फ्रँक विसनर, मुंबईतील अमेरिकेचे माजी वाणिज्य दूत डेव्हिड गुड, न्यूयॉर्कमधील शंभराहून अधिक प्रमुख उद्योगपती उपस्थित होते.

मुख्यमंत्र्यांनी यावेळी मंुबई तसेच महाराष्ट्रात ठिकठिकाणी सुरू असलेल्या पायाभूत विकासाच्या योजनांची माहिती दिली. मुंबई ही भारताची आर्थिक राजधानी असून महाराष्ट्र राज्य हे देशाच्या अर्थ व्यवस्थेचा कणा असल्याचे सांगून श्री. देशमुख म्हणाले: मुंबईतील पायाभूत सोयी सुविधांच्या विकासाचा वेग लक्षात घेता हे शहर दिल्लीच्या तुलनेत जराही मागे राहणार नाही. 'मेट्रो रेल प्रकल्प' आणि सागरी सेतू हे मंुबईतील महत्त्वाचे पायाभूत सोयीनिमिर्ती प्रकल्प असतील.

या चचेर्दरम्यान झालेल्या प्रश्नोत्तरांत मुख्यमंत्र्यांनी महाराष्ट्रात उभारण्यात येत असलेल्या पायाभूत सोयीनिमिर्ती प्रकल्पांबाबत माहिती दिली. एका उत्तरात त्यांनी स्पष्ट केले की, 'कागोर् हब'मुळे गुंतवणूकदार मोठया संख्येने नागपूर भागाकडे आकर्षित झाले आहेत.

गुंतवणूकदारांचे आकर्षण केंद

उद्योग क्षेत्रात खाजगी गुंतवणुकीचे महाराष्ट्राने नेहमीच स्वागत केले असून, पुण्यामधील 'एमआयडीसी' व टी.सी.जी. उद्योग समूह यांनी संयुक्तपणे उभारलेले जैव-तंत्रज्ञान पार्क हे त्याचे उत्तम प्रतीक आहे, आहे. दाभोळ उर्जा प्रकल्पाविषयाच्या एका प्रश्नाला उत्तर देताना हा तिढा आता सुटला असून, शासनाने 2.30 रुपये दराने वीजखरेदीचा निर्णय घेतला आहे, अशी माहिती मुख्यमंत्र्यांनी दिली.

' टिशनिअनस्पेअर'ला रस

या बैठकीत 'टिशनिअनस्पेअर' या नामवंत स्थावर मालमत्ता विकासक कंपनीने महाराष्ट्रातील व्यापारी संकुल व नगर वसाहती प्रकल्पांमध्ये रूची व्यक्त केली. मुख्यमंत्र्यांनी अनुकूल प्रतिसाद देत संपूर्ण सहकार्याची ग्वाही दिली. सध्या या कंपनीचे 'आयसीआयसीआय' बँकेच्या सहकार्याने भारतातील रियल इस्टेट क्षेत्रात प्रकल्प उभारणीचे काम सुरू आहे. कंपनीचे वरिष्ठ व्यवस्थापकीय संचालक कॅथरिन फलेर् या वेळी उपस्थित होते.

न्यूयॉर्कमधील या बैठकीस मुख्य सचिव प्रेम कुमार, उद्योग प्रधान सचिव व्ही. के. जयरथ, मुख्यमंत्र्यांचे प्रधान सचिव सुभाष लाला व 'एमआयडीसी'चे मुख्य कार्यकारी अधिकारी सतीश गवई उपस्थित होते.

 
</text>
</doc>
