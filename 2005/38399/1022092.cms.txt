<doc>
<docno>1022092.cms.txt</docno>
<text>
 
महामुंबई
कोंडीत सापडलेले कुर्ला...
[ Wednesday, February 16, 2005  12:09:46 am]


म. टा. प्रतिनिधी

मुंबई : कुर्ला पश्चिम आणि पूर्व यांना जोडण्यासाठी एका बाजूला तीनपदरी महाकाय फ्लायओव्हर पूल आणि दुसरीकडे रेल्वेखालून जाणारा सबवे यांच्या कामांमुळे दोन्हीकडची वाहतुक व्यवस्था पार कोलमडून पडली आहे.

सबवेच्या कामामुळे पूवेर्कडच्या तीनमागीर् रेल्वे जिन्याची केवळ एकच बाजू खुली ठेवून सीएसटी रोडला उघडणारा दुसरा जिना बनवला गेला आहे. हा नवा जिना जिथे उघडतो तेथून बस डेपोतून बाहेर पडणाऱ्या बस वळण घेतात. गदीर्च्या वेळी पुलावरून हजारो माणसं रस्त्यावर उतरतात त्याचवेळी बसेसची रांग लागलेली असते. त्यांच्या मागेपुढे रिक्षा उभ्या आडव्या कशाही बेदरकारपणे लावलेल्या असल्याने एकच कल्लोळ उडालेला असतो. रिक्षा स्टँडच्या क्षमतेपेक्षा किमान 50 ते 60 टक्के जास्त रिक्षा वावरत असलेल्या या रस्त्यावरून बसचे धूड चुकवत फूटपाथशिवाय चालणे हे मृत्यूगोलात स्कूटर चालवण्यापेक्षा जास्त कौशल्याचे काम ठरावे. शाळकरी मुले, म्हातारी- अपंग माणसे यांचे हाल कुत्राही खाणार नाही अशी गत. स्टेशनलगतच्याच पोलिस ठाण्याला आरटीओचेही काम करावे लागते.

पश्चिमेला तर सर्वच अंदाधुंदी. पूर्व आणि पश्चिम उपनगरांत प्रवासी वाहतूक करणारा बेस्टचा मोठा डेपो स्टेशनलगत आहे. आधीच मुंगीलाही पाय टाकायला जागा नसलेल्या या कुर्ल्यात फ्लाय ओव्हरचे काम भरवेगात असल्याने अभूतपूर्व वाहतूक कोंडी होते. फटफटीसारख्या हाणल्या जाणाऱ्या रिक्षा आणि एकापाठोपाठ येणाऱ्या बसेस, लक्ष्मणराव यादव मंडईच्याही बाहेर विखुरलेले भाजीविक्रेते, फेरीवाले, भंगारदुकाने यांच्या गजबजाटात सायंकाळी तिथल्या तीन शाळांची मुले आणि कुर्ला-बांदा कॉम्प्लेक्सकडून तसेच अंधेरी-कालिना, फिल्टरपाडा वगैरे ठिकाणांहून परतणारे चाकरमानी अक्षरश: आट्यापाट्या खेळतच स्टेशन गाठू शकतात. आणि मग रेल्वे रूळांवर वाहणारे दुर्गंधीयुक्त सांडपाणी, पथारी पसरलेली बेघर माणसे यांचे वास नाकात भरून घेऊन मेंढरांसारखे लोकलच्या गदीर्त सामावून जातात.

 
</text>
</doc>
