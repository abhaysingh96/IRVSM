<doc>
<docno>1022896.cms.txt</docno>
<text>
 
प्रगती फास्ट
हौसेतून साकारलेलं स्वप्न
[ Wednesday, February 16, 2005  07:06:47 pm]


पुस्तक आणि दुमिर्ळ ग्रंथापर्यंत लायब्ररीचं काम मर्यादित न ठेवता नॅशनल लायब्ररीमध्ये इतर असंख्य उपक्रम राबवण्यात येतात. या प्रयत्नांची दखल घेऊन त्यांना 1992 मध्ये उत्कृष्ट ग्रंथालयाचा पुरस्कार देण्यात आला आहे.

काही तरुणांच्या हौसे खातर 1917 साली स्थापन झालेल्या नॅशनल लायब्ररीचा पसारा आज तीन मजली सुसज्ज इमारतीत पसरला आहे. नॅशनल लायब्ररीत आज सुमारे 65,000 वेगवेगळ्या विषयावरची पुस्तकं आणि ग्रंथ उपलब्ध आहेत.

लहान मुलांसाठी इथे खास विभाग आहे. त्यात मराठी, हिंदी, इंग्रजी आणि गुजराती भाषेतून जवळजवळ 8000 पुस्तकांचा समावेश आहे. चरित्र, परी कथा, हॅरी पॉटर आणि साहसी टारझन यासारखे कथासंग्रह म्हणजे बच्चे कंपनीला पर्वणीच. त्याचबरोबर संस्कृती कोश, मूल्यशिक्षण, ब्रिटानिका विश्वकोष, श्रेष्ठ भारतीय बालकथा, विज्ञान तंत्रज्ञान विश्वकोष, चिल्ड्रन्स नॉलेज बँक, असा मुलांचं मनोरंजन करणारी आणि कुतूहल जागवणाऱ्या पुस्तकांचा खजिना इथे आहे. लायब्ररीच्या विनामूल्य रीडिंग सेक्शनमध्ये मुंबईतील महत्त्वाची 20 ते 25 वर्तमानपत्रं आणि मासिकं वाचायला मिळतात.

अभ्यासू विद्यार्थ्यांना लायब्ररीच्या संदर्भ विभागाचा सगळ्यात जास्त उपयोग होतो. विषयानुसार इथे सुमारे 4 ते 5 हजार ग्रंथांचा संग्रह ठेवलेला आहे. कौटिल्यचं अर्थशास्त्र, मार्क्सवाद आणि मराठी साहित्य, दास कॅपिटलचं रूपांतर ' भांडवल ', आद्यशंकराचार्यांचे सौंदर्यलहरी, तर्कतीर्थांचा लेखसंग्रह असे असंख्य जुने ग्रंथ इथे जतन करून ठेवले आहेत.

शिवाय अभ्यासासाठी भारतीय व्यवहारकोश, मराठी वाङ्मयकोश, मराठी पर्यायी शब्दांचा कोष, केतकरांचा ज्ञानकोष, मराठी विश्वकोष, समाजशास्त्र विश्वकोष, व्यायाम ज्ञानकोष नॅशनल लायब्ररीमध्ये उपलब्ध आहेत.

नॅशनल जिओग्राफीचे जुने अंक, जॉर्ज बर्नाड शॉ, शेक्सपिअर यांचं साहित्य, लोकसभा निवडणुका आणि खासदार 1952 ते 96, स्त्री साहित्याचा मागेवा, अशी दुमीर्ळ ग्रंथसंपदाही उपलब्ध आहे. भारतीय आणि जागतिक भाषा शिकवण्यासाठी आवश्यक पुस्तकं तुम्हाला इथे मिळतील. नवीन भाषा किंवा इतर देशांची माहिती मिळवू इच्छिणाऱ्यांना या पुस्तकांचा प्रामुख्याने उपयोग होतो.

कॉलेजच्या विद्यार्थ्यांना चालू घडामोडींवर प्रोजेक्ट्स किंवा माहितीपर लेख लिहावे लागतात. त्यांना वृत्तपत्रात छापून येणारे लेख आणि बातम्या यांचं रेकॉर्ड हवं असतं. ही सोय नॅशनल लायब्ररीच्या कात्रण विभागात आहे. इथे गेल्या 10 ते 12 वर्षांतील प्रमुख वृत्तपत्रांमधील लेख आणि अग्रलेखांची कात्रणं ठेवण्यात आली आहेत.

दरवषीर् लायब्ररीत दीड ते दोन लाख रुपयांच्या नवीन पुस्तकांचा समावेश होतो. त्यामुळे पुस्तकांच्या खजिन्यात नेहमीच वाढ होत राहते.

शाळा आणि कॉलेजमधल्या विद्यार्थ्यांसाठी नॅशनल लायब्ररीतफेर् अभ्यासिका चालवण्यात येते. त्याचा उपयोग नोकरी करून अभ्यास करणारे विद्याथीर् आणि स्पर्धा परीक्षा देणाऱ्या उमेदवारांनाही होतो.

गेल्या काही वर्षांत लायब्ररीने काही सांस्कृतिक उपक्रम राबवायला सुरुवात केली आहे. गरजू आणि गरीब मुलांना लायब्ररी शिक्षणासाठी वेगवेगळ्या माध्यमातून मदत करते. नॅशनल लायब्ररीच्या या उपक्रमांची दखल घेऊन 1992 मध्ये उत्कृष्ट ग्रंथालयाचा पुरस्कार देण्यात आला आहे.

सरिता भडसावळे यांच्या मते ' तरुणांमधील मानसिक अस्थिरता, असुरक्षिततेची भावना याला प्रत्यक्ष किंवा अप्रत्यक्षपणे वाचनाकडे दुर्लक्ष करण्याची वृत्ती खतपाणी घालते. त्यांना पुस्तकांच्या माध्यमातून मिळणारा आत्मविश्वास, अनुभव, तज्ज्ञांचं मार्गदर्शन मिळत नाही. व्यक्तिमत्त्वाचा सर्वांगीण विकास करण्यासाठी तुम्हाला विविध पुस्तकांची उपलब्धी असणाऱ्या लायब्ररीचा आधार घ्यावा लागतो.

संपर्क :

नॅशनल लायब्ररी, स्वामी विवेकानंद मार्ग, वांदे (पश्चिम), मुंबई - 400050. टेलिफोन नंबर - 26425033.

सुशील चव्हाण

ज्ञानसंवधिर्नी

 
</text>
</doc>
