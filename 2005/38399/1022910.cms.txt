<doc>
<docno>1022910.cms.txt</docno>
<text>
 
महाराष्ट्र
पाणीटंचाई निवारणासाठी ग्रामीण भागात बंधारे
[ Wednesday, February 16, 2005  07:14:48 pm]


मुंबई टाइम्स टीम

शहापूर : तालुक्याने तानसा, वैतरणा, भातसा आदी धरणाच्या माध्यमातून मंुबई आणि ठाण्याला पाणी पुरवायचं आणि तालुक्यात मात्र पाणीटंचाई हे चित्र गंभीर आहे. म्हणूनच कोकण पॅकेजमध्ये उपलब्ध होणाऱ्या 169 कोटीपैकी 50 टक्के रक्कम ठाणे जिल्ह्याच्या ग्रामीण भागात बंधारे बांधण्यासाठी खर्च केले जातील, असं पालकमंत्री गणेश नाईक यांनी जाहीर केलं.

' सरकार तुमच्या अंगणात ' या मोहिमेंतर्गत शहापूर तहसील कार्यालयाच्या प्रांगणात आयोजित केलेल्या जनता दरबारात ते बोलत होते. या वेळी ठाणे जिल्हा परिषद अध्यक्ष गजानन पाटील, मुख्य कार्यकारी अधिकारी निर्मलकुमार देशमुख, जिल्हाधिकारी नंदकुमार जंत्रे यांनी कार्यक्रमाबाबतची भूमिका मांडली.

कृषी समिती सभापती दशरथ तिवरे यांनी, तालुक्यातील पाण्याचा प्रश्न विस्ताराने मांडला तर आमदार महादू बरोरा यांनी सहा तासांचं लोडशेडिंग तीन तासांवर आणण्याची मागणी केली. तर आमदार गोटीराम पवार यांनी शेतकऱ्यांनी शेतात बेडे बांधले म्हणून महसूल खात्याने जीवघेणा दंड करू नये, असं आवाहन केलं. या कार्यक्रमाचं संचालन नायब तहसीलदार डॉ. संदीप माने यांनी केलं तर तहसीलदार रामनाथ कराड यांनी आभार मानले.

या कार्यक्रमानंतर सुमारे 450 निवेदनं नाईक यांनी स्वीकारली. ती मुख्यत: पाणीटंचाई आणि लोडशेडिंग याबाबतची होती. शहापूरातील बारा वर्षांची मुलगी आणि बारावीतील विद्याथीर् पळवण्याचं प्रकरण गुन्हा अन्वेषण विभागाकडे सोपवण्यात यावं, असे आदेश दिल्याचं त्यांनी सांगितलं. तर रोहयोची कामं पुढील आठवड्यात सुरू केली जातील, असं जिल्हाधिकारी नंदकुमार जंत्रे यांनी सांगितलं.

 
</text>
</doc>
