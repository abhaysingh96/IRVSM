<doc>
<docno>1022104.cms.txt</docno>
<text>
 
महामुंबई
पाँडिचरीतील 5 गावे वसवणार
[ Wednesday, February 16, 2005  12:15:08 am]


म. टा. प्रतिनिधी

मुंबई : त्सुनामी लाटेने उध्वस्त झालेल्यांच्या जनजीवनाला आकार देण्यासाठी महाराष्ट्र सरकारने पुढाकार घेतला असून पाँडेचरीतील पाच गावे पूर्णपणे विकसित करण्याचे आघाडी सरकारने ठरविले असल्याची माहिती राज्याचे पुनर्वसन मदतकार्यमंत्री डॉ. पतंगराव कदम यांनी दिली.

यासंदर्भात काँग्रेसच्या अध्यक्षा सोनिया गांधी यांनी राज्य सरकारच्या कामाचे कौतूक केले असून तशा आशयाचे लेखी पत्रही त्यांनी पाठविल्याचे त्यांनी सांगितले.

केंदीय गृहमंत्री शिवराज पाटील यांच्या समवेत तीन दिवसांचा अंदमान निकोबारचा दौरा केल्यानंतर तेथील कामाची माहिती देताना ते म्हणाले की महाराष्ट्रातीतून तेथे स्थायिक झालेल्या 107 तसेच तेथे वास्तव्यास आलेल्या 209 माजी सैनिकांना राज्य सराकरतफेर् प्रत्येकी एक लाख रुपये देण्यात येणार आहेत. शिवाय पाँडेचरीत दोन हजार पक्की घरे आघाडी सरकारतफेर् बांधण्यात येणार असून याकामासाठी 34 कोटी रुपयांचा खर्च अपेक्षित आहे. एकंदर 60 कोटी रुपयांचे मदत कार्य करण्याचे सरकारने ठरविले आहे.

त्सुनामीग्रस्तांना तातडीची मदत देताना नऊ विमानांतून तसेच पाच रेल्वे वॅगन्समधून विविध प्रकारचे साहित्य पाठविण्यात आले होते. मात्र आता अशा मदतीची आवश्यकता नाही. त्याऐवजी कायम स्वरूपी मदत करण्याचे आश्वासन तेथील प्रशासनाने केले आहे, असेही कदम यांनी सांगितले.

 
</text>
</doc>
