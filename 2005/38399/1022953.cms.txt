<doc>
<docno>1022953.cms.txt</docno>
<text>
 
महामुंबई: मुंबई टाइम्स
चित्रकार सूफीपंथियांसारखे प्रामाणिक!
[ Wednesday, February 16, 2005  07:49:04 pm]


अभिजीत ताम्हणे

पाकिस्तानी चित्रांचं भारतातलं पहिलं मोठं प्रदर्शन मुंबईत 18 तारखेपासून खुलं होतंय. गेल्या 57 वर्षांतली चित्रं आणि अनेक चित्रकारांचा सहभाग असलेल्या या प्रदर्शनाचे नियोजक आहेत पाकिस्तानी चित्रकार, कलाशिक्षक आणि कलाभ्यासक कुद्दूस मिर्झा. ' मराठीतले विलास सारंग मी इंग्रजीतून वाचलेत ' म्हणणाऱ्या कुद्दूस यांनी या प्रदर्शनाबद्दलच्या प्रश्ानंना खुलासेवार उत्तरं दिली ; ती त्यांच्याच शद्बांत अशी :

प्रदर्शनाचा हेतू काय ?

अर्थात, लोकांशी संवाद वाढवणं. संगीत आणि फिल्ममधून हे झालंय आणि होतंय, पण हा संवाद चित्रकलेपर्यंत प्रथमच येतोय. जगभर शाखा असलेल्या ' यंग प्रेसिडेण्टस् असोसिएशन ' नं हे प्रदर्शन स्पॉन्सर केलं, तेव्हा त्यांचाही हेतू हाच होता. पाकिस्तानी चित्रकारांनी तर भारतात प्रदर्शन भरवण्याच्या योजनेचं इतकं स्वागत केलं की, या प्रदर्शनाचा नियोजक म्हणून मला अगदी विनात्रास सर्वांची चित्रं मिळू शकली. हे सहकार्य भारताविषयी त्यांना वाटणाऱ्या प्रेम आणि कुतूहलापोटी होतं. पाकिस्तानच्या कलेचं हे भारतातलं पहिलंच प्रदर्शन, याचा उत्साह सर्वांनाच होता.

नियोजक म्हणून प्रदर्शन घडवलंत तुम्ही ; तेव्हा भारतीयांना काय दाखवायचं/ काय नाही, याचे काही ठोकताळे मांडलेत का ?

पाकिस्तानी कलेच्या इतिहासाची माहिती देणारं ' र्सव्हे एग्झिबिशन ' करणं सोपं झालं असतं ; पण कंटाळवाणं ठरलं असतं! इतिहास काहीही असूदे... भारतीयांना आत्ता पाकिस्तानी कलेतले विविध प्रवाह पाहू देणं जास्त गरजेचं आहे. म्हणून आम्ही- मी आणि प्रदर्शन जिथं भरतंय त्या ' एनजीएमए ' च्या मानद संचालक डॉ. सरयू दोशी यांनी- या गॅलरीच्या पाच मजल्यांवर ' कॅलिग्राफी ', ' मिनिएचर ', ' पॉप ', ' आयडेंटिटी ' आणि ' बॉडी ' अशा पाच मध्यवतीर् कल्पनांवर आधारित चित्रं मांडली आहेत. 1947 नंतरच्या काळात कॅलिग्राफी आणि लघुचित्रांवर पाकिस्तानी कलेचा भर जास्त होता, आणि सध्या मानवी शरीर किंवा अस्मितेच्या कल्पनांकडे टीकात्म नजरेनं पाहणारी चित्रं होताहेत, पण मिनिएचरची परंपराही पाकिस्तानात भन्नाट बदलत्येय.

अमूर्तचित्रांचं काय ?

पाकिस्तानात 1960 च्या दशकात अॅबस्ट्रॅक्ट चित्रं केली जात होती खरी ; पण त्यात कुणी मोठं नाही झालं. हे लोक पुढे रिप्रेझेंटेशनल काम करू लागले.

पाकिस्तानातलं चित्रकलाक्षेत्र कसं आहे ?

वैचारिक आदानप्रदान, बंडखोर कल्पनांचं आकलन अगदी कमीजण करतात, तेच एकाअथीर् बरंय! चित्रांचा बाजार वाढतो आहे. चित्रखरेदीसाठी पैसा कुठून येतो, अशी टीका होते ; पण माझ्यामते, चित्रकार तरी प्रामाणिक आहेत.

अखेर, चित्रकार हे एका दंतकथेतल्या त्या सूफीसारखे असतात. या सूफीनं एका दारूविक्रेत्यासाठीसुद्धा दुवा मागितली होती : ' जगात जर दारू पिणारे असतीलच, तर याचंतरी भलं होऊदे ' अशी! चित्रकार समाज बदलू शकणार नाहीत. पण समाजाचं भलं करू शकतील नक्की!

 
</text>
</doc>
