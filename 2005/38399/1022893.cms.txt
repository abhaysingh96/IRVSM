<doc>
<docno>1022893.cms.txt</docno>
<text>
 
प्रगती फास्ट
बोस्टनचं ज्ञानमंदिर
[ Wednesday, February 16, 2005  07:04:38 pm]


बोस्टन आणि डर्टमाऊथच्या निसर्गरम्य वातावरणात अभ्यासाची संधी देणारी युनिव्हसिर्टी ऑफ मॅसेच्युसेट्स विद्यार्थ्यांना 30 क्षेत्रांमधील 70 कोर्सेसचे पर्याय निवडीसाठी उपलब्ध करून देते. ऑनलाइन स्टडी मटेरिअल हे लायब्ररीचं वैशिष्ट्य आहे.

युनिव्हसिर्टी ऑफ मॅसेच्युसेट्सचे पाच कॅम्पस आहेत. त्यातील डर्टमाऊथचं कॅम्पस म्हणजे विद्यार्थ्यांना असंख्य संधींचं भंडार. पब्लिक इन्स्टिट्यूशन म्हणून 1895 मध्ये मॅसेच्युसेट्स युनिव्हसिर्टीची डर्टमाऊथला स्थापना झाली. ही युनिव्हसिर्टी मॅसेच्युसेट्सच्या आग्नेय दिशेला आहे. बोस्टनपासून एक तास तर प्रोव्हिडन्सपासून अर्धा तासाच्या अंतरावर युनिव्हसिर्टीचं कॅम्पस आहे.

सातशे दहा एकरवर वनराईत वसलेलं हे युनिव्हसिर्टीचं मुख्य कॅम्पस प्रसिद्ध आकिर्टेक्ट पॉल रुडॉल्फ यांनी डिझाइन केलेलं आहे. फॉल नदी आणि न्यू बेडफोर्ड इथे युनिव्हसिर्टीचे इतर सॅटेलाइट कॅम्पस आहेत, तर बार्नस्टॅबल ( कॉप कोड)ला तीन को-ऑपरेटिव साइट्स तयार केल्या आहेत. युनिव्हसिर्टीच्या कॅम्पसमधून प्रोव्हिडन्स, बोस्टन, न्यूपोर्ट, केप कोड, मार्थाज विनयार्ड आणि नॅन्टुकेटच्या बेटांवर जाणं सहज शक्य आहे.

युनिव्हसिर्टीला न्यू इंग्लण्ड असोसिएशन ऑफ स्कूल्स अॅण्ड कॉलेजेस, द असोसिएशन टू अॅडव्हान्स कॉलेजिएट स्कूल ऑफ बिझनेस, द अॅक्रेडिएशन बोर्ड फॉर इंजिनीअरिंग अॅण्ड टेक्नॉलॉजी, द नॅशनल लीग फॉर नसिर्ंग अॅक्रिडिएशन कमिशन, द नॅशनल असोसिएशन ऑफ स्कूल ऑफ आर्ट्स अॅण्ड डिझाइन, द अमेरिकन केमिकल सोसायटी, द नॅशनल अॅक्रिडिएटिंग एजन्सी फॉर क्लिनिकल लॅबोरेटरी सायन्सेस, द कॉमनवेल्थ ऑफ मॅसेच्युसेट्स डिपार्टमेण्ट ऑफ एज्युकेशन / नॅशनल असोसिएशन ऑफ डिपार्टमेण्ट्स ऑफ टीचर एज्युकेशन अशा अनेक संघटनांची मान्यता आहे.

परदेशातून आलेल्या विद्यार्थ्यांनी फूलटाइम कोर्सला प्रवेश घेणं जरुरी आहे. त्यात अण्डरग्रॅज्युएट विद्यार्थ्यांनी एका सेमिस्टरला कमीतकमी बारा क्रेडिट आणि ग्रॅज्युएट्सने नऊ क्रेडिटचा समावेश असलेल्या कोर्सला अॅडमिशन घेणं बंधनकारक आहे. कारण एका सेमिस्टरमध्ये सहा क्रेडिट असलेल्या कोर्सला इथे फूलटाइम कोर्सचा दर्जा दिला जातो.

युनिव्हसिर्टीमध्ये खालील पाच कॉलेजचा समावेश आहे -

कॉलेज ऑफ आर्ट्स अॅण्ड सायन्सेस

कॉलेज ऑफ इंजिनीअरिंग

शार्ल्टन कॉलेज ऑफ बिझनेस, द कॉलेज ऑफ नसिर्ंग

कॉलेज ऑफ व्हिज्युअल अॅण्ड परफॉमिर्ंग आर्ट्स

स्कूल फॉर मरिन सायन्सेस अॅण्ड टेक्नॉलॉजी

युनिव्हसिर्टीमध्ये विद्यार्थ्यांना तीस क्षेत्रांतील विविध 70 कोसेर्सचा पर्याय आहे. ट्रॅव्हल अॅण्ड स्टडी अब्रॉड, ऑनर्स प्रोग्राम, को-ऑपरेटिव एज्युकेशन, इण्टर्नशिप, लिव्हिंग लनिर्ंग, प्रोजेक्ट्स अशा वेगवेगळ्या माध्यमातून विद्यार्थ्यांना शिकवलं जातं. इथे प्रवेश घेण्यासाठी विद्यार्थ्यांना 55 अमेरिकन डॉलर प्रवेश अर्ज फी द्यावी लागते. विद्यार्थ्यांनी आपले प्रवेश अर्ज युनिव्हसिर्टीच्या अॅडमिशन ऑफिसमध्ये प्रवेश प्रक्रिया सुरू होण्याआधी पोहोचतील अशा अंदाजाने पाठवावेत.

प्रवेश अर्जाबरोबर विद्यार्थ्यांना खालील कागदपत्र जोडाव्या लागतील.

शैक्षणिक पात्रता दाखवणारी सटिर्फिकेट्स

सॅट, टोफेल किंवा जीआरई परीक्षेतील स्कोअर दाखवणारा रिझल्ट

बँकेतील व्यवहारांचं स्टेटमेण्ट

युनिव्हसिर्टीच्या नियमांप्रमाणे इतर कागदपत्रं

युनिव्हसिर्टीतील शिक्षणाचा खर्च विद्यार्थ्यांच्या बजेटमधला आहे. पहिल्या वर्षांच्या विद्यार्थ्यांना सुमारे 18,000 ते 24,000 डॉलर खर्च येतो. या खर्चामध्ये दरवषीर् साधारण पाच ते आठ टक्क्यांनी वाढ होते. विद्यार्थ्यांना कॅम्पसमध्येच राहायचं असेल, तर हा खर्च अंदाजे 2800 डॉलरपर्यंत जातो. त्याचबरोबर जेवण, वाहतूक, इतर खर्च साधारणपणे तीन ते पाच हजार डॉलरपर्यंत येतो. पुस्तकांचा खर्च 400 ते 500 डॉलर, हेल्थ इन्शुरन्ससाठी 603 डॉलर, ओरिएण्टेशन फीसाठी 215 डॉलर, ट्युशन आणि फीसाठी 12,976 डॉलर खर्च करावे लागतात. हा एकूण खर्च 18,394 ते 23,681 डॉलरपर्यंत जातो. या खर्चामध्ये परदेशातून इथे येण्या जाण्याच्या खर्चाचा समावेश केलेला नाही.

परदेशातील विद्यार्थ्यांना स्कॉलरशिप दिली जाते. विषयानुसार कोणत्या डिपार्टमेण्टकडे स्कॉलरशिपसाठी अर्ज करायचा, याची माहिती युनिव्हसिर्टीत मिळते. विद्यार्थ्यांच्या राहण्याची सोय कॅम्पसमध्ये होते. कॅम्पसमध्येच राहायचं असेल तर 100 डॉलर डिपॉझिट ठेवावं लागतं. विद्यार्थ्यांचा युनिव्हसिर्टीतील प्रवेश निश्चित झाला, की राहण्याच्या जागेचे कॉण्ट्रॅक्ट पेपर्स त्यांना पाठवण्यात येतात. शिवाय विद्यार्थ्यांना ऑन कॅम्पसमध्ये ट्रॅडिशनल रेसिडन्स आणि टाऊन हाऊस अपार्टमेण्ट असे दोन पर्याय आहेत. प्रत्येक निवासव्यवस्थेसाठी करावा लागणारा खर्च वेगवेगळा आहे. अनेक विद्याथीर् ऑफ कॅम्पसमध्ये राहण्याचाच पर्याय निवडतात.

युनिव्हसिर्टीमध्ये विद्यार्थ्यांना लायब्ररीची सुविधा आहे. साऊथ बोस्टनमधील ही सर्वात मोठी लायब्ररी म्हणता येईल. लायब्ररीमध्ये सुमारे चार लाख पुस्तकं, दोन हजार नियतकालिकं, एक लाखाहून अधिक अमेरिकन गव्हर्नमेण्ट पब्लिकेशन आणि इतर अनेक कलेक्शन्स आहेत. लायब्ररीने विद्यार्थ्यांना ऑनलाइन आणि वेबबेस्ड् डेटा उपलब्ध करून दिला आहे. व्हिडीओ टेप्स, स्लाइड्स, डिस्क्स, मायक्रोफिल्म्सही लायब्ररीत आहेत. इथे उपलब्ध असणार ऑडिओ व्हिज्युअल मटेरिअल ही लायब्ररीची खासियत आहे.

संपर्क : युनिव्हसिर्टी ऑफ मॅसेच्युसेट्स डर्टमाऊथ , 285 ओल्ड वेस्टपोर्ट रोड, नॉर्थ डर्टमथ, एमए 02747-2300. टेलिफोन नंबर : 508 999-8000. वेबसाइट : 222. ह्वद्वड्डह्यह्यस्त्र.द्गस्त्रह्व

मिनौती फडणीस

ग्लोबल एज्युकेशन कौन्सिल

 
</text>
</doc>
