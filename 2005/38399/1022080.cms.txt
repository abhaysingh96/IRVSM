<doc>
<docno>1022080.cms.txt</docno>
<text>
 
महाराष्ट्र
पी. चिदंबरम यांच्याबरोबर कापूसप्रश्न 21 ला चर्चा!
[ Wednesday, February 16, 2005  12:02:42 am]


म. टा. वृत्तसेवा

जालना : कापूस एकाधिकार योजनेपोटी राज्य सरकारला यंदा सुमारे दोन हजार कोटी रुपयांचा तोटा सहन करावा लागणार असून या संदर्भात केंदीय अर्थमंत्री पी. चिदंबरम यांच्याशी 21 फेब्रुवारी रोजी चर्चा केली जाणार असल्याचे मुख्यमंत्री विलासराव देशमुख यांनी मंगळवारी सांगितले.

मराठवाडा तसेच जळगाव, धुळे, नंदुरबार येथील जिल्हा काँग्रेसच्या बैठकांसाठी मुख्यमंत्री येथे आले होते. यावेळी पत्रकारांशी बोलताना त्यांनी आतबट्ट्याच्या ठरलेल्या कापूस एकाधिकार योजनेचा उहापोह केला. कापूसखरेदीसाठीच्या केंदांवर आतापर्यंत 185 लाख क्विंटल कापूस आला असून अजूनही आवक चालूच आहे. हा आकडा 200 लाख क्विंटलपेक्षाही अधिक होण्याची शक्यता आहे. यामुळे कापूस एकाधिकार योजनेची यंत्रणा कोलमडल्याची कबुली देशमुख यांनी दिली.

 
</text>
</doc>
