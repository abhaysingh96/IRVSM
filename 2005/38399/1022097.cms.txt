<doc>
<docno>1022097.cms.txt</docno>
<text>
 
महामुंबई
जागतिक बँकेची राज्यांना थेट कर्जे?
[ Wednesday, February 16, 2005  12:11:28 am]


म. टा. प्रतिनिधी

मुंबई : राज्यांना जागतिक बँकेकडून थेट कजेर् घेऊ देण्याबाबत केंद सरकार विचार करीत असून याबाबत येत्या तीन-चार महिन्यांत निर्णय होण्याची शक्यता आहे. यामुळे अल्प व्याजदराने कजेर् मिळणार असली तरी त्याचबरोबर डॉलरच्या दरातील चढउताराचा धोकाही राज्यांनाच स्वीकारावा लागणार आहे.

मोठे प्रकल्प तसेच आथिर्क सुधारणांसाठी जागतिक बँक राज्यांना कजेर् उपलब्ध करून देत असते. मात्र अंतिमत: केंद सरकारमार्फत राज्यांना हे कर्ज मिळते. बँक अनेक कजेर् अगदी एक टक्क्यांपेक्षा कमी व्याजदराने देत असले तरी केंद सरकार मात्र ते राज्यांना सहा टक्क्यांनी उपलब्ध करून देते. हा अधिक दर आकारताना केंद सरकार डॉलरच्या दरात वाढ झाल्यास त्यामुळे परतफेडीच्या वेळी वाढणाऱ्या बोजाची जबाबदारी स्वत:कडे घेत असते.

गेली कित्येक वर्षे रुपयाचे अवमूल्यन होऊन डॉलरची किंमत वाढत होती. त्यामुळे 15-20 वर्षांपूवीर् 17-18 रुपयांना मिळणारा डॉलर अगदी 46-47 रुपयांपर्यंत पोहोचला होता.

गेली दोन तीन वषेर् मात्र रुपया स्थिरावला असून उलट डॉलरचा भावच काही अंशी खाली आला आहे. या पार्श्वभूमीवर आता जागतिक बँकेकडून राज्यांना थेट कजेर् घेण्याची परवानगी मिळावी, अशी मागणी अनेक राज्यांकडून केली जात आहे.

याबाबत आता केंद सरकारच्या अर्थ मंत्रालयात विचार सुरू असून येत्या काही महिन्यांत अनुकूल निर्णय अपेक्षित असल्याचे राज्याच्या अर्थखात्यातील एका वरिष्ठ अधिकाऱ्याने सांगितले. हा निर्णय झाल्यास अत्यल्प दरात राज्यांना कजेर् मिळू शकतील.

मुंबईच्या विकासाठी जागतिक बँकेकडून राज्याला साडेचार ते पाच हजार कोटी रुपयांचे कर्ज मिळण्याची शक्यता आहे. त्या कर्जाबाबत राज्याला हा लाभ मिळू शकेल. मात्र त्याचबरोबर डॉलरचा दर वाढल्यास परतफेडीच्या रकमेत होणाऱ्या वाढीची जबाबदारीही त्यात्या राज्यांना घ्यावी लागले, असे या अधिकाऱ्याने सांगितले.

 
</text>
</doc>
