<doc>
<docno>1022996.cms.txt</docno>
<text>
 
महाराष्ट्र
'एन्रॉनची वीज महागच पडेल'
[ Wednesday, February 16, 2005  08:36:11 pm]


म. टा. वृत्तसेवा

एन. डी. पाटील सरसावले!

सांगली : एन्रॉन प्रकल्पाची वीज महाराष्ट्राला कधीच परवडणार नाही, असे शेतकरी कामगार पक्षाचे ज्येष्ठ नेते प्रा. एन. डी. पाटील यांनी बुधवारी येथील वार्ताहरांशी बोलताना स्पष्टपणे सांगितले.

एन्रॉनची वीज घ्यावी असे राष्ट्रवादी काँग्रेसचे अध्यक्ष व केंदीय कृषी मंत्री शरद पवार यांनी म्हटले आहे, त्यावर प्रतिक्रिया देताना प्रा.पाटील म्हणाले की, ही वीज महाराष्ट्राला कदापिही परवडणारी नाही. त्याकरिता आधीचा वीज खरेदी करार (पॉवर पचेर्स अॅग्रीमेंट) गाडून टाकला पाहिजे. पूवीर्चे वीज खरेदी करार महाराष्ट्राला आथिर्कदृष्ट्या खड्ड्यात घालणारे होते, इतकेच नव्हे तर वीज मंडळही त्यामुळे अडचणीत येणार आहे. कारण ' वीज घ्या किंवा घेऊ नका ; पण एन्रॉनचे पैसे मोजा ' असा हा करार आहे. त्यात अन्यही अनेक जाचक अटी आहेत. या विजेचा दर डॉलरमध्ये कसा काय ठरविण्यात आला होता ? असा सवाल एनडी यांनी केला.

एन्रॉन सुरू करायचे म्हटले तरी ते सोपे नाही असे सांगताना प्रा. पाटील म्हणाले की, एन्रॉनची मालमत्ता 6200 कोटी रुपये कर्जासाठी ' आय. डी. बी. आय. ' कडे गहाण पडली आहे. त्यावरील व्याज वेगळेच आहे. ही रक्कम वसूल झाल्याशिवाय कुठलीच बँक प्रकल्प सुरू करण्यास मान्यता देणार नाही.

विभाजनविरोध

वीज मंडळाचे विभाजन करण्याच्या हालचाली सुरू झाल्या आहेत, त्यासंदर्भात चर्चा करण्यासाठी डाव्या आघाडीच्या नेत्यांची आणि या क्षेत्रातील तज्ञांची एक बैठक येत्या 22 फेब्रुवारी रोजी घेण्यात येत आहे, अशी माहिती प्रा. पाटील यांनी दिली. ' ग्राहकांनी मनात आणले कर विजेचे भारनियमन कमी करता येऊ शकते ' असेही एका प्रश्ानवर त्यांनी सांगितले.

 
</text>
</doc>
