<doc>
<docno>1022135.cms.txt</docno>
<text>
 
महाराष्ट्र
महाराष्ट्रात तीन आयआयएम
[ Wednesday, February 16, 2005  12:39:41 am]


म. टा. प्रतिनिधी

पुणे : महाराष्ट्रात व्यवस्थापन शास्त्रातील उच्च शिक्षण देणाऱ्या ' इंडियन इन्स्टिट्यूट ऑफ मॅनेजमेंट ' ची ( आयआयएम) पुण्यात स्थापना करण्यात येणार आहे, असा महत्त्वपूर्ण निर्णय राज्याचे उच्च व तंत्रशिक्षण मंत्री सुरेश जैन यांनी मंगळवारी येथे जाहीर केला.

तसेच खाजगी इंजिनियरिंग आणि मेडिकल कॉलेजांच्या धतीर्वर राज्यातील सर्व अभ्यासक्रमांच्या पात्र कॉलेजांना शैक्षणिक आणि आथिर्क स्वायत्तता बहाल करण्यात येणार असल्याचेही ते म्हणाले. हा निर्णय ' फेडरेशन ऑफ जैन एज्युकेशनल इन्स्टिट्यूट ' तफेर् ' उच्च शिक्षणाचे जागतिकीकरण ' या विषयावरील चर्चासत्रानंतर पत्रकार परिषदेत जैन यांनी सांगितले. ते म्हणाले, स्वायत्ततेचा प्रस्ताव कॉलेजांना संबंधित विद्यापीठाकडे सादर करावा लागेल. विद्यापीठ समितीच्या अहवालानुसार विद्यापीठ अनुदान मंडळामार्फतही प्रस्तावाची फेर- तपासणी झाल्यावरच निर्णय होईल.

स्वायत्त कॉलेजला नव्या अभ्यासक्रमांची रचना करण्यापासून प्राध्यापकांच्या नेमणुकीपर्यंतचे सर्व निर्णय स्वतंत्रपणे घेण्याची मुभा मिळेल. नॅकची मान्यता असलेल्या राज्यातील सुमारे आठशे कॉलेजांपैकी सुमारे दोनशे कॉलेजे ए प्लस आणि बी प्लस श्ाेणीची आहेत. या कॉलेजांनी अर्ज केल्यास त्यांना स्वायत्तता देता येईल, असे ते म्हणाले.

' इंडियन इन्स्टिट्यूट ऑफ मॅनेजमेंट ' साठी पुण्याची मुख्य केंदासाठी निवड झाल्याचे जैन यांनी सांगितले. औरंगाबाद आणि नागपूर येथे आयआयएमची उपकेंदे स्थापन करण्यात येतील. स्वतंत्र विधि विद्यापीठ उभारण्यासाठीही राज्य सरकार प्रयत्नशील आहे, असेही त्यांनी सांगितले. तंत्रशिक्षण क्षेत्रातल्या गुणवत्तावाढीसाठी ' मास्टर प्लॅन ' तयार करण्यात येणार आहे.

 
</text>
</doc>
