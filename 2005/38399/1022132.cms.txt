<doc>
<docno>1022132.cms.txt</docno>
<text>
 
महामुंबई
अखेर विमानतळ विमानांसाठी खुला!
[ Wednesday, February 16, 2005  12:37:07 am]


म. टा. प्रतिनिधी

सुमारे 125 झोपड्या जमीनदोस्त

मंुबई : बेकायदा झोपड्या पाडण्याच्या कारवाईला मिळालेला राजकीय रंग आणि थेट राजधानी दिल्लीत पोहोचलेला केंदबिंदू या पार्श्वभूमीवर मंगळवारीही झोपड्याविरोधी मोहीम सुरूच राहिली आणि विमानतळ प्राधिकरणाच्या दोन एकर जागेवरील सुमारे सव्वाशे झोपड्या मुंबई महापालिकेच्या सहकार्याने जमीनदोस्त करण्यात आल्या. पर्यायी व्यवस्था होऊनही स्थलांतरित न झालेल्या येथील झोपडीधारकांनी ' रास्ता रोको ' करून कारवाईला खीळ घालण्याचा प्रयत्न केला. मात्र , 1995 नंतरच्या झोपड्या पाडण्याच्या निर्णयावर महापालिका ठाम असल्याचे आयुक्त जॉनी जोसेफ यांनी ठामपणे स्पष्ट केल्याने कारवाई थांबवण्याची मागणी घेऊन पालिका मुख्यालयावर आलेल्या गुरुदास कामत यांना रिकाम्या हाताने माघार घ्यावी लागली.

कुर्ला क्रांतिनगर येथील विमानतळ प्राधिकरणाच्या दोन एकर जागेवरील झोपड्या पाडण्यात आल्याने आता विमानतळावरील आणखी एक धावपट्टी उड्डाणासाठी खुली होऊ शकेल.

गेली दहा वर्षे काँग्रेसच्या काही नेत्यांनी विरोधी भूमिका घेतल्यामुळे या झोपड्यांचे स्थलांतर होऊ शकले नव्हते. अखेर दोन आठवड्यापूवीर् कृषीमंत्री शरद पवार आणि नागरी हवाई वाहतूकमंत्री प्रफुल्ल पटेल यांनी पुढाकार घेऊन, या झोपड्या तातडीने हटवाव्यात, अशी भूमिका घेतली.

दरम्यान, ही कारवाई थांबवावी आणि 1995 ते 2000 पर्यंतच्या झोपड्यांना संरक्षण द्यावे, अशी मागणी करणाऱ्या गुरुदास कामत यांना '1995 पर्यंतच्याच झोपड्यांना संरक्षण देण्याचे राज्य सरकारचे धोरण असून त्यानुसारच कारवाई सुरू आहे ', असे स्पष्ट करून जॉनी जोसेफ यांनी कारवाई थांबणार नाही असे सूचित केले.

 
</text>
</doc>
