<doc>
<docno>1022079.cms.txt</docno>
<text>
 
क्रीडा
शोएब शुक्रवारी शिस्तपालन समितीसमोर
[ Wednesday, February 16, 2005  12:01:26 am]


इस्लामाबाद : वादग्रस्त तेज गोलंदाज शोएब अख्तरला शुक्रवारी शिस्तपालन समितीसमोर हजर राहण्यास सांगण्यात आले असून त्याला ऑस्ट्रेलियातील आपली वर्तणुक तसेच स्थानिक स्पधेर्त खेळण्यास दिलेला नकार याविषयी स्पष्टीकरण द्यावे लागणार आहे.

भारतीय दौऱ्यासाठी पाकिस्तान संघाची निवड 19 फेब्रुवारीला शनिवारी होणार असून तत्पूर्वी एक दिवस अगोदर शोएबची चौकशी होईल. खरेतर पाकिस्तान संघ शुक्रवारी जाहीर होणार होता. पण अनेक कारणांनी तो एक दिवस लांबणीवर टाकण्यात आला. यापैकी एक कारण म्हणजे शिस्तपालन समितीचा शोएबविषयीचा निकाल.

 
</text>
</doc>
