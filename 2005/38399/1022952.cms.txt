<doc>
<docno>1022952.cms.txt</docno>
<text>
 
महाराष्ट्र
मोडकसागर वसाहतींवर जप्तीची नोटिस
[ Wednesday, February 16, 2005  07:48:10 pm]


मुंबई टाइम्स टीम

शहापूर : मुंबई पालिकेच्या वैतरणा इथल्या मोडक सागर प्रकल्पाचं विश्रामगृह, कर्मचारी वसाहत यांच्यासाठी सरकारच्या महसूल विभागाकडून बिगर शेतीची ( एनए) परवानगी घेतली नाही, म्हणून जप्तीची नोटिस बजावली आहे. गेल्याच वषीर् सुवर्णमहोत्सव साजरा करणाऱ्या मोडकसागर तलावाच्या वसाहतींवर ही वेळ आल्याने या परिसरात खळबळ उडाली आहे.

एनए परवानगी घेतली नसल्याने 15 लाख 65 हजार रुपये भरा अन्यथा मालमत्ता जप्त करू, अशी नोटिस महापालिकेवर महसूल खात्याने बजावली असून येत्या 22-23 तारखेपर्यंत ही रक्कम महसूल खात्याकडे जमा केली नाही, तर या मालमत्तेला सील ठोकलं जाईल, असं एका उच्चपदस्थाने सांगितलं.

याबाबतची नोटिस महसूल खात्याने एक महिन्यापूवीर् महापालिकेवर बजावली आहे. महापालिकेचं विश्रामगृह आणि वसाहतीबरोबरच पाइपलाइन आणि धरण परिसर यासाठीही ही नोटिस असल्याचं सांगण्यात आलं. ही कारवाई होऊ नये, म्हणून पालिकेचे काही अधिकारी प्रयत्नशील आहेत.

तालुक्यात अशा तऱ्हेने निधी संकलनाचं काम जोरात सुरू आहे. आसनगाव परिसरातल्या हॉटेल्स, कंपन्या, यांच्यावरही नोटिस बजावल्या असून एकूण 13 पैकी 10 ना सील ठोकण्यात आलं आहे. या कंपन्या, हॉटेल्स यांच्याकडून एकूण दहा लाख 97 हजार रुपये इतके येणं आहे. बीपीएल या मोबाइल कंपनीने मंगळवारी 87 हजार रुपये भरल्याने त्यांच्यावरील कारवाई टळली. बीपीएलने या भागात टॉवर उभारला आहे. एकूण तीन कंपन्यांनी 57 हजार 965 रुपये भरल्याने त्यांच्यावरची कारवाई टळली.

 
</text>
</doc>
