<doc>
<docno>1022094.cms.txt</docno>
<text>
 
महामुंबई
जोशी, धारिवालांवरील वॉरंटला स्थगिती
[ Wednesday, February 16, 2005  12:10:15 am]


म. टा. प्रतिनिधी

मुंबई : ' गोवा गुटखा ' चे वादग्रस्त मालक जगदीश जोशी व ' माणिकचंद ' चे रसिकलाल धारिवाल यांच्यावरील अजामिनपात्र वॉरंटच्या अमलबजावणीस हायकोर्टाने सीबीआयला 16 फेब्रुवारीपर्यंत स्थगिती दिली आहे. कोणत्या तरतुदीखाली हे वॉरंट बजावण्यात आले असा प्रश्ान् करून पोलिसांच्या कार्यपद्धतीबद्दल हायकोर्टाने काही आक्षेप उपस्थित केले. हे दोघेही येत्या पंधरवड्यात देशात येणार असल्याची माहिती त्यांच्या वकिलांनी दिली.

या दोघांवरही विशेष मोक्का कोर्टात खटला चालू असून सीबीआयने त्यांच्याविरोधात अजामीनपात्र अटक वॉरंट जारी केले आहे. आपण देशात परतावयास तयार आहोत, पण आपण परदेशस्थ भारतीय असल्याने तो दर्जा कायम ठेवण्यासाठी विशिष्ट कालावधी परदेशात राहणे भाग असल्याने येऊ शकत नसल्याचे त्यांचे म्हणणे आहे.

 
</text>
</doc>
