<doc>
<docno>1022109.cms.txt</docno>
<text>
 
महामुंबई
दिवसभरात पाडल्या 800 झोपड्या; आंदोलने सुरूच
[ Wednesday, February 16, 2005  12:18:31 am]


म. टा. प्रतिनिधी

मंुबई : राजकीय पातळीवर मतभेद वाढत असतानाच मंगळवारी दिवसभरात मानखुर्द येथील 325 झोपड्यंासह सुमारे 800 झोपड्या पाडण्यात आल्या.

दुपारी दीडच्या सुमारास दोन जेसीबी यंत्रे आणि सहा बुलडोझरच्या सहाय्याने सहायक पालिका आयुक्त अशोक खैरे आणि कर्मचाऱ्यांनी कारवाई सुरू केली. झोपडीधारकांनी रास्ता रोकोद्वारे विरोध सुरू केला. परंतु, पोलिसांनी हस्तक्षेप केल्याने त्यांचा विरोध फार काळ टिकला नाही. प्राधिकरणाच्या या भागातील सुमारे सहा एकर जागेपैकी दोन एकर जागेवर झोपड्या उभ्या होत्या.

दरम्यान, आतापर्यंत तब्बल 95 हजाराच्या आसपास झोपड्या पाडून झाल्यानंतर दोन्ही काँग्रेसला झोपडीधारकांची आठवण होऊ लागली आहे. दुपारी खासदार गुरुदास कामत यांनी पालिका आयुक्तांची भेट घेऊन कारवाई थांबविण्याची मागणी केली. 1995 पूवीर्च्या झोपड्याही पाडण्यात आल्या आहेत, असा आरोप त्यांनी केला. नवे धोरण होईपर्यंत 1995 ते 2000 या कालावधीतील झोपड्यांवर कारवाई करू नये, असे मुख्यमंत्र्यांनी सांगितले असतानाही कारवाई करण्यात आली. झोपड्या पाडण्यात आल्यामुळे मुलांचे शैक्षणिक नुकसान होत आहे, बड्या बिल्डरांच्या बांधकामांवर कारवाई करावी, असे मुद्देही त्यांनी आयुक्तांकडे मांडले. त्यावर ' सरकारच्या धोरणानुसारच काम सुरू आहे , 95 पूवीर्च्या झोपड्यांवर चुकून कुठे कारवाई झाली असेल तर त्यांचे पुनर्वसन करू ', अशा शब्दांत आयुक्तांनी भूमिका स्पष्ट केली.

रिपब्लिकनांचे आंदोलन

सुमारे 90 हजार झोपड्यांवर निर्दयीपणे बुलडोझर फिरवून, सुमारे तीन लाख लोकांचे संसार धुळीस मिळविणाऱ्या सरकारच्या कारवाईचा निषेध करण्यासाठी खासदार रामदास आठवले यांच्या रिपब्लिकन पक्षाने शहरात ठिकठिकाणी मोचेर् काढून निदर्शने केली. तर दोन ठिकाणी रस्ता रोको केला.

मालाड व कुर्ला बस डेपोजवळ कार्यर्कत्यांनी काही काळ रस्ता रोको केले. नायगाव दादर भागातून परळच्या वॉर्ड कार्यालयावर मोर्चा नेण्यात आला. बोरिवली, दहिसर, कुरार, अंधेरी, मुुलंुड, आझाद मैदान व वांदे जिल्हाधिकारी कार्यालयावर निदर्शने झाली. या कारवाईविरोधातील आंदोलन जोर धरत असताना, काही भागात अधिकारी नेटाने मोहीम रेटत असल्याचा आरोप मुंबईचे अध्यक्ष गौतम सोनवणे यांनी केला आहे.

ट्रॉम्बे तालुका अध्यक्ष चंदकांत न्यायनिर्गुणे, दीपक निकाळजे, महेंद पाटील, बाबा बनसोडे, शब्बीर पेटकर, नगरसेवक प्रकाश भोसले, तानाजी गायकवाड, फुलाबाई सोनवणे आदींनी सरकारवर टीका करून 2000 सालापर्यंत झोपड्यांना संरक्षण देण्याची मागणी केली. सुमंतराव गायकवाड यांच्या नेतृत्वाखाली आझाद मैदानात निदर्शने झाली. त्यात भाई कदम, चंदकांत कसबे, सो.ना.कांबळे, आशा लांडगे, सिंधुताई पगारे, नागेश कांबळे, भगवान सावंत आदींनी भाग घेतला.

दरम्यान, झोपडीधारकांच्या हक्कांसाठी प्रा. जोगेंद कवाडे यांच्या पीपल्स रिपब्लिकन पाटीर्तफेर् बुधवारी दुपारी मंत्रालयासमोर सामूहिक मुंडण आंदोलन करण्यात येणार आहे.

 
</text>
</doc>
