<doc>
<docno>1022898.cms.txt</docno>
<text>
 
प्रगती फास्ट
नवा स्पर्श करिअरला
[ Wednesday, February 16, 2005  07:07:49 pm]


यलो पेजेसमध्ये करिअर करण्याची संकल्पना भारतीयांसाठी नवीन आहे. पण तरीही राजेश डेम्बला यांनी इथे करिअर करण्याचा निर्णय घेतला. ग्राहकांना नावीन्य देण्याच्या प्रयत्नातून त्यांनी यलो पेजेसचं स्वरूप बदललं. त्यांनी तयार केलेल्या ऑनलाइन आणि टॉकिंग यलो पेजेसची दखल लिम्का बुक ऑफ रेकॉर्ड्सनेही घेतली आहे.

यलो पेजेस हे भारतीयांना परिचयाचं असलं, तरी इथे करिअरच्या संधींची संकल्पना खूपच नवीन आहे. योग्य शिक्षण घेऊन तुम्हाला इथे चांगल करिअर करता येतं, हे जस्ट डायल यलो पेजेसचे बिझनेस हेड राजेश डेम्बला यांनी दाखवून दिलं. करिअरमध्ये नावीन्य शोधताना ते या क्षेत्रात आले आणि या क्षेत्रातील प्रिण्ट माध्यमालाही नावीन्याचा स्पर्श केला. त्यांच्या या आगळ्यावेगळ्या प्रयत्नांबद्दल व्यक्त केलेलं मनोगत...

मी घरच्या बिझेनसमध्ये लक्ष द्यावं, असं कुटुंबीयांना वाटत होतं. पण मला त्यात काहीच इण्टरेस्ट नव्हता. करिअर करायचं म्हणजे नोकरी किंवा बिझनेस हे पर्याय असतात. एकूण ऑफिसमध्ये जाऊन काम करत राहायचं. पण करिअरला वेगळेपणाचा टच देण्याची संधी क्षेत्र निवडताना असते.

बंगलोर युनिव्हसिर्टीतून बीकॉम झाल्यावर स्पेशलाइज्ड ट्रेनिंग इन यलो पेजेस हा कोर्स केला. कॅनडातील बेल कंपनीचं ऑफिस बंगलोरला आहे. तिथे हा कोर्स नुकताच सुरू करण्यात आला होता. साधारण 1990 मध्ये यलो पेजेस ही संकल्पना भारतीयांसाठी नवीन होती. त्यामुळे इतरांपेक्षा वेगळ्या विषयाचा अभ्यास करण्याची इच्छा पूर्ण झाली. नाही म्हटलं तरी थोडीशी धाकधूक आणि बरीचशी उत्सुकता मनात होती. नक्की या क्षेत्रात करिअर करता येईल का, इथे यश कसं मिळवायचं यासारखे प्रश्न सतावायचे. पण आता मागे फिरण्याला काहीच अर्थ नव्हता.

यलो पेजेस या क्षेत्राची भारतात नुकतीच सुरुवात झाली होती. या इण्डस्ट्रीला माकेर्टमध्ये चांगलं भविष्य आहे, हे अभ्यास करताना लक्षात आलं. कोर्स पूर्ण केल्यानंतर मी असिस्टण्ट सेल्स एक्झिक्युटिव म्हणून ' जस्ट डायल यलो पेजेस ' कंपनीतून करिअरला सुरुवात केली. अवघ्या सात वर्षांत मी असिस्टण्ट सेल्स एक्झिक्युटिवपासून सेल्स एक्झिक्युटिव, सेल्स मॅनेजर, टेरिटरी मॅनेजर, ब्रांच मॅनेजर आणि त्यानंतर भारतातील ऑपरेशन बिझनेस हेड पदापर्यंत मजल मारली. या काळात बंगलोर, चेन्नई, हैदराबाद, मुंबई, कोइम्बतूर, दिल्ली, जयपूर यासारख्या प्रमुख शहरात काम केलं.

एकाच शहरात काम करून मला इतका अनुभव कधीच मिळवता आला नसता. बिझनेस हेड झाल्यानंतर यलो पेजेस इण्डस्ट्रीतील अमेरिका, कॅनडा, फिलिपाइन्ससारख्या अनेक देशातील आघाडीच्या प्रोफेशन्सल्सबरोबर काम करण्याची संधी मिळाली. या इण्डस्ट्रीला देशांच्या मर्यादा नाहीत. तुमच्याकडे क्रिएटिविटी असेल, तर चांगल्या संधी सहज मिळतात.

यलो पेजेस ही सविर्स इण्डस्ट्री आहे. इथलं प्रोडक्ट म्हणजे कंपनीतफेर् पुरवल्या जाणाऱ्या सविर्सेस. अशा सविर्सेसचं अॅडव्हर्टायझिंग करणं खूपच कठीण असतं. त्यामुळे विविध माकेर्टिंग स्ट्रॅटजीज वापराव्या लागतात. याचाच एक भाग म्हणून आम्ही कॉपोर्रेट सेक्टरमध्ये यलो पेजेस विनामूल्य वाटणं सुरू केलं. जाहिरातीसाठी मीडियाचा योग्य प्रकारे वापर करता आला पाहिजे. यलो पेजेसचं प्रमोशन करता करता आम्ही इतर सविर्स कंपनी किंवा प्रोडक्टच्या अॅडव्हर्टायझिंगचं काम करतो. त्यामुळे जबाबदारीही दुप्पट होते. पण ' ग्रेटर द रिस्क ग्रेटर द प्रॉफिट ' हे लक्षात ठेवून काम केलं की आत्मविश्वास वाढतो.

ग्राहकांच्या गरजा लक्षात घेऊन प्रोडक्टमध्ये नावीन्य आणावं लागतं. त्यासाठी यलो पेजेसची कॉपोर्रेट, माकेर्टिंग अशा वेगवेगळ्या सेक्टरप्रमाणे आम्ही कॅटेगरी तयार केली. कॅटेगरीच्या मदतीने एखाद्या व्यक्तीचं नाव शोधणं, सोपं होतं आणि आपल्या गरजेप्रमाणे त्यांना कॅटेगरी निवडता येते.

नावीन्याच्या ध्यासातूनच ऑनलाइन आणि टॉकिंग यलो पेजेस आम्ही माकेर्टमध्ये आणली. ऑनलाइनमध्ये तुम्हाला इण्टरनेटच्या माध्यमातून माहिती शोधता येते. टॉकिंग यलो पेजेस म्हणजे स्थानिक पातळीवरील कॉल सेण्टर आहे. भारतात अशा प्रकारचा पहिलाच प्रयत्न आहे. परदेशात या इण्डस्ट्रीचा विकास झपाट्याने होत आहे. भारतातही या सविर्स इण्डस्ट्रीला बराच वाव आहे. त्यामुळे या इण्डस्ट्रीत करिअरच्या असंख्य संधी मिळतील. इथे यश मिळवण्यासाठी कम्युनिकेशन स्किल, इंग्रजी, मराठी आणि हिंदी अशा भाषांवर प्रभुत्व असणं आवश्यक आहे.

मिताली तवसाळकर

 
</text>
</doc>
