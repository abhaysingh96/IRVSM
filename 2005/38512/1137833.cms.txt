<doc>
<docno>1137833.cms.txt</docno>
<text>
 
क्रीडा
जिंकण्यासाठी घाम गाळा : गेग चॅपेल
[ Thursday, June 09, 2005  11:12:54 pm]


नवी दिल्ली (वृत्तसंस्था) : भारतीय संघाला विजय मिळविण्यासाठी संघातील ज्येष्ठ खेळाडूंनी अधिक मेहनत करायला हवी; अधिक घाम गाळायला हवा, असे भारतीय संघाचे नूतन प्रशिक्षक ग्रेग चॅपल यांनी स्पष्टपणे सांगितले आहे. शिस्त हवीच आणि काही गोष्टींबाबत तडजोड करता येत नाही असेही त्यांनी सांगितले. 15 जूनपासून चॅपल प्रशिक्षकपदाची सूत्रे हाती घेतील.

पूर्वसूरी जॉन राईट यांच्यावर टीका करण्याचा आपला हेतू नाही असे सांगून चॅपल म्हणाले, ते यशस्वी ठरले पण भारतीय खेळाडूंनी अधिक मेहनत करायला हवी. काही ज्येष्ठ खेळाडू टाळाटाळ करतात. आव्हान स्वीकारत नाहीत, असे परखडपणे त्यांनी सांगितले. प्रशिक्षकाचे यश खेळाडूंच्या कामगिरीवर अवलंबून असते. ते किती मेहनत करतात त्यावर प्रशिक्षकाच्या यशाला मर्यादा पडतात.कर्णधार गांगुलीसह प्रशिक्षकाची भूमिका पार पाडताना काही अडचणी येणार नाहीत, असे चॅपल यांना वाटते. याआधीही त्यांनी ऑस्ट्रलियन दौऱ्यात चार-पाच दिवस सौरव गांगुलीला मार्गदर्शन केले आहे.

गांगुलीला मार्गदर्शन करताना बरे वाटले होते. आता पुन्हा एकदा त्याच्याबरोबर काम करण्याची संधी आहे. भारतीय संघात चार, पाच चांगले खेळाडू आहेत असे नमूद करून चॅपल म्हणाले, त्यांना मार्गदर्शन करण्याची संधी लाभेल. गोलंदाजीत हरभजन, कंुबळेसारखे अव्वल गोलंदाज आहेत. प्रशिक्षक म्हणून तुम्ही बऱ्याच गोष्टी करू शकता, पण खेळाडूंकडून जर तुम्हाला प्रतिसाद मिळणार नसेल तर त्याचा उपयोग नाही. खेळाडूंबरोबर मला नीट संपर्क ठेवावा लागेल.

तसेच त्यांच्या मनावर ठसवावे लागेल की हा संघ जगातील सवोर्त्तम संघ आहे. गोलंदाजी आणि क्षेत्ररक्षणात त्यांना अधिक मेहनत घ्यावी लागेल. प्रतिर्स्पध्यांचा संघ दोनदा गार करणे ही महत्त्वाची बाब आहे अन यात भारताला अधिक सुधारणा करावी लागेल. क्षेत्ररक्षणातही अधिक मेहतन अपेक्षित आहे. सचिन तेंडुलकरशी बातचीत करून त्याला प्रोत्साहित करावे लागेल असे चॅपल म्हणाले. पंधरा वर्ष सचिन खेळतोय अन प्रत्येकाच्या कारकिदीर्त चढउतार येतातच.

दुखापतींनी त्याचा पिच्छा पुरवला शिवाय संघातील त्याचे स्थान व भूमिका याबाबतही गोंधळाचे वातावरण होते. महत्त्वपूर्ण भूमिका त्याने बजावायला हवी व तो ती निभावू शकेल, असे चॅपल यांना वाटते. भारताचा प्रशिक्षक ही सर्वात कठीण बाब आहे असे तुम्हाला वाटते का असे विचारले असता ते म्हणाले, ही सर्वात आव्हानात्मक भूमिका आहे.

 
</text>
</doc>
