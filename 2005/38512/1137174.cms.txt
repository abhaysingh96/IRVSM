<doc>
<docno>1137174.cms.txt</docno>
<text>
 
प्रगती फास्ट
बीएमएस की इंजिनीअरिंग?
[ Thursday, June 09, 2005  02:31:29 pm]


मी बारावी (सायन्स) असून कम्प्युटर हार्डवेअर प्रोफेशनल कोर्स पूर्ण केला आहे. आयटी इण्डस्ट्रीतील ट्रेण्ड पाहता मला एमएससीई 2003 करण्याची इच्छा आहे. तसंच सॉफ्ट स्किल ट्रेनिंग घेऊन कॉल सेण्टरमध्ये करिअर करायचंय. पण मित्रांच्या मते ग्रॅज्युएशन डिग्री महत्त्वाची आहे. सध्या माझं वय 24 वर्षं आहे. मला योग्य ते मार्गदर्शन करा. - आतिष नलावडे

स्पर्धात्मक युगात टॅलेण्ट असणारी आणि तणावाचा सामाना करू शकणारी व्यक्तीच टिकू शकते. चांगलं करिअर करण्याच्या दृष्टिकोनातून ग्रॅज्युएशनची डिग्री उपयोगी पडेल. डिग्री पूर्ण करण्यासाठी तुमच्याकडे बीएस्सी (आयटी)चा पर्याय आहे. हा कोर्स तुम्ही दूरस्थ शिक्षणपद्धतीने पूर्ण करू शकता किंवा बीएस्सी करताना तुम्हाला कम्प्युटर कोर्सही करता येईल.

मी दहावीत शिकत आहे. आयआयटीमध्ये अॅस्ट्रोफिजिक्स किंवा अॅटोमिक सायन्स संबंधित कोर्स उपलब्ध आहेत का, याची माहिती द्या. - प्रथमेश के

दहावीनंतर तुम्हाला अॅस्ट्रोफिजिक्स किंवा अॅटोमिक सायन्स या विषयांतून करण्यासारखा कोणताही कोर्स भारतात उपलब्ध नाही. या विषयांचा अभ्यास पीएचडी किंवा त्यासमान पातळीवर करावा लागतो. अंडरग्रॅज्युएट किंवा ग्रॅज्युएट कोर्ससाठी हे विषय अभ्यासता येत नाहीत. पवईच्या आयआयटीमध्ये सिविल, कम्प्युटर सायन्स अॅण्ड इंजिनीअरिंग, इलेक्ट्रिकल, मेकॅनिकल, मेटॅलजिर्कल इंजिनीअरिंग, मटेरिअल सायन्स अॅण्ड फिजिक्स यासारखे इंजिनीअरिंग कोर्सचे पर्याय उपलब्ध आहेत. यापैकी कोणत्याही कोर्सला तुम्हाला बारावीनंतर प्रवेश घेता येईल. प्रवेशासाठी ऑल इंडिया लेवलवर घेण्यात येणारी आयआयटी जेइइ ही प्रवेश परीक्षा उत्तीर्ण होणं आवश्यक आहे.

मी एफवायबीएमएसचा विद्याथीर् असून माझं वय 19 वर्षं आहे. मला बारावीनंतर इंजिनीअरिंगला प्रवेश घ्यायचा होता. पण आथिर्क परिस्थितीमुळे प्रवेश घेणं शक्य झालं नाही. वर्ष फुकट जाऊ नये म्हणून बीएमएसला प्रवेश घेतला. मात्र आता मला इंजिनीअरिंगला प्रवेश घ्यावा असं वाटतंय. इंजिनीअरिंग आणि बीएमएसमध्ये कोणता कोर्स करणं जास्त फायद्याचं ठरू शकेल?
- आशुतोष

तुम्ही बरोबर आहात की चूक हे सांगणं कठीण आहे. तुम्हाला इण्टरेस्ट नसेल तर बीएमएस सोडून इंजिनीअरिंग प्रवेश घेऊ शकता. पण या परिस्थितीतही तुमचं एक वर्ष वाया जाईल. त्यामुळे संभ्रमावस्था दूर करण्यासाठी करिअर कौन्सिलरचा सल्ला घेणं फायदेशीर आहे. बीएमएस कोर्स मॅनेजमेण्ट कोर्सचा पाया आहे. यातही चांगल्या संधी उपलब्ध आहेत. सकारात्मक दृष्टिकोन महत्त्वाचा आहे. दोन्ही फूलटाइम बॅचलर कोर्स एकाच वेळी एकाच युनिव्हसिर्टीमधून करता येणार नाहीत. पण तुम्ही एखादा पार्टटाइम कोर्स किंवा डिप्लोमा कोर्स करू शकता. इतर कोणत्या क्षेत्रात इण्टरेस्ट असेल, तर हा गोंधळ अधिक वाढेल. त्यामुळे सर्वप्रथम मनाचा निश्चय करणं महत्त्वाचं आहे.

मी व्हीजेटीआयमधील बीई कोर्सच्या शेवटच्या वर्षाला शिकत आहे. हा कोर्स पूर्ण झाल्यावर मला पुढे काय करता येईल, याची माहिती द्या.- किरण फणसे

आयटीमध्ये ग्रॅज्युएशन पूर्ण केल्यावर तुमच्याकडे अनेक कोर्सचे पर्याय उपलब्ध आहेत. पोस्ट ग्रॅज्युएशनसाठी तुम्हाला इंजिनीअरिंग, मॅनेजमेण्टसारखे पर्याय आहेत. शिवाय जॉब स्वीकारून तुम्हाला आवडीच्या विषयात पार्ट टाइम कोर्स करता येईल.

- ग्रोथ सेण्टर

 
</text>
</doc>
