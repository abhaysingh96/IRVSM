<doc>
<docno>1136717.cms.txt</docno>
<text>
 
महामुंबई
'कळा...' प्रकरणी सेन्सॉर बोर्ड अडचणीत?
[ Thursday, June 09, 2005  01:50:27 am]


मुंबई (म. टा. सांस्कृतिक प्रतिनिधी) : लेखक किरण पोत्रेकर यांनी त्यांच्या 'कळा या लागल्या जीवा' या नाटकाचे नवे सेन्सॉर प्रमाणपत्र मिळावे म्हणून अर्ज केला असतानाही 'कळा...'बाबत सुरू असलेल्या वादात मध्यस्थाची भूमिका वठवण्याचा प्रयत्न करून लेखकाला नवे प्रमाणपत्र मिळण्यापासून रोखणारे रंगभूमी प्रयोग परिनिरीक्षण मंडळ अडचणीत येण्याची शक्यता निर्माण झाली आहे.पोत्रेकर यांनी 23 मार्च 2005 रोजी सेन्सॉर बोर्डाला पत्र पाठवून, 'कळा...'चे निर्मात्या लता नावेर्कर यांच्या नावे असलेले सेन्सॉर प्रमाणपत्र रद्द करून आपणास ते नव्याने द्यावे, असे कळवले होते.

नावेर्कर यांनी हे नाटक थांबवल्याने निर्माता दिनू पेडणेकर यांनी 'अनामिका' संस्थेतफेर् 'कळा...' नव्याने सुरू करायचे ठरवले. परन्तु, सेन्सॉर बोर्डाचे अध्यक्ष फ. मुं. शिंदे यांनी नावेर्कर यांनाच थेट पत्र पाठवून लेखकाने त्यांच्याशी केलेल्या कराराची कागदपत्रे सादर करण्यास सांगितले. नावेर्कर यांनी लागलीच शिंदे यांची भेट घेऊन, हे नाटक कुठल्याही परिस्थितीत मीच सुरू करणार आहे, असे पत्र दिले.

त्यावर, शिंदे यांनीच नावेर्कर व आपणास एकत्र बोलवून 'कळा...'चे पुढील प्रयोग श्ाीच्ंातिामणी निमिर्त व अनामिका प्रकाशित असे संयुक्तपणे सुरू करावेत, असा तोडगा काढला, असे पेडणेकर यांनी म. टा. ला सांगितले. अशी मध्यस्थाची भूमिका बजावण्याचा मंडळाला अधिकार आहे काय, असा प्रश्ान्ही त्यांनी उपस्थित केला.शिंदे यांनी पोत्रेकर यांना, नावेर्कर यांच्याकडून ना हरकत प्रमाणपत्र आणा, मगच सेन्सॉर प्रमाणपत्र देऊ, असे सांगितले.

परंतु, दरम्यानच्या काळात नावेर्कर यांनी हायकोर्टात केलेला, नाटकावरच्या हक्काचा दावा फेटाळला गेला आणि 'नाटकाचा कॉपीराइट लेखकाकडेच असतो,' असा निर्णय कोर्टाने दिला. तरीही सेन्सॉर बोर्डाने पोत्रेकरांना नवे प्रमाणपत्र दिले नाही. नावेर्कर सुप्रीम कोर्टात अपील करणार आहेत, अशी सबब शिंदे यांनी आपणास सांगितली, असे पोत्रेकर म्हणाले. त्यामुळे पोत्रेकरांनी सेन्सॉर बोर्डाला 25 एप्रिल रोजी कायदेशीर नोटिस पाठवली आणि प्रमाणपत्र व सेन्सॉर बेर्डाची नियमावली पाठविण्याची मागणी केली.त्या नोटिशीला बोर्डाने उत्तर न दिल्याने वकिलांनी 17 मे रोजी दुसरी नोटिस पाठवली.

ही नोटिस मागे घे, तरच नवे सेन्सॉर प्रमाणपत्र देतो, असा दबाव शिंदे आता आपल्यावर आणत आहेत, असा दावा पोत्रेकर यांनी केला. त्यांच्या या पवित्र्यामुळे सेन्सॉर बोर्डच अडचणीत येण्याची शक्यता निर्माण झाली आहे.नावेर्कर यांनी आपल्याला नाटक चालवायला देताना रॉयल्टीचा मुद्दा उपस्थित केला नव्हता. अन्यथा आपण ते नाटक केलेच नसते, असे सांगून पेडणेकर म्हणाले की, 'कळा...'चे प्रयोग रोखण्यात आणि कोर्टात नाटकावर हक्क सांगण्यात अपयश आल्यानेच लताबाई खोट्या गोष्टी पसरवून माझी बदनामी करत आहेत. मी दुसऱ्याचे मूल चोरून दत्तक घेतलेले नाही. दुसऱ्याने त्याला रस्त्यावर टाकल्यानंतरच मी ते रीतसर दत्तक घेतले आहे आणि त्याचे व्यवस्थित पालनपोषण करीत आहे.'

 
</text>
</doc>
