<doc>
<docno>1136595.cms.txt</docno>
<text>
 
महाराष्ट्र
शिक्षक घेणार विद्यार्थी दत्तक
[ Thursday, June 09, 2005  12:00:42 am]


शिक्षक घेणार विद्यार्थी दत्तक

धुळे (म. टा. वृत्तसेवा) : जिल्ह्यातील दुसरी ते सातवी पर्यंतच्या 16 हजार 375 विद्यार्थ्यांना वाचन, लेखन आणि साध्या गणिती क्रिया अवगत नसल्याचे वाचन लेखन हमी प्रकल्पाच्या वेळी दिसून आले आहे. या दुर्बल विद्यार्थ्यांच्या शैक्षणिक प्रगतीसाठी शिक्षकांनी प्रत्येकी दहाजणांना अभ्यासासाठी दत्तक घेण्याची योजना जिल्हापरिषदेचे मुख्य कार्यकारी अधिकारी डॉ. पुरुषोत्तम भापकर यांनी सुरु केले आहे.

त्यासाठी शिक्षकांना अलिकडेच खास प्रशिक्षण देण्यात आले.गाव तेथे शाळा, शाळा तेथे शाळेची इमारत, प्रशिक्षित व पूर्णवेळ शिक्षक, अध्यापनाची आवश्यक साधने व पर्यवेक्षणासाठी प्रशासकीय यंत्रणा या सर्व गोष्टी विद्यार्थ्यांची शिकण्याची भूक भागविण्यासाठी निर्माण करण्यात आलेल्या असतानाही जिल्ह्यातील सुमारे साडेसोळा हजार विद्यार्थ्यांना वाचन, लेखन आणि साध्या गणिती क्रिया अवगत नसल्याचे आढळून आले, असे भापकर म्हणाले.

अभ्यासात मागे राहणारी मुले ही मुख्यत: खेड्यातील, गरिबांची, शेतकऱ्यांची, आदिवासींची आहेत. पिढ्यान पिढ्या शिक्षणचा प्रकाश ज्याच्या दारापर्यंत पोहचलाच नाही, अशा कुटंुबातील ही मुले आहेत. त्यांना दजेर्दार व गुणवत्तापूर्ण शिक्षणाची सुविधा उपलब्ध करुन देणे गरजेचे आहे. एकीकडे सिलिकॉन व्हॅलीमध्ये अनेक भारतीय चमकत आहेत, तर दुसरीकडे अनेक मुले चांगले शिक्षण न मिळाल्याने बौध्दिकदृष्ट्या अपंग होत आहेत, हे चित्र बदलण्याची गरज त्यांनी प्रतिपादित केली.

प्राथमिक शिक्षणातील गुणवत्तेच्या सार्वत्रिकिरणासाठी सहा सूत्रे असलेली शैक्षणिक षटकार योजना जिल्ह्यात सुरू करण्यात आला आहे. अभ्यासात मागे राहणाऱ्या विद्यार्थ्यांना आईवडिलांच्या ममतेने जवळ घेऊन त्यांची तयारी करुन घेण्यासाठी 10 अप्रगत विद्याथीर् शिक्षक दत्तक घेणार आहेत. तसेच गणितातील मूलभूत क्रिया पक्क्या होणे, चावडी वाचन, शारीरिक विकास, संगणक साक्षरता इत्यादी उपक्रमांचा समावेश आहे. दरमहा विद्यार्थ्यांची चाचणी घेऊन वर्ग, शाळा, केंद व तालुक्याची गुणवत्ता निश्चित करण्यात येणार असून पन्नास टक्क्यांपेक्षा कमी गुणवत्ता धारण करणाऱ्या शाळांकडे विशेष लक्ष पुरवण्यात येणार आहे, तसेच उत्कृष्ट काम करणाऱ्या शिक्षकांना पुरस्कार देण्यात येतील.

 
</text>
</doc>
