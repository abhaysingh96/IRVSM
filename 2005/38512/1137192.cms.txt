<doc>
<docno>1137192.cms.txt</docno>
<text>
 
महामुंबई
ग्रामीण भागांत रेल्वेसाठीआंदोलनाची तयारी
[ Thursday, June 09, 2005  02:41:38 pm]


टाइम्स टीम

ठाणे : गेली 58 वर्षं उपेक्षित राहिलेल्या जिल्ह्यातील ग्रामीण भागाच्या विकासासाठी रेल्वे सुरू न झाल्यास प्रखर आंदोलन करण्यात येईल, असा इशारा शिवसेना ठाणे जिल्हा प्रमुख व आमदार एकनाथ शिंदे यांनी दिला.ठाणे जिल्हा पॅसेंजर्स असोसिएशनच्या वतीने आयोजित केलेल्या रेल्वे परिषदेत त्यांनी हा इशारा दिला.

ओमप्रकाश शर्मा अध्यक्षस्थानी होते. डहाणूचे माजी खासदार अॅड. चिंतामण वणगा, मध्य रेल्वेचे निवृत्त वाणिज्य व्यवस्थापन अशोक त्रिवेदी, भाजपचे कोकण विभाग प्रमुख संजय केळकर, जव्हारचे अॅड. रामराव मुकणे आदी उपस्थित होते.डहाणू-नाशिक रेल्वेमार्गाचं सव्हेर्क्षण होऊन या रेल्वेमार्गाचीफाइल रेल्वे खात्याकडे धुळ खात पडली आहे. या रेल्वे मार्गाला हिरवा सिग्नल मिळावा, यासाठी सर्व राजकीय पक्षांनी एकत्र यावं, असं आवाहन शर्मायांनी केलं.

जिल्ह्याची लोकसंख्या आज 82 लाखांवर गेली असली तरी जव्हार, वाडा, मोखाडा, तलासरी, विक्रमगड, डहाणू आदी आदिवासी भागाची लोकसंख्या जेमतेम 15 लाखांपर्यंत सिमीत राहिली आहे. दळणवळणाची कोणतीही साधनं उपलब्ध नसल्याने या भागाचा विकास खंुटला आहे. म्हणून या भागात आणखी चार रेल्वेमार्गाची मागणी या परिषदेत करण्यात आली.

कल्याण- नगर, तलवाडा- कल्याण, वसई- अंबाडी आणि भाईंदर- ठाणे असे रेल्वेमार्गव्हावेत, असं ठरावात म्हटलं आहे. रेल्वेच्या माजी अधिकाऱ्यांनी जिल्ह्याच्या ग्रामीण भागात रेल्वेमार्गाचं जाळे पसवण्याच्या योजनेला सक्रिय सहकार्य घ्यायचं ठरवलं आहे.गाडी बदलावी न लागणारा थेट रेल्वेमार्गमंुबईत मध्य रेल्वेवरून पश्चिम रेल्वेवर जाण्या-येण्यासाठी थेट उपनगरी रेल्वेमार्ग सुरू करावा, अशी मागणी करणारा ठराव या रेल्वे परिषदेत एकमताने संमत करण्यात आला.

उपनगरी रेल्वेवर लाखो प्रवासी प्रवास करतात. परंतु ठाणे-कल्याणहून पश्चिम रेल्वेवर जाण्या-येण्यासाठी गाडी बदलावी लागते हे रेल्वेलाशोभादायक नाही, असं ठरावात म्हटलं आहे. मध्य रेल्वेवरून पश्चिम रेल्वेवर जाण्या-येण्यासाठी गाडी न बदलता थेट जाता आलं पाहिजे, असा रेल्वेमार्गसुरू करावा असल्याने मुले-बाळे, महिला, वृद्ध तसंच सर्वच रेल्वे प्रवाशांचे अतोनात हाल होतात. सबर्ब रेल्वेने या मागणीला प्राधान्य द्यावं, असं ठरावात म्हटलं आहे.

 
</text>
</doc>
