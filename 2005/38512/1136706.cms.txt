<doc>
<docno>1136706.cms.txt</docno>
<text>
 
देश-विदेश
साखर 25 ते 30 रुपये किलो?
[ Thursday, June 09, 2005  01:41:00 am]


नवी दिल्ली (म. टा. विशेष प्रतिनिधी) : साखरेचा दरमहा कोटा खुल्या बाजारासाठी उपलब्ध करून देऊन खासगी आणि सहकारी साखर कारखान्यांवरील नियंत्रण काढून टाकण्याचा घाट केंद सरकारने घातला आहे.चाळीस वर्षांपासून असलेले हे नियंत्रण दूर करण्याचा विषय केंदीय मंत्रिमंडळापुढे प्रलंबित आहे. नियंत्रणमुक्तीच्या निर्णयानंतर साखरेचे भाव 25 ते 30 रुपये किलोवर पोहोचतील, अशी भीती शिवसेनेचे आमदार कन्हय्यालाल गिडवानी यांनी दिल्लीतील वार्ताहर बैठकीतव्यक्त केली.

केंदीय कृषीमंत्री शरद पवार यांनी खासगी आणि सहकारी साखर कारखानदारांच्या अलीकडेच आयोजित केलेल्या बैठकीचा हवाला देत गिडवानी म्हणाले, केंदात रालोआ सरकार सत्तेवर असताना साखरेचा भाव 16 रुपये किलो होता. यूपीए सरकार सत्तेवर आल्यानंतर तो 20 रुपयांवर पोहोचला. कारखानदारांवर साखरेचा कोटा रिलीज करण्याचे नियंत्रण असतांनाही वर्षभरात कारखानदारांनी त्याची पर्वा केली नाही. अशा स्थितीत सरकारनेच नियंत्रण काढून टाकल्यास कारखानदार साखरेची विक्री थांबवतील आणि बाजारपेठेतले भाव प्रचंड भडकतील.

महिन्याभरातच ते किलोला 25 ते 30 रुपयांवर पोहोचतील.तीन वर्षांपूवीर् कारखानदारांकडे साखर ठेवायला जागा नव्हती, वेळेवर कोटा रिलीज करण्याशिवाय त्यांच्यापुढे पर्याय नव्हता. आज तशी स्थिती नाही. तयार साखरेचा साठा ठेवण्यास कारखान्यांकडे भरपूर जागा आहे. 20 दिवसांत साखरेचा कोटा रिलीज करण्याचे बंधन काढून टाकले तर साठेबाजीला मोकळे रान मिळेल आणि सामान्य ग्राहकाची पिळवणूक होईल, अशी भीती गिडवानींनी व्यक्त केली.केंद सरकारने कारखानदारांवरील कोटा रिलीज करण्याचे बंधन काढू नये, तसेच साखरेचा जीवनावश्यक वस्तू कायद्याच्या शेड्युल 9मध्ये समावेश करावा, दुदैर्वाने सरकारने साखर नियंत्रणमुक्त करण्याचा निर्णय केलाच, तर किमानपक्षी साखरेच्या करमुक्त आयातीला परवानगी द्यावी, अशी आग्रही मागणी शिवसेनेने केली आहे.

सध्या भारतात 12.50 रु. किलो दराने साखरेची आयात होते. त्यावर 60 टक्के आयातकर लावला जातो. हा कर काढून टाकल्यास भारतीय कारखानदारांच्या आणि व्यापाऱ्यांच्या साठेबाजीला खुल्या बाजारपेठेत आपोआपच लगाम लागेल, असेही गिडवानी म्हणाले. शिवसेनेने मागण्यांचे निवेदन यूपीएच्या अध्यक्ष सोनिया गांधी, पंतप्रधान मनमोहनसिंग, कृषीमंत्री शरद पवार, अर्थमंत्री चिदंबरम आणि राज्यमंत्री पृथ्वीराज चव्हाण यांच्याकडे दिले आहे. त्याचबरोबर देशातल्या 150 सर्वपक्षीय खासदारांचे या गंभीर प्रश्ानकडे लक्ष वेधण्यात आले आहे. सामान्य ग्राहकाची पिळवणूक करणारा साखरेच्या नियंत्रणमुक्तीचा निर्णय सरकारने घेतल्यास शिवसेना त्याविरुद्ध आवाज उठवेल, असा इशारा गिडवानींनी दिला.

 
</text>
</doc>
