<doc>
<docno>1137231.cms.txt</docno>
<text>
 
महामुंबई: मुंबई टाइम्स
एम्प्लॉयमेण्टसाठीही रांगा...
[ Thursday, June 09, 2005  03:13:42 pm]


प्रवीण मुळ्ये

बारावीचा निकाल जाहीर झाल्यानंतरही इंजिनीअरिंग-मेडिकलच्या अॅडमिशनसाठी आसुसलेल्यांचे डोळे सीईटीच्या निकालाकडे असले, तरी या स्पधेर्त नसणाऱ्यांनी मात्र थेट नोकरीची वाट धरली आहे. पोलिस खात्यापासून फायर ब्रिगेडपर्यंत अनेक ठिकाणी आता 12 वीची पात्रता असल्यामुळे आता एम्प्लॉयमेण्ट कार्डवर '12वी पास'चा छाप घेणं, या विद्यार्थ्यांसाठी सर्वाधिक महत्त्वाचं ठरतंय.

सध्या एम्प्लॉयमेण्ट एक्स्चेंजमध्ये गेलं, तर तिथे लागलेल्या रांगा हेच सांगतात. भांडुप भागात राहणाऱ्या आशिष सावंतला 12 वीच्या परीक्षेत 65 टक्के मार्क मिळाले आहेत. आता आशिषने अॅडमिशनसाठी चपला झिजवण्याऐवजी थेट एम्प्लॉयमेण्ट एक्स्चेंजचा रस्ता धरला आहे. आशिषसारखे अनेक विद्याथीर् या रांगांमध्ये दिसतात. गेल्या काही दिवसांपासून पोलिस, पालिका अशा वेगवेगळ्या सरकारी, निमसरकारी विभागांमध्ये सुरू असलेल्या भरतीसत्रामुळे हा बदल झालेला दिसतो.

सरकारी नोकऱ्यांसंदर्भात पेपरमध्ये झळकणाऱ्या जाहिरातींमध्ये आता दहावीऐवजी '12 वी पास' ही पात्रता दिसत आहे. त्यामुळे आपल्या हातून नोकरीची संधी निसटू नये, यासाठी एप्लॉयमेण्ट कार्डच्या रेकॉर्डवर 12 वी पास ही नोंद करून घेण्यासाठी नुकतंच या परीक्षेचं शिवधनुष्य पेलणाऱ्या विद्यार्थ्यांनी एम्प्लॉयमेण्ट एक्स्चेंजकडे धाव घेण्यास सुरुवात केली आहे.नोकरीच्या शोधात आशेने एम्प्लॉयमेण्ट एक्स्चेंजच्या दारात पहाटेपासून विद्यार्थ्यांच्या रांगा लागत असत. पण वाट बघूनही एम्प्लॉयमेण्ट एक्स्चेंजकडून न येणारा कॉल आणि सरकारी, निमसरकारी विभागांमधील नोकऱ्यांवर लागलेल्या कुलपांमुळे गेल्या चार वर्षांत एम्प्लॉयमेण्ट एक्स्चेंजकडे धावणाऱ्या विद्यार्थ्यांचा एम्प्लॉयमेण्ट एक्स्चेंजवरचा विश्वास उडाला होता.

आता पुन्हा ही परिस्थिती बदलत आहे. गेल्या काही दिवसांत मुंबईसह राज्यात सरकारी नोकऱ्यांसाठी भरतीसत्र सुरू झालंय. यासाठी एम्प्लॉयमेण्ट कार्ड आवश्यक असतं.वडिलांच्या तुटपुंज्या पगारात घर चालवणं अवघड असल्यामुळे कॉलेजमध्ये अॅडमिशनपेक्षा नोकरीचा शोध घेणं माझ्या दृष्टीने आवश्यक आहे. सरकारी नोकरभरतीत एखादी संधी हातून निसटू नये, म्हणून मी 12 वीची मार्कलिस्ट हातात पडल्या पडल्या एम्प्लॉयमेण्ट एक्स्चेंजकडे धाव घेतल्याचं दहिसरहून आलेल्या विजयने सांगितलं.

एम्प्लॉयमेण्ट एक्स्चेंजमध्ये 12 वीच्या मार्कलिस्टची नोंद करण्यासाठी आलेल्यांमध्ये मुलींची संख्याही लक्षणीय आहे. सरकारी नोकऱ्यांच्या संधीची दारं उघडणार असल्यामुळे अॅडमिशनइतकीच एम्प्लॉयमेण्ट एक्स्चेंजमध्ये नोंद करणं आवश्यक वाटल्यामुळे अॅडमिशनपूवीर्च ठाण्याच्या एम्प्लॉयमेण्ट एक्स्चेंजकडे धाव घेतल्याचं सरिता कदम या डीएव्ही कॉलेजच्या विद्याथिर्नीने सांगितलं.गेल्या काही दिवसांमध्ये एम्प्लॉयमेण्ट एक्स्चेंजकडे येणाऱ्या विद्यार्थ्यांच्या संख्येत वाढ झाल्याचं मुंबई, ठाण्यातील एम्प्लॉयमेण्ट अधिकारी मान्य करत आहेत.

विद्यार्थ्यांची वाढती गदीर् लक्षात घेऊन कामकाजात पारदर्शकता आणण्यासाठी सर्व विभागांत कम्प्युटरायझेशनसारख्या सुविधा दिल्याची माहिती रोजगार आणि स्वयंरोजगार विभागाचे उपसंचालक शशिकांत खरनारे यांनी 'मुंबई टाइम्स'शी बोलताना दिली.

 
</text>
</doc>
