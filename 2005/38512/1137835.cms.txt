<doc>
<docno>1137835.cms.txt</docno>
<text>
 
क्रीडा
अर्जेंटिनाच्या तालावर ब्राझीलचे नानानानाना...
[ Thursday, June 09, 2005  11:13:58 pm]


ब्युनोस आयर्स (वृत्तसंस्था) : अजेर्ंटिनाने बलाढ्य ब्राझीलला 3-1 असे नमवून विश्वचषक फुटबॉलच्या मुख्य स्पधेर्त प्रवेश मिळवला. दिएगो मॅरादोनामुळे एकेकाळी फुटबॉल जगतावर अधिराज्य गाजवणाऱ्या अजेर्ंटिनाची विश्वचषकाच्या मुख्य स्पधेर्त प्रवेश मिळवण्याची ही सलग नववी खेप. विजयानंतर सांबा डान्सवर लालालालाला... करत बेधुंद नाचणाऱ्या ब्राझिलीयन खेळाडूंवर नानानानाना... म्हणण्याची वेळ आली.

ब्राझीलवर खळबळजनक विजय मिळवत अजेर्ंटिना आता विश्वचषक स्पधेर्त प्रथम प्रवेश मिळवणाऱ्या संघांच्या पंक्तीत बसला आहे. या पंक्तीत इराण, जपान, सौदी अरेबिया व दक्षिण आफ्रिका या संघांचा समावेश असून विश्वचषक स्पर्धा पुढील वर्ष जर्मनीत होईल. 32 देशांच्या या स्पधेर्त यजमान म्हणून जर्मनीचा प्रवेश निश्चित झाला आहे.हेनन क्रेस्पोने दोन गोल करत अजेर्ंटिनाच्या विजयात मोठा वाटा उचलला. एसी मिलान या व्यावसायिक क्लबकडून खेळणाऱ्या आघाडीच्या फळीतील क्रेस्पोने मिळालेल्या संधीचा अचूक फायदा उचलला.

त्याने तिसऱ्या तसेच एकोणचाळीसव्या मिनिटाला गोल झळकावले. तर जुआन रोमन रिक्युल्मी यांनी 18 व्या मिनिटाला अजेर्ंटिनाच्या खात्यात दुसऱ्या गोलची भर टाकली होती. तर ब्राझीलकडून रॉबटोर् कालोर्सने 71 व्या मिनिटाला संघाचा एकमेव गोल केला. 1978 व 1986 मध्ये विश्वचषकावर आपले नाव कोरणाऱ्या अजेर्ंटिनाने दक्षिण अमेरिका गटातून विश्वचषक स्पधेर्तील आपला प्रवेश निश्चित केला आहे.

पंधरा फेऱ्यानंतर त्यांच्या खात्यात 31 गुण जमा झाले असून गतवेळच्या विजेत्या ब्राझीलच्या खात्यात 27 गुण आहेत. ते आता दुसऱ्या क्रमांकावर घसरलेत. इक्वेडॉर व पॅराग्वे यांनी अनुक्रमे 23 व 22 गुणांची कमाई केली आहे. दक्षिण अमेरिकन विश्वचषक प्राथमिक लढतीतील आणखी तीन फेऱ्या शिल्लक असून यामध्ये जगज्जेता ब्राझील संघ काय करतोय, याकडे जगातील तमाम फुटबॉलप्रेमींचे लक्ष लागलेले असेल.

यापूवीर् ब्राझीलकडून मोठ्या पराभवाचा सामोरे जावे लागलेल्या पॅराग्वेने बोलवियाचा 4-1 असा धुव्वा उडवला. तर कोलंबियाने इक्वेडॉरचा 3-0 असा पराभव केला. रविवारी पेराग्वेवर 4-1 अशी मात करणाऱ्या ब्राझीलला अजेर्ंटिनाविरुद्ध सूर गवसला नाही. रोनाल्डोच्या गैरहजेरीत खेळणाऱ्या ब्राझीलला पराभव पत्करावा लागला असला तरी विश्वचषकाच्या मुख्य स्पधेर्त आपला प्रवेश निश्चित असल्याचे त्यांचे म्हणणे आहे. प्रशिक्षक अल्बटोर् परेरा यांच्या मते आमचा प्रवेश 99.9 टक्के निश्चित झाला आहे. सामना सुरू होण्यापूवीर् अजेर्ंटिनापेक्षा ब्राझीलच सरस आहे, असे अजेर्ंटिनाचा जगविख्यात फुटबॉलपटू मॅरादोनाने सांगितले होते. पण अजेर्ंटिनाने सगळी गणित चुकीची ठरवली.

 
</text>
</doc>
