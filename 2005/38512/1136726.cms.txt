<doc>
<docno>1136726.cms.txt</docno>
<text>
 
महामुंबई
50 हजार विद्यार्थ्यांची प्रवेशासाठी वणवण!
[ Thursday, June 09, 2005  02:01:07 am]


रेश्मा मुरकर

मुंबई : यंदा मुंबई, उपनगर, ठाणे आणि रायगड जिल्हा परिसरातील शाळांना संलग्न ज्युनिअर कॉलेजांमधून उत्तीर्ण झालेल्या सुमारे 90 हजार विद्यार्थ्यांना 'एफवाय'च्या प्रवेशासाठी कॉलेजांमध्ये वणवण करावी लागणार आहे. यातील बहुतांशी विद्यार्थी आर्ट्स-कॉमर्सचे आहेत.

पदवी कॉलेजांतील आर्ट्स-कॉमर्सच्या मर्यादित तुकड्या, मेडिकल-इंजिनीअरिंगप्रमाणे पुरेसे करिअर ऑप्शन उपलब्ध नसणे यामुळे दरवर्षी ज्युनिअर कॉलेज विद्यार्थ्यांच्या प्रवेशाचा प्रश्न उद्भवत असतो. यंदाही मुंबईतील सुमारे 237 ज्युनिअर कॉलेजांतून उत्तीर्ण झालेल्या 49 हजार 867 विद्यार्थ्यांना पदवी कॉलेजांचे जोडे झिजवावे लागणार आहेत.

ही आकडेवारी केवळ मुंबई आणि उपनगरांची असून ठाणे, कल्याण-डोंबिवली या भागातूनही हजारोंच्या संख्येने बारावी उत्तीर्णांना एफवायच्या प्रवेशासाठी धावपळ करावी लागणार आहे. ठाणे जिल्ह्यात 39 हजार 652 आणि रायगड जिल्ह्यात 9 हजार 788 विद्याथीर् यंदा शाळासंलग्न ज्युनिअर कॉलेजातून उत्तीर्ण झाले आहेत. परिणामी, अभिमत किंवा दूरस्थ शिक्षण संस्थांमधून प्रवेश घेण्यासाठी या विद्यार्थ्यांकडे गत्यंतर नसणार आहे.

यासंदर्भात मुंबई ज्युनिअर कॉलेज टीचर्स युनियनचे सचिव मुकुंद आंदळकर म्हणाले की, मुंबईत सायन्सच्या तुलनेत कॉमर्सला वाढती मागणी असल्याने अनेक ज्युनिअर कॉलेजांनी कॉमर्स-आर्ट्सच्या भरमसाठ तुकड्या सुरू केल्या. सायन्ससाठी लागणाऱ्या प्रयोगशाळांसारख्या तत्सम बाबींवर खर्च करावा लागू नये म्हणून अनेक ज्युनिअर कॉलेजांचा भर कॉमर्स-आर्ट्सच्या तुकड्या सुरू करण्यावर असतो.

त्यामुळे दरवषीर् या कॉलजांतून मोठ्या संख्येेने उत्तीर्ण होणाऱ्या विद्यार्थ्यांच्या प्रवेशाचा प्रश्न उद्भवत असतो.मेडिकल, इंजिनीअरिंग, आकिर्टेक्चर असे पर्याय उपलब्ध असल्याने सायन्सचे अनेक विद्याथीर् या अभ्यासक्रमांकडे मोर्चा वळवतात. आर्ट्स-कॉमर्सच्या विद्यार्थ्यांना मात्र, तुलनेत फारच कमी पर्याय उपलब्ध असतात. कॉमर्सला सीए, कॉस्टिंग अकाउंटंटन्सी सारखे व्यावसायिक अभ्यासक्रमही पदवीनंतरच पूर्ण करता येतात.

लॉ, पत्रकारिता, एमबीए सारख्या काही दजेर्दार अभ्यासक्रमांसाठी आर्ट्स-कॉमर्सच्या विद्यार्थ्यांना पदवी अभ्यासक्रम पूर्ण करणे आवश्यक असते. त्यामुळे, नाईलाजाने पदवी शिक्षण पूर्ण करण्याशिवाय विद्यार्थ्यांना गत्यंतर नसते.गेल्या दोन वर्षांत राज्य सरकारने ज्युनिअर कॉलेजसाठी सुमारे एक हजार तुकड्या मंजूर केल्या. प्रत्येक तुकडीत 90 विद्याथीर् सरासरी धरली, तरी 90 हजार विद्याथीर् झाले. त्या तुलनेत पदवी अभ्यासक्रमाच्या तुकड्या वाढवल्या जात नाही.

 
</text>
</doc>
