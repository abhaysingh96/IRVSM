<doc>
<docno>1136719.cms.txt</docno>
<text>
 
महामुंबई
राष्ट्रवादीची सुरतेवर स्वारी !
[ Thursday, June 09, 2005  01:53:08 am]


मुंबई (म. टा. प्रतिनिधी) : राष्ट्रवादी काँग्रेसचे अध्यक्ष शरद पवार राष्ट्रीय अधिवेशनासाठी शताब्दी एक्स्प्रेसने सुरतला जाणार असल्याची कुणकुण लागताच त्यांच्यासोबत जाता यावे यासाठी कार्यर्कत्यांनी आधीच तिकीटे आरक्षित केली. एवढेच नव्हे, तर ते ज्या हॉटेलमध्ये राहणार आहेत, तेथील रुम्सही कार्यर्कत्यांनी आधीच बुक केल्याने राष्ट्रवादीचे मंत्री व नेत्यांची पंचाईत झाली आहे! अनेक नेत्यांनी आता 'रोड शो' करीत 'सुरतेवर स्वारी' करण्याचे ठरविले आहे.

सुरत येथे राष्ट्रवादीचे अधिवेशन शनिवारपासून भरत आहे. त्यासाठी सुमारे 30 हजार कार्यकतेर् राज्याच्या विविध भागांतून ट्रकपासून लक्झरी बसेसपर्यंत मिळेल त्या वाहनाने सुरतेच्या दिशेने निघाले आहेत. पक्षाध्यक्ष पवार 'रेल शो' करत शताब्दी एक्स्प्रेसने उद्या, गुरुवारी सकाळी मुंबई सेंट्रलहून रवाना होत आहे.

त्यांच्यासोबत प्रवास करता यावा यासाठी अनेक मंत्री व पक्षाचे पदाधिकारी रिझव्हेर्शनसाठी बुधवारी धडपडत होते. मात्र, अनेक चाणाक्ष कार्यर्कत्यांनी आधीच बुकिंग केल्याने, तसेच व्हीआयपी कोटाही मर्यादित असल्याने या नेत्यांची पंचाईत झाली.सरचिटणीस गुरुनाथ कुलकणीर् व अन्य पदाधिकारी सकाळी रस्तामागेर् रवाना झाले. पवार यांच्या 'रेल शो' मध्ये छगन भुजबळांसह अनेक मंत्री व प्रदेशाध्यक्ष अरुण गुजराथी असतील. सुरतपर्यंत वाटेत अनेक ठिकाणी पवार यांचे राष्ट्रवादीतफेर् स्वागत केले जाणार आहे.

सुरत येथे पोहचल्यावर रेल्वे स्टेशनपासून पवार यांची 'रथयात्रा', म्हणजे बैलगाडीतून मिरवणूक काढण्यात येणार आहे. यासाठी 15 ते 20 बैलगाड्या सज्ज ठेवण्याच्या सूचना देण्यात आल्या आहेत. पवार यांनी शेतकऱ्यांचा पारंपरिक वेष परिधान करावा, यासाठी नेते प्रयत्नशील आहेत.सांयकाळी केंदीय विस्तारीत कार्यकारिणीची बैठक आहे. त्यात धर्मनिरपेक्ष शक्तींनी एकत्र राहावे, तसेच सार्वजनिक उद्योगात निर्गंतवणुकीला सरसकट परवानगी नाकारणारा ठराव केला जाईल, असे समजते.

 
</text>
</doc>
