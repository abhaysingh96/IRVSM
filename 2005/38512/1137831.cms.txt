<doc>
<docno>1137831.cms.txt</docno>
<text>
 
क्रीडा
...तो तेज होना ही पडेगा
[ Thursday, June 09, 2005  11:11:20 pm]


दुबई (वृत्तसंस्था) : भारताचा धडाकेबाज सलामीवीर वीरेंदर सेहवाग आपल्या आक्रमक शैलीला कोणत्याही परिस्थितीत लगाम न घालायला तयार तर नाहीच शिवाय आपल्या संघानेही आक्रमक व्हायला काही हरकत नसल्याची आशा त्याने व्यक्त केली आहे. गेग चॅपेलसारखे प्रशिक्षक लाभले असताना भारतीय संघाला आक्रमक व्हायला काहीच अडचण येऊ शकत नाही, असे या दिल्लीकर फलंदाजाला वाटते.

समोर तेज तर्रार गोलंदाज असो किंवा हातभर चेंडू वळवणारा फिरकी गोलंदाज वीरूला काहीच फरक पडत नाही. त्याची बॅट सारख्याच तेजाने तळपते. आक्रमकतेचा वसा घेऊन आलेल्या सेहवागने बाद होण्याची पर्वा कधीच बाळगली नाही. यामुळेच आज तो जागतिक क्रिकेटच्या क्षितीजावर आपल्या अंगभूत गुणांनी चमकतोय...

आक्रमकतेमुळे त्याला कित्येक वेळा लौकर बाद व्हावे लागले खरे पण त्याची त्याला पर्वा नाही.सेहवाग म्हणतो, 'माझा स्वत:च्या क्षमतेवर प्रचंड विश्वास आहे. मला जशी फलंदाजी करता येते, तशीच ती करायला आवडते. उत्स्फुर्तपणे. नैसगिर्करित्या... आणि त्याला लगाम घालायचा कोणी प्रयत्न केला तर मला ते फारसे रूचत नाही. पण संघाला आवश्यक असताना, तसेच तुलाच उपयोगी ठरेल असे कोणी सांगितले तर मात्र मी थोडीफार मुरड घालतो इतकेच...

'ग्रेग चॅपेल यांच्या नियुक्तीमुळे सेहवागला अतिशय आनंद झाला आहे. त्यांच्या नियुक्तीमुळे भारतीय संघ आक्रमक रूप लेवून प्रतिर्स्पध्यांचा मुकाबला करेल, अशी आशाही त्याने व्यक्त केली. सेहवाग सांगतो, 'सध्याचा माझा संघ आक्रमक आहे, पण चॅपेल यांच्या मार्गदर्शनाखाली तो अधिक आक्रमक होऊन खेळ करेल, अशी मला आशा वाटते'.गल्फ न्यूजला दिलेल्या मुलाखतीत सेहवागने सध्या आपल्या सतत चांगली कामगिरी करणारा फलंदाज म्हणून नावलौकिक मिळवायला आपल्याला आवडेल, असे सांगताना सध्या कर्णधारपदाच्या भानगडीत न पडण्याचे सुतोवाच केले.

भारतीय व परदेशी प्रशिक्षकांमध्ये फरक काय? असे विचारले असता सेहवाग म्हणतो, 'भारतीय व परदेशी असा फरक करण्याचा प्रश्ान्च येतो कुठे? ही एक प्रकारची नोकरीच आहे आणि तुम्ही ती व्यावसायिक रितीने करता, यावर तुमचे यश अवलंबून आहे'.सौरव गांगुली व राहुल दविड हे दोघेजण कर्णधारपदाची जबाबदारी समर्थपणे सांभाळत असल्यामुळे मी कर्णधारपदाचा विचारही करत नाही, असे शेवटी सेहवागने सांगितले.

 
</text>
</doc>
