<doc>
<docno>1137863.cms.txt</docno>
<text>
 
महामुंबई
महत्त्वपूर्ण हृदयशस्त्रक्रिया यशस्वी
[ Thursday, June 09, 2005  11:42:59 pm]


मुंबई (म. टा. प्रतिनिधी) : हायपरट्रोपिक ऑप्स्ट्रॅक्टिव्ह काडिर्ओ मायपॅथी (एचओसी) याप्रकारच्या हृदयविकाराने ग्रस्त असलेल्या एका 51 वर्षांच्या रुग्णावर वांदा-कुर्ला संकुलातील एशियन हार्ट इन्स्टिट्यूटमध्ये अलीकडेच एक महत्त्वाची शस्त्रक्रिया डॉ. वैष्णव व त्यांच्या सहकाऱ्यांनी पार पाडली. एचओसी हा जनुकांमुळे होणारा रोग असून यात हृदयाचे दोन विभाग करणारा भाग जाड होतो.

यामुळे डाव्या बाजूच्या रक्तवाहिन्यांच्या रक्तप्रवाहात अडथळा निर्माण होतो आणि इतर आजार होतात. यावर औषधोपचार केला जातो. परंतु, काही रुग्णांमध्ये श्वासोच्छवासाचा त्रास कायम जाणवतो.यावरील उपचाराचा एक प्रकार म्हणजे एका रक्तवाहिनीत अल्कोहोल प्रवाहित केले जाते, जे पडद्यापर्यंत रक्ताचा पुरवठा करते.

परंतु, अशा प्रकारच्या शस्त्रक्रियेत काही रुग्णांना हृदयविकाराचा झटका व इतर काही त्रास झाल्याच्या तक्रारी आहेत. मात्र, या नव्या प्रकारच्या शस्त्रक्रियेत अल्कोहोलऐवजी प्लॅटिनम कॉइल वापरून रक्तवाहिनी मोठी केली जाते. यामुळे शस्त्रक्रियेनंतर होणारा हृदयविकार व अन्य त्रास कमी होण्यास मदत होते, असा डॉक्टरांचा दावा आहे.

 
</text>
</doc>
