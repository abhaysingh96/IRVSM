<doc>
<docno>1137858.cms.txt</docno>
<text>
 
देश-विदेश
'एनएसडी'च्या प्रमुखपदी अलान
[ Thursday, June 09, 2005  11:35:33 pm]


नवी दिल्ली (वृत्तसंस्था): 'नॅशनल स्कूल ऑफ ड्रामा' (एनएसडी)च्या संचालकपदी ख्यातनाम दिग्दर्शक अमल अलाना यांची नियुक्ती सरकारने गुरुवारी घोषित केली. 'संगीत नाटक अकादमी'वरून सोनल मानसिंग यांच्या उचलबांगडीपाठोपाठ सांस्कृतिक क्षेत्रातील हा मोठा निर्णय मानला जातो आहे.

अनुपम खेर यांनी जानेवारीत या पदाचा राजीनामा दिल्यानंतर गेले पाच महिने, नाटककार सतीश आळेकर 'एनएसडी'च्या प्रमुखपदाचा कार्यभार सांभाळत होते. अलाना यांची नियुक्ती मात्र नियमित आहे. 'एनएसडी'चे संस्थापक-प्रमुख इब्राहीम अल्काझी यांच्या अमल या कन्या. वडलांप्रमाणेच आई रोशन अल्काझी याही कलाक्षेत्रातल्या; त्यामुळे अमल यांनी तरुणपणीच दिग्दर्शनक्षेत्र पादाक्रान्त केले.

'एनएसडी'चेच माजी विद्याथीर् आणि नेपथ्यकार निसार अलाना हे त्यांचे पती. त्यामुळे त्या 'एनएसडी'ला घरच्याच आहेत. आळेकरांचे 'बेगम बवेर्' हिंदीत करण्याचे श्रेय अलाना यांचे. महेश एलकुंचवार यांनी इंग्रजीत लिहिलेले 'सोनाटा' गेल्यावषीर् अलाना यांनीच रंगमंचावर आणले. त्यापूवीर् 'हिम्मत माई', 'किंग लियर', 'महाभोज' ही हिंदी व काही इंग्रजी नाटके त्यांनी केली आहेत.

 
</text>
</doc>
