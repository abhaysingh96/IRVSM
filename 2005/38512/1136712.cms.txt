<doc>
<docno>1136712.cms.txt</docno>
<text>
 
महामुंबई
भटक्या कुत्र्यांमुळे पालिकाही हैराण
[ Thursday, June 09, 2005  01:46:37 am]


मंुबई (म. टा. प्रतिनिधी) : अंधेरीतील गिल्बर्ट हिल परिसरात एक पिसाळलेला कुत्रा मंगळवारी 15 मुलांना चावल्याच्या घटनेचे तीव्र पडसाद मंुबई महापालिकेच्या स्थायी समितीच्या बैठकीत बुधवारी उमटले.

भटक्या कुत्र्यांचा उपदव कमालीचा वाढला असून त्यामुळे प्रसंगी जिवावर बेतण्याचे प्रसंग कसे येत आहेत, रात्री अपरात्री लोकांना घरी जीव मुठीत धरून कसे जावे लागते, याची उदाहरणे देऊन, भटक्या कुत्र्यांची समस्या कोर्टात प्रभावीपणे मांडण्यासाठी प्रशासनाने काय केले, असा सवाल तृष्णा विश्वसराव, अस्लम शेख, खान बस्तीवाला, श्रद्धा जाधव, सुनील डहाळे, आदी सदस्यांनी केला.या चचेर्त समितीचे अध्यक्ष सुनील प्रभू यांनीही तीव्र प्रतिक्रिया नोंदवत प्रशासनावर कोरडे ओढले. चार वर्षांपूवीर् आपण हा विषय मांडला होता.

पण कायदा विभागाने या प्रश्ान्ी कोर्टात प्रभावी बाजू न मांडल्यानेच आज निष्फळ चर्चा करण्याची पाळी आली आहे, असे टीका प्रभू यांनी केली.त्यावर निवेदन करताना पाटणकर यांनी 'प्राणिमित्र संघटना स्ट्राँग आहेत. आम्ही कोर्टात व्यवस्थित बाजू मांडली, पण संघटनांचे मुद्दे वरचढ ठरले. लोकांनीही जनहित याचिका दाखल करायला हवी,' अशी विधाने केली. पण आयुक्तांच्या या निवेदनावर अध्यक्ष आणि सदस्यांनी असहमती दर्शविली आणि नेमकी काय बाजू मांडली हे पुढच्या बैठकीत स्पष्ट करावे, असा आदेश देत प्रभू यांनी हरकतीचा मुद्दा राखून ठेवला.

 
</text>
</doc>
