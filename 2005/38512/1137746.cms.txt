<doc>
<docno>1137746.cms.txt</docno>
<text>
 
देश-विदेश
गोस्वामी यांची 'सहारा'तून हकालपट्टी
[ Thursday, June 09, 2005  09:44:03 pm]


पाटणा (वृत्तसंस्था) : बिहारच्या पूर निधी घोटाळ्यातील आरोपी व पाटण्याचे माजी दंडाधिकारी गौतम गोस्वामी यांचा सहभाग आपल्यावर शेकू शकतो, अशी चिन्हे दिसू लागताच 'सहारा परिवारा'ने त्यांची समूहाच्या वरिष्ठ उपाध्यक्षपदावरून हकालपट्टी केली.

या घोटाळ्याच्या तपासकामात 'सहारा' आपल्याला सहकार्य करीत नसल्याचा तक्रारीचा सूर बिहारचा दक्षता विभागाने लावला होता. गोस्वामी 'सहारा'मध्ये वरिष्ठ उपाध्यक्षपदी असल्याने या समूहाकडून काही माहिती हाती लागू शकते, असा त्यांचा कयास होता. 'सहारा'च्या अधिकाऱ्यांकडून काहीही माहिती हाती लागत नसल्याने 'सहारा'वर कायदेशीर कारवाई करण्याची तयारी दक्षता विभागाने चालवली होती.

 
</text>
</doc>
