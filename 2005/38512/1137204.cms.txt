<doc>
<docno>1137204.cms.txt</docno>
<text>
 
महामुंबई
कोपर स्टेशन तीन महिन्यांत पूर्ण होण्याची शक्यता
[ Thursday, June 09, 2005  02:45:16 pm]


मुंबई टाइम्स टीम

कल्याण : दिवा-वसई रेल्वेमार्गावरील कोपर रोड रेल्वेस्टेशनतीन महिन्यांत सुरू करण्याचं आश्वासन मध्य रेल्वेच्या विभागीय व्यवस्थापकांनी नुकतंच दिलं. खासदार प्रकाश परांजपे यांनी अंबरनाथ, डोंबिवली व कोपर रोड रेल्वे स्टेशन्सची पाहणी रेल्वे अधिकाऱ्यांसमवेत केली. तेव्हा हे आश्वासन दिलं.

कोपर रोड स्टेशन बहुतांश काम पूर्ण झालं आहे. उड्डाणपुलाचं काम 15 जूनपासून सुरू होणार आहे. तसंच तिकीट खिडकी व अन्य कामं त्वरेने पूर्ण करून येत्या तीन महिन्यांत हे रेल्वे स्टेशन प्रवाशांसाठी खुलं करण्यात येणार आहे. डोंबिवलीहून वसई परिसरात रोज दहा हजार प्रवासी ये-जा करत असल्याने कोपर रोड स्टेशन सुरू होणं अत्यावश्यक असल्याचं परांजपे यांनी रेल्वे अधिकाऱ्यांच्या निदर्शनास आणून दिलं.

डोंबिवली स्टेशनमधील उड्डाणपुलाबाबत येत्या आठवड्यात परांजपे यांच्याकडे सविस्तर निवेदन रेल्वे अधिकारी करणार आहेत. तसंच अंबरनाथ रेल्वे स्थानकातील उड्डाण पुलाचं काम येत्या डिसेंबर अखेर पूर्ण करण्याचं आश्वासन रेल्वे अधिकाऱ्यांनी दिलं.स्वस्त दरात वह्यावाटपडोंबिवलीतील मानवता चॅरिटेबल ट्रस्टतफेर् विद्यार्थ्यांना स्वस्त दरात वह्यावाटप करण्याचा कार्यक्रम नुकताच आयोजित केला होता. ट्रस्टतफेर् गेल्या आठ वर्षांपासून गोग्रासवाडी परिसरातील विद्यार्थ्यांसाठी हा उपक्रम राबवला जातो.

एक हजार वह्यांचं वाटप करण्यात आलं. ट्रस्टचे अध्यक्ष खुशाल गडा यांच्या पुढाकाराने आयोजित केलेल्या या कार्यक्रमाच्या यशस्वीतेसाठी सुरेश रवाणी, विशाल गडा, कपिल गडा यांनी परिश्रम घेतले.वृक्षदिंडीचं आयोजनजागतिक पर्यावरण दिनाचं औचित्य साधून कल्याणच्या खडकपाडा भागात वृक्षदिंडी काढण्यात आली. नगरसेवक व वॉर्ड समिती सभापती विश्वनाथ भोईर तसंच जयोस्तुते सेवा संस्थेच्या वतीने हा कार्यक्रम घेण्यात आला. या निमित्ताने महावीरनगरी ते आनंद नसिर्ंग होमपर्यंतच्या रस्त्यावर वृक्षारोपण करण्यात आलं.

प्रमुख पाहुणे म्हणून शिवसेनेचे कल्याण शहरप्रमुख अरविंद मोरे, माजी शहरप्रमुख रवींद कपोते, उपशहरप्रमुख समीर देशमुख, महिला आघाडीप्रमुख छाया वाघमारे, शिवसेना गटनेते राजेंद देवळेकर, विभागप्रमुख रवि पाटील आदी मान्यवर उपस्थित होते.

 
</text>
</doc>
