<doc>
<docno>1136709.cms.txt</docno>
<text>
 
महामुंबई
'अडवाणींचा जावई'ही प्रकाशझोतात!
[ Thursday, June 09, 2005  01:43:47 am]


संजय सावंत

मुंबई : राजधानी दिल्लीत लालकृष्ण अडवाणी यांच्या राजीनाम्याचे नाट्य सुरू असताना त्यांचा 'जावई'ही नव्याने प्रकाशझोतात आला आहे... नाशिकच्या तुरुंगातील भ्रष्टाचार एका खासगी टीव्ही चॅनलच्या सहकार्याने उजेडात आणणारा महेश गोकुळदास टण्णा हा अडवणी यांचा जावई असल्याचे भासवून लोकांना फसवणारा लफंगा असल्याचे उघड झाले आहे. खंडणी, अवैध धंदे चालविणा-ऱ्यांकडून हप्ता वसूल करणे, बार आणि हॉटेलचालकांकडून पैसे गोळा करणे, आथिर्क फसवणूक, लाल दिव्याच्या गाडीतून फिरणे, यासारखे अनेक गुन्हे टण्णांच्या नावावर असल्याची माहिती एका पोलिस अधिकाऱ्याने दिली.

कुर्ला पोलिस स्टेशनने तडीपार घोषित केलेले असताना एका गुन्ह्यात त्याची रवानगी नाशिक कारागृहात झाली होती. नुकताच तो बाहेर आला असून पुन्हा मुंबईत खंडणी गोळा करण्यास सक्रिय होईल, अशी भीती पोलिसांना वाटत आहे. टण्णाचे राहणीमान अत्यंत पॉश होते. सुमारे पाच वर्षांपूवीर् लाल दिव्याच्या गाडीतून फिरून तो अनेकांवर छाप पाडत असे. त्अडवाणी कुटुंबीयांनी टण्णा नावाच्या कोणत्याही व्यक्तीशी आपल्या कुटुंबाचे संबंध वा नाते नसल्याचे जाहीर केले होते.

 
</text>
</doc>
