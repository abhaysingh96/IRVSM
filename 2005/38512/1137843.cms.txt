<doc>
<docno>1137843.cms.txt</docno>
<text>
 
देश-विदेश
शिकार रोखण्यासाठी गुप्तचरांची मदत
[ Thursday, June 09, 2005  11:21:41 pm]


पंचमढी (वृत्तसंस्था) : टायगर पतौडी यांनी केलेल्या शिकारीमुळे वन्य जीवांच्या सुरक्षेचा मुद्दा पुन्हा एकदा चचेर्त आला असताना मध्य प्रदेशातील 'सातपुडा नॅशनल पार्क'मधील शिकारींना अटकाव करण्यासाठी गुप्तचरांचे जाळे निर्माण करण्याचा निर्णय पार्कमधील अधिकाऱ्यांनी घेतला आहे.सातपुडा नॅशनल पार्कमध्ये बोरी आणि पंचमढी अशी दोन अभयारण्ये असून तेथे सध्या 37 ते 40 वाघ, चितळ वगैरे प्राणी आहेत.

या अभयारण्यात शिकारीच्या घटना तशा दुमिर्ळच असल्या तरी त्या देखील होऊ नयेत, यासाठी आम्ही विशेष पावले उचलणार आहोत, अशी माहिती 'सातपुडा नॅशनल पार्क'चे संचालक आर. पी. सिंग यांनी दिली. या दोन्ही अभयारण्यांत गुप्तचरांचे जाळे विणण्याचा आमचा विचार आहे. त्यायोगे शिकाऱ्यांचा माग काढणे सोपे जाईल.

त्याचबरोबर या भागात विशेष शिकार प्रतिबंधक चौक्या उभारण्याचाही विचार आहे, असे सिंग यांनी पुढे सांगितले. काही वेळा स्थानिक गरीब आदिवासींना पैशाचे आमिष दाखवून आणि त्यांना हाताशी धरून शिकारी त्यांचा कार्यभाग साधतात, असेही त्यांनी नमूद केले. सातपुडा नॅशनल पार्कमध्ये वन्य जीवांची शिकार करून त्यांची कातडी व इतर अवयव बाहेर नेण्यासाठी तस्कर लोक इटारसीचा मार्ग धरू शकतात, हे ध्यानात घेऊन तेथे विशेष लक्ष देण्यात येत आहे, अशी माहिती सिंग यांनी दिली.

 
</text>
</doc>
