<doc>
<docno>1137182.cms.txt</docno>
<text>
 
प्रगती फास्ट
नॅकची ग्रेड महत्त्वाची
[ Thursday, June 09, 2005  02:36:02 pm]


नावाजलेल्या कॉलेजला अॅडमिशनच्या वेळी विद्यार्थ्यांची विशेष पसंती असते. पण शिक्षणाचा दर्जा नसला तर त्या प्रसिद्धीचा अभ्यासासाठी उपयोग काय? कॉलेजचा शैक्षणिक दर्जा ओळखणं खूप कठीण काम नाही. तुम्हाला फक्त कॉलेजला नॅकने दिलेली ग्रेड माहीत करून घ्यावी लागेल.

कोणतं कॉलेज ग्लॅमरस आहे, त्या कॉलेजची किती मुलं मेरिटमध्ये झळकली, यावर त्या कॉलेजचा दर्जा, अॅडमिशनसाठी लागणाऱ्या रांगेची लांबी ठरायची. पण त्या कॉलेजचा शैक्षणिक दर्जा काय, हा प्रश्न मात्र अनुत्तरीतच राहत होता. 'द नॅशनल असेसमेण्ट अॅण्ड अॅक्रेडिएशन कौन्सिल' (नॅक)मुळे मात्र दजेर्दार कॉलेजची निवड करणं, विद्याथीर्-पालकांना सोपं झालं आहे. मुंबईत प्रसिद्धीपासून दूर असणाऱ्या कॉलेजची संख्या मोठी आहे. त्या कॉलेजमधलं शैक्षणिक वातावरण प्रसिद्धीच्या झोतात असलेल्या कॉलेजपेक्षा अधिक दजेर्दार आहे. त्यामुळे विद्यार्थ्यांनी निवड तिथला शैक्षणिक दर्जा पाहून केली पाहिजे.

विविध शैक्षणिक निकषांद्वारे नॅकतफेर् कॉलेजला देण्यात येणाऱ्या ग्रेडमुळे अशा कॉलेजची निवड करणं शक्य आहे. युनिव्हसिर्टी ग्रॅण्ट कमिशन (यूजीसी)ने कॉलेज, युनिव्हसिर्टी आणि उच्च शिक्षण देणाऱ्या इन्स्टिट्यूटचं मूल्यांकन करून त्यांचा दर्जा ठरवण्यासाठी नॅक या स्वायत्त संस्थेची स्थापना केली. उच्चशिक्षणाचा दर्जा वाढवण्यासाठी 1986 मध्ये ठरवण्यात आलेल्या एज्युकेशन नॅशनल पॉलिसीचा तो भाग होता.

कॉलेजमधलं शैक्षणिक वातावरण, रिसर्च, शिक्षक-विद्यार्थी यांच्यातील संवाद, सोयी-सुविधा, मॅनेजमेण्ट, निकोप स्पर्धा, कार्यालयीन कामकाज यासारख्या वेगवेगळ्या स्तरावरील कॉलेजच्या दर्जाची पाहाणी केल्यानंतर नॅकची कमिटी त्या कॉलेजचा दर्जा ठरवते. नॅकची मान्यता मिळवणं, हे प्रत्येक कॉलेजसाठी बंधनकारक असल्यामुळे कॉलेजमधील शैक्षणिक स्तर उंचावण्यासाठी प्रोत्साहन मिळत असल्याचं बहुतांश कॉलेजचे प्रिन्सिपल माान्य करतात.

नॅकतर्फे एखाद्या कॉलेजला दिलेला दर्जा हा पाच वर्षांसाठी असतो. हा कालावधी संपल्यानंतर पुन्हा नव्याने दर्जा मिळवण्यासाठी कॉलेजला नॅककडे रिपोर्ट सादर करावा लागतो. नॅककडून कॉलेजला ग्रेड मिळवून घेणारं महाराष्ट्र सर्वात आघाडीवरचं राज्य आहे. राज्यातील 15 युनिव्हसिर्टी आणि 912 कॉलेजला नॅकची ग्रेड मिळाली आहे. विशेष म्हणजे मुंबईतील अनेक कॉलेज नॅकचा न् ++, न् ही सवोर्त्कृष्ट ग्रेड मिळवण्यात यशस्वी ठरली आहेत.

मुलुंडच्या वझे-केळकर कॉलेजने दुसऱ्यांदा नॅकचा न् दर्जा मिळवत लौकिक वाढवला आहे. अशा प्रकारे नॅकचा न् दर्जा मिळवणारं हे राज्यातील पहिलंच कॉलेज आहे. मुंबईतील इतरही अनेक कॉलेजने दुसऱ्यांदा नॅकच्या परीक्षेत यशस्वी होण्याची तयारी पूर्ण केली आहे. मुंबई युनिव्हसिर्टीतील 168 कॉलेजला आतापर्यंत नॅकची ग्रेड मिळाली आहे. त्यात सहा कॉलेजला फाइव्ह स्टार (सवोर्त्कृष्ट), चार कॉलेजला न् +, 21 कॉलेजला, तर 36 कॉलेजला क्च++ हा दर्जा मिळाला आहे.

प्रसिद्धीपासून दूर असलेल्या अनेक कॉलेजलाही नॅकच्या शैक्षणिक चाचणीत यशस्वी होण्याचा मान मिळाला आहे. त्यामुळे मुंबईतील कॉलेजविश्वात दर्जाच्या स्पधेर्ची अनोखी चुरस निर्माण झाली आहे. त्यामुळे नेहमीच मोठ्या कॉलेजच्या मागे धावणाऱ्या पालकांसमोर पाल्याच्या उज्वल भविष्यासाठी नवे आशेचे किरण दिसू लागले आहेत. शिवाय दर्जाच्या स्पधेर्मुळे विद्यार्थ्यांनाही चांगल्या शैक्षणिक सोयी-सुविधा कॉलेजमध्ये मिळवण्याची संधी मिळाली आहे. त्यामुळे येत्या काळात मुंबईतील शैक्षणिक चित्र बदलण्याची शक्यताही या क्षेत्रातील अनेक तज्ज्ञांनी वर्तवली आहे. कॉलेजला अॅडमिशन घेण्यापूवीर् त्या कॉलेजला नॅककडून मिळालेल्या दर्जाची खातरजमा विद्यार्थ्यांनी करून घेणं आवश्यक आहे.

- प्रगती फास्ट टीम

 
</text>
</doc>
