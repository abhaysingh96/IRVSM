<doc>
<docno>1136597.cms.txt</docno>
<text>
 
महाराष्ट्र
मुलाने केला आईचा खून
[ Thursday, June 09, 2005  12:02:56 am]


नाशिक (म. टा. वृत्तसंस्था) : पेठ तालुक्यातील एका आदिवासी पाड्यावर मुलाने वृद्ध आईचा गळा दाबून खून केल्याने खळबळ माजली आहे. पिंपळपाडा येथे राहणाऱ्या काशीबाई गाडर (60) हिच्या तीन मुलांपैकी काशीनाथचे तिच्याशी जमिनीच्या वादावरून संबंध ताणलेले होते.

ही जमीन इतर दोघा भावांना न देता आईने आपल्यालाच द्यावी, म्हणून त्याने लकडा लावला होता. या मागणीसाठी उतावीळ झालेल्या काशीनाथने आपल्या आईलाच मारहाण करत तिचा गळा दाबला. त्यात तिचा मृत्यू झाला. मात्र, त्याने काशीबाईचा मृतदेह झाडाला टांगून आत्महत्येचा आभास निर्माण केला. या घटनेला त्याची बहीण दौपदा साक्ष असल्याने या खूनप्रकरणाला वाचा फुटली.

 
</text>
</doc>
