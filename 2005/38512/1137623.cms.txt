<doc>
<docno>1137623.cms.txt</docno>
<text>
 
महाराष्ट्र
जलद कारभारासाठी विधेयक
[ Thursday, June 09, 2005  06:51:37 pm]


जालना (म. टा. वृत्तसेवा) : सरकारी कार्यालयातील फाईली वेळेत निकाली निघाव्यात यासाठी विधिमंडळाच्या पावसाळी अधिवेशनात राज्य सरकार विधेयक आणणार असल्याची माहिती सामान्य प्रशासन आणि नगरविकास राज्यमंत्री राजेश टोपे यांनी दिली.

अंबड तहसील कार्यालयातील नूतन सेतू सुविधा केंदाचे उद्घाटन, कम्प्युटराइज्ड, सात-बारा उताऱ्यांचे वितरण आणि फिरत्या सेतू सुविधा केंदाचा शुभारंभ टोपे यांच्या हस्ते झाला. त्यावेळी ते बोलत होते.सरकारी कार्यालयात फाईल विशिष्ट मर्यादेत निकाली निघावी यासाठी प्रत्येक टप्प्यावर कालमर्यादा निश्चित करणे आवश्यक असून त्यासाठी हे विधेयक मांडण्यात येणार आहे.

 
</text>
</doc>
