<doc>
<docno>1137836.cms.txt</docno>
<text>
 
अर्थव्यवहार
नफारूपी विक्री
[ Thursday, June 09, 2005  11:15:14 pm]


मुंबई (म. टा. बाजार प्रतिनिधी): आंतरराष्ट्रीय बाजारात तेलाचे दर 53 डॉलर प्रति बॅरलपर्यंत खाली येेऊनही दलालांची नफारुपी विक्री आणि संस्थात्मक गुंतवणूकदारांनी खरेदीत आखडता घेतलेला हात यामुळे सलग पाच दिवस वर जाणारा निदेर्शांक गुरुवारी 25.71 अंशांनी उतरला.

भावपातळी स्थिर राखण्यासाठी सरकार खनिज तेलाच्या किमतींवर बारकाईने लक्ष ठेवणार असल्याच्या आश्वासनाचा बाजारावर अनुकूल परिणाम झाला नाही. तीस प्रमुख कंपन्यांच्या समभागांच्या भावांवर आधारित मुंबई शेअर बाजाराचा 'सेन्सेक्स' गुरुवारी प्रारंभी 6858.70 अंशावर होता.

तो त्यानंतर 6862.79 आणि 6813.20 अंशांच्या संकुचित मर्यादेत खालीवर फिरून अखेरीस 6832.53 अंशांवर स्थिरावला.याचा इन्फोसिस, ओएनजीसी, आयसीआयसीआय बँक, आयटीसी, एचडीएफसी बँक, डॉ. रेड्डीज लॅब आणि रॅनबॅक्स या कंपन्यांच्या फटका बसून त्यांच्या समभागांचे भाव खाली आले. हिंदुस्तान लिव्हर, बजाज ऑटो, एचडीएफसी, एसीसी, रिलायन्स एनजीर्, हिंदाल्को, लार्सन अँड टुब्रो या कंपन्यांच्या समभागांचे भाव वधारले.

 
</text>
</doc>
