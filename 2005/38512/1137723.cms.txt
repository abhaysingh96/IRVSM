<doc>
<docno>1137723.cms.txt</docno>
<text>
 
देश-विदेश
वृद्धांच्या निदानाशाचे भोग कमी करू शकतो योग
[ Thursday, June 09, 2005  09:09:52 pm]


नवी दिल्ली (वृत्तसंस्था) : योगासाठी दररोज काही मिनिटे तन-मनाने वेळ दिला; तर वृद्धावस्थेत दुरावलेली झोप पुन्हा वेळच्यावेळी येऊ शकते आणि निरामय झोपेमुळे अर्थातच वृद्धांचे आरोग्य काहीसे सुधारू शकते, हे अनेक योगाचार्यांचे सांगणे आता अभ्यासाअंतीदेखील खरेच ठरले असून 'योग आणि वृद्धांची झोप' यांचा थेट संबंध असल्याचा निष्कर्ष 'इंडियन जर्नल ऑफ मेडिकल सायन्स'च्या ताज्या अंकात प्रसिद्ध झाला आहे.

बंगलोरच्या 'स्वामी विवेकानंद योग संशोधन संस्थे'तील एन. के. मंजुनाथ आणि शलीर् टेलिस या तज्ज्ञांनी एका वृद्धाश्रमात प्रयोगवजा अभ्यास करून हा साधार निष्कर्ष काढला आहे. त्यांनीच हा लेखही लिहिला. वयोवृद्ध मंडळी बराच काळ बिछान्यात असली, तरी त्यांना झोप लागलेली असतेच असे नाही. झोपेविना तळमळणे, त्यातून वातपित्तदोष वाढणे, यांचे चक्रच वृद्धावस्थेत सुरू होते. हे काही प्रमाणात नैसगिर्कच मानले जाते.

मात्र, झोप नसल्याने दिवसभरातल्या शारीरिक उत्साहावर आणि मानसिक आरोग्यावरसुद्धा दुष्परिणाम होत असतात. ते टाळण्यासाठी योगाचा उपयोग खरोखर कितपत आहे, हे जाणण्यासाठी आम्ही प्रयोग केला, अशी भूमिका या दोघांनी मांडली आहे. या प्रयोगासाठी नैसगिर्क वृद्धावस्थेखेरीज मोठे शारीरिक वा मानसिक दुखणे नसलेले 69 वृद्ध प्रथम निवडण्यात आले होते. या वृद्धांना घरची आठवण येत असेल, एकटेपण जाणवत असेल, हा विचार करून मन:शांतीसाठी योग करा, असे आम्ही त्यांना सांगत होतो. त्यांनीही आमचे ऐकले, हे मंजुनाथ व टेलिस यांनी नमूद केले आहे.

 
</text>
</doc>
