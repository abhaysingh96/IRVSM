<doc>
<docno>1137838.cms.txt</docno>
<text>
 
अर्थव्यवहार
स्टेट बँकाचे विलिनीकरण 2 वर्षांत
[ Thursday, June 09, 2005  11:16:03 pm]


मुंबई (म. टा. बँकिंग प्रतिनिधी): भारतीय स्टेट बँकेत तिच्या सात सहयोगी बँकांचे विलिनीकरण येत्या दोन वर्षांत करण्यात येऊन तीतून एक एकत्रित 'मेगा बँक' आकारास येईल, अशी माहिती बँकेचे अध्यक्ष व व्यवस्थापकीय संचालक ए. के. पुरवार यांनी गुरूवारी येथे बोलताना दिली.भारतीय स्टेट बँकेच्या मुंबई मंडलाच्या मुख्य कार्यालयाचे उद्घाटन श्री. पुरवार यांच्या हस्ते गुरूवारी झाले.

त्यावेळी पत्रकारांशी बोलताना त्यांनी सांगितले की, सात सहयोगी बँकांचे 'सादृश्य विलिनीकरण' (र्व्हच्युअल मर्जर) आधीच सुरू झालेले आहे. प्रत्यक्षात विलिनीकरण अमलात येण्याकरिता सरकारने आवश्यक त्या कायदेशीर अटींची पूर्तता करणे आवश्यक आहे. बँकिंगच्या जागतिक लेखा निकषांची पूर्तता बँक मार्च 2006 पर्यंत करणार असून, बँकेचा ताळेबंद या निकषांनुसारच तयार करण्यात येईल, असे सांगून श्री. पुरवार म्हणाले: सध्या भाववाढीचा दबाव काही प्रमाणात कमी झालेला असल्यामुळे वित्तीय बाजारात स्थैर्य आहे.

व्याजदर तूर्त स्थिर कर्जांसाठी अर्थव्यवस्थेच्या सर्वच क्षेत्रांतून, रिटेल क्षेत्रासह खूप चांगली मागणी असून, बँकांकडून कजेर् घेतली जात आहेत. परिणामी, अल्पकाळात व्याजदर स्थिर राहतील. मात्र खनिज तेलाच्या जागतिक तेल बाजारांतील किमतींत वाढ झाल्यास व्याजदरांवर परिणाम होईल. भाववाढ तूर्त नियंत्रणात असल्यामुळे आगामी पावसाळा चांगला गेला नाही, तरीही 7 टक्के 'जीडीपी'चे (ठोक देशी उत्पादनवाढीचे) उद्दिष्ट साध्य करणे शक्य आहे

.बँकेच्या आशिया व आफ्रिकेतील विस्ताराच्या योजनेला येत्या दोन महिन्यांत अंतिम स्वरूप देण्यात येईल, असेही त्यांनी एका प्रश्ानच्या उत्तरात सांगितले. स्टेट बँक ऑफ बिकानेर, स्टेट बँक ऑफ हैदराबाद, स्टेट बँक ऑफ इंदोर, स्टेट बँक ऑफ म्हैसूर, स्टेट बँक ऑफ पतियाळा, स्टेट बँक ऑफ सौराष्ट्र आणि स्टेट बँक ऑफ त्रावणकोर या भारतीय स्टेट बँकेच्या सहयोगी बँका आहेत.

 
</text>
</doc>
