<doc>
<docno>1136724.cms.txt</docno>
<text>
 
महामुंबई
पिसाळलेला कुत्रा 15 जणांना चावला...
[ Thursday, June 09, 2005  01:59:47 am]


मंुबई (म. टा. प्रतिनिधी) : अंधेरीतील गिल्बर्ट हिल परिसरात एक पिसाळलेला कुत्रा मंगळवारी 15 मुलांना चावल्याच्या घटनेचे तीव्र पडसाद मंुबई महापालिकेच्या स्थायी समितीच्या बैठकीत बुधवारी उमटले. भटक्या कुत्र्यांना मारण्यास सुप्रीम कोर्टाने बंदी घातली आहे. पण यासंदर्भात पालिकेच्या कायदा विभागाने समर्थपणे बाजू न मांडल्यानेच प्रश्ान् सुटू शकलेला नाही, अशी जोरदार टीका सदस्यांनी केली.

विशेष म्हणजे अतिरिक्त आयुक्तांनीही 'आम्ही बाजू व्यवस्थित मांडली, पण प्राणिमित्र संघटनांचे मुद्दे कोर्टाला पटले', असे सांगून एकप्रकारे प्रशासनाच्या हतबलतेचेच दर्शन घडवले.समाजवादी पक्षाचे मोहसीन हैदर यांनी मंगळवारी रात्री गिल्बर्ट हिल परिसरात घडलेल्या या घटनेची माहिती स्थायी समितीपुढे मांडताच भटक्या कुत्र्यांच्या समस्येला पुन्हा वाचा फुटली.

त्याचबरोबर हा प्रश्ान् निकालात निघावा यासाठी प्रशासनाने म्हणावा, तसा जोर लावलेला नाही, असेच चित्र बैठकीत निर्माण झाले. गिल्बर्ट हिल परिसरात ज्या मुलांना कुत्रा चावला, त्यांना कूपर रुग्णालय तसेच इतर खासगी रुग्णालयांत दाखल करण्यात आल्याची माहिती अतिरिक्त आयुक्त विजयसिंह पाटणकर यांनी दिली.

 
</text>
</doc>
