<doc>
<docno>1136600.cms.txt</docno>
<text>
 
महाराष्ट्र
शिवसेना नगरसेवकाला 'मुजरा बार'मध्ये अटक
[ Thursday, June 09, 2005  12:04:18 am]


नाशिक (म. टा. प्रतिनिधी): गृहमंत्री आर. आर. पाटील यांच्या डान्सबार बंदीला प्रत्यक्ष कृतीतून विरोध करणारा पहिला लोकप्रतिनिधी ठरण्याचे 'श्रेय' नाशिक महापालिकेकतील शिवसेना नगरसेवक अर्जुन गांगुडेर् यांना जाते. पोलिसांनी त्यांच्यासह दहा जणांना सिन्नरजवळच्या पायल मुजरा केंद या 'गावठी डान्स बार'मध्ये मद्यधुंद अवस्थेत अटक केली.

नाशिक-पुणे महामार्गावर सिन्नरनजीक कला केंदाच्या नावाखाली गावठी डान्सबार सुरू असल्याची चर्चा सुरू असते. त्यांना सर्वसाधारणपणे मुजरा केंद म्हटले जाते. येथे लोककलांच्या नावाखाली सर्रास अश्लील प्रकार आणि वेश्याव्यवसायही चालतात. त्याचप्रमाणे या ठिकाणी मद्यविक्री आणि मद्यपान सुरू असते.

याबाबत सिन्नर पोलिसांना खबर मिळाल्यावर पोलिस अधीक्षक राजेश प्रधान यांच्या नेतृत्वाखालील पथकाने येथील पायल कला केंदावर छापा टाकला. त्यात चार बारबाला आणि चार ग्राहकांसह इतर दोघे अशा दहाजणांना अटक करण्यात आली. त्यात शिवसेना नगर-सेवक अर्जुन किसन गांगुर्डे यांच्यासह अमीन पाटील, सुधीर राजाराम तरे, मंगेश चंदकांत लोखंडे यांचा समावेश आहे. लोक-प्रतिनिधीला अनैतिक मानल्या जाणाऱ्या ठिकाणी अटक होण्याची ही जिल्ह्यातील पहिलीच घटना आहे. त्यामुळे ही घटना लोकांमध्ये चचेर्चा विषय बनली आहे.

 
</text>
</doc>
