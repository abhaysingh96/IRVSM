<doc>
<docno>1064520.cms.txt</docno>
<text>
 
महामुंबई
धारावी पुनविर्कास प्रकल्पावरून खडाजंगी
[ Tuesday, March 29, 2005  12:45:28 am]


म. टा. प्रतिनिधी

मुंबई : मुंबईतील धारावी पुनविर्कास प्रकल्पाच्या व्यवस्थापन सल्लागारपदी निविदा न काढताच मुंबईतील प्रख्यात आकिर्टेक्ट मुकेश मेहता यांची नियुक्ती झाल्याबद्दल विरोधकांनी सोमवारी सरकारला धारेवर धरले.

मेहता यांच्याशिवाय या शहरात दुसरे कोणी आकिर्टेक्ट तज्ज्ञ मानले जात नाही का, शैक्षणिक संस्था आणि हॉस्पिटलपुरता मर्यादित असलेला चार एफएसआय विकासकांना देण्यामागील नेमके प्रयोजन काय, अशा प्रश्ान्-उपप्रश्ानंनी विरोधकांनी गृहनिर्माण राज्यमंत्री दयानंद म्हस्के यांना भंडावून सोडले. म्हस्के यांच्याकडे त्याचे एकही उत्तर नसल्याने विधानसभेचे अध्यक्ष बाबासाहेब कुपेकर यांनी त्यांना संपूर्ण माहिती घेऊन सभागृहात उत्तर द्यावे, असा आदेश दिला.

पाच हजार 600 कोटी रुपयांच्या धारावी पुनविर्कास या महत्त्वाकांक्षी प्रकल्पाच्या व्यवस्थापन सल्लागारपदी नियुक्ती करताना मेहता यांना 47 कोटी रुपयांची जबर फी देण्याचा निर्णय का घेण्यात आला, अशी विचारणा शिवसेनेच्या मनिषा निमकर, भाजपचे एकनाथ खडसे आणि प्रकाश मेहता यांनी केली. अशा प्रकारची कोणतीही फी देण्याचा निर्णय झालेला नाही, अशी माहिती म्हस्के यांनी दिली. मेहता यांनी या प्रकल्पाचा अभ्यास करून आराखडा सादर केल्याने त्यांची व्यवस्थापन सल्लागारपदी नियुक्ती करण्यात आली, असे त्यांनी सांगताच विरोधी सदस्यांनी जोरदार हरकत घेतली.

मंत्र्यांना या प्रश्ानची काहीच माहिती नसल्याने अपुऱ्या माहितीवर त्यांनी उत्तरे देऊ नये. त्यामुळे ही ' लक्षवेधी ' राखून ठेवण्यात यावी, अशी मागणी विरोधी पक्षनेते नारायण राणे यांनी केली. धारावी पुनर्वसन प्रकल्प अतिशय महत्त्वाचा असल्याने मुख्यमंत्री विलासराव देशमुख यांनी सभागृहात उत्तर द्यायला हवे, असा आग्रह सदस्यांनी धरला. तेव्हा अध्यक्षांनी मुख्यमंत्र्यांनी अनुपस्थित राहण्यामागचे कारण स्पष्ट करणारे लेखी पत्र दिल्याचे सभागृहाच्या निदर्शनास आणून दिले.

त्याआधी शिवसेना-भाजप सदस्यांनी, एवढ्या महत्त्वाकांक्षी प्रकल्पाला मान्यता देण्यात आली असली तरी त्यासाठी आथिर्क तरतूद करण्यात आली आहे का, नसेल तर हा प्रकल्प कसा पूर्ण करणार याची माहिती सभागृहाला द्यावी, अशी मागणी करताच म्हस्के यांनी, विकासकाकडून हा प्रकल्प राबवला जाणार असल्याचे, तसेच त्यासाठी चार एफएसआयची परवानगी देण्यात आल्याचे सांगितले. त्यावर शैक्षणिक संस्था व हॉस्पिटल्ससाठीच चार एफएसआय देण्याची तरतूद असताना धारावीत त्याला अपवाद करण्याचे कारण काय, धारावी पुनविर्कासासाठी नेमका किती एफएसआय वापरणार आणि शिल्लक एफएसआय किती आहे, असे अडचणीत आणणारे प्रश्ान् राणे यांनी उपस्थित केले. पण म्हस्के यांच्याकडे त्याचे काहीच उत्तर नसल्याने ही ' लक्षवेधी ' राखून ठेवण्यात आली.

 
</text>
</doc>
