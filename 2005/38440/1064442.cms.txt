<doc>
<docno>1064442.cms.txt</docno>
<text>
 
क्रीडा
अभिजीत शेट्येचे शानदार शतक
[ Tuesday, March 29, 2005  12:02:57 am]


मुंबई : अभिजीत शेट्येने शानदार शतक तर झळकावलेच शिवाय निशित शेट्टीसह दुसऱ्या विकेेटसाठी केलेली 176 धावांची भागीदारीही केली. यामुळे टाटा स्पोर्टसने टाइम्स ढाल ' अ ' गट क्रिकेट स्पधेर्तील लढतीत भारत पेट्रोलियमविरुद्ध 4 बाद 330 अशी भक्कम स्थिती मिळवली.

वानखेडे स्टेडियमवरील लढतीत शेट्येने 16 चौकारांसह 113 धावा फटकावल्या. तर पंजाबविरुद्धच्या रणजी उपांत्य लढतीत एकाकी लढत देणाऱ्या निशित शेट्टीने आपल्या झुंजार खेळाची पुन्हा एकदा झलक दाखवताना 90 धावांची खेळी केली.

तर पोलिस जिमखान्यावरील दुसऱ्या एका सामन्यात इंडियन ऑईलविरुद्ध एअर इंडियाला 8 बाद 292 अशी मजल मारता आली. धीरज जाधवचे नाबाद अर्धशतक झळकावून एअर इंडियाच्या डावाला आकार देण्याचा छान प्रयत्न केला.

धावफलक : टाटा स्पोर्टस क्लब 4 बाद 330 ( अभिजीत शेट्ये 113, निखिल शेट्टी 90, जतीन परांजपे नाबाद 59, अजित आगरकर नाबाद 31) वि. भारत पेट्रोलियम.

एअर इंडिया : 8 बाद 292 ( धीरज जाधव खेळत आहे 59, ऋषिकेश कानिटकर 35, नमन ओझा 48, हर्षल रावले 49, संग्राम बागुल 45, गौरव धिमन 35, इक्बाल सिद्दीकी 38 धावांत 2 बळी, राजेश पवार 121 धावांत 3 बळी, महेश कारंजकर 83 धावांत 2 बळी)वि. इंडियन ऑईल.

 
</text>
</doc>
