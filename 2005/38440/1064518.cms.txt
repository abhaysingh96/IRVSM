<doc>
<docno>1064518.cms.txt</docno>
<text>
 
महामुंबई
आघाडी सरकारने कर्जाचे काय केले?
[ Tuesday, March 29, 2005  12:44:30 am]


म. टा. प्रतिनिधी

मुंबई : शिवसेना-भाजप युतीच्या काळात राज्य कर्जबाजारी झाले, असा प्रचार करणाऱ्यांनीच गेल्या पाच वर्षांत 78 हजार कोटी रुपयांचे कर्ज केले असून, या पैशाचे काय केले त्याचे उत्तर आघाडी सरकारने श्वेतपत्रिका काढून द्यावे, अशी मागणी विरोधी पक्षनेते नितीन गडकरी यांनी सोमवारी विधानपरिषदेत केली.

मागास भागांचा अनुशेष भरून काढण्यासाठी राज्यपालांनी दिलेल्या आदेशांचेही सरकारकडून उल्लंघन होत असून यामुळे एकत्रित महाराष्ट्रात राहायचे तरी कशाला, अशी भावना या भागातील जनतेत निर्माण होत असल्याचे ते म्हणाले.

बजेटवरील चचेर्त गडकरींनी सरकारवर घणाघाती हल्ला केला. युतीच्या काळात 19 हजार कोटींची कजेर् घेण्यात आली होती. मात्र, याच काळात रस्ते, उड्डाणपूल, कृष्णा खोऱ्यातील प्रकल्प अशी कामे झाली. युतीने राज्य कर्जबाजारी केल्याचा आरोप 1999 मध्ये सत्तेवर आल्यावर आघाडी सरकारने श्वेतपत्रिका काढून केला होता. परंतु, त्यानंतरच्या काळात 78 हजार कोटी रुपयांची कजेर् घेण्यात आली असून राज्यावरील कर्जाचा बोजा एक लाख 10 हजार कोटी रुपयांवर गेला आहे. ही कजेर् घेऊन कोणते प्रकल्प पूर्ण केले ते श्वेतपत्रिका काढून सरकारने सांगावे, अशी मागणी गडकरी यांनी केली.

विदर्भ, मराठवाडा, कोकण, उत्तर महाराष्ट्र या भागांचा अनुशेष भरून काढण्यासाठी राज्यपालांनी मार्गदर्शक सूचना केल्या आहेत. त्यानुसार बजेटमध्ये दरवषीर् तरतूद करणे बंधनकारक आहे. मात्र, गेल्या चार वर्षांत अशी तरतूद केली गेली नसल्याचे गडकरी यांनी आकडेवारीसह सांगितले. सततच्या या अन्यायामुळेच मागास भागातील जनतेत अखंड महाराष्ट्रापासून वेगळे होण्याशिवाय पर्याय नाही, अशी भावना निर्माण होत असल्याचे ते म्हणाले.

मुंबईचा विकास होताना गिरणी कामगाराच्या मुलींवर डान्सबारमध्ये काम करण्याची वेळ येणार असेल तर या विकासाचा उपयोग काय, असा सवाल त्यांनी केला. हिरे उद्योगाला गिरणगावात जागा उपलब्ध करून दिल्यास प्रत्येक गिरणी कामगाराच्या कुटुंबातील एका व्यक्तीला रोजगार देण्याची तयारी या उद्योगातील लोकांनी दाखविली आहे, आता सरकारने याबाबत पुढाकार घ्यावा, अशी सूचनाही त्यांनी केली. पडिक जमिनीवर जत्रोबासारख्या झाडांची लागवड करून सरकारने बायोडिझेलच्या निमिर्तीकडे लक्ष द्यावे, अशी सूचना करून, यामुळे कोट्यवधी रुपयांचे परकीय चलन तर वाचेलच पण त्याचबरोबर एक कोटी लोकांना रोजगार मिळू शकेल, असे ते म्हणाले.

 
</text>
</doc>
