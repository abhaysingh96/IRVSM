<doc>
<docno>1064505.cms.txt</docno>
<text>
 
महामुंबई
पुत्र गातसे संगीत पित्याचे
[ Tuesday, March 29, 2005  12:38:05 am]


नीला उपाध्ये

मुंबई : महामहोपाध्याय दत्तो वामन पोतदार यांना ज्यामुळे ' आधुनिक वाल्मिकी ' हा मानाचा किताब द्यावासा वाटला, ते ग. दि. माडगूळकर रचित, श्ाीरामभक्त सुधीर फडके यांनी तद्रूप होऊन संगीतबद्ध केलेले ' गीत रामायण ' म्हणजे मराठी संस्कृतीला पडलेले एक उत्तुंग, लोभस स्वप्न! या दोघांच्या हयातीतच दंतकथा बनलेले हे संगीतकाव्य पुणे आकाशवाणीवरून प्रक्षेपित व्हायला प्रारंभ झाला, त्याला एक एप्रिलला 50 वषेर् पूर्ण होत असून त्या सुरेल सांस्कृतिक सोहळ्याचा सुवर्णमहोत्सव अनेक कार्यक्रमांनी साजरा होणार आहे.

' पुत्र गातसे संगीत पित्याचे ' असे एक श्ावणीय नवल या सुवर्णमहोत्सवी सोहळ्याचे खास आकर्षण ठरणार आहे. सुधीर फडके यांचा सुरेल वारसा समर्थपणे चालवणारे त्यांचे पुत्र श्ाीधर फडके निवडक ' गीतरामायण ' या सुवर्ण महोत्सवानिमित्त सादर करायला प्रारंभ करणार आहेत.

गेल्या काही महिन्यांत दुबई, नैरोबी आणि 19 मार्चला पुण्यात प्रायोगिक तत्त्वावर केलेल्या निवडक ' गीतरामायणा ' ला रसिकांकडून मिळालेल्या भरघोस प्रतिसादाने उत्साहित झालेले श्ाीधर फडके एक एप्रिलला सायंकाळी सात वाजता विलेपालेर् येथील पालेर् टिळक विद्यालयाच्या पटांगणावर हा कार्यक्रम सादर करतील.

पुणे आकाशवाणीचे निर्माते सीताकांत लाड यांच्या प्रेरणेने एक एप्रिल 1955 रोजी रामनवमीचा योग साधून ' गीतरामायण ' चे प्रसारण सुरू झाले होते. पुणे आकाशवाणीनेदेखील दोन एप्रिलला पुण्यात सुवर्ण महोत्सवी सोहळा आयोजित केला आहे. मूळ कार्यक्रमातील काही अंश ऐकवणे, हयात मूळ गायकांचा सत्कार करणे अशा स्वरूपाच्या त्या कार्यक्रमात गाण्यासाठी श्ाीधर यांना निमंत्रित करण्यात आले आहे. या कार्यक्रमाचे थेट प्रक्षेपण पुणे आकाशवाणीतफेर् केंदावरून होणार आहे.

रामनवमीला , 18 एप्रिल रोजी पुण्यात ज्या रेणुकास्वरूप शाळेच्या मैदानावर बाबूजींचे ' गीतरामायणा ' चे कार्यक्रम होत असत, त्या मैदानावरच श्ाीधर यांचा हा कार्यक्रमही होणार आहे.

या सुवर्ण महोत्सवानिमित्त 16 व 17 एप्रिलला निरनिराळ्या गायकांना घेऊन शिवाजी पार्कवर संपूर्ण गीतरामायण त्यातील 56 गीतांसह सादर करण्याची योजना ' जीवनगाणी ' चे प्रसाद महाडकर यांनी आखली आहे.

 
</text>
</doc>
