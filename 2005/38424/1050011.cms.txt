<doc>
<docno>1050011.cms.txt</docno>
<text>
 
महाराष्ट्र
जबदस्तीने दक्षिणा मागणाऱ्या बडव्याला शिक्षा
[ Sunday, March 13, 2005  01:49:03 am]


म. टा. वृत्तसेवा

पंढरपूर : विठ्ठल मंदिरात भाविकांकडून जबरदस्तीने दक्षिणा मागितल्याप्रकरणी रमेश अशोक बडवे याला येथील प्रथम वर्ग न्यायदंडाधिकारी डी. ए. कोठलीकर यांनी आठ दिवसांची साधी कैद व 1500 रुपये दंडाची शिक्षा सुनावली. पंढरपूरच्या इतिहासात दक्षिणा मागितल्याबद्दल शिक्षा झाल्याची ही पहिलीच घटना असून अशाच चार गुन्ह्यांची सुनावणी सध्या सुरू आहे.

मुंबईच्या विजया गांगुर्डे यांनी 51 रुपयांची दक्षिणा स्वखुशीने दिल्यानंतरही रमेश बडवे यांनी जादा दक्षिणेची मागणी करत प्रसाद म्हणून दिलेला हार व नारळ काढून घेतला. याची तक्रार गांगुडेर् यांनी पंढरपूर पोलिस ठाण्यात केली. गांगुडेर् यांची तक्रार ग्राह्य धरून सरकारी वकील जयंत आंधळगावकर यांनी रमेश बडवे याला शिक्षा सुनावली. या शिक्षेमुळे बडवे समाजात खळबळ माजली असून भाविकांकडून मात्र समाधान व्यक्त होत आहे.

विठ्ठल मंदिरामध्ये अशा प्रकारच्या तक्रारी वारंवार भाविकांकडून करण्यात येतात. याच आधारावर विदोही साहित्य संमलेनातूनही ' बडवे हटाव ' आंदोलनाची सुरुवात झाली. काही दिवसांपूवीर् गोपाळ बडवे याच्यावर तीर्थकंुडामध्ये लघुशंका केल्याप्रकरणी गुन्हा दाखल करण्यात आला आहे.

मंदिर समितीच्या शनिवारी झालेल्या बैठकीत संतपीठासाठी 50 लाख रुपये राखून ठेवण्याचा निर्णय घेण्यात आला. दैनिक महाराष्ट्र टाइम्समध्ये ' भक्तनिवास लालफितीमध्ये अडकले ' या वृत्तावर सविस्तर चर्चा होऊन सदर वस्तुस्थितीनुसार असल्याचे सांगण्यात आले. या वृत्तानुसार, नियोजन विभागाच्या सचिवांकडून आमदार निधीतून जमा झालेली रक्कम खर्च करण्यासाठी मंजुरी मिळवण्याबाबत प्रयत्न करण्याचे निश्चित झाले आहे. तसेच विठ्ठल दर्शनाची रांग पत्राशेड ते शिंदे सरकार वाडा दरम्यान शहराबाहेरून घेण्यासाठी सव्हेर् करण्यात येणार आहे. दर्शन मंडपातील गाळ्यांना लोखंडी रोलींग करण्याचा निर्णयही यावेळी घेण्यात आला.

 
</text>
</doc>
