<doc>
<docno>1050349.cms.txt</docno>
<text>
 
महाराष्ट्र
वीज मंडळाच्या योजनांसाठी 31 मार्च अंतिम मुदत
[ Sunday, March 13, 2005  09:06:11 pm]


म. टा. प्रतिनिधी

नाशिक : महाराष्ट्र राज्य विद्युत मंडळातर्फे वीज ग्राहकांच्या हितासाठी ' कृषीविकास योजना 2005', ' कृषी संजीवनी योजना ' आणि ' सार्वजनिक नळपाणीपुरवठा संजीवनी ' योजना राबविण्यात येत असून 31 मार्च ही त्यासाठी अंतिम मुदत आहे. त्यामुळे नाशिक, धुळे, अहमदनगर, नंदुरबार आणि जळगाव या जिल्ह्यातील वीज ग्राहकांनी 31 मार्चपुवीर्च या योजनांचा लाभ घ्यावा, असे आवाहन नाशिक परिमंडळाचे मुख्य अभियंता बी. एम. कांबळे यांनी केले आहे.

वीजेची चोरी थांबविण्यासाठी बेकायदेशिर जोडण्या नियमीत करण्यासाठी मंडळाने ' कृषी विकास योजना ' सुरू केली आहे. या योजनेद्वारे शेतकऱ्या कृषीपंपांसाठी त्वरीत जोडणी मिळणार आहे. त्याचप्रमाणे ' सार्वजनिक नळपाणी पुरवठा संजीवनी योजने ' त ग्रामपंचायत, पंचायत समिती यांना त्यांच्या पाणी पुरवठा योजनेच्या देयकाचे 30 जून 2004 पर्यंतच्या 50 टक्के रक्कम 10 समान मासिक हप्त्यात भरणा केल्यास तसेच चालू विद्युत देयकाची रक्कम नियमितपणे भरल्यास मुळ थकबाकीच्या पन्नास टक्के रक्कम व व्याज आणि संपुर्ण विलंब आकार माफ करण्यात येणार आहे. त्याच धतीर्वर कृषीपंपांसाठीही कृषी संजीवनी योजना राबविण्यात येते आहे. या सर्व योजनांमध्ये सहभागी होण्यासाठी 31 मार्च ही अंतिम मुदत आहे.

 
</text>
</doc>
