<doc>
<docno>1050021.cms.txt</docno>
<text>
 
महाराष्ट्र
नरेंद महाराजांच्या विधानाने नवे वाद सुरू
[ Sunday, March 13, 2005  01:56:35 am]


रविंद दप्तरदार

सांगली : वादग्रस्त हनुमानभक्त शिवलिंग तोडकर महाराज यांचा विषय मागे पडतो न पडतो तोच आता या परिसरात नरेंद महाराजांनी केलेल्या वादग्रस्त विधानासंदर्भातील चचेर्ला गेले तीन चार दिवस ऊत आला आहे. त्यामुळे पुरोगामी विचाराची मंडळी त्यांच्या वक्तव्यावर तुटून पडत आहेत, इतकेच नव्हे तर नरेंद महाराजांच्या प्रतिमांचे दहनही सुरू आहे, त्यांचा सर्वत्र निषेध चालू आहे. दरम्यान, नरेंद महाराजांनी असे काही अनुद्गार काढलेच नाहीत, असा दावा त्यांच्या भक्तांनी शुक्रवारी केला.

कडेपूर येथे ' हिंदू धर्म व संस्कृती ' या विषयावरील प्रवचनाच्यावेळी नरेंद महाराजांनी (नाणीज मठाचे महाराज) एकाएकी अंधश्रध्दा निर्मूलनाचे कार्य करणाऱ्या, पुरोगामी विचारांच्या डॉ. नरेंद दाभोळकर, प्रा. एन. डी. पाटील, अभिनेता नाना पाटेकर, डॉ. श्रीराम लागू यांच्यावर टीकेची झोड उठविली. या धर्म बुडव्यांनी जर धर्मविरोधी कारवाया थांबविल्या नाही तर त्याची गय केली जाणार नाही, असा इशाराही त्यांनी दिला. तसेच त्यांना प्रसिध्दी देणाऱ्या पत्रकार व वृत्तपत्रांवरही आगपाखड केली. आपल्या प्रवचनात ते म्हणाले, देव देवळात, मशिदीत, गुरुद्वारात किंवा चर्चमध्ये नसून धर्मगुरू हेच खरे हिंदू धर्माचे तारणहार असल्याचेही आवर्जून सांगितले. धर्म व साधूसंतावर टीका करण्याची काही मंडळींना सवयच लागली असून ही टीका खपवून घेतली जाणार नाही असेही ते म्हणाले. त्यामुळे पुरोगामी विचाराच्या कार्यर्कत्यांमध्ये संतापाची लाट उसळली आहे.

नरेंद महाराजांनी केलेल्या प्रक्षोभक वक्तव्याची तातडीने दखल घेऊन त्यांच्याविरूध्द शासनाने कडाक कारवाई न केल्यास राज्यभर आंदोलन सुरू केले जाईल असा इशारा ' शेकाप ' चे एक ज्येष्ठ नेते भगवानराव सूर्यवंशी यांनी दिला. अॅड. के. डी. शिंदे , ' विक्रांद ' चे जिल्हाध्यक्ष विकास मगदुम, सहकार्यवाह प्रा. नंदा पाटील, अॅड. अजित सूर्यवंशी, प्रा. अमर पांडे, नाट्यदिग्दर्शक अरुण मिरजकर अशा अनेकांनी ' नरेंद महाराजांनी केलेल्या प्रक्षोभक वक्तव्याचा ' पुरेपूर समाचार घेणारी पत्रके प्रसिध्द केली.

नरेंद महाराजांच्या या वादग्रस्त, पक्षोभक वक्तव्यावर प्रतिक्रिया व्यक्त करताना प्रा. एन. डी. पाटील गंमतीने म्हणाले की, नरेंद महारांजाकडे खरोखरच दैवी सार्मथ्य असेल तर त्यांनी माझी वाचा बंद करून दाखवावी, मंत्र सार्मथ्याने माझे हातपाय तोडून दाखवावेत. नरेंद महाराजांच्या या वक्तव्याबद्दल आपण पोलिसांकडे दाद मागाणार नाही किंवा अन्य कोठे तक्रार करणार नाही. महाराजांचे बोलणे गुन्हा वाटत असेल तर सरकार, पोलीस यंत्रणेनेच त्याविरुध्द योग्य ती पावले उचलावीत.

भोंदू नरेंद महाराजांची भाषा हिंसेला चिथावणी देणारी असल्याने त्याविरुध्द महाराष्ट्र अंधश्रध्दा निर्मूलन समितीतफेर् मुख्यमंत्र्यांना निवेदन सादर करण्यात येईल, असे ' अंनिस ' चे कार्याध्यक्ष डॉ. नरेंद दाभोळकर यांनी जाहीर केले आहे. ते म्हणाले, नरेंद महाराजांच्या या भोंदूगिरीला व चिथावणीखोर वक्तव्याला सरकारच योग्य उत्तर देईल.

 
</text>
</doc>
