<doc>
<docno>1050022.cms.txt</docno>
<text>
 
महाराष्ट्र
विस्थापितांचा प्रश्न् कायम!
[ Sunday, March 13, 2005  01:57:16 am]


शशी करपे

वसई : मोठा प्रकल्प उभारताना पुनर्वसनासाठी संघर्ष करावाच लागतो याची अनेक उदाहरणं आहेत. मात्र सरकारच्या दिरंगाईमुळे प्रकल्प व पुनर्वसनाचा प्रश्ान् रखडला असताना संघर्ष न करता वर्षानुवर्ष जुळलेल्या मातीशी असलेली नाळ तोडण्याचं धैर्य पोफरण-अक्करपट्टी गावकऱ्यांनी दाखवलं. प्रकल्प तातडीने सुरू व्हावा म्हणून पुनर्वसनाचं कोणतंही काम झालं नसताना गावकऱ्यांंना अचानक गाव खाली करायला लावलं. पण पुनर्वसनाच्या कामी अजूनही बऱ्याच अडचणी आहेत. त्यासाठी संघर्ष न करण्याची भूूमिका घेणाऱ्या या गावकऱ्यांना सरकारकडून तातडीने उपाययोजना व्हावी एवढीच माफक अपेक्षा आहे.

तारापूर येथील अणुवीजनिमिर्ती प्रकल्पाच्या 3 ऱ्या व 4 थ्या टप्प्याचं काम पूर्ण झालं असून ते प्रकल्प तातडीने कार्यान्वित करावयाचे आहेत. या दोन्ही प्रकल्पातून 1040 हजार मेगावॅट वीजनिमिर्ती होणार आहे.

वीजनिमिर्ती प्रकल्प सुरू करण्यापूवीर् सुरक्षिततेच्या दृष्टीने प्रकल्पापासून 1.6 किलोमीटर परीघात मानवी वस्ती असू नये हे बंधनकारक आहे. त्यामुळे पोफरण व अक्करपट्टी ही दोन गावं स्थलांतरीत करण्यात आली. सरकारने या दोन्ही गावातील गावठणासहित एकूण 169.73 हेक्टर जमीन संपादित केल्याने 1167 कुटुंब स्थलांतरीत झाली.

राज्य सरकारने इथून 10 किलोमीटर अंतरावर असलेल्या दहिसर येथे पुनर्वसनासाठी 98 हेक्टर जमीन संपादिक केली व भूखंडांचं वाटपही केले. पुनर्वसनाच्या कामापोटी आतापर्यंत 50 कोटी रुपये खर्च केल्याचं प्रकल्पातफेर् सांगण्यात आले आहे. कोर्टाने निदेर्श दिल्यास आवश्यक तितका अतिरिक्त खर्च करण्याची तयारी केंदाने दर्शवली.

पुनर्वसनासाठी घरे बांधून न झाल्याने सरकारने प्रत्येक कुटुंंबाला सहा महिने भाड्याने घर घेऊन राहता यावं म्हणून प्रत्येकी 15 हजार रुपये दिले. पण लोकांच्या उपजीविकेचा विचार झाला नाही.

मध्यंतरी राम नाईकांनी केंद सरकारकडून 50 हजार रुपये अनुदान मिळवून देण्याचं वचन दिलं होतं. त्याबाबतीतही काहीच हालचाल नाही. दुसरीकडे घराचा नकाशाही अजून मान्य झालेला नाही. त्यामुळे प्रत्यक्ष काम कधी सुरू होऊन सहा महिन्यात घरं कशी मिळणार हा प्रश्ान्च आहे.

1989 साली 1167 कुटुंब बाधित होती. पण प्रकल्पाचं काम रखडल्याने विस्थापितांची संख्या 1750 हून अधिक झाली आहे. शेतकऱ्यांना जमीन देण्यास सरकार तयार आहे. पण ती जमीन गावापासून दूर आहे. तिथं पाणी, रस्ता, वीजेची सोय नाही. तसेच मच्छिमार समाजातील सुमारे 150 कुटुंबांना मोठा फटका बसला आहे. असे असूनही पोफरण-अक्करपट्टी गावकऱ्यांनी राष्ट्रहितासाठी घरादाराचा त्याग केला आहे. त्यामुळे पुनर्वसन करताना प्रत्येक नागरिकाला सन्मानाने जगता आले पाहिजे याची काळजी सरकारने स्वत:हून घ्यायला हवी.

 
</text>
</doc>
