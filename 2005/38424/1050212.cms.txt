<doc>
<docno>1050212.cms.txt</docno>
<text>
 
महाराष्ट्र
संस्थाचालकाच्या हलगजीर्पणामुळे 64 विद्यार्थी परीक्षेला मुकणार
[ Sunday, March 13, 2005  06:41:48 pm]


मंुबई टाइम्स टीम

अंबरनाथ : इथल्या कोहोजगांवमधील सितामाऊली विद्यामंदिरमधील 64 विद्यार्थ्यांना मंगळवारपासून सुरू होणाऱ्या माध्यमिक शालान्त परीक्षेचं हॉलतिकीट अद्यापि प्राप्त न झाल्यामुळे त्यांना परीक्षेपासून वंचित राहण्याची वेळ आली आहे.

संस्थेचे संस्थापक सिद्धार्थ कांबळे यांनी दहावीपर्यंतच्या वर्गांना सरकारी परवानगी नसतानाही ते सुरू ठेवले. गेल्या वषीर्ही 23 विद्यार्थ्यांना परीक्षा सुरू होईपर्यंत हॉल तिकीटं संस्थेकडून देण्यात आली नव्हती. त्यामुळे हे 23 विद्याथीर् परीक्षा देण्यापासून वंचित राहिले. या वेळी शिक्षणाधिकारी सोनावणे यांनी कांबळे यांच्या विरोधात भादंवि कलम 420 नुसार गुन्हा नोंदवला. त्यास तीन दिवस पोलिस कोठडीत ठेवण्यात आलं. अंतिमत: त्याला जामीनावर सोडण्यात आलं. शिक्षणाधिकारी सोनावणे यांनी या शाळेत दहावी करता प्रवेश घेऊ नये, असे पालकांना आवाहन केलं. परंतु त्याची दखल न घेता पालकांनी पुन्हा 41 विद्यार्थ्यांनी या शाळेतील दहावीच्या वर्गात प्रवेश घेतला.

मागील वर्षाचे 23 आणि या वषीर्चे 41 अशा 64 विद्यार्थ्यांकडून संस्थाचालकाने फॉर्म फी व लेट फी प्रत्येक 650 रुपये घेतले. त्यांच्याकडून फॉर्मही भरून घेतले. परंतु गेल्या वषीर्प्रमाणे या वषीर्ही संस्थाचालकाने 64 विद्यार्थ्यांचे फॉर्म महाराष्ट्र राज्य माध्यमिक व उच्च माध्यमिक शिक्षण मंडळाकडे पाठवले नाहीत. दरम्यान त्यांनी सरकारकडे विशेष बाब म्हणून 64 विद्यार्थ्यांना माध्यमिक शालान्त परीक्षेस बसण्याची परवानगी मागितली. सरकारनेही या परीक्षेसाठी विलंब व अति विलंब शुल्क आकारून अर्ज स्वीकारण्यात यावे, असे आदेश 18 फेब्रुवारी रोजी मंडळास दिले. पण संस्थेच्या कार्यालयाला कुलूप लागल्याने हे हॉलतिकीट विद्यार्थ्यांना मिळू शकले नाहीत. कांबळे सध्या बेपत्ता असून मुलांच्या परीक्षेला बसण्याची शक्यता दुरावली आहे.

 
</text>
</doc>
