<doc>
<docno>1050347.cms.txt</docno>
<text>
 
महाराष्ट्र
नाशिक : 10 कोटींची करवसूली
[ Sunday, March 13, 2005  09:05:04 pm]


म. टा. प्रतिनिधी

नाशिक : आथिर्क वर्ष संपायला अवघा महिना उरलेला असताना करवसुलीची जेमतेम पन्नास टक्के उद्दिष्टपूतीर् गाठणाऱ्या महापालिका कर्मचारी आणि अधिकाऱ्यांवर प्रशासनाने कारावाईचा बडगा उगारल्यानंतर सिडको विभागातून तब्बल दहा कोटी रुपये विविध करांपोटी गोळा करण्यात आले आहे.

सध्या महापालिकेच्या सिडको विभागीय कार्यालयाकडून घरपट्टी, पाणीपट्टी आणि विविध थकबाकीची वसुली मोहीम राबविण्यात येत आहे. सोमवारीही ही मोहीम सुरूच राहणार आहे. आतापर्यंत हजारो जणांना थकबाकी वसुलीसाठी नोटिसा बजावण्यात आल्या आहेत. त्यास दाद न देणाऱ्यांकडे जप्तीची कारवाई सुरू आहे. सिडको विभागाला मार्चअखेर आठ कोटी 82 लाख रुपयांच्या घरपट्टी वसुलीचे उद्दिष्ट देण्यात आलेले होते.

त्यापैकी एक कोटी 36 लाख रुपये अजूनही येणे आहे. त्याचप्रमाणे दोन कोेटी रुपयांच्या पाणीपट्टी वसुली उद्दिष्टाच्या पूर्ततेसाठी अजूनही 45 लाख रुपये गोळा करावे लागणार आहेत.

 
</text>
</doc>
