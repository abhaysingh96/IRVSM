<doc>
<docno>1050259.cms.txt</docno>
<text>
 
महाराष्ट्र
थक्क करणारा प्रतिसाद!
[ Sunday, March 13, 2005  07:31:49 pm]


विविध प्रकारची प्रदर्शने होतात आणि गदीर्ही खेचतात. पण पुस्तक प्रदर्शनासाठी अलोट गदीर् लोटलेले सांगलीचे ' ज्ञानभारती 2005' हे पुस्तक प्रदर्शन मात्र आगळे-वेगळेच म्हणावे लागेल. भारती विद्यापीठाच्या येथील मॅनेजमेंट इन्स्टिट्यूटतफेर् गेल्या वषीर्ही ' ज्ञानभारती- 2004' पुस्तक प्रदर्शन भरविण्यात आले होते आणि त्यामध्ये एक कोटी रुपयांहून अधिक पुस्तकांची विक्री झाली होतीे. यावेळी तर पुस्तक- पेमींकडून त्याहीपेक्षा अधिक उत्स्फूर्त प्रतिसाद मिळाल्याचे दिसून आले. सलग 11 दिवस हे प्रदर्शन चालले. त्याला अनुषंगिक असे निरनिराळे कार्यक्रमही झाले. त्यालाही वाचकांकडून उत्तम दाद मिळाल्याचे पहायला मिळाले.

इतर शहरांप्रमाणे सांगली शहरातही नेहमीच अनेक प्रकारची प्रदर्शने भरत असतात. काही गृहोपयोगी वस्तूंची, तर काही संगणकाची, काही शेतीविषयक माहितीची, तर काही हस्तकला कलाकुसरीची! पण पुस्तक प्रदर्शन भरविणे हे तसे नावीन्यच होते आणि तेही मॅनेजमेंट इन्स्टिट्यूटसारख्या संस्थेने. पण भारती विद्यापीठाच्या येथील मॅनेजमेंट इन्टि्यट्यूटचे संचालक डॉ. नितीन नायक यांनी पुढाकार घेऊन गेल्या वषीर् भीत-भीतच असे पुस्तक प्रदर्शन भरवले आणि त्याला वाचकांकडून मिळालेला प्रतिसाद थक्क करून टाकणारा ठरला. म्हणून त्यांंनी हा उपक्रम दरवषीर् राबविण्याचे ठरविले आणि यंदाही असे भव्यदिव्य प्रदर्शन भरवून दाखविले. त्यांच्या मते व्यवस्थापन शिक्षण चार भिंतींमध्ये राहता कामा नये. या मुलांना बाहेरचे जगही कळले पाहिजे. अशा नवनवीन उपक्रमांच्या आयोजनामुळेच विद्यार्थ्यांना ' इव्हेंट मॅनेजमेंट ' सारख्या नव्या संकल्पनेची माहिती होते व खऱ्या अर्थाने व्यवस्थापनाचे शिक्षण मिळते.

गेल्यावर्षाच्या पुस्तक प्रदर्शनाचा अनुभव, लोकांच्या सूचना यांचा विचार करूनच 28 फेब्रुवारीपर्यंत चाललेले हे अकरा दिवसांचे प्रदर्शन यंदा भरविण्यात भरविण्यात आल्याचे सांगून डॉ. नायक म्हणाले, यावेळीही या पुस्तक प्रदर्शनास अभूतपूर्व प्रतिसाद मिळाला. कारण देशभरातील नावाजलेल्या प्रकाशकांचा सहभाग असलेले 80 स्टॉल्स यावेळी मांडण्यात आले होते. यामध्ये पॉप्युलर, अक्षरधारा, मॅजेस्टिक, रसिक, डायमंड, टाइम्स, आय.सी.एफ.ए.आय., आलुरकर म्युझिक हाऊस, सरकारी प्रकाशन संस्था, नॅशनल बुक ट्रस्ट, साहित्य अॅकेडमी, नवनीत, बालभारतीसारख्या नामांकित संस्थांचा सहभाग होता.

नेटके नियोजन, बंदिस्त मंडप, संपूर्ण प्रदर्शनात कार्पेट अशा अनेक सोयी व अतिथ्यपूर्वक वागणूक यामुळे आलेले सर्व प्रकाशक, या पुस्तक प्रदर्शनात भाग घेतल्याबद्दल समाधान व्यक्त करताना दिसले. साहित्य संमेलनाशिवाय एवढ्या मोठ्या प्रमाणावर लोकांचा प्रतिसाद पाहिल्यावर अजूनही वाचन संस्कृती जिवंत आहे, असेच कुणीही म्हणेल. फक्त गरज आहे ती लोकांना संधी उपलब्ध करून देण्याची. ' ज्ञानभारती- 2005' ने ती उपलब्ध करून दिली हे विशेष होय.

या पुस्तक प्रदर्शनाबरोबरच आयोजित केलेले अनेक साहित्यविषयक कार्यक्रमही वैशिष्ट्यपूर्ण ठरले. प्रदर्शनाचा उद्घाटन कार्यक्रमही वेगळे आकर्षण ठरला. त्याआधी इन्टिट्यूटच्या विद्यार्थ्यांनी ' ग्रंथ दिंडी ' काढून ' पुस्तके खरेदी करून वाचण्याचा ' संदेश दिला. स्वामी विवेकानंद, महात्मा जोतिबा फुले, संत तुकाराम, शिवाजी महाराज, मातोश्री जिजाबाई यांचा वेश परिधान केलेले विद्याथीर् आणि नऊवारी साड्या निसलेल्या विद्याथिर्नी हे या ग्रंथ दिंडीचे वैशिष्ट्य होते. दिंडीची सुरुवात सांगलीचे सुपुत्र व ख्यातनाम साहित्यिक वि. स. खांडेकर यांच्या जन्मस्थळापासून, म्हणजेच माईणकर वाड्यापासून, समीक्षक प्रा. म. द. हातकणंगलेकर यांच्या हस्ते झाली. दिंडीत सांगली व परिसरातील नवोदित साहित्यिक, साहित्यपेमी, कवी सामील झाले होते.

या पुस्तक प्रदर्शनाचे उद्घाटन ज्येष्ठ नाटककार विजय तेंडुलकर यांच्या हस्ते झाले. त्यावेळी त्यांनी प्रामुख्याने वाचकांशी चर्चा केली. त्यांना वाचनाचे महत्त्व पटवून दिले. ' मला आवडलेले काही... ' या कार्यक्रमात त्यांनी स्वत:ला आवडलेले निवडक साहित्य सादर केले. याच बरोबर प्रसिद्ध कवी सौमित्र, दासु वैद्य, प्रकाश होळकर, श्रीधर तिळवे यांचा ' चौघांच्या कविता ' हा कार्यक्रम, प्रा.मोहन पाटील यांचे कथाकथन, प्राचार्य शिवाजीराव भोसले यांचे व्याख्यान, सांगलीच्या ज्येष्ठ साहित्यिका कमल देसाई यांची व पानिपतकार विश्वास पाटील यांची प्रकट मुलाखत असे विविध कार्यक्रम आयोजित करण्यात आल्याने रसिकांना ती एक मेजवानीच ठरली.

या प्रदर्शनाच्या निमित्ताने संस्थेतफेर् सांगली-कोल्हापूर जिल्ह्यातील सुमारे दीड हजार शाळांना पुस्तक प्रदर्शनाला भेट देण्याचे पत्रांद्वारे आवाहन करण्यात आले होते. त्याला अपेक्षेपेक्षा जास्त प्रतिसाद मिळाला. दुष्काळी, डोंगरी भागातील वाड्या-वस्त्यावरील शाळांमधील मुलांनीही प्रदर्शनाचा लाभ घेतला. हे प्रदर्शन पाहताना, पुस्तकांच्या खजिन्यात हरवून गेलेली मुले पाहणे हा एक सुखद अनुभव ठरला.

या प्रदर्शनाने पुस्तके न खपणारे शहर ही सांगलीची ओळख पुसून टाकली असे सांगून प्रदर्शनाला मिळालेल्या प्रचंड प्रतिसादामुळे पुढील वषीर् संस्था ' पुस्तकांचे गाव ' ही संकल्पना राबविणार असल्याचे डॉ. नितीन नायक यांनी सांगितले. ते म्हणाले, मोठ्या प्रशस्त जागेत, कोलकता बुक फेअरच्या धतीर्वर पुस्तकांचे गाव बसवून पुस्तकांचे प्रदर्शन व महाराष्ट्रातील ग्रामीण सांस्कृतीचे दर्शन घडविले जाणार आहे. पुस्तकांची अनेक दालने त्यात असतील. मराठीबरोबरच इतर भाषेतील पुस्तकेही उपलब्ध करून दिली जातील. लहान मुलांमध्ये पुस्तक वाचण्याची गोडी निर्माण होण्यासाठी, तसेच त्यांचा कल दूरदर्शनपासून वळवून पुन्हा पुस्तकांकडे आणण्यासाठी विविध भाषांतील लहान मुलांसाठीच्या पुस्तकांचे खास दालन उभे करण्यात येईल. थोडक्यात, लहानांपासून थोरांपर्यंत सर्वांचीच मने आकर्षून घेईल असा हा उपक्रम राहील.

रवींद दप्तरदार

 
</text>
</doc>
