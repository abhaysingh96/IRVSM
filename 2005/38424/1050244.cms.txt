<doc>
<docno>1050244.cms.txt</docno>
<text>
 
लेख: जाता जाता
गांधींचे मीठ
[ Sunday, March 13, 2005  07:14:04 pm]


' आपल्याकडे मीठ आणि गांधी यांचं नातं अतुट आहे हेच खरं. ' चकोरने पेपरवर नजर टाकली आणि निष्कर्ष काढला.

' डॅड, किसके नमककी बात कर रहे है आप! ' मुलाने बॉलीवूड स्टाईलमध्ये विचारलं. ' नको कष्ट घेऊस बाळा तू. तुझा संबंध नाही. मी दांडीयात्रेबाबत बोलत होतो. ' चकोरने त्याला समजावताना त्याची चेष्टाही केली.

' बाबा, इतके आम्हाला ढ समजू नका! आम्हाला पाच मार्कांचा प्रश्ान् असायचा दांडीयात्रेबद्दल. ' मुलीने वडिलांना सांगितलं.

' आणि तुम्ही तो ऑप्शनला टाकायचात ना. ' आता चकोरीने मुलांना चिडवलं.

' मॉम, तू पण आता बाबांच्या टीममध्ये जॉईन झालीस. पण आत्तापण आम्ही यात्रेबद्दल शॉर्ट नोट लिहू शकतो. घेता चॅलेंज! ' मुलीने आव्हान दिलं.

' गुड, मग आता या गांधींनी काढलेल्या यात्रेबद्दल काय मत आहे तुमचं ?' चकोरीने विचारलं.

' नो ओपिनियन! सिंबॉलिक गेश्चर आहे. ' मुलाने त्याच्या पिढीला साजेशा फटकळपणाने सांगून टाकलं.

' म्हणजे ?' चकोरला आता पुढची पिढी काय म्हणते यात रस वाटू लागल्याने त्याने संवाद चालू ठेवण्यासाठी विचारलं.

' त्या वेळी महात्माजींना सॉल्ट हे कंट्री युनाईट करण्यासाठी लेथल वेपन वाटलं. आता प्रायव्हेट कंपन्या पॅकमध्ये मीठ विकतात ते गरिबांना परवडतं की नाही, देव जाणे. मीठ ही सगळ्यात स्वस्त वस्तू असली पाहिजे. ' मुलीने अर्थशास्त्र मांडलं.

' पण त्यात आयोडिन अॅड केलेलं असतं ना! ' चकोरीने चचेर्त रंग ओतला.

' अनेकांना एकवेळ खायला मिळण्याचा प्रॉब्लेम. आयोडिनचं मीठ खाऊन जगा असं त्यांना सांगण्याचा प्रयत्न आहे हा. ' मुलाने मुद्दा मांडला.

' आता तर आपल्याकडच्या सॉल्ट पॅन्सवर मॉल्स आणि टॉवर्स बांधणार. म्हणजे गरिबाच्या पोटावर पाय आलाच! ते गांधी असते तर त्यांनी आंदोलन केलं असतं. ' मुलाने तावातावाने सांगितलं.

चकोरला मनातल्या मनात आनंद वाटत होता मुलांच्या या भूमिकेबद्दल. पण तो न दाखवता त्याने त्यांना डिवचलं.

' पण तेव्हाची परिस्थिती वेगळी होती. ' चकोर शांतपणे म्हणाला.

' उलट आता आपलं राज्य आहे. आपण निर्णय घेऊ शकतो हवे तसे. मिठाचा बिझीनेस करण्याची गरज नाही. सॉल्ट पॅन्सचापण विचार करायला हवा. ' मुलाने एका दमात सांगून टाकलं.

' मग तुझ्या मते ही दांडीयात्रा काढायला नको होती ?' चकोरने गुगली टाकला.

' त्या निमित्ताने त्या गांधींचा ग्रेटनेस आपल्याला कळतो आणि या गांधींना दांडीयात्रा ही काँग्रेसची मोनोपॉली करण्याची संधी. ' मुलीने निष्कर्ष काढला.

चकोर

 
</text>
</doc>
