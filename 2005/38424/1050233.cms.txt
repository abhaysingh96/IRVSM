<doc>
<docno>1050233.cms.txt</docno>
<text>
 
बहुतांची अंतरे
ठाकरे यांच्यावरील टीका अनाठायी
[ Sunday, March 13, 2005  07:03:54 pm]


' अस्सल शिवसैनिक ' हे स्फूट वाचले. (म. टा. 7 मार्च). स्तंभलेखकाने ' मैदान वाचवा ' मोहिमेचे कौतुक करताना शिवसेनाप्रमुखांवर निष्कारण टीका केलेली आहे.

संभाजीराजे मैदानावर उभारलेला ' बाळासाहेब ठाकरे म्युझिकल जॉगिंग ट्रॅक ' म्हणजे शिवसेनाप्रमुखांच्या 75 व्या वाढदिवसानिमित्त मुलुंडकरांनी त्यांना दिलेली भेट होती.

' स्वत:चे नाव द्या ' असे बाळासाहेबांनी आम्हाला कधीही सुचविले नव्हतेच, किंबहुना त्यांचा विरोध गृहीत धरूनच आम्ही परस्पर नामकरण करून टाकले होते. शिवसैनिकांच्या प्रेमापुढे बाळासाहेब हतबल ठरले हे मात्र खरे. हा जॉगिंग ट्रॅक एक यशस्वी उपक्रम असून तो जनतेला विनामूल्य उपलब्ध आहे. बाळासाहेबांनी आंदोलनाला दिलेला सक्रिय पाठिंबा म्हणजे त्यांच्या निसर्गप्रेमाची, तसेच मुंबईप्रेमाची प्रचीतीच आहे. ' बाळासाहेब ठाकरे म्युझिकल जॉगिंग ट्रॅक ' म्हणजे आरोग्यमंदिर आहे आणि त्याची नियमित देखभाल करणे, त्याची स्वच्छता राखणे हे माझ्या दृष्टीने पवित्र कार्य आहे.

शिशिर शिंदे, मुलुंड, मुंबई.

 
</text>
</doc>
