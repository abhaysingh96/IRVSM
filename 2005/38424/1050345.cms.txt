<doc>
<docno>1050345.cms.txt</docno>
<text>
 
महाराष्ट्र
वीज, कापूस प्रश्नावरून जळगाव जिल्ह्यात रास्ता रोको
[ Sunday, March 13, 2005  09:03:50 pm]


म. टा. वृत्तसेवा

जळगाव : शेतकऱ्यांना सतावणाऱ्या कापूस व वीजप्रश्नांसाठी भाजपतफेर् शनिवारी जळगाव जिल्ह्यात रास्ता रोको आंदोलन करण्यात आले. या आंदोलकांना अटक करण्यात येऊन नंतर सोडून देण्यात आले. तिल्हयात हजार कार्यर्कत्यांना अटक केल्याचे पोलिसांनी सांगितले. यात आमदार एकनाथ खडसे, आमदार गुरुमुख जगवानी, जि.प. अध्यक्ष अशोक कांडेलकर यांचा समावेश होता.

जळगाव शहरात राष्ट्रीय महामार्ग अजिंठा चौफुली जवळ हे रास्ता रोको आंदोलन आमदार एकनाथ खडसे यांच्या नेतृत्वाखाली करण्यात आले. यामुळे महामार्गावरील वाहतूक दोन तास रोखली गेली होती. कापसाचे चुकारे, भारनियमन, मोफत वीज, गारपीटग्रस्तांना मदत व कर्जमुक्ती आदीबाबत 14 मार्चपासून सुरू होणाऱ्या अधिवेशनात सरकारला जाब विचारण्यात येईल, असे खडसे यावेळी म्हणाले.

हे प्रश्न गंभीर असून यासंदर्भातल्या आपल्या मागण्या पूर्ण न झाल्यास सकारच्या प्रत्येक मंत्र्याला गावबंदी करण्यात येईल, असा इशाराही खडसे यांनी दिला.

 
</text>
</doc>
