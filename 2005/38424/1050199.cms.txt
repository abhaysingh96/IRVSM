<doc>
<docno>1050199.cms.txt</docno>
<text>
 
प्रगती फास्ट
रिसर्चच्या सानिध्यात
[ Sunday, March 13, 2005  06:30:26 pm]


बायोलॉजी विषयात बीएस्सी केल्यानंतर काहीच पर्याय नाही, असा चुकीचा समज करून घेऊ नका. रिसर्चची आवड असेल, तर तुम्हाला जेनेटिक्स, बायोटेक्नॉलॉजी, मरिन बायोलॉजी यासारख्या बुद्धीला आव्हान देणाऱ्या क्षेत्रांमध्ये नक्कीच करिअर करता येईल. या विषयातील मास्टर डिग्री कोर्स आणि पीएचडीचे पर्याय भारतातील बहुतांश युनिव्हसिर्टीमध्ये उपलब्ध आहेत.

निसर्ग आणि मानवाशी संबंधित प्रत्येक गोष्टीचा अभ्यास बायोलॉजीमध्ये केला जातो. मग त्यात माणासाच्या शारीरिक जडण- घडणीपासून अगदी मेडिकल, अॅग्रिकल्चर इण्डस्ट्रीपर्यंत जवळपास सगळ्याच क्षेत्रांचा समावेश होतो. आकलनासाठी अगदीच सोपा असलेला बायोलॉजी हा विषय थोडा किचकट आहे, हे मान्य करावं लागेल.

बायोलॉजी विषयाचा अभ्यास करणाऱ्या विद्यार्थ्यांसाठी करिअरचे असंख्य पर्याय उपलब्ध आहेत. त्यामुळे विद्यार्थ्यांना अगदी सुरुवातीपासून त्यांचा इण्टरेस्ट कोणत्या क्षेत्राकडे आहे, हे निश्चित करावं लागेल. प्रत्येक क्षेत्रातलं काम थोड्या- फार फरकाने रिसर्चकडे झुकणारं आहे. त्यामुळे जिज्ञासू आणि चिकित्सक वृत्तीच्या विद्यार्थ्यांना इथे खऱ्या अर्थाने चमकायची संधी मिळू शकते.

आजच्या जेट स्पीड युगात स्पधेर्त टिकण्यासाठी तुम्हाला रोज नवनवीन संकल्पना हव्या असतात. अॅग्रिकल्चर, केमिकल, फार्मास्युटिकल, अॅनिमल हज्बण्डरी, बायोकेमिस्ट्री, फॉरेस्ट्री, हॉटिर्कल्चर, फिशरी यासारख्या बायोलॉजीवर आधारित क्षेत्रात या संकल्पना म्हणजेच रिसर्चमधून तयार झालेलं प्रोडक्ट असतं. हे काम प्रामुख्याने रिसर्च अॅण्ड डेव्हलपमेण्ट डिपार्टमेण्टमधले सायण्टिस्ट करतात. लॅबोरेटरीचं वातावरण तुम्हाला उत्साहवर्धक वाटतं का, बायोलॉजीचा अभ्यास करताना कित्येक समस्यांवर आपण उत्तरं शोधू शकतो, असा आत्मविश्वास आहे का ? प्रत्येक समस्या आणि उदाहरणं तुम्हाला वेगळ्या दृष्टिकोनातून अभ्यासायला आवडतात का ? एखाद्या विषयावरची जास्तीतजास्त माहिती गोळा करून तुम्हाला प्रयोग करण्याची इच्छा आहे का, या प्रश्नांचं उत्तर होकाराथीर् असेल, तर तुम्ही बायोलॉजी विषयात करिअर करण्याचा विचार करायला हवा.

अर्थातच सायन्स शाखेतील बहुतांश विषयात करिअर करताना ग्रॅज्युएशनवर समाधान न मानण्याचा नियम इथेही लागू पडतो. बायोलॉजीमध्ये बीएस्सी झाल्यानंतर तुम्हाला खालील काही पर्यायांचा करिअरसाठी विचार करता येईल.

जेनेटिक्स

या क्षेत्रात आनुवंशिकतेचा अभ्यास केला जातो. मानव, प्राणी आणि वनस्पतींच्या जीन्सचा अभ्यास करून त्यावर उष्णता, प्रकाश, हवामान, केमिकल्स यांचा कसा परिणाम होतो, हे शोधून काढलं जातं. अभ्यासासाठी तुम्हाला अतिशय प्रभावी सूक्ष्मदर्शकांचा वापर करावा लागतो. जेनेटिक्समध्ये तुम्हाला स्पेशलायझेशनसाठी प्लॅण्ट जेनेटिक्स, ह्युमन जेनेटिक्स, अॅनिमल जेनेटिक्स, जेनेटिक इंजिनीअरिंग, पॉप्युलेशन जेनेटिक्स आदी विषयांचे पर्याय उपलब्ध आहेत.

जेनेटिक्स विषयात मास्टर्स प्रोग्राम :

* ओसिमा युनिव्हसिर्टी, हैदराबाद.

* युनिव्हसिर्टी ऑफ चेन्नई, तामिळनाडू ( बायोमेडिकल जेनेटिक्स).

* युनिव्हसिर्टी ऑफ केरला (जेनेटिक्स अॅण्ड प्लॅण्ट ब्रिडिंग).

* श्री. रामचंद मेडिकल कॉलेज, चेन्नई (ह्युमन जेनेटिक्स).

* बरकतुल्ला युनिव्हसिर्टी, भोपाळ (फिश जेनेटिक्स).

* बनारस हिंदू युनिव्हसिर्टी, वाराणसी (मॉलेक्युलर अॅण्ड ह्युमन जेनेटिक्स).

मरिन बायोलॉजी

हा विषय अॅक्वॅटिक्स सायन्समध्ये येतो. या क्षेत्रात पाण्याखालील वनस्पती आणि प्राण्यांचा अभ्यास केला जातो. पर्यावरणातील बदलांमुळे समुदीय जीवांवर काय परिणाम होतो, याचा अभ्यास या विषयात होतो. त्यासाठी विविध ठिकाणी जाऊन पाण्यातील प्राणवायू, अॅसिड, तापमान, सूर्यप्रकाश यांचं प्रमाण अभ्यासलं जातं.

खालील ठिकाणी हे कोर्स उपलब्ध आहेत :

* गोवा युनिव्हसिर्टी डिपार्टमेण्ट, मरिन सायन्स.

* सेण्ट्रल इन्स्टिट्यूट ऑफ फिशरीज एज्युकेशन, वसोर्वा, मुंबई.

* युनिव्हसिर्टी ऑफ केरला तिरुअनंतपुरम कॉलेज ऑफ फिशरीज

* आंध्र युनिव्हसिर्टी ऑफ विशाखापट्टणम्.

* अन्ना युनिव्हसिर्टी चेन्नई इन्स्टिट्यूट ऑफ ओशन मॅनेजमेण्ट.

* अन्नामलाई युनिव्हसिर्टी, चेन्नई.

* कोलकाता युनिव्हसिर्टी डिपार्टमेण्ट ऑफ मरिन सायन्सेस.

* कोचिन युनिव्हसिर्टी ऑफ सायन्स अॅण्ड टेक्नॉलॉजी.

बायोइन्फमेर्टिक्स

बायोइन्फमेर्टिक्स हे क्षेत्र खूप वेगाने विकसित होत आहे. इथे बायोलॉजीची माहिती आणि तपशील कम्प्युटरवर साठवण्याचं प्रमुख काम केलं जातं. वेगवेगळ्या ठिकाणी होणाऱ्या रिसर्चमधून उपलब्ध झालेल्या माहितीचं विश्लेषण करता येतं. काही अपवादात्मक सवेर्क्षणाचा पाठपुरावा करण्यासाठी डेटा उपलब्ध होतो. बायोटेकचा विकास आयटीवर अवलंबून आहे. त्यामुळे तुम्हाला या बायोलॉजी आणि आयटीचा समन्वय असलेल्या क्षेत्रातही करिअर करता येऊ शकतं.

बायोटेक्नॉलॉजी

रिसर्चवर संपूर्णपणे आधारलेल्या या क्षेत्रात करिअर करण्यासाठी खूप वाव आहे. बायोटेक्नॉलॉजीचा वापर मेडिकल, फार्मास्युटिकल, केमिकल आणि अॅग्रिकल्चर इण्डस्ट्रीमध्ये होतो. शिवाय हल्ली पॉलिमर आणि फूड इण्डस्ट्रीमध्ये बायोटेक्नॉलॉजीवर आधारित पद्धतींचा उपयोग केला जात आहे. उदा. फूड इण्डस्ट्रीमध्ये प्रोडक्टची क्वालिटी, टेस्ट, कलर, पॅकेजिंग यात जास्तीतजास्त सुधारणा करण्यासाठी प्रयत्न केले जातात.

प्रवेश परीक्षा : जवाहरलाल नेहरू युनिव्हसिर्टीतफेर् बायोटेक्नॉलॉजी विषयात दोन वर्षांच्या एमएस्सी कोर्ससाठी प्रवेशपरीक्षा घेतली जाते.

बायोटेक्नॉलॉजी उपलब्ध असलेल्या काही इन्स्टिट्यूट्स खालीलप्रमाणे आहेत :

* बनारस हिंदू युनिव्हसिर्टी, वाराणसी.

* आंध्र युनिव्हसिर्टी कोस्टल अॅक्वाकल्चर अॅण्ड मरिन बायोटेक्नॉलॉजी.

* गोवा युनिव्हसिर्टी मरिन बायोटेक्नॉलॉजी.

* युनिव्हसिर्टी ऑफ हैदराबाद.

* जवाहरलाल युनिव्हसिर्टी न्यू दिल्ली अॅग्रिकल्चर बायोटेक्नॉलॉजी अॅनिमल बायोटेक्नॉलॉजी.

* एम.एस. युनिव्हसिर्टी ऑफ बडोदा.

* एएआयएमएस, न्यू दिल्ली मास्टर्स इन बायोटेक्नॉलॉजी.

* युनिव्हसिर्टी ऑफ दिल्ली, प्लॅण्ट बायोटेक्नॉलॉजी.

मुग्धा बवरे

 
</text>
</doc>
