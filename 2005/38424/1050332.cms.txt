<doc>
<docno>1050332.cms.txt</docno>
<text>
 
अर्थव्यवहार
विशिष्ट बाबतीत वारसाला आयकर लागू होतो
[ Sunday, March 13, 2005  08:36:47 pm]


प्रफुल्ल छाजेड

मी 62 वर्षांचा नागरिक असून, निवृत्तीनंतर माझ्या व पत्नीच्या नावे पोस्टाच्या मासिक उत्पन्न योजनेतून मला वाषिर्क 74,616 रु. व्याज व वाषिर्क फक्त 5376 रु. निवृतीवेतन, असे एकूण 79,992 रु. उत्पन्न आहे. त्यातून मी ' एलआयसी ' चे हप्ते (माझा, पत्नीचा व दोन जाणत्या मुलांचा) एकूण 36,643 रु. चेकने भरतो. मला कर सूट, सवलती कशा व किती मिळविता येतील ? ( जेणेकरून आयकर विवरणपत्र भरावे लागू नये). ऑगस्ट 2004 पासून मी समजा 10 लाख रु. गुंतविले तर मला वाषिर्क 90 हजार रु. व्याज मिळेल. मला आयकर कसा किती लागू होईल ? माझ्या पश्चात संयुक्त खातेदारास, वारसास पुढे आयकर, संपत्ती कर लागू होईल का ?

भाऊराव मोरे, मुलुंड पश्चिम, मुंबई.

सर्वप्रथम आपणास निवृत्तीवेतनातून चाळीस टक्के एवढी प्रमाणित वजावट मिळेल. उरलेल्या रकमेत व्याजाचे उत्पन्न मिळवल्यास आपले उत्पन्न 77 हजार 842 रु. एवढे होईल. त्यातून कलम 80 एल खाली 12 हजार रुपयांची सूट मिळेल. म्हणजे उरलेले उत्पन्न 65 हजार 842 रु. होईल. त्यावर सुमारे 2,116 रु. एवढा आयकर देय होईल. परंतु, आपण ' एलआयसी ' मध्ये रक्कम गुंतविली आहे. त्यामुळे कलम 88 खाली संपूर्ण कर सवलत (रिबेट) मिळेल व आयकर देय होणार नाही. आपण दहा लाख रु. किंवा इतर रक्कम गुंतविली असेल व त्यावरील व्याज करमुक्त नसेल, तर व्याजाची रक्कम उत्पन्नात समाविष्ट करून, त्यानुसार आयकर मोजावा. आपल्या पश्चात आपली रक्कम वारसांच्या नावे होईल व ते त्यांचे उत्पन्न धरले जाऊन त्यानुसार कर लागू होईल.

माझा मित्र शारीरिकदृष्ट्या अपंग असून, तो नोकरी करीत आहे. आयकर कायद्याच्या कलम 80 यु अंतर्गत मिळणारी करसवलत तो घेत आहे. त्याची पत्नीही शारीरिकदृष्ट्या अपंग असून ती नोकरी, व्यवसाय करीत नाही व आथिर्कदृष्ट्या पूर्णत: त्याच्यावर अवलंबून आहे. माझा मित्र आयकर कायद्याच्या कलम 80 डीडी अंतर्गत वा तत्सम कलमाखाली अतिरिक्त करसवलत घेऊ शकतो का ? या कलमाचे स्वरूप काय आहे ? अपंग व पूर्णत: अवलंबून असलेल्या पत्नीच्या नावावर त्याने मुदत ठेवीत वा तत्सम गुंतवणूक केल्यास व्याजाचे उत्पन्न तिचे वैयक्तिक उत्पन्न समजले जाईल की त्याचे (मित्राचे) ? नोकरदार अपंग व्यक्तींसाठी इतर करसवलती काय आहेत ?

एम. संजय, डोंबिवली.

आपल्या मित्राने पत्नीच्या आजारासाठी खर्च केला असल्यास किंवा विशिष्ट प्रकारच्या ' एलआयसी ' च्या योजनेत रक्कम गुंतविल्यास कलम 88 डीडीखाली सूट मिळू शकेल. कलम 88 डीडीबी नुसार विशिष्ट व्याधींसाठी सरकारी डॉक्टराने प्रमाणपत्र दिल्यास केलेल्या खर्चासाठी चाळीस हजारांपर्यंत सूट मिळू शकेल. मात्र विमा कंपनीने अशा खर्चापैकी काही रक्कम दिलेली असल्यास तेवढ्याने सूट कमी होईल. त्यांच्या पत्नीचे व्याजाचे उत्पन्न पत्नीच्या स्वत:च्या मिळकतीतून किंवा स्त्रीधनाच्या रकमेपोटी मिळालेले असेल तर पत्नीचे उत्पन्न समजले जाईल. पतीच्या उत्पन्नाच्या रकमेतून गुंतवणूक केली असल्यास कलम 64 नुसार पतीचे उत्पन्न गणले जाईल.

मी चार वर्षांपूवीर् माध्यमिक शिक्षिकेच्या सेवेतून निवृत्त झाले. फेब्रुवारी 2002 मध्ये मी जुनी फियाट कार 15,000 रु.ना खरेदी केली.ती नोव्हेंबर 2004 मध्ये 6,000 रु.ना भंगारात विकली. या व्यवहारात मला आयकरात काही सवलत मिळेल का ? दुसरा प्रश्ान्: मी आथिर्क वर्ष 2003- 2004 च्या विवरणपत्रात 18,000 रु. ' कॉम्युटेड पेन्शन ' एकूण उत्पन्नात चुकून दाखविले होते. ते विवरणपत्र मी 26 जून 2004 रोजी भरले होते. चूक लक्षात आल्यावर मी गेल्या आठवड्यात सुधारित विवरणपत्र पाठविले होते. ते आयकर खात्याने स्वीकारले नाही. आता मी काय करावे ? दोन्ही बाबतीत माझा शून्य कर आहे.

सुलोचना राऊत, गोरेगाव पश्चिम, मुंबई.

आपली फियाट गाडी ही वैयक्तिक वापरासाठीची असल्यामुळे त्यावर झालेल्या नुकसानीबद्दल आयकरात वजावट मिळणार नाही. आपल्या मूळ विवरणपत्रावर आयकर खात्याने करनिर्धारण केलेले असेल, त्यामुळे कदाचित आपले सुधारित विवरणपत्र स्वीकारले नसावे. आपल्याला काही शंका असल्यास संपूर्ण तपशिलासह ' सी. ए. ' ला भेटावे.

 
</text>
</doc>
