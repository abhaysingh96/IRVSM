<doc>
<docno>1050017.cms.txt</docno>
<text>
 
महामुंबई
शुभ मुहूर्त पाहून डबेवाल्यांचा आहेर चालला सातसमुदापार...
[ Sunday, March 13, 2005  01:53:07 am]


म. टा. प्रतिनिधी

मुंबई : प्रिन्स चार्लसचे लग्न भलेही चर्चच्या रिवाजाप्रमाणे होणार असो, पण लगीनघाईचे वेध मात्र मुंबईकर डबेवाल्यांच्या संघटनेला कधीचेच लागले आहेत. या संघटनेतफेर् वर-वधूला खास अहेर करण्यात येणार असून तो पाठविण्यासाठी पंचांग पाहून मुहूर्त निश्चित करण्यात आला आहे.

संन्यास आश्रम देवस्थानचे प्रमुख स्वामी कपिल पुरी यांनी साग्रसंगीत पंचांग पाहून रविवारी सकाळी साडेअकरा वाजताच्या शुभमुहुर्तावर विलेपार्ल्याच्या संन्यास आश्रम मार्गावरील स्वामी महेश्वरानंद चौकातील ब्रह्मामहेश्वर भवनमध्ये हा कार्यक्रम निश्चित केला आहे.

यादिवशी डबेवाल्यांतफेर् आपल्या लाडक्या प्रिन्सला आणि त्यांच्या नियोजित वधूला अस्सल मराठी वेशभूषेत पहाण्याची या सर्वांची इच्छा असून त्यांच्याकरिता खास ऑर्डर देऊन तयार करून घेण्यात आलेला पुणेरी भगवा फेटा व कोल्हापुरी चपला तर त्यांच्या भावी पत्नी कॅमिला पार्करना पारंपरिक हिरव्या रंगाचे आणि सोनेरी जरतारी किनार असलेले गर्भरेशमी नऊवारी लुगडे असा पारंपरिक झक्कास अहेर करण्यात येणार आहे.

याप्रसंगी डबेवाले व त्यांच्या परिवारातफेर् देवाची आळवणी करणारी गीते व नृत्यही सादर करण्यात येतील. या भेटवस्तू समस्त डबेवाल्यांच्या असंख्य शुभेच्छा घेऊन प्रिन्सना पोचवण्यासाठी सहार एअरपोर्टला पाठवल्या जातील.

 
</text>
</doc>
