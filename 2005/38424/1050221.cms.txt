<doc>
<docno>1050221.cms.txt</docno>
<text>
 
महामुंबई: मुंबई टाइम्स
शॉपिंग मॉल्स बदलणार डोंबिवलीचा चेहरा
[ Sunday, March 13, 2005  06:49:46 pm]


पूनम पाटकर

डोंबिवली : गदीर्ने भरलेलं स्टेशन, गाईगुरांचीही ये- जा असलेला पादचारी पूल आणि त्यावरून वाट काढत बाहेर पडायचं आणि फडके रोडवर आपल्याला हवी ती खरेदी करून घरी परतायचं, ही डोंबिवलीकरांची जीवनकहाणी आता लवकरच बदलणार, असं दिसतंय. शॉपिंग मॉल्स, शॉपिंग सेण्टर यांचा ट्रेण्ड इथेही येत असल्याने आता डोंबिवलीकर लवकरच मॉल्समध्ये फॅमिली शॉपिंगसाठी दिसू लागतील!

डोंबिवलीत एकाच वेळी दोन मॉल्स आणि एक शॉपिंग सेण्टर तयार होत आहेत. त्यामुळे शहराचा चेहरा चांगलाच बदलेल. डोंबिवली पश्चिमेला होणारं गोपी मॉल, एमआयडीसीत होणारं सिटी मॉल आणि सोनाटा शॉपिंग सेण्टर,

ही सर्व कन्स्ट्रक्शन्स अत्याधुनिक पद्धतीची आणि एकमेकांपासून पूर्णपणे वेगवेगळी आहेत.

वीरा कन्स्ट्रक्शनचा डोंबिवली पश्चिमेला बनणारा गोपी मॉल हा रेसिडेन्स कम मॉल आहे. म्हणजे एका बाजूला संपूर्ण मॉल, तर दुसरी बाजू रेसिडेन्शिअल असणार आहे. मॉलच्या बाजूला मिनी थिएटर असेल. तसंच मोठ-मोठी शॉपिंग सेण्टर्स भविष्यात इथे येऊ घातली आहेत. या इमारतीला कॅप्सुल लिफ्टचीही सोय असेल. वीरा कनस्ट्रक्शनचे मालक महेंद वीरा यांच्या मते, या आकर्षक इमारतींमुळे शहराकडे बघण्याचा इतरांचा दृष्टिकोन नक्कीच बदलू शकतो. ठाणे, मुलुंडसारख्या ठिकाणी मॉल्स उभी राहिल्यावर खरेदीचा फीवर कमालीचा वाढल्याचं चित्र इथेही अनुभवायला मिळणार, असं दिसतंय.

डोंबिवलीच्या एमआयडीसी भागात सिटी मॉल उभा राहतोय. नाट्यसंमेलन झालेल्या या भागाला आधीपासूनच एक वलय आहे. सिटी मॉलमुळे या परिसराला निश्चितच एक वेगळा लूक मिळेल. सर्वात महत्त्वाचं म्हणजे या मॉलमुळे डोंबिवलीत प्रथमच मॅक्डॉनल्ड््सचा प्रवेश होत आहे. या मॉलमध्ये लग्नाचे दोन मोठे गार्डन हॉल्सही असतील. पाटकर कन्स्ट्रक्शनच्या ड्रीम प्रोजेक्टचे सवेर्सर्वा असणारे राजाभाऊ पाटकर यांना एकाच वेळी दोन मॉल्स आणि शॉपिंग सेण्टर इथे बांधायचं आहे.

सोनाटा शॉपिंग सेण्टर ही सुवेर् कन्स्ट्रक्शनची इमारत आहे. याचं वैशिष्ट्य म्हणजे या शहराला भेडसावणारा पाकिर्ंगचा प्रश्न सोडवला जात आहे. या सेण्टरमध्ये मोठ्या प्रमाणात कार पाकिर्ंगची व्यवस्था केली गेली आहे. तसंच गोल्ड माकेर्ट, छोटी-मोठी रेस्टॉरण्ट्स, कपड्याची मोठी शोरूम्स इथे आहेत.

शहरात एकाच वेळी हे मॉल्स उभे राहत आहेत. याच शहरातील जुने बिल्डर्स या आकर्षक इमारती बांधत आहेत. सर्व इमारतींची रचना ही अत्याधुनिक पद्धतीची, सर्व सोयींनी युक्तअशी आहे. इथे येणाऱ्या ग्राहकांची संख्या जरी कमी असली तरी कल्याण, बदलापूर, उल्हासनगर यांसारख्या शहरातून येणाऱ्या ग्राहकांची संख्या प्रचंड आहे. तसंच डोंबिवली हे सतत विस्तारित होत जाणारं शहर आहे. मुंबई शहर हे डोंबिवलीपासून फार लांब नसल्याने तिकडे जे तरुणांना मॉल्सचं आकर्षण असतं तेच इथल्याही मुलांना आहे. त्यामुळे इथल्या मॉल्सना चांगला प्रतिसाद मिळेल, अशी आशा मॉल्समालक बाळगून आहेत.

 
</text>
</doc>
