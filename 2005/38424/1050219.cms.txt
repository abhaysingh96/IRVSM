<doc>
<docno>1050219.cms.txt</docno>
<text>
 
महामुंबई: मुंबई टाइम्स
औषधांवर करांचा जादा बोजा नको
[ Sunday, March 13, 2005  06:47:54 pm]


मुंबई टाइम्स टीम

देशभरात एक एप्रिलपासून लागू होणाऱ्या व्हॅटचे परिणाम सर्वच उद्योगव्यवसायांवर जाणवणार आहेत. अशा वेळी औषधांवर व्हॅट लागू करतानाच इतर कोणतेही कर, शुल्क लागू करण्यात येऊ नये, अशी मागणी करण्यात आली आहे. ऑल इंडिया ऑर्गनायझेशन ऑफ केमिस्ट्स अॅण्ड ड्रगिस्ट्सने (एआयओसीडी)ने याबाबत आग्रही धोरण स्वीकारलं आहे.

संघटनेने आपल्या मागण्यांचं पत्रक केंदीय अर्थमंत्री पी. चिदंबरम यांच्यासह सर्व राज्यातील मुख्यमंत्र्याकडे पाठवलेलं आहे. त्याच वेळी केंद सरकारच्या व्हॅटच्या योजनापद्धतीत औषधांवरील कर 12.5 टक्क्यांवरून चार टक्क्यांवरआणण्याच्या निर्णयाचं एआयओसीडीचे सरचिटणीस जगन्नाथ शिंदे यांनी स्वागत केलं आहे.

संघटनेने आपल्या मागण्यांत औषधांना व्हॅटसह एमआरपीवरील करांपासून सुरुवातीच्या टप्प्यांवर सूट मिळण्याची मागणी केली आहे. औषधं ही जीवरक्षक उत्पादनं असल्यामुळे प. बंगाल, राजस्थानच्या विक्रीकर कायद्याप्रमाणे सर्व औषधांना अशी सूट मिळावी, ही भूमिका घेतली आहे. यात अॅलोपॅथिक, आयुवेर्दिक, होमियोपथिक आदी सर्वप्रकारच्या औषधांचा समावेश असावा, असं मत मांडण्यात आलं आहे.

याखेरीज व्हॅटखेरीज सीएसटी, ऑक्ट्रॉय, सेस, टीओटी, प्रवेशकर आदींची बंधनं न टाकण्याचं धोरण स्वीकारण्याची मागणी केली आहे. देशभरात सगळ्याच औषधांच्या किंमती एकसमान असल्यास ग्राहकांना देशभरात एकाच किंमतीत औषधं घेता येईल. तसंच एमआरपी सर्व करांसहित ही सूचना औषधांवर छापल्यास ही गोष्ट सहजसाध्य करता येईल, असं संघटनेचं म्हणणं आहे.

त्याच वेळी राज्य सरकारने मेडिकल स्टोअर्सचं वाषिर्क उत्पन्न विचारात घेऊन त्यानुसार त्रिस्तरीय करांची आकारणी करण्याचं जाहीर केलं आहे. यात वाषिर्क पाच लाखांहून कमी उत्पन्न असलेल्या मेडिकल स्टोअर्संना व्हॅटमधून वगळण्यात आलं आहे. वाषिर्क पाच लाख ते 50 लाखांचं उत्पन्न असलेल्या मेडिकल स्टोअर्संवर एक टक्का उलाढाल कर लागू करण्यात आला आहे. 50 लाखांवरील वाषिर्क उत्पन्न असलेल्या मेडिकल स्टोअर्संना चार टक्के व्हॅट लागू केला आहे. या गोष्टींचा परिणाम ग्राहकांबरोबर मेडिकल स्टोअर्सना फटका बसणार आहे.

नव्या पद्धतीमुळे एकाच औषधाच्या किंमती वेगवेगळ्या औषधविक्रेत्यांकडे वेगळी असेल, ही भीती शिंदे यांनी व्यक्त केली आहे. वाषिर्क उत्पन्नांनुसार लागू करण्यात येणाऱ्या करपद्धतीमुळे मेडिकल स्टोअर्स चालवणाऱ्यांमध्ये नाराजी पसरली आहे. या सर्व प्रकारांमुळे ग्राहकांमध्ये गोंधळाची स्थिती निर्माण होऊ शकते. दरातील तफावतींचा फटका कोणताही दोष नसताना मेडिकल स्टोअर्संना बसू शकतो, असं मत संघटनेतफेर् व्यक्त करण्यात आलं आहे.

अशा प्रकारे उद्भवणारी गुंतागंुत पूर्णपणे टाळण्यासाठी औषधांना व्हॅटपासून सूट मिळावी किंवा एकदम सुरुवातीच्या टप्प्यात एमआरपीमध्ये व्हॅटची आकारणी व्हावी, अशी आग्रहाची मागणी एआयओसीडी संघटनेनेतफेर् करण्यात आली आहे.

 
</text>
</doc>
