<doc>
<docno>1050245.cms.txt</docno>
<text>
 
लेख
दिल्लीने न्याहाळलेला ताळेबंद
[ Sunday, March 13, 2005  07:14:43 pm]


दरबारी राजकारणात मश्गुल असलेल्या काँग्रेसजनांनी प्रदेश काँग्रेसच्या कार्यालयांमध्ये तिकिटांसह विविध पदांचा काळाबाजार सुरू केल्यापासून आणि मंत्र्यांपासून मुख्यमंत्र्यांपर्यंत प्रत्येकाच्या बंगल्यावर सत्तेच्या दलालांचे महत्त्व वाढल्यानंतर, सामान्य कार्यर्कत्यांना शिवसेना अधिक जवळची वाटली नसती तरच नवल होते. महाराष्ट्राने त्या मुळेच शिवसेनेवर प्रेम केले.

संजय निरुपम शिवसेनेतून बाहेर पडले. शिवसेनेतले ' सेन्सेशनल कॅरेक्टर ' असा त्यांचा राजधानीतला लौकिक. साहजिकच देशभरातल्या शेकडो पत्रकारांची गदीर्, सलग चार दिवस त्यांच्या अवतीभोवती होती. शिवसेनेने निरुपमांची हकालपट्टी केली, का ते स्वत:च बाहेर पडले, या निरर्थक चचेर्त कोणालाही रस नव्हता. राज्यसभेत मंगळवारी सदस्यत्वाचा राजीनामा देण्यापूवीर् ते आणखी कोणता धमाका करतील, त्यातून कोणाचे वस्त्रहरण होईल, याची सर्वांना उत्सुकता आहे. त्यातच आपण कोणत्या पक्षात जाणार, याचा सस्पेन्सही निरुपम यांनी कायम ठेवला आहे.

निरुपम यांच्या राजीनाम्याचे व शिवसेनेच्या कार्यपद्धतीचे विश्लेषण राजधानीत अनेक पातळ्यांवर सुरू आहे. गेल्या तीन वर्षांत घडलेल्या घटना मुख्यत्वे त्याला जबाबदार आहेत. शिवसेनेत अभ्यासू वृत्तीने प्रामाणिकपणे काम करणाऱ्यांचा सुरेश प्रभूंसारखा अभिमन्यू होतो, मराठा समाजाचा ग्रामीण चेहरा शिवसेनेला प्रदान करणाऱ्यांचा बाळासाहेब विखे होतो. लोकसभेच्या अध्यक्षपदापर्यंत पोहोचून, देशव्यापी स्वीकारार्हता प्राप्त करणाऱ्या मनोहर जोशींना दादरच्या खिंडीत गारद केले जाते, तर निरुपम यांना पक्षातून तडकाफडकी तडीपार केले जाते. हा दिल्लीने न्याहाळलेला शिवसेनेचा ताळेबंद आहे.

नव्वदच्या दशकानंतर आघाडी सरकारांचा कालखंड सुरू झाला आणि प्रादेशिक पक्षांना अचानक राष्ट्रीय पातळीवर महत्त्व आले. त्यांचा आवाका मात्र देशव्यापी न होता राज्यांपुरता मर्यादितच राहिला. याची अनेक उदाहरणे आहेत. लोकसभेत अदमुकच्या गटनेत्याच्या तोंडावर अदृश्य चिकटपट्टी लावलेली असते. जयललितांच्या परवानगीशिवाय संसदेत अथवा संसदेबाहेर कोणतेही मत व्यक्त करण्याचा गटनेत्याला अधिकार नसतो. करुणानिधींच्या दमुकची अवस्था यापेक्षा वेगळी नाही. मुलायमसिंग यांनी समाजवादी पक्षाचे संसदेतले गटनेतेपद स्वत:च्या भावाकडे सोपवले आहे, तर बिहारच्या मुख्यमंत्रीपदी अनेक वषेर् राबडीदेवींना बसवून, सत्तेचे केंद लालू प्रसाद यांनी स्वत:च्या हाती ठेवले. वाजपेयींच्या कारकीदीर्त लोकसभाध्यक्षाचे महत्त्वाचे पद अपघाताने एकदा तेलुगु देसमच्या वाट्याला आले. बालयोगी आपल्यापेक्षाही मोठे होत चालल्याचे चंदाबाबूंच्या लक्षात येताच, त्यांच्या निधनानंतर या पदावर हक्क असतानाही दुसऱ्या कोणालाही चंदाबाबूंनी विराजमान होऊ दिले नाही. लोकसभा अध्यक्षाचे भारतीय राजकारणातले महत्त्व शिवसेनाप्रमुखांच्या लक्षात येण्याच्या आतच मनोहर जोशी अलगद या खुचीर्त जाऊन बसले. काँग्रेससह तमाम विरोधकांनी जोशींची बिनविरोध निवड केली व शिवसेनेला प्रथमच राष्ट्रीय सन्मान मिळाला. जोशींनी सभागृहाचे कामकाज उत्तम प्रकारे चालवले. देशातले तमाम पक्ष त्यांची तारीफ करायला लागले. ठाकरे यांना जोशींचा वाढत चाललेला ग्राफ पचवता आला नसावा. त्याचे दुष्परिणाम लोकसभा निवडणुकीत जोशींना भोगावे लागले. शिवसेना असो की, राष्ट्रवादी ; छगन भुजबळांची अवस्था दोन्ही पक्षांत काय झाली, याची सर्वांनाच कल्पना आहे. काँग्रेसच्या घराणेशाहीवर जन्मभर कंठशोष करणारे हे सारे पक्ष, केवळ एकेका व्यक्तीभोवतीच केंदित झाले आहेत. शिवसेनाही त्याला अपवाद नाही.

बाबरी मशीद उद्ध्वस्त करण्याचे श्ाेय उघडपणे घेणारे बाळासाहेब ठाकरे, हिंदुत्वाचे आकर्षण असलेल्या उत्तरेतल्या जनतेला मसिहा वाटू लागले. मुंबईत दंगलीनंतरच्या महाआरत्यांमधून शिवसेनेचे उग्रदर्शन लोकांना घडले. एका दुदैर्र्वी घटनेच्या व्यापक कॅनव्हासवर, प्रमाणाबाहेर ब्लोअप झालेली ही प्रतिमा होती. शिवसेनेचा मूळ चेहरा मुंबईत बिनदिक्कत शिरणाऱ्या उत्तर भारतीयांच्या विरोधातला आणि मराठीजनांच्या तारणहाराचा होता. मुंबईत मराठी माणसांची लोकसंख्या सध्या अवघी 20 टक्के आहे. त्यात 10 टक्के दलित. रेड्याला लाल फडके दाखवल्यावर त्याची जी अवस्था होते, तशीच शिवसेनेचे नाव घेतल्यावर दलित संघटनांची होते. उरलेल्या 10 टक्क्यांवर हक्क सांगणारे सारेच पक्ष आहेत. या गदीर्त शिवसेनेची खरी ओळख, चळवळ मनात असलेल्या पण बंड करण्याची क्षमता नसलेल्या शहरी मध्यमवर्गाचा, आक्रमक बेरोजगार तरुणांचा आणि ग्रामीण भागातल्या ओबीसींचा पक्ष अशी झाली आहे. दरबारी राजकारणात मश्गुल असलेल्या काँग्रेसजनांनी प्रदेश काँग्रेसच्या कार्यालयांमध्ये तिकिटांसह विविध पदांचा काळाबाजार सुरू केल्यापासून आणि मंत्र्यांपासून मुख्यमंत्र्यांपर्यंत प्रत्येकाच्या बंगल्यावर सत्तेच्या दलालांचे महत्त्व वाढल्यानंतर, सामान्य कार्यर्कत्यांना शिवसेना अधिक जवळची वाटली नसती तरच नवल होते. महाराष्ट्राने या अगतिकतेतूनच शिवसेनेवर प्रेम केले. सामान्य शिवसैनिकांशी थेट नाते प्रस्थापित करण्याची कला बाळासाहेब ठाकरेंना अवगत आहे. वयोमान अन् प्रकृतीच्या चढउतारांमुळे शिवसैनिकांसह शाखाप्रमुखांशी असलेला त्यांचा दैनंदिन संपर्क सध्या कमी झाला आहे. ' दुपारी आणि संध्याकाळी ते तास-दीडतास मातोश्ाीवर लोकांना भेटतात. त्यातही कानाला लागून चहाड्या करणाऱ्यांची संख्या अधिक असते ,' असे निरुपम सांगतात. शिवसैनिकांना नवे कार्यक्रम देण्याची क्षमता राज ठाकरे वगळता एकाही नेत्यात नाही. शिवसेनेत राजची अवस्थादेखील सांस्कृतिक खात्याच्या राज्यमंत्र्यांसारखी. साधे नगरसेवकपदाचे तिकीट मिळवून देण्याचे अधिकारही त्यांच्या हाती नाहीत. भाजपने शिवसेनेचा फौजफाटा वर्षानुवषेर् वापरला ; आता ही युती शिळी झाली आणि जागोजागी अंतर्कलहाने ग्रासलीे. या पार्श्वभूमीवर सेनेचा संकोच अपेक्षितच होता. त्याचा प्रत्यय पाठोपाठच्या दोन निवडणुकांमध्ये आला.

शिवसेनेने राज्यसभेचे सदस्यत्व आजवर प्रीतिश नंदी, राम जेठमलानी, चंदिका केनिया, राजकुमार धूत, मुकेश पटेल, एकनाथ ठाकूर अशा पेज थ्री सेलिब्रिटीजना बहाल केले. यापैकी बहुतेकजण आज शिवसेनेच्या बाहेर आहेत. आपापल्या उन्नतीसाठी प्रत्येकाने शिवसेनेला वापरून घेतले. या व्यवहारात अर्थातच दोघांचाही स्वार्थ होता. संजय निरुपम मात्र ' पेज थ्री ' वरून पेज वनवर पोहोचले. मुंबई व दिल्लीत शिवसेनेचा तो एकमेव आक्रमक उत्तरभारतीय चेहरा होता. निरुपम वादग्रस्त असले तरी क्रियाशील आहेत. सुनील दत्त यांच्यासारख्या दिग्गजांपुढे केवळ 38 हजार मतांनी पराभूत झालेल्या निरुपमांनी उत्तरभारतीयांना शिवसेनेच्या जवळ आणण्याची खटपट चालवली होती.

अंबानींच्या कापोर्रेट वॉरमध्ये निरुपम यांनी पडावे की नाही, ते नेमकी कोणाची लढाई लढत आहेत, हा स्वतंत्र चचेर्चा विषय आहे, मात्र या संदर्भात त्यांनी जे प्रश्ान् उपस्थित केले आहेत, त्याची समाधानकारक उत्तरे संबंधितांना द्यावीच लागणार आहेत. आपल्या सहा मार्चच्या राजीनामा पत्रात निरुपम बाळासाहेबांना उद्देशून लिहितात : ' जब जब सच बोलने के लिये खडा होता हूँ, या भ्रष्टाचार के खिलाफ आवाज बुलंद करता हूँ, शिवसेना भाजप के युतीकी दुहाई देकर मुझे बयान वापस लेने या खेद व्यक्त करने का आदेश दिया जाता है। सिर्फ भाजप नेताओं का भ्रष्टाचारही नही, लोकसभा और विधानसभा चुनाव हम जिस वजहसे हारे, ऐसे कुछ बुनियादी मुद्दोंपर मै आपकी सोचसे सहमत नही हूँ। एकतरफ हम हिंदुत्वकी बात करते है और मुंबईमे गैरमराठी भाषियोंको परप्रांतीय कहकर उनसे नफरतका दृष्टिकोण रखा जाता है। इसी वजहसे मंुबईके जनताने हमे ठुकराया। राजनीतीमे अहंकारका कोई स्थान नही होता, जनभावनाओंका आदर होना चाहिये। हमने इन दोनो मुद्दोंपर जनभावनाके बहुमत का अनादर किया है। ' असे खडे बोल, शिवसेनाप्रमुखांना सुनावण्याचे धाडस निरुपमच दाखवू शकले, हेदेखील सत्य आहे.

गेल्या शंभर वर्षांच्या इतिहासात सत्ताकारणाचा जो विकास किंवा ऱ्हास झाला त्यातून एक गोष्ट स्पष्टपणे सामोरी आली की, संकुचित विचारांच्या सत्ताबाह्य अधिकारकेंदांचा ताण कोणत्याही पक्षाला अथवा व्यवस्थेला एका मर्यादेपलीकडे झेपत नाही. या दोन केंदांत संघर्ष झाला तर निरुपमांसारखे प्रकरण घडते. सरकार जसे एक व्यवस्थापन आहे, तसेच राजकारण ही एक कला आहे. अशा अंतविर्रोधावर मात करून, सत्तेतील अथवा पक्षातील समतोल टिकवायला मुत्सद्देगिरी लागते. प्रत्येक राजकारणी व्यक्तीकडे हे कौशल्य असायला हवे, असे विन्स्टन चचिर्ल म्हणायचे. देशातल्या प्रत्येक प्रादेशिक पक्षाने याचा गांभीर्याने विचार केला नाही, तर प्रत्येक निरुपमला कधीतरी तडीपार व्हावेच लागेल.

सुरेश भटेवरा

 
</text>
</doc>
