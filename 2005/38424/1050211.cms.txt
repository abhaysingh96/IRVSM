<doc>
<docno>1050211.cms.txt</docno>
<text>
 
महाराष्ट्र
विकासकामांना प्राधान्य देणारा आयुक्त हवा
[ Sunday, March 13, 2005  06:41:20 pm]


मंुबई टाइम्स टीम

भिवंडी : आयुक्त शिवमूतीर् नाईक यांची राज्य सरकराने तात्काळ बदली करावी, आणि त्या जागी विकासकामांना प्राधान्य देणाऱ्या आयुक्तांची महापालिकेवर नेमणूक करावी, अशी मागणी भाजपचे शहर जिल्हा अध्यक्ष श्याम पाटील यांनी मुख्यमंत्री विलासराव देशमुख यांच्याकडे केली आहे.

विकासकामांना चुकीचा अग्रक्रम देणं, टक्केवारी देणाऱ्या ठेकेदारांना कामांचे ठेके देणं, कोट्यवधी रुपयांचा अनावश्यक खर्च करणं, रुग्णालयातील सोयीसुविधांकडे दुर्लक्ष करणं आदी आरोप पाटील यांनी मुख्यमंत्र्यांना दिलेल्या निवेदनात केलं आहेत.

वाढत्या लोकसंख्येच्या मानाने रहिवाशांच्या समस्या उंच इमारतींची संख्या विचारात घेता अग्निशमन दलाच्या सक्षमीकरणाची आवश्यकता, अद्ययावत बंब, रेस्क्यू व्हॅन, टोईंग व्हेईकल व कर्मचारी वर्ग आदी बाबींकडे आयुक्त लक्ष पुरवत नाहीत, असा पाटील यांचा आरोप आहे.

पालिकेच्या इंदिरा गांधी रुग्णालयातील मोडक्या खाटा, नादुरुस्त रुग्णवाहिका व शववाहिका आणि दुर्गंधी पसरलेले वॉर्ड आदी बाबींकडे लक्ष देऊन त्यावर खर्च करणं आवश्यक असतानाही आयुक्त लक्ष पुरवत नाहीत, असा पाटील यांचा आरोप आहे. एकात्मिक रस्ते रुंदीकरण मोहिमेच्या दुसऱ्या टप्प्यांतर्गत पालिकेने डांबरीकरण केलेल्या रस्त्यांचं अनावश्यक क्राँक्रिटीकरण सुरू असल्याचं पाटील यांनी निवेदनात म्हटलं आहे. सदोष काँक्रिटीकरणामुळे या परिसरातील लोकांना पुरांचा धोका सहन करावा लागेल, अशी भीती पाटील यांनी व्यक्त करून विकासकामांच्या नावाखाली सुरू असलेली पैशाची उधळपट्टी करावी, अशी मागणी केली आहे.

 
</text>
</doc>
