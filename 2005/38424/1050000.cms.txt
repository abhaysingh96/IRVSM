<doc>
<docno>1050000.cms.txt</docno>
<text>
 
खास बात
'युपीए' = उलटा-पालटा-अलायन्स!
[ Sunday, March 13, 2005  01:39:54 am]


बिहार, झारखंड व हरयाणामधील निवडणुकांचे अनेकांना धक्के बसले आहेत. परंतु त्या धक्क्यांची जाणीव केवळ निवडणूक आकड्यांमधून होत नसून त्याचे दूरगामी परिणाम आहेत.

लोकसभा निवडणुकीनंतर राष्ट्रीय लोकशाही आघाडीचे भवितव्य काय, असा प्रश्ान् अनेकांना पडला होता. (स्व.) राममोहन लोहिया यांनी देशामध्ये प्रथम गैरकाँग्रेस आघाडीचा विचार मांडला होता. राष्ट्रीय लोकशाही आघाडीच्या रूपाने खऱ्या अर्थाने प्रथमच गैरकाँग्रेसी आघाडी उभी राहिली. परंतु ही आघाडी अल्पकाळ टिकेल व रालोआ आता संपली आहे, असे अनेक राजकीय निरीक्षकांना वाटत होते. बिहार, झारखंडमधील निवडणूक निकालानंतर रालोआच्या ठिकऱ्या उडतील व सत्तेचे अमृत पीत असलेला युपीए अधिक एकसंघ होईल, असा अनेकांचा कयास होता. परंतु लोकसभेच्या निवडणुकीनंतर आता बिहार, झारखंडच्या निवडणुकीनंतर रालोआ टिकून आहे व टिकणार आहे हे निश्चित.

राष्ट्रीय लोकशाही आघाडीच्या या यशाची तात्कालिक व दीर्घकालीन अशी दोन्ही कारणे आहेत. लोकसभेत रालोआचा झालेला पराभव इतका अनपेक्षित होता की, अनेक काँग्रेसवाल्यांना निवडणूक निकालानंतरही सत्तेवर येणे स्वप्नवत वाटत होते. लोकसभा निवडणुकीनंतर वृत्तपत्रांतून सोनिया गांधींच्या प्रचंड विजयाचा व तथाकथित त्यागाचा इतका डिंडिम पिटला गेला की, त्या धुरळ्यामध्ये लोकसभेच्या निकालाचे खरे विश्लेषण करण्याचे काम कोणीच केले नाही. त्यामुळे मुळातच रालोआचा लोकसभेतील पराभव हा अनपेक्षित असला तरीसुद्धा मूळच्या राजकीय गणितांमध्ये फारच थोडा बदल झाल्यामुळे हे घडले होते. आंध्रप्रदेश व तामिळनाडू या दोन्ही ठिकाणी रालोआला थोडे खरे यश मिळाले असते तर राष्ट्रीय सत्तेचा सारीपाट वेगळा मांडला गेला असता. मुळातच भाजपा व काँग्रेस यांच्या खासदारांच्या संख्येमध्ये फार मोठा फरक नाही, हे लक्षात घेतले पाहिजे. त्याचबरोबर देशातल्या ज्या राज्यांमध्ये भाजपाचे सरकार होते त्या राज्यांमध्ये रालोआने काँग्रेसपेक्षा तुलनात्मकदृष्ट्या अधिक चांगले यश मिळविले होते. बिहार निवडणुकीपूवीर् लोकसभा निवडणुकीच्या पराभवाच्या या मानसिक धक्क्यातून रालोआ सावरली होती आणि म्हणूनच बिहार आणि झारखंड या दोन्ही निवडणुकीत रालोआने चांगली कामगिरी केली. भाजपा नेतृत्वाने योग्य ती पावले उचलून पराभवाच्या जबड्यातून विधानसभेत विजयश्री खेचून आणली.

झारखंड हा आदिवासीबहुल प्रदेश आहे. परंतु या भागात भाजपा व संघपरिवाराने आपली पाळेमुळे पसरली आहेत. सरकारच्या कारभारातील त्रुटी गेल्या वर्षभरात दूर करण्याचा प्रयत्न केला गेला. हे करत असतानाच आघाडीच्या धर्मालासुद्धा भाजपा विसरली नव्हती. म्हणूनच संयुक्त जनता दलाला निवडणुकीच्या नीतीमध्ये सामावून घेतले गेले. बिहारप्रमाणे झारखंडमध्येसुद्धा केवळ पक्ष पुढे न करता रालोआ म्हणून प्रचार केला गेला. यामुळेच बहुमताच्या जवळपास भाजपा पोहोचली व विजयश्री खेचून आणली. अवघे चार आमदार कमी असल्याचे जे शल्य होते, त्याचे रूपांतर काँग्रेसने सत्तेकरिता केलेल्या नंगानाचामुळे संतापात झालेे. गोव्यापाठोपाठ झारखंडमध्ये काँग्रेसने जे काही केले ते 10, जनपथच्या आदेशानुसारच झाले हे उघड आहे. त्यामुळे पंतप्रधानपद ' त्यागण्याचे ' सोनिया गांधींचे वलयही संपले.

बिहारमध्ये संयुक्त जनता दल व भाजपाची युती तोडण्याचा रामविलास पासवान यांनी अतोनात प्रयत्न केला. नितीशकुमार यांना मुख्यमंत्रीपदाचे गाजरही दाखविण्यात आले ; परंतु निवडणुकीपूवीर् किंवा नंतरही पासवानांच्या गळाला नितीशकुमार लागले नाहीत. रालोआ केवळ सत्तेकरिताच एकत्र आलेला नाही, तर सत्तेच्या पलीकडेसुद्धा काही आहे, हेच यातून सिद्ध झाले आहे. काँग्रेस जो आघाडीचा धर्म बिहार आणि झारखंडमध्ये विसरली, तो धर्म भाजपने बिहारमध्ये पाळला. म्हणूनच नितीश- कुमार यांना मुख्यमंत्री म्हणून पुढे आणण्यात आले. बिहारमधील प्रचार मोहीमही भाजपने एकट्याने न राबवता राष्ट्रीय लोकशाही आघाडी म्हणून राबवली. लालू प्रसादांना पर्याय केवळ भाजप वा संयुक्त जनता दल आहे, असे न दाखवता रालोआ हा पर्याय उभा केला. झारखंडमध्ये सत्तेवर असतानासुद्धा जेडीयूला सामावून घेण्यात आले व त्यामुळे रालोआच्या विजयाचा मार्ग सुकर झाला.

गोव्यापाठोपाठ झारखंडमध्ये काँग्रेसने सत्ता मिळविण्याकरिता जे निलाजरे प्रयत्न केले, त्यामुळे आणीबाणीच्या दिवसांचीच लोकांना आठवण आली. या सर्वच घटनाक्रमाच्या संदर्भात देशाच्या पंतप्रधानांची भूमिका काय, हा लाखमोलाचा प्रश्ान् देशासमोर उपस्थित झाला आहे. या देशाने काँग्रेसच्या राजकारणामुळे रबरस्टॅम्प राष्ट्रपती पाहिले होते ; पण आता रबरस्टॅम्प पंतप्रधान पाहण्याची दुदैर्वी पाळी या देशावर आली आहे. गोवा आणि झारखंड या दोन्ही राज्यांतील घटनांच्या संदर्भात पंतप्रधानांनी दाखविलेल्या अज्ञानावरून हेच सिद्ध होत आहे.

राष्ट्रपती व त्या पाठोपाठ सवोर्च्च न्यायालये या देशातल्या दोन्ही घटनापीठांनी यूपीएला जबरदस्त दणके दिल्यामुळे स्वाभाविकच रालोआत चैतन्याचे वारे वाहू लागले आहे. सत्तेवर असतानासुद्धा व नसतानासुद्धा आघाडीतील सर्वात मोठा पक्ष असलेला भाजप आघाडीच्या धर्माला विसरत नाही, हेच राओलाचे सर्वात मोठे वैशिष्ट्य आहे. राष्ट्रीय लोकशाही आघाडी काही समान विचार - समान कार्यक्रम व एक नेता या निकषांवर एकत्र आलेली आघाडी आहे. देशातल्या नकली सेक्युलॅरिझमचा प्रतिवाद करणे हेसुद्धा या आघाडीचे एक वैशिष्ट्य आहे. म्हणूनच संसदेत गोध्रा रिपोर्टवर रालोआ अभंग राहिली. ज्याप्रमाणे संसदेच्या बाहेर रालोआ एकसंध आहे, त्याप्रमाणेच संसदेतसुद्धा ती एक आहे. याकरिता आवश्यक ती लवचिकता भाजप दाखवीत आहे. सहा वषेर् देशात आघाडीचे सरकार यशस्वीपणे चालवून आघाडीच्या राजकारणाला एकप्रकारे बळकटी रालोआने किंवा भाजपने दिली आहे. या आलेल्या बळकटीमुळेच रालोआ यापुढेही टिकणार आहे. याच्या उलट संयुक्त पुरोगामी आघाडीमध्ये ना समान नेता, ना समान कार्यक्रम अशी स्थिती आहे. आघाडीतले पक्ष एकमेकांच्या विरोधात निवडणुका लढवत आहेत हे देशाने पाहिले. एवढेच नव्हे तर एकाच मंत्रिमंडळाने दोन सदस्य एकमेकांवर जाहीरपणे भ्रष्टाचाराचे आरोप करताना, एकमेकांना चोर म्हणताना उभ्या देशाने पाहिले व या प्रत्येक वेळेला देशाचे पंतप्रधान मूग गिळून बसले होते. त्यामुळेच यूपीए म्हणजे समान कार्यक्रम-समान नेता अशी आघाडी नसून उलटापालटा अलायन्स आहे हेच खरे.

अतुल भातखळकर

( लेखक भाजपच्या मुंबई शाखेचे सरचिटणीस आहेत.)

 
</text>
</doc>
