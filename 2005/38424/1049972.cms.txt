<doc>
<docno>1049972.cms.txt</docno>
<text>
 
क्रीडा
भारताच्या विजयाचे इमले हवेत विरले...
[ Sunday, March 13, 2005  01:25:14 am]


मोहाली : पाकिस्तानने शनिवारी कमाल केली. आपल्या लढाऊ फलंदाजीच्या जोरावर पाकिस्तानने भारताविरुद्धचा पहिला कसोटी क्रिकेट सामना सन्माननीयरित्या अनिणिर्त राखला. शतकवीर कामरान अकमल सामन्यातील सवोर्त्तम खेळाडू ठरला. प्रचंड दडपणाखाली त्याने झुंजार शतक साजरे केले.

तेविस वर्षांच्या अकमलने प्रतिकुल परिस्थितीत कसा खेळ करायचा, याचे जणू प्रात्यक्षिक दाखवले अब्दुल रझाकसह त्याने सातव्या विकेटसाठी 186 धावांची विक्रमी भागीदारी केली. रझाकने 71 धावा काढल्या.

या कसोटी सामन्याच्या चौथ्या दिवसअखेरीस पाकिस्तानचे सहा गडी 257 धावात गारद झाले होते. त्यामुळे भारतीय विजयाची शक्यता वाढली होती. पाचव्या आणि शेवटच्या दिवशी भारतीय गोलंदाज पाकिस्तानचे उरलेले फलंदाज भराभर बाद करतील आणि भारतीय विजयावर शिक्कामोर्तब होईल हा अंदाज त्यांनी पाकिस्तानच्या झुंजार फलंदाजांनी साफ चुकीचा ठरवला.

पाकिस्तानने दुसरा डाव 9 बाद 496 धावसंख्येवर सोडला आणि भारतासमोर 25 षटकातच 293 धावा करण्याचे आव्हान ठेवले. ते आव्हान भारताच्या आवाक्यापलीकडचे होते. सतरा षटकात वीरेंदर सेहवागच्या बदल्यात भारताने 85 धावा केल्यावर दोन्ही संघांच्या सहमतीने हा सामना थांबवण्यात आला.

शनिवारी पाचव्या दिवसाचा खेळ सुरू झाल्यावर लगेचच भारतीय कर्णधार सौरव गांगुलीने नवीन चेंडू घेतला आणि इरफान पठाण व लक्ष्मीपती बालाजी यांच्या ताब्यात चेंडू सोपवला. अकमल आणि रझाक या दोघांनी निर्धारपूर्वक फलंदाजी केली आणि सामना अनिणिर्त रहाणार हे निश्चित होऊन गेले.

पाकिस्तानने दरम्यान भारतातील आपली सवोर्च्च धावसंख्याही नोंदवली. 1986-1987 च्या मोसमात पाकने 487 धावा केल्या होत्या. ती धावसंख्या पाकने शनिवारी मागे टाकली.

6 बाद 243 अशी धावसंख्या असताना कमाल आणि रझाक ही जोडी एकत्र आली. या दोघांनी छान भागीदारी रचली. अकमलने 154 चेंडूत 15 चौकार ठोकले. तर रझाकने एक बाजू लावून धरण्याचे काम केले. त्याने तब्बल 260 चेंडूंचा मुकाबला केला आणि एक षटकार व चार चौकार ठोकले. या दोघांनी सातव्या विकेटसाठी 184 धावांची विक्रमी भागीदारी केली. उपाहाराआधी भारताला यश मिळू शकले नाही तेव्हाच हा सामना अनिणिर्त रहाणार हे जवळपास निश्चित होऊन गेले होते. एक बालाजीचा अपवाद वगळला तर इतर कोणत्याही गोलंदाजाला यश मिळेल असे वाटत नव्हतेे. पहिल्या डावानंतर दुसऱ्या डावातही बालाजीने छान यश मिळवले. तर अनिल कुंबळेने कसोटीतील साडेचारशे बळींचा टप्पा गाठला. बालाजीने पहिल्या डावात पाच गडी गारद केले होते. तर दुसऱ्या डावात त्याने चार बळी मिळवले.

धावफलक

पाकिस्तान पहिला डाव : 312.

भारत पहिला डाव : 516.

पाकिस्तान दुसरा डाव : सलमान बट- झे. दिनेश कातिर्क गो. इरफान पठाण 5, तौफिक उमर- पायचीत गो. लक्ष्मीपती बालाजी 4, युनुस खान- त्रि. गो. लक्ष्मीपती बालाजी 1, युसुफ योहाना- त्रि. गो. अनिल कुंबळे 68, इंझमाम उल हक- पायचीत गो. अनिल कुंबळे 86, आसिम कमाल- पायचीत गो. लक्ष्मीपती बालाजी 48, अब्दुल रझाक- झे. राहुल दवीड गो. अनिल कुंबळे 71, कमरान अकमल- झे. हरभजन सिंग (बदली) गो. लक्ष्मीपती बालाजी 109, महमद सामी- झे. व गो. अनिल कुंबळे 10, नावेद उल हसन- नाबाद 38, दानिश कनेरिया- नाबाद 4, अवांतर- 52 ( बाईज 17, लेग बाईज 20, नो बॉल 2, वाईड 13) एकूण- 144 षटकांत 9 बाद 496 डाव सोडला.

गडी बाद होण्याचा क्रम : 1-6, 2- 10, 3-10, 4-149, 5-193, 6-243, 7- 247, 8-436, 9-467.

गोलंदाजी : इरफान पठाण 27-7-70-1, लक्ष्मीपती बालाजी 30-5-94-4, अनिल कुंबळे 54-16-160-4, झहिर खान 22-0- 93-0, सचिन तेंडुलकर 8-0-30-0, विरेंदर सेहवाग 3-1-11-0.

भारत दुसरा डाव : गौतम गंभीर- नाबाद 32, विरेंदर सेहवाग- यष्टीचित अकमल गो. युनुस खान 36, अवांतर- 17. ( बाईज 5, लेगबाईज 8, नो बॉल 4) एकूण 17 षटकांत 1 बाद 85.

गडी बाद होण्याचा क्रम : 1-85.

गोलंदाजी : सामी 7-0-25-0, नावेद उल हसन 2-0-6-0, दानिश कनेरिया 6-2-17-0, युनुस खान 2-0- 24-1.

अकमलची कमाल

कामरान अकमलने आपल्या लढाऊ वृत्तीची झलक दाखवून दिलीे. त्याने भारतीय गोलंदाजांना सकाळी यश मिळू दिले नाही आणि भारतीय विजयाचा घास हिरावून घेतला. त्याने यष्टीरक्षण तर चांगले केलेच. पण दुसऱ्या डावात ऐन मोक्याच्या क्षणी झुंजार फलंदाजी करून साऱ्यांची वाहवा मिळवली. आपण बाद व्हायचे नाही आणि शक्य तेव्हा धावाही वाढवायच्या, असा दुहेरी हेतू मनाशी बाळगून त्याने फलंदाजी केली. चौथ्या दिवसाचा खेळ थांबला तेव्हा भारतीय विजयाची आशा वाटू लागली होती. पण पाचव्या दिवशी अकमलने रझाकच्या साथीने भारतीय गोलंदाजीला निर्धाराने तोंड देत सामना अनिणिर्त राखला. बचाव आणि आक्रमण यांचा सुरेख मिलाफ त्याच्या फलंदाजीत दिसून येत होता. चांगला चेंडू खेळताना तो योग्य ती खबरदारी घेत होता आणि खराब चेंडू मिळाला रे मिळाला की तो त्यावर तुटून पडत होता. सामन्याला कलाटणी देणारी त्याची खेळी होती. त्यामुळे स्वाभाविकच सामन्यातील सवोर्त्तम खेळाडू म्हणून त्याचीच निवड करण्यात आली. बिकट परिस्थितीत त्याने जो निर्धार दाखवला तो केवळ कौतुकास्पद होता. परिस्थितीचे अजिबात दडपण त्याने आपल्यावर येऊ दिले नाही आणि रझाकसह विक्रमी भागीदारीही रचली. बघता बघता त्याने सामना भारताच्या हातातून काढून घेतला आणि पाकिस्तानी संघ पराजीत होणार नाही याची काळजी घेतली. हे पहिले वहिले कसोटी शतक त्याच्या दीर्घकाळ स्मरणात राहील. त्याने भारतीय गोलंदाजांच्या मर्यादा स्पष्ट केल्या.

' पाकला मानसिक लाभ मिळालेला नाही '

मोहाली : कामरान अकमल व अब्दुल रझाकच्या झुंजार फलंदाजीमुळे पहिला कसोटी सामना अनिणिर्त राखण्यात पाकिस्तानने यश मिळवले असले तरी त्यांना मानसिक लाभ मिळालेला नाही, अशी प्रतिक्रिया भारताचा कर्णधार सौरव गांगुलीने व्यक्त केली. गांगुली म्हणाला , ' पाकिस्तानने चांगला खेळ केला असला तरी त्यांना मानसिकरित्या ते सक्षम झाल्याचे मला तरी वाटत नाही. या कसोटीत आम्ही चांगलाच खेळ केला, पण अकमाल व रझाक यांना श्ाेय द्यावे लागेल '.

तिसऱ्या दिवशी भारताने केलेले संथ फलंदाजी यामुळे सामन्याच्या निकालावर परिणाम झाला असे आपल्याला वाटत नाही, असेही गांगुलीने सांगितले. तो सांगतो , ' पहिल्या चार दिवसांवर आमचेच वर्चस्व होते. शेवटच्या दिवशी प्रतिर्स्पध्यांचे चार गडी बाद करून विजयाचे लक्ष्य गाठायचे होते. यामध्ये धावगती कमी पडली, असे आपणास बिलकुल वाटत नाही. सामना भारताच्या हातून कधी गेला असे वाटते, यावर गांगुली म्हणाला , ' पाकने 210 धावांची आघाडी घेतली आणि आम्हाला 38 षटकांमध्ये एवढ्या धावा करण्याचे आव्हान दिले. ते जवळपास अशक्य होते '.

गांगुलीने या कसोटीत तीन जलदगती गोलंदाज खेळवण्याच्या आपल्या निर्णयाचेही समर्थन केले.

' पाकचे नीतीधैर्य उंचावले '

मोहाली : भारताविरुद्धचा पहिला कसोटी क्रिकेट सामना अनिणिर्त राखल्यामुळे आमचे नीतीधैर्य उंचावले आहे, असे मत पाकचा कर्णधार इंझमाम उल हकने व्यक्त केले आहे. आता या मालिकेत आमचे खेळाडू आत्मविश्वासाने खेळतील असे तो म्हणाला. क्षेत्ररक्षणात मात्र खूप सुधारणा व्हायला हवी असे सांगून तो म्हणाला , ' आम्ही काही सोपे झेल सोडले. ते घेतले असते तर आमची बाजू बळकट झाली असती. सलामीवीरांबाबतही काळजी वाटते आहे आणि पुढच्या कसोटीत आम्ही त्यात बदल करण्याचा निर्णय घेऊ. सलामीच्या जोडीत कोणाला खेळवायचे यावर विचार सुरू आहे. सहा गडी गारद झाल्यानंतरही अकमल आणि रझाक यांनी ज्या निर्धाराने फलंदाजी केली ती केवळ कौतुकास्पद होती '.

या कसोटीतील पहिले चार दिवस भारताचे होते पण शेवटचा दिवस आमचा होता असे सांगून तो म्हणाला , ' दोनशेची आघाडी घेतल्यानंतर आम्ही भारतीय फलंदाजांना पेचात पकडू शकू असा विश्वास आम्हाला वाटत होता '.

 
</text>
</doc>
