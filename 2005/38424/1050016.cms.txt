<doc>
<docno>1050016.cms.txt</docno>
<text>
 
महामुंबई
मरीन ड्राइव्ह येथील तिहेरी खूनप्रकरणी आरोपीस अटक
[ Sunday, March 13, 2005  01:52:24 am]


म. टा. प्रतिनिधी

मुंबई : दक्षिण मुंबईतील मरिन ड्राइव्ह येथील तिहेरी खुनाच्या आरोपावरून एका आरोपीस अटक करण्यात आली आहे.

तीनशे रुपयांच्या व्यवहारावरून असीफ नावाच्या व्यक्तीचा मुन्ना सलीम शेख याने खून केल्याचा आरोप असून, याप्रकरणातील दोघांनी ही माहिती पोलिसांना देण्याचे सूचित केले होते. त्यामुळे संतप्त झालेल्या आरोपीने एकाचा 18 फेबुवारीस तर दुसऱ्याचा सात मार्चला खून केल्याचा आरोप आहे, अशी माहिती पोलिस उपायुक्त पी. पी. दिघावकर यांनी दिली.

या तिहेरी खुनातील आरोपी शेख यास आठ मार्च रोजी अटक करण्यात आली. त्यास 22 मार्चपर्यंत पोलिस कोठडी मिळाल्याचे दिघावकर यांनी सांगितलेे.

 
</text>
</doc>
