<doc>
<docno>1050197.cms.txt</docno>
<text>
 
प्रगती फास्ट
अॅक्शन ओरिएण्टेड करिअर
[ Sunday, March 13, 2005  06:29:27 pm]


मी बारावी आर्ट्सला आहे. मला रॅपलिंग, रोप क्लायम्बिंग, होमगार्ड, जम्पिंग अशा अॅडव्हेंचरस गोष्टी करण्यात आवड आहे. फिल्म्समध्ये दाखवण्यात येतात तसं अॅक्शन ओरिएण्टेड करिअर करण्यासाठी मला मार्गदर्शन करा.

दिलीप सावंत

तुम्हाला फिल्म्समध्ये अॅक्टर, फाइट मास्टर किंवा स्टण्टमन म्हणून काम करायचं असेल, तर वेगवेगळ्या फिल्म डायरेक्टर्सकडे जाऊन प्रत्यक्ष संपर्क करावा लागेल. स्वत: जाऊन आपलं कौशल्य सिद्ध करून या संबंधात कामासाठी विचारणा करू शकता. पण प्रथम तुम्ही आपलं ग्रॅज्युएशन पूर्ण करण्यावर लक्ष केंदित करा. त्याचबरोबर विविध ठिकाणी होणाऱ्या अशा आव्हानात्मक क्षेत्रातील स्पर्धांमध्ये सहभागी होऊन टॅलेण्टला वाव द्या. अॅडव्हेंचर क्लबचे मेंबर झालात, तर तुम्हाला अशा प्रकारचं ट्रेनिंग मिळत राहील. क्लबच्या उपक्रमातून तुम्हाला सराव मिळत राहील.

मी दहावी पास असून मला फॅशन डिझायनिंगमध्ये करिअर करायचं आहे. हा कोर्स उपलब्ध असणाऱ्या नामांकित इन्स्टिट्यूट्स, कोर्सचा कालावधी याची माहिती द्याल का ? सरकारी किंवा खाजगी नक्की कोणत्या इन्स्टिट्यूटमधून कोर्स केल्यास फायद्याचं ठरेल ? मला आंतरराष्ट्रीय पातळीवर करिअर करायचं असेल, तर शैक्षणिक पात्रता काय हवी ? मी सायन्स शाखेतून बारावीची परीक्षा दिली होती, पण यात मला अपयश आलं. आर्ट्स शाखेतून मी खाजगीरीत्या बारावी करू शकते का ?

शेफाली

तुम्ही बारावी सायन्सला घेतलेला प्रवेश तुमची पर्सनॅलिटी, आवड आणि बौद्धिक क्षमता यांना अनुसरून नाही, असं वाटतं. त्यामुळेच तुम्हाला बारावीला अपयश आलं असेल. पण निराश होऊ नका. तुम्हाला आवड असणाऱ्या क्षेत्रातून पुढील शिक्षण पूर्ण करणं, करिअरच्या दृष्टीने फायद्याचं ठरू शकतं. टॅलेण्ट, विजन, ध्येय आणि इच्छाशक्तीच्या जोरावर शिक्षण पूर्ण करून या स्पधेर्च्या जगात करिअर करण्याचा प्रयत्न करा.

तुम्हाला फॅशन इण्डस्ट्रीमध्ये करिअर करायचं असेल, तर अनेक कोर्सेस उपलब्ध आहेत. हे कोसेर्स खाजगी आणि सरकारमान्य इन्स्टिट्यूटमधून करता येतात. कोर्सला प्रवेशासाठी कमीतकमी बारावी उत्तीर्ण असणं आवश्यक आहे. पण काही इन्स्टिट्यूट्समध्ये दहावी पास विद्यार्थ्यांनाही प्रवेश दिला जातो. काही मान्यताप्राप्त इन्स्टिट्यूटमध्ये विद्यार्थ्यांना प्रवेशासाठी प्रवेश परीक्षा द्यावी लागते. या परीक्षेत विद्यार्थ्यांची क्रिएटिविटी पडताळून पाहिली जाते. फॅशन डिझायनिंग कोर्स उपलब्ध असणाऱ्या काही इन्स्टिट्यूट :

नॅशनल इन्स्टिट्यूट ऑफ फॅशन टेक्नॉलॉजी, एनआयएफटी कॅम्पस, प्लॉट नंबर 15, सेक्टर 4, खारघर, नवी मुंबई - 410210.

प्रेमिला विठ्ठलदास पॉलिटेक्निक, एसएनडीटी, जुहू तारा रोड, सांताक्रूझ (पश्चिम), मुंबई - 400049.

एल.एस. रहेजा टेक्निकल इन्स्टिट्यूट, आदर्शनगर, बिल्डिंग नंबर 38 समोर, वरळी, मुंबई - 400025.

मुंबई युनिव्हसिर्टीच्या कलिना कॅम्पस इथल्या इन्स्टिट्यूट ऑफ डिस्टन्स एज्युकेशनला भेट द्या. तिथे तुम्हाला खाजगीरीत्या बारावीची परीक्षा कशी देता येईल, याची माहिती मिळेल. आर्ट्स शाखेतून बारावीची परीक्षा द्यायची असेल, तर काही कॉलेजच्या विद्यार्थ्यांचं मार्गदर्शन घ्या. मुंबईत काही ठिकाणी कोचिंग क्लासेस चालतात.

ग्रोथ सेण्टर

 
</text>
</doc>
