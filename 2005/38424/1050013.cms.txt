<doc>
<docno>1050013.cms.txt</docno>
<text>
 
महामुंबई
संरक्षण साधनांसाठी खासगी क्षेत्राने पुढाकार घ्यावा
[ Sunday, March 13, 2005  01:50:38 am]


म. टा. प्रतिनिधी

मुंबई : संरक्षण विभागाला लागणाऱ्या हार्डवेअर उत्पादनांच्या निमिर्तीत खासगी क्षेत्राने पुढाकार घेऊन, त्यात सक्रिय भूमिका बजावावी, असे आवाहन केंदीय संरक्षण मंत्री प्रणव मुखजी यांनी शनिवारी येथे केले.

' वॉर इकॉनॉमी ' निर्माण करण्याचा आपला उद्देश नाही. पण संरक्षण क्षेत्राला लागणाऱ्या उत्पादनांमध्ये खासगी क्षेत्राला मोठा वाव आहे. संरक्षण उत्पादन निमिर्तीच्या संदर्भातील उद्दिष्ट सार्वजनिक व खाजगी क्षेत्रांनी एकत्र येण्यामुळे साधले जाऊ शकते, असा आशावाद त्यांनी बोलून दाखविला.

' कापोर्रेट सेक्टर इन इंडियन डिफेन्स ' या विषयावर व्याख्यान देताना ते म्हणाले : डिफेन्स रिसर्च डेव्हलपमेंट ऑर्गनायझेशन ही संस्था ' आर अॅण्ड डी प्रकल्प ' खासगी क्षेत्राच्या सहकार्याने करू शकते. आजतागायत संरक्षण क्षेत्राला लागणाऱ्या विविध उत्पादनांसाठी लार्सन अॅण्ड टुब्रो, महिंदा अॅण्ड महिंदा, टाटा आणि भारत फोर्ज यासारख्या खासगी क्षेत्रातील कंपन्यांना 20 ' लेटर्स ऑफ इंटेंट ' पाठविण्यात आल्याचे ते म्हणाले. मात्र काही कारणामुळे यातील प्रगती समाधानकारक नसल्याची खंतही त्यांनी व्यक्त केली.

संरक्षण क्षेत्रात खासगी क्षेत्र कोणती महत्वाची भूमिका बजावू शकतो, यासाठी विजय केळकर समिती स्थापन करण्यात आली होती. त्या समितीने आपला पहिला अहवाल सादर केला असून, दुसरा अहवाल अपेक्षित असल्याचे ते म्हणाले.

' मिग ' मुळे चिंता

हवाईदलातील मिग विमानांच्या वाढत्या अपघातांच्या दुर्घटनांमुळे सरकारही काळजीत आहे, अशी कबुली मुखजीर् यांनी दिली. तसेज भारतीय हवाई दलात पायलटच्या प्रशिक्षणात अधिक सुधारणा करण्याची गरज आहे.

 
</text>
</doc>
