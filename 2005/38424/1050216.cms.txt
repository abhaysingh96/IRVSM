<doc>
<docno>1050216.cms.txt</docno>
<text>
 
महाराष्ट्र
महासभेच्या निर्णयासाठी...
[ Sunday, March 13, 2005  06:46:05 pm]


निविर्वादपणे पिठासीन अधिकाऱ्यांच्या आसनावरून महापौर म्हणून कामकाज चालवण्याची पहिली संधी महापौर राजन विचारे यांना येत्या शुक्रवारी मिळणार आहे. सरकारी आदेश, नियमांची पूर्तता यामुळे नव्या महापौर निवडीची प्रक्रिया पार पडली आणि त्यानंतरची महासभा जुन्याच महापौरांच्या अध्यक्षतेखाली झाली. त्यामुळे 18 मार्च रोजी होणारी महासभा ही राजन विचारे यांची महापौर म्हणून पहिली महासभा.

या महासभेची विषय पत्रिका 9 मार्च रोजी जाहीर झाली. त्यावरून ओझरती जरी नजर फिरवली तरी या सभेपुढे बऱ्याच गोष्टींबाबत निर्णयासाठी येणार असल्याचं स्पष्ट होईल.

नियुक्त्या आणि नेमणूका

महिला व बालकल्याण समिती, क्रीडा, समाजकल्याण व सांस्कृतिक कार्यक्रम समिती, माध्यमिक व पूर्वप्राथमिक शिक्षण समिती, आरोग्य परिरक्षण व वैद्यकीय सहाय्य समिती, गलिच्छ वस्ती निर्मूलन समिती या पाच विशेष समित्यांवर प्रत्येकी नऊ म्हणजे एकूण 45 सदस्यांची नेमणूक करून या समितीच्या

कार्यकक्षा ठरवण्याबाबत महासभा विचार करणार आहे. त्याचबरोबर मराठी लघुलेखक व टंकलेखक या पदावर नियुक्ती करण्याचा प्रस्तावही याच महासभेसमोर आहे.

नाले, रस्ते आणि जलवाहिन्या

प्रभाग क्रमांक 25 मध्ये आंबेघोसाळे तलावाजवळ मार्क्सनगर झोपडपट्टीतल ' स्ट्रॉर्म वॉटर ' चा निचरा करण्यासाठी मुख्य नाल्यापर्यंत बंदिस्त नाला बांधणे, खारेगांव रेल्वे फाटक ते घोलाईनगर रस्ता तयार करणे, पालिका क्षेत्रात प्रस्तावित सीमेंट काँक्रिटीकरण करायचे आहे. त्यामुळे रस्त्याची माती टाकण्याबाबतचा विचार आदी प्रस्तावांवर महासभा निर्णय घेणार आहे. प्रभाग क्रमांक 20 मधील स्वातंत्र्यवीर सावरकरनगर इथे शाळेची नवीन इमारत बांधण्यासाठीच्या सुधारित अंदाजखर्चास मंजुरी या महासभेत मिळेल. त्याचबरोबर पाणी वितरण व्यवस्थेतील दुसऱ्या टप्प्यातील भारत गिअर्स ते मुंब्रा पंपहाऊसपर्यंत 660 मी. मी. व्यासाची मृदुपोलादी जलवाहिती टाकण्याच्या कामाची मंजुरी प्रशासनाने महासभेकडे मागितली आहे.

पथदिव्यांसाठी सौर ऊर्जा

वाषिर्क 60 लाख रुपयांची घसघशीत बचत दर्शवणारी अभिनव योजना महासभेत प्रशासन मांडणार आहे. शहरातील सर्व पथदिव्यांवरील जाहिरातफलकांसाठी सौर ऊजेर्चा वापर करून ही बचत करण्याचा महापालिकेचा विचार आहे. त्याचबरोबर शहरातील 32 ठिकाणी असलेली

सिग्नल यंत्रणाही सौर ऊजेर्वर चालवण्याची पालिकेची योजना आहे. पथदिवे सौर ऊजेर्वर चालवण्याचे कंत्राट खाजगी कंत्राटदारास देऊन त्या ठेकेदाराला पथदिव्यांच्या खांबावर जाहिरात करण्याची परवानगी देण्यात येणार आहे.

महापालिका क्षेत्रातील लहान मोठे रस्ते या झोपडपट्टी आदी भागात 26152 पथदीप आहेत. त्यासाठी एकूण 452 कंट्रोल पॅनल बसवण्यात आले आहेत. विजेच्या बचतीसाठी 170 एनजीर् सेव्हींग पॅनलही लावण्यात आल्याने विजेची बचत होत आहे. अशाप्रकारे वीज वाचवून पालिकेचे आठ कोटी रुपये इतर विकास कामांसाठी उपलब्ध करून देण्यात प्रशासनाला यश आले आहे. शहरात 200 एनजीर् पॅनल बसवून पाच वर्षांसाठी त्याचे कंत्राट दिले जाईल. पाच वर्षांनंतर हा प्रकल्प महापालिकेस हस्तांतरित होईल. या कामासाठी सुमारे 187 लाख रुपये इतका खर्च अपेक्षित आहेत. हा खर्च ठेकेदाराने करायचा आहे. त्याच्या बदल्यात जाहिरातीचे हक्क ठेकेदाराला दिले जातील. तसंच या जाहिरातींसाठी सौर ऊर्जा वापरणं बंधनकारक करण्यात येणारा आहे. गेल्या पाच वर्षांत पालिकेला अशा प्रकारच्या जाहिरातीतून तीन हजार पोलद्वारे 1 कोटी 73 लाख इतके उत्पन्न मिळाले होते.

स्टेडियमचे खाजगीकरण व सीएनजी

आयुक्त संजय सेठी यांनी अर्थसंकल्पात सुचवल्याप्रमाणे दादोजी कोंडदेव स्टेडियमचे खाजगीकरण करण्यास स्थायी समितीने मंजुरी दिली होती. आता हा विषय स्वतंत्रपणे महासभेपुढे चचेर्साठी येत आहे. ' लोककल्याणकारी प्रशासना ' च्या धोरणानुसार चैनीच्या गोष्टींवर प्रशासनाने फार पैसे उधळू नयेत, असा संकेत आहे. त्यानुसार कधीतरी स्टेडियमचा विचार पालिकेला करावाच लागणार होता. उत्पन्न चार आण्याचे आणि खर्च मात्र रुपयांचा अशी अवस्था स्टेडियमच्याबाबतीत आहे. त्यामुळे खाजगीकरणाच्या माध्यमातून स्टेडियमचे उत्पन्न वाढवण्यासाठी प्रयत्न होणं गरजेचं आहे.

महापालिकेच्या मालकीची पेट्रोलवर चालणारी सर्व वाहन सीएनजीवर चालवण्यासाठी त्यांना सीएनजी कीट बसवण्याचा विचार पुढे आला आहे. त्यावर आता महासभा निर्णय घेणार आहे. तसं झाल्यास पेट्रोलवरील खर्चातही बचत होईल आणि प्रदूषणाचं प्रमाणही कमी होईल.

राबोडीत उर्दू शाळा

राष्ट्रवादी काँग्रेसचे नगरसेवक नजीब मुल्ला यांच्या प्रयत्नांना अखेर यश आलं असून राबोडी परिसरात उर्दू माध्यमाची आठवी ते दहावीसाठीची माध्यमिक शाळा येत्या शैक्षणिक वर्षापासून सुरू होत असून त्याचाही प्रस्ताव महासभेपुढे आला आहे. महापौर राजन विचारे यांनी मुल्ला यांच्या मागणीला सर्वपक्षीय बैठकीत पाठिंबा दिला होता. त्यामुळे हा प्रस्ताव सहज मान्य होईल. राबोडी परिसरातील बहुसंख्य विद्याथीर् प्राथमिक शिक्षण उर्दू माध्यमातून घेत आहेत. त्यांच्यासाठी उर्दू माध्यमाची माध्यमिक शाळा सुरू करावी अशी मागणी दोन वर्षांपूवीर् तत्कालीन पूर्व प्राथमिक व माध्यमिक शिक्षण समितीचे सभापती व स्थानिक नगरसेवक संजय तरे, उथळसर प्रभाग समितीचे अध्यक्ष भास्कर मढव, स्थानिक नगरसेवक नजीब मुल्ला व विद्या कदम यांनी पालिकेकडे केली होती. हा विषय आता मागीर् लागला असून महासभेच्या मंजुरीनंतर तांत्रिक अडचणीही दूर होतील, अशी आशा आहे.

ऋतूचक्र उद्यानाचं नामकरण

कळवा पुलाजवळ पालिकेतफेर् तयार करण्यात अलेल्या ऋतूचक्र उद्यानास सुप्रसिद्ध पक्षीतज्ज्ञ डॉ. सलीम अली यांचं नाव देण्याबाबत नजीब मुल्ला यांनी मांडलेली तहकूबी आणि शिवसेनेचे कार्याध्यक्ष उद्धव ठाकरे यांची सूचना कारणीभूत ठरली आहे. त्यामुळे आता महापौरांनी तशाच आशयाचा ठराव महासभेत मांडण्याच्या सूचना प्रशासनाला दिल्या होत्या.

रवींद मांजरेकर

 
</text>
</doc>
