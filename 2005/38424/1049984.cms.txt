<doc>
<docno>1049984.cms.txt</docno>
<text>
 
विज्ञान-तंत्रज्ञान
शोध आणखी एका विश्वाचा
[ Sunday, March 13, 2005  01:30:37 am]


शेकडो (कदाचित हजारो) आकाशगंगा असलले नवे विश्व खगोलशास्त्रज्ञांनी शोधून काढले आहे. या शोधामुळे विश्वाची रचना आणि त्याच्या अस्तित्वाबाबत असलेले पारंपरिक समज गळून पडण्याची शक्यता आहे.

नवे विश्व घनाच्या आकाराचे आहे. युरोपीयन स्पेस एजन्सी (इएसए) आणि ' नासा ' ने त्याचे वर्णन ' विश्वाचा वेध घेताना लागलेला सर्वांत महत्त्वाचा शोध ', अशा शब्दांत केले आहे.

नवे विश्व पृथ्वीच्या अतिदक्षिणेकडील टोकापासून सुमारे नऊ अब्ज प्रकाशवषेर् दूर आहे. यापूवीर् साडेआठ अब्ल प्रकाशवषेर् दूर असलेल्या आकाशगंगेचा शोध लागला होता. नव्या शोधामुळे आता त्याच्याही पुढे विश्व असल्याचे उघड झाले आहे.

नव्या विश्वाची रचना सूर्यमालेप्रमाणेच स्फोटातून झाली असावी. या स्फोटामुळे तत्प दव बाहेर पडला आणि त्यातून आकाशगंगा जन्माला आल्या असाव्या, असा अंदाज आहे. ही घटना सुमारे 14 अब्ज वषेर् जुनी असल्याचा निर्वाळाही शास्त्रज्ञांनी दिला आहे. या विश्वातील प्रकाश पृथ्वीपर्यंत पोहोचण्यासाठी नऊ अब्ज प्रकाशवषेर् लागतात. पण त्यातील आकाशगंगा या विश्वाच्या निमिर्तीपासून पाच अब्ज वर्षांतच तयार झाल्या आहेत.

अमेरिकेच्या मिशिगन विद्यापीठातील खगोलशास्त्रज्ञ ख्रिस्तोफर म्युलिस यांनी या शोधाबद्दल आनंदाबरोबरच आश्चर्यदेखील व्यक्त केले. अशा प्रकारचे जग इतक्या वर्षांपासून अस्तित्वात आहे, यावर विश्वास बसणे अवघड असल्याचे ते म्हणाले.

सगळ्या आकाशगंगा ' बिग बँग ' स्फोटानंतर काही वर्षांच्या कालावधीतच अस्तित्वात आल्या, असा आमचा समज होता. आजदेखील आकाशगंगा तयार होत असताना घेतलेल्या फोटोंवरूनच त्यांचा अंदाज बांधला जाऊ शकतो. पण त्यांच्यापासून येत असलेला प्रकाश दहा अब्ज वषेर् जुना असल्याचे पाहून थक्क व्हायला होते, अशी प्रतिक्रिया त्यांनी दिली.

( वृत्तसंस्था)

 
</text>
</doc>
