<doc>
<docno>1050235.cms.txt</docno>
<text>
 
बहुतांची अंतरे
कामचुकार सरकारी कर्मचाऱ्यांना घरचा रस्ता दाखवणेच योग्य
[ Sunday, March 13, 2005  07:04:29 pm]


' जाचक कवचकुंडले कशासाठी ?' हा लेख (म. टा. 28 फेब्रु.) वाचला आणि अनेक वेळा सरकारी ' कामचुकार बशा ' कर्मचाऱ्यांचा वाईट कामाचा आलेला अनुभव आठवून संताप उफाळून आला.

माझे वडील स्वदेशी मिलमध्ये कामाला होते. ही गिरणी 5-6 वर्षांपूवीर्च बंद झाली. त्यानंतर आता त्या गिरणी कामगारांचे ' भविष्य निर्वाह निधी ' चे पैसे मिळणार म्हणून संबंधित गिरणीतून अर्ज भरले गेले. परंतु आम्ही भरलेल्या अर्जामध्ये बँकेच्या विवरणात ती बँकच पुढे बुडित निघाल्याने, अर्जात दुसऱ्या नवीन बँकेच्या तपशिलाचा समावेश करणे अपरिहार्य होते. यासाठी मी वडिलांना घेऊन वांदे येथील भविष्य निधीच्या प्रादेशिक कार्यालयात गेलो. अर्जात बदल करण्याच्या अर्जासह व नवीन बँकेच्या योग्य, संपूर्ण तपशिलासह मी व माझे वडील मागील दोन महिन्यांत 20 ते 25 वेळा घाटकोपरहून वांदे अशा प्रदक्षिणा घालत आहोत.

परंतु प्रत्येक खेपेला तेथील ' बशा ' कर्मचाऱ्यांकडून, विशेषत: चौथ्या मजल्यावरील युनिट क्र. 62 यांच्याकडून आम्हाला ' आज अजिबात वेळ नाही ,' ' अर्जांचे गठ्ठे शोधावे लागतील ,' ' अर्जांचे गठ्ठे आम्ही पुढच्या बुधवारी किंवा गुरुवारी काढणार आहोत, त्यामुळे तुमचा पीएफ नंबर द्या आणि शुक्रवारीच या! ' अशी उडवाउडवीची उत्तरे अगदी सफाईने दिली जात आहेत. त्यामुळे या ' बशा ' कर्मचाऱ्यांना व त्यांना पाठीशी घालणाऱ्या अधिकाऱ्यांना त्यांची पायरी दाखून देण्यासाठी त्यांना असलेली संरक्षणाची कवचकुंडले काढून घेणेच इष्ट ठरेल.

उत्तम कृष्णा चव्हाण, घाटकोपर, मुंबई.

 
</text>
</doc>
