<doc>
<docno>1050008.cms.txt</docno>
<text>
 
देश-विदेश
दांडीयात्रेच्या इतिहासाला उजळा
[ Sunday, March 13, 2005  01:45:46 am]


वृत्तसंस्था

अहमदाबाद : सत्य आणि अहिंसेचे आजन्म आचरण करणाऱ्या महात्मा गांधींनी मिठाचा सत्याग्रह छेडला आणि इंग्रजांना या देशात अधिक काळ राज्य करणे कठीण असल्याचे स्पष्ट दिसू लागले. गांधीजींनी काढलेल्या ऐतिहासिक दांडीयात्रेच्या अमृतमहोत्सवानिमित्त शनिवारी देशाच्या विविध ठिकाणाहून दांडीयात्रा काढण्यात आल्या. काँग्रेस अध्यक्ष सोनिया गांधी यांनी झेंडा फडकावल्यावर अहमदाबादमधून निघालेल्या दांडीयात्रेची सुरुवात झाली. यात्रा सुरू होण्यापूवीर् सरोदवादक अमजद अली खान आणि त्यांचे पुत्र अमान आणि अयान अली बंगश यांनी ' वैष्णव जन तो ' चे गीत सरोदवर वाजवले.

' गांधी भूतकाळात गेले नसून, भविष्यातही ते आपल्याला मार्ग दाखवतील ' अशी घोषवाक्ये म्हणणाऱ्या काँग्रेस कार्यर्कत्यांची आणि नेत्यांची ही यात्रा निघाली आणि बघणाऱ्यांपैकी स्वातंत्र्योत्तर काळातल्या पिढीच्या स्मृतींना पुनउर्जाळा मिळाला. यात्रेचे नेतृत्त्व केंदीय क्रीडामंत्री सुनील दत्त यांनी केले.

अहिंसेचा परिणाम हादरवून टाकणाऱ्या बॉम्बपेक्षा जास्त परिणामकारक असल्याचे दत्त त्यांच्या छोट्या भाषणात म्हणाले. अर्थमंत्री पी. चिदंबरम्, दिग्विजय सिंग, मार्गारेट अल्वा, रेणुका चौधरी, अशोक गेहलोत हे दांडीयात्रेला झेंडा दाखवताना उपस्थित होते. गांधींचे नातू तुषार गांधी यांनीही दांडीयात्रेत भाग घेतला. ही यात्रा सहा एप्रिलपर्यंत चालणार असून त्यात देशविदेशातील 400 गांधीवादी सहभागी झाले आहेत. ही यात्रा गुजरातच्या दक्षिण भागातील दांडी येथे संपेल.

सत्य, अहिंसा आणि राष्ट्रीय एकात्मतेच्या मार्गावर चालताना सदैव प्रकाशमान भासणाऱ्या गांधींच्या शिकवणीचे पालन करण्याची शपथ यात्रेकरुंनी घेतली. सोनियांनी अडीच किलोमीटरची पदयात्रा केली. त्यावेळी त्यांना रस्त्याच्या दोन्ही बाजूंना उभ्या लहान मुलांनी तिरंगा फडकावून देशक्तीपर घोषणा दिल्या.

साबरमती आश्ामानजीकचा दांडी पूल विशेष सजवण्यात आला होता. फुलांच्या माळांनी सुशोभित केलेल्या पुलावर लाल रंगाच्या गालिचा अंथरलेला होता. गांधींसारख्या दिसणाऱ्या आणि त्यांच्याप्रमाणेच पंचा-धोती घातलेल्या 80 वर्षांचे वृद्ध यात्रेकरूने सर्वांचे लक्ष वेधून घेतले.

दिल्लीतून दांडीयात्रा

नवी दिल्ली : शुभ्र झब्बे-पायजमे आणि गांधी टोप्या घातलेले काँग्रेस नेते आणि कार्यकतेर्, स्वातंत्र्यसैनिक येथून निघालेल्या दांडीयात्रेत सहभागी झाले होते. दिल्लीच्या मुख्यमंत्री शीला दीक्षित यांनी झेंडा फडकावल्यावर यात्रेला सुरुवात झाली. त्यात संसदीय कामकाजमंत्री गुलाम नबी आझाद, ज्येष्ठ काँग्रेस नेते शशी भूषण, दिल्ली प्रदेश काँग्रेस समितीचे अध्यक्ष राम बाबू यात्रेत सहभागी झाले होते.

 
</text>
</doc>
