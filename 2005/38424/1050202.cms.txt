<doc>
<docno>1050202.cms.txt</docno>
<text>
 
हेल्थ
सिगरेट सोडण्यासाठी च्युइंगम?
[ Sunday, March 13, 2005  06:32:16 pm]


सिगरेटचे दुष्परिणाम माहीत असूनही या व्यसनापासून लांब राहणं सगळ्यांना जमत नाही. स्लो किलर असणारी ही सिगरेट काहींना मात्र स्टेटस सिम्बॉल वाटते. या व्यसनापासून दूर राहण्यासाठी मानसिक तयारी करावी लागते. त्यात मदत म्हणून एल्डर फार्मातफेर् ' न्यूलाइफ ' हे प्रोडक्ट माकेर्टमध्ये येत आहे. निकोटिन रिप्लेसमेण्ट थेरपी म्हणवली जाणारी ही ट्रीटमेण्ट अनेक प्रश्न उपस्थित करते.

स्मार्टनेस आणि सिगरेट यांचा एकमेकांशी घनिष्ट संबंध जोडला जातो. हातात सिगरेट धरलेला पुरुष जास्त ' मॅनली ' दिसतो, हा समज जाहिरातविश्वाने पसरवून दिला. तंबाखू आणि अशाच घातक पदार्थांनी भरलेलीकागदी नळी गेल्या अनेक वर्षांपासून लोकप्रिय आहे. होश, जोश, धुंदी, मस्ती, धम्माल यासाठी ' पोषक ' असणाऱ्या गोष्टींमध्ये सिगरेटचा कश तर हवाच हवा! सिगरेट ओढल्याचा फायदा एकही होत नाही, त्याचे दुष्परिणाम मात्र असंख्य आहेत. सिगरेटमुळे कॅन्सर होण्याची शक्यता प्रचंड वाढते. एक सिगरेट अनेक रोगांना आमंत्रण देते. सिगरेटचं उत्पादन सुरू झाल्यापासून हा वैधानिक इशारा दिला जातोय. पण ' किक् ' च्या मोहात असणाऱ्यांनी प्रत्येक वेळी या धोक्याच्या सूचनेकडे दुर्लक्षच केलं. सिगरेट ओढणं हा गुन्हा मानला जात नसल्याने प्रत्येक पिढी झपाटल्यासारखी या व्यसनाच्या आहारी जाताना दिसून येतेय.

सिगरेटचं व्यसन सोडवण्यासाठी विविध स्तरांतून प्रयत्न करून झाले आहेत, सुरू आहेत. त्यातच आता एक नवी भर पडली आहे. एल्डर फार्मातफेर् ' निकोटिन रिप्लेसमेण्ट थेरपी ' आली आहे. सिगरेट, विडी, गुटखा, पानमसाला खाण्याचं व्यसन सोडताना या थेरपीचा उपयोग करून घेता येतो. यातील न्यूलाइफ च्युइंगम हा ट्रीटमेण्टचा भाग म्हणून तात्पुरता पर्याय दिला जातो. तंबाखूसेवन थांबवल्यानंतर विशिष्ट प्रकारची लक्षणं दिसून येतात. त्यांची तीव्रता सहन न झाल्याने ती व्यक्ती पुन्हा एकदा व्यसनाकडे वळण्याची शक्यता असते. न्यूलाइफ च्युइंगममुळे याला प्रतिबंध करता येतो.

ही ट्रीटमेण्ट माकेर्टमध्ये यायच्या आधीच त्याविषयी बरीच प्रश्नचिन्हं निर्माण झाली आहेत. न्यूलाइफ तीन प्रकारांत मिळतं. यात एक, दोन किंवा चार मिलीग्रॅम इतक्या प्रमाणात निकोटिन असतं. सिगरेट/तंबाखूला पर्याय म्हणून हा तयार केलेला नसला, तरी निकोटिनमिश्ाति च्युइंगमचा वापर ट्रीटमेण्टमध्ये करणं किती योग्य आहे, असा प्रश्न उपस्थित होत आहे. शिवाय या च्युइंगमचा उद्या व्यसनाच्या दृष्टीने गैरवापर होण्याची शक्यता नाकारता येत नाही.

एल्डर फार्मास्युटिकल्सचे वैद्यकीय मुख्य व्यवस्थापक डॉ. प्रकाश अपसंगिकर यांनी हे मुद्दे स्पष्ट करण्याचा प्रयत्न केला. ते म्हणाले , ' न्यूलाइफ हा सिगरेट किंवा चघळण्याच्या तंबाखूला पर्याय असू शकत नाही. मुळात यात निकोटिनचं प्रमाण अत्यल्प आहे. त्यामुळे नशा होण्याचा प्रश्न उद्भवत नाही. निकोटिनच्या व्यसनापासून मुक्तता हवी असलेल्यांना याचा उपयोग करून घेता येईल. हे च्युइंगम चघळल्यावर सिगरेट ओढण्याची किंवा तंबाखू खाण्याची इच्छा हळहळू कमी होत जाते. सहा ते बारा आठवडे कालावधीची ही ट्रीटमेण्ट आहे. '

तंबाखूसेवनाच्या बाबतीत भारताचा आज तिसरा नंबर लागतो. टार, कॅडमिअम, मिथेनॉल, टॉक्सिक गॅसेस, निकोटिन इत्यादी अपायकारक घटकांचा समावेश असणाऱ्या सिगरेटला स्लो किलर म्हणता येईल. तरीही या व्यसनातून बाहेर पडायला मदत करणारी एकही अॅलोपथिक ट्रीटमेण्ट आज उपलब्ध झालेली नाही. निकोटिनपासून मुक्तता मिळवण्यासाठी सायकॉलॉजिकल, बिहेविअरल आणि ड्रग अशा तीन थेरपीतून जावं लागतं. त्यासाठी कौन्सिलिंगची आवश्यकता आहे. पैकी ड्रग थेरपी म्हणजे न्यूलाइफसारख्या ट्रीटमेण्टपर्यंत पोहोचण्याआधी मनाची तयारी आणि त्याच बरोबर दैनंदिन सवयींमध्ये करावे लागणारे बदल यांचाही विचार व्हायला हवा. एल्डर फार्मास्युटिकल्सतफेर् यासाठी कौन्सिलिंग करण्याचा प्रयत्न केला जाणार आहे. न्यूलाइफ प्रोडक्टचा वापर चुकीच्या मार्गाने होऊ नये, यासाठी फक्त डॉक्टरांच्या प्रिस्क्रिप्शनवरच ते उपलब्ध होणं गरजेचं आहे. अन्यथा शाळाकॉलेजमध्ये त्याचा दुरुपयोग केला जाऊ शकेल. डॉ. अपसंगिकरांनी ' सध्या हे प्रोडक्ट केवळ डॉक्टरांतफेर्च सुचवण्यात येईल ,' असं सांगितलं. हे प्रोडक्ट कोणाला द्यावं, याचं मार्गदर्शन करण्यासाठी प्रत्येक केमिस्टला स्पष्ट सूचना दिल्या जातील. न्यूलाइफसाठी पॉलिक्रायलॅक्स कॉम्बिनेशन तयार करण्यात आलं आहे. या ट्रीटमेण्टला यूएसएफडीएची मान्यता मिळाली आहे. ही ट्रीटमेण्ट गर्भवतींनी घेऊ नये. तसंच अल्कोहोलबरोबर याचं सेवन करता कामा नये. जास्तीत जास्त डॉक्टरांकडे ही ट्रीटमेण्ट उपलब्ध व्हावी, यासाठी एल्डरतफेर् प्रयत्न सुरू आहेत. यासंबंधी अधिक माहिती आणि कौन्सिलिंग 26730058/26730072 या फोन नंबर्सवर मिळू शकेल.

श्वेता प्रधान

 
</text>
</doc>
