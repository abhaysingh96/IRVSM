<doc>
<docno>1050007.cms.txt</docno>
<text>
 
देश-विदेश
'इंडिया टुडे' वरील हल्ल्याचा संघाकडूनिषेध
[ Sunday, March 13, 2005  01:45:12 am]


वृत्तसंस्था

मंगलोर : मणिशंकर अय्यर यांना मुंबईत पाऊल ठेऊ द्यायचे नाही, असे जाहीर केलेल्या शिवसेनेचा रोष ' बिझनेस टुडे ' या मासिकाने ओढवून घेतला. पण राग व्यक्त करण्यासाठी शिवसैनिकांनी अयोग्य पद्धत वापरली. विरोधाचे कारण योग्य असले, तरीही या विरोधाला लागलेले हिंसक वळण योग्य नसल्याचे सांगत राष्ट्रीय स्वयंसेवक संघाचे प्रवक्ते राम माधव यांनी या हल्ल्याचा निषेध केला.

सावरकरांचा अपमान करणाऱ्या पेट्रोलियममंत्री मणिशंकर अय्यर यांचा कार्यक्रम उधळून लावताना शिवसेनेने ' इंडिया टुडे ' च्या ' बिझनेस टुडे ' या मासिकाच्या कार्यालयावर शनिवारी हल्ला केला होता. दरम्यान, स्वातंत्र्य आंदोलनात वंगभंगाच्या विरोधात झालेल्या ' वंदे मातरम आंदोलना ' चा सुवर्ण महोत्सव 20 जुलै ते 15 ऑगस्ट दरम्यान साजरा करण्याचे आवाहन संघाने केले आहे. यामुळे अखंड भारताच्या दिशेने भारतीय राष्ट्रवादाची वाटचाल होउ शकेल, असे माधव यांनी नमूद केलेे.

 
</text>
</doc>
