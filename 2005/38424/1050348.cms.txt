<doc>
<docno>1050348.cms.txt</docno>
<text>
 
महाराष्ट्र
'ते' न्यायदंडाधिकारी बडतर्फ
[ Sunday, March 13, 2005  09:05:43 pm]


म. टा. प्रतिनिधी

नाशिक : धर्मांतर करून लग्न करण्याचे आमिष दाखवून वारंवार बलात्कार केल्या या महिला वकील या फिर्यादीमुळे न्यायालयीन कोठडीत असलेले मालेगाव येथिल प्रथम वर्ग न्याय दंडाधिकारी बाळासाहेब भारस्कर यांना बडतर्फ करण्याचे आदेश जिल्हा सत्र न्यायाधीश व्ही. बी. पाटील यांनी दिले आहेत.

मालेगाव शहराला दंगली या तोंडापर्यंत नेणाऱ्या या प्रकरणात प्रारंी भारस्कर यांचे वकिलपत्र घेण्यास नकार देणाऱ्या बार कौन्सिलने नंतर फेरविचार करत तो निर्णय रद्द केला. त्यामुळे भारस्कर यांना प्रारंभी देण्यात आलेली पोलिस कोठडी रद्द करून त्यांना न्यायालयीन कोठडी देण्यात आली.

भारस्कर यांना वैद्यकीय उपचारासाठी रुग्णालयात ठेवण्याची परवानगीही न्यायालयाने दिली. त्यांना शनिवारी रात्री खाजगी रुग्णालयात दाखल करण्यात येणार होते. मात्र, पोलिसांना त्यांना मालेगावमधल्या ग्रामिण रुग्णालयात नेले. त्याठिकाणी जाऊन न्या. पाटील यांनी भारस्करांना पत्र दिले. त्याआधी त्यांना प्रशासनातील अधिकारी उपाध्ये आणि मालेगावातील न्यायाधिशांची गोपनीय बैठक घेऊन या प्रकरणाची माहिती घेतली.

 
</text>
</doc>
