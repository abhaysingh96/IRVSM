<doc>
<docno>1049982.cms.txt</docno>
<text>
 
विज्ञान-तंत्रज्ञान
माणसाचा सर्वात प्राचीन सांगाडा
[ Sunday, March 13, 2005  01:29:58 am]


मानवी उत्क्रांतीमधील महत्त्वाचा टप्पा मानला जाणाऱ्या दोन पायाच्या ( द्विपाद अवस्थेतील) माणसाचा सर्वात प्राचीन सांगाडा सापडल्याचे मानववंश- शास्त्रज्ञानांनी नुकतेच जाहीर केले आहे. इथियोपिआ व अमेरिकेतील शास्त्रज्ञांनी सादर केलेल्या अहवालानुसार हा मानवी सांगाडा 40 लाख वर्षांपूवीर्चा आहे.

ओहयोतील ' क्लिवलंड नॅचरल म्युझिअम ' चे संचालक ब्रुस लॅटिमर यांच्या म्हणण्यानुसार, जगातील द्विपाद मानवाचे हे अतिप्राचीन अस्थिपंजर आहे. याच्या अभ्यासातून निघणारे निष्कर्ष मानवी उत्क्रांतीच्या संदर्भांना नवे परिमाण देतील. इथियोेपिआतील हदरपासून 60 किमी अंतरावरच्या अफार परिसरात हा सापळा सापडला. या ठिकाणी सर्वप्रथम 1974 साली मानवी अवशेष सापडले होते. त्यानंतर त्या परिसरात अधिक उत्खनन केले असता, अन्य अवशेष सापडले व सापळ्याचा आकार स्पष्ट होत गेला. या सापळ्याच्या अस्थींवर झालेल्या संशोधनाअंती हा मानव मागील दोन पायांचा वापर चालण्यासाठी करत असल्याचे स्पष्ट झाले आहे.

 
</text>
</doc>
