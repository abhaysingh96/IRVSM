<doc>
<docno>1050041.cms.txt</docno>
<text>
 
महामुंबई
ठरला 'महाराष्ट्राची शान'
[ Sunday, March 13, 2005  02:42:13 am]


म. टा. प्रतिनिधी

मुंबई : महाराष्ट्राचा मुकुटमणी ठरलेल्या वृत्तपत्राच्या वाचकांकडून झालेला गौरव धन्य करणारा आहे, असं आपुलकीनं सांगत शाहीर कृष्णराव साबळे यांनी शनिवारी ' राम बंधु मटा सन्मान संध्ये ' तला सवोर्च्च पुरस्कार - ' महाराष्ट्र भूषण ' स्वीकारला, तर ' महाराष्ट्राची शान ' हा पुरस्कार आशुतोष गोवारीकर यांना देण्यात आला. रंगमंच, रुपेरी पडदा आणि छोटा पडदा यांतल्या गुणवत्तेचा गौरव करणाऱ्या या सोहळ्यात सर्वोत्कृष्ट चित्रपट ठरलेल्या ' देवराई ' नं पाच पुरस्कार, तर ' जांभुळ आख्यान ' ला सर्वोत्कृष्ट नाटकाच्या पुरस्कारासह तीन पुरस्कार मिळाले. टीव्ही मालिकांमध्ये ' भाग्यविधाता ' आणि ' सोनपावलं ' यांनी सर्वाधिक पुरस्कार मिळवले आहेत.

' म. टा. सन्मान ' चा दिमाखदार सोहळा

मराठी अस्मितेची कीर्ती त्रिखंडात दुमदुमवणाऱ्या शाहिरीनं अवघ्या ' महाराष्ट्राच्या लोकधारे ' ला एका प्रवाहात आणून सांस्कृतिक श्रीमंती वृद्धिंगत करणारे शाहीर साबळे यांना ' महाराष्ट्र भूषण ' पुरस्कार जाहीर झाला आणि रवींद नाट्यगृहात जमलेल्या मऱ्हाटी अस्मितेच्या वारकऱ्यांनी उभं राहून शाहिरांना दिमाखदार मानवंदना दिली. असंच भाग्य, मानवी प्रतिभेच्या मूतिर्मंत आविष्काराचं दर्शन घडवणारा ' लगान ' आणि ' स्वदेस ' साकारणारे दिग्दर्शक आशुतोष गोवारीकर यांना लाभलं. ते ' महाराष्ट्राची शान ' ठरले. सर्व विघ्नांचं हरण करणाऱ्या सुखर्कत्याला वंदन करून शनिवारी पार पडलेल्या पाचव्या ' राम बंधु म. टा. सन्मान 2005' च्या सोहळ्याचे थेट प्रक्षेपण करून सह्यादी वाहिनीने या स्पधेर्त बाजी कोण मारणार, याची उत्सुकता वाढवली. तर एकापाठोपाठ एक अशा चार राज्यांच्या महनीय राज्यपालांचे आगमन यामुळे समारंभ प्रारंभापासूनच उत्कंठावर्धक झाला.

महाराष्ट्राचे राज्यपाल एस. एम. कृष्णा, राजस्थानच्या राज्यपाल प्रतिभा पाटील, आंध्रप्रदेशचे राज्यपाल सुशीलकुमार शिंदे आणि अंदमान निकोबारचे नायब राज्यपाल प्रा. राम कापसे यांच्या उपस्थितीमुळे राजवखीर् ठरलेला हा सोहळा, म्हणजे मोठ्या आणि छोट्या पडद्याबरोबरच रंगमंचावरून रसिकमनाला रिझवणाऱ्या तारकांचा स्नेहसोहळाच जणू! या सोहळ्यासाठी उपस्थित राहिलेले मुख्यमंत्री विलासराव देशमुख यांचे स्वागत ' टाइम्स ग्रुप ' चे संचालक रंजन गर्ग यांनी केलं.

हे तर भारतीय एकात्मतेचे दर्शन!

महाराष्ट्र टाइम्सच्या ' राम बंधु मटा सन्मान ' कार्यक्रमानिमित्त आंध्र प्रदेश, राजस्थान व अंदमान निकोबारचे राज्यपाल, महाराष्ट्राचे मुख्यमंत्री व आपण स्वत:ही एकत्र आलो आणि एकात्म भारतीयतेचे दर्शन घडले, असे भावपूर्ण उद्गार महाराष्ट्राचे राज्यपाल एस. एम. कृष्णा यांनी मटा सन्मान सोहळ्यात टाळ्यांच्या प्रचंड कडकडाटात काढले. कलाकार, पत्रकार, लेखक यांना भाषा व प्रांत याचा अडसर नसतो, आपण एकाच राष्ट्राचे नागरिक आहोत, हे यानिमित्ताने सिद्ध झाले, अशा शब्दात त्यांनी आपल्या भावना व्यक्त केल्या.

पाचव्या ' राम बंधु म.टा. सन्मान 2005' स्पधेर्च्या सोहळ्यासाठी महाराष्ट्राचे राज्यपाल एस. एम. कृष्णा, आंध्र प्रदेशचे राज्यपाल सुशीलकुमार शिंदे, राजस्थानच्या राज्यपाल प्रतिभाताई पाटील आणि अंदमान-निकोबारचे नायब राज्यपाल राम कापसे असे चार राज्यपाल व्यासपीठावर उपस्थित होते. या सर्व राज्यपालांना टाइम्स गुपचे कार्यकारी अध्यक्ष भास्कर दास यांच्या हस्ते सन्मानचिन्हे देण्यात आली. त्यापूर्वी महाराष्ट्राचे राज्यपाल एस. एम. कृष्णा यांच्या हस्ते सुशीलकुमार शिंदे, प्रतिभा पाटील, राम कापसे यांचा शाल, श्ाीफळ व पुष्पगुच्छ देऊन त्यांचा सत्कार करण्यात आला.

' कृष्णा मिळाली कोयनेला ' तसेच कृष्णा महाराष्ट्रात आलेले आहेत अन् कोयनेला मिळालेले आहेत, हा महाराष्ट्र- कर्नाटकचा संगम आहे, असे प्रारंभीच नमूद करत आंध्र प्रदेशचे राज्यपाल सुशीलकुमार शिंदे यांनी कार्यक्रमात रंगत भरली.

 
</text>
</doc>
