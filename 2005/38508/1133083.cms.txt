<doc>
<docno>1133083.cms.txt</docno>
<text>
 
अर्थव्यवहार
आरोग्य विमा अर्थात 'मेडिक्लेम'
[ Sunday, June 05, 2005  08:51:36 pm]


आरोग्य विमा म्हणजे आजारपणाचा विमा. कोणत्याही कारणांमुळे 24 तासांपेक्षा जास्त काळ इस्पितळात दाखल करावे लागल्यास होणारा वैद्यकीय खर्च परत मिळण्याची पॉलिसी म्हणजे आरोग्य विमा अर्थातच 'मेडिक्लेम'. या पॉलिसीचे महत्त्व अनन्यसाधारण आहे. आजारामुळे अचानक इस्पितळात अॅडमिट करावे लागल्यास मोठ्या रकमेची जुळवाजुळव करावी लागते.

या सर्व उपचारांसाठी पैसा कोठून उभा करायचा, असा प्रश्ान् पडतो. यावर उत्तम उपाय म्हणजे आरोग्य विमा. काही विमा कंपन्या इस्पितळात दाखल होण्यापूवीर् आणि डिस्चार्ज मिळाल्यानंतरही घरात करावा लागणारा खर्च या पॉलिसी अंतर्गत काही अटी घालून परत देतात. यात इस्पितळातील डॉक्टरांची फी, नसिर्ंग, औषधे, ऑपरेशन, चाचण्या, रूम चार्ज इ. सर्व रक्कम परत मिळते. आरोग्य विमा जास्तीत जास्त 5 लाखांपर्यंत घेता येतो.

पॉलिसी एक वर्ष कालावधीची असते. दरवषीर् पॉलिसी सुरू होताना विमा हप्ता भरावा लागतो. विमा हप्ता वयाप्रमाणे वाढत जातो. आरोग्य विमा देताना विमाधारकाचा आधीचा वैद्यकीय इतिहास तपासला जातो. आरोग्य विम्याच्या प्रस्तावपत्रात त्याची संपूर्ण माहिती द्यावी लागते. आरोग्य विम्याची गरज बहुधा उतारवयात प्रकर्षाने जाणवते. मात्र योग्य वेळेत तो खरेदी करणे आवश्यक आहे. विशिष्ट वयांना विमा कंपनी आरोग्य विम्याचे प्रस्तावपत्र स्वीकारत नाही किंवा खूप अटी घालून आणि विमा हप्ता वाढवून स्वीकारते. आरोग्यविम्यात आधीच आजार किंवा रोग असेल तर त्या आजारामुळे होणारा खर्च मिळत नाही.

आधीच असलेले आजार आरोग्य विमा पॉलिसीत संरक्षित करता येत नाहीत. कमी वयात प्रिमियम कमी असतो आणि त्याच वेळी ही पॉलिसी घेऊन तिचे दरवषीर् नूतनीकरण करणे शहाणपणाचे ठरते. निर्धारीत वयोमर्यादा ओलांडल्यावर आरोग्य विमा घेताना रक्त, लघवी तपासणी आणि 'इसीजी' रिपोर्ट विमा कंपनीकडे सादर करावा लागतो. त्यावर तज्ज्ञ डॉक्टरांचे मत घेऊनच तुम्हाला पॉलिसी द्यायची की नाही ते विमा कंपनी ठरविते. दावा न आलेल्या प्रत्येक वषीर् विमा हप्ता तेवढाच राहतो मात्र 'नो क्लेम बोनस' मिळून विमा रक्कम दरवषीर् 5 टक्क्यांपर्यंत वाढत जाते. ती जास्तीत जास्त विमा रकमेच्या 50 टक्क्यांपर्यंत वाढत जाते.

त्याशिवाय पॉलिसी घेतल्यापासून 4 थ्या वषीर् कोणताही दावा न आल्यास 5 व्या वषीर् वैद्यकीय तपासणीसाठी चार वर्षाच्या एकूण विमा रकमेच्या 1 टक्के एवढी रक्कम विमा कंपनी देते. जास्तीत जास्त लोकांनी आरोग्य विमा घ्यावा म्हणून आरोग्यविम्याच्या विमा हप्त्यात आयकर कायदा कलम 80 डी नुसार आयकरातून सूट दिली जाते. मात्र यासाठी हा विमा हप्ता चेकने विमा कंपनीकडे भरणे आवश्यक असते.आरोग्यविम्याच्या बाबतीत काही महत्त्वाच्या गोष्टी लक्षात ठेवणे आवश्यक आहे.

काही विशिष्ट आजार उदा. मुतखडा, डायलेसिस, केमोथेरपी इ. सोडले तर इतर कोणत्याही आजारात कमीत कमी 24 तास इस्पितळात अॅडमिट करून ठेवणे, हे दावा मिळण्यासाठी आवश्यक असते. त्यामुळे आरोग्य विम्याअंतर्गत दावा आल्यास एक दिवस इस्पितळात मुक्काम ठोकणे गरजेचे आहे. आरोग्य विमा पॉलिसी घेतल्यावर पहिल्या 30 दिवसात अपघात सोडून इतर कोणताही आजार झाल्यास दावा मिळत नाही. या विम्यात 'इस्पितळीकरणा'पूवीर्च्या घरगुती उपचारांसाठी विमा रकमेच्या जास्तीत जास्त 20 टक्के रक्कम मिळते. यात आधी असलेल्या रोगांमुळे जर 'इस्पितळीकरण' झाले तर दावा मिळत नाही

.- क्षितिज पाटुकले

 
</text>
</doc>
