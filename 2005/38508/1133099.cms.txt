<doc>
<docno>1133099.cms.txt</docno>
<text>
 
महाराष्ट्र
वसंतदादा कारखान्याला संचालक मंडळाचे वेध
[ Sunday, June 05, 2005  09:01:23 pm]


म. टा. वृत्तसेवा

सांगली - वसंतदादा शेतकरी सहकारी साखर कारखान्याच्या संचालक मंडळाची मुदत पाच जूनला संपत असल्याने तेथे प्रशासक मंडळाची
नियुक्ती केली जावी आणि ठरल्याप्रमाणे कारखान्याची निवडणूक घेतली जावी या मागणीसाठी मुंबई उच्च न्यायालयात याचिका दाखल केली जाणार आहे. निवडणुकीसाठीची शेवटची मतदार यादी 24 तारखेला जाहीर होणार आहे. पावसाळा असला तरीही मुदत संपल्यामुळे कारखान्याची निवडणूक घ्यावीच लागेल.

मुख्यमंत्री विलासराव देशमुख यांच्याकडेही याबद्दल निवेदन सादर करण्यात येणार आहे. चार ऊस उत्पादक प्रतिनिधी, एक कामगार प्रतिनिधी आणि एक वाहतूक प्रतिनिधी याप्रमाणे संचालक मंडळाची निवडणूक केली जावी, अशी मागणी करण्यात आली आहे. रुग्णालयाची अवस्था सुधारण्याची मागणीसांगली जिल्हा वसंतदादा शासकीय रुग्णालयात जलदगतीने सुधारणा न झाल्यास आपल्यालाही मोर्च्यात उतरावे लागेल, असे खुद्द जिल्हा संपर्क मंत्री पतंगराव कदम यांनी सांगितले.

जिल्हाधिकारी कार्यालयात झालेल्या अधिकारी व लोकप्रतिनिधींच्या बैठकीत ते म्हणाले : या रुग्णालयाची अवस्था दयनीय झाली आहे. रुग्णांचे होणारे हाल थांबविण्यासाठी ही परिस्थिती लवकरात लवकर बदललीच पाहिजे. तशी वेळच आली तर आपण स्वत: मोर्चात उतरू. या रुग्णालयात नेमक्या कोणत्या त्रुटी आहेत, त्या दूर करण्यासाठीच्या उपायोजनासंबंधीचा अहवाल सादर करण्यासाठी कदम यांनी आठ दिवसांची मुदत दिली आहे. या अहवालाचा जातीने पाठपुरावा करून रुग्णालय सुसज्ज होण्यायचदृष्टीने आपण पूर्ण प्रयत्न करू, असे आश्वासन कदम यांनी दिले.वीज गळती कमी करणे, जिल्ह्यात होऊ घातलेली स्मारके, कृष्णा खोऱ्यातील सिंचनाची कामे अशा अनेक गोष्टीवर यावेळी चर्चा झाली व मंत्र्यांनी कडक शब्दांत अधिकाऱ्यंंाना समज दिली.

 
</text>
</doc>
