<doc>
<docno>1133004.cms.txt</docno>
<text>
 
सदर
ओव्हनचा चमत्कार
[ Sunday, June 05, 2005  07:03:46 pm]


ओव्हनचा चमत्कार

मक्याच्या लाह्या बनवणं, सालीसकट भाजलेले बटाटे, शिळे नरम झालेल्या पदार्थांपासून कुरकुरीत पदार्थ, अन्नपदार्थ किंवा चहा, कॉफीसारखी पेयं गरम करण्यासाठी ओव्हन हे स्वयंपाकघरातलं सर्वात उपयोगी उपकरण झालं आहे. ओव्हनच्या तांत्रिक बाजूंची फारशी बाजू लक्षातही न घेता या उपकरणात आपण सहज आपणं नवे पदार्थ करून पाहू शकतो. ते अधिक काळ टिकवून ठेवणं आणि पदार्थांतील पोषकदव्यं कायम राखतानाच त्याची नैसगिर्क चव कायम ठेवणं मायक्रोवेव्हमुळे सहज शक्य होतं.मऊ पदार्थ अगदी अंडं, अंड्यातला बलक, भोपळा, टॉमेटो, सफरचंद यासारख्या अनेक पदार्थ पटकन शिजतात.

हे पदार्थ शिजताना त्याची साल किंवा बाहेरची त्वचा फोडून आतला पदार्थ बाहेर येतो, त्यामुळे तो पदार्थ बिघडू शकतो. मायक्रोवेवमध्ये हमखास असं घडू शकतं. ते टाळण्यासाठी व या समस्यांवर उपाय म्हणून त्या पदार्थाची साल, कवच काढून ओव्हनमध्ये शिजवता येतं. ताट किंवा खोलगट भांड्यात पदार्थ शिजवण्यासाठी ओव्हन खूप फायदेशीर ठरतो. ओव्हन योग्य प्रकारचा आहे की नाही हे पाहण्यासाठी त्यात रिकामी प्लेट आणि एक ग्लास पाणी साठ सेकंदांपर्यंत सर्वात जास्त तापमानावर (हाय) ठेवावं. यानंतर प्लेट जास्तच तापली तर धातूच्या वस्तूंमध्ये पदार्थ बनवताना ते सर्वाधिक तापमानावर शिजवू नयेत. पदार्थ वा पाणी न ठेवल्यास मायक्रोवेव्ह साठ सेंकदांपेक्षा अधिक काळ सुरू ठेऊ नये. असं केल्यास ओव्हन जळण्याची शक्यता असते.

अनेक गोष्टी ओव्हनमध्ये करणं शक्य नसतं, असं म्हटलं जातं. त्यापैकी एक म्हणजे पदार्थाला ब्राऊन रंग आणण्याचा. अनेकांना ते कसं करायचं माहीत नसतं. त्यांच्यासाठी टिप्स : मटण, चिकन भाजताना गरम मसाला त्यावर भुरभुरावा किंवा लाल रंगही चालू शकेल. लोणी (बटर) वापरण्यासही हरकत नाही. त्यामुळे पदार्थाला चमकदार ब्राऊन रंग मिळू शकतो. केक बनवताना कोको, कॉफी, रंग वापरून ते ब्राऊन करता येईल. काही पदार्थ बनवताना वापरलेल्या भाज्या किंवा तुकडे वेगवेगळ्या आकारांचे असतात. त्या वेळी ते एका विशिष्ट प्रकारे सजवणं वा मांडणं आवश्यक असतं. अशा वेळी ओव्हनमध्ये ते शिजवताना लहान पीस मध्यभागी, मोठे पीस बाहेरच्या बाजूने लावून ठेवावेत. नव्या रेसिपींची मजा लुटायची असल्यास मायक्रोवेव उपयोगी पडतो.

काही खास टिप्स.उकडलेले बटाटे : चार ते पाच बटाटे पाण्याने अर्ध्या भरलेल्या डीप मायक्रो सेफ डिशमध्ये ठेवावेत. झाकून ठेवलेली डिश हायवर आठ ते नऊ मिनिटांपर्यंत ठेवावी. बटाटे नरम होतील, पाच मिनिटांनी बटाटे बाहेर काढून साली काढाव्यात. दही बनवण्यासाठी : एक कप दूध, दोन चमचे साखर, दोन चमचे कस्टर्ड पावडर यांचं मिश्ाण घेऊन मायक्रो सेफ सविर्ंग बाऊलमध्ये हायवर दोन मिनिटं ठेवावेत किंवा मिश्रण घट्ट होईपर्यंत थांबावं. थंड करून र्सव्ह करावं.पिझ्झा टॉपिंग बनवण्यासाठी : एक चमचा तेल, एक कप टॉमेटो पेस्ट, दोन ते तीन लसण्याच्या पाकळ्या, एक चमचा ऑगेर्नो हर्ब आणि मीठ, काळी मिरी चवीपुरता घेऊन ते सर्व मिश्रण शॅलो मायक्रो सेफ डिशमध्ये घेऊन ते हायवर सहा मिनिटांसाठी शिजवावं.नरम पदार्थ कुरकुरीत बनवण्या-साठी : नट्स, बिस्किट्स, चिप्स एका प्लेटमध्ये एक मिनिटासाठी ओव्हेनमध्ये हाय तापमानावर ठेवावेत. किंवा पाच मिनिटांपर्यंत ठेऊन देता येईल.घरातला ओशट, कुबट वास जाण्यासाठीही ओव्हनचा वापर करता येतो. छोट्या बाऊलमध्ये दोन चमचे पाणी, एक चमचा लिंबाचा रस, व्हिनेगर टाकावं. हायवर ठेवून ओव्हन मिनीटभर सुरू ठेवावं. हा बाऊल बाहेर काढून ठेवल्यास बाऊल कुबट वास शोषून घेतो. हाच बाऊल फिंगरबाऊल करता येईल. ओव्हनचा वापर करून मला आवडणारी एक रेसिपी इथे देतोय तुम्हालाही ती नक्कीच आवडेल.

चेरी केक

साहित्य : अंडी- तीन, मीठ- चवीपुरतं, कॅस्टर शुगर- अर्धा कप, व्हॅनिला इसेन्स- एक टीस्पून, कॉर्नस्टार्च-पाऊण कप, मैदा- एक टेबलस्पून, बेकिंग पावडर- एक टीस्पून, कोको पावडर-दीड टेबलस्पून.सजावटीसाठी : व्हिप्ड क्रीम- एक कप, थोड्या ताज्या चेरी.कृती : अंडं फोडून त्यातील पिवळं बलक आणि पांढरा भाग वेगळा करावा. पांढरा भाग फेसून घ्यावा, त्यानंतर थोडी-थोडी साखर घालून ते घट्ट होईपर्यंत फेसत राहा. पिवळं बलक, व्हॅनिला इसेन्स एकत्र फेसून ते त्यात मिसळा. कॉर्नस्टार्च, मैदा, मीठ, कोको पावडर, बेकिंग पावडर एकत्र करावेत. त्यानंतर थोडा मैदा घेऊन ते अंड्याच्या मिश्रणात घालावा. मग ओव्हनमध्ये हाय तापमानात तीन मिनिटांपर्यंत ते केक भाजावा. तो नीट भाजला न गेल्यास पुन्हा तीस सेकंदांपर्यंत बेक करावा. बाहेर काढून थंड करायला ठेवावं, क्रीम आणि चेरीज यांनी सजवावा. थोडा गरम असतानाच थोडी कॉफी त्यावरून भुरभुरावी. नोंद : ओव्हन 700 व्हॅटचा असल्यास केवळ दोन ते तीन मिनिटं पुरेशी ठरतील. 600-650 व्हॅटचा ओव्हन असल्यास तीन मिनिटांचा कालावधी पुरेसाठरतो.-

संजीव कपूर

 
</text>
</doc>
