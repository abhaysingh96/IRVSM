<doc>
<docno>1133017.cms.txt</docno>
<text>
 
महामुंबई
पोलिओमुक्त भारताचं स्वप्न 2006मध्ये साकार होईल
[ Sunday, June 05, 2005  07:32:37 pm]


मुंबई टाइम्स टीम

ठाणे : पल्स पोलिओ मोहिमांना लाभलेल्या अभूतपूर्व प्रतिसादामुळे भारतातून पोलिओचं समूळ उच्चाटन करणं शक्य असून 2006 मध्ये पोलिओमुक्त भारताचं स्वप्न साकार होईल, असा विश्वास युनिसेफ आणि जागतिक आरोग्य संघटनेने व्यक्त केला आहे. त्यामुळेच या रोगाच्या उच्चाटनावर दरवषीर् खर्च होणाऱ्या आठ हजार कोटी रुपयांचीही बचत होईल, असंही स्पष्ट करण्यात आले आहे.'पोलिओमुक्त महाराष्ट्रा'च्या साकार होऊ घातलेल्या स्वप्नाविषयी माहिती देण्यासाठी राज्य सरकार, युनिसेफ, जागतिक आरोग्य संघटना रोटरी इंटरनॅशनल आणि सीडीसी यांनी शुक्रवारी कार्यशाळेचं आयोजन केलं होतं.

त्यात युनिसेफचे डॉ. किशोर बाया, डॉ. तुषार राणे आणि जागतिक आरोग्य संघटनेचे डॉ. किशोर चव्हाण यांनी पोलिओची सद्यस्थिती विशद केली.सन 2002मध्ये देशातील 159 जिल्ह्यांमध्ये 1600 रुग्ण आढळले. तर 2004 मध्ये हे प्रमाण 44 जिल्ह्यात 134 रुग्ण नोंदले गेले. विशेष म्हणजे गेल्या वषीर् मुंबई, भिंवडी व मालेगाव इथे प्रत्येकी एक रुग्ण आढळला. यंदा मात्र मे अखेरपर्यंत महाराष्ट्रात एकाही पोलिओ रुग्णाची नोंद झालेली नाही. देशभरात यंदा पाच राज्यांमध्ये पंधरा रुग्ण आढळले आहेत. जगभरात एकूण नऊ देशांमध्ये 124 रुग्ण आढळले आहेत.पोलिओच्या विरोधातील दीर्घ लढाई आता निर्णायक टप्प्यात असून त्यादृष्टीने रविवार, 26 जून रोजी विशेष पल्स पोलिओ मोहिमेचं आयोजन करण्यात आलं आहे.

ही मोहीम राज्यातील मुंबई, ठाणे आणि रायगड या जिल्ह्यांत राबवली जाणार आहे. पाच वर्षांखालील जी मुले रविवारी डोस घेणार नाहीत, त्यांना आठवडाभर घरोघरी जाऊन डोस दिले जातील, असं कार्यशाळेत स्पष्ट करण्यात आलं.सन 2000 ते 2004 या मुंबई, भिवंडी, मालेगाव, मलकापूर, नंदूरबार इथे सातत्याने पोलिओचे रुग्ण आढळले आहेत. मुंबईत तर अजूनही पोलिओचे विषाणू सापडत असल्यामुळे या भागात वारंवार पल्स पोलिओ मोहीम राबवण्यात येत आहे.

या वषीर् 9 जानेवारी रोजी झालेली पल्स पोलिओ मोहीम प्रथम याच तीन जिल्ह्यांपुरती मर्यादित होती. परंतु मालेगावात पोलिओचा रुग्ण सापडल्यानंतर नाशिक, धुळे, नंदूरबार, अहमदनगर, औरंगाबाद, जळगाव या जिल्ह्यांचाही या समावेश करण्यात आला. त्या मोहिमेंतर्गत देशभरात 180 दशलक्ष मुलांना पोलिओचा डोस देण्यात आला. राज्यातील पोलिओच्या उच्चाटनासाठी केंद सरकारतफेर् एक कोटी अकरा लाख रुपयांचा निधी यंदा मिळाला असून युनिसेफ आणि जागतिक आरोग्य संघटनेची मदतही राज्याला होत आहे.उत्तर प्रदेश आणि बिहार इथे पोलिओचे सर्वार्धिक रुग्ण आहेत.

तेथून मुंबईत स्थलांतरित होणाऱ्यांमुळे हा विषाणू मुंबईत अजूनही अस्तित्व राखून आहे. त्याचा प्रतिबंध व्हावा म्हणून या उत्तर प्रदेश व बिहारमध्ये सर्व रेल्वेगाड्यांत पोलिओ डोस देणाऱ्या मोबाईल टीम तैनात ठेवल्या जातात. तसंच स्टेशनमध्येही कायमस्वरूपी बुथ उभारण्यात आले आहेत. एवढे करूनही मुंबईत पोलिओचा विषाणू आलाच तर प्रतिबंधात्मक उपाय म्हणून पावसाळ्यापूवीर् ही पल्स पोलिओ मोहीम हाती घेण्यात आली आहे.

 
</text>
</doc>
