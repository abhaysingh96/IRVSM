<doc>
<docno>1133117.cms.txt</docno>
<text>
 
बहुतांची अंतरे
तरच वीजमंडळ विभाजनाचा हेतू सफल
[ Sunday, June 05, 2005  09:20:31 pm]


महाराष्ट्र राज्य वीज मंडळाचे विभाजन करून तीन स्वतंत्र कंपन्या व त्यांच्यावर नियंत्रण ठेवणारी एक होल्डिंग कंपनी स्थापन करण्याचा निर्णय राज्य सरकारने अखेर घेतला. जागतिक बँकेकडून मिळणाऱ्या कर्जाच्या अटींची पूर्तता करण्यासाठी असे विभाजन करण्याचा निर्णय गेली चार-पाच वषेर् सरकारच्या विचाराधीन होता.

गोडबोले समितीनेही तशी शिफारस केली होती.वीजनिमिर्ती, वहन व वितरण यांची फारकत केल्यामुळे एक धोका संभवतो व तो म्हणजे या तीन कार्यांत समन्वय राहिला नाही, तर वीज खंडित झाल्यास एकमेकांवर दोषारोप करून या तीन कंपन्या मोकळ्या होतील. होल्डिंग कंपनी, हा समन्वय कसा साधणार आहे?

याबाबत आंध्र, कर्नाटक व उत्तर प्रदेश या राज्यांचा काय अनुभव आहे, यासंबंधीची माहिती वृत्तपत्रांत वाचावयास मिळाली नाही. परंतु, वीजनिमिर्ती, वहन व वितरण यांची एकसंघ व्यवस्था मोडून त्यांची फारकत व खाजगीकरण केल्यामुळे अमेरिकेतील कॅलिफोनिर्या राज्यांत कसा पेचप्रसंग निर्माण झाला, याची साद्यंत हकीगत श्रीमती सुलभा ब्रह्मो यांच्या लेखात (म. टा. 12 जुलै) आली होती.तीन स्वतंत्र कंपन्या करण्याचा फायदा म्हणजे या कंपन्या कर्ज उभारू शकतील व सरकारला भाग भांडवलाशिवाय दुसरा खर्च करावा लागणार नाही. सरकारने या कंपन्यांना पूर्ण 'स्वायत्तता' दिली तरच या विभाजनाचा हेतू सफल होईल. अन्यथा, जुनीच दारू नवीन बाटल्यांमध्ये दिल्यासारखे होईल.

सु. शं. परदेशी, गोरेगाव, मुंबई.

 
</text>
</doc>
