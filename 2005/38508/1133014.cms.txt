<doc>
<docno>1133014.cms.txt</docno>
<text>
 
प्रगती फास्ट
कॉमर्समधले काही पर्याय
[ Sunday, June 05, 2005  07:30:24 pm]


बहुतांश बारावी कॉमर्सचे विद्यार्थी बीकॉम करणं पसंत करतात. पण ग्रॅज्युएशननंतर निश्चित भवितव्य असणारं करिअर हवं असेल तर आताच निर्णय घ्यावा लागेल. त्यासाठी सीए, सीएस, डिप्लोमा इन बिझनेस फायनान्स, अॅक्च्युरिअल सायन्स यासारख्या काही पर्यायांचा विचार करता येईल. बारावीचा रिझल्ट उद्यावर येऊन ठेपलाय. बारावीनंतर ज्यांना शाखा बदलायची आहे, प्रोफेशनल कोर्सला अॅडमिशन घ्यायचंय, असे विद्याथीर् टेन्शनमध्ये आहेत. पण त्याच शाखेतून ग्रॅज्युएशन करण्याचा निर्णय घेणारे विद्याथीर् मात्र रिझल्टबद्दल थोडेसे बिनधास्त आहेत. काहीही केलं तरी त्याचं कॉलेजमध्ये अॅडमिशन हमखास मिळणार, हे त्यांना माहीत असतं.

हा ट्रेण्ड विशेषत: कॉमर्स शाखेतील विद्यार्थ्यांमध्ये दिसून येतो.पण स्पधेर्च्या जगात इतकं बिनधास्त राहून चालत नाही. कॉमर्स शाखेतील ग्रॅज्युएशननंतर काय, त्याचा आताच विचार करून योग्य पर्यायाची निवड करायला हवी. तुम्हाला प्रोफेशनल कोर्स किंवा कॉलेज बदलायचं असेल, तर अशा बारावीला जास्तीतजास्त स्कोअर करावा लागतो. अन्यथा एखाद्या क्षेत्रात प्रवेश करण्याची संधी तुम्ही गमवाल. कॉमर्स शाखेतील विद्यार्थ्यांकडे बारावीनंतर बीकॉम करण्याचा महत्त्वाचा पर्याय आहे.

बीए किंवा बीएस्सीसारखं इथे काही एका विषयात तुम्हाला स्पेशलायझेशन करता येत नाही. पण काही विषय निवडीसाठी असतात. अकाऊण्टन्सी आणि फायनान्स हे विषय घेऊन बीकॉम झाल्यावर फायनान्शिअल अॅनालिस्ट किंवा अॅडव्हायझर म्हणून करिअरच्या संधी आहेत. इन्श्युरन्स आणि बँकिंग हे विषय निवडलेत तर या सेक्टरमधल्या संधींचा वापर करिअरसाठी करता येतो. शिवाय संबंधित विषयात मॅनेजमेण्टचा कोर्स तुम्हाला ग्रॅज्युएशननंतर करता येईल. इन्शुरन्स क्षेत्राचा वाढता पसारा पाहता इथे एजण्टपासून ऑफिसर पदापर्यंतच्या संधी आहेत.कॉमर्स शाखे-तील बहुतांश विद्याथीर् ग्रॅज्युएशननंतर सीए, सीएस या पर्यायांचा विचार करताना दिसतात. पण याच काळात नोकरी कधी लागणार, याची उत्सुकता असल्यामुळे हे कोर्स पूर्ण होत नाही.

नोकरी करताना अभ्यासाला पुरेसा वेळ मिळत नाही. यात वेळ आणि पैशांचा अपव्यय तर होतो, शिवाय वय वाढतं आणि अपयश पदरी येतं. त्यासाठी बारावीनंतर सीए, सीएसकडे वळणाऱ्या प्रोफेशनल कोर्सकडे वळू शकता. बारावीनंतर तुम्हाला सीए फाऊण्डेशन कोर्स आणि त्यानंतर आटिर्कलशिप करून सीएची डिग्री मिळवता येते. अर्थात, सीए होणं, वाटतं तेवढं सोपं नाही. अगदी एक ते दोन टक्के रिझल्ट लागणाऱ्या या कोर्सचा सिलॅबस खूप कठीण आहे. त्यामुळे बारावीपासून सुरुवात केलेली बरी. शिवाय फाऊण्डेशन कोर्स करताना तुम्ही बीकॉम करू शकता. त्यासाठी रेग्युलर कॉलेज किंवा डिस्टन्स एज्युकेेशनचा मार्ग आहे.

सीए कोर्सची माहिती तुम्हाला द इन्स्टिट्यूट ऑफ चार्टर्ड अकाऊण्टन्स ऑफ इंडियाकडून मिळेल. सीएबरोबरच कॉस्ट अॅण्ड र्वक्स अकाऊण्टन्सी आणि कंपनी सेक्रेटरी (सीएस) हे दोन प्रोफेशनल कोर्सचे पर्याय आहेत. बारावीनंतर तीन वर्षं कालावधीचा कॉस्ट अॅण्ड र्वक्स अकाऊण्टन्सीचा फाऊण्डेशन कोर्स करता येतो. (वेस्टर्न इंडिया रिजनल कौन्सिल ऑफ द आयसीडब्ल्यूए, रोहित चेम्बर्स, जन्मभूमी मार्ग, मुंबई 400001. टेलिफोन नंबर : 22043406). कोणत्याही शाखेतून बारावी झाल्यावर फाऊण्डेशन कोर्स करून कंपनी सेक्रेटरी क्षेत्रात प्रवेश करता येईल. (द इन्स्टिट्यूट ऑफ कंपनी सेक्रेटरीज, नंबर 13, चॉली मेकर चेम्बर्स नंबर 2, नरिमन पॉइण्ट, मुंबई 400021. टेलिफोन नंबर : 22021826, 22844073). इथेही तुम्हाला कोर्स करताना बीकॉम करण्याची संधी मिळते. सीए, सीएस यासारखे प्रोफेशनल कोर्स म्हणजे निश्चित भविष्य असणाऱ्या जॉबची हमी असते. बारावीनंतर एक वर्ष कालावधीचा डिप्लोमा इन बिझनेस फायनान्स, ग्रॅज्युएशननंतर तीन वर्ष कालावधीचा चार्टर्ड फायनान्शिअल अॅनालिस्ट (आयसीएफएआय, 52 नागार्जुन हिल्स, हैदराबाद 500082. टेलिफोन नंबर : 040-3351071/ 3411), ग्रॅज्युएशननंतर तीन वर्षांचा मर्चण्ट बँकिंग अॅण्ड फायनान्शिअल सविर्सेस (इन्स्टिट्यूट : सिडनॅहम कॉलेज, एचआर कॉलेज, केजे सोमय्या कॉलेज, लाला लजपतराय कॉलेज, नरसी मोनजी कॉलेज, मुलंुड कॉलेज), बारावी (मॅथ्स विषय आवश्यक) नंतर अॅक्च्युरिअल सायन्स कोर्स करता येईल. या कोर्सला प्रवेश घेण्यासाठी एण्ट्रन्स एक्झाम द्यावी लागते. ही परीक्षा पास झाल्यावर स्टुडण्ट मेम्बरशिप मिळते. (संपर्क : अॅक्च्युरिअल सोसायटी ऑफ इंडिया, 9, जीवन उद्योग, 278, डॉ.डी.एन.रोड, मुंबई 400001. टेलिफोन नंबर : 22006794) सध्या भारतात अॅक्च्युरिअल सायन्स प्रोफेशनलची खूप कमतरता आहे. या विषयाचं सखोल ज्ञान तुम्हाला एक कोटीपर्यंत मासिक उत्पन्न मिळवून देऊ शकतं. बीकॉमनंतर एलआयसी किंवा जीआयसीमध्ये अॅडमिनिस्ट्रेटिव आणि डेव्हलपमेण्ट ऑफिसर म्हणून किंवा बँकिंग क्षेत्रात करिअर करता येतं.

त्यासाठी बॅचलर ऑफ बँकिंग अॅण्ड फायनान्स (दोन वर्षं), मास्टर ऑफ बँकिंग अॅण्ड फायनान्स (दोन वर्षं), सटिर्फिकेट ऑफ फायनान्शिअल अॅनालिसेस (9 महिने), बॅचलर ऑफ बँकिंग अॅण्ड कॉमर्स (तीन वर्षं) या कोर्सचे पर्याय उपलब्ध आहेत. ग्रॅज्युएशननंतर स्पर्धा परीक्षा देण्याचा पर्याय उपलब्ध असतो. सिविल सविर्सेसमध्ये इंडियन ऑडिट आणि अकाऊण्ट्स सविर्स, इंडियन डिफेन्स अकाऊण्ट्स सविर्स, इंडियन सिविल अकाऊण्ट्स सविर्स, इंडियन रेल्वे अकाऊण्ट्स सविर्स, इंडियन पोस्ट्स आणि टेलिग्राफ्स फायनान्स सविर्स, सेण्ट्रल ट्रेड सविर्स हे पर्याय कॉमर्स शाखेतील विद्यार्थ्यांना वाव देणारे आहेत. स्टॅटिस्टिक्स, मॅथ्स किंवा इकॉनॉमिक्स यासारख्या विषयांमध्ये स्पेशलायझेशन करायचं असेल, तर आर्ट्स शाखेला प्रवेश घेऊन बीए वा एमए करता येईल. याव्यतिरिक्त मॅनेजमेण्ट आणि इतर प्रोफेशनल कोर्स करता येतील. त्यात बारावीनंतर सीईई देऊन बॅचलर ऑफ मॅनेजमेण्ट स्टडीजला प्रवेश घेता येतो. काही कॉलेजमध्ये बॅचलर ऑफ मास मीडिया हा बारावीनंतर तीन वर्षं कालावधीचा कोर्स उपलब्ध आहे.

- प्रगती फास्ट टीम

 
</text>
</doc>
