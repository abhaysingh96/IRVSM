<doc>
<docno>1133158.cms.txt</docno>
<text>
 
क्रीडा
लारा क्या मारा!
[ Sunday, June 05, 2005  10:38:53 pm]


वृत्तसंस्था

किंगस्टन, जमेका : पहिली कसोटी जिंकून आघाडी घेणाऱ्या वेस्ट इंडिजने दुसऱ्या कसोटीवरही पकड मिळवण्याच्या दिशेने प्रयत्न सुरू केले आहेत. ब्रायन लाराची सहजसुंदर फलंदाजी हे दुसऱ्या कसोटी सामन्याच्या दुसऱ्या दिवसाचे प्रमुख वैशिष्ट्य. पहिल्या कसोटीतही शतक झळकावणाऱ्या लाराने या कसोटीतही शतकी मजल मारताना 30 व्या शतकाला गवसणी घातली. पाकिस्तानला 374 धावांत रोखल्यानंतर विंडीजने पावणेतीनशेपर्यंत मजल मारली.

दुसऱ्या दिवसअखेर 4 बाद 275 अशी धावसंख्या उभारणाऱ्या विंडीजच्या दृष्टीने आशादायक बाब म्हणजे शतकवीर लारा मैदानावर असून त्याच्या सोबतीला कर्णधार चंदरपॉल आहे. ही जोडी मैदानावर टिकल्यास पाकला हा सामनाही कठीण जाईल. लाराने 189 चेंडूचा मुकाबला करताना 16 चौकार व 2 षटकार खेचत 125 धावांची बरसात केली! पाकच्या मध्यमगती तसेच फिरकी गोलंदाजांचा त्याने छान समाचार घेतला. त्याला सरवानची छान साथ लाभली.

या दोघांनी तिसऱ्या विकेटसाठी 146 धावांची भागी केली. धावफलक पाकिस्तान, पहिला डाव : 374 (युनिस खान 106, इंझमाम उल हक 50, असिम कमाल 51, शाहिद आफ्रिदी 33, कामरान अकमल 49; पॉवेल 21-4-69-2, कॉलीमूर 27.3-5-78-7).वेस्ट इंडिज, पहिला डाव : गेल झे. अकमल गो. रझाक 33, स्मिथ त्रि. गो. रझाक 25, सरवान झे. अकमल गो. शब्बीर 55, लारा खेळत आहे 125, चंदरपॉल झे. अकमल गो. कनेरिया 28, अवांतर 9, एकूण 4 बाद 275. बाद क्रम : 1-48, 2-59, 3-205, 4-275.गोलंदाजी : नावेद 6-0-50-0, शब्बीर 13-3-40-1, रझाक 12-2-36-2, कनेरिया 21.3-5-69-1, आफ्रिदी 8-1-30-0, मलिक 16-1-44-0.

 
</text>
</doc>
