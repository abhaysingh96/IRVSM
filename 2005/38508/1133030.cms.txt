<doc>
<docno>1133030.cms.txt</docno>
<text>
 
महामुंबई: मुंबई टाइम्स
प्लाझा 10 जूनला खुलं!
[ Sunday, June 05, 2005  07:51:37 pm]


अमित भंडारी

बॉम्बस्फोटाच्या हादऱ्यानंतर प्लाझाच्या आयुष्यात खऱ्या अर्थाने 'ब्लॅक फ्रायडे' सुरू झाला. त्यानंतर प्लाझा हा ट्रॅव्हल्सचा मीटिंग पॉइण्ट होऊ लागला आणि थिएटर तेवढ्यापुरतंच उरणार का, अशी शंका वाटेवाटेपर्यंत 'प्लाझा'मध्ये चित्रपटांसाठी कवाडं पुन्हा खुली झाली. आता मल्टिप्लेक्सच्या युगात सिंगल स्क्रीन असणाऱ्या प्लाझात आता मराठी चित्रपटांसाठी विशेष मिळणार असल्याची माहिती किरण शांताराम यांनी दिली. काही आठवड्यांपूवीर्, न्यायालयाच्या आदेशानुसार विनायक मयेकर यांच्याकडील सूत्रं व्ही. शांताराम विश्वस्त मंडळाकडे सुपूर्द करण्यात आली. काही दुरुस्ती कामांसाठी बंद असलेलं प्लाझा येत्या 10 जूनपासून नव्याने सुरू होत आहे.

सध्या प्लाझा नव्या लूकमध्ये उभं राहतंय. रंगरंगोटी सुरू आहे. प्रेक्षकांना आकषिर्त करण्यासाठी नवनवे पर्याय शोधण्याची प्रक्रिया सुरू आहे. आमचा मराठी प्रेक्षकांवर प्रचंड विश्वास आहे. सुवर्णयुगाचा साक्षीदार असताना प्लाझा जसं होतं, अगदी तेच वातावरण आता प्लाझामध्ये असावं, अशी माझी मनापासून इच्छा आहे. त्या दृष्टीने आता पावलं उचलण्यास सुरुवात केली आहे, असं किरण शांताराम सांगतात.मराठी चित्रपटांसाठी विशेष स्लॉट राखून ठेवण्याची तत्परता प्लाझाने दाखवली आहे.

मराठी चित्रपटांचं यंदा पीकही बरंच येऊ घातलंय, त्यामुळे मराठी चित्रपटांसाठी 'मॅटिनी शो' राखून ठेवलाय, अशी माहितीही किरण शांताराम यांनी दिली. मराठी चित्रपटांना विशेष सवलत योजना राबविण्याचाही विचार सुरू आहे. त्यासाठी आता योजना आखण्याची प्रक्रिया सुरू झाल्याचीही माहिती त्यांनी दिली. येत्या आठवड्यात 'पक पक पकाक' हा गौतम जोगळेकर दिग्दशिर्त चित्रपट, त्यानंतर सचिन पिळगावकर यांचा 'नवरा माझा नवसाचा' झळकणार आहे. अर्थात, हिंदी चित्रपटही इथे प्रदशिर्त होतील. 'परिणिता' या विधु विनोद चोप्रांच्या चित्रपटाने त्याची सुरुवात होईल

 
</text>
</doc>
