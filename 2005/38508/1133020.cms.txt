<doc>
<docno>1133020.cms.txt</docno>
<text>
 
महामुंबई
रेशनकार्डांचा तुटवडा
[ Sunday, June 05, 2005  07:36:43 pm]


मुंबई टाइम्स टीम

वसई : गेल्या दोन महिन्यांपासून वसईच्या तहसीलदार कचेरीत रेशनकार्डांचा तुटवडा भासत असल्याने गरजवंत आणि दारिदयरेषेखालील लाभार्थींना त्याचा फटका बसत आहे. वसईत मोठ्या प्रमाणात नागरीकरण होत असल्याने नव्याने इथे राहायला येणाऱ्यांना रेशनकार्डांची गरज भासत आहे. वसई तहसील कचेरीतील पुरवठा विभागात दररोज किमान शंभर कार्डांसाठी अर्ज दाखल होत आहेत.

पण गेल्या दोन महिन्यांपासून रेशनकार्ड संपली असल्याने नवी रेशनकार्ड देणं अवघड झालं आहे. तहसील कचेरीतून जव्हारच्या अप्पर जिल्हाधिकाऱ्यांकडे वारंवार पत्रं देण्यात आली आहेत. पण तुटवड्याचं कारण पुढे करत रेशनक ार्ड दिली जात नाहीत. त्यामुळे रेशनकार्ड घेणाऱ्यांसाठी अनेक चकरा माराव्या लागत आहेत.रेशनकार्ड संपल्याचा फटका गरजवंत आणि दारिद्यरेषेखालील रहिवाशांना बसत आहे.

त्यांना कार्ड मिळत नसल्याने रेशनकार्डापासून मिळणाऱ्या लाभापासून ते वंचित राहिले आहेत. दारिद्यरेषेखालील तीन हजार कार्डांचं वाटप करणं आवश्यक आहे. पण रेशनकार्ड नसल्याने तीन हजार कुटुंबं सध्या सरकारी लाभ घेऊ शकत नाहीत.

 
</text>
</doc>
