<doc>
<docno>1133012.cms.txt</docno>
<text>
 
प्रगती फास्ट
यशाचं प्रगतीपुस्तक
[ Sunday, June 05, 2005  07:28:24 pm]


मुंबईतल्या शाळांच्या प्रिन्सिपलसाठी एका ट्रेनिंग प्रोग्रामचं आयोजन करण्यात आलं होतं. ट्रेनिंग सेशनच्या उद्घाटनप्रसंगी शिक्षण क्षेत्रातील अनेक तज्ज्ञ आणि मान्यवर व्यक्तींनी हजेरी लावली होती. कॅलिफोनिर्यातील एज्युकेशनल इन्स्टिट्यूटचे हेड डॉ. मिरचंदानी कार्यक्रमाचे अध्यक्ष होते. त्यांनी शिक्षणप्रक्रियेत विद्यार्थ्यांच्या सर्वांगीण विकासाला महत्त्व देण्याची गरज आहे आणि विद्यार्थ्यांची शैक्षणिक प्रगतीच्या निकषानुसार तुलना होऊ नये, असं सुचवलं. त्या वेळी स्वत:ला शाळेच्या वाषिर्क परीक्षेत फक्त 38 टक्के मार्क असल्याचंही सांगितलं.कार्यक्रमाच्या प्रमुख पाहुण्या साधना माने या प्रिन्सिपल आणि मुंबई कॉपोर्रेशन शिक्षण समितीच्या सदस्य होत्या. डॉ. मिरचंदानी यांच्या बोलण्यावर त्या हसून मला म्हणाल्या, की मला 40 टक्के मिळाले होते.

मी ज्या वेळी सेशनला सुरुवात केली, तेव्हा त्या दोघांचं वक्तव्य सांगून मलाही फार जास्त नाही पण 43 टक्के असल्याचं सांगितलं.शाळेतल्या टक्केवारीवरून तुमच्या लक्षात आलं असेल, की शैक्षणिक प्रगती यथा तथाच होती. तरीही डॉ. मिरचंदानी परदेशातील इन्स्टिट्यूटचे हेड होते, साधना माने या शिक्षण समितीवर कार्यरत होत्या आणि मी र्वल्ड बँकच्या एज्युकेशनल प्रोजेक्टसाठी फॅकल्टी म्हणून काम करत होतो. तिघांमध्ये एकच साम्य होतं, की आम्हाला पास क्लास होता. याचा अर्थ असा नव्हे, की पास क्लास मिळवला की यश मिळतं.

अमुक एवढे टक्के मिळवले, की योग्य मार्ग मिळू शकतो. पण यशाची खात्री देता येत नाही. यशस्वी होण्यासाठी शैक्षणिक प्रगतीबरोबर कम्युनिकेशन, प्रेझेण्टेशन यासारखी कित्येक कौशल्यं अवगत असावी लागतात. त्यामुळे शैक्षणिक पात्रतेपेक्षा व्यक्तिमत्त्वाचा सर्वांगीण विकास निश्चितच महत्त्वाचा असतो. इतरांशी तुलना करण्यात वेळ वाया घालवण्यापेक्षा स्वत:त सुधारणा करा

.- डॉ. तुषार गुहा

 
</text>
</doc>
