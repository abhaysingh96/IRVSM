<doc>
<docno>1133189.cms.txt</docno>
<text>
 
देश-विदेश
गोव्यात कार्यर्कत्यांच्या लाटा
[ Sunday, June 05, 2005  11:12:38 pm]


भगवान परब

पणजी : सकाळी नऊ-साडेनऊची वेळ... खरं तर सुशेगाद गोव्याला यावेळी नुकती कुठे जाग येत असते... पण आजचं चित्र वेगळं... एव्हाना गोव्यात काँग्रेसचं सरकार येणार हे नक्की झालेलं... मांडवी किनाऱ्यालगतच्या गोवा काँग्रेस मुख्यालयावर माणसांच्या लाटांमागून लाटा कोसळत होत्या... मुख्यालयासमोरचा दयानंद बांदोडकर मार्ग गदीर्ने नुसता फुलून गेलेला...काँग्रेस समर्थकांच्या आनंदाला तर जबरदस्त उधाण आलेलं... नाचगाण्यामध्ये सारे धुंद होऊन गेलेले... त्यातही बाबुश-समर्थकांचा मोठा भरणा... ताळगाव मतदारसंघ पणजीच्या शेजारचा... त्यामुळे ते मोठ्या संख्येने बाबुशचा विजय साजरा करण्यासाठी आलेले... हाती काँग्रेसचे झेंडे... टोप्या, हेडबँड, टीशर्ट परिधान केलेले... भगव्या, निळ्या रंगांनी माखलेले... बांदोडकर मार्गावरचा तो दीडेक किलोमीटरचा पट्टा जणू काँग्रेसमय होऊन गेला होता...

काँग्रेस पाठिराख्यांच्या गाड्यांमागून गाड्या येत होत्या... त्या गाड्यांवर मिळेल तशी जागा पटकावून बसलेले कार्यकतेर्... काही बाहेर लोंबकळणारे... काहींनी बॉनेटवर तर काहींनी डिकीवर बस्तान मांडलेलं... हे असं होणार याचा अंदाज असल्यामुळे पणजीतल्या ट्रॅफिक पोलिसांनी रहदारी दुसरीकडे वळवलेली... तरीही बांदोडकर मार्गावरची वाहतूक ठप्पच झालेली... त्यात लता नावेर्करांच्या श्री चिंतामणीची बसही अडकलेली... यातून आता सुटका तरी कधी होणार याची चिंता आत बसलेल्यांच्या चेहऱ्यावर...काही गाड्यांवर ढोल, ताशे, झांजा घेऊन वाद्यवृंद थाटलेले... दोन गाड्यांवर तर हायटेक म्युजिक सिस्टमच बसवलेली...

तिच्यातून बाहेर पडणाऱ्या कर्कश सुरांवर पाय थिरकत होते... हा सारा ताफा काँग्रेस मुख्यालयासमोर आला नि आसमंतात झिल ला लाला लाला लागे सूर गुंजायला लागले... त्याबरोबर नाचणाऱ्यांना अधिकच चेव आला... फटाक्यांच्या फुटणाऱ्या माळांनी वातावरणात अधिकच जल्लोष पसरला... आरोळ्या, घोषणा दुमदुमू लागल्या...इकडे काँग्रेस मुख्यालयात साजरा होत होता विजयाचा जश्न... सत्ता काबीज केल्याचा आनंद प्रत्येकाच्या चेहऱ्यावर... प्रतापसिंह राणे, रवी नाईक, लुईजिनो फालेरो, रमाकांत खलप, जीतेंद देशप्रभू साऱ्यांचेच चेहरे हषोर्त्फुल... विजय अपेक्षित होता असं साऱ्यांचंच म्हणणं...

पण तो असा दणदणीत असेल याची त्यांनीही कल्पना केली नसावी... विजयी वीर बाबुश मोन्सेरात नि पांडुरंग मडकईकर यांचं आगमन झाल्याबरोबर त्यांच्यावर अभिनंदनाचा वर्षाव...बाबुश खरे मॅन ऑफ द मोमेंटम! हा अशक्यप्राय वाटणारा सत्तापालट त्यांनी जवळजवळ एकट्याच्या ईष्येर्पायी घडवून आणलेला... त्यामुळे कौतुकाचे धनी तेच... मुख्यालयातून खाली आल्यानंतर पुन्हा समर्थकांनी त्यांना घेरलं... त्यांच्यापासून सोडवणूक करताना त्यांची पुरेवाट झालेली...

अखेर कार्यर्कत्यांच्या आग्रहाला मान देत बाबुशना गाडीवर स्वार व्हावंच लागतं... पाठोपाठ मडकईकरांचीही गाडी निघते... दोघांची मिरवणूक मग पणजीतून फिरू लागते...हा जल्लोष झाला फक्त दिवसाचा... तो आता संपूर्ण रात्रभरही चालू राहणार असं एका काँग्रेस कार्यर्कत्याचं म्हणणं... अखेर काँग्रेसची सत्ता गोव्यात आली म्हणून त्याचा आनंद गगनात मावत नव्हता...

 
</text>
</doc>
