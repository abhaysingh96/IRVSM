<doc>
<docno>1133201.cms.txt</docno>
<text>
 
लेख
आंतरराष्ट्रीय दर्जा गाठण्याची धडपड
[ Sunday, June 05, 2005  11:30:12 pm]


देशातील तांत्रिक शिक्षणाचा दर्जा उंचावण्यासाठीचा कार्यक्रम -जागतिक बँकेच्या सहकार्याने- केंद सरकारच्या माध्यमातून राबविण्यात येत आहे. या कार्यक्रमांतर्गत पहिल्या सत्रामध्ये देशभरातील एकूण पाच राज्यातील 38 अभियांत्रिकी महाविद्यालयांचा समावेश करण्यात आला आहे. महाराष्ट्रातील 10 महाविद्यालये व नागपूरचे 'विश्वेशरय्या नॅशनल इन्टिट्यूट ऑफ टेक्नॉलॉजी' यांची त्यात निवड करण्यात आली आहे.

या 10 महाविद्यालयांत सांगलीच्या जुन्या व प्रथितयश अशा वालचंद अभियांत्रिकी महाविद्यालयाचाही अंतर्भाव आहे. महाराष्ट्रातील ही 11 महाविद्यालये चार समूहांमध्ये विभागण्यात आली आहेत. प्रत्येक समूहामध्ये एक शिखर महाविद्यालय व इतर दोन सहकारी महाविद्यालये असा समावेश आहे. शैक्षणिक गुणवत्ता उंचावणे, उपलब्ध साधन-संपत्तीचा सहयोगी संस्थांबरोबर वापर करणे व गुणवत्ता सुधारणे, समाजाला तंत्रज्ञानाचा वापर करून आथिर्क व तांत्रिक लाभ मिळवून देणे, या संस्थेची व्यवस्थापकीय व प्रशासकीय क्षमता वाढविणे, संस्थेत योग्य ते सुधार आणणे, अनुसूचित जाती व जमातीच्या विद्यार्थ्यांच्या प्रगतीसाठी कार्यक्रम राबविणे इत्यादी या कार्यक्रमामागचेे प्रमुख उद्देश आहेत.

जागतिक बँकेने या कार्यक्रमासाठी एकूण 1555 कोटी रुपये मंजूर केलेलेे आहेत. त्यातील महाराष्ट्रासाठी 250 कोटी रुपये मिळाले आहेत. वालचंद अभियांत्रिकी महा-विद्यालयास या कार्यक्रमांतर्गत 8.54 कोटी रुपये मंजूर झाले आहेत. या महाविद्यालयास 'स्वायत्त संस्था' म्हणून शासनाची मान्यताही मिळाली आहे. शिवाजी विद्यापीठाची शैक्षणिक स्वायत्तता लवकरच अपेक्षित आहे. महाविद्यालयाने या कार्यक्रमाची अंमलबजावणी करण्यास सुरुवातही केली आहे. यासाठी अग्रक्रमाने राबविण्यात येणाऱ्या काही गोष्टी पुढील प्रमाणे आहेत. पदवी अभ्यासक्रमाची शिक्षण पद्धती सुधारण्यासाठी अभ्यासक्रम बदलणे, शिक्षकांची गुणवत्ता सुधारणे, शिकवण्याची पद्धती सुधारणे, विद्याथीर् व शिक्षक यांच्यात सुसंवाद प्रस्थापित करणे, तसेच विद्यार्थ्यांना उद्योगधंद्याच्या पद्धतीचा जवळून अभ्यास करण्याची संधी मिळवून देणे.

पदवी अभ्यासक्रमाच्या शिक्षणासाठीच्या अधिक चांगल्या सोयी प्राप्त करून देणे, यासाठी लागणारी उपकरणे, शिक्षणाची इतर अत्याधुनिक साधने, इंटरनेट सुविधा इत्यादी मिळवून देणे, उद्योगधंद्यांनी पुरस्कृत केलेले संशोधन प्रकल्प अधिक प्रमाणात घेणे, त्याचप्रमाणे तांत्रिक सल्ला देणे, महाविद्यालय व उद्योेगधंदे यांच्यात अधिक समन्वय स्थापणे, जेणेकरून त्याचा विद्याथीर् व उद्योगधंदे या दोहोंनाही तांत्रिक फायदा होऊ शकेल. वालचंद महाविद्यालयास मंजूर झालेल्या अनुदानापैकी दोन कोटी रुपये मिळाले असून त्याद्वारे महाविद्यालयाने प्रामुख्याने पुढील गोष्टी करण्याचे ठरविले आहे: मध्यवतीर् संगणक सुविधा अंतर्गत 150 संगणक व त्याला संलगन् इतर अत्याधुनिक सुविधा याचा विद्याथीर् लाभ घेऊ शकतील. यासाठी साधारणपणे एक कोटी तीस लाख रुपये खर्च येईल.

सुसज्ज ग्रंथालय निर्माण करून तेथे जगातील नामवंत तंत्रज्ञानाची पुस्तके, अत्याधुनिक शैक्षणिक साधने उपलब्ध करून देणे, यासाठी सुमारे 18 लाख रुपये खर्च केला जाईल. यांत्रिकी अभियांत्रिकी अभ्यासक्रमाच्या अंतर्गत मेकॅट्रॅनिक्स या विषयाचा समावेश करण्यासाठी लागणाऱ्या आधुनिक यंत्रसामग्री खरेदीसाठी 20 लाख रुपये खर्च केले जातील. बांधकाम व इतर दुरुस्ती अंतर्गत 15 वर्ग खोल्यांचे आधुनिकीकरण करण्यात येणार असून तेथे आवश्यक त्या सर्व सुविधा देण्यास 20 लाख रुपये खर्च येणार आहे. महाविद्यालयातील शिक्षक व शिक्षकेतर कर्मचाऱ्यांना योग, संपर्क कुशलता, वेगवेगळ्या तांत्रिक विषयांचे विशेष प्रशिक्षण देण्यात येणार आहे.

त्यामुळे त्यांच्या गुणवत्तेत वाढ होऊ शकेल. या महाविद्यालयाचे वैशिष्ट्य म्हणजे -ट्रेनिंग व प्लेसमेंट विभागांतर्गत- 2004-05 या शैक्षणिक वर्षात महाविद्यालयातील 420 पदवी व पदव्युत्तर विद्यार्थ्यांपैकी 351 विद्यार्थ्यांना कॅम्पस इंटरव्ह्यूमधून विविध राष्ट्रीय व बहुराष्ट्रीय कंपन्यांमध्ये नोकऱ्या मिळाल्या. महाराष्ट्रात अशा प्रकारचा हा एक उच्चांकच म्हणावा लागेल. या उपक्रमासाठी महाविद्यालयाचे प्राचार्य अ. रा. यादीर्, प्रा. एस. बी. धायगुडे यांचे प्रयत्न प्रामुख्याने कारणीभूत ठरले. 2005-2006 या वर्षासाठी 15 जून 2005पासून 35 कंपन्यांचा सलग 35 दिवसांचा क ार्यक्रम निश्चित झालेला आहे, हाही एक विक्रमच आहे. अशा या सर्व नवनवीन उपक्रमांची अंमलबजावणी करण्यासाठी प्राचार्य यादीर् यांच्या अध्यक्षतेखाली वेगवेगळ्या समित्या नियुक्त करण्यात आल्या आहेत.

या सर्व कार्यक्रमांचे सुसूत्रीकरण करण्याची जबाबदारी प्रा. ज. म. गाडगीळ यांच्यावर सोपवण्यात आली आहे. या महाविद्यालयास उद्योगपती अजित गुलाबचंद (अध्यक्ष, हिंदुस्थान कन्स्ट्रक्शन) आणि इतर संचालक मंडळाचे मार्गदर्शन मोलाचे असून त्यांचे गतिमान नेतृत्व महाविद्यालयास आंतरराष्ट्रीय दर्जा प्राप्त करून देईल, अशी खात्री महाविद्यायाशी संबंधित अशा सर्वांनाच वाटते. - रवींद दप्तरदार

 
</text>
</doc>
