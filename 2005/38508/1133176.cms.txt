<doc>
<docno>1133176.cms.txt</docno>
<text>
 
देश-विदेश
कच्छच्या रणात रानगाढवांसाठी अभयारण्य
[ Sunday, June 05, 2005  11:00:06 pm]


वृत्तसंस्था

अहमदाबाद : निसर्ग आणि प्राणीमित्रांसाठी गुजरातमधील कच्छच्या रणात एक नवा प्रकल्प राबवला जात असून, त्यायोगे जंगली गाढवांसाठी तेथे
खास अभयारण्य उभारण्याचा राज्य सरकारचा मानस आहे.जगात जंगली गाढवे आढळतात कच्छच्या रणातच. सुमारे चार हजार 953 किमी परिसरातील या रणात आजमितीस साडेतीन हजारांपेक्षा अधिक जंगली गाढवे आहेत.

त्यांचे जतन करण्याची ही योजना आहे, अशी माहिती अतिरिक्त मुख्य वनसंवर्धक प्रदीप खन्ना यांनी दिली. स्थानिक भाषेत या रानगाढवांना 'गुढकर' संबोधतात. धावण्याची चांगली क्षमता असलेला हा प्राणी मोठा सावध असा आहे. छोट्या आकाराची झुडपे, गवत, खुरटी झाडे हे त्याचे मुख्य अन्न. दिवस मावळल्यापासून ते सूर्य उगवेपर्यंतच्या काळात त्यांचा चरण्याचा उद्योग चालतो. ही गाढवे साधारण कळप करून राहतात आणि त्यांचे आयुमान 15 ते 20 वषेर् इतके असते.कच्छच्या रणात पावसाचे प्रमाण अत्यंत कमी. तरी दलदल होते. स्थलांतर करून या परिसरात येणाऱ्या पक्ष्यांची संख्याही फार मोठी आहे.

 
</text>
</doc>
