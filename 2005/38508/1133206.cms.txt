<doc>
<docno>1133206.cms.txt</docno>
<text>
 
क्रीडा
अंजू जॉर्ज सहावी
[ Sunday, June 05, 2005  11:39:18 pm]


नवी दिल्ली : भारताची अव्वल अॅथलीट अंजू जॉर्जने नवीन मोसमात पुन्हा एकदा निराशा केली. युजिन, अमेरिका येथील आंतरराष्ट्रीय अॅथलेटिक्स स्पधेर्त अंजूला लांब उडीत सहाव्या क्रमांकावर समाधान मानावे लागले. अथेन्स ऑलिंपिकमध्ये 6.83 मीटरपर्यंत झेपावणाऱ्या अंजूला येथे फक्त 6.35 मीटरपर्यंत झेप घेता आली.

आठ खेळाडूंचा सहभाग असलेल्या लांब उडीत अंजू आपल्या लौकिकास अशी साजेशी कामगिरी करू न शकल्यामुळे तिच्या पाठिराख्यांची मोठी निराशा झाली. जागतिक रँकिंगमध्ये तिसऱ्या स्थानावर असणाऱ्या रशियाच्या तातायाना कोतोवा हिने सुवर्णपदक जिंकताना 6.80 मीटरपर्यंत झेप घेतली. जमैकाच्या एल्वा गोयुलबर्नने 6.64 मीटरसह रौप्य तर अमेरिकेच्या गेस उपशॉ हिने 6.49 मीटर अशी कामगिरी करत ब्राँझ कमावले.

अंजूने गेल्या वषीर् या स्पधेर्त वाऱ्याच्या मदतीने 6.83 मीटर अशी झेप घेत ब्राँझपदक जिंकले होते. पण यावेळी तिला या कामगिरीच्या जवळपासही जाता आले नाही. मोसमाच्या सुरूवातीच्या स्पधेर्त दोहा, कतार येथेही अंजूला 6.42 मीटर अशी फारशी चांगली कामगिरी करता आली नव्हती. गतवषीर् याच स्पधेर्त ती विजेती होती.

 
</text>
</doc>
