<doc>
<docno>1133105.cms.txt</docno>
<text>
 
महाराष्ट्र
अण्णा-पवार एकत्र यावे
[ Sunday, June 05, 2005  09:06:28 pm]


म. टा. वृत्तसेवा

अहमदनगर : केंदीय कृषीमंत्री शरद पवार आणि ज्येष्ठ समाजसेवक अण्णा हजारे यांचे शेतकरी आणि ग्राम विकासाच्या ध्येयासाठी एकत्र यावे, असे आवाहन केंदीय ग्रामविकास राज्यमंत्री सूर्यकांता पाटील यांनी शनिवारी राळेगणसिद्धी येथे करून खळबळ उडवून दिली. हजारे यांनी केलेल्या आरोपांमुळे न्या. सावंत आयोगाने ठेवलेल्या ठपक्यातून राष्ट्रवादी काँग्रेसच्या दोन कॅबिनेट मंत्र्यांना राजीनामा द्यावा लागला होता. त्यामुळे पाटील यांच्या वक्तव्याला महत्व प्राप्त झाले आहे.

अण्णा आपल्या वडलांसारखे असून लेकीच्या नात्याने आपण त्यांना हा आग्रह करीत आहोत. ज्यांचे ध्येय एक आहे त्यांनी एकत्र आलेच पाहिजे, असे पाटील म्हणाल्या. या दौऱ्यात सूर्यकांता पाटील यांनी नगरमधील हिवरेबाजार गावाला आणि राळेगणसिद्धीला भेट दिली. आदर्श गाव म्हणून प्रसिद्ध असलेल्या हिवरेबाजार आणि राळेगणसिद्धी येथे वनखात्यातफेर् 82 हजार रुपये खर्च करून बांधण्यात येणाऱ्या सांस्कृतिक केंदाच्या इमारतीची भूमीपूजन पाटील यांच्याहस्ते झाले. हिवरेबाजार गावाचे सरपंच पोपटराव पवार यांनी एकोप्याचे दर्शन घडवीत गावाने केलेल्या विकास कामांची माहिती पाटील यांना दिली.

हिवरेबाजारला कर्पाटच्या माध्यमातून घरकूल योजना राबविण्यासाठी निधी पुरविण्यात येणार असल्याचेही यावेळी जाहीर करण्यात आले. राळेगणसिद्धी येथील विस्तारीत माहिती केंदाचे उद्घाटन पाटील यांनी केले. त्यानंतर येथे महिला बचत गटाचा मेळावा झाला. पाणलोटक्षेत्राच्या विकासाची आज देशाला गरज आहे.

त्यासाठी विविध खात्यात समन्वय असणे महत्वाचे असून हजारे यांनी यापुढी काळात भ्रष्टाचार शोधण्यासाठी आपली शक्ती वाया घालवण्यापेक्षा जलसंधारण्याच्या कामात अधिक लक्ष घालावे, अशी विनंती यावेळी पाटील यांनी केली. या कार्यक्रमाला सूर्यकांता पाटील यांच्यासह वनमंत्री बबनराव पाचपुते, पारनेरचे शिवसेना आमदार विजय औटी, माजी मंत्री डॉ. माधावराव किन्हाळकर, हिरवरेबाजारचे उपसरपंच पोपटराव पवार, गणपतराव औटी आदी मान्यवर यावेळी उपस्थित होते.

 
</text>
</doc>
