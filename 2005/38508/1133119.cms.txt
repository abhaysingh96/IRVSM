<doc>
<docno>1133119.cms.txt</docno>
<text>
 
बहुतांची अंतरे
सरकारी ऑडिट स्वस्त, पण कठोरही व्हावे!
[ Sunday, June 05, 2005  09:22:14 pm]


नागरी सहकारी बँकांच्या लेखापरीक्षणाचे फी दर सरकारने जवळजवळ 60 टक्क्यांनी कमी केल्याने त्या बँकांच्या ऑडिट खर्चात बरीच बचत होईल. अर्थात ऑडिटर्सवर होणाऱ्या प्रवास, जेवण, बक्षिसी यावरील खर्चात काही कमी होईल असे वाटत नाही.सहकार खात्याचे जिल्हानिहाय लेखापरीक्षक असतात. ते सहकारी बँका, सहकारी साखर कारखाने, सहकारी पतपेढ्या, माकेर्टिंग सोसायट्या, सहकारी गृहनिर्माण संस्था यांची लेखापरीक्षणे करतात.

त्यात ज्या त्रुटी आढळतात, त्यांची दुरुस्ती ताबडतोब करवून घेतात. परंतु काही गैर व असमाधानकारक बाबी आढळल्या, तर त्या त्यांच्या वरिष्ठांमार्फत बँका वा सरकारला कळवितात.आज अनेक साखर कारखाने आजारी आहेत, अशी ओरड आहे. अशा कारखान्यांना ज्या सहकारी वा अन्य बँकांनी कजेर् दिली आहेत, ती अनुत्पादित (हृक्कन्) झाल्याने त्या बँकांची स्थितीही चांगली नाही. महाराष्ट्रातील बहुतेक सहकारी साखर कारखानदारी राजकीय धेंडांच्या मालकीची आहे आणि महाराष्ट्रातील सरकार बहुधा तेच चालवितात, तरी सुद्धा साखर उत्पादन, वाटप व उसाचे भाव अशा बाबतींतील सरकारचे धोरण बरोबर नसते, असे ओरडतात.

ही कारणे काही वेळा कारणीभूत होतातही. पण खरी मेख आहे ती साखर कारखान्यांच्या व्यवस्थापनामध्येच. त्यामुळे कारखान्यांचे लेखापरीक्षण राजकीय दबावाखालीच होते. त्यामुळे त्यांच्या अकाऊंट्समधील गैरव्यवहार फारच गंभीर असल्याशिवाय बाहेर येत नाही. साखर कारखान्यांना मशीन्स व त्याचे सुटे व इतर वस्तूंची खरेदी करावी लागते. या खरेदी खतावणीचे कधी ष्टश्ाह्यह्ल ड्डह्वस्त्रद्बह्लद्बठ्ठद्द केले जाते काय? अनेक गोष्टी बाजारभावापेक्षा किती तरी चढ्या भावात घेतात.

बराच खर्च कारखान्यांच्या संचालकांच्या खाजगी बाबींसाठी केलेला असतो. त्यामुळे कारखाने तोट्यात जातात व आजारी पडतात आणि बँकांना आजारी पाडतात.यामध्ये चांगले बदल घडवून आणणारे सनदी अधिकारी फार दिवस एका जागी राहू दिले जात नाहीत. उदा. गेल्या पाच वर्षांत राज्याचे सहकार आयुक्त, साखर आयुक्त सहकार सचिव अनेकदा बदलले. याचाच अर्थ चांगले बदल घडवून आणण्याची मानसिकता व हिम्मत सध्याच्या राजकारण्यांत नाही. फक्त सरकारी ऑडिट स्वस्त होऊन चालणार नाही, तर देशहिताच्या दृष्टीने मस्तही होणे आवश्यक आहे.

सुधीर ब देशपांडे, विलेपालेर्, मुंबई.

 
</text>
</doc>
