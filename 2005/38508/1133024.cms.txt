<doc>
<docno>1133024.cms.txt</docno>
<text>
 
महामुंबई
साकारले स्वप्न
[ Sunday, June 05, 2005  07:45:39 pm]


स्काऊट आणि गाईड हा केवळ शालेय अभ्यासक्रमाचा एक घटक नसून त्यापेक्षा कितीतरी पटीनं मोठी अशी ही चळवळ आहे. 1907 मध्ये या चळवळीची इंग्लंडमध्ये स्थापना झाली. लॉर्ड बेडन पॉवेल हे या चळवळीचे जनक. त्यांचा 22 फेब्रुवारी हा जन्मदिवस चिंतनदिन म्हणून साजरा केला जातो. भारतात तिचं आगमन झालं ते पुढच्याच वषीर्. पं. मदन मोहन मालवीय, श्रीराम वाजपेयी, डॉ. अॅनी बेझंट यांनी ही चळवळ भारतात रुजवली.वयोगटाप्रमाणे बनी टमटोला, कब बुलबुल, स्काऊड-गाईड आणि रोव्हर-रेंजर या चार विभागात चळवळीचे काम चालते. आर्दश नागरिक घडवणारी, ही जगात सर्वात मोठी चळवळ मानली जाते.

दीडशे देशातून दोन कोटीपेक्षा अधिक सभासद चळवळीत सक्रीय काम करत आहेत.हा सारा इतिहास सांगण्याचं कारण, एवढंच की याच चळवळीच्या ठाणे जिल्हा विभागात एक सुवर्णक्षण 16 जून 2005 रोजी येऊ घातला आहे. तो क्षण कोणता हे सांगण्यापूवीर्, कोणत्या समृद्ध परंपरेसह ही चळवळ पुढे निघाली आहे, त्याची माहिती व्हावी, म्हणून इतिहासाच्या पानात डोकावण्याचा प्रयत्न केला.गेली दीड ते दोन दशकं जिल्हा परिषदेच्या माध्यमिक कन्याशाळेतून कारभार चालवला जात असलेली ठाणे भारत स्काऊट आणि गाईड ही संस्था 16 जून रोजी स्वत:च्या मालकीच्या चार मजली इमारतीत जात आहे.

त्या निमित्तानं यथोचित समारंभाचं आयोजन तर होईलच, परंतु ते करत असतानाच हे स्वप्न साकार होण्यासाठी ज्यांनी अखंड मेहनत घेतली, त्याच्याविषयी ऋतज्ञता व्यक्त करायलाच हवी!ठाणे भारत स्काऊट आणि गाईडला इमारत बांधण्यासाठी राज्य सरकारने भूखंड दिला. तिथे गेल्या वषीर् बांधकामास सुरुवात झाली. गावदेवी मैदानाजवळ असलेल्या या जागेवर आता चार मजली इमारत उभी राहिली आहे. कार्यालयासाठी एक हॉल, शिबिराच्या कालावधीत प्रशिक्षणाथीर्ंना राहण्यासाठी निवास व्यवस्था, शिबीर, सभा यांच्यासाठी हॉल, साहित्य भांडार इत्यादी सुविधांसह ही इमारत आता पूर्णत्वाकडे आहे.इमारत बांधण्यासाठी स्काऊट आणि गाईडच्या विविध उपक्रमांतून निधी गोळा करण्यात आला. अर्थात उपलब्ध निधीत सगळीच कामं झाली नाहीत. अजूनही संस्थेला अनेक गोष्टी साध्य करायच्या आहेत. सगळ्यात महत्त्वाचं म्हणजे इमारतीतील फनिर्चर व्यवस्था उभी करण्याचं मोठं आव्हानच आहे. परंतु ठाण्यातील दानशूर रहिवाशी आणि संस्थांच्या मदतीच्या बळावर त्यावर मात करता येईल, अशी आशा संस्थेच्या पदाधिकाऱ्यांना वाटत आहे.राज्य सरकारने 1972 मध्ये स्काऊट आणि गाईड या विषयांचा अभ्यासक्रमांत अंतर्भाव केला. त्यापूवीर्पासूनच जिल्ह्यात संस्थेचे काम सुरू होते.

पर्यावरणाचे महत्त्व जाणवून देण्यासाठी वृक्षारोपण, वृक्षसंवर्धन, जनजागृतीसाठी वृक्षदिंडी, शिस्त व स्वावलंबनासाठी स्वत: कष्ट करून योग्य मोबदला घेण्याचे मार्गदर्शन संस्थेतफेर् दिलं जातं. त्याशिवाय, विविध सेवा प्रकल्प संस्थेतफेर् राबवण्यात येतात. श्रावणी सोमवार, गणपती व गौरी विसर्जन, पाणपोई प्रकल्प यावेळी स्काऊट-गाईड शिस्त व शांतता राखण्याचं काम करतात. तर समुदाय विकास प्रकल्पातून पल्स पोलिओ, साक्षरता, कुष्ठरोग निवारण आदी कार्यक्रम राबवले जातात.जिल्ह्यात 89 कब मास्तर, 765 स्काऊट मास्तर, 3 रोव्हर लीडर, 114 फ्लॉक लीडर, 771 गाइड कॅप्टन, 3 रेंजर लीडर कार्यरत आहेत.

तर कब बुलबुल, स्काऊट गाइड व रोव्हर रेंजर मिळून एकूण संख्या 71,539 आहे. या वर्षांत संस्थेकडे 1710 युनिट्सची नोंदणी केली आहे. सुमारे 350 शाळांतील 1,710 शिक्षक या चळवळीत कार्यरत आहेत. जिल्ह्यातील 367 स्काऊट्स व 342 गाईड्सनी राज्य पुरस्कार तर 130 स्काऊट्स व 132 गाईड्सना राष्ट्रपती पुरस्कार मिळवलेला आहे.विश्वबंधुत्व, सेवाभाव, राष्ट्रीय एकात्मता आदींचं शिक्षण देणाऱ्या या संस्थेला कित्येक वर्षांच्या प्रतिक्षेनंतर स्वत:च्या मालकीच्या इमारतीत जाण्याचे भाग्य लाभलं. संस्थेच्या सर्व पदाधिकाऱ्यांच्या चेहऱ्यावर त्यामुळे समाधान दिसत असलं, तरी आता त्यांच्यापुढे या संस्थेच्या लौकिकाला साजेशी मोठी कामं करून दाखवण्याचं आव्हान आहे, याचा विसर त्यांना पडून नये

.- रवींद मांजरेकर

 
</text>
</doc>
