<doc>
<docno>1133159.cms.txt</docno>
<text>
 
क्रीडा
भारत अखेर पाचवा
[ Sunday, June 05, 2005  10:40:14 pm]


वृत्तसंस्था

क्लालालंपूर : भारताला सात देशांच्या अझलन शहा हॉकी स्पधेर्त शेवटी पाचव्या क्रमांकावर समाधान मानावे लागले. पाचव्या क्रमांकासाठी झालेल्या लढतीत दिलीप तिकीर्च्या भारतीय संघाने मलेशियावर 2-1 असा विजय मिळवला. साखळीत एक विजय, एक बरोबरी व चार पराभव पत्कराव्या लागलेल्या भारत तळाच्या क्रमांकावर फेकला जातोय की काय असे वाटत असताना पाचव्या क्रमांकाच्या लढतीत खेळ उंचावत विजय मिळवला आणि पाचवा स्थान का होईना, ते मिळाले एवढ्यावर शेवटी आनंदीत राहावे लागले. गेल्या रविवारी भारतावर 4-1 असा मोठा विजय मिळवत मलेशियाने खळबळ निर्माण केली होती.

तसेच आक्रमक पाकिस्तानवर 1-0 अशी मात करत आणखी एक सनसनाटी विजय मिळवला. यामुळे पाकिस्तानचे अंतिम फेरीत प्रवेश मिळवण्याचे स्वप्न उद्धवस्त झाले. क्रमांकाच्या लढतीतही मलेशियाने आक्रमक सुरूवात केली. तिसऱ्या मिनिटालाच हैरूल निझाम अब रानीच्या पासवर कुहानने गोल करत मलेशियाला आघाडीवर नेले. मात्र या गोलमुळे निराश न होता भारतीय खेळाडूंनी सामन्यावरील पकड ढिली होऊ दिली नाही प्रभज्योतसिंग व राजपालसिंग यांनी दोन्ही बगलेवरून चांगल्या चाली रचताना मलेशियन बचाफळीवर सतत दबाव ठेवला. दहाव्या मिनिटाला प्रभज्योतला गोल करण्याची छान संधी मिळाली होती, पण इग्नेस तिक्रीच्या क्रॉसचा त्याला फायदा उचलता आला नाही. त्यानंतर दीपक ठाकूरच्या पासवर अर्जुन हलाप्पाही चेंडू गोलजाळ्यात टाकण्यात असफल ठरला.

भारताने शेवटी बरोबरी साधली ती 20 व्या मिनिटाला पहिल्या पेनल्टीा कॉर्नरवर. अयप्पाने ड्रॅग फ्लिक करत चेंडू गोलजाळ्यात धाडला. पूर्वार्धात भारताने आणखी दोन पेनल्टी कॉर्नर मिळवले खरे पण गोल काही झाला नाही. या सत्रात भारताला आघाडी मिळवण्याच्या बऱ्याच संधी मिळाल्या पण पेनल्टी कॉर्नर तसेच मैदानी गोल करण्यात भारतीय खेळाडूंना अपयश आले. नियोजित वेळेतील खेळ संपण्यास दोन मिनिटे असताना पेनल्टी कॉर्नरवर अयप्पाने दिलेल्या पासवर ठाकूरने गोल केला.

पण मलेशियाने या गोलला आक्षेप घेतल्यामुळे पंचांनी आपला अगोदरचा निर्णय बदलत गोल दिला नाही. या निर्णयामुळै मैदानावर निर्माण झालेला गोंधळ शमवण्यासाठी पंचांनी ठाकूर तसेच मलेशियन खेळाडू जिवा मोहन यांना रेड कार्ड दाखवले. शेवटी जादा वेळेत भारताकडून प्रभज्योतने दुसरा व निर्णायक गोल झळकावला.

 
</text>
</doc>
