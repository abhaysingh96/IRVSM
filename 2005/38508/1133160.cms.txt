<doc>
<docno>1133160.cms.txt</docno>
<text>
 
क्रीडा
या अली...
[ Sunday, June 05, 2005  10:41:40 pm]


म.टा. क्रीडा प्रतिनिधी

मुंबई : अली सालेमानी याने देवेंद वणगेकर, अरुण नेवरेकर आणि त्रिंबक मुळे या आपल्यापेक्षा वजनदार प्रतिर्स्पध्यांना मागे टाकताना बहारदार
आणि कलात्मक शरीरयष्टीचे दर्शन घडवले आणि 'ज्युनियर मुंबई श्ाी' शरीरसौष्ठव स्पर्धा जिंकली. सौरभ मित्र मंडळ आणि बृहन्मुंबई व उपनगर जिल्हा शरीरसौष्ठव संघटनेच्या संयुक्त विद्यमाने आयोजित केलेल्या या जिल्हा अजिंक्यपद स्पधेर्त मुंबई व उपनगरातील 123 ज्युनियर शरीसौष्ठवपटूंचा मोठा सहभाग लाभला.

दादरच्या सुर्यवंशी सभागृहात हजारो क्रीडा शौकिनांच्या साक्षीने चार तास रंगलेल्या या स्पधेर्चे सौरभ मित्र मंडळाने सुरेख आयोजन करून सर्वांकडून कौतुकाची पावती मिळवली. संदीप बांदल, अली सालेमानी, त्रिंबक मुळे, देवेंद वणगेकर, अरुण नेवरेकर यांच्यात जेतेपदाची लढत रंगली तेव्हा वणगेकर किंवा नेवरेकर सरस ठरणार असे वाटत होते; परंतु अली सालेमानीने निर्णायकक्षणी त्यांच्यापेक्षा सुरेख शरीरयष्टीचे प्रदर्शन करून परिक्षकांना शंभर टक्के पसंती मिळवली. वणगेकरला 'बेस्ट पोझर'वरच समाधान मानावे लागले.

किताब विजेत्या अली सालेमानीला रोख पाच हजार रुपये, झळाळता चषक, प्रशस्तीपत्रक आणि सुवर्णपदक देऊन खासदार मोहन रावले व महाराष्ट्र शरीरसौष्ठव संघटनेचे अध्यक्ष मधुकर तळवलकर यांनी गौरविले. या स्पधेर्ला अलाहाबाद बँक, भारतीय जीवन वीमा महामंडळ, राजस्थान बँक, आयसीआयसीआय बँक, टाटा स्टील, हिंदुस्थान पेट्रोलियम, न्यू इंडिया अॅशुरन्स यांचे आथिर्क सहकार्य लाभले. 'मुंबई श्ाी' खालोखाल मानाची आणि प्रतिष्ठेची समजल्या जाणाऱ्या 'ज्युनियर मुंबई श्ाी' या किताब पटकावण्यासाठी ज्युनियर खेळाडूंमध्ये प्रचंड चुरस पाहायला मिळाली.

या किताबाचे ज्युनियर खेळाडूंना इतके क्रेझ होते की, पहिल्या गटात 43 शरीरसौष्ठवपटूंच्या विक्रमी सहभागामुळे सौरभचे पहिल्या पाचऐवजी दहा क्रमांकांच्या खेळाडूंना रोख रकमेची पारितोषिके देऊन गौरविले. अत्यंत चुरशीची लढत पाहायला मिळालेल्या या गटात मृत्युंजय जिमचा संदीप बांदल सरस ठरला. या स्पधेर्च्या प्रत्येक गटातील पहिले तीन असे एकूण 15 खेळाडू मंगळवारी पुण्यात होणाऱ्या 'ज्युनियर महाराष्ट्र श्ाी' साठी मुंबईचे प्रतिनिधित्व करतील.

अंतिम निकाल55 किलो : 1 संदीप बांदल (मृत्युंजय), 2 संकेत कगरम (पुरव), 3 अहमद अली (बोवलेकर), 4 गणेश सिंग (बोवलेकर), 5 संदीप गोडसे (विकी). 60 किलो : 1 अली सालेमानी (विकी), 2 कमलेश प्रजापती (श्ाी मालाड), 3 प्रवीण जाधव (शिवगणेश), 4 अनिल बेंदे (बोवलेकर), 5 अजित सिंग. 65 किलो : 1 त्रिंबक मुळे (हळदणकर), 2 प्रशांत सोनावणे (गुरुदत्त), 3 नरेंद राठोड (स्लिमवेल), 4 हरेश बने, (फिटनेस ट्रेंड), 5 मधुसूदन दळवी (हळदणकर).70 किलो : 1 देवेंद वणगेकर (गोल्ड), 2 संगित भाटकर (जय भवानी), 3 सचिन जाधव (विकी), 4 विनायक घडसे (विकी), 5 वैभव भुनू (एफ. के.) 75 किलो : 1 अरुण नेवरेकर (बोवलेकर), 2 विशाल कासादर (बोवलेकर), 3 खान मोहम्मद शाहिद (मालाड), 4 विनोद कदम (नरवीर तानाजी), 5 येशू तलारी (पूजारी), ज्यु. मुंबई श्ाी. : अली सालेमानी (विकी).

 
</text>
</doc>
