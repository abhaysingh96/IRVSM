<doc>
<docno>1133191.cms.txt</docno>
<text>
 
महाराष्ट्र
मनमाड रेल्वेसाठी आंदोलन
[ Sunday, June 05, 2005  11:14:52 pm]


म. टा. वृत्तसेवा

मनमाड : दादर रेल्वे स्टेशनचे भारतरत्न डॉ. बाबासाहेब आंबेडकर टमिर्नल असे नामकरण करावे आणि नागपूर-मुंबई दरम्यान 'दीक्षाभूमी एक्स्प्रेस' अशी नवी गाडी सुरू करावी या मागणीसाठी दलित मुक्ती सेना, राष्ट्रीय मजदूर सेना आणि पीपल्स रिपब्लिकन पक्षातफेर् रविवारी दुपारी मनमाड रेल्वे स्टेशनवर आंदोलन करण्यात आले.बंगलोर-नवी दिल्ली कर्नाटक एक्स्प्रेससमोर झालेले हे आंदोलन शांततेने झाल्याने ही गाडी वेळेत आली आणि वेळेत गेली.

निदर्शने केल्यानंतर आंदोलकांनी रेल्वे प्रशासनाकडे मागण्यांचे निवेदन दिले. या आंदोलनामुळे रेल्वे स्टेशनला पोलिस छावणीचे स्वरूप आले होते. शहर पोलिस आणि रेल्वे पोलिसांचा मोठा बंदोबस्त यावेळी ठेवण्यात आला होता. कर्नाटक एक्स्प्रेस येताच आंदोलकांनी घोषणाबाजी सुरू केली आणि ते रेल्वेसमोर जाऊन उभारले.

मात्र, गाडी निघण्याची वेळ येताच ते रुळावरून बाजूला झाले. त्यामुळे गाडीस विलंब झाला नाही. पीपल्स पाटीर्चे उत्तर महाराष्ट्र प्रमुख दिनकर धिवर, दलित मुक्ती सेनेचे जिल्हाध्यक्ष अशोक जगताप, शहराध्यक्ष देवेंद अडसुळे, राष्ट्रीय मजदूर सेनेचे प्रदेश सरचिटणीस राजू मोरे यांनी आंदोलनाचे नेतृत्व केले.

 
</text>
</doc>
