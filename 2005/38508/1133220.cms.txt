<doc>
<docno>1133220.cms.txt</docno>
<text>
 
महाराष्ट्र
पावसमध्ये संचारबंदी
[ Sunday, June 05, 2005  11:58:05 pm]


म. टा. वृत्तसेवा

रत्नागिरी : पावस येथे शनिवारी झालेल्या दंगलीचे तीव्र पडसाद रविवारीही उमटत राहिले. जाळपोळ आणि लाठीमारानंतर संचारबंदी लागू करण्यात आली आहे तर 15 जणांना पोलिसांनी ताब्यात घेतले आहे.रविवारी सकाळपासून गोळप पावस पंचक्रोशीतील अडीच हजार लोकांचा जमाव पावस पोलिस चौकीसमोर जमा होऊन हल्लेखोरांच्या तात्काळ अटकेची मागणी करत होता.

तेव्हाच पावस बाजारपेठेत आणखी एका जमावाने एक पोल्ट्रीफार्म, तिचाकी टेम्पो आणि मोटरसायकल पेटवून दिली. त्यानंतर दंगल अधिक पेटू नये म्हणून संचारबंदीचे आदेश देण्यात आले आहेत. संध्याकाळी चारनंतर संचारबंदी जाहीर झाल्यानंतर पोलिससंचलन करण्यात आले. गोळपचे पोलिस पाटील काझी यांच्या राजीनाम्याची मागणी करणाऱ्या जमावाला पांगवण्यासाठी पोलिसांना लाठीमारही करावा लागला. गोळप येथील मुस्लिम वस्तीला पोलिस छावणीचे स्वरूप आले आहे.

 
</text>
</doc>
