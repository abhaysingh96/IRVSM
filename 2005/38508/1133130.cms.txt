<doc>
<docno>1133130.cms.txt</docno>
<text>
 
लेख: जाता जाता
रोमँटिक लग्न
[ Sunday, June 05, 2005  09:38:48 pm]


!'काय मॅडपणा आहे!' चकोरने इतकीच कॉमेंट मारून म. टा. बाजूला सारला आणि चहाचा कप उचलला.'काय झालं!' चकोरीने पेपर घेतला आणि तिच्या लगेच लक्षात आलं की एव्हरेस्टवर लग्न करण्याबद्दल चकोर बोलतो आहे.'प्रेमात असा मॅडपणा करावाच लागतो.' चकोरीने शांतपणे आपलं मत मांडलं.'माझा त्याला आक्षेप नाही. पण समुदाच्या पाण्याखाली, आकाशात वगैरे लग्न करणं हे जरा अतीच होतं.' चकोरने आपला आक्षेप बोलून दाखवला.ही सगळी चर्चा ज्युनियर कंपनी शांतपणे ऐकत होती.'काय रे मी म्हणतो ते तुम्हाला पटतं की नाही?'

चकोरने त्यांना आपल्या बाजूने ओढण्याचा प्रयत्न केला.'तरुण पिढीची मतं आणखी वेगळी असतील. तुम्ही उगीच त्यांना विचारू नका.' चकोरीने सल्ला दिला.चकोरने मुलांक डे बघितलं. दोघांच्याही चेहऱ्यावर, 'बरी गंमत चालली आहे' असे भाव होते.'लग्न हा बोअरिंग सब्जेक्ट आहे.' मुलीने बाँब टाकला.चकोरीने डोळे विस्फारले.'म्हणजे!' तिने घाबरली होती.'किती वेस्ट ऑफ मनी आणि टाइम. नुसती खरेदी आणि डिस्कशन. आणि यात ग्रुम आणि ब्राईडला कोणी विचारतच नाही.'

मुलीने खुलासा केला.चकोरीने सुस्कारा सोडल्याचं चकोरच्या लक्षात आलं. मुलांचं तिकडे लक्ष नव्हतं.'ऐन उन्हाळ्यात बिचारा नवरा सुटाबुटात उभा असतो. घाम पुसत. आणि त्याच्या शेजारी हेवी मेक अप केलेली बायको. फार विनोदी दिसतं.' मुलाने चित्र उभं केलं.'अरे, लग्न हे मिरवण्यासाठीच असतं. उन्हाळा आहे की पावसाळा याला महत्त्व नाही.' चकोरने चकोरीकडे बघत सांगितलं.'जणू काही फक्त आम्ही बायका मिरवत असतो.

पुरूष काय कमी नट्टापट्टा करतात हल्ली. फेशियल पण करतात.' चकोरीने त्याला उत्तर दिलं.अॅक्चुली मॅरेजेसमध्ये फुड किती वेस्ट होतं. पण आपण त्याचा विचारच करत नाही. सारखे आग्रह करून वाढतात नाहीतर बुफे असेल तर प्लेटमध्ये भरभरून घेतात आणि टाकतात.'

मुलीने चचेर्ला गंभीर वळण दिलं.मुलीनं चांगला मुद्दा मांडला अशा नजरेने चकोरीने तिच्याकडे कौतुकाने पाहिलं.'म्हणून तर मी सांगते, एव्हरेस्टवर लग्न करणं सॉलिड रोमँटिक आहे. मी तर....' मुलीने वाक्य अर्धवट सोडलं.'नको, आत्ता तू लहान आहेस. तुझे प्लॅन्स नंतर कर.' चकोरीने घाईघाईने तिला सांगितलं. पिता-पुत्र मात्र यावर हसू लागले.

- चकोर

 
</text>
</doc>
