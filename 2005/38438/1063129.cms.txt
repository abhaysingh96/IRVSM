<doc>
<docno>1063129.cms.txt</docno>
<text>
 
सदर
गुणकारी 'कारलं'
[ Sunday, March 27, 2005  05:09:04 pm]


कडू म्हणजे किती याचं मूतिर्मंत उदाहरण म्हणजे कारलं. पूर्णपणे कडवट असलेली ही भाजी सर्वांनाच आवडेल असंही नसतं. अनेक जण तर ही भाजी कशी टाळता येईल, हाच दृष्टिकोन ठेवत असतात. पण, साधारण एकवीस सेमी. लांब असलेल्या भाजीचं महत्त्व आरोग्याच्या दृष्टीने प्रचंड असल्याचं कोणीही मान्य करेल. निव्वळ कडू चव असल्याने त्यास तुम्ही बाजूला सारू शकत नाही. बॅल्सम पीअर वा बिटल मेलन या नावाने ओळखली जाणारी भाजी आरोग्यासाठी वरदान ठरणारी असते. हिरवा रंग असलेल्या भाजीतील बिया पांढऱ्या रंगाच्या असून त्यात मोठी आणि लहान असे दोन प्रकार दिसतात. पण दोन्ही प्रकारातील चव कायम कडूशार असते. भारतासह इण्डोनेशिया, श्ाीलंका, मलेशिया, फिलिपिन्स, चीन, कॅरेबियन बेटांवर ही भाजी प्रामुख्याने आढळते.

याचे गुणधर्म आणि त्यातील तत्त्व अचंबित करणारे असतात. कॅल्शियम, फॉस्फरस, लोह, पोटॅशियम, तांबं प्रचंड प्रमाणात असतात. पचनसंस्थेच्या दृष्टीने कारल्याचं महत्त्व अबाधित आहे. पारंपरिक वा घरगुती उपचारात कारल्याचा वापर यासाठी केला जाताना दिसतो.

डायबिटीसचा त्रास असलेल्यांसाठी कारल्याचा वापर उपयुक्त ठरतो. मध्यंतरी ब्रिटिश डॉक्टरांच्या संशोधनात कारल्यात हायपोग्लॅसेमिक नावाचं इन्सुलिन्सचं तत्त्व आढळलं. त्यास ' प्लाण्ट इन्सुलिन ' नाव देण्यात आलं. या तत्त्वामुळे ब्लडप्रेशर आणि युरीन शुगर नियंत्रित राहते. त्यामुळे कारल्याचा नियमित वापर शरीरशुद्धीसाठी चांगला ठरतो. डायबिटिक पेशण्ट्ने दररोज सकाळी चार ते पाच कारल्यांचा ज्यूस उपाशीपोटी घेतल्यास उत्तम. यासह बियांची पावडर करून ते उपयोगात आणता येऊ शकतं.

कारलं व्हिटामिन ए, बी-वन, बी-टू, सी, लोह यांनी परिपूर्ण असल्याने हायपरटेन्शन, नेत्रदोष आदींवर फायदेशीर ठरतं. याशिवाय शरीराची इन्फकेशनला प्रतिरोध करण्याची शक्ती वाढत जाते. कारल्याचा वापर रक्तात उद्भवणाऱ्या दोषांवर चांगला उपाय आहे. एक कप ताज्या कारल्याच्या रसात एक चमचा लिंबाचा रस घेऊन तो दररोज उपाशीपोटी प्राशन केल्यास नक्कीच चांगला परिणाम दिसतो. हा रस चार ते सहा महिने नियमितपणे घेतला पाहिजे. प्राचीन काळापासून कारल्याच्या मुळाचाही वापर औषधी म्हणून करण्यात येत असतो. एक चमचाभर मुळ्याची पेस्ट तेवढ्याच प्रमाणातील मध किंवा तुळशीच्या पानाच्या रसाबरोबर महिनाभर रात्रीच्या वेळी घेणं उत्तम औषध मानलं जातं. यातून अस्थमा, ब्राँकायटिस, पडसं आदींवर आराम पडतो. कारल्याची भाजी करताना वेगवेगळ्या पद्धती वापरल्या जातात. उत्तरेत कारल्याच्या भाजीत सर्रास साखर घातली जाते. गुजरातमध्ये कारल्यात गूळ घातला जातो. पंजाबमध्ये कारल्याचे काप करून ते कांदा आणि टोमॅटोबरोबर शिजवलं जातं. कारलं विकत घेताना ती कोवळी असल्यास त्यास प्राधान्य दिलं पाहिजे. शिजण्यासाठी कोवळी कारली उत्तम मानली जाते. एकदम तयार कारली न घेतलेली चांगली. गर्भवतींनी कारलं टाळलं पाहिजे.

कारली योग्य प्रकारे धुऊन ती नीट कापून घ्यावीत. त्यातील बिया योग्य तऱ्हेने काढाव्यात. काही जण थोडंसं मीठ टाकून चार ते पाच मिनिटांपर्यंत कारली उकळवून घेतात.

भरवाँ करेली

साहित्य : कारली - मध्यम आकाराच्या आठ, मीठ चवीपुरतं, आलं ( सोललेलं) पाऊण इंचाचा तुकडा, लसूण ( सोललेली) सहा ते आठ, तेल एक टेबलस्पून, कांदा (सर्वात शेवटी कापावा), मध्यम आकाराचा एक कांदा, धणे - एक चमचा, मिरची पावडर - अर्धा चमचा, जिरेपूड - एक चमचा, हळद पावडर - अर्धा चमचा, चिंचेचा कोळ, दोन चमचे बेसन,

स्टफिंग : बेसन, मध्यम आकाराचा एक कांदा, कोथिंबीर थोडी, मीठ चवीपुरता, मिरची पावडर - अर्धा चमचा, गरम मसाला पावडर - पाव चमचा, ओवा एक चमचा

कृती : कारली स्वच्छ धुऊन घेऊन ती मध्यभागी कापून त्यातील बिया काढून टाकाव्यात. बाहेरून आणि आतून मीठ चोळून घेऊन ते एक तासभर तसंच एका बाजूला ठेवून द्यावं. मग वाहत्या पाण्याखाली धुऊन घ्यावीत. आलं आणि लसूण यांची पेस्ट बनवून घ्यावी. स्टफिंग तयार करण्यासाठी नॉनस्टिक पॅनमध्ये बेसन भाजून घ्यावं आणि कमी आचेवर त्यास सुगंध येईपर्यंत सॉते करावं. त्यानंतर एका प्लेटमध्ये ओतून घेऊन ते थंड होण्याची वाट पहावी. मग कापलेला एक कांदा, कोंथिबीर, मीठ, मिरची पावडर, गरम मसाला आणि जिरेपूड घालून सर्व व्यवस्थित ढवळून घ्यावं. हा सर्व मसाला प्रत्येक कारल्यात व्यवस्थित मुरू द्यावा. पॅनवर तेल घेऊन त्यात कापलेला कांदा परतून घेतल्यावर त्यात आलं-लसणाची पेस्ट ओतून दोन मिनिटांपर्यंत नीट परतून घ्यावं.

मग धणे, मिरची पावडर, जिरेपूड, हळद यांचं मिश्ाण पुन्हा परतून घ्यावं. मग स्टफ्ड कारलं घेऊन त्यात अर्धा कप पाणी आणि मीठ घालावं. तीन ते चार मिनिटांपर्यंत जास्त धगीवर ठेवावं. यानंतर धग कमी करून दहा ते बारा मिनिटांपर्यंत शिजत ठेवावं. थोड्या थोड्या वेळाने मिश्ाण ढवळत राहावं. यानंतर चिंचेचा कोळ घालून योग्य प्रकारे सर्व मिश्ाण ढवळावं. पुन्हा दहा ते पंधरा मिनिटांपर्यंत कारली नीट शिजू द्यावी. त्यानंतर गरमागरम ही डिश र्सव्ह करावी.

 
</text>
</doc>
