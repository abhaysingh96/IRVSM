<doc>
<docno>1063130.cms.txt</docno>
<text>
 
प्रगती फास्ट
इंजिनीअर व्हायचंय का?
[ Sunday, March 27, 2005  05:11:19 pm]


इंजिनीअर होऊ इच्छिणाऱ्या नव्या पिढीला मार्गदर्शन करण्यासाठी विनायक मांजरेकर यांनी टॉक शोची संकल्पना अस्तित्वात आणली. कोर्सनंतर जॉब्सच्या संधी, नक्की कोणत्या विषयात स्पेशलायझेशन करायचं यासारख्या मूलभूत प्रश्नांकडे अॅडमिशनच्या चक्रात अडकलेल्या पालक आणि विद्यार्थ्यांचं दुर्लक्ष होतं. अशा विद्यार्थ्यांना करिअरच्या बाबतीत वेळीच अलर्ट करण्याचं व्रत मांजरेकर यांनी स्वीकारलंय.

चारचौघांसारखी पुणे युनिव्हसिर्टीतून इंजिनीअरिंगची डिग्री घेतली आणि नोकरीची वाट धरली. पण तिथे मन रमलं नाही. मुळात इण्टरेस्ट नसल्यामुळे काम करत राहण्यात अर्थ नव्हता. एज्युकेशन विषयात असलेल्या इण्टरेस्टचा करिअरसाठी कसा वापर करता येईल, याचा विचार सुरू होता. त्यादरम्यान माझ्या इंजिनीअरिंगच्या ज्ञानाचा इतर विद्यार्थ्यांना उपयोग व्हावा, म्हणून क्लासेस घ्यायला सुरुवात केली.

क्लासेसच्या माध्यमातून विद्याथीर् आणि पालकांशी संवाद साधण्याची संधी मिळाली. बहुतांश विद्याथीर् इंजिनीअरिंगला प्रवेश घेण्यासाठी उत्सुक असतात. पण त्यांना या क्षेत्राविषयी काहीच माहीत नसतं. इंजिनीअरिंगचा ट्रेण्ड लोकप्रिय आहे, या सेक्टरमध्ये खूप जॉब्स आहेत, आपल्याला गलेलठ्ठ पगाराची नोकरी मिळणार अशा विचारांनी ते अगदी भारलेले असतात. कोर्स पूर्ण झाल्यावर प्रत्येकालाच चांगल्या कंपनीत नोकरी मिळू शकत नाही, या वास्तवाचं भान त्यांना राहत नाही.

इंजिनीअरिंगमध्ये तुम्हाला स्पेशलायझेशनसाठी पन्नासपेक्षा जास्त पर्याय उपलब्ध आहेत, हे माहीत नसतं. त्यामुळे प्रवेश घेताना आवड, संधी, प्रवेशपरीक्षा, कॉलेज, कोर्स आदी गोष्टींकडे साहजिकच दुर्लक्ष होतं. इंजिनीअरिंगला अॅडमिशन मिळाली, या आनंदात भविष्यात करिअरला चुकीचं वळण देणाऱ्या गोष्टींचा हमखास विसर पडतो. त्यामुळे शेवटच्या वषीर् कितीही चांगले मार्क्स मिळवले, तरी बेरोजगारी किंवा मनासारखी नोकरी मिळाली नाही म्हणून नैराश्य येतं.

क्लासच्या माध्यमातून ही माहिती मर्यादित विद्यार्थ्यांपर्यंत पोहोचवायची, या विचारातूनच ' तुम्हाला इंजिनीअर व्हायचंय ?' या टॉक शोची संकल्पना सुचली. कार्यक्रमाला प्रतिसाद मिळेल का, ही धाकधूक होती. पण इंजिनीअर होण्याची क्रेझ आणि माहितीच्या अभावाने विद्याथीर्-पालकांना या टॉक शोचा मार्ग दाखवला.

करिअरसाठी एज्युकेशन कौन्सिलरचा सल्ला घेण्याचा ट्रेण्ड भारतात नवीन आहे. काही ठिकाणी याला फॅड मानतात. तुम्ही असा संकुचित विचार करण्यात वेळ वाया घालवू नका. एखादी डिग्री मिळवल्यानंतर नोकरी कुठे मिळेल, हे विचारण्यासाठी कौन्सिलरला भेटण्यापेक्षा वेळीच दहावी-बारावीनंतर सल्ला घेतला पाहिजे. कौन्सिलर तुमचे सगळे प्रश्न किंवा समस्या सोडवत नाहीत. पण मार्गदर्शन नक्कीच करू शकतो.

अजूनही मुलाने पुढे कोणत्या क्षेत्रात करिअर करायचं, हे पालकच ठरवताना दिसतात. अमुक एका क्षेत्रात करिअर केलं नाही, तर आयुष्याला अर्थच उरणार नाही, अशी भाषा दिसून येते. लाखो रुपये खर्च करून विद्यार्थ्यांना इंजिनीअरिंगच्या कोर्सला अॅडमिशन मिळते. पण त्यानंतर इण्टरेस्ट नसल्यामुळे केटी, अभ्यास करावासा न वाटणं यासारख्या समस्या सतावू लागतात. ही पश्चात्तापाची वेळ विद्याथीर् आणि पालकांवर येऊ नये, यासाठी मी टॉक शोच्या मदतीने संवाद साधला.

प्रवेशप्रक्रियेपासून कोर्सदरम्यान वाटणारी पर्सनॅलिटी डेव्हलपमेण्टची गरज यासारख्या विविध विषयांवर या कार्यक्रमात मार्गदर्शन केलं जातं. हल्ली निव्वळ डिग्रीच्या बळावर नोकरी मिळत नाही. व्यक्तिमत्त्व, कम्युनिकेशन स्किल्स, प्रेझेण्टेशन, लिडरशिप, मॅनेजमेण्ट कौशल्यं तुम्हाला जॉब, इण्टरव्ह्यू, कॉपोर्रेट मीटिंग्जमध्ये यश मिळवण्यासाठी उपयोगी पडतात. माकेर्ट ट्रेण्डप्रमाणे कोर्स करून करिअर घडवता येत नाही, हे विद्याथीर् आणि पालकांनी लक्षात घेतलं पाहिजे. त्या क्षेत्रातील इण्टरेस्ट, मेहनत आणि जिद्द तुम्हाला करिअरच्या मार्गात मदत करतात. संपर्क : मोबाइल नंबर : 9322401430.

प्रगती फास्ट टीम

 
</text>
</doc>
