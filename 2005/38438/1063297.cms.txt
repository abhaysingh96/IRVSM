<doc>
<docno>1063297.cms.txt</docno>
<text>
 
लेख
पेटंट कायद्यामुळे अग्निपरीक्षा
[ Sunday, March 27, 2005  08:34:23 pm]


राजकारण बाजूला ठेवण्याचा समंजसपणा, किमान पेटंट कायद्याबाबत रालोआने दाखवला असता, तर विधेयक एकमताने मंजूर झाले असते. प्रत्येक तरतुदीच्या फायद्या-तोट्याची चर्चा होऊ शकली असती. दुदैर्वाने निष्फळ चर्चा अन् आरोप-प्रत्यारोपाच्या फैरी, अशा गदारोळातच कायदा मंजूर झाला. त्यामुळे कोणती नवी संकटे उभी राहणार आहेत, याविषयी संभ्रमाचे वातावरण मात्र कायम राहिले.

काँग्रेसची हुशारी, डाव्या पक्षांनी आश्चर्यकारकरीत्या दाखवलेला समजूतदारपणा अन् भाजपने कृत्रिम संतापाचे दर्शन घडवीत केलेला सभात्याग, अशा अजब पार्श्वभूमीवर, अखेर वादग्रस्त पेटंट दुरुस्ती विधेयक, संसदेच्या उभय सभागृहांत मंजूर झाले. जागतिक व्यापार संघटनेच्या शतीर्नुसार ठराविक मुदतीत, पेटंट कायद्यात दुरुस्त्या करणे अपरिहार्यच होते. त्यातून प्रत्येक भारतीयाच्या भवितव्याशी निगडित असलेला हा अत्यंत संवेदनशील कायदा तयार झाला. वस्तुत: वाजपेयींचे सरकार सत्तेवर असतानाच या कायद्याचा मसुदा तयार झाला होता. राजकारण घटकाभर बाजूला ठेवण्याचा समंजसपणा, किमान पेटंट कायद्याबाबत सर्वच पक्षांनी दाखवला असता, तर विधेयक एकमताने मंजूर झाले असते. संसदेत अधिक विस्ताराने प्रत्येक तरतुदीच्या फायद्या-तोट्याची चर्चा होऊ शकली असती. दुदैर्वाने यापैकी काहीही घडले नाही. निष्फळ चर्चा अन् आरोप-प्रत्यारोपाच्या फैरी, अशा गदारोळातच कायदा मंजूर झाला. त्यामुळे कोणती नवी संकटे उभी राहणार आहेत, याविषयी संभ्रमाचे वातावरण मात्र कायम राहिले.

भारत सरकारने 1970 साली प्रथमत: पेटंट कायदा केला. 1999 अन् 2002 मध्ये त्यात काही दुरुस्त्या झाल्या. जागतिक व्यापार संघटनेचे सदस्यत्व भारताने स्वीकारल्यानंतर, संघटनेच्या शतीर्प्रमाणे पेटंट कायद्यात दुरुस्त्या करणे अनिवार्य होते. एनडीएने तयार केलेल्या मसुद्यात अनेक दोष होते. युपीए सरकारने डाव्या पक्षांसह अनेक तज्ज्ञांचा सल्ला घेत, त्यातल्या बहुतांश त्रुटी दूर केल्या. त्यानुसार नुकतेच मंजूर झालेले विधेयक, पेटंट कायद्यात तिसऱ्यांदा बदल घडवणारे होते. बहुमताने ते मंजूर झाल्यामुळे, सरकारची एक महत्त्वाची जबाबदारी पूर्ण झाली.

जीनिव्हा येथे 22 डिसेंबर 95 रोजी जागतिक बौद्धिक संपदा संघटना (व्हिपो) अन् जागतिक व्यापार संघटना ( डब्ल्यूटीओ) दरम्यान बौद्धिक संपदेशी निगडित आंतरराष्ट्रीय व्यापारविषयक मुद्दे (ट्रिप्स)चा करार झाला. तेव्हापासून सलग दहा वषेर् वादग्रस्त ठरलेल्या पेटंट कायद्यातील दुरुस्त्यांबाबत भारतात चर्चा सुरू आहे. पेटंटच्या संभावित धोक्यांविषयी अडवाणी अन् त्यांचे सहकारी खरोखरचच गंभीर असते, तर कायद्यात दुरुस्त्या सुचवून त्यांना चर्चा घडवता आली असती. सहा वषेर् केंदीय सत्तेत असलेल्या रालोआला, रचनात्मक विरोधकाची भूमिका पार पाडण्याची, ही अपूर्व संधी होती. मात्र असे न करता, केवळ कालापव्यय अन् विरोधापुरता विरोध नोंदवण्यासाठी त्यांनी संसदेच्या स्थायी समितीकडे हे विधेयक पाठवण्याचा हट्ट धरला. तो अर्थातच योग्य नव्हता. डावे पक्षही सुरुवातीपासून पेटंट कायद्याच्या विरोधात होते. तरीही अत्यंत कसोशीने विधेयकाचा अभ्यास करून, त्यांनी महत्त्वाच्या 12 दुरुस्त्या सुचवल्या. सरकारने त्यापैकी 10 मान्य केल्या. ज्या दोन दुरुस्त्यांवर मतैक्य झाले नाही, त्याविषयी तज्ज्ञांची विशेष समिती नेमण्याचे ठरले. डाव्यांचा विरोध शमला अन् कायदा मंजूर झाला. सरकारला तोंडघशी पाडण्याचा भाजपचा मनसुबा मात्र उधळला गेला.

नव्या कायद्यामुळे भारताने प्रोसेस ( प्रक्रिया) पेटंटच्या कालखंडातून प्रॉडक्ट ( उत्पादन) पेटंटच्या युगात प्रवेश केला आहे. म्हणजे नेमके काय झाले ? तर ज्या वस्तूचे पेटंट एकाद्या देशी अथवा परदेशी कंपनीच्या हाती असेल, त्याच कंपनीला त्याच्या उत्पादनाचे अन् विक्रीचे अधिकार असतील. दुसऱ्या कंपनीला तसेच उत्पादन तयार करता येणार नाही. नवा कायदा विशेषत: औषधांच्या किमती, कीटकनाशके, रासायनिक वस्तू, जैव अन् कृषी उत्पादने, बौद्धिक संपदा इत्यादींवर थेट परिणाम करणारा आहे. ट्रिप्स कराराच्या लवचिक धोरणाचा फायदा घेण्यास नवा कायदा असमर्थ ठरल्यास, तज्ज्ञ समितीच्या सल्ल्यानुसार अधिवेशनाच्या दुसऱ्या सत्रात पुन्हा दुरुस्ती विधेयक सादर करण्याचे सरकारने मान्य केले आहे.

नवा पेटंट कायदा लागू झाल्याबरोबर औषधांच्या किमती भरमसाठ वाढण्याची शक्यता वर्तवली जाते. सरकारच्या म्हणण्यानुसार पुढल्या 2/3 वर्षांत अशी कोणतीही शक्यता नाही ; कारण 90 टक्क्यांहून अधिक औषधे या कायद्याच्या कक्षेबाहेर आहेत. कॅन्सर, एड्स यासारख्या दुर्धर आजारांची औषधे मात्र नक्कीच महागणार आहेत. त्यावर भारत सरकारचे कोणतेही नियंत्रण नाही. उदाहणार्थ, कॅन्सरच्या उपचारासाठी स्वीडिश नोव्हारटीस कंपनी ग्लिवेकचे उत्पादन करते. त्याच सॉल्टच्या आधारे तयार होणाऱ्या भारतीय कंपनीच्या औषधासाठी सध्या दरमहा आठ हजार रु. खर्च येतो, तर महिनाभराच्या ग्लिवेकसाठी एक लाख 20 हजार मोजावे लागतील.

जागतिक बाजारपेठेत औषधांची प्रतिवषीर् 300 अब्ज डॉलर्सची उलाढाल होते. यापैकी 150 अब्जची उलाढाल एकट्या अमेरिकेत आहे. भारतात औषधांची बाजारपेठ 40 हजार कोटी रुपयांची आहे. तज्ज्ञांच्या मते यापैकी तीन टक्के म्हणजे बाराशे कोटी रु.च्या बाजारपेठेवर, पेटंट कायद्याचा परिणाम भारतात होणार आहे. औषधांचे उत्पादन करणाऱ्या सुमारे 2500 कंपन्या सध्या भारतात आहेत. नव्या पेटंट युगात येत्या 10 वर्षांत, यापैकी दोन तृतीयांश कंपन्यांचा खेळ आटोपणार आहे. बाजारपेठेतल्या अॅलोपॅथिक औषधांपैकी 0.1 टक्का पेटंट भारतीय कंपन्यांकडे आहेत. गेल्या 10 वर्षांत अॅलोपॅथीचे एकही पेटंट भारतीय कंपनी मिळवू शकलेली नाही. आयुवेर्दाच्या बाबतीत मात्र अशी स्थिती नाही. तरीही रॅनबॅक्सी, व्होकहार्ट यासारख्या कंपन्यांनी नव्या कायद्याचे स्वागत केले आहे. त्यांच्या मते भविष्यात नव्या औषधांच्या संशोधनाचे अन् विकासाचे भारत महत्त्वाचे केंद ठरू शकेल. प्रचंड परदेशी गुंतवणूक देशात येईल ; कारण भारतात श्ामांचे मोल तुलनेने स्वस्त आहे, त्यामुळे उत्पादन खर्च कमी येतो. यातून निर्माण होणाऱ्या रोजगारासाठी मात्र चीन, कोरियाशी भारताला स्पर्धा करावी लागणार आहे.

अमेरिकेत पेटंटसाठी तीन लाख अर्ज आहेत. त्यांच्या सुनावणीसाठी तीन हजार तज्ज्ञ आहेत. भारतात पेटंटसाठी 8926 अर्ज प्रलंबित आहेत. त्यात 7520 अर्ज परदेशी कंपन्यांच्या वतीने केलेल्या भारतीयांचे आहेत. सर्वाधिक 373 अर्ज अमेरिकन फायझर कंपनीचे आहेत. अर्जांच्या सुनावणीसाठी भारतात 215 तज्ज्ञांची पदे आहेत, त्यापैकी बहुतांश पदे सध्या रिक्त आहेत. 2008 पूवीर् कोणत्याही कंपनीला भारतात पेटंट मिळण्याची शक्यता नाही. प्रत्यक्षात किती कंपन्यांना पेटंट दिली जातात, तसेच भारतीय कंपन्या बहुराष्ट्रीय कंपन्यांना किती रॉयल्टी मोजतात, त्यानुसार औषधांच्या किमती ठरणार आहेत. देशातील एकूण औषध विक्रीच्या प्रमाणानुसार रॉयल्टी ठरवण्याचा सरकारचा इरादा आहे. इतर देशांत महत्त्वाची औषधे स्वस्त मिळत असल्यास ती आयात करण्याचा, संकटग्रस्त स्थितीत एकाद्या कंपनीला उत्पादनाचा परवाना देण्याचा, तसेच कोणत्याही जीवनरक्षक औषधाचे पेटंट रद्द करण्याचा अधिकार सरकारने राखून ठेवला आहे. आम आदमी अन् देशी औषधांच्या घरगुती उद्योगांचे संरक्षण करण्याचीही कायद्यात तरतूद आहे. कॅनडा, चीन अन् आफ्रिकन देशांनी औषधांच्या किमतींवर नियंत्रण ठेवण्यासाठी, सक्तीच्या परवाना पद्धतीचा अवलंब केला आहे.

बदललेला पेटंट कायदा आजचे वास्तव आहे. बदलाला विरोध करणे शहाणपणाचे नाही. जागतिक पेटंटच्या स्पधेर्साठी भारताला उत्पादनांचा दर्जा आणि व्यावसायिक आक्रमकतेत गुणात्मक वाढ करावी लागणार आहे. बहुराष्ट्रीय कंपन्यांच्या स्पधेर्त त्याशिवाय तरणोपाय नाही. भारताच्या वैज्ञानिक संशोधनाच्या क्षमतेविषयी आत्मस्तुतीच्या बऱ्याच कथा आपण ऐकल्या. नव्या पेटंट कायद्याने संधी अन् आव्हान दोघांनाही दारात आणून उभे केले आहे. भारतीय गुणवत्तेच्या कसाची ही अग्निपरीक्षा आहे!

सुरेश भटेवरा

 
</text>
</doc>
