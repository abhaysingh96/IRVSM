<doc>
<docno>1063503.cms.txt</docno>
<text>
 
महाराष्ट्र
जावयांची धिंड नव्हे; गाढवावरून मिरवणूक!
[ Sunday, March 27, 2005  11:13:15 pm]


म. टा. प्रतिनिधी

पुणे/राहुरी : शिमग्याच्यानिमित्ताने जावईबापूंची गाढवावरून वाजतगाजत मिरवणूक काढण्याची प्रथा राहुरी तालुक्यातील बारागाव नांदुर येथे आजही तेवढ्याच उत्साहाने पाळली जाते. यंदाही गावच्या जावयांनी गाढवासंगे धुलवड साजरी केली.

बारागाव नांदूरमध्ये धुलवडीदिवशी सर्व जावयांना गावभर गाढवावरून मिरवून आणण्यात आले. त्यानंतर नवीन कपडे आणि गोडधोड देऊन त्यांचा यथोचित सत्कार करण्यात आला. अण्णा देवरे, ह्यनाना पवार, जनार्दन पठारे या तीन जावयांना यंदा हा मान मिळाला.

सवाद्य मिरवणूक... रंगांची उधळण... जागोजागी नवयुवतींचे औक्षण... असा सर्व मिरवणुकीचा बाज संपल्यानंतर प्रत्येकाला सासरच्या घरी आणण्यात आले. तेथे बॅण्ड पथकाच्या गजरात स्नान घालण्यात आले. त्यानंतर जावयांना पूर्ण पोषाख आहेर देऊन नंतर पुरण पोळीच्या ताटावर बसवण्यात आले. हे सर्व पाहण्यासाठी पंचक्रोशीतील ग्रामस्थांनी नेहमीसारखी गर्दी केली होतीच.

 
</text>
</doc>
