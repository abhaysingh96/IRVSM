<doc>
<docno>1063184.cms.txt</docno>
<text>
 
महाराष्ट्र
तुका झालासे ग्लोबल ...
[ Sunday, March 27, 2005  07:15:13 pm]


विवेक सबनीस

पुणे : ' अणुरेणुया थोकडा तुका। तुका आकाशाएवढा।। ' तुकाराम गाथेतच वर्णन केल्याप्रमाणे त्यांचे अस्तित्त्व सायबरविश्वालाही व्यापून उरले आहे. पुणे विद्यापीठाच्या तत्त्वज्ञान विभागाने ह्लह्वद्मड्डह्मड्डद्व.ष्श्ाद्व ही वेबसाइट सुरू करून तीन वषेर् पूर्ण होत आहेत. जगभरातील 60 देशातील लाखो तुकारामभक्तांनी त्यास या काळात भक्तिभावाने भेट दिली आहे.

तुकाराम बीजेनिमित्त ' महाराष्ट्र टाइम्स ' शी बोलताना तत्वज्ञान विभागाचे प्रमुख डॉ. सदानंद मोरे म्हणाले की , ' आधी बीज एकले ' या शब्दांप्रमाणेच या वेबसाईटवरील तुकोबांच्या विचारांचा एक मोठा महावृक्ष बनायला या तीन वर्षात सुरुवात झाली आहे! इंग्लंड, अमेरिका, ऑस्ट्रेलिया दक्षिण अफ्रिकेपासून ते अगदी कझाकीस्तानसारख्या राष्ट्रांपर्यंत अनेकांनी ' तुकाराम डॉट कॉम ' ला भेट देऊन त्यातील इंग्रजी माहिती डाऊनलोड केली आहे. एवढेच नव्हे, तर या वेबसाईटमुळेच न्यूयॉर्कमधील डेना विल्किन्सन या अमेरिकन तरुणानेही तुकोबांच्या अभंगांना वाहून घेतले आहे.

गजबजलेल्या न्यूयॉर्कमध्ये नित्यानंद स्वामींच्या आश्रमात डेना या युवकाच्या कानावर तुकोबांचे अभंग पडले. या अभंगांचा अर्थ समजल्यावर तर तो अत्यंत भारावून गेला. यासंबंधी माहिती सांगताना ' तुकाराम डॉट कॉम ' चे निर्माते दिलीप धोंडे म्हणाले की, हा तुकाराम कोण कुठला अशी चौकशी करत अखेर त्याने महाराष्ट्रातून तुकाराम गाथा, पुस्तके आणि ऑडिओ कॅसेट सीडीही मागवल्या. आपल्याला मिळालेला ठेवा खूप अमूल्य आहे याची जाणीव झाली. तुकोबांच्याच शब्दात सांगायचे तर ' याचसाठी केला होता अट्टाहास ' अशीच काहीशी डेनची अवस्था झाली!

डेनने तुकोबांचे अभंग केवळ मुखाद्गत केले नाहीत, तर ते टाळमृदुंगावर सादर करायलाही सुरुवात केली! अमेरिकेत पूजापाठासाठी वास्तव्याला असणाऱ्या अहमदनगर जिल्ह्यातील एका तुकारामप्रेमी पुरोहितांची डेनशी गाठभेट झाली. तुकोबा डेनला खरेच पचले आहेत का, हे समजण्यासाठी त्यांनी डेनला प्रश्ान् विचारले. ' तुकोबांच्या अभंगातील अध्यात्म आणि जीवन संघर्ष याचा अजोड मिलाप हा विलक्षण आहे ', असे डेनने सांगितले. तो म्हणाला की, जीवनातील प्रत्येक संघर्षाला तोंड देण्याचे बळ हे अभंग मला देतात. म्हणूनच तुकोबा मला आपला मार्गदर्शन करणारा सखा आणि गुरूही वाटतात!

' तुका गोज ग्लोबल ' हा निष्कर्ष ' तुकाराम डॉट कॉम ' ला मिळालेला प्रचंड प्रतिसाद पाहूनच अमेरिकेतील अलेक्सा या कम्प्युटर कंपनीने डिसेंबर 2004 मध्ये केलेल्या एका सव्हेर्क्षणातून काढला आहे, असे धोंडे यांनी सांगितले. ते म्हणाले की, या वेबसाईटवर देशी तसेच विदेशी भाषांमधील तुकोबांच्या गाथेचे अनुवाद आहेत. बंगालीत रवींदनाथ टागोरांनी केलेले तुकोबांच्या अभंगांचे काही अनुवाद, तर शंभर वर्षांपूवीर् अकोल्यातील विष्णू मोरेश्वर महाजनी यांनी इंग्रजीत अनुवादित केलेले अभंग यांचा समवेश आहे. जर्मन भाषेत लोथार लुत्से, फ्रेंचमध्ये गी पॉपल्व्हँ, स्पॅनिश मध्ये एल्सा क्रॉस आणि रशियन मध्ये इरिना ग्लुशकोव्हा, अनघा भट आणि सिरगेई सेरेब्या यांनी तुकाराम गाथेतील काही अभंग अनुवादित केले आहेत.

तुकारामांचे निवडक अभंगांवर पुस्तक लिहिलेल्या डॉ. भालचंद नेमाडे यांनी म्हटले की , ' तुकारामाच्या वैश्वीकीकरणा ' ची प्रक्रिया ही 1869 मध्ये सर अलेक्झांडर ग्रांट या इंग्रज तुकारामभक्ताने केली. त्याने पुढाकार घेऊन तुकोबांच्या चार हजार 500 अभंगांची गाथा प्रथमच मराठीत प्रकाशित केली!

 
</text>
</doc>
