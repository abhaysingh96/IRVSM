<doc>
<docno>1063139.cms.txt</docno>
<text>
 
महाराष्ट्र
नळजोडणीसाठी लाच मागितल्याची तक्रार
[ Sunday, March 27, 2005  05:37:59 pm]


मुंबई टाइम्स टीम

कल्याण : योगी धाम इथल्या शिव अमृत धाम कॉम्प्लेक्समध्ये नवीन नळजोडणी देण्यासाठी केडीएमसीतील पाणी खात्याच्या एक्झिक्युटीव आणि डेप्युटी इंजिनीअरने पाच लाखांची लाच मागितल्याची तक्रार बिल्डरने आयुक्तांकडे केली आहे. कल्याण- डोंबिवली बिल्डर्स असोसिएशनने या प्रकाराबाबत नाराजी व्यक्त करून कारवाई करण्याची मागणी केली आहे.

कल्याण-शहाड रोडवर वाधवा गुपचं शिव अमृत धाम कॉम्प्लेक्स उभारण्याचं काम जोराने सुरू आहे. सुमारे 150 प्लॅटच्या या प्रोजेक्टसाठी महापालिकेने बांधकाम परवाना दिला आहे. नळजोडणीसाठी वाधवा यांनी पाणी खात्यात अर्ज केला. पाणी खात्याचे डेप्युटी इंजिनीअर यांनी वाधवा यांच्याकडे पाच लाखांची लाच मागितली. पाणी खात्याचे एक्झिक्युटीव इंजिनीअर आणि पाणी खात्याला खुश करण्यासाठी मोठी रक्कम द्यावी लागेल, असंही त्यांनी बजावल्याचं वाधवा यांनी आयुक्तांना दिलेल्या निवेदनात स्पष्ट केलं आहे.

या प्रकरणी दोषी अधिकाऱ्यांवर कडक कारवाई करण्याची मागणी कल्याण-डोंबिवली बिल्डर्स असोसिएशनने आयुक्तांकडे केली आहे. याबाबत एक्झीक्युटीव इंजीनीअर प्रमोद कुलकणीर् यांच्याशी यांच्याशी संपर्क साधला असता हा त्यांच्या व पाणी खात्याच्या बदनामीचा डाव असल्याचं त्यांनी सांगितलं. तसंच वाधवा ग्रुपचे आरोप खोटे असल्याचं त्याचं म्हणणं आहे.

 
</text>
</doc>
