<doc>
<docno>1063144.cms.txt</docno>
<text>
 
महाराष्ट्र
 सुदृढ मन सर्वांसाठी!
[ Sunday, March 27, 2005  05:40:43 pm]


गेल्या दशकभरात स्वयंसेवी संस्थांनी त्यांच्या क्षेत्रात लक्षणीय प्रगती केली आहे. सुरेंद दिघेंची ' जिज्ञासा ', पूनम सिंगवींची ' हरियाली ', निसर्ग जागृतीसाठी काम करणारी ' होप ', ' पर्यावरण दक्षता मंच ' सारखा उपक्रम, दक्ष नागरिकाची भूमिका वठवणारी ' जाग ' या संस्थांनी चांगल्या कामाचा आदर्श घालून ठेवला आहे. डॉ. आनंद नाडकणीर्ंची ' आयपीएच ' ही त्याच मालिकेतील स्वयंसेवी संस्था आहे.

पंधरा वर्षांपूर्वी डॉ. नाडकणीर् आणि डॉ. शुभा थत्ते या मानसोपचारतज्ज्ञांनी काही सहकाऱ्यांच्या मदतीने ' इन्स्टिट्यूट फॉर सायकॉलॉजिकल हेल्थ ' ( आयपीएच) हे रोपटं लावलं. मानसोपचार क्षेत्रातील या रोपट्याचा आता कल्पवृक्ष होतोय, हे संस्थाचालकांच्या अथक प्रयत्न आणि परिश्रमाचं फळ आहे.

30 मार्च रोजी सायंकाळी 8.30 वाजता गडकरी रंगायतनमध्ये होणाऱ्या एका कार्यक्रमाच्या माध्यमातून संस्थेचा पंधरावा वर्धापनदिन साजरा केला जाणार आहे. ' क्षितीज सुगंधाचे ' असं या कार्यक्रमाचं नाव आहे. यात भावकविता सादर करणार आहेत विविध शाखांमधील नामवंत डॉक्टरमंडळी. यात मनोविकारतज्ज्ञ डॉ. मनोज भाटवडेकर, अरविंद भावे, शल्यक्रियातज्ज्ञ अनिता पटेल, सविता जावडेकर, अभय उपासनी, बालरोगतज्ज्ञ योगेंद जावडेकर आणि विकृतीशास्त्रतज्ज्ञ भूपेंद बढे यांचा समावेश आहे. निवेदनाची बाजू डॉ. आनंद नाडकणीर् सांभाळणार आहेत. यशस्वी डॉक्टर असलेल्या ' स्वच्छंद ' या गटाने गेली वीस वर्षं हा संगीतमय कार्यक्रम सदैव टवटवीत ठेवला आहे. ' सबकुछ डॉक्टर ' अशी ओळख असलेला हा कार्यक्रम अनुभवण्यासारखा आहे.

गेली पंधरा वर्षं भाड्याच्या वास्तूत राहिलेली ही संस्था मालकीच्या जागेत स्थलांतरित होत आहे. आराधना टॉकिजसमोर तीन पेट्रोलपंपाच्या बाजूच्या इमारतीतील नऊ, दहा आणि अकरा या मजल्यांवर ' आयपीएच ' चं उपक्रम केंद सध्या आकार घेत आहे. त्या केंदाच्या मदतीसाठीच हा कार्यक्रम आयोजित केला आहे.

' सृदढ मन सर्वांसाठी ' हे ब्रीद घेऊन काम करणाऱ्या ' आयपीएच ' ची वाटचाल अभ्यासण्यासारखी आहे. मानसिक आरोग्याच्या क्षेत्रात काम करणाऱ्या मोजक्याच आणि बहुधा एकमेव असलेल्या ' आयपीएच ' ने गेल्या पंधरा वर्षांत कित्येक सक्रिय कार्यर्कत्यांचा मोठा संच तयार केला आहे. मानसिक आरोग्यसंदर्भात जागृती निर्माण करण्याचं प्रमुख उद्दीष्ट ठेवून ही मंडळी काम करत आहेत. मनोरुग्णांवर उपचार आणि त्यांचं पुनर्वसन, मानसिक रुग्णांना मदत करणं, मार्गदर्शन करणं आणि मानसिक आरोग्य सुदृढ करण्यासाठी प्रशिक्षण अशाप्रकारे ' आयपीएच ' चं काम चालतं. ताणतणांवाचे प्रश्न आणि मानसिक आरोग्यातील चढउतार या सर्वस्वी भिन्न गोष्टी असल्याने त्यांना वेगळ्या प्रकारचे उपचार लागतात आणि तसे उपचार करून घेण्यात कोणताही कमीपणा नसल्याचं तत्त्व ' आयपीएच ' ने कृतीतून सतत दाखवलं.

शाळेतील मुलामुलींसाठी ' जिज्ञासा ', ताणतणावांचं नियोजन करण्यासाठीची ' मैत्र ' ही दूरध्वनी सुसंवाद सेवा, मानसिक आरोग्याची जागृती करण्यासाठीचा ' मनोविकास ', नववी ते बारावीच्या विद्यार्थ्यांना निरनिराळ्या करिअरची ओळख करून देणारा, बारा वर्षं सुरू असलेला ' वेध ' नावाचा माहितीयज्ञ, याबरोबरच पालकशाळा, ताणतणांवांच्या नियोजनासाठीच्या कार्यशाळा असे असंख्य उपक्रम डॉ. नाडकणीर् आणि त्यांचे सहकारी कल्पकतेनं राबवत असतात.

मुंबई युनिव्हसिर्टी, टाटा इन्स्टिट्यूट फॉर सोशल सायन्सेस, एसएनडीटी या संस्थांनी ' आयपीएच ' ला प्रशिक्षण संस्था म्हणून मान्यता दिली आहे. पदव्युत्तर शिक्षण घेणारे विद्याथीर् इथे प्रशिक्षणासाठी येत असतात. आजवर सुमारे 15 हजार कुटुंबांनी ' आयपीएच ' च्या विविध सेवांचा लाभ घेतला आहे. तर ' जिज्ञासा ' हा उपक्रम राज्याच्या विविध तालुक्यांपर्यंत पोहोचला आहे.

अफाट बुद्धिमत्ता, दोन खोल्या, दोन टेबल आणि चार खुर्च्या एवढ्या मालमत्तेवर सुरू झालेली ही संस्था मालकीच्या वास्तूत प्रवेश करते आहे. नव्या वास्तूत संस्थेचा अधिकाधिक उत्कर्ष व्हावा आणि ठाणेकरांचं मानसिक आरोग्य सुदृढ राहावं, यासाठी त्यांच्या प्रयत्नांना निरंतर यश मिळत राहो.

रवींद मांजरेकर

 
</text>
</doc>
