<doc>
<docno>1063284.cms.txt</docno>
<text>
 
बहुतांची अंतरे
सुखी माणसाचा सदरा!
[ Sunday, March 27, 2005  08:27:57 pm]


एका खाजगी वाहिनीवर 8 मार्चला दुपारी दाखवलेल्या कार्यक्रमात एका साधनाविषयी आश्चर्यकारक माहिती कळली. 21 व्या शतकातसुद्धा प्रसारमाध्यमांद्वारे अंधश्रद्धा निर्मूलनाऐवजी अंधश्ाद्धेचा प्रचार व्हावा यासारखा दैवदुविर्लास नाही. या कार्यक्रमात ' श्ाीयंत्र ' नावाच्या स्फटिकापासून तयार केलेल्या उपकरणाचा वापर घरातील सुख- समाधान आणि शांतीशी जोडला गेला आहे. हे यंत्र केवळ मानसिक व्याधींपासून मुक्तता देते असे नाही, तर शारीरिक व्याधीही कोणत्याही उपचारांशिवायच पूर्णपणे बरे करते. आहे की नाही कमाल! तुम्ही उगाचच वैद्याकडे जाऊन तुमचा वेळ आणि पैसे वाया घालवत आहात!

खरे पाहता, मुळातच सुख आणि समाधान या संपूर्णपणे मानसिक व प्रारब्धावर अवलंबून असणाऱ्या गोष्टी आहेत. त्याचा संबंध एखाद्या उपकरणाशी ( त्यापासून मिळालेल्या ' पवित्र ' किरणांशी) लावून ते उपकरण लोकांना खरेदी करण्यास प्रवृत्त करणे हे लोकांच्या अज्ञानाचा आणि गैरसमजुतीचा गैरफायदा घेणेच नव्हे, तर गुन्हा आहे. सुख आणि समाधान इतके स्वस्त (रु. 1999) असते तर जगातील सर्वच माणसे सुखी माणसाचा सदरा घेऊन वावरली नसती का ?

गौरी रानडे, बोरिवली, मुंबई

 
</text>
</doc>
