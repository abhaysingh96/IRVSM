<doc>
<docno>1063464.cms.txt</docno>
<text>
 
महाराष्ट्र
ग्रामविकासाकरिता राष्ट्रीय स्वयंसेवक संघाचा पुढाकार
[ Sunday, March 27, 2005  10:42:14 pm]


म. टा. वृत्तसेवा

धुळे : समग्र ग्रामविकास ही महात्मा गांधींच्या कल्पनेतील देशाची रचना अस्तित्वात आणण्यासाठी आता राष्ट्रीय स्वयंसेवक संघाने कंबर कसली आहे.

त्यासाठी देशातील 450 गावांची निवड करण्यात येऊन प्रत्यक्षात 95 गावांमध्ये संघाच्या स्वयंसेवकांनी काम सुरू केले आहे. राष्ट्रीय स्वयंसेवक संघाचे अखिल भारतीय सह सरकार्यवाह भैय्याजी जोशी यांनी ही माहिती दिली. ग्रामीण भागातील प्राथमिक शिक्षण, आरोग्याविषयी जाणीव जागृती, जैविक शेती, ग्रामपंचायत तसेच सहकार विषयक कायद्यांबद्दल प्रबोधन आणि ग्रामीण रोजगारवाढीसाठी आधुनिक तंत्रज्ञान विकसित करण्यावर भर यावर भर देण्याचे ठरविण्यात आले आहे.

गाव हे कुटंुब आहे, असे वातावरण तयार करण्यासाठी मंदिर हा कामाचा केंद बिंदू मानण्यात येऊन कामाची रचना करण्यात येणार आहे. वाचनालय, खेळाची ठिकाणे, व्यायाम शाळा, समाजमंदिर या माध्यामातून गाव जोडले जाईल आणि अस्पृश्यतेच्या प्रश्नाची तीव्रता कमी होईल, या विश्वासाने संघाने समग्र ग्रामविकासावर लक्ष केंदीत केले आहे.

' उमवि ' च्या 41 जागांसाठी निवडणूक

उत्तर महाराष्ट्र विद्यापीठाच्या विविध प्राधिकरणांच्या निवडणुकीचा पहिला टप्पा घोषित झाला असून यात 41 जागांसाठी निवडणुक होत आहे.

विद्यापीठाचे कुलसचिव आणि निवडणूक अधिकारी डॉ. आर. एच. गुप्ता यांनी जाहीर केल्या नुसार विविध प्राधीकरणाच्या पहिल्या टप्प्यात अधिसभेाठी 31 व विद्यापरिषदेच्या 10 जागांसठी ही निवडणूक होत आहे. अर्ज दाखल करण्याची मुदत 19 एप्रिल असून अर्ज माघारीची मुदत 27 एप्रिल आहे. या जागांसाठी मतदान 15 मे रोजी होणार आहे.

 
</text>
</doc>
