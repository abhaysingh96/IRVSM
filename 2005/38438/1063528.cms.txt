<doc>
<docno>1063528.cms.txt</docno>
<text>
 
महाराष्ट्र
काँग्रेस - राष्ट्रवादीत मतविभागणी
[ Sunday, March 27, 2005  11:57:20 pm]


म. टा. वृत्तसेवा

कल्याण : अंबरनाथ आणि कुळगाव-बदलापूर येथे होणाऱ्या नगरपरिषदांच्या निवडणुकीत काँगेस राष्ट्रवादी आघाडी फुटल्याने सेना भाजप युतीसमोरील आव्हान कमकुवत झाल्याची चर्चा आहे.

अंबरनाथ नगराध्यक्षपदासाठी उभ्या असलेल्या 11 उमेदवारांपैकी सहा अपक्ष उमेदवारांनी माघार घेतली. त्यामुळे सेना-भाजप युतीचे गुलाबराव करंजुले, राष्ट्रवादीचे विलास देसाई आणि काँग्रेसचे यशवंत जोशी यांच्यात प्रमुख लढत होईल. येथील दोन विभागांमध्ये आधीच निवडणूक झाली असल्याने 50 ऐवजी 48 विभागांत निवडणूक होत असून 924 उमेदवार नगरसेवकपदाच्या स्पधेर्त आहेत. यापैकी आठ उमेदवारांची जात प्रमाणपत्रे बेकायदा ठरवल्याने त्यांनी कल्याण कोर्टात तक्रार नोंदवली असल्याने निकालापर्यंत हेे उमेदवार बाद ठरले आहेत.

राष्ट्रवादीतून फुटलेल्या गुलाब करंजुले यांना सेनेने नगराध्यक्षपदाची उमेदवारी दिल्याने सेनेची ताकद वाढली असून काँग्रेस व राष्ट्रवादी यांच्यातील मतविभागणीचा फायदा युतीला होण्याची चिन्हे आहेत.

कुळगाव-बदलापूर नगराध्यक्षपदासाठी युतीतफेर् सध्याचे नगराध्यक्ष राम पातकर रिंगणात असून येथेही राष्ट्रवादी स्वतंत्रपणे लढत आहे. येथे काँगेसचे जेष्ठ कार्यकतेर् शंकर भोईर व राष्ट्रवादीचे आमदार श्रीधर पाटील यांना उमेदवारी देण्यात आली आहे. एकंदरीत निवडणुकांचे चित्र बघता राष्ट्रवादीतील बंडखोरीचा फायदा सेना भाजपला मिळेल असे दिसते.

 
</text>
</doc>
