<doc>
<docno>1063331.cms.txt</docno>
<text>
 
क्रीडा
भारताला विजयासाठी 358 धावांची गरज
[ Sunday, March 27, 2005  09:02:11 pm]


बंगलोर : मालिकेत बरोबरी साधण्यास उत्सुक असलेल्या इंझमाम उल हकच्या पाकिस्तान संघाने गांगुलीच्या भारतीय संघाला तिसऱ्या व निर्णायक कसोटीत विजयासाठी 383 धावांचे आव्हान दिले असून चौथ्या दिवसअखेरीस भारताने बिनबाद 25 अशी मजल मारली. पाचव्या व अखेरच्या दिवशी किमान 90 षटकात भारताला विजयासाठी 358 धावांची गरज आहे.

चिन्नास्वामी स्टेडियमवर चौथ्या दिवशी सकाळी भारताची घसरगंुडी उडाली ती सामी, कनेरियाच्या गोलंदाजीवर. पठाण, हरभजन आणि बालाजी झटपट पॅव्हेलियनमध्ये परतल्यावर लक्ष्मणला मोलाची साथ दिली ती तळाच्या अनिल कंुबळेने. घरच्या प्रेक्षकांसमोर खेळताना कंुबळेने दीड तास किल्ला लढवत 64 चेंडूत तीन चौकारांसह 22 धावा करताना लक्ष्मणसह 19 षटकात 53 धावांची भागी केली. या भागीमुळे भारताने 449 धावा केल्या व पाकिस्तानने 121 धावांची आघाडी घेतली. कनेरियाने सव्वाशे धावात निम्मा संघ गारद केला अशी किमया त्याने दहाव्यांदा केली आहे. सामीने 106 धावात तीन मोहरे टिपले. कंुबळे, लक्ष्मण ही जोडी फोडण्यासाठी इंझमामला नवा चेंडू घ्यावा लागला पण नव्या चेंडूचा मुकाबल या दोघांनी तब्बल 14 षटके केला, लक्ष्मणने नाबाद 79 धावा फटकावल्या त्या अकरा चौकारांनिशी , 183 चेंडूत.

पाकने दुसऱ्या डावात झटपट क्रिकेटला साजेसा खेळ केला. आफ्रिदीने पाकिस्तानतफेर् कसोटी क्रिकेटमधील सर्वात जलद अर्धशतक फटकावले ते 26 चेंडूत, दोन षटकार व सात चौकारांनिशी. पहिल्या डावात तर त्याला भोपळाही फोडता आला नव्हता. त्याच्या झंझावातामुळे पाकचे दुसऱ्या डावातील अर्धशतक सातव्या षटकातच साजरे झाले पण 34 चेंडूत दोन षटकार आणि आठ चौकारांनिशी 58 धावा फटकावणारा आफ्रिदी सचिनच्या गोलंदाजीवर दिनेश कातिर्कमार्फत यष्टीचीत झाला.तौफिक उमरसह त्याने 12.4 षटकात 91 धावांची सलामी पाकला करून दिली.

पहिल्या डावातील द्विशतकवीर तसेच उपकर्णधार युनुस खानने मग तडाखेबंद फटकेबाजी करत दहा चौकारांनिशी 98 चेंडूत नाबाद 84 धावा फटकावल्या. सलामीवीर तौफिक उमर मात्र 138 चेंडूत एक षटकार आणि सात चौकारांसह 76 धावा केल्यावर कंुबळेच्या गोलंदाजीवर पायचीत झाला. कर्णधार इंझमामने 32 चेंडूत नाबाद 31 धावा तडकावल्या त्या तीन चौकारांसह. 50 षटकात 2 बाद 261 धावसंख्येवर पाकिस्तानने डाव सोडला आणि भारताला विजयासाठी 383 धावांचे आव्हान दिले. सेहवाग, गंभीर यांनी सहा षटकात बिनबाद 25 धावा केल्या त्यापैकी 19 धावा गंभीरने 24 चंेडूत फटकावल्या त्या तीन चौकारांसह तर सेहवागने 6 धावा केल्या आहेत.

धावफलक

पाकिस्तान पहिला डाव : 570.

भारत पहिला डाव: गंभीर - झे. युनुस गो. समी 24, सेहवाग - झे. व गो. कनेरिया 201, दविड - पायचीत गो. कनेरिया 22, तेंडुलकर - झे. युनुस गो. आफ्रिदी 41, लक्ष्मण - नाबाद 79, गांगुली - यष्टीचीत अकमल गो. कनेरिया 1, कातिर्क - झे. कमाल गो. समी 10, पठाण - झे. कनेरिया गो. समी 5, हरभजनसिंग - झे. रझाक गो. कनेरिया 1, बालाजी - झे. अकमल गो. कनेरिया 2, कंुबळे - त्रि. गो. आफ्रिदी 22, अवांतर - 41 एकूण - 449.

गडी बाद होण्याचा क्रम : 1-98, 2-172, 3-257, 4-337, 5-343, 6-374, 7-386, 8-388, 9-396.

गोलंदाजी : समी 34-5-106-3, रझाक 17-0-77-0, कनेरिया 39-7-127-5, आफ्रिदी 10.4-3-30-2.

पाकिस्तान दुसरा डाव : हमीद - पायचीत गो. कंुबळे 76, आफ्रिदी - यष्टीचीत कातिर्क गो. तेंडुलकर 58, युनुस खान - नाबाद 84, इंझमाम - नाबाद 31, अवांतर - 12 एकूण - 2 बाद 261 डाव सोडला.

गोलंदाजी : पठाण 5-0-45-0, बालाजी 3-0-26-0, कंुबळे 21-1-88-1, तेंडुलकर 15-1-62-1, हरभजनसिंग 6-0-35-0.

भारत दुसरा डाव : गंभीर - खेळत आहे 19, सेहवाग -खेळत आहे 6, एकूण - बिनबाद 25.

गोलंदाजी : सामी 3-0-18-0, रझाक 3- 0-7-0.

 
</text>
</doc>
