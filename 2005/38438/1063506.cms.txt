<doc>
<docno>1063506.cms.txt</docno>
<text>
 
महाराष्ट्र
एक एप्रिलपासून 'व्हॅट'ची अंमलबजावणी होणारच
[ Sunday, March 27, 2005  11:15:51 pm]


म. टा. प्रतिनिधी

अर्थमंत्र्यांचा पुनरुच्चार

पुणे : येत्या एक एप्रिलपासून राज्यात ' व्हॅट ' ची ( मूल्यवधिर्त करप्रणाली) अंमलबजावणी होणारच याचा पुनरुच्चार अर्थमंत्री जयंत पाटील यांनी रविवारी केला. व्हॅट कायद्यात दुरूस्ती होणार असून व्यापाऱ्यांनी त्यात सहभागी व्हावे असे आवाहनही त्यांनी केले.

पूना मर्चंट चेंबरतर्फे आयोजित राज्यातील सर्व व्यापाऱ्यांच्या महाअधिवेशनात ते बोलत होते. दरम्यान पाटील यांचे भाषण सुरू असतानाच व्यापाऱ्यांनी विविध प्रश्न उपस्थित केल्याने शेवटी काहीप्रमाणात गोंधळाचे वातावरण निर्माण झाले.

जागतिकीकरणाच्या युगात जागतिक गुंतवणूक करणारा वर्ग व्हॅटची अंमलबजावणी करणाऱ्या राज्यांनाच प्राधान्य देणार असल्याने व्हॅटचे महत्त्व वाढल्याचे नमूद करून पाटील म्हणाले की, जगाच्या पाठीवर जेथे-जेथे व्हॅट आहे तेथील करांची रचना वेगवेगळी आहे. त्याला आपला देशही अपवाद असणार नाही यांबाबत सर्वच राज्यांच्या अर्थमंत्र्यांमध्ये एकमत आहे. हरयाणात व्हॅट लागू झाला आहे. राज्यात तो लागू करीत असताना घाई झालेली नाही. इतर राज्यांमध्ये व्हॅट लागू झालेला नसताना आपल्याकडे लागू झाला तर राज्यातील व्यवसाय कमी होईल, यामध्ये तथ्थ नाही. व्हॅट लागू करताना सर्व तांत्रिक बाजूंचा विचार केलेला आहे. ' प्राइस वॉटर हाऊस ' सारख्या संस्थांना बरोबर घेण्यात आले आहे. त्यामुळे व्यापाऱ्यांनी भीती काढून टाकावी. चेकनाके उभारताना व्यापाऱ्यांना विश्वासात घेतले जाईल तसेच एकूणच व्यापाऱ्यांचे म्हणणे ऐकून घेण्यासाठी राज्यस्तरावर एक बैठक घेणार असल्याचेही, त्यांनी सांगितले.

 
</text>
</doc>
