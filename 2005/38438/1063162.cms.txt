<doc>
<docno>1063162.cms.txt</docno>
<text>
 
महामुंबई: मुंबई टाइम्स
होळीच्या रंगांवर उतारा शाम्पू आणि लोशनचा
[ Sunday, March 27, 2005  06:39:53 pm]


मुंबई टाइम्स टीम

मुंबईतील अनेक मेडिकल स्टोअर्समधून स्कीन केअर लोशन, शाम्पू, अॅण्टी अॅलजीर् बायोटिक्स एका दिवसात दिसेनाशी झाली आहेत. सरकारी कराच्या विरोधातील आंदोलनामुळे किंवा कंपन्या संपावर गेल्याचा हा परिणाम नव्हे, तर हा प्रताप आहे रंग बरसेच्या तालावर मुंबईभर खेळलेल्या रंगपंचमीचा. केमिकल, ऑइल पेण्टसह लावल्या गेलेल्या रंगांमुळे आपली स्कीन आणि केसांचा रंग बदलू नये, यामुळे धास्तावलेल्या मुंबईकरांची शाम्पू आणि स्कीन केअर लोशन खरेदी करण्यासाठी चांगलीच गदीर् उसळल्याचं चित्र रंगमंचमीचा मूड ओसरल्यानंतर अनेक मेडिकल स्टोअर्सबाहेर पाहायला मिळत होतं.

रंग बरसे म्हणत मुंबईभर उत्साहात साजऱ्या झालेल्या रंगपंचमीनंतर मुंबईकरांच्या चेहऱ्यावरचा रंग आता हळूहळू उतरू लागला आहे. पण शाम्पू आणि स्कीन केअर लोशन बनवणाऱ्या कंपन्यांच्या चेहऱ्यावर मात्र आनंदाचे रंग उमटले आहेत. रंगपंचमीमुळे स्कीन केअर लोशन, वेगवेगळे शाम्पू आणि अॅण्टी अॅलजीर् बायोटिक्स बनवणाऱ्या कंपन्यांना एका दिवसात लाखो रुपयांची कमाई करून दिली. हेअर शाम्पू आणि स्कीन केअर लोशन खरेदीसाठी उसळलेली गदीर् मेडिकल स्टोअर्सवाल्यांनाही अनपेक्षित होती.

रंगपंचमीचा दिवसभर चढलेला रंग उतरवण्यासाठी अनेकांनी डॉक्टरांकडे धाव घेतल्यामुळे अनेक भागांमधील क्लिनिक्सही गदीर्ने फुलून गेल्याचं चित्र पाहायला मिळत होतं. होळीनिमित्त क्लिनिक बंद ठेवण्याचा निर्णय अनेक डॉक्टरांनीही घेतला होता. पण रंगपंचमीनंतरच्या खबरदारीच्या उपायांसाठी सतत घरी खणखणणाऱ्या फोन्समुळे क्लिनिक सुरू करण्याचा निर्णय या डॉक्टर मंडळींना घ्यावा लागला.

रंगांमुळे डोळ्यांना इजा होणं, अंगावर पुरळ येणं, त्वचा जळजळणं अशा अनेक तक्रारी घेऊन डॉक्टरांकडे येणाऱ्यांचं प्रमाणही या रंगपंचमीत दरवषीर्च्या तुलनेत कमी होतं. रंगामुळे आपल्या त्वचेला काही नुकसान होणार नाही ना, या भीतीपोटी क्लिनिककडे धाव घेणाऱ्यांचं प्रमाण यंदा बरंच जास्त असल्याचं स्किन स्पेशालिस्ट मधुकर गावंड यांनी सांगितलं.

काही तुरळक घटना वगळता मुंबईभर होळी मोठ्या उत्साहातच साजरी झाली. रंगामुळे डोळ्याला इजा होण्याच्या खूपच कमी घटना यंदा मुंबईतील प्रमुख हॉस्पिटलमध्ये नोंदवल्या गेल्या. मुंबईत कुठेही रंगांचा बेरंग होऊ नये, म्हणून खडा पहारा देत पोलिसांनी घेतलेल्या खबरदारीचा चांगला प्रभावही अनेक ठिकाणी दिसत होता.

 
</text>
</doc>
