<doc>
<docno>1063142.cms.txt</docno>
<text>
 
महाराष्ट्र
पालिका निवडणुकीत मतदार चमत्कार घडवणार
[ Sunday, March 27, 2005  05:39:48 pm]


मंुबई टाइम्स टीम

पालघर : नवघर-माणिकपूर व नालासोपारा पालिकेच्या निवडणुकीत शिवसेना-भाजप व जनता दल युती या वेळी चमत्कार घडवणार आहे, असं मत शिवसेनेचे जिल्हाप्रमुख विवेक पंडित यांनी व्यक्त केलं.

आमदार हितेंद ठाकुरांच्या वसई विकास मंडळाला या निवडणुकीत काँग्रेस, राष्ट्रवादी व रिपाइं बरोबर युती करावी लागावी इतकी वाईट अवस्था या मंडळाने जनहिताचं काम न केल्यामुळे आली आहे. 10 एप्रिल रोजी या पालिकांची निवडणूक होत असून गेली अनेक वर्षं या पालिकांमध्ये वसई विकास मंडळाची सत्ता आहे. नालासोपारा पालिकेतील त्यांची सत्ता जाणार असून

पालिकेत या वेळी मतदार चमत्कार घडवणारच असा पक्का विश्वास आहे, असं ते म्हणाले.

मेळाव्याचं आयोजन

केवळ जागतिक महिला दिनी मेळावे साजरे न करता महिलांनी महिलांच्या समस्या सोडवण्यासाठी स्वत:चं व्यासपीठ निर्माण करून कृतीशीलतेची जोड देण्याची गरज आहे, असं मत सामाजिक कार्यकतेर् व श्रमिक साधना संस्थेच्या उपाध्यक्षा पूणिर्मा मेहरे यांनी व्यक्त केलं. जागतिक महिला दिन व सावित्रीबाई फुले स्मृती दिनानिमित्त विविध संघटना व संस्थांमार्फत आयोजित केलेल्या मेळाव्यात त्या बोलत होत्या.

तालुक्यात श्रमिक साधना, स्वाधार, आदिवासी सहज शिक्षण, श्रमिक महिला सहकारी पत संस्था, समाजवादी महिला सभा, तसंच महिला मंडळे यांच्या मार्फत इथल्या मच्छिमार समाज हॉलमध्ये या मेळाव्याचं आयोजन करण्यात आलं होतं.

महिला दिनाच्या दिवशीच फक्त महिलांच्या कामाची आठवण पुरुष संस्कृतीला होत असते. अन्य वेळी मात्र सामाजिक क्षेत्रात काम करणाऱ्या महिलांची हेटाळणीच होत असते. एखादी स्त्री चांगले गुण दाखवू लागल्यास तिच्याबाबत लगेच कुत्सितपणे तसंच तिच्या चारित्र्याबद्दल वाईटच बोललं जातं. हा मानसिकता बदलली पाहिजे, असंही त्या म्हणाल्या.

 
</text>
</doc>
