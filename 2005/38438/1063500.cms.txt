<doc>
<docno>1063500.cms.txt</docno>
<text>
 
महाराष्ट्र
पोलिस आयुक्तालयातर्फे राष्ट्रीय स्तरावरील कबड्डी स्पर्धा
[ Sunday, March 27, 2005  11:10:56 pm]


म. टा. प्रतिनिधी

पुणे : पुणे पोलिस आयुक्तालयातर्फे 18 ते 21 एप्रिल दरम्यान पोलिस आयुक्त चषक राष्ट्रीय कबड्डी स्पधेर्चे आयोजन करण्यात आले असल्याची माहिती पोलिस आयुक्त धनंजय जाधव यांनी पत्रकार परिषदेत दिली.

शिवाजीनगर येथील पोलिस मुख्यालयाच्या मैदानावर होणाऱ्या या स्पधेर्मध्ये भारतातून एकूण 60 संघ सहभागी होणार आहेत. पुरुष विभागामध्ये कर्नाटक पॉवर ट्रान्समिशन कॉपोर्रेशन, उत्तर रेल्वे, दिल्ली राखीव पोलिस दर, बीएसएनएल, राजस्थान, इंडियन कोच फॅक्टरी तामिळनाडू, हरियाना पोलिस, पंजाब पोलिस, विजया बँक, म्हैसूर स्टेट बँक, एअर इंडिया, मध्य रेल्वे, पश्चिम रेल्वे, ओएनजीसी, भारत पेट्रोलियम आणि कृषि उत्पन्न बाजार समिती संघ सहभागी होणार आहे.

त्यातून राष्ट्रीय खेळाडूंचा खेळ पाहता येणार आहे. तर महिला विभागात पालम स्पोर्टस (दिल्ली), हरियाणा राज्य संघ, कर्नाटक पोलिस, नूतन बाजार (कोलकाता), शिवशक्ती ( मुंबई आणि सांगली), गोरखनाथ उपनगर, महालक्ष्मी (कोल्हापूर) इत्यादी संघांनी प्रवेश निश्चित केला आहे.

स्पधेर्तील पुरुष विजेत्या संघास 51 हजार रुपये आणि महिला संघास 31 हजार रुपयांचे पारितोषिक देण्यात येणार आहे, तर उपविजेत्या पुरुष संघास 35 हजार रुपये आणि महिला संघास 21 हजार रुपयांचे पारितोषिक देण्यात येणार असल्याचे जाधव यांनी सांगितले. स्पधेर्तील उत्कृष्ट चढाई आणि उत्कृष्ट पकड करणाऱ्या खेळाडूस पारितोषिक देण्यात येणार आहे. चार दिवस चालणारे सामने प्रकाशझोतात खेळले जाणार आहेत.

 
</text>
</doc>
