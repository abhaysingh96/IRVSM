<doc>
<docno>1063287.cms.txt</docno>
<text>
 
बहुतांची अंतरे
'पोटामागे जाणे' हा गुन्हा ठरवायचा तर...
[ Sunday, March 27, 2005  08:29:32 pm]


लोकांच्या अतिक्रमणाबाबत ' अलीकडे मराठी भाषिक संतप्त प्रतिक्रिया व्यक्त करताना दिसतात. ' बीमारू राज्यांचे ओझे आम्ही का वाहावे ?' असा बिनतोड प्रश्ान् उभा करून परप्रांतीयांना कचऱ्यासारखे झाडून बाहेर काढावे असा त्यांचा सूर असतो. स्वत:च्या प्रांतात सर्व नैसगिर्क साधनसंपत्ती असताना हे लोक त्याचा वापर करीत नाहीत त्याला आम्ही काय करणार, हाच पवित्रा जागतिक पातळीवर इनॉक पॉवेल ब्रिटनमध्ये व केकेके सारख्या संघटना अमेरिकेत घेताना दिसतात. तेथे रोख आशियाई लोकांवर असतो. कॅनडात शिखांवर असतो.

अमेरिकेत नोकरी व्यवसाय करून भारतात डॉलर पाठविण्याची एनआरआय देशभक्ती आपल्या सर्वांनाच भावते. आपल्या मुलांनीही आधी एनआरआय व्हावे व मग देशभक्त व्हावे अशीच आपली महत्त्वाकांक्षा असते. संस्कृत श्लोक, योगासने, जातीतच लग्न करून भारतीयत्व टिकवले की झाले! उच्चवणीर्यांना जे अमेरिकेविषयी वाटते, तेच अन्य प्रांतीयांना मुंबईविषयी वाटते. पण आपल्यामते हा गुन्हा आहे. या परदेशस्थित भारतीयांना याच न्यायाने कचऱ्यासारखे भारतात लोटून दिले व ' तेथे ' आपल्या देशातील खनिज संपत्तीचा वापर करून श्ाीमंत व्हा असा सल्ला दिला तर चालेल का ? ' डॉलरची गंगा ' बंद होऊन ' भारतीय कचरा ' परत आला, तर त्यांचे नातेवाईक तरी त्यांचे स्वागत करतील का ?

' पोटामागे जाणे ' हा गुन्हा ठरविणे शक्य आहे का, याचा शांतपणे विचार करायला हवा. यापूवीर् मराठी माणसेही बाहेर गेलीच होती. बडोद्याला गायकवाड, ग्वाल्हेरला शिंदे, तंजावरला व्यंकोजी, झाशीला तांबे यांनी तर आपले राज्यच स्थापन केले. त्यावेळी महाराष्ट्र बीमारू होता का ? पेशव्यांच्या काळात आपण उत्तरेतून आणलेली संपत्ती, उत्तरेतील लोक आता मुंबईत येऊन वसूल करीत आहेत, याला ' काव्यगत न्याय ' म्हणता येईल! काळाची पावले ओळखून बदल घडविण्यापेक्षा ' आमची माती आमची माणसं ' म्हणून भावनिक आदळआपट करणे सोयीचे असले तरी उपयुक्त नाही, याची जाणीव मध्यमवगीर्यांना होईल का ?

अरुण ठाकूर, नाशिक.

 
</text>
</doc>
