<doc>
<docno>1063501.cms.txt</docno>
<text>
 
महाराष्ट्र
आदिवासी प्रमाणपत्र तपासणी समितीकडे दोन हजारावर प्रकरणे पडून
[ Sunday, March 27, 2005  11:12:02 pm]


म. टा. प्रतिनिधी

पुणे : आदिवासी संशोधन आणि प्रशिक्षण संस्थेतील अनुसूचित जमाती-जाती प्रमाणपत्र तपासणी समितीकडे पुणे विभागातून 2028 प्रकरणे प्रलंबित आहेत. नवीन वर्षांच्या प्रवेशप्रक्रिया सुरू झाल्याने मेअखेर ही संख्या आणखी वाढण्याची शक्यता आहे.

आदिवासी संस्थेतील प्रमाणपत्र तपासणी समितीकडे पुणे, सातारा, सांगली, कोल्हापूर आणि सोलापूर या जिल्ह्यांचे कार्यक्षेत्र आहे. या विभागात प्रामुख्याने महादेव कोळी, ठाकर आणि काही प्रमाणात पारधी समाज आहे.

सरकारच्या नियमानुसार अनुसूचित जमाती-जाती प्रमाणपत्र या समितीकडून घेतल्याशिवाय जात ग्राह्य धरली जात नाही. प्रामुख्याने शैक्षणिक व सरकारी सेवेतील सेवाविषयक प्रकरणांमध्ये हे प्रमाणपत्र लागते. या समितीकडे फेब्रुवारीअखेर 2028 प्रकरणे प्रलंबित होती त्यामध्ये 1531 सेवाविषयक तर 352 शैक्षणिक प्रकरणांचा समावेश आहे. याशिवाय लोकसेवा आयोग, सेवापूर्व, निवडणूका, न्यायालयीन सेवा प्रकरणेही त्यामध्ये समाविष्ट आहेत.

प्रमाणपत्र तपासणी विभागाचे आ. स. गुंजाळ यांनी सांगितले की, दरवषीर् समितीकडून सुमारे चार हजार प्रकरणे पूर्ण होतात. प्रलंबित प्रकरणांची संख्या वाढू नये यासाठी दर महिन्याला येणाऱ्या प्रकरणांपेक्षा जादा प्रकरणे हातावेगळी केली जातात. त्यामुळे मागीलवषीर्पासून प्रलंबित प्रकरणांची संख्या कमी होत आहे. ही वेळखाऊ प्रक्रिया असली तरी गरजेनुसार विशेष बाब म्हणून एखादे प्रकरण तातडीने मागीर् लावले जाते. भविष्यकाळात प्रलंबित प्रकरणांची संख्या कमी करण्याच्यादृष्टीने प्रयत्न करणार आहे.

 
</text>
</doc>
