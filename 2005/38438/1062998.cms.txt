<doc>
<docno>1062998.cms.txt</docno>
<text>
 
महामुंबई
मराठी कलावंतांची इकोफ्रेंडली होली!
[ Sunday, March 27, 2005  12:05:58 am]


अमित भंडारी

मुंबई : रंग रंग रंगांची उधळण... एकमेकांना रंगाच्या हौदांमध्ये बुडवून होली खेळणारे आणि मुंबईची होली ' ग्लॅमरस ' करणारे हिंदीतले नामवंत फिल्मी कलावंत यंदा एका गौरवसोहळ्याला उपस्थित राहण्यासाठी लंडनला रवाना झाल्याने बॉलिवुडची होली तितकीशी रंगली नाही ; मात्र मराठी कलावंतांनी ती कसर काहीशी भरून काढली. गोरेगावच्या बिंबिसार नगरात मराठी सिनेनाट्य कलावंतांची पहिलीवहिली इकोफ्रेंडली धुळवड कमालीची रंगतदार झाली.

त्सुनामीग्रस्तांना श्रद्धांजली म्हणून यंदा रंगपंचमी खेळणार नाही, असे अमिताभ बच्चन यांनी सांगितले होते. पण, प्रत्यक्षात ते एका वाहिनीच्या लंडनमधील गौरव सोहळ्यासाठी रवाना झाले. या फिल्मी ' सुपारी ' साठी त्या वाहिनीने कोट्यवधी रुपये दिल्याची चर्चा फिल्मी वर्तुळात आहे. राज कपूर, यश चोप्रा, सुभाष घई, यांच्या बरोबरीने अमिताभच्या घरी होळी जोशात रंगायची. पण, गौरव सोहळ्यासाठी शाहरुख खान, प्रिटी झिंटा, सलमान खान, ऐश्वर्या राय, अक्षयकुमार, मल्लिका शेरावत, अमृता अरोरा आणि झाएद खान हे सारे स्टार एव्हाना लंडनमध्ये दाखल झाले आहेत.

धुळवडीचा सण दिमाखात साजरा केला तो मराठी कलावंतांनी! एकमेकांना रंगवण्यासाठी खास टँकरने पाण्याची सोय करण्यात आली होती. नंदू माधव, श्रीरंग गोडबोले आणि प्रतिमा कुलकणीर् यांच्या नेतृत्वाखाली होळी खेळली गेली. या धुळवडीत विजय कदम, अतुल परचुरे, कोरिओग्राफर उमेश जाधव, कॅमेरामन संजय जाधव, जयवंत वाडकर, राहुल मेहेंदळे, पंकज विष्णू, प्रसाद आठल्ये, सुनील भोसले, चिन्मय मांडलेकर, निखिल हजारे, अतिशा नाईक, शुभांगी गोखले, सुकन्या कुलकणीर्, कोेरिओग्राफर दीपाली विचारे, कॉश्च्युम डिझायनर गीता गोडबोले, प्रोमिता जाधव, श्वेता मेहंेदळे अशी भली मोठी गँग सहभागी झाली होती.

पुण्याहून खास आनंद इंगळे आला होता. मित्रमंडळींसह हजर झालेल्या या कलावंताना पाहण्यासाठी चांगलीच गदीर् झाली होती.

 
</text>
</doc>
