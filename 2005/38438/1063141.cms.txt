<doc>
<docno>1063141.cms.txt</docno>
<text>
 
महाराष्ट्र
राज्य सरकारी कर्मचाऱ्यांनाही हवाय वाढीव दराने महागाई भत्ता
[ Sunday, March 27, 2005  05:39:22 pm]


मंुबई टाइम्स टीम

डोंबिवली : राज्य कर्मचाऱ्यांना केंदीय कर्मचाऱ्याप्रमाणे महागाई भत्त्याचा वाढीव हप्ता पूर्वलक्षी प्रभावाने कधीच दिला जात नाही. केंदीय कर्मचाऱ्यांप्रमाणे जानेवारी 2005 पासून वाढीव तीन टक्के वाढीव महागाई भत्ता राज्य सरकारी कर्मचाऱ्यांना मिळावा, अशी मागणी राज्य जिल्हा परिषद कर्मचारी युनियनचे जनरल सेक्रेटरी शरद भिडे यांनी केली आहे.

केंद सरकारच्या कर्मचाऱ्यांना एक जानेवारी 2005 रोजी तीन टक्के वाढीव महागाई भत्त्याचा हप्ता नुकताच मंजूर केला आहे. केंदीय कर्मचाऱ्यांप्रमाणे राज्यातील कर्मचाऱ्यांना महागाईत्ता त्याच दराने द्यायचा हे तत्त्व राज्य सरकारने पूवीर्च मान्य केल्यामुळे जानेवारीपासूनचा तीन टक्के महागाई भत्ता राज्यातील जिल्हा परिषद, सरकारी शिक्षण-शिक्षकेतर व सेवानिवृत्त कर्मचाऱ्यांना विनाविलंब पूर्वलक्षी प्रभावाने रोखीने देण्यासंबंधीचा निर्णय सरकारने घेऊन त्याप्रमाणे आदेश

द्यावेत, अशी मागणी ओंकार प्रणित राज्य जिल्हा परिषद कर्मचारी युनियनचे कार्याध्यक्ष बलराम मगर व जनरल सेक्रेटरी शरद भिडे यांनी मुख्यमंत्री व अर्थमंत्री यांच्याकडे केली आहे.

राज्य कर्मचाऱ्यांना केंदीय कर्मचाऱ्याप्रमाणे महाभत्ताचा वाढीव हप्ता पूर्वलक्षी प्रभावाने कधीच दिला जात नाही. नेहमीच तो मंजूर केल्याच्या तारखेपासून द्यावयाचा व थकबाकी गोठवायचीच हे सरकारचे नेहमीचेच धोरण झाल्याने कर्मचारी वर्गात नाराजीचे वातावरण आहे, असे भिडे यांनी सांगितलं. यापूवीर् जुलै 2003 चा चार टक्के व जानेवारी 2004 चा दोन टक्के असा सहा टक्के महागाई भत्ता सरकारने जून 2004 पासून मंजूर करून 16 ते 17 महिन्यांच्या रकमेची बचत केली. तर जुलै 2004 पासूनचा तीन टक्के महागाईभत्ता एप्रिल 2005 पासून देण्याचा निर्णय नुकताच घेऊन नऊ महिन्यांच्या थकबाकीबाबत मौन पाळलं आहे. तेव्हा आता तरी जानेवारी 2005 पासूनचा तीन टक्के महागाई भत्ता सरकारने पूर्वलक्षी प्रभावाने द्यावा, अशी मागणी भिडे यांनी केली आहे.

' बाबुल मोरा ' चा रौप्यमहोत्सव

गायक विनायक जोशी यांनी सादर केलेल्या ' बाबुल मोरा ' या गानसम्राट कुंदनलाल सैगल यांच्या गीतांचा कार्यक्रम शनिवार , 2 एप्रिलला या रौप्यमहोत्सव साजरा करत आहे.

गेल्या वषीर् चतुरंग प्रतिष्ठानने आयोजित केलेल्या सोहळ्यात या कार्यक्रमाचा शुभारंभ झाला. शनिवार , 2 एप्रिलला इथल्या निमकर सुयोग सभागृहात रौप्यमहोत्सवी कार्यक्रम सादर होणार आहे. संगीततज्ज्ञ व कम्प्युटरतज्ज्ञ अच्युत गोडबोले हे प्रमुख पाहुणे म्हणून उपस्थित राहणार आहेत. सैगल यांच्या अभिनेते, गायक व व्यक्ती म्हणून विविध पैलूंवर प्रकाश टाकणाऱ्या या क्षेत्रातील तज्ज्ञ व्यक्तिंच्या लेखांचा संग्रह असलेला ' बाबुल मोरा ' हे पुस्तकही या वेळी प्रकाशित करण्यात येणार आहे. इथल्या आरती प्रकाशनने ते प्रकाशित केलं आहे. जोशी यांनी या पुस्तकाचं संपादन केलं आहे. या वेळी या कार्यक्रमाच्या आयोजकांचा सत्कार करण्यात येणार आहे.

 
</text>
</doc>
