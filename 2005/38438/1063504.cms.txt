<doc>
<docno>1063504.cms.txt</docno>
<text>
 
महाराष्ट्र
कोणत्याही कलांपेक्षा नाटकातील शब्दच सर्वसमावेशक
[ Sunday, March 27, 2005  11:14:22 pm]


म. टा. प्रतिनिधी

पुणे : कथा- कादंबरीतील शब्दापेक्षा नाटकातील शब्द हा पूर्ण भिन्न असतो. तो शब्द उच्चारुन, अभिनयाने सजून आणि प्रेक्षकांना ' पाहण्यासाठी ' सर्वकलासमावेशक स्वरुप धारण करतो, असे प्रतिपादन ज्येष्ठ रंगकमीर् दामू केंकरे यांनी रविवारी जागतिक रंगभूमीदिनी आयोजित केलेल्या कार्यक्रमात केले.

संगीत नाटक अकादमी (दिल्ली), ललित कला केंद गुरुकुल (पुणे विद्यापीठ) यांच्या संयुक्त विद्यमाने सिंबायोसिस संस्थेतील विश्वभवन सभागृहात झालेल्या या कार्यक्रमाचे उद्घाटन ज्येष्ठ अभिनेते चंदकांत गोखले यांनी दीपप्रज्वलनाने केले. यावषीर् लोक रंगभूमी परंपरा हा विषय ठरल्यामुळे लोकशाहीर विठ्ठल उमप, लवणीसम्राज्ञी संजीवनी मुळे- नगरकर आणि चैत्राली दाते यांनी विविध कार्यक्रम सादर केले. तर संध्याकाळी फ्रेंच राज्यक्रांतीवरील अरियान मुश्किन या दिग्दशिर्केच्या '1789' या नाटकावरील सिनेमा आलीयन्स फ्रान्से आणि राष्ट्रीय चित्रपट संग्रहालयच्या वतीने दाखवण्यात आला. तसेच श्रीमती मुश्किन यांचा ' हे रंगभूमे, ये, वाचव मला! ' हा मराठी अनुवादित काव्यात्मक संदेशही वाचून दाखवण्यात आला.

' शब्द आणि रंगभूमी ' चे नेमके नाते काय असावे यासंबंधी बोलताना केंकरे म्हणाले की, कथा-कादंबरीपेक्षा नाटकातील शब्द वेगळी परीमिती घेऊन येतो आणि त्याला वेगळा आवाज प्राप्त होतो. नाटकातील संघर्ष संवादातून व्यक्त होतानाच तो रंगकमीर् आणि प्रेक्षकांचा एकत्रित अनुभव ठरतो.

महाराष्ट्रात जागतिक रंगभूमीदिन साजरा करताना 1962 मध्ये प्रथमच ' डॉ. व्हाउस्टर्स ' या जर्मन नाटकाच्या मराठी अनुवाद आकाशवाणीवर सादर केल्याची आठवण केंकरे यांनी सांगितली. या प्रयोगात नटश्रेष्ठ केशवराव दाते यांनीही काम केल्याचे त्यांनी सांगितले. उपस्थित होते.

भरतमुनींच्या वचनानुसार नाटक हे दृश्य, श्राव्य असे काव्य आहे, असे सांगून केंकरे म्हणाले की, नाटक हे व्यक्तिरुपात येताना त्यात शब्दाला हावभावही येतात. म्हणूनच नाट्य आणि त्यातील संहिताशब्द हे कुरघोडी न करतान ते एकमेकांना पूरक आहेत.

केशवराव दाते आणि चिंतामणराव कोल्हटकर यांनी कॉलेजच्या अभ्यासक्रमात नाटक हा विषय विद्यार्थ्यांना शिकवला जावा अशी मागणी केली होती, अशी एक आठवण रंगभूमीवर गेली 60 वषेर् काम करणारे ज्येष्ठ रंगकमीर् चित्तरंजन कोल्हटकर यांनी सांगितली. ते म्हणाले की, याची सुरुवात ललित कला केंदाने केली आहे. सुखी आणि आनंदी या शब्दांचा अर्थच नाटक असा असून नाटक हेच आनंदाचे सूत्र आहे. तेच पुढे अखंड चालू राहावे!

जागतिक रंगभूमीदिनानिमित्त उद्घाटनसाठी पाचारण केल्याबद्दल आजचा सुदिन आपल्या आयुष्यातील मोलाचा दिवस आहे, अशी भावना चंदकांत गोखले यांनी व्यक्त केली. नाट्यकलेची परंपरा असणाऱ्या पूर्वज, आपण आणि आता आपल्या वंशजांपर्यंत ती तितक्याच समर्थपणे पोहोचेल, अशा शुभेच्छाही दिल्या.

रंगभूमीच्या विशेष बाजाची प्रतिनिधी आणि एक सहृदय रसिक या भूमीकेतून बोलताना ज्येष्ठ नृत्यकार रोहिणी भाटे यांनी रंगदेवतेची ही ज्योत अशीच अबाधित आणि मलिन न होता तेवत राहो, अशी शब्दात सदिच्छा व्यक्त केल्या.

 
</text>
</doc>
