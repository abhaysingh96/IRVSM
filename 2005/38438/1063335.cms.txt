<doc>
<docno>1063335.cms.txt</docno>
<text>
 
अर्थव्यवहार
'टेलित्रास'
[ Sunday, March 27, 2005  09:04:22 pm]


वाढती महागाई आणि व्याजाचे घटते दर यामुळे रात्री झोप येत नाही. दुपारी डुलकी येणार, इतक्यात फोन खणखणतो , ' मी अमुक अमुक बँकेतून बोलतोय/ बोलतेय, तुम्ही कुठलं क्रेडिट कार्ड वापरता ?'

आथिर्क स्थिती ' डेबिट ' मध्ये चाललीय आणि यांना क्रेडिट कार्ड सुचतं! आपण वैतागून फोन आदळतो. पण उडालेली झोप काही केल्या पुन्हा येत नाही. पण यापुढे हा त्रास कमी करण्यासाठी इंडियन बँक्स असोसिएशन (ढ्ढक्चन्) पुढे सरसावली आहे. तिने काही मार्गदर्शक तत्वं निश्चित केली आहेत.

1) अनुत्सुक ग्राहकांशी पुन्हा किमान तीन महिने संपर्क साधावयाचा नाही. (नंतर रिसीव्हर बाजूला काढून ठेवणं आलंच!)

2) सकाळी साडेदहा ते संध्याकाळी सात या काळातच ' कॉल ' करावा. (संध्याफेरी आटोपून सातच्या ठोक्याला घरात यायला हरकत नाही.)

3) संभाव्य ग्राहक त्यावेळी वाहन चालवीत असल्यास नंतर संपर्क साधावा , (' वाहन चालवतोय ' हे सांगायला तर फोन घ्यावा लागेलच ना ?)

4) ग्राहकाला रस नसेल तर फोन करणाऱ्याने विनम्र दिलगिरी व्यक्त करून फोन ठेवावा. हे सर्व दहा सेकंदात आटोपावे. (दहा सेकंदात हे सर्व होईल ?)

पण इतके सव्यापसव्य कशासाठी ? त्यापेक्षा हे प्रकार बंदच का नाही करून टाकत ? त्याला तुम्हीआम्हीच जबाबदार आहोत. ' आयबीए ' च्या मते दरमहा किमान तीन लाख क्रेडिट काडेर्, पंचवीस टक्के किरकोळ कजेर् ही ' टेलिमाकेर्टिंग ' चीच देणगी आहे. बँकांची किमान 40 ते 50 टक्के बचत होते ती वेगळीच.

तेव्हा , ' शुभ ( टळटळीत) दुपार, आपण अमुक अमुक बोलताय का ? आम्ही तुम्हाला पर्सनल लोन... ' असे कॉल्स सध्यातरी टळत नाहीत!

सुधीर सुखठणकर

 
</text>
</doc>
