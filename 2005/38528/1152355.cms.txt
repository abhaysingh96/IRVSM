<doc>
<docno>1152355.cms.txt</docno>
<text>
 
संवाद
बॅड गाय
[ Saturday, June 25, 2005  09:14:15 pm]


वीस वर्षांपूर्वी रिंगणात उतरलेला टायसन नुकताच पराभूत झाला आणि त्यानं शरीरानं आणि मनानंही संपल्याची जाहीर कबुली दिली. 'बॅडेस्ट गाय ऑन दि प्लॅनेट', अशी स्वत:ची हेटाळणी करणाऱ्या या श्ाेष्ठ खेळाडूला माणूस म्हणून या भूतलावर मानानं जगता आलं नाही आणि वयाच्या 39 व्या वषीर् एका जगज्जेत्याचा अकाली अंत झाला...

आता तो केवळ शरीरानं उरला आहे...

गोऱ्यांनी काळ्यांना चेपून जगाच्या कानाकोपऱ्यात राज्य केलं त्याला आता युगं उलटली...

पण या जखमा भरून निघाल्या का?

महात्मा गांधींना कृष्णवणीर् म्हणून रेल्वेत अपमानास्पद वागणूक देणाऱ्या द.आफ्रिकेत काळ्यांना आजही सापत्न वागणूक मिळते. नेल्सन मंडेला यांनी आयुष्य पणाला लावून कृष्णवणिर्यांना सत्तेच्या खुचीर्वर बसवविल्यानंतर आजही गोऱ्यांच्या पंक्तीत त्यांना मानानं बसता येत नाही...

... आणि म्हणूनच काळ्या माणसाच्या मनात जुन्या गुलामीच्या आयुष्याचा सूड घ्यायची भावना थंड झालेली नाही. आज ते गुलाम नसतीलही, पण ते इतिहास विसरलेले नाहीत. त्यांच्या जखमा भरलेल्या नाहीत. त्या अश्वत्थाम्याच्या जखमेप्रमाणे वाहतच राहणार...

या अपमानाचा उजळ माथ्याने बदला घेण्याचा जवळचा मार्ग मैदानातून जातो...हे ध्यानात येताच काळ्यांसाठी नवी पहाट झाली. अॅथलिट जेसी ओेवेन्स हा त्यांचा खऱ्या अर्थाने गुरू होता. हिटलरच्या डोळ्यांना डोळा भिडवून पराक्रम करणारा जगप्रसिद्ध अॅथलिट. ओवेन्सनंतर काळ्यांनी मैदाने मारली त्याला इतिहास साक्ष आहे. बेन जॉन्सन, कार्ल लुईस, फ्लो जो, महमद अली आणि माईक टायसन. तब्बल दोन दशकांनहून अधिक काळ बॉक्ंसिगवर अधिराज्य गाजविणारा वन अँड ओन्ली टायसन...

अमेरिकेत काळ्यांची मुस्कटदाबी होत असतानाच जन्म झालेल्या टायसनलाही भाईबंदांप्रमाणं दोन वेळचं पोट भरण्याची मारामार होती. यासाठी त्यानं जवळचा मार्ग धरला तो गुन्हेगारीचा. बाराव्या वषीर्च पर्स चोरल्याबद्दल त्याला अटक झाली आणि चोरीबरोबरच मारहाण, दंगल अशा गुन्ह्यांमध्ये तो गुरफटून गेला. उंचापुऱ्या दणकट शरीराबरोबर जन्मजात खुनशीपणा घेऊन आलेला हा पोरगा न्यूयॉर्कमधील अव्वल गुन्हेगारांच्या यादीत टॉप वन होण्याच्या मार्गावर असताना नशीब त्याला वेगळ्या वाटेवरून घेऊन गेलं आणि ही वाट दाखवणारा होता गस डी अमेटो. हेवीवेट जगज्जेता फ्लॉइट पॅटरसनला घडविणारा प्रशिक्षक.

बॉक्ंसिगमध्ये फक्त आडवाउभा देह असून चालत नाही. खरी गरज असती ती खुन्नस आणि बेफिकिरीची. हे सर्व गुण लेऊन टायसनला जन्मला होता. त्यामुळे अमेटोना या हिऱ्याला पैलू पाडताना फार कलाकुसर करावी लागली नाही. अवघ्या सहा वर्षांत टायसन प्रोफेशनल बॉक्ंसिगच्या रिंगणात उतरला तो हेक्टर मसिर्डिजला लेफ्ट-राईट पंचेसनी पहिल्याच फेरीत नॉकआऊट करत. आता टायसनसला ऑलिंपिकमध्ये उतरायचं होतं. अमेरिकेसाठी...1984 च्या लॉस एंजलिस ऑलिंपिकसाठी निवड व्हावी, असं त्याला खूप वाटतं होतं. पण तसं होणं नव्हतं. कारण सटवीनं त्याच्या भाळी काही वेगळचं लिहिलं होतं... ते म्हणजे व्यावसायिक बॉक्ंसिगचा अनभिषिक्त सम्राट आणि करोडो डॉलर्सच्या राशींचा मालक...

22 नोव्हेंबर 1986 रोजी टायनसनं टेव्हर बासिर्कला अवघ्या दोन फेऱ्यात अस्मान दाखवत जागतिक हेविवेट जेतेपद पटकावले तेव्हा त्याचं वय होतं अवघं 20. जग जिंकू पाहणाऱ्या नव्या अलेक्झांडरचा उदय झाला होता...पुढील दोन तपं गाजवण्याची ही नुसती झलक होती. समोरचा प्रतिस्पधीर् किती ताकदीचा आहे आणि त्याच्या नावावर किती पराक्रम आहेत, याचं टायसनला घेणंदेणं नसायचं. याला आज झोपवयाचा, एवढाच निर्धार करून तो रिंगमध्ये उतरायचा...

सहा फूट उंचीचं आणि पावणे तीनशे पौंडांचं रासवट शरीर. या शरीराला अजिबात शोभून न दिसणारे बारीक डोळे. खाचांमध्ये काचा भरल्यासारख्या...लकलकत्या...समोरच्याच्या काळजात आरपार शिरू पाहणाऱ्या... टायसनची ही खाऊ की गिळू करणारी नजर लढतीअगोदरच प्रतिर्स्पध्याच्या आव्हानातील अधीर् हवा काढून घ्यायची. जन्मजात लाभलेली ही खुन्नस आणि त्याला अप्पर कटस, जाब्ज, हुक्स अशा बॉक्ंसिगमधील अव्वल आयुधांची साथ देत टायसन किंग झाला. डोळ्याचं पातं लवतं न लवतं तोच पंच मारण्याचं कसब असणाऱ्या टायसनला हवा असायचा तो नॉक आऊट विजय... रक्तानं भिजलेला प्रतिस्पधीर् बघायला त्याला आवडायचं... पंचांनी गुणांवर नव्हे तर निविर्वाद विजयी जाहीर करावं, असं त्याला सतत वाटत राहायचं आणि प्रत्यक्षातही तसंच होत होतं...

टायसनला व्यायसायिक कारकीदीर्च्या पहिल्या दोन वर्षांतच तुफान यश मिळालं. 1985 ते 87 दरम्यान 37 विजय मिळवताना त्यानं त्यापैकी 33 हे 'नॉकआऊट' मिळवले, हे विशेष. 'र्वल्ड पे राज किसका... टायसन का' असं साऱ्या जगाला ओरडून सांगणाऱ्या या युवकावर प्रसिद्धीबरोबर पैशाचा वर्षाव सुरू झाला आणि पैशाबरोबर व्यसनंही हातात हात घालून आली. करीन ती ती पूर्वदिशा, अशा बेफिकीर वृत्तीमुळं बलात्कार, मारहाण आणि दंगल.. कशा कशाचं त्याला काही वाटेनासं झालं. हातात भरपूर पैसा असल्यामुळं यामधून आपण सहीसलामत बाहेर पडू, हाच माज त्याला सर्वनाशाकडे घेऊन गेला. अभिनेत्री रॉबिन गिव्हिन्सबरोबरचा त्याचा विवाह एक वर्ष टिकला. हा घटस्फोट आणि मिस अमेरिकन सुंदरी स्पधेर्तल्या डिझेरी वॉशिंग्टन या युवतीवर बलात्कार केल्याचा सिद्ध झालेला आरोप, या दोन घटनांनी टायसन संपल्याची घंटा वाजायला सुरूवात झाली होती...

बलात्काराच्या आरोपामुळे तीन वर्षं खावी लागलेली तुरुंगाची हवा टायसनच्या क्रूरपणात भर घालणारी होती. त्यानंतर तो रिंगमध्ये उतरला खरा, पण सुरुवातीचा जोश उरला नव्हता. होता फक्त खुनशीपणा... जगज्जेतेपदाच्या लढतीत इव्हँडर होलीफिल्डचा कान चावणाऱ्या टायसनचं नंतरचं जीवन बेधुंद झालं. ड्रग्ज, बायका आणि मारामाऱ्या यांनी त्याचं आयुष्य काळकुट्ट बनवलं. यामुळं अमाप असला तरी पैसा संपायला कितीसा वेळ लागणार? त्यातच भर पडली ती कोर्टकचेऱ्या आणि दिवाळखोरीची. ते कमी म्हणून डोक्यावर कर्जाचे डोंगर चढू लागले...

एकेकाळचा हा सम्राट वीस वर्षांत होत्याचा नव्हता झाला. बरोबर वीस वर्षांपूवीर् रिंगणात उतरलेला टायसन 11 जून 2005 रोजी केविन मॅकब्राईडकडून पराभूत झाला आणि त्यानं शरीरानं आणि मनानंही संपल्याची जाहीर कबुली दिली. 'बॅडेस्ट गाय ऑन दि प्लॅनेट', अशी स्वत:ची हेटाळणी करणाऱ्या या निविर्वाद श्ाेष्ठ खेळाडूला माणूस म्हणून या भूतलावर मानानं जगता आलं नाही... आणि अखेर वयाच्या 39व्या वषीर् एका जगज्जेत्याचा अकाली अन्त झाला...आता तो केवळ शरीरानं उरला आहे...

संजय परब

 
</text>
</doc>
