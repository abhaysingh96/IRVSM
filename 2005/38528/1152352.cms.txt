<doc>
<docno>1152352.cms.txt</docno>
<text>
 
संवाद
पालक
[ Saturday, June 25, 2005  09:12:04 pm]


... चांगल्या गोष्टीचं पोटभर कौतुक आणि त्याचवेळी चुकीच्या गोष्टीत हक्काने रागावणे, ओरडा. आमच्याशी असे वागणारे सर कधी आमच्या वडलांची जागा घेतात, समजतही नाही...

दहावी-बारावीनंतर शिकण्यासाठी घरापासून लांब राहणे हा मुलांचा आणि पालकांचा मोठा काळजीचा विषय असतो. अनेक गैरसोयींना तोंड देत, माणसांच्या वाईट स्वभावाचे अनुभव घेत, माझ्या अनेक भावंडांनी शिक्षण पूर्ण केले. पुण्या-मुंबईसारख्या मोठ्या शहरांमध्ये अशा अडचणी सोसत त्यांनी शिक्षण घेतले.

पण माझा दहावीनंतर चार वर्षांचा दापोलीतला अनुभव मात्र पूर्ण वेगळा आहे. माझ्या येथील स्थानिक पालकांच्या बाबतीत मी मात्र नशीबवान ठरले. दापोलीतील जाल गावात राहणारे ए.बी. वैद्य यांच्याकडे आम्ही कोकण कृषी विद्यापीठात शिकायला आलेल्या पाच विद्याथिर्नी राहतो. अवघ्या चार वर्षांपूवीर् विद्यापीठात नव्याने प्रवेश घेणारी विद्याथिर्नी या नात्याने वैद्यसरांच्या घरात पाऊल ठेवलेली मी आता त्या 'घरचीच' होऊन राहिले आहे. हे केव्हा झाले, माझे मलाही समजले नाही. याचे श्रेय आहे सर, काकू, शरदकाकांच्या स्वभावाला.

सर या घरात खाली राहतात आणि आम्ही मुली वरच्या मजल्यावर. या वरच्या माळ्यावर हॉल, बेडरूम, गॅससहित किचन वगैरे सगळ्या सोयी करून दिल्या आहेत. आमच्या पाचजणींच्या फोनचा अनेकदा त्यांना त्रास होत असेल. पण आमच्या प्रेमापोटी त्यांनी तो चालवून घेतला. चांगल्या गोष्टीचं पोटभर कौतुक आणि त्याचवेळी चुकीच्या गोष्टीत हक्काने रागावणे, ओरडा. आमच्याशी असे वागणारे सर कधी आमच्या वडलांची जागा घेतात, समजतही नाही. आपल्या स्वत:च्या मुलींना असावी तशी त्यांची आमच्यासाठी तिन्हीसांजेच्या आत घरी येण्याची शिस्त आहे. (आम्ही अभ्यास करत असू किंवा कॉलेज सुटायलाच उशीर झाला तर अर्थातच हा उशीर क्षम्य असतो.) पण आमच्या घरी-खेडला घरी जाताना गाडीला उशीर झाला, तर सर स्वत: किंवा त्यांचे भाऊ शरदकाका आम्हाला स्कूटरवरून स्टँडवर सोडायला येतात.

एजी हायस्कूलमध्ये सर शिक्षक असल्याने मुलांनी जास्तीत जास्त शिकावं यासाठी त्यांची धडपड असते. काही कारणांमुळे मी गेल्यावषीर् अचानक आथिर्क अडचणीत सापडले. त्यावेळी काहीही न बोलता सर माझ्या पाठीशी उभे राहिले. त्यांनी काकूंना सांगून घरात माझ्या जेवणाची सोय केली. 'जमेल तसे पैसे दे किंवा देऊ नकोस; पण शिक्षणात खंड पडू देऊ नकोस' असे मायेने सांगितले. त्यांच्या या आधारामुळे मी अभ्यासावर लक्ष केंदित करू शकले. सरांच्या इतक्याच प्रेमाने काकूही आमचे करत असतात. काकूंनी नोकरी करत असतानाही माझ्या जेवणा-खाण्याची जबाबदारी स्वीकारली हे विशेष. एरव्हीसुद्धा आम्ही चांगलं, भरपूर खावं याकडे वैद्य कुटुंबाचं लक्ष असतं. सणावाराचं जेवण्याचं निमंत्रण तर ठरलेलंच. त्यांना पैशापेक्षाही आम्ही त्यांच्याकडे राहून शिकतो, याचा आनंद आणि कौतुक असतं. सरांच्या दोन्ही मुलींची लग्नं झालीत. सर, काकू, शरदकाका असे तिघेच घरात. शरदकाका, सर दोघंही शाळेतून रिटायर झाल्यावर शिक्षण प्रसाराचं काम करत असतात. असे स्थानिक पालक सर्व मुलांना लाभले तर उच्च शिक्षणातल्या समस्या थोड्या तरी कमी होतील, असे मला एक विद्याथिर्नी म्हणून वाटते.

नैत्राली रसिक पाटणे, खेड, रत्नागिरी

 
</text>
</doc>
