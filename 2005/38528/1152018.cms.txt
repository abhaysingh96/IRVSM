<doc>
<docno>1152018.cms.txt</docno>
<text>
 
महामुंबई
हृषिकेश तेरदाळकर मुंबईत पहिला
[ Saturday, June 25, 2005  12:31:48 am]


पुण्याचा वैभव गोरडे राज्यात अव्वल

मुंबई (म. टा. प्रतिनिधी) : राज्य माध्यमिक व उच्च माध्यमिक शिक्षण मंडळातफेर् मार्च, 2005मध्ये घेण्यात आलेल्या दहावीच्या परीक्षेत पुण्याच्या राजगुरूनर येथील महात्मा गांधी विद्यालयाचा वैभव विठ्ठल गोरडे (96.13 टक्के) हा विद्याथीर् 750पैकी 721 मार्क मिळवून राज्यात पहिल्या क्रमांकावर झळकला आहे. बदलापूरच्या आदर्श विद्यामंदिर शाळेचा हृषिकेश राजेश तेरदाळकर 750पैकी 715 गुण (95.33 टक्के) मिळवून मुंबई विभागातून पहिला आला आहे.

मुलींमध्ये लातूरची श्री देशी केंद हायस्कूलची विमल भास्करराव करपे (95.60 टक्के) तर, मागासवगीर्यांमध्ये सोलापूरच्या श्री व्ही. सी. शिवचारी हायस्कूलचा उमेश प्रकाश स्वामी (94.66 टक्के) कमावून सर्वप्रथम आले आहेत. गेल्या वषीर्च्या तुलनेत राज्याच्या निकालात कमालीची घट झाली आहे. गेल्या वषीर् 66.79 टक्के इतका असलेला दहावीचा निकाल यंदा 57.31 टक्क्यांवर घसरला आहे.

मुंबई विभागात, गुणवत्ता यादीच्या सर्व गटांमध्ये ठाणे जिल्ह्याचे विद्याथीर् 'जो जीता...'चे यश मिळवत 'सिकंदर' ठरले आहेत. गुणवत्ता यादीतील एकूण 115 विद्यार्थ्यांपैकी सर्वाधिक मुंबई उपनगरातील (64) आहेत. त्याखालोखाल ठाण्यातील विद्यार्थ्यांनी (35) आघाडी घेतली आहे. यात रायगड जिल्हा (4) मात्र, खूपच मागे पडला आहे.

मुलींमध्ये वाशीच्या फादर अॅग्नेल मल्टिपर्पज स्कूलची प्रियांका धनंजय मराठे (94.53 टक्के) 709 मार्क मिळवून पहिली आली. मागासवगीर्यांत उल्हासनगरच्या एस. एम. पवार विद्यालयाचा प्रमोद बाजीराव पवार आणि घाटकोपरच्या सरस्वती विद्यानिकेतनचा प्रफुल्ल प्रकाश मोरे हे दोघे 696 मार्क (92.80 टक्के) मिळवून पहिले आले. रात्रशाळेतून डोंबिवलीच्या राजहंस हिंदी नाइट हायस्कूलची अनुपमा संतोष सिंग (84.66 टक्के) ही विद्याथिर्नी अव्वल आली असून अपंगांमध्ये निखिल चंदकांत माने (91.73 टक्के) हा हा डोंबिवलीच्याच इंडियन एज्युकेशन सोसायटीच्या चंदकांत पाटकर विद्यालयाचा विद्याथीर् सर्वप्रथम आहे.

मुंबईत पालेर् टिळकचे सर्वाधिक पाच आणि वाशीच्या फादर अॅग्नेल स्कूलचे चार विद्याथीर् गुणवत्ता यादीत झळकले आहेत. बालमोहन विद्यामंदिर (दादर), सेंट फ्रान्सिस (बोरिवली), एस. पी. संघ सुविद्यालय (बोरिवली), श्री महादेवराव भागवत (विलेपालेर्), पाले टिळक (विलेपालेर्), इंडियन एज्युकेशन (भांडुप), जी. ई. हायस्कूल (कल्याण), न्यू इंग्लिश स्कूल (वाशी) यांच्या प्रत्येकी तीन विद्यार्थ्यांनी गुणवत्ता यादीत यश कमावले.

इंग्रजी आणि गणित या विषयांची घसरलेली टक्केवारी आणि आणि शून्य ते 30 टक्के निकाल लागलेल्या शाळांचे वाढते प्रमाण ही निकालाची प्रमुख वैशिष्ट्ये आहेत. मुंबईतील निकालाची टक्केवारीही घसरली असून यंदा ती 76.27 टक्के इतकी आहे. गेल्या वषीर् ती 78.83 टक्के इतकी होती.

' मटा दहावी'ची प्रेरणा !

समोर 'मटा दहावी'चा एक कार्यक्रम सुरू होता. तो त्याच्या आईसमवेत कार्यक्रमाला आला होता. व्यासपीठावर बसलेल्या गुणवंत विद्यार्थ्यांचे होणारे कौतुक पाहून आई मुलाच्या कानात कुजबुजली, 'पुढच्या वषीर् या स्टेजवर तू असायला हवेस!' त्याला तीच जणू प्रेरणा ठरली आणि त्याने आईचे स्वप्न प्रत्यक्षात उतरवले...

ही गोष्ट होती मुंबई विभागातून सर्वप्रथम आलेल्या हृषिकेश तेरदाळकरची. निकाल जाहीर झाल्यावर हरखलेल्या हृषिकेशच्या आईने 'मटा'च्या प्रतिनिधीची भेट होताच ती आवर्जून सांगितली.

 
</text>
</doc>
