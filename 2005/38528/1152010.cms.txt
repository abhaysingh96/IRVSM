<doc>
<docno>1152010.cms.txt</docno>
<text>
 
महामुंबई
ठाणे-35जण गुणवत्ता यादीत
[ Saturday, June 25, 2005  12:28:28 am]


ठाणे (म. टा. प्रतिनिधी) : बारावीच्या परीक्षेत घवघवीत यशासह प्रथम क्रमांक पटकावणाऱ्या ठाणे जिल्ह्याने दहावीच्या परीक्षेत त्याच यशाची पुनरुक्ती केली आहे. विभाग, मुली, अपंग, रात्रशाळा आणि मागासवगीर्य अशा सर्वच गटांमध्ये प्रथम क्रमांक मिळवण्याचा विक्रमही ठाणे जिल्ह्यात घडला आहे. मुंबई विभागात अव्वल आलेल्या बदलापूरच्या आदर्श विद्यामंदिरच्या ऋषिकेश तेरदाळकरसह एकूण 35 विद्यार्थ्यांनी गुणवत्ता यादीत स्थान पटकावले असून जिल्ह्याचा निकाल 76.68 टक्के इतका लागला.

मुंबई विभागात पहिला आलेला ऋषिकेश, मुलींमध्ये पहिली आलेली फादर अॅग्नेल स्कूलची प्रियांका मराठे (94.53), मागसवगीर्ंयामध्ये पहिला आलेला एस. एम. पवार शाळेचा प्रमोद बाजीराव पवार (92.08), रात्रशाळेत पहिली आलेली डोंबिवलीच्या राजहंस हिंदी रात्रशाळेची अनुपमा संतोष सिंग (84.66) आणि अपंगांमध्ये पहिला आलेला पाटकर इंग्रजी शाळेचा निखिल चंदकात माने (91.73) हे सर्व विद्याथीर् ठाणे जिल्ह्यातील असल्याने शैक्षणिक वर्तुळात आनंदाचे वातावरण आहे. रात्रशाळेतील पहिले तीनही विद्याथीर् राजहंस शाळेतील आहेत.

ठाणे जिल्ह्यातून 87,406 विद्याथीर् दहावीच्या परीक्षेला बसले होते. त्यापैकी 67,017 विद्याथीर् उत्तीर्ण झाले. उत्तीर्ण होणाऱ्यांत मुलांचे प्रमाण 76.26 टक्के आणि मुलींचे प्रमाण 77.15 टक्के आहे. ठाणे शहरातून सात, कल्याणमध्ये आठ, नवी मुंबईतून सात, अंबरनाथ-बदलापूर भागातून चार, डोंबिवलीतून सहा आणि वसईतून तीन मुलांनी गुणवत्ता यादीत स्थान मिळवले आहे.

जिल्ह्यातील 48 शाळांचा निकाल 100 टक्के लागला. त्यात ठाण्याच्या ए. के. जोशी इंग्रजी शाळेने सलग दहाव्या वषीर् हा विक्रम केला. तर कल्याण, पालघर, कसारा आणि अंबरनाथ आदी ठिकाणच्या पाच शाळांचा निकाल शून्य टक्के लागला. ठाणे महानगरपालिकेच्या सात माध्यमिक शाळांपैकी चार शाळांचा निकाल 80 टक्के लागला आहे.

सातत्याने दोन वषेर् मुंबई विभागातून प्रथम क्रमांक देणाऱ्या ठाणे शहराला हॅटट्रिक करणे मात्र जमले नाही. शाळांचे निकाल चांगले लागले असले तरी गुणवत्ता यादीतील त्यांचे प्रतिनिधित्व कमालीचे घसरले. सरस्वती विद्यालयाची मेघा शानबाग (93.46) ही बोर्डात नववी आलेली विद्याथिर्नी ठाणे शहरात पहिल्या क्रमांकावर आहे. तिच्यापाठोपाठ होली क्रॉसची शमिता कुलकणीर् (93.33) बोर्डात दहावी आली. सरस्वती शाळा, पाचपाखाडीची श्वेता मोटवानी आणि होली क्रॉसची श्रेया कुलकणीर् यांना 92.53 टक्के मिळाले. त्या बोर्डात सोळाव्या क्रमांकावर आहेत. तर 92.40 टक्के मिळवणारी सरस्वती सेकंडरी स्कूलची अपूर्वा गोखले आणि मुंब्य्रातील पटेल हायस्कूलची नझमीन महमद अन्सारी यांना सतरावा क्रमांक मिळाला. सरस्वती सेकंडरी स्कूलचा ओंकार देशमुख 92.20 टक्क्यांसह अठराव्या क्रमांकावर आहे.

उल्हासनगरमध्ये आत्महत्या

दहावीत नापास झालेल्या अनामिका महेश जोशी (17) या विद्याथिर्नीने दुपारी घरात गळफास लावून आत्महत्या केली. उल्हासनगर तीनमध्ये शर्मा हाऊसमध्ये राहणाऱ्या अनामिकाला नापास झाल्याचे दु:ख सहन न झाल्याने तिने आत्महत्या केल्याचे पोलिसांनी सांगितले. याप्रकरणी मध्यवतीर् पोलिस ठाण्यात गुन्हा नोंदवण्यात आला आहे.

 
</text>
</doc>
