<doc>
<docno>1152357.cms.txt</docno>
<text>
 
संवाद
लेडी अमिताभचा 'टी' बॉम्ब!
[ Saturday, June 25, 2005  09:16:57 pm]


विजया शांती ही सर्वाधिक हिट सिनेमे देणारी तेलुगू अभिनेत्री. तिच्या तुफान, तडाखेबंद भूमिकांमुळे तिला लेडी अमिताभ हा लोककिताब मिळाला. दक्षिणेतल्या कलाकारांची परंपरा जपत विजया शांती राजकारणाच्या आखाड्यात उतरली, ती भाजपच्या छावणीतून. पण भाजपला रामराम ठोकून नुकतीच ती स्वतंत्र तेलंगणाच्या रणांगणात उतरली आहे...

एमजीआर, एनटीआर, जयललिता आणि आता विजया शांती...?

विजया शांती! तेलुगू चित्रसृष्टीची 'लेडी अमिताभ'! 'अॅक्शन पॅक्ड' अशा तब्बल 116 तेलुगू चित्रपटांची नायिका. आणि हो! 26 मे 2005 पर्यंत भारतीय जनता पक्षाच्या महिला आघाडीची उपाध्यक्ष व राष्ट्रीय कार्यकारिणीची सदस्य; पण या 'सुपरहिट' तारकेची ताजी 'अॅक्शन-अदा' आंध्रच्या राजकीय पटावर भलतीच खळबळजनक ठरतेय!

हैदराबादेत एका जंगी सभेत विजया शांतीनं 'डू ऑर डाय' या निर्धारानं स्वतंत्र तेलंगण राज्याचं आंदोलन उभं करण्याचा संकल्प नुकताच सोडला.

आजवर स्वाथीर् राजकारण्यांपायी तेलंगणाच्या जनतेची झालेली परवड आपल्या घणाघाती शैलीत कथन करताना विजयाशांती एवढी भावविवश झाली की, तिच्या डोळ्यांतून अश्रू वाहू लागले! विजया शांतीच्या या अश्रुपाताने हेलावून गेलेल्या प्रचंड गदीर्नं तिला 'इन्स्टन्ट' प्रतिसाद दिला, हे काय वेगळं सांगायला पाहिजे?

मात्र, विजया शांतीच्या 'टी (तेलंगण) बॉम्ब'च्या धडाक्यानं आंध्रमधील तमाम राजकारण्यांची झोप उडालीय! तेलुगू लोकमानसात रुजलेली तिची विशिष्ट प्रतिमा हे अर्थातच त्यामागील ठळक कारण. विलक्षण बोलका चेहरा, भावपूर्ण डोळे, उत्तम राखलेली फिगर, आणि अभिनयाची सखोल जाण या गुणांवर कित्येक नायिकाप्रधान चित्रपटांतून विजया शांतीनं निरनिराळ्या व्यक्तिरेखा उभ्या केल्या आहेत. प्रतिकूल परिस्थितीचा कणखर सामना करणाऱ्या झुंजार, मनस्वी व कर्तृत्ववान स्त्रीची विविध रूपे तिने लीलया साकारली. कधी बंडखोर नववधू, समपिर्त शिक्षिका; तर कधी बाणेदार अशिक्षित वा उच्चशिक्षित विदुषी किंवा भ्रष्ट राजकारण्यांशी दोन हात करणारी धाडसी महिला! या तिच्या भिन्नभिन्न रूपांचा अमीट ठसा तेलुगू चित्रपटांच्या रसिकांवर उमटला आहे. पहिल्या महिला आयपीएस अधिकारी किरण बेदी यांच्या जीवनावरील 'कर्तव्यम्' या तेलुगू चित्रपटातील विजया शांतीच्या भूमिकेस राष्ट्रीय पुरस्कार मिळाला होता. 'बॉक्स ऑफिस'वरही या चित्रपटाने तुफान धंदा केला. एन.चंदा यांनी मग विजया शांतीला घेऊन हाच चित्रपट 'तेजस्विनी' या नावानं हिंदीत केला. तोही यशस्वी ठरला. के.विश्वनाथ यांचा 'ईश्वर' हा तिचा हिंदीतील आणखी एक चित्रपट. याशिवाय, चाळीसएक तमीळ-कन्नड चित्रपट तिच्या नावावर आहेत. त्यांनीही तिला यशच दिले.

पण तेलंगणातील वारंगळ जिल्ह्यात जन्मलेल्या विजया शांतीचं खरं मर्मस्थान आहे ते तिचे तेलुगू चित्रपट. तिच्या आजवरच्या 116 तेलुगू चित्रपटांपैकी तब्बल शंभर चित्रपट 'हिट' झाले. एवढी एकच बाब तिच्या अमाप लोकप्रियतेची साक्ष देण्यास पुरेशी आहे.

वयाच्या चौदाव्या वषीर् विजया शांती रूपेरी पडद्यावर प्रथम झळकली आणि आज जवळपास दोन दशके ती तेलुगू चित्रपटसृष्टीतलं तिचं अढळ स्थान टिकवून आहे. 'प्रतिघटना' (हिंदीत प्रतिघात-नायिका सुजाता मेहता); 'भारत नारी', 'रेपटी पोराटम्', 'स्वयंकृषी', 'कर्तव्यम्', 'ओसे रामडू', 'रौडी दरबार' हे तिचे काही सुपरहिट तेलुगू चित्रपट.

भूमिका कोणतीही असो त्यात सर्वांगानं झोकून देत झपाटून जाणं, हा विजया शांतीचा स्थायीभाव. त्यामुळं तिची प्रत्येक भूमिका पाहणं हा एक अस्सल, जिवंत अनुभव असतो. 'प्रतिघटना' या प्रचंड गाजलेल्या चित्रपटाच्या अखेरीस हातात कुऱ्हाड परजत राजकीय नेत्याच्या रुपातल्या खलनायकाकडं सरसावणाऱ्या विजया शांतीचा रौदभीषण अवतार पाहताना आजही अंगावर काटा येतो.

अशा या दमदार अभिनेत्रीची नाळ राजकारणाशी जोडली गेली होती ती भारतीय जनता पक्षामार्फत. गेली आठ वषेर् विजया शांती भाजपमध्ये होती. आंध्रमधली भाजपची स्टार कॅम्पेनर म्हणजे विजया शांतीच. भाजपमध्ये असतानाही तिनं स्वतंत्र तेलंगणाला असलेला पाठिंबा कधी लपवला नाही. भाजप नेत्यांनाही तिच्या या मतांची कल्पना होती. अर्थात, भाजपच्या कार्यकारिणीनेही काकीनाडा इथे झालेल्या अधिवेशनात स्वतंत्र तेलंगण राज्याच्या मागणीचं समर्थन केलं होतं. पण काही काळाने भारतीय जनता पक्षाने चंदाबाबू नायडू यांच्या तेलुगू देसम्शी सोयरीक केली. साहजिकच, चंदाबाबूंच्या अखंड आंध्रच्या भूमिकेचा पदर धरून ठेवणं, त्यामुळं भाजपला आवश्यकच झालं.

स्वाभाविकच, आता विजया शांतीच्या बोलण्यातून चंदाबाबूं्बद्दलचा राग तीव्रपणे प्रकट होतो. आंध्र प्रदेशातल्या भारतीय जनता पक्षाच्या नेत्यांना मुख्यमंत्री असताना चंदाबाबू नायडू सतत ब्लॅकमेल करीत, असा सनसनाटी आरोप विजया शांती सध्या जाहीरपणे करीत आहे. आपणावरही चंदाबाबूंनी हा हातखंडा प्रयोग केला; पण आपण दबलो नाही, असे ती उघडपणे सभांमध्ये सांगत आहे.

मात्र, विजया शांतीनं अचानक तेलंगणाविषयी घेतलेल्या तडाखेबंद भूमिकेमुळं आंध्रातील राजकीय नेत्यांची मात्र चांगलीच पंचाईत झाली आहे. स्वतंत्र तेलंगणाच्या मागणीवर चंदशेखर रावांच्या तेलंगण राष्ट्रसमिती व काँग्रेसनं गतवषीर्च्या निवडणुका एकत्रितपणं जिंकल्या. केंदात आणि राज्यात काँग्रेस सत्तेवर येताच स्वतंत्र तेलंगणाची गंगा अंगणी येणार, असा जोरदार प्रचार चंदशेखर रावांनी निवडणूक सभांमधून चालविला होता. पण कसचं काय! राव केंदात मंत्री झाले. तरीही, अधुनमधून उलटसुलट घोषणा करीत, रावांना चुचकारण्याशिवाय केंदानं काहीही केलेलं नाही! त्यामुळं आपण पुन्हा एकवार मतांच्या राजकारणातलं बाहुलं बनल्याची भावना तेलंगणातील जनतेत सध्या बळावत आहे.

आणि नेमक्या याचवेळी विजया शांतीनं राजकारणाच्या मंचावर नाट्यमय एन्ट्री घेतली आहे. त्यामुळं सारं चित्र बदललं. ती व्यावसायिक राजकारणी नाही; पण तेच विजया शांतीचं सर्वात मोठं भांडवल आहे. स्वतंत्र तेलंगणाची चळवळ म्हणजे निरुद्योगी, स्वाथीर् राजकारण्यांचा फावल्या वेळेतला उद्योग, असं समीकरण चेन्ना रेड्डींपासून बनलं होतं. आता मात्र पडद्यावर झुंजार स्त्रीची रूपे साकारणाऱ्या विजया शांतीच्या तेलगंणवादी आंदोलनास एक नवे परिमाण लाभू पाहतेय. अर्थातच तिच्याकडे कोणतीही संघटना नाही. पक्ष नाही. सुसूत्र संघटनेअभावी एकटी विजया शांती आंदोलन उभे कसे करणार, ते अद्याप स्पष्ट झालेले नाही. (एनटीआर यांनी अशीच एकट्याच्या ताकदीवर आंध्रची सत्ता खेचून आणली होती, याचीही आठवण ठेवलेली बरी!)

तूर्त जाहीर मेळावे घेणाऱ्या विजया शांतीनं केंदीय मंत्री चंदशेखर राव व त्यांच्या सहकाऱ्यांना राजीनामे देऊन आंदोलनात सामील होण्याचे आवाहन वारंवार केले आहे. असे आवाहन करून विजया शांतीनं रावांच्या गोटावर दबाव टाकायला सुरुवात तर केली आहे. तिच्या आंदोलनाला नक्षलवाद्यांनी पाठिंबा दिल्यानं तिची ताकदही काही प्रमाणात वाढली आहे.

रुपेरी पडद्यावर प्रस्थापित समाजव्यवस्थेविरुद्ध बंडाचे निशाण घेणारी विजया शांती आता स्वतंत्र तेलंगणवादी आंदोलनाची पताका घेऊन जिद्दीनं राजकारणाच्या व संघर्षाच्या मैदानात उतरलीय.

तेलुगू चित्रपटसृष्टीच्या या 'बिग बी' चा संकल्प सिद्धीस जाईल का? तसे झाले तर अभिनेत्यांनी राजकारणाला नवे वळण देण्याची दक्षिणेतली

परंपराच पुढे चालू राहील. मात्र, ही 'तेजस्विनी' नेमकी किती यशस्वी होते, हे समजण्यासाठी थोडं थांबायला हवं!

गोळ्या बरसोत की तुरुंग भरोत...

भाजपमधून बाहेर पडल्यानंतर विजया शांती 'तेलंगण युनायटेड फ्रंट' या संघटनेच्या नावावर आंदोलन छेडत असली तरी तिच्या स्वतंत्र पक्षाची स्थापना आता फारशी दूर नाही. सभांमधली तिची भाषणं अधिकाधिक आक्रमक होत चालली असून काँग्रेस आणि तेलुगू देसम् या दोन्ही पक्षांनी तेलंगणाच्या तोंडाला पाने पुसल्याने आमची ताकद दाखविण्याची वेळ आली आहे, असे ती सांगते. गोळ्यांचा वर्षाव झाला किंवा आंध्रातले सारे तुरुंग भरले तरी आता मागे हटायचे नाही, असे ती म्हणते तेव्हा टाळ्यांचा कडकडाट होतो...

धनंजय कुलकणीर्

 
</text>
</doc>
