<doc>
<docno>1152006.cms.txt</docno>
<text>
 
महामुंबई
...त्यांना भोपळाही फोडता आला नाही
[ Saturday, June 25, 2005  12:27:04 am]


मंुबई (म. टा. प्रतिनिधी) : दहावीच्या निकालांमध्ये यशाचा फॉर्म्युला गवसलेल्या अनेक शाळांमध्ये जल्लोषाचे वातावरण आहे. पण मुंबई विभागातील 31 शाळांना मात्र, साधा भोपळाही फोडता आलेला नाही. शून्य टक्के निकाल लागलेल्या या शाळांमधील 26 शाळा मुंबईतील आहेत. तर पाच शाळा ठाण्यातील आहेत. गेल्यावषीर् टक्क्यांचे खाते न उघडू शकलेल्या शाळांची संख्या 27 होती.

दहावीत भोपळा हाती पडणाऱ्या शाळांच्या संख्येत प्रत्येक वर्षागणिक वाढ होत असताना दहावीत दणदणीत यश मिळवणाऱ्या शाळांच्या संख्येतही वाढ झाली आहे. मुंबई विभागातील दोन हजार 773 शाळांपैकी 164 शाळांचा निकाल शंभर टक्के लागला आहे.

एक किंवा दोन विद्याथीर् परीक्षेला बसवून त्या यशातून शंभर टक्के निकालाचे समाधान पदरी पाडून घेणाऱ्या शाळांची संख्या या शतकवीरांमध्ये सर्वाधिक आहे. गेल्यावषीर् 139 शाळा 'शंभर नंबरी' ठरल्या होत्या. एक ते 30 टक्यांदरम्यान निकाल लागलेल्या शाळांची संख्या 353 असून गेल्यावषीर् हा आकडा 267 इतका होता.

मराठी (प्रथम) विषय घेऊन उत्तीर्ण होणाऱ्या विद्यार्थ्यांची टक्केवारी 83.18 इतकी असून गेल्यावषीर्पेक्षा यात दोन टक्क्यांनी वाढ झाली आहे. इंग्रजीतील उत्तीर्णांच्या टक्क्यांमध्येही यंदा वाढ झाली आहे. गणित, विज्ञान, सामाजिक शास्त्रे, गुजराती या विषयांमध्ये उत्तीर्ण होणाऱ्यांच्या टक्केवारीत यंदा घट झाली आहे.

गणितात पैकीच्या पैकी गुण मिळवून उत्तीर्ण होणाऱ्यांची भलीमोठी यादी असते. पण यंदा ही परंपरा खंडित झाली. मात्र, गणितात 149 गुण मिळवण्यात अनेक विद्याथीर् यशस्वी ठरले. मानस मेजराई या सन्मित्र मंडळ विद्यामंदिरच्या विद्यार्थ्याला विज्ञान विषयात तर नॉर्थ मुंबई डब्ल्यू सोसायटी हायस्कूलची विद्याथिर्नी सुरभि सतीश स्वाती सामाजिक शास्त्र या विषयात पैकीच्या पैकी गुण मिळवण्यात यशस्वी ठरली आहे. पारंपरिक विषयांसह अरेबिक, जर्मन, फ्रेंच आणि रशियन हे विषयही काही विद्यार्थ्यांनी घेतले होते. अरेबिक आणि जर्मनची परीक्षा दिलेल्या विद्यार्थ्यांची संख्या दोन आहे. फ्रेंच विषयाची परीक्षा देणाऱ्या विद्यार्थ्यांची संख्या 90 आहे. रशियन भाषा शिकण्यात फक्त एकाच विद्यार्थ्याने स्वारस्य दाखवले.

मंुबईच्या शहर भागातील 360 शाळांतील परीक्षेला बसणाऱ्या 10198 विद्यार्थ्यांपैकी 2268 विद्याथीर् उत्तीर्ण झाले.

 
</text>
</doc>
