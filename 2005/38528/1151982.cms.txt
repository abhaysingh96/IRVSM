<doc>
<docno>1151982.cms.txt</docno>
<text>
 
महामुंबई
संगीत नाटक अकादमी लोकाभिमुख करणार!
[ Saturday, June 25, 2005  12:20:11 am]


मुंबई (म. टा. सांस्कृतिक प्रतिनिधी) : संगीत नाटक अकादमीचा अध्यक्ष या नात्याने अकादमीच्या कामात सुसूत्रता आणणे, कलेचा शैक्षणिक अभ्यासक्रमात समावेश करण्यासाठी प्रयत्न करणे आणि अकादमीला सर्वसामान्य लोकांपर्यंत घेऊन जाणे, ही आपल्या समोरची तीन प्रमुख उद्दिष्टे आहेत, असे अकादमीचा अध्यक्ष रामनिवास मिर्धा यांनी सांगितले.

नुकताच पायउतार झालेल्या अकादमीच्या अध्यक्ष सोनल मानसिंग यांच्या काळात कार्यकारिणीची मिटिंग झाली नव्हती, सदस्यांमध्ये सुसंवाद नव्हता, निर्णय होत नव्हते. या तक्रारी दूर करण्याचा प्रयत्न आपण करणार आहोत, असे मिर्धा म्हणाले. 'कलावंतांचे प्रशासन चांगल्या प्रकारे सांभाळणे ही सर्वात कठीण गोष्ट आहे. पण फार काळ ही जबाबदारी सांभाळणार नाही हेही मी सांगितले आहे. या पदावर कलावंताचीच नियुक्ती व्हायला हवी', असे ते म्हणाले.

मानसिंग यांच्या विरोधात बालमुरलीकृष्णन, कव्वालम नारायण पण्णीकर यांसारख्या साठहून अधिक बुजूर्ग सदस्यांनी राजीनामे सादर केले होते. ते आपण स्वीकारणार नसून त्यांना अकादमीच्या कामात सामावून घेणार आहोत. संगीत नाटक अकादमीचा रखडलेला पुरस्कार समारंभ 26 ऑगस्ट रोजी दिल्लीत होईल, अशी माहितीही त्यांनी दिली.

मानसिंग यांनी अकादमीतील गैरव्यवहारांची चौकशी करण्याकरिता एक समिती नेमली होती. समितीचा अहवाल आपण अर्थ समितीकडे पाठवला असून सांस्कृतिक मंत्रालयाची आथिर्क सल्लागार समिती तिच्याबाबत योग्य तो निर्णय घेईल. समितीला काही आक्षेपार्ह बाबी आढळल्या असल्याचेही त्यांनी सांगितले. अकादमीच्या कामात डाव्या पक्षांचा हस्तक्षेप होतो, हा आरोप त्यांनी खोडून काढला.

साहित्य अकादमी, संगीत नाटक अकादमी आणि ललित कला अकादमी या तीन शिखर संस्थांमध्ये एकवाक्यता असायला हवी आणि त्यांनी एकत्रितपणे काही कार्यक्रम राबवायला हवेत, असे प्रतिपादन करून ते म्हणाले, 'राजीव गांधी यांनी विभागीय सांस्कृतिक केंदांची निमिर्ती करून सांस्कृतिक क्षेत्रात भरीव कामगिरी केली, तशी त्याच्यापुढच्या काळात कोणीही केली नाही. आज अकादमीकडे ऑडिओ, व्हिडिओ कॅसेट्स, डॉक्युमेंटरी फिल्म्स, दुमिर्ळ पुस्तके यांचा प्रचंड संग्रह आहे. पण त्याचे माकेर्टिंग कसे करता येईल, याचा कोणीही विचार केलेला नाही. हे सगळे साहित्य लोकांपर्यंत पोचायला पाहिजे. माहितीचा हा अनमोल खजिना प्रसार भारतीला आकाशवाणी, दूरदर्शन या माध्यमांतून सर्वसामान्य लोकांपर्यंत नेता आला असता. पण तशी दृष्टीच नाही. माकेर्टिंग हे कलामाध्यमातलं दुर्लक्षित क्षेत्र आहे. मी हा सगळा साठा डिजिटलाइज करायचे ठरवले आहे.'

 
</text>
</doc>
