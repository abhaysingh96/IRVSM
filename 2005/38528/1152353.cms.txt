<doc>
<docno>1152353.cms.txt</docno>
<text>
 
संवाद
अंतहीन आणीबाणी!
[ Saturday, June 25, 2005  09:12:55 pm]


... देशजीवनातला हा 'जनांचा प्रवाहो' असा अखंड सुरूच असला तरी प्रश्ान्चिन्हांची लांबलचक रांग संपत नाही ती नाहीच. जिवाच्या करारानं रोजच्या जगण्याचा लढा लढणारा सामान्य माणूससुद्धा काही प्रश्ान् अजूनही का सुटत नाहीत? या प्रश्ाननं पोखरलेला आहेच...

आज सव्वीस जून! तीस वर्षांपूवीर् आजच आणीबाणी लागू करण्यात आली आणि 'देशाच्या प्रगतीत अडसर उत्पन्न करणारा' विरोधाचा आवाज दडपून टाकण्यात आला. हजारो नेते, कार्यकतेर् तुरुंगात डांबण्यात आले. वृत्तपत्रांवर, प्रसारमाध्यमांवर सेन्सॉरशिप आली. उण्यापुऱ्या पन्नास-पंचावन्न वर्षांच्या लोकशाहीच्या इतिहासात आणीबाणीचा अंमल अवघे एकोणीस महिनेच होता. पण सुजाण भारतीय मतदारांनी आणीबाणी सपशेल नाकारली हे वास्तव असले तरी हा डाग तसा सहजासहजी पुसला जाणारा नाही. भारतीय लोकशाहीबद्दल संदेहाच्या स्वरात बोलणारे राज्यशास्त्राचे विदेशी अभ्यासक आणीबाणीचा मुद्दा करून आजही प्रश्ान्चिन्हे उपस्थित करीत असतातच.

कोंडीत सापडलेल्या इंदिरा गांधींनी राजकीय सत्ता शाबूत राखण्यासाठी आणीबाणी जाहीर करून एकतंत्री अंमल चालविला, हे नाकारता येणार नाही. पण तसंच पाहायचं झालं तर घोषित आणीबाणीपूवीर् आणि नंतरही आपल्याकडे 'आणीबाणीची' म्हणावी अशी अराजकसदृश परिस्थिती निरंतर चालत आली आहेच. या परिस्थितीच्या मुळाशी आहे ती कोलमडू पाहणाऱ्या सार्वजनिक जीवनातील एकूण अव्यवस्था!

जॉन केनेथ गालब्रेथ प्रथम भारतात आले तेव्हा इथली अराजकसदृश स्थिती त्यांच्या लक्षात आली. पण या अव्यवस्थेतही इथले जीवनव्यवहार सुरूच आहेत हे ही त्यांना जाणवलं. परिणामी भारताचं वर्णन त्यांनी 'फंक्शनल अनामीर्' किंवा कार्यप्रवण अराजकता असं केलं. एवढी प्रचंड लोकसंख्या, एवढे गुंतागुंतीचे प्रश्ान्; तरीही भारतीय समाजजीवन अवरुद्ध झालेलं नाही, हे वास्तव मार्क टलीसारख्या पत्रकारालाही भावलं. बहुदा म्हणूनच त्यानं 'नो फुल स्टॉप्स इन इंडिया' हे शाश्वत सत्यही ठामपणे मांडलं!

देशजीवनातला हा 'जनांचा प्रवाहो' असा अखंड सुरूच असला तरी प्रश्ान्चिन्हांची लांबलचक रांग संपत नाही ती नाहीच. जिवाच्या करारानं रोजच्या जगण्याचा लढा लढणारा सामान्य माणूससुद्धा दशकानुदशके आपल्या देशासमोरचे, आपल्या समाजाला भेडसावणारे काही प्रश्ान् अजूनही का सुटत नाहीत? या प्रश्ाननं पोखरलेला आहेच. राजकीय रंगमंचावरच्या कोलांटउड्यांकडे स्तिमित होऊन पाहणाऱ्या, प्रसारमाध्यमांच्या कोलाहलात आणखीनच गोंधळून जाणाऱ्या आणि घर, पाणी, शिक्षण, वीज, नोकऱ्या, मुलाबाळांची सुरक्षा या रोजच्या जगण्याशी संबंधित प्रश्ानंच्या निरगाठी सोडविताना थकून जाणारा 'आम आदमी' आज अंतर्बाह्य असुरक्षितता अनुभवतोय हे नाकारता कसं येईल? 'काय होणार आहे, आणखी दहा-वीस वर्षांनी, कुणास ठाऊक?' असं तो म्हणतो तेव्हा तो हताश असतोच, पण लोकशाहीबद्दल काहीसा सिनिकसुद्धा असतो.

लोकशाहीचा लाभ घेत त्यानं राज्यकतेर् बदलून बघितले, पण त्यामुळे प्रश्ान् संपले नाहीत. आसाम आणि काश्मीरसारखे प्रश्ान् भळभळत्या जखमांसारखे अजूनही वाहातच आहेत. ट्रायल अँड एररच्या पलीकडे काश्मीरचा प्रश्ान् सुटण्याच्या टप्प्यात येत नाही, तो नाहीच. आसामातही तीच तऱ्हा. सुमारे दोन कोटी बांगलादेशी घुसखोरांना हाकलून लावणं सोपं नाही हे समजा मान्य केलं तरी नवे घुसखोर येणार नाहीत, यासाठी आवश्यक ते सर्व प्रयत्न केले पाहिजेत, हे देशातल्या राज्यर्कत्यांना प्रामाणिकपणे अजूनही वाटू नये? काश्मीरचा प्रश्ान् सुटत नाही, आसामच्या समस्या संपत नाहीत, संसदेत आणि विधिमंडळात सदस्यांचे गोंधळ घालणे थांबत नाही, शालेय शिक्षणाची निरर्थकता संपत नाही, काळाशी विसंगत ठरलेली परीक्षापद्धत बदलत नाही, विद्यापीठ शिक्षण पुरेसे रोजगाराभिमुख बनत नाही, न्यायालये निकाल वेळेवर देत नाहीत, पोलिस म्हणजे सुरक्षेची हमी असे समीकरण बनत नाही, अशा सगळ्या नन्नाच्या पाढ्यात भ्रष्टाचाराचा तर आता कोणी उल्लेखही करीत नाही!

जे दिल्लीत, तेच गल्लीत! सरकारी वा निमसरकारी; कोणत्याही जमिनीवर झोपडी उभी राहणार नाही हे काटेकोरपणे पाहणे खरोखरच इतके कठीण आहे? गुड गव्हर्नन्सवर व्याख्याने, सेमिनार्स आणि कमिट्यांची स्थापना करणाऱ्या नोकरशाहीला शहरांमधून भरवशाची, स्वच्छ, सुरक्षित बस वाहतूक देणे अशक्यच आहे? वीजचोरी आणि वीजगळती रोखता न येणारे नोकरशहा वा त्यांचे पाठीराखे राजकीय नेते भारनियमनाची भलामण करून प्रामाणिकणे बिलं भरणाऱ्यांना ज्या निर्लज्जपणे तांेडघशी पाडतात, ते खरंच इतकं अपरिहार्य आहे?

राजकीय नेतृत्वाच्या बरोबरीनं नोकरशाही आणि न्याययंत्रणेचीही दिवाळखोरी स्पष्ट झाल्यानंतर आशेचा एकमेव किरण उरला तो म्हणजे प्रसारमाध्यमे आणि अभिमत निमिर्तीच्या प्रक्रियेचे घटक. परंतु दुदैर्वानं इथंही आज बाजारमित्रता वरचढ ठरतेय. वारा वाहील तशी पाठ फिरविणं हे आज पोलिटिकल करेक्टनेसचं लक्षण मानलं जाऊ लागलंय. यातला चिंतेचा मुद्दा म्हणजे पोलिटिकली करेक्ट कशाला म्हणायचं हे प्रसारमाध्यमे ठरवू लागली आहेत.

लोकानुरंजन हे या पोलिटिकल करेक्टनेसचं दुसरं नाव आहे. वेस्टमिन्स्टर पद्धतीच्या लोकशाहीत निवडणूक जिंकण्याचं तंत्र यशस्वीपणे राबविताना लोकानुरंजन हाच व्यवहारवाद ठरतो. परिणामी एकूण शंभर मतदार असलेल्या मतदारसंघात लटपटी खटपटी करून जेमतेम तीस मतं मिळविणारा उमेदवार विरोधातील सत्तर मतं सात जणात विभागली जातील हे सुनिश्चित करतो नि शेवटी 'मतदारांनी दर्शविलेल्या प्रगाढ विश्वासाबद्दल आणि भरघोस समर्थनाबद्दल' आभार मानून स्वत:चा विजय साजरा करतो. लोकशाहीच्या वेस्टमिन्स्टर मॉडेलच्या मर्यादांवर व्यापक निवडणूक सुधारणा घडवून काही प्रमाणात मात करणं अशक्य नाही. पण आजकाल निवडणूक सुधारणांबद्दल फार कोणी बोलतानाच दिसत नाही. इतक्या महत्त्वाच्या विषयावर लोकं अशी मौन का? हा प्रश्ान् पुन्हा आहेच.

या प्रश्ान्यात्रेचं शेवटचं टोक कुठे तरी व्यवस्था परिवर्तनाच्या मुद्याशी येऊन भिडतंच. निवडणुकांमधील तंत्राची मातब्बरी आणि त्यातून उत्पन्न होणाऱ्या मतपेढीच्या राजकारणाला थारा नसलेलं, राजकीय स्थिरता सुनिश्चित करणारं आणि निवडणुकींची सततची टांगती तलवार नाहीशी करणारं, उमेदवाराची नेतृत्वक्षमता (नुसतीच निर्वाचनक्षमता नव्हे) महत्त्वाची ठरविणारं, राजकारणात गुणी माणसं यावीत यासाठी अनुकूल वातावरण निर्माण करणारं, राजकीय पक्षांना शिस्त लावणारं, पक्षांच्या अंतर्गत व्यवहारात लोकशाही आणि पारदर्शकता अपरिहार्य ठरविणारं असं, लोकशाहीचं एक 'आखूड शिंगी-बहुदुधी मॉडेल, एक नवं प्रतिमान, नवी निर्वाचन पद्धत; हे सारं आपल्याला हवं आहे.

पण मुदलात वेस्टमिन्स्टर पद्धतीच्या दोषांवरही पुरेशी व्यापक आणि गंभीर चर्चा होत नाही तिथे पर्यायी मॉडेलविषयी विचार व्हावा ही अपेक्षा तशी धाडसाचीच. अशी चर्चा घडून न येण्यामागे विचारवंत आणि ओपिनियन मेकर्स मंडळींचा वैचारिक आळस हे कारण तर आहेच, पण अशा मूलभूत मुद्यांबाबत ठाम भूमिका घेण्याची राजकीय नेतृत्वाची अक्षमता हे ही महत्त्वाचं कारण आहे. रालोआ सरकारनं घटनेच्या पुनरावलोकनासाठी आयोग नेमला खरा, पण विरोधकांनी सरकारच्या हेतूंबद्दल मतलबी शंकांचे एवढे काहूर माजविले की आयोगाच्या अहवालावर चर्चा घडविणे हीसुद्धा ब्लास्फेमी ठरावी.

ही स्थिती अशीच सुरू राहिली तर लोकशाहीच्या परिणामकारतेविषयी लोक अधिकच साशंक बनतील. ठोकशाहीची भाषा आक्षेपार्ह वाटणार नाही. नव्या आणीबाणीचं बीज पेरण्यासाठी आणखी सुपीक जमीन मग शोधूनही सापडणार नाही.

 
</text>
</doc>
