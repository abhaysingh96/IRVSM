<doc>
<docno>1152430.cms.txt</docno>
<text>
 
क्रीडा
फ्रॉम रशिया वुईथ लव्ह
[ Saturday, June 25, 2005  11:54:29 pm]


लंडन (वृत्तसंस्था) : टेनिसच्या मक्केत विम्बल्डन टेनिस स्पधेर्त रशियन खेळाडूंनी क्रांती केली आहे. माजी विम्बल्डन विजेता हॉलंडच्या रिचर्ड क्रायजॅकने दिलेल्या सल्ल्यानुसार एलेना दिमेंतिवाने या स्पधेर्त आपली आगेकूच कायम राखली. चार रशियन खेळाडूंनी आपली विजयी घोडदौड कायम राखली आहे.

तिसऱ्या फेरीत रशियाच्या सहापैकी चार खेळाडूंनी विजय संपादले. ग्रँडस्लॅम स्पधेर्च्या अंतिम फेरीत दोनदा धडक मारणाऱ्या एलेना दिमेंतिवाला मार्गदर्शन लाभतंय ते माजी विम्बल्डन विजेता रिचर्ड क्रायजॅकचे. पीट सॅम्प्रस, मलिवाई वॉशिंग्टन प्रभृतींना नमवून जेतेपद पटकावणाऱ्या हॉलंडच्या क्रायजॅकने दिलेल्या सल्ल्यानुसार एलेनाने सव्हिर्स करत वॉशिंग्टनची बहिण मॅशोनाचा 7-5, 6-1 असा पराभव करत आगेकूच केली.

महिला टेनिसमध्ये अव्वल दहा खेळाडूत समावेश असलेल्या एलेनाची सव्हिर्स काही खास नाही पण विम्बल्डनपूवीर् दोन आठवडे क्रायजॅकने तिला मार्गदर्शन केले अन त्याचा फायदा या स्पधेर्त दिसून येतोय. सहावी सीडेड एलेना त्याचा आदरपूर्वक उल्लेख करताना म्हणते, क्रायजॅकने मला छान मार्गदर्शन केले, त्याच्या मार्गदर्शनामुळेच माझ्या सव्हिर्समध्ये कमालीची सुधारणा झाली. क्रायजॅकच्या सव्हिर्स हे क्रायजॅकची खासियत अन त्याचेच मार्गदशन लाभल्यामुळे मला खूप फायदा झाला. तो सव्हिर्स करताना एकदम सहजसोपं वाटतं.

देमेंतिवासह अन्य रशियन खेळाडूंनी आपली छाप पाडली आहे. उपउपांत्यपूर्व फेरीत सात रशियन खेळाडू आहेत. विम्बल्डन स्पधेर्तील रशियन खेळाडूंचा हा विक्रमच.

मारिया शारापोवा यंदा जेतेपद आपल्याकडेच राखण्यास उत्सुक आहे. एलेना दिमेंतिवासह अमेरिकन जेतेपद पटकावणारी स्वेतलाना कुत्झनेसोवा तसेच फ्रेंच खुल्या स्पधेर्ची उपांत्य फेरी गाठणारी एलेना लिखीत्सोवा आणि गतवषीर्ची फ्रेेंच विजेती मिस्कीना यांनी यंदा विम्बल्डनमध्ये आपली आगेकूच कायम राखली आहे.

पाचव्या सीडेड स्वेतलाना कुत्झनेसोवाने दुसऱ्या फेरीत सानिया मिर्झाची कडवी झंुज मोडून काढली तर तिसऱ्या फेरीत स्वेतलानाने षोडश वषीर्य निकोल वॅडिसोवाचे आव्हान 7-5, 6-7 (5-7), 6-2 असे परतवून लावले. तेराव्या सीडेड लिखोत्सेवाने सलामीचा सेट गमावूनही सिल्वीया फॅरीना इलियाचा 5-7, 6-4, 6-4 असा पराभव केला आणि आगेकूच कायम राखली.

शुक्रवारची सर्वात संस्मरणीय लढत म्हणजे मिस्कीना आणि येलेना यँकोविक यांच्यातील तीन सेटची प्रदीर्घ झंुज. नवव्या सीडेड मिस्कीनाने येलेनावर 6-0, 5-7, 10-8 अशी मात केली.

संघर्षपूर्ण लढतीनंतर मिस्कीना म्हणाली, अलीकडे माझा खेळ चांगला होत नाही पण मी संघर्ष करतेय. गतवेळच्या विजेत्या फेंच स्पधेर्त तिला यंदा पहिल्या फेरीतच पराभवाला सामोरे जावे लागले होते.मिस्कीनाच्या आईची तब्येत ठीक नसते पण आजारावरचा उपचार म्हणजे तिच्या लेकीची विम्बल्डनमधील संघर्षपूर्ण लढतीनंतर आगेकूच. आता मिस्कीनाची गाठ पडेल ती दिमींतिवाशी. दोघीही बालपणीच्या मैत्रिणी. या दोघींनाही मार्गदर्शन लाभले ते सॅफिनच्या आईचे.दुहेरीत त्या एकत्र खेळत.

पहिल्याच लढतीत तिने नऊदा सव्हिर्स गमावली तर दुसऱ्या फेरीत तिला सलामीच्या सेटमध्येच 12वेळा सेटपॉईंटचा फायदा उठवता आला नाही पण अखेरीस तिने सामना मात्र खिशात घातला.

 
</text>
</doc>
