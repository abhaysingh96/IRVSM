<doc>
<docno>1152017.cms.txt</docno>
<text>
 
महामुंबई
ती हरली, ती जिंकली!
[ Saturday, June 25, 2005  12:31:11 am]


मुंबई (म. टा. प्रतिनिधी) : 'तिचा पहिला पेपर 15 मार्चला होता आणि 19 मार्चला केमोथेरेपीच्या उपचारांची चौथी फेरी होती. तिने निर्णय घेतला आणि डॉक्टरांना विनंती केली की, 29ला माझी परीक्षा संपेल, त्या दिवशी मी स्वत: रुग्णालयात दाखल होईन, तुम्ही सांगाल ते उपचार घेईन, पण मला परीक्षा देण्यापासून मात्र अडवू नका,' तिचा निर्धार बघून अचंबित झालेल्या डॉक्टरांना शेवटी तिच्या हट्टापुढे हार मानायलाच लागली...

... कॅन्सरच्या अगदी शेवटच्या स्टेजमध्ये असताना तिने दाखवलेल्या या निर्धाराचे फळ रिझल्टच्या रूपाने मिळाले. आजारी असताना दिलेल्या दहावीच्या परीक्षेत तिने 78 टक्क्यांची कमाई केली. पण स्वत:च्या मेहनतीला लाभलेले हे यश पाहायला दुदैर्वाने ती मात्र आज हयात नाही...

... हाडाच्या कॅन्सरशी तब्बल तीन वषेर् सामना करणाऱ्या वैभवी जोईलचा 16 मे रोजी मृत्यू झाला. मात्र मृत्यूलादेखील ती ताठ मानेनेच सामोरी गेली. आपला मृत्यू समोर आहे, याची शेवटच्या काही महिन्यांत तिला पुरेपूर कल्पना होती. कॅन्सरने तिचे शरीर पोखरले होते. दोन्ही हात निकामी झाले होते. तरीही अभ्यासाची आवड आणि दहावीची परीक्षा उत्तीर्ण होण्याचे ध्येय समोर ठेवून दादरच्या पाटकर शाळेत शिकणाऱ्या वैभवीने शरीरात भिनत जाणाऱ्या कॅन्सरकडे दुर्लक्ष केले.

तिचे आई-वडील वैशाली आणि वसंत जोईल मुलीचा रिझल्ट घ्यायला बोर्डाच्या ऑफिसमध्ये आले होते. मुलीची कथा सांगताना हळवे होत ते म्हणाले की, फक्त मोठेपणा कथन करण्यासाठी मी इथे आलो नाही. पण प्रचंड आत्मविश्वासाने आणि जिद्दीने यश मिळवलेल्या वैभवीला 77 टक्के मिळाले असले, तरी तिचे यश वेगळे आहे. सगळ्याच मुलांपुढे मोठमोठी ध्येये असतात. त्याचा त्यांच्या पालकांना अभिमान असतो. पण या अवस्थेत असणाऱ्या माझ्या मुलीच्या मनात दहावी उत्तीर्ण व्हायचे ध्येय होते आणि त्यासाठी तिने घेतलेली मेहनत, तिच्या ईष्येर्ची ही संजीवनी आमच्यासाठी अतिशय अभिमानाची गोष्ट होती... म्हणूनच मी म्हणतो, माझी मुलगी असामान्य होती!...

 
</text>
</doc>
