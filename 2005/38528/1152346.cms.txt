<doc>
<docno>1152346.cms.txt</docno>
<text>
 
संवाद
ओरिजिनल रिमिक्स
[ Saturday, June 25, 2005  09:07:26 pm]


' निशाणी डावा अंगठा' या 'ग्रंथाली'ने प्रकाशित केलेल्या शिक्षणक्षेत्रावर क्ष-किरण टाकणाऱ्या कादंबरीचे लेखक रमेश इंगळे यांच्याशी गप्पा:

' निशाणी डावा अंगठा' या कादंबरीआधीचं लिखाण कोणतं?

ङक्त तीन वर्षापूवीर् लोकवाङमयगृहाने आठ नव्या कवींचे संग्रह एकाचवेळी 'आजची कविता' म्हणून प्रकाशित केले. त्यात माझा 'दाखल खारीज' प्रकाशित झाला. या कादंबरीआधीचं पुस्तक एवढंच.

कादंबरीत शिक्षणक्षेत्रातील एक वेगळी समस्या तुम्ही मांडलीय, त्याचा हेतू स्पष्ट कराल?

ङक्त 'दाखल खारीज'मधल्या कवितांमध्ये विषय-आशयाचं एक सूत्र आहे. शिक्षक-विद्याथीर् आणि शाळा यांच्यातील भावसंबंधांचं बदलतं वास्तव रेखाटण्याचा मी कवितांमधून प्रयत्न केलाय. 'निशाणी डावा अंगठा' ही कादंबरी तशी शिक्षणाशी संबंधित आहे. हे सर्व मी जाणीवपूर्वक केलंय किंवा करतोय असं नाही; तर प्राथमिक शिक्षक म्हणून काम करताना जे विश्व अनुभवायला मिळालं, मिळतंय ते कोणत्याही संवेदनशील व्यक्तीला सुन्न करून टाकणारं आणि सगळ्या आदर्श आणि मूल्यांच्या पडझडीचे हतबल साक्षीदार बनविणारं आहे. मी या अनुभवांना सर्जनाच्या पातळीवर नेण्याचा प्रयत्न केला व माझ्याही नकळत हे विश्व माझ्या निमिर्तीचं क्षेत्र बनलं. 'निशाणी डावा अंगठा' या कादंबरीत मुलांऐवजी प्रौढांच्या विश्वाला मी हात घातला. कादंबरीत एका जिल्ह्यातील साक्षरता अभियानाचा लेखाजोखा मांडला आहे. एका शासकीय योजनेची अंमलबजावणी कशी केली जाते व तळापासून वरपर्यंत कागदी घोडे कसे नाचविले जातात याचं सरळ सरळ वर्णन करणं एवढाच माझा हेतू नव्हता. कारण ही समस्या केवळ शिक्षणक्षेत्रापुरती मर्यादित नाही. या निमित्तानं एकूण व्यवस्थेविषयी लेखक म्हणून माझी प्रतिक्रिया व्यक्त करणं मला गरजेचं वाटलं. मी स्वत: ज्या व्यवस्थेचा घटक आहे, त्या व्यवस्थेविषयी अशी सर्जनशील प्रतिक्रिया देणं तसं धाडसाचं होतं; परंतु माझ्यातल्या लेखकानं ते धाडस केलं. ते कादंबरीच्या रूपानं आपल्यासमोर आहे.

मांडणी व लेखन करताना मनात नेमकं काय होतं? कादंबरीत ते सर्व उतरलेय...

ङक्त 'एक जिल्हा. साक्षरता अभियान राबविण्यासाठी त्या जिल्ह्याची निवड होते. तीन/चार वषेर् राबविण्यात खचीर् पडतात. अखेर जिल्हा संपूर्ण साक्षर झाल्याचे घोषित होते व त्यावर कळस म्हणजे साक्षरतेच्या उत्कृष्ट कार्याबद्दल जिल्ह्याला राष्ट्रीय पातळीवर सवोर्च्च पुरस्काराने सन्मानित केले जाते.' कादंबरीचा म्हणून हा एवढा अवकाश माझ्या डोळ्यासमोर होता. हा अवकाश भरून काढणं, म्हटलं तर तसं सोपं होतं म्हटलं तर कठीण. केवळ घटना, प्रसंगांच्या तपशिलानं, पात्रांच्या संवादानं हा अवकाश भरणं तसं सोपं होतं; परंतु लेखक म्हणून जी काही प्रतिक्रिया मला व्यक्त करायची होती, ते भान सुटू न देता ही कथा म्हणजे केवळ रिपोर्ट होणार नाही याची, पात्रांच्या प्रेमात पडून मूळ विषय हातून सुटणार नाही याची, एका जिल्ह्यात राबविले गेलेले साक्षरता अभियान एवढाच ठसा वाचकांच्या मनावर उमटणार नाही याची, कायम सजग राहून काळजी घेणं तसं खूप कठीण होतं. कथानकातल्या विसंगती आणि उपरोधानं निर्माण होणारा विनोद सवंग होणार नाही व त्यापाठीमागचं कारुण्य कायम वाचकाला सलत राहील, याचंही लेखक म्हणून भान ठेवणं तसं खूप कठीण होतं. लिहिताना मी या साऱ्या गोष्टींचा विचार करत होतो.

कादंबरीची 'भाषा' हा मोठा 'प्लस पॉइंट' मला वाटतो. तुमचं स्पष्ट मत?

ङक्त भाषेचं म्हणाल तर कथानकाला बहुतांशी खेड्याची पार्श्वभूमी आहे. अशा पार्श्वभूमीवर पात्रांच्या तोंडी त्यांची म्हणून जी भाषा आहे, ती येणं स्वाभाविक आहे. लेखक म्हणून मी प्रमाणभाषा वापरू शकत होतो; परंतु तसा प्रयत्न मी तरी का म्हणून करावा? कादंबरीतली भाषा आमच्याकडची म्हणजे बुलडाण्याकडची आहे. बुलडाणा हा विदर्भाचा, वऱ्हाडचा भाग असला तरी ही भाषा वऱ्हाडी नाही. खानदेश, मराठवाडा आणि उर्वरित विदर्भ यांच्याशी भौगोलिक, सामाजिक आणि सांस्कृतिकदृष्ट्या जोडल्या गेलेला आमचा हा भाग आहे. साहजिकच तिन्ही प्रदेशातील बोलींचं वेगळंच रिमिक्स आमच्या भाषेत आहे. रिमिक्सचा जमाना आहे, म्हणून ते कादंबरीत आणलंय असं नाही तर ते आमच्या भाषेचं ओरिजिनल रूप आहे.

चंदकांत भंडारी

 
</text>
</doc>
