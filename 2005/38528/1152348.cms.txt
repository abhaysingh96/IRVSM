<doc>
<docno>1152348.cms.txt</docno>
<text>
 
संवाद
सेतू बांधा रे...
[ Saturday, June 25, 2005  09:08:55 pm]


गेली अनेक वर्षं चचेर्त असलेला वांदे-वरळी पूल आता नेमका आहे तरी कोणत्या टप्प्यात? या प्रकल्पाचा खर्च तिपटीने वाढलाय, तो का? आणि अखेर, अशा अवाढव्य प्रकल्पांचा खरोखरीचा लाभ मिळणार तरी कधी? या प्रश्ानंचा ऊहापोह करणारा लेख...

वांदे-वरळी सेतूसारखे प्रकल्प म्हणजे तंत्रज्ञानाचा चमत्कार (टेक्नॉलॉजिकल मार्व्हल) आणि पर्यावरणाची हानी (एन्व्हायर्नमेन्टल कॉस्ट) यांच्यातलं द्वंद्व असतं. मुंबईतल्या जेजे हॉस्पिटल ते क्रॉफर्ड माकेर्टपर्यंतच्या उड्डाणपुलाचंही तसंच होतं. महंमद अली रोडवरून दीड वर्षात सिंगल पिलरचा पूल बांधून होईल आणि तोही या मार्गावरचं ट्रॅफिक बंद न करता...याचा आपण सात-आठ वर्षांपूवीर् विचारही करू शकलो नसतो. पण इंजिनीअरिंगमधलं पराकोटीचं कौशल्य आणि प्रगतीमुळे हे सगळं शक्य झालेलं आज आपण पहातोय. त्याचा फायदाही आपल्याला जाणवतो आहेच. वांदा-कुर्ला संकुल, अंधेरी-सीप्झ या नव्या बिझनेस डिस्ट्रिक्ट््सचा विकास होऊनही अजूनही मुंबईची रहदारी मात्र दक्षिण-उत्तर अशीच राहिली आहे. आता थोडंफार चित्र बदलतं आहे, इतकंच. दक्षिण मुंबईकडून उत्तरेच्या दिशेने जाण्यासाठी पाच कॉरिडॉर उपलब्ध आहेत. जेजेच्या पुलामुळे आंबेडकर रोडवरून जाणाऱ्या कॉरिडॉरचा प्रश्न बराच निकाली निघाला आहे. पण अजूनही पश्चिम उपनगरांमध्ये जाणाऱ्या मार्गावर वाहतूक कोंडी सुरूच असते. वांदे-वरळी दरम्यान समुदात पूल उभारण्याचा पर्याय हा त्याच दृष्टीने तपासून पाहण्यात आला. तसा हा प्रोजेक्ट 1993 पासून विचाराधीन होता. पण प्रत्यक्ष कामास जून 1999 पासून सुरुवात झाली. सुरुवातीला हा प्रकल्प 500 कोटींचा होता. आज त्याची किंमत जवळपास तिपटीने वाढली आहे. हा पूल 2003 पर्यंत वाहतुकीसाठी खुला व्हायला हवा होता. आता मात्र तो 2007 पर्यंत पूर्ण होणार आहे. मच्छिमार आणि स्थानिक जनतेच्या विरोधामुळे प्रकल्पाचा मार्ग बदलावा लागला आणि त्यामुळे किंमत वाढली, असं सरकारने याआधीच सांगितलं आहे. अनेकदा अशी कामं सुरू झाल्यानंतर पर्यावरणाची काळजी घेण्यासाठी जी काळजी घ्यायला हवी, ती घेतली जात नाही. माहीमची खाडी ही मुंबईच्या स्वास्थ्याच्या दृष्टीने अत्यंत महत्त्वाची आहे. या खाडीत भरती-ओहोटीच्या वेळी घुसळलं जाणारं पाणी जर अडवलं गेलं, तर मोठी समस्या निर्माण होऊ शकते. वांदे-वरळी पुलाच्या जोडरस्त्याचं काम सुरू झाल्यावर या फ्लशिंगची वाटच अडवली गेल्याकडे स्थानिकांनी लक्ष वेधलं होतं. अशा गोष्टींकडे त्यावेळी गांभीर्याने बघितलं जात नाही. अर्थात या पुलामुळे पर्यावरणाची हानी होईल, हा दावा काही कोर्टात टिकू शकला नाही. रामभाऊ पाटील यांनी महाराष्ट्र राज्य रस्ते विकास महामंडळाच्या विरोधात याचिका दाखल करून या प्रकल्पाला आव्हान दिलं होतं. पण सीलिंकचा प्रकल्प हा जनतेच्या हिताचा असून त्यातून पर्यावरणाचा ऱ्हास होत नसल्याचं शास्त्रीयदृष्ट्या स्पष्ट झालं आहे, असा निर्वाळा कोर्टाने दिला. या प्रकल्पासाठी 27 हेक्टर जागेवर भरणी करावी लागणार असली, तरी अशा प्रकारच्या सीलिंकच्या प्रकल्पांसाठी त्यास परवानगी देता येऊ शकते आणि या प्रकल्पामुळे वाहतूक कोंडी कमी होणार असल्यामुळे उलट प्रदूषण कमी होण्याचाच लाभ होईल, असं मत निकालात व्यक्त करण्यात आलं होतं. त्यानंतर मग प्रकल्पाच्या कामाला गती मिळाली. आजपर्यंत लव्हग्रोव्हचा पूल तसंच माहीमला या पुलाला जोडण्यासाठी बांधलेला र्सक्युलर पूल ही दोन्ही कामं पूर्ण झाली आहेत. त्यासाठी 350 कोटी रुपयांच्या आसपास खर्च आलाय. पण मुख्य पुलाचं काम झालं नसल्यामुळे टोल सुरू करण्यात आलेला नाही. परिणामी व्याजाचा भार मात्र पडत आहे आणि अशा प्रकारे खर्च वाढला आहे, असं एमएसआरडीसीतफेर् सांगण्यात आलंय.

इंजिनीअरिंगसाठी आव्हान

या प्रकल्पाचा आराखडा जेव्हा तयार करण्यात आला, तेव्हा अशा प्रकारचा हा पहिलाच पूल असणार होता. पण आजही यातल्या इंजिनीअरिंगमधलं आव्हान कमी झालेलं नाही. दोन पिलरमधलं अंतर साधारण दीडशे मीटरपेक्षा जास्त असलं, की केवळ पिलरवर पूल उभारणं शक्य नसतं. त्यामुळे मग एका टॉवरवर खेचण्यात आलेल्या केबलवर या पुलाचा भार पेलून तो उभारण्याचं ठरवण्यात आलं. वांदे-वरळी या भागातील समुदातून व्हीएसएनएलच्या मोठ्या लाइन्स पाण्याखालून आलेल्या आहेत. शिवाय बोरिवली ते नरिमन पॉईन्ट या सागरी वाहतुकीच्या मार्गासाठी टेन्डर काढण्यात आली आहेत. त्यामुळे सागरी वाहतुकीसाठी जागा सोडावी लागणार आहे. हा सगळा विचार करून हा पूल केबलवर बांधण्याचा निर्णय घेण्यात आला.

अशा प्रकारचा महाराष्ट्रातला हा पहिलाच पूल असेल. पुलाची एकूण लांबी 5.6 किलोमीटर आहे. त्यातल्या समुदातल्या भागाची लांबी 4 कि.मी. आहे. 500 मीटरच्या अंतरावर उभारलेल्या दोन पिलरवर केबल खेचण्यात येतील. हा टॉवर उलट्या इंग्रजी वाय आकाराचा असेल. त्याची उंची 130 मीटर असेल. या पुलाचा प्रत्येक सेगमेण्ट हा आधीच तयार करण्यात आलेल्या काँक्रिटचा असेल. त्याचं वजन सव्वाशे टन इतकं असेल. हा प्रत्येक सेगमेण्ट हवेत धरून तो वर खेचणं आणि पुलावर फिट करणं यातलं आव्हान मोठं आहे. अशा सेगमेण्टची वाहतूक करायची, तर 12 अॅक्सेलचा खास ट्रक लागतो. मुंबईत जेजे पुलाच्या बांधणीत असं तंत्रज्ञान वापरण्यात आलंय. इथे मात्र हे सगळं समुदात करायचं असल्याने इंजिनीअर्सची कसोटी लागत आहे.

हे सगळं आव्हान पेलून पूल 2007 मध्ये पूर्ण होईल, तेव्हा पश्चिम किनारपट्टीवरचं ते एक प्रेक्षणीय स्थळच ठरणार आहे. या पुलावर रहदारीसाठी आठ लेन ठेवण्यात येतील आणि एक सुसज्ज टोल प्लाझाही असेल.

आता खरा प्रश्न उरतो, तो यासाठी आकारण्यात येणाऱ्या टोलचा. या पुलावरून जाण्यासाठी 38 रुपये इतका वनवे टोल आकारण्यात येणार आहे. बेस्ट बससाठीही यात वेगळी लेन ठेवण्यात आली आहे. बसना टोल आकारणार की नाही, ते अजून स्पष्ट झालेलं नाही. दररोजच्या प्रवासासाठी 38 रुपये ज्यादा खर्च करण्यास मोटारचालक तयार होतील का, अशी शंका अनेकांच्या मनात आहे. सर्वसामान्य मोटारवाल्याला ते परवडणारं नाही. आजकाल मोटारवाल्यांचा क्लास वाढत चाललाय, हे पाहता 38 रुपये भरणारे आलिशान कारवाले बरेच असतील. म्हणजे या पुलाचा वापर कॉपोर्रेट क्लासमध्येच अधिक होईल. थोडक्यात, हा पूल कोणासाठी, हा प्रश्न अजूनही उरतोच.

समुदात कोणताही अडसर उभा केला, तर त्यामुळे पाणी मागे जाऊन ते कुठेतरी वाट काढणारच, असा इशारा आजही पर्यावरणतज्ज्ञ देतात. लुप्त झालेली दादर चौपाटी आणि मढ, मावेर् भागात किनाऱ्याच्या आत घुसणारं समुदाचं पाणी ही याच ऱ्हासाची उदाहरणं आहेत, असं त्यांचं म्हणणं आहे. अर्थात, सध्या तरी कागदोपत्री हे दावे टिकू शकलेले नाहीत. त्यामुळे आता पुढे जाण्यावाचून पर्याय नाही.

अशा सर्व प्रकल्पांमधून मोठ्या प्रमाणात स्थलांतरित मजूर मुंबईत येत असतात. त्यांचा भार मुंबईवर पडत राहतो. या गोष्टीचा कुणीच विचार करताना दिसत नाही, याकडे पर्यावरणतज्ज्ञ विवेक कुलकणीर् यांनी लक्ष वेधलं. वांदे-वरळी पूल 2007 पर्यंत पूर्ण होणार आहे. पण तेवढ्याने भागणार नाही. या पुलावरून भरधाव वेगाने आलेल्या मोटारी पुढे नरिमन पॉईन्टपर्यंत सुरळीत न्यायच्या, तर तिथे आणखी एक पूल हवा. पेडर रोडवरचा पूल होऊ शकत नाही, म्हणून आता नरिमन पॉईन्ट ते हाजीअली पुलाचाच विचार सरकारने नक्की केला आहे. त्यासाठी पर्यावरण खात्याची मंजुरीही मिळाली आहे. म्हणजे आता त्या पुलाचंही काम लवकरच सुरू होईल. थोडक्यात मुंबईतली ही कामं कधीच थांबणार नाहीत. या प्रकल्पांचा खरोखरीचा लाभ मिळणार तरी कधी?

समीर कवेर्

ह्यड्डद्वद्गद्गह्म.द्मड्डह्म1द्गञ्चह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
