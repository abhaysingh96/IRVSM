<doc>
<docno>1151959.cms.txt</docno>
<text>
 
महाराष्ट्र
पुण्याचा निकाल घसरला!
[ Saturday, June 25, 2005  12:14:37 am]


पुणे (म. टा. प्रतिनिधी) : पुणे जिल्ह्यातील राजगुरूनगरच्या वैभव विठ्ठल गोरडेने महाराष्ट्र राज्य माध्यमिक आणि उच्च माध्यमिक शिक्षण मंडळातफेर् मार्च महिन्यात घेण्यात आलेल्या दहावीच्या परीक्षेत 96.13 टक्के गुण मिळवून पुणे विभागातच नव्हे तर राज्यातही प्रथम क्रमांक पटकावला. परंतु पुणे विभागाचा निकाल केवळ 55.49 टक्के लागला असून नापास विद्यार्थ्यांचे प्रमाण गेल्या वषीर्पेक्षा 15.58 टक्क्यांनी वाढले आहे.

पुणे विभागाच्या सर्वसाधारण गुणवत्ता यादीत हडपसरमधील साधना विद्यालयाच्या मृणाल चव्हाण या विद्यार्थ्याने 95.60 टक्के गुण मिळवून दुसरा, तर सोलापूरच्या उर्दू हायस्कूलच्या मुझामील मोहम्मद गफर गडवाल याने 95.06 टक्के गुण मिळवून तिसरा क्रमांक पटकावला.

विद्याथिर्नींमध्ये मॉडर्न हायस्कूलची सुखदा शशांक पेंडसे 94.80 टक्के गुण मिळवून पहिली आली, तर सोलापूरच्या व्ही. सी. शिवचारी हायस्कूलच्या उमेश प्रकाश स्वामी याने 94.66 गुण मिळवून मागासवगीर्य विद्यार्थ्यांमध्ये प्रथम क्रमांक मिळवला. अपंग विद्यार्थ्यांमध्ये सिंहगड स्प्रिंग डेल हायस्कूलच्या करिष्मा महेंद शर्माने 88.26 गुण मिळवून प्रथम क्रमांक पटकावला. रात्रशाळेतील विद्यार्थ्यांमध्ये अकलूजच्या रात्र प्रशालेतील येडबा सायबू थोरात 62.40 गुण मिळवून पहिला आला.

पुणे विभागातून दोन लाख 32 हजार 427 विद्यार्थ्यांनी परीक्षेसाठी नावनोंदणी केली होती. त्यापैकी दोन लाख 29 हजार 939 विद्याथीर् परीक्षेला बसले आणि एक लाख 27 हजार 594 विद्याथीर् उत्तीर्ण झाल्याचे मंडळाचे अध्यक्ष वसंत काळपांडे यांनी सांगितले.

गुणवत्ता यादीत हडपसर येथील साधना र्गल्स हायस्कूलच्या 10 विद्याथिर्नी चमकल्या, तर अभिनव विद्यालयाच्या आठ विद्यार्थ्यांनी गुणवत्ता यादीत स्थान पटकावले.

परीक्षाकाळातील गैरप्रकारांना आळा घालण्यासाठी जिल्हाधिकाऱ्यांच्या अध्यक्षतेखाली स्थापन करण्यात आलेल्या दक्षता समितीमध्ये 194 भरारी पथकांची स्थापना करण्यात आली होती.

पुणे विभागात यंदा 554 ठिकाणी कॉपीचे प्रकार, तर चार ठिकाणी तोतयेगिरीचे प्रकार घडले.

गेल्या वषीर् पुणे विभागाचा निकाल 71.07 इतका लागला होता. यंदा मात्र त्यात 15.58 टक्यांनी घट झाली आहे. या विभागातील 13 शाळांचा निकाल शून्य टक्के लागला असून 80 शाळांचा निकाल 100 टक्के लागला आहे. उत्तीर्णांमध्ये मुलींचे प्रमाण 59.30 टक्के, तर मुलांचे प्रमाण 52.71 टक्के इतके आहे. इंग्रजी आणि गणित विषयांमध्ये उत्तीर्ण होणाऱ्यांचे प्रमाण अनुक्रमे 64.52 आणि 62.44 टक्के इतके आहे. पुणे जिल्ह्यातून दहावीच्या परीक्षेला एकूण 94 हजार 565 विद्याथीर् बसले होते. त्यापैकी 63 हजार 80 विद्याथीर् उत्तीर्ण झाले. त्यांची टक्केवारी 66.99 इतकी आहे.

 
</text>
</doc>
