<doc>
<docno>1158902.cms.txt</docno>
<text>
 
महामुंबई: मुंबई टाइम्स
गिरणी कामगारांच्या प्रश्नावर...
[ Sunday, July 03, 2005  07:04:24 pm]


विलास आठवले

गिरण्या बंद पडल्या, जमीन विक्रीही झाली. आता उरलेत 50 हजार कामगार... गिरणी कामगारांपुढे अंधाराचं साम्राज्य पसरलंय. ते दूर करण्याचा प्रयत्न नव्याने सुरू करण्याचं आवाहन करण्यात आलं आहे. गो.रा. खैरनार, विद्या चव्हाण, रोझा देशपांडे आणि चंदशेखर प्रभू अशांची साथ या लढ्याला मिळण्याची शक्यता आहे.

गिरणी कामगारांच्या संघर्ष समितीसारख्या संघटनांचा गेली अनेक वर्षं लढा सुरू आहे. जमीन विक्रीतून झालेल्या पैशातून कामगारांची देणी द्यावीत, असा आग्रह आतापर्यंत होता. आता मात्र उरलेल्या गिरण्या बंद करू देणार नाही, असा पवित्रा कामगार घेत आहेत.

राष्ट्रीय वस्त्रोद्योग मंडळाने तीन गिरण्यांची जागा विकून 1,155 कोटी रुपये कमावले. याचाच अर्थ मंडळाला अंदाजापेक्षा सुमारे अडीचशे कोटी रुपये ज्यादा मिळाले. या पैशावर इतर गिरण्या चालू शकतात, असं कम्युनिस्ट नेत्या रोझा देशपांडे यांनी सांगितलं. विद्या चव्हाण आणि खैरनार यांनीही जर गिरण्या तोट्यात नसतील, तर जागा कशाला विकायला पाहिजे, असा सवाल परळला झालेल्या कामगारांच्या मेळाव्यात केला. कामगारांच्या प्रश्नावर राजकीय पक्षांनी राजकारण बंद करावं. मंुबईत मराठी माणूस टिकायचा असेल, तर गिरण्या सुरूच राहायला हव्यात, असं चंदशेखर प्रभू म्हणाले.

गिरणी कामगारांना पुन्हा रोजगार मिळावा आणि त्यांच्या घरांसाठी जागा मिळावी यासाठी नवा संघर्ष उभा राहत असल्याचं किशोर देशपांडे यांनी सांगितलं.

 
</text>
</doc>
