<doc>
<docno>1158755.cms.txt</docno>
<text>
 
देश-विदेश
स्वयंपाकाच्या गॅसला सबसिडी केव्हापर्यंत?
[ Sunday, July 03, 2005  02:15:28 am]


म्हैसूर (वृत्तसंस्था) : स्वयंपाकाच्या गॅसवरील सबसिडी किती दिवस चालू ठेवायची? देशात प्राधान्य कोणाला द्यायचे- रोज एका वेळचे जेवण मिळणाऱ्याला की स्वयंपाकाचा गॅस वापरणाराला? सरकारी कर्मचाऱ्यांना निवृत्तीवेतन किती वर्षे द्यायचे?... असे काही खडे सवाल करून, देशाच्या विकासात या सगळ्या सबसिडीबाजीचा अडथळा होतो, असे अर्थमंत्री पी. चिदंबरम यांनी स्पष्टपणे सांगितले.

कठोर आथिर्क निर्णयांवर काही लोक टीका करतील हे साहजिकच आहे. पण विरोध करण्यापूर्वी त्यांनी जागतिक संदर्भ जाणून घेऊन वस्तुस्थिती समजून घ्यावी, असेही अर्थमंत्र्यांनी सुनावले. 'रोटरी मिडटाऊन'च्या इमारतीची पायाभरणी केल्यानंतर ते बोलत होते.

 
</text>
</doc>
