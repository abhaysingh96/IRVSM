<doc>
<docno>1159039.cms.txt</docno>
<text>
 
क्रीडा
इंग्लंड, ऑस्ट्रेलिया संयुक्त विजेते
[ Sunday, July 03, 2005  09:42:03 pm]


लंडन : तिरंगी क्रिकेट स्पधेर्त ऑस्ट्रेलिया आणि इंग्लंड यांनी संयुक्त विजेतेपद संपादन केले आहे. या दोन संघांतील अंतिम लढत अतिशय चुरशीची झाली व शेवटी बरोबरीत सुटली. विजयासाठी 197 धावा करण्याचे आव्हान ऑस्ट्रेलियाने इंग्लंडपुढे ठेवले होते. परंतु इंग्लंडची सुरुवात अतिशय खराब झाली आणि 10 षटकातच त्यांचा निम्मा संघ अवघ्या 33 धावात गारद झाला. ब्रेट ली आणि ग्लेन मॅग्रा यांच्या जलदगती माऱ्यासमोर इंग्लंडच्या फलंदाजांनी नांगी टाकली. परंतु नंतर पॉल कॉलिंगवूड आणि जोन्स यांनी सहाव्या विकेटसाठी 116 धावांची अतिशय महत्त्वाची भागीदारी करून इंग्लंडचा डाव सावरला.

शेवटच्या षटकात विजयासाठी इंग्लंडला 10 धावांची गरज होती. तर शेवटच्या चेंडूवर इंग्लंडला विजयासाठी 3 धावा हव्या होत्या. शेवटच्या चेेंडूवर अॅश्लि जाईल्सने लीच्या गचाळ क्षेत्ररक्षणाचा फायदा उठवून दोन धावा घेतल्या व ही लढत बरोबरीत सुटली.त्याआधी ऑस्ट्रेलियाने 196 धावा केल्या होत्या. त्यात मायकल हासीचा वाटा मोठा होता. त्याने नाबाद 62 धावा काढल्या. त्याने 81 चेंडूत 6 चौकार ठोकले.

धावफलक : ऑस्ट्रेलिया 48.5 षटकात 196 ( गिलक्रिस्ट 27, सायमंडस 29, हसी नाबाद 62, गॉफ 6.5-1-36-2, फ्लिंटॉफ 8-2-23-3, हामिर्सन 10-2-27-3) वि. इंग्लंड : 50 षटकात 9 बाद 196 ( कॉलिंगवूड 53, जोन्स 71, जाईल्स नाबाद 20, ली 10-1-36-2, मॅग्रा 10-4-27-3).

 
</text>
</doc>
