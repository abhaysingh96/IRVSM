<doc>
<docno>1159017.cms.txt</docno>
<text>
 
बहुतांची अंतरे
पेट्रोल-डिझेल भाववाढीवर तोडगा आवश्यक
[ Sunday, July 03, 2005  09:20:48 pm]


पेट्रोल-डिझेल दरवाढीच्या विरोधात भाजप व सरकारला पाठिंबा देणाऱ्या डाव्या पक्षांनीही आंदोलनाचा पवित्रा घेतला आहे. ज्या ज्या वेळी पेट्रोल-डिझेलमध्ये भाववाढ होते, त्या त्या वेळी सरकारला लोकांचा व विरोधी पक्षांचा रोष ओढवून घ्यावा लागतो. त्यावर कायमचा तोडगा काढायला हवा.

परकीय गंगाजळी काही वषेर् सातत्याने वाढत आहे. देशांतर्गत पेट्रोल-डिझेलचे भाव स्थिर राखण्यासाठी त्या गंगाजळीचा उपयोग करता येईल काय, असा माझा प्रश्ान् आहे. देशांतर्गत भावाची काही विशिष्ट पातळी एकदा ठरवण्यात यावी व ती तेवढीच राखण्यासाठी त्या गंगाजळीतील पैशांचा उपयोग करण्यात यावा. या भाववाढीला आंतरराष्ट्रीय राजकारण व तेल उत्पादक देशांचे धोरण कारणीभूत असते, हे कित्येक वेळा लक्षात आले आहे.

पण त्या गंगाजळीबाबतचे काही नियम या उपायांच्या आड येतात, असे वाचल्याचे आठवते. तेव्हा हे नियम बदलता येतील काय? की आंतरराष्ट्रीय नियम बदलणे आपल्या हाती नसल्यामुळे या परकीय गंगाजळीचा उपयोग करणे आपणास शक्य नाही, याचा ऊहापोह तज्ज्ञांनी करावा.

र. शं. गोखले, डहाणू.

 
</text>
</doc>
