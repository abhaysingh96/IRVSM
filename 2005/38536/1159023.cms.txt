<doc>
<docno>1159023.cms.txt</docno>
<text>
 
लेख
शाहबानो ते इमराना
[ Sunday, July 03, 2005  09:24:22 pm]


इमरानाला न्याय मिळवून देण्यासाठी मुस्लिम महिला मात्र मैदानात उतरल्या. ऑल इंडिया मुस्लिम महिला पर्सनल लॉ बोर्डाने थेट बंड पुकारले आणि अत्यंत त्वेषाने त्यांनी फतवा धुडकावला. इतकेच नव्हे, तर इमरानासाठी सुप्रीम कोर्टापासून राष्ट्रपतींपर्यंत सर्व दारे ठोठावण्याचा इरादाही जाहीर केला. फतव्याबाबत मुस्लिम समाजात एकमत नसल्याचाच हा पुरावा आहे.

सासऱ्याच्या पाशवी बलात्काराची शिकार ठरलेली मुझफ्फरनगरची इमराना आणि या घृणास्पद घटनेनंतर तिला पतीपासून तोडून, सासऱ्याची पत्नी ठरवणारा त्यापेक्षाही लज्जास्पद ठरलेला फतवा, भारताच्या समाजजीवनात नवा इतिहास घडविणारा आहे. वीस वर्षांपूवीर् शाहबानोच्या पोटगीच्या निकालाने केवळ मुस्लिम समाजातच नव्हे, तर देशभर खळबळ माजवली होती. इमराना प्रकरणी जारी झालेला फतवा, अश्मयुगात वावरणाऱ्या सामाजिक अपप्रवृत्तींची 21व्या शतकातली आवृत्ती आहे.

कौटुंबिक अत्याचारांपासून महिलांना कायदेशीर संरक्षण देण्यासाठी, नवा कायदा करण्याचा निर्णय केंदीय मंत्रिमंडळाने नुकताच घेतला. या घटनेला आठवडाही उलटलेला नसताना, महिलेला उपभोगाची वस्तू समजून शरियतचा हवाला देत 'देवबंद दारूल उलूम'ने तुघलकी चेहऱ्याचा फतवा इमरानावर लादला. मुस्लिमांमध्ये हनाफी आणि शफाई असे दोन प्रमुख पंथ आहेत. दारूल उलूमचा फतवा हनाफी पंथाच्या आस्थेवर आधारित आहे. उत्तर प्रदेशात हनाफी पंथाला मानणारे बहुसंख्य मुस्लिम आहेत. मुस्लिम पर्सनल लॉ बोर्डाने या प्रकरणी आपला अंतिम निवाडा दिलेला नाही. त्यापूवीर्च बोर्डाच्या काही सदस्यांनी फतव्याचे निर्लज्ज समर्थन केले.

इमरानाला न्याय मिळवून देण्यासाठी मुस्लिम महिला मात्र मैदानात उतरल्या. ऑल इंडिया मुस्लिम महिला पर्सनल लॉ बोर्डाने थेट बंड पुकारले आणि अत्यंत त्वेषाने त्यांनी फतवा धुडकावला. इतकेच नव्हे, तर इमरानासाठी सुप्रीम कोर्टापासून राष्ट्रपतींपर्यंत सर्व दारे ठोठावण्याचा इरादाही जाहीर केला. फतव्याबाबत मुस्लिम समाजात एकमत नसल्याचाच हा पुरावा आहे. नव्या शतकात समाजव्यवस्था बदलली, तरी रुढींचे अनिष्ट समर्थन करणारे धामिर्क कायदे मात्र जुनाट परंपरांना कुरवाळीत बसले. ताज्या फतव्यानंतर कोणताही मुस्लिम पुरुष पत्नीवर व्यभिचाराचा आरोप लावून तिला सहजगत्या सोडू शकेल, अशी भीती मुस्लिम महिलांच्या मनात खदखदते आहे. पत्रकारांच्या उपस्थितीत लखनौला झालेल्या पंचायतीत ती व्यक्तही झाली आहे. समाज सुधारणेच्या या नव्या वादात मतबँकांचे राजकारण करणारे सारे राजकीय पक्ष, केंदासह राज्यातली तमाम सरकारे, मुस्लिम समुदाय आणि समाज-स्वास्थ्याचे चिंतन करणाऱ्या समाजशास्त्रज्ञांपुढे नवे आव्हान उभे केले आहे.

इमरानाला वादग्रस्त निवाडा ऐकवणारी दारूल उलूम देवबंद ही पहिली पंचायत नाही. मुझफ्फरनगर या जिल्ह्यातच अनेक मुस्लिम पंचायतींनी प्रचलित कायद्याला अंगठा दाखवत भयचकित करणारे निर्णय यापूवीर्ही दिले आहेत. दोन सख्ख्या भगिनींनी विजातीय तरुणांबरोबर गुपचुप विवाह केल्यानंतर दोन्ही जोडप्यांना खुलेआम बेइज्जत करून गाव सोडायला भाग पाडणारा निवाडाही याच पंचायतीचा होता. जिल्ह्यातल्या मन्सूरपूर क्षेत्राच्या गडोदा गावात एका अल्पवयीन मुलीवर झालेल्या बलात्कारानंतर आरोपी मुलाशीच बलात्कारित मुलीचा बळजबरीने निकाह लावून देण्यात आला. इच्छा असूनही पोलिसांना गुन्हा दाखल करता आला नाही. काही महिन्यांपूवीर् सांघला क्षेत्राच्या संदराबली गावात काका-पुतणीचे नाते असलेल्या एका प्रेमीयुगुलाने गुपचुप विवाह केला. नाराज वडीलधाऱ्यांनी प्रकरण पंचायतीपुढे नेले. पंचायतीने या दाम्पत्याला फाशीची शिक्षा ठोठावली. पंचायतीसमोरच दोघांचे शिरकाण केले गेले. मुझफ्फर-नगराच्याच कांधला गावात एका विवाहितेला सासरच्या मंडळींनी जाळून मारले. प्रकरण गावातल्या पंचायतीकडे पोचले. पंचायतीने जशास तसे न्यायाने सासरकडच्या आरोपी परिवारातल्या एकाद्या मुलीलाही, याच विवाहितेप्रमाणे जाळून मारण्यात यावे, असा अजब न्याय ऐकवला. बागपत जिल्ह्यातल्या एका पंचायतीने कुटंुबियांच्या परवानगीशिवाय परस्पर विवाह केल्याबद्दल, प्रेमी युगुलाला फाशीची शिक्षा सुनावली. काही महिन्यांपूवीर् मेरठच्या गुडियापुढे दोन पतींपैकी एकाची निवड करण्याच्या विचित्र प्रसंगातही, पंचायतीच्या निर्णयाने विचित्र पेच निर्माण केला. प्रचलित कायद्यांबद्दल अनभिज्ञ असलेल्या अशिक्षित समाजाला, धामिर्क कायद्याचा अनाकलनीय हवाला देत, वादग्रस्त निवाडे करणाऱ्या असंख्य पंचायती आणि त्याचे मुल्लामौलवी, उत्तर-प्रदेशच्या मेरठ, मुझफ्फरनगर, बागपत, बिजनौर आणि बुलंदशहर जिल्ह्यात तसेच पश्चिम उत्तर प्रदेशला जोडून असलेल्या हरयाणात ठिकठिकाणी कार्यरत आहेत. विशेष म्हणजे हे तमाम जिल्हे देशाची राजधानी दिल्लीपासून 100 कि. मी.पेक्षाही कमी अंतरावर आहेत.

नामवंत पत्रकार खुशिर्द आलम यांनी दिल्लीतल्या एका प्रख्यात दैनिकातील ताज्या वृत्तात खळबळजनक माहिती दिली आहे. या वृत्तानुसार पवित्र कुरान शरिफमध्ये नुशजुन्ना असा एक शब्दप्रयोग आहे. या शब्दाचा काही शरियत कायदेतज्ज्ञांनी कोणत्याही अतिरेका-बद्दल महिलेलाच दोषी मानावे, पुरुषाला कायम प्रामाणिक समजावे, असा सोयीस्कर अर्थ लावला आहे. मुस्लिम नवऱ्याने बायकोला मारझोड केली तरी त्याला कोणताही जाब विचारता येणार नाही, हेच इस्लामला मंजूर असल्याचे मानले आहे. आपल्या आदर्श निकाहनाम्यात ऑल इंडिया मुस्लिम पर्सनल लॉ बोर्डानेही या संकल्पनेचा समावेश केला. त्यानंतर महिलांची तीव्र प्रतिक्रिया उमटली, पर्सनल लॉ बोर्डाने मात्र या संदर्भात आजवर कोणतेही स्पष्टीकरण दिलेले नाही, असे या वृत्तात म्हटले आहे.

कौटुंबिक अत्याचारापासून महिलांना संरक्षण देण्याच्या हेतूने, केंद सरकार नवे विधेयक संसदेच्या आगामी सत्रात मांडण्याच्या तयारीत आहे. गेल्याच सप्ताहात या विधेयकाच्या मसुद्याला मंत्रिमंडळाने मंजुरी दिली. महिलेवर शारीरिक, मौखिक, भावनिक, आथिर्क अथवा लैंगिक प्रकारचे कोणतेही अत्याचार, कुटुंबातल्या कोणत्याही व्यक्तीने केल्यास, त्यासाठी शिक्षेच्या तरतुदीबरोबर, अशा पीडित महिलेचे संरक्षण करण्याची जबाबदारी विशेष न्यायदंडाधिकाऱ्याकडे सोपवण्यात आली आहे. हुंड्यासाठी पत्नीच्या कुटुंबियांचा छळ करणाऱ्यांचाही विधेयकाच्या परिभाषेत समावेश आहे. मौलवींनी केलेल्या शरियतच्या कर्मठ व्याख्यांशी प्रथमदर्शनी तरी या विधेयकाची परिभाषा संघर्ष पुकारणारी आहे. शाहबानो प्रकरणात सुप्रीम कोर्टाच्या निर्णयाने शरियतमध्ये हस्तक्षेप केला होता तर नव्या विधेयकाच्या निमित्ताने सरकारनेच यंदा हस्तक्षेप केला आहे. कट्टरपंथी मुस्लिम उलेमा या महत्त्वपूर्ण कायद्याच्या अंमलबजावणीला कितपत साथ देतील, हा गंभीर प्रश्ान् आहे. भारतीय घटना सर्वधर्मसमभावाचे तत्त्वज्ञान मानते. देशाच्या राज्यघटनेत फ्रीडम ऑफ रिलिजनचा मूलभूत अधिकार असला तरी, मानवतेच्या सर्वमान्य तत्त्वज्ञानाविरुद्ध, महिलांच्या अस्तित्वालाच सुरुंग लावणारे न्यायनिषिद्ध फतवे जारी करण्याचा अधिकार, कोणत्याही धामिर्क पंचायतींना आहे काय, हा गंभीर विषय पुनश्च ऐरणीवर आला आहे. संसदेच्या पावसाळी अधिवेशनात त्याचे पडसाद उमटणारच आहेत.

इमरानाला भेटण्यासाठी अन् तिचा जबाब नोंदवण्यासाठी, राष्ट्रीय महिला आयोगाच्या अध्यक्ष गिरिजा व्यास, स्वत: मुझफ्फरनगरला गेल्या. कायदेशीर मार्गानेच इमरानाला न्याय मिळायला हवा, अशी भूमिका त्यांनीही जाहीरपणे मांडली आहे. श्ाीमती व्यासांच्या उपस्थितीत झालेल्या पत्रपरिषदेत इमरानाने स्वत: मात्र 'मी शरियतचेही पालन करीन अन् कायदेशीर लढाईदेखील लढेन!' असे संदिग्ध विधान केले.

शाहबानोनंतर इमराना अशा वादग्रस्त ठरलेल्या प्रवासात, बदलत्या समाजजीवनाचा आशय लक्षात घेऊन मुस्लिम समुदायानेच नव्हे, तर त्यांचे नियंत्रण करणाऱ्या विविध संस्थांनीदेखील बदलले पाहिजे. कालबाह्य ठरलेल्या अव्यवहार्य रूढी अन् परंपरांना तिलांजली देऊन महिलांना समानतेने जगण्याचा हक्क प्रदान केला पाहिजे. इमरानाच्या दुदैर्वी प्रकरणानंतर हाच सूर देशाच्या कानाकोपऱ्यातून ऐकू येतो आहे.

सुरेश भटेवरा

 
</text>
</doc>
