<doc>
<docno>1158722.cms.txt</docno>
<text>
 
महाराष्ट्र
आबांच्या हस्ते बाबांना 'महाराष्ट्र भूषण'
[ Sunday, July 03, 2005  02:00:21 am]


नागपूर : ज्येष्ठ समाजसेवक बाबा आमटे यांना जाहीर झालेला महाराष्ट्रभूषण पुरस्कार उपमुख्यमंत्री आर. आर. पाटील यांनी शनिवारी आनंदवनात जाऊन आमटे यांना समारंभपूर्वक प्रदान केला. शाल, श्रीफळ, गौरवचिन्ह, मानपत्र आणि पाच लाख रुपयांचा धनादेश देऊन उपमुख्यमंत्र्यांनी आमटे यांचा गौरव केला.

बाबांनी पुरस्कार स्वीकारल्याने या पुरस्काराचा गौरव झाला आहे, असे सांगून आनंदवनातील सेवाकार्यात मदत करण्यासाठी केवळ महाराष्ट्र सरकारच नव्हे, तर राज्यातील 10 कोटी जनता तयार असल्याची ग्वाही उपमुख्यमंत्र्यांनी दिली. चंदपूरचे पालकमंत्री अनिस अहमद समारंभाच्या अध्यक्षस्थानी होते.

 
</text>
</doc>
