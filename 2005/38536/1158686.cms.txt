<doc>
<docno>1158686.cms.txt</docno>
<text>
 
देश-विदेश
'मेट्रो रेल्वेसाठी केंद सरकारची मदत'
[ Sunday, July 03, 2005  01:14:04 am]


नवी दिल्ली (म. टा. विशेष प्रतिनिधी) : काश्मिरी गेटपासून केंदीय सचिवालयापर्यंत धावणाऱ्या मेट्रो ट्रेनचे उद्घाटन काँग्रेस अध्यक्ष सोनिया गांधी यांच्या हस्ते शनिवारी झाले आणि दिल्लीकरांचे अनेक वर्षांपासूनचे स्वप्न साकार झाले. देशातील महानगरांत अशा प्रकारे मेट्रो रेल्वे सुरू करण्यासाठी केंद सरकार सर्वतोपरी साह्य करेल, अशी ग्वाही सोनियांनी यावेळी दिली.

काश्मिरी गेट, दिल्ली मेन, चावडी बाजार, नवी दिल्ली रेल्वे स्टेशन, राजीव चौक (कॅनॉट प्लेस) पटेल चौक आणि केंदीय सचिवालय अशी सात स्टेशने अवघ्या तेरा मिनिटात कापणारा, मेट्रोच्या पहिल्या हप्त्यातील दुसरा टप्पा रविवारपासून प्रवाशांसाठी खुला होईल. केंदीय सचिवालय स्टेशनवर कळ दाबून मेट्रोच्या नव्या मार्गाचे उद्घाटन करताना सोनिया गांधी म्हणाल्या, परदेशातली मेट्रो रेल्वे भारतीय लोक पाहायचे आणि अशी सेवा आपल्याकडे का नाही, अशी खंत बाळगायचे. आता मात्र अशी खंत बाळगायची गरज नाही. राजधानीत मेट्रो रेल्वेचे सर्व मार्ग पूर्ण होतील, तेव्हा या शहरातील प्रवास अधिक सुलभ होईल.

नियोजित वेळेपेक्षा आठ महिने आधीच शुभारंभ झालेल्या मेट्रोच्या दुसऱ्या टप्प्याबद्दल समाधान व्यक्त करीत, सोनियांनी या प्रकल्पात काम करणाऱ्या सर्वांचेच मन:पूर्वक अभिनंदन केले. भारतीय इंजिनिअर्स गुणवत्तेच्या बाबतीत जगातल्या कोणत्याही देशातील इंजिनीअर्सच्या मागे नाहीत हे या मेट्रो प्रकल्पाने सिद्ध केले आहे, असे त्या म्हणाल्या. देशातल्या प्रत्येक महानगरात अशी परिवहन सेवा सुरू करण्यास, केंदातफेर् सहकार्य केले जाईल, अशी ग्वाही त्यांनी याप्रसंगी दिली. प्रकल्पाला विशेष सहाय्य पुरवणाऱ्या जपान सरकारलाही त्यांनी खास धन्यवाद दिले.

 
</text>
</doc>
