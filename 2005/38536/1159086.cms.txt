<doc>
<docno>1159086.cms.txt</docno>
<text>
 
देश-विदेश
विचारसरणीच सर्वश्रेष्ठ
[ Sunday, July 03, 2005  10:41:21 pm]


वृत्तसंस्था

सुरत : भारतीय जनता पक्षात मूळ धरू लागलेल्या व्यक्तीसापेक्ष राजकारणाने व्यथित झालेल्या संघ परिवाराने, सर्वप्रथम विचारसरणी, त्यानंतर संघटना आणि अगदी शेवटी व्यक्ती महत्त्वाची असते, असे 'बौद्धिक' रविवारपासून येथे सुरू झालेल्या राष्ट्रीय स्वयंसेवक संघाच्या बैठकीद्वारे भाजपला दिले आहे.

भाजपचे अध्यक्ष लालकृष्ण अडवाणी यांनी मोहम्मद अली जीना यांच्याबद्दल केलेल्या खळबळजनक विधानानंतर भाजपत होणाऱ्या विचारसरणीच्या ऱ्हासाबरोबरच वैयक्तिक निष्ठा दाखवण्यासाठी भाजप नेत्यांकडून होणाऱ्या संघावरील टीकेमुळे संघ परिवारातील धुरिणांत चिंता पसरली होती.

प्रश्ान् अडवाणींच्या विधानाचा नाही. तर दिवसेंदिवस वाढत जाणारे व्यक्तीसापेक्ष राजकारण, वैयक्तिक निष्ठा दाखवण्याची चढाओढ निर्माण होणे आणि भाजपतील नवख्या नेत्यांकडूनही संघावर बेधडक टीका होणे, ही खरी चिंतेची बाब आहे, असे संघाच्या एका ज्येष्ठ नेत्याने नाव न छापण्याच्या अटीवर सांगितले.

अडवाणी यांनी जीनांबद्दलच्या विधानावर स्पष्टीकरण दिल्यानंतर 'माफ करा आणि विसरून जा' अशी भूमिका घेण्याचे संघाने ठरवले होते. मात्र, भाजपने संघाशी 'सुरक्षित अंतर ठेवावे' असा सल्ला देणारे पक्षाचे सचिव सुधींद कुलकणीर् यांनी लिहिलेले पत्र उघड झाल्याने संघ परिवारात नाराजी पसरली.

संघाच्या काही जहाल नेत्यांनी संघटनेने भाजपतून आपल्या प्रचारकांना परत बोलवावे, अशी भूमिका घेतली आहे. मात्र, बहुतांश नेत्यांनी इतकी टोकाची भूमिका घेण्यापूवीर् भाजपला पूवीर्च्या विचारसरणीचा स्वीकार करण्यासाठी काही अवधी द्यावा, अशी भूमिका घेतली आहे. हिंदुत्वाच्या मुद्द्यावर भाजपने फक्त तोंडपाटीलकी करू नये, प्रत्यक्ष अमलबजावणी करावी. आता संघ पुन्हा याप्रश्ान्ी तडजोड करणार नाही, असे भाजपला बजावावे असे त्यांचे म्हणणे आहे.

बिहार, पश्चिम बंगाल आणि केरळमध्ये होणाऱ्या आगामी निवडणुकांच्या पार्श्वभूमीवर संघ भाजपला आणखी एक संधी देण्याची शक्यता आहे. भाजपतील नेतृत्वबदलाबाबत सरसंघचालकांच्या मुलाखतीमुळे खुद्द संघातील अनेक नेते नाराज झाले होते. पण ब्रजेश मिश्रा, प्रमोद महाजन आणि नंतर सुधींद कुलकणीर् यांच्या संघावरील टीकेमुळे या नेत्यांना सरसंघचालकांच्या बाजूने उभे ठाकावे लागले.

सोमवारी संघाच्या बैठकीत भाजपसोबतच्या नात्यावर चर्चा होईल.

 
</text>
</doc>
