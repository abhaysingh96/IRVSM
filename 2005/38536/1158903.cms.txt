<doc>
<docno>1158903.cms.txt</docno>
<text>
 
महामुंबई: मुंबई टाइम्स
तेंडुलकर रूपेरी पडद्यावर!
[ Sunday, July 03, 2005  07:06:31 pm]


अमित भंडारी

एखाद्या कलाकृतीचे प्रयोग अथवा शोज बंद झाल्यानंतरही ज्या व्यक्तिरेखा आजही आपल्याला कडकडून भेटतात. त्यांचं अस्तित्व केवळ एक कलाकृतीपुरतंच मर्यादित राहत नाही आणि म्हणूनच त्यांचे उद्गाते आपल्या मनात घर करतात, अशा सिद्धहस्त लेखकांपैकी विजय तेंडुलकर आता रूपेरी पडद्यावर अभिनय करताना दिसणार आहेत ते सुमित्रा भावे आणि सुनील सुकथनकर दिग्दशिर्त 'नितळ' या आगामी चित्रपटात!

गेल्या काही महिन्यांपासून 'नितळ'चे पुण्यात चित्रीकरण सुरू आहे. करमणुकीतून समाजप्रबोधनाचा हा वसा घेतलेल्या या दिग्दर्शक द्वयीचा हा चित्रपट एका नव्या समस्येवर भाष्य करताना एका नव्या दृष्टिकोनातून 'सौंदर्य आणि नातेसंबंध' यांचा वेध घेण्याचा प्रयत्न करतो. 'पांढरे डाग/कोड' या प्रश्नाचा ऊहापोह या चित्रपटात भावनिक आणि वैचारिक कंगोरे या चित्रपटाचे शक्तिस्थान आहे. या चित्रपटातील नायकाच्या आजोबांच्या भूमिकेत विजय तेंडुलकर आपल्याला दिसतील.

यासंदर्भात दिग्दर्शक सुनील सुकथनकर म्हणाले, की भूमिका छोटी असली तरीही त्याची व्याप्ती मोठी आहे, कारण घराची सूत्र हलवणारा हा पुरुष आहे. त्यांच्या निर्णयावर बऱ्याच जणांची मतं अवलंबून आहेत. त्यामुळे वयाने ऐंशीच्या टप्प्यात असणारा पण जुन्या अॅक्टिंग स्कूलशी नातं न सांगणाऱ्या कलावंतांची गरज होती. तेंडुलकर यांना यासंदर्भात विचारणा केली असता त्यांनी तयारी दर्शवली आणि 'नितळ'च्या टीममध्ये विजय तेंडुलकर सहभागी झाले.

ही कथा दीड दिवसांची आहे. कोड असणाऱ्या मैत्रिणीला लग्नाचं वय उलटून गेलेला नायक घरी घेऊन येतो. त्यानंतर त्याच्या बुद्धिवादी घरात विचारांचं काहूर माजतं. तो कोड असणाऱ्या मुलीसोबत संसार करणार, या प्रश्नाने घरातील मंडळी अस्वस्थ होतात, त्या घटनेभोवती हे सारं फिरत राहतं.

या वयात विजय तेंडुलकर यांचा नावीन्याचा शोध घेण्याची वृत्ती आणि नवं दालन चाचपडून पाहण्याचा दृष्टिकेन पाहून सेटवर अनेकांना आश्चर्याचा धक्का बसतोय.

' पांढरे डाग/कोड' यावर काम करणाऱ्या डॉ. माया तुळपुळे यांच्या 'श्वेता' या संस्थेच्या पुढाकाराने 'नितळ' तयार होत आहे. देविका दप्तरदार, गायक-सर्जन डॉ. शेखर कुलकणीर्, विक्रम गोखले, उत्तरा बांवकर, रिमा लागू, नीना कुळकणीर्, किशोर कदम, रवींद मंकणी हे कलावंत या चित्रपटात काम करणार आहेत. सिनेमॅटोग्राफर म्हणून संजय मेमाणे काम करतोय.

 
</text>
</doc>
