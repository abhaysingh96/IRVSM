<doc>
<docno>1158602.cms.txt</docno>
<text>
 
संवाद
आपली माणसे
[ Sunday, July 03, 2005  12:05:53 am]


तीन वर्षांपूर्वी पत्नीसह युरोपला केसरी टूरतफेर् गेलो होतो. टूर निविर्घ्न पार पडली. यावेळी थायलंड, मलेशिया आणि सिंगापूर येथे जाण्याचे ठरले. चार महिने आगाऊ पैसे भरून जाण्याचा दिवस कधी आला, ते कळलेच नाही. 30 एप्रिल, 2005 ला रात्रौ थाय एअरवेजने बँकॉकला पहाटे 4.30 (तेथील वेळ) वाजता पोहोचलो. आपल्या देशात या वेळी रात्रीचे तीन वाजलेले असतात.

बँकाँक येथील विमानतळावर सर्व सोपस्कार आटोपून बसने दोन तासांच्या अंतरावर समुदकिनारी असलेल्या पटाया या गावी निघालो. आमचा ग्रुप 77 जणांचा होता आणि आमचे ग्रुपलीडर सुदर्शन आंबेरकर होते. शिवाय, बसमध्ये दोन स्थानिक गाईड होते. पटायला पोहोचल्यावर हॉटेल रूमवर सामान ठेवून ब्रेकफास्ट केला आणि सर्व मंडळी पटायाच्या समुदकिनारी पोहोचलो. त्या दिवशी बोटरायडींग आणि पॅराशूट सफिर्ंगचा कार्यक्रम होता. गुडघाभर पाण्यात उतरून यांत्रिक बोटीत चढायचे होते.

बोट सारखी पाण्याच्या लाटांमुळे मागे-पुढे व्हायची. कोकणात पडावात बसताना जी स्थिती व्हायची त्याची आठवण झाली. माझी पत्नी बोटीत चढत असताना तिला बोटीच्या खलाशाने जोरात ओढले; त्यामुळे पत्नीचा उजवा हात दुखावला. तिला फार वेदना होऊ लागल्या. अशा स्थितीतही तिने बोट सफिर्ंगचा आनंद घेतला. नंतर तिला जाणवले की, दुखावलेला हात काही जवळ येत नाही. म्हणून ग्रुपमधील एका सर्जनने पत्नीचा हात तपासला. डॉक्टरांच्या लक्षात आले की हात खांद्यातून वेगळा झाल्यामुळे जवळ येत नव्हता आणि वर-खाली होत नव्हता. डॉक्टर म्हणाले की, हात लगेच खांद्यात बसवायला हवा. मुंबईला जाऊन बसवण्याचा प्रयत्न केल्यास कॉम्प्लिकेशन्स वाढण्याचा संभव आहे.

शिवाय मोठे ऑपरेशन करावे लागेल ते वेगळे. आता पंचाईत झाली. आम्ही हादरून गेलो. डोळ्यापुढे काजवे चमकू लागले. आम्ही परदेशात. विमा ऐच्छिक असल्यामुळे तोही काढलेला नाही. खाजगी डॉक्टर आणि क्लिनिक्स फारच महाग असल्याचे समजले. परंतु, आमचे ग्रुपलीडर सुदर्शन यांनी धीर दिला आणि सांगितले की, आपण उद्या बँकॉकला जाणार आहोत. थायलंडचे ते राजधानीचे शहर असल्यामुळे र्गव्हनमेंट हॉस्पिटलमध्ये इलाज करू. पत्नीला कळा फार लागत होत्या. ती रात्र कशीबशी काढली. बँकॉकला गेल्यावर स्थानिक गाईडने गव्हर्नमेंट हॉस्पिटलमध्ये व्यवस्था केली.

थायलंड हा देश बुद्धधमीर्. हॉस्पिटलमधील नसेर्स माझ्या पत्नीला विचारू लागल्या की कपाळावर लावलेली बिंदी का लावतात? मंगळसूत्र पाहून ते कशासाठी घालतात? वगैरे वगैरे. आमच्याकडे त्या देशाचे चलन अगदी बेताचे होते. त्यांच्या चलनाला बाथ म्हणतात. एका बाथला 2 रु. 20 पैसे पडतात. सुदर्शन यांनी पैसे कमी पडू नयेत म्हणून आपल्याकडील 5000 बाथ देऊन ठेवले. हॉस्पिटलमध्ये एक्स-रे काढून ऑपरेशनची तयारी केली. डॉक्टर आल्यावर त्यांनी पेशन्टची विचारपूस केली. आम्ही इंडियातून आल्याचे समजल्यावर डॉक्टर फार आनंदित झाले.

ते म्हणाले, 'आय लाइक इंडियन्स, आय लाइक इंडियन र्गल्स.' डॉक्टरांनी पत्नीचा पासपोर्ट मागितला. परंतु सर्व पासपोर्ट हॉटेलवर होते. तेव्हा गाईडने आम्ही टुरीस्ट असल्याचे सांगितले आणि आपले ओळखपत्र दाखविले. तेव्हा डॉक्टरने लगेच पत्नीला ऑपरेशन थिएटरमध्ये नेऊन काही क्षणातच हात पूर्ववत खांद्यात बसवला. खर्च फक्त 2112 बाथ. त्यातच खांद्यात अडकवण्याची झोळी आणि आठवड्याभराची औषधे आली. या वेळी मला केसरीच्या 'आपली माणसे' या घोषवाक्याची प्रचिती आली. परदेशात अचानक आलेले संकट आमच्या ग्रुपलीडरच्या प्रसंगावधानाने दूर झाले आणि पुढची टूर मजेची झाली..

मधुकर इंगळे, बोरिवली (प)

 
</text>
</doc>
