<doc>
<docno>1159050.cms.txt</docno>
<text>
 
महामुंबई
हे तर उद्धव ठाकरेंवरचे 'आरोप'पत्रच!
[ Sunday, July 03, 2005  09:48:59 pm]


सन्माननीय कार्याध्यक्ष यांस जय महाराष्ट्र!

शिवसेनेचा जन्म 19 जून 1966 रोजी झाला आणि त्या दिवसापासून मी शिवसैनिक आहे. शिवसेना नावारुपाला येण्यासाठी ज्यांनी ज्यांनी घाम गाळला, रक्त सांडले, त्याग केला त्या शिवसैनिकांपैकी मी एक आहे. एका मराठी म्हणीप्रमाणे 'आयत्या बिळावर नागोबा' म्हणून मी आलेलो नाही. महाराष्ट्रातील तमाम शिवसैनिक आणि पदाधिकारी यांच्या सुखदु:खात मी नेहमीच समरस झालो आणि त्या प्रत्येकाच्या अडचणीच्या वेळेला मदत आणि सहकार्याची भावना दाखविणाऱ्यांपैकी मी एक आहे.

मी कधीही काम टाळले नाही. माननीय साहेबांनी सांगितलेले कोणतेही काम मी केले नाही, अशी एकही घटना आतापर्यंत घडलेली नाही. या 39 वर्षांच्या कालावधीत मला अनेक पदे मिळाली. त्या प्रत्येक पदाला न्याय देत शिवसेनेचा नावलौकिक वाढविण्यासाठी मी सतत प्रयत्न केला.

शिवसेना बदनाम होऊ नये म्हणून मी नेहमीच काळजी घेतली. शिवसेनेचे काम करीत असतांना शिवसेनेबद्दल जर कोणी वावगे बोलले किंवा कोणी आरोप केले वा माननीय साहेबांबद्दल कोणी वाईट बोलले तर असे प्रकार कधीही सहन केले नाहीत.

वावगे बोलणाऱ्याला तात्काळ प्रत्युत्तर दिले आणि अद्दलही घडविली आहे. राज्यातील शिवसैनिक आणि पदाधिकारी यांनी नारायण राणे याला शिवसैनिक, शाखाप्रमुख, नगरसेवक, बेस्ट चेअरमन, आमदार, मुख्यमंत्री आणि विरोधी पक्षनेता या पदांवर काम करतांना पाहिले. साहेब म्हणून मी कधीही वागलो नाही तर शिवसैनिकांचा सहकारी म्हणून वागलो असल्याचे त्यांनी अनुभवले.

आजची शिवसेना ही मा. शिवसेनाप्रमुखांना अभिप्रेत अशी शिवसेना नाहीच! माननीय साहेबांच्या विचारांनी आम्हाला घडवलं. देश, धर्म आणि समाजाबद्दल त्याग भावना, नि:स्वाथीर्पणा, मनाची श्रीमंती, निभिर्डपणा हे गुण त्यांनीच आमच्या रक्तात आणले आणि निष्ठावान आणि प्रामाणिक कार्य करणाऱ्यांची त्यांनी वणीर् लावली. साहेबांनी प्रेम दिलं आणि विश्वासही दिला.

आज मात्र यापैकी आपल्याकडून काहीच मिळतांना दिसत नाही. त्यामुळेच शिवसेनेत आणि शिवसेनेच्या पदाधिकाऱ्यांमध्ये नाराजी आणि हताशपणा आलेला आहे. जिल्ह्या-जिल्ह्यांमध्ये शिवसेनेचे काम ठप्प झाले आहे, याला कारण आपलीच कार्यपद्धती आहे.

गेल्या आठ दिवसांत माझ्याबद्दल वृत्तपत्रांमधून ज्या बातम्या आल्या त्या बातम्यांसंबंधी तुम्ही शिवसेना नेते, आमदार, खासदार, विभागप्रमुख, कार्यकतेर्, सिंधुदुर्ग जिल्ह्याचे जिल्हाप्रमुख, तालुकाप्रमुख आणि पदाधिकारी या सगळ्यांना बोलावलं. पण माझ्यासंबंधी बातम्या येत असताना, माझ्यासंबंधीचा विषय असताना आपण मला एकदाही चचेर्ला बोलावलं नाही.

यावरून आपल्या मनात माझ्याबद्दल द्वेष आहे, आकस आहे, हे तर दिसून आलेच, शिवाय आपल्याला शिवसेना नेता म्हणून माझी आवश्यकता नाही हेही मला जाणवलं. माझे कणकवलीत घर जळत होते तेव्हा मुंबईतील अनेक शिवसैनिक व पदाधिकारी हे वृत्त कळल्यानंतर कणकवलीकडे निघाले होते.

त्यातील काहीजण चिपळूण, महाड, पनवेलपर्यंत पोहोचले त्यावेळी आपण स्वत: फोन करून त्यांना जेव्हा परत बोलावलं त्यावेळी आपण कोणत्या वृत्तीचे आहात, माझ्याबद्दल आपल्या मनात कशाप्रकारचा आकस किंवा सुडाची भावना आहे, हे मला दिसून आले होते. तरीसुद्धा माननीय साहेबांकडे पाहून मी मूग गिळून गप्प बसलो. अशा अनेक घटना आहेत, त्याबद्दल तशी वेळ आली तर मी पुराव्यानिशी सांगेन.

असो, आपण ज्यावेळी शिवसेनेचे कार्याध्यक्ष झालात त्याच दिवशी मला शिवसेना नेते पद मिळालं होतं. आज या शिवसेना नेता किंवा अन्य पदांवर काम करताना निष्ठा, प्रामाणिकपणा आणि त्याग याला काही किंमत नाही. शेवटी आज 'पुत्रप्रेमा'लाच न्याय मिळाला, हे माझे दुदैर्व आहे.

मी माझा शिवसेना नेतेपदाचा राजीनामा आपल्याकडे पाठवीत आहे. आपणास कार्याध्यक्ष म्हणून हादिर्क शुभेच्छा!

आपला,

नारायण राणे,

सन्माननीय उद्धवजी ठाकरे,

शिवसेना कार्याध्यक्ष,

' मातोश्री', कलानगर,

वांदे (पूर्व), मुंबई- 400 051.

 
</text>
</doc>
