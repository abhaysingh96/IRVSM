<doc>
<docno>1158720.cms.txt</docno>
<text>
 
महाराष्ट्र
कराड बँकेचे 750 कोटींच्या ठेवीचे उद्दिष्ट
[ Sunday, July 03, 2005  01:59:11 am]


कराड, (म. टा. वृत्तसेवा): दि कराड अर्बन को-ऑपरेटिव्ह बँकेने येत्या पाच वर्षांत 750 कोटी रुपयांच्या ठेवीचे संकलन व पन्नास शाखांचे उद्दिष्ट ठेवले असल्याची माहिती बँकेचे अध्यक्ष डॉ. सुभाष एरम यांनी दिली. बँकेची 88 वी वाषिर्क सर्वसाधारण सभा बँकेच्या मुख्य कार्यालयात रविवारी पार पडली. त्यावेळी ते बोलत होते. विषय पत्रिकेवरील सर्व विषय या वेळी एकमताने मंजूर करण्यात आले.

येत्या पाच वर्षांतील संकल्पांची माहिती देताना डॉ. एरम म्हणाले, 'बँकेच्या ग्रामीण व शहरी भागातील सर्व शाखांमध्ये 'एटीएम'ची सेवा उपलब्ध करून देण्याचे उद्दिष्ट बँकेने ठेवले आहे. एनपीएचे प्रमाण पाच टक्क्यांच्या आत ठेवण्याबरोबरच बँकेस आंतरराज्य दर्जा मिळविण्यासाठीही प्रयत्न केले जातील.' ग्राहकांना सर्व शाखांमधून कोठेही व्यवहार करता यावेत यासाठी 'टोटल बँकिंग सोल्युशन' हे सॉफ्टवेअर वापरात आणण्याचा विचारही त्यांनी या वेळी बोलून दाखवला. 'सहकारी बँकांसाठी रिर्झव्ह बँकेने आणलेली व्हीजन डॉक्युमेंटची अमलबजावणी जाचक असली तरी ते सद्यस्थितीत स्वीकारणे गरजेचे आहे,' असेही ते पुढे म्हणाले.

 
</text>
</doc>
