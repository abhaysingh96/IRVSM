<doc>
<docno>1158660.cms.txt</docno>
<text>
 
क्रीडा
फेडरर-रॉडिक अंतिम लढत
[ Sunday, July 03, 2005  12:38:54 am]


विम्बल्डन : अँडी रॉडिकने अतिशय अटीतटीच्या लढतीनंतर थॉमस योहानसनवर 6-7 (6-8), 6-2, 7-6 (12-10), 7-6 (7-5) अशी मात केली आणि विम्बल्डन टेनिस स्पधेर्त पुरुष एकेरीच्या अंतिम फेरीत धडक मारली आहे. आता त्याची गाठ पडेल ती अव्वल सीडेड व गतवेळच्या विजेत्या रॉजर फेडररशी पडणार आहे. वर्षभरापूवीर् याच दोघांमध्ये जेतेपदासाठी लढत झाली होती आणि त्यामध्ये फेडरर सरस ठरला होता.

दुसऱ्या सीडेड रॉडिक बाराव्या सीडेड योहानसने जोरदार लढत दिली. तब्बल पंधरा वर्षांपूवीर् स्टिफन एडबर्गने अंतिम फेरीत प्रवेश केला होता. त्यानंतर आतापर्यंत एकाही स्विडिश खेळाडूला विम्बल्डनच्या अंतिम फेरीत प्रवेश मिळवता आला नव्हता. यंदा योहानसन हा मान मिळवणार असे वाटू लागले होते. पण रॉडिकपुढे त्याचा निभाव लागला नाही.

या उपांत्य फेरीच्या सामन्यात योहानसनने सुरूवात तर झकास केली होती. टायब्रेकरवर त्याने पहिला सेटही घेतला, परंतु ही सुरूवात फसवीच ठरली. रॉडिकच्या चौफर खेळापुढे शेवटी त्याने शरणागती पत्करावी लागली.

अंतिम फेरीत धडक मारल्यावर रॉडिक म्हणाला, 'चुरशीच्या सामन्यानंतर मी विजय मिळवू शकलो, याचे समाधान वाटते. फेडररला एका संपूर्ण दिवसाची विश्ाांती मिळाली आहे. मला त्यामानाने कमी विश्ाांती मिळणार आहे, पण त्याचा बाऊ न करता मी सेंटर कोर्टवर रविवारी जिद्दीने उतरेन आणि फेडररला जोरदार लढत देण्यासाठी सज्ज होईन.

ऐन मोक्याच्या क्षणी रॉडिकला सुदैवानेही चांगली साथ दिली. त्याने योहानसनचा जोरदार क्रॉस कोर्ट फोरहँड फटका शिताफीने परतवला, तेव्हा चेंडू नेटला चाटून प्रतिर्स्पध्याच्या कोर्टात पडला. रॉडिक म्हणाला, 'यावेळी मी खरोखरच सुटकेचा निश्वास टाकला. आणिबाणीच्या क्षणी सुदैवाने मला साथ दिली, हे मी कधीही विसरू शकणार नाही. परंतू मला योहानसनने दिलेल्या लढतीचे खूप कौतुक वाटते. त्याला थोडक्यात पराभव पत्करावा लागला. बेटर लक नेक्स्ट टाइम योहानसन... असंच त्याच्यासाठी म्हणावं लागेल'.

 
</text>
</doc>
