<doc>
<docno>1158953.cms.txt</docno>
<text>
 
देश-विदेश
अकार्यक्षम न्यायाधीशांना वैद्यकीय तपासणीस सामोरे जावे लागणार?
[ Sunday, July 03, 2005  08:48:34 pm]


वृत्तसंस्था

नवी दिल्ली : एखादा न्यायाधीश शारीरिक अथवा मानसिकदृष्ट्या अकार्यक्षम असल्याचा आरोप झाल्यास त्या न्यायाधीशाला वैद्यकीय चाचणीस सामोरे जावे लागण्याची शक्यता आहे. संबंधित न्यायाधीशाने या चाचणीस नकार दिल्यास त्याच्यावरील आरोप खरे मानण्यात येतील. न्यायाधीशावरील आरोपांची चौकशी करण्यासाठी राष्ट्रीय न्यायपालिका आयोग आणण्याचा प्रस्ताव असून त्यांना वरील अधिकार देण्यात येणार आहेत. मात्र, हे प्रस्ताव केंदाच्या विधि खात्यातफेर् भारताचे सरन्यायाधीश आर. सी. लाहोटी यांच्याकडे विचारार्थ पाठविण्यात आले आहेत.

या आयोगात भारताचे सरन्यायाधीश आणि सुप्रीम कोर्टाचे दोन उच्च न्यायाधीश असतील. न्यायाधीशांविरोधात कोणताही सामान्य माणूस लेखी तक्रार करू शकतो. मात्र, या आरोपात तथ्य नसल्याचे किंवा आरोप अविश्वसनीय असल्याचे वाटल्यास आयोग तो आरोप फेटाळून लावू शकतो. आयोगाची वैद्यकीय समिती न्यायाधीशांची तपासणी करून त्याबाबतचा अहवाल त्रिस्तरीय आयोगासमोर सादर करतील.

सुप्रीम कोर्ट व हायकोर्टाच्या न्यायाधीशांच्या वैद्यकीय तपासाचा हक्क असणाऱ्या या प्रस्तावित आयोगाला मंजूरी मिळाल्यास न्यायव्यवस्थेतील एका नव्या अध्यायास सुरुवात होईल. या आयोगाचे प्रमुख वैशिष्ट्य म्हणजे आयोगाच्या खंडपीठातील सरन्यायाधीशांविरोधात महाभियोग आणण्याचा हक्कही आयोगाला असेल. लोकसभेचे सभापती किंवा राज्यसभेच्या अध्यक्षांकडून सरन्यायाधीशांविरोधात अकार्यक्षमतेचा आरोप झाल्यास, राष्टपती सुप्रीम कोर्टाच्या वरिष्ठ न्यायाधीशास आयोगाचा प्रमुख नेमून सरन्यायाधीशांच्या चौकशीचे आदेश देऊ शकतात. न्यायाधीशावर महाभियोगाची कारवाई करण्यापूवीर् न्यायपालिका आयोग चौकशी अहवाल राज्यसभा आणि लोसभेच्या सभागृहात मंजुरीसाठी मांडेल, असा प्रस्ताव आहे.

 
</text>
</doc>
