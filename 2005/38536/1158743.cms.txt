<doc>
<docno>1158743.cms.txt</docno>
<text>
 
महामुंबई
दाभोळची वीज पुढच्या जुलैत!
[ Sunday, July 03, 2005  02:10:42 am]


मुंबई (म. टा. विशेष प्रतिनिधी) : दाभोळ प्रकल्पाबाबत 'जीई' या अमेरिकन कंपनीबरोबरच्या वाटाघाटी यशस्वी झाल्याने प्रकल्प सुरू करण्यातील जवळपास सर्व अडथळे दूर झाले असून जुलै 2006मध्ये प्रकल्पाचा पहिला टप्पा आणि डिसेंेबरमध्ये दुसरा टप्पा कार्यान्वित होऊन 2380 मेगावॉट विजेचे उत्पादन सुरू होणार आहे.

630 कोटी रुपयांपैकी 495 कोटी रुपयांचा पहिला चेक काल केंद सरकारने जीईला दिल्यामुळे वाटाघाटी यशस्वी झाल्याचा दावा जीईचे अध्यक्ष स्कॉट बेमन यांनी केला आणि यापुढे प्रकल्प सुरू करण्यासाठी पूर्णपणे सहकार्य देण्याची ग्वाही दिली.

मात्र, प्रकल्पाची वीज मिळायला पुढचा पावसाळा उजाडणार असल्याने पुढील वषीर् उन्हाळ्यात महाराष्ट्राच्या नशिबीचे लोडशेडिंग, पर्यायी व्यवस्था न झाल्यास, टळण्याची काही चिन्हे नाहीत.

केंद सरकार, महाराष्ट्र सरकार, भारतीय बँका, परदेशी बँका आणि एका बाजूला जीई आणि दुसऱ्या बाजूला बेक्टेल या कंपन्यांमध्ये सहा महिने आथिर्क वाटाघाटी चालू होत्या. त्यातील जीईचे 630 कोटी रुपयांचे देणे मान्य झाले आणि पहिल्या हप्त्याचा 495 कोटी रुपयांचा चेक शुक्रवारी देण्यात आला. आता पाच जून रोजी भारतीय आणि परदेशी बँका यांच्यात, तर ओपेकशी आठ जून रोजी अंतिम करार होणार आहे. या वाटाघाटीत बेक्टेल सहभागी झालेली नव्हती. पण जीईच्या वाटाघाटी प्रगतीपथावर गेल्यानंतर बेक्टेलनेही वाटाघाटींना सुरुवात केली आहे.

बेक्टेलशी वाटाघाटी पूर्ण झाल्या नसल्या, तरी जीईबरोबर वाटाघाटी यशस्वी झाल्याने प्रकल्प सुरू करण्याचा मार्ग पूर्णपणे मोकळा झाला आहे. वाटाघाटी पूर्ण होत असतानाच जीईचे तंत्रज्ञ आणि एनटीपीसीचे तंत्रज्ञ यांनी प्रकल्पाला भेट देऊन सखोल पाहणी केली. प्रकल्प सुस्थितीत असून तो गंजलेला अथवा अतिशय खराब झालेला असावा ही भीती दूर झाली आहे. एनटीपीसी आणि भेल यांच्याशी सहकार्याची तयारी बेमन यांनी दर्शवली.

 
</text>
</doc>
