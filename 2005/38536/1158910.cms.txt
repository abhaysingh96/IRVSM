<doc>
<docno>1158910.cms.txt</docno>
<text>
 
अर्थव्यवहार
'पीपीएफ'चे नूतनीकरण पाच वर्षांनी करता येते
[ Sunday, July 03, 2005  07:19:00 pm]


प्रफुल्ल छाजेड

' पीपीएफ' खात्यातील ठेवींसाठी 15 वर्षांनंतर प्रत्येकी 5 वर्षांची मुदतवाढ किती वेळा मिळू शकते? या वर्षापासून 'पीपीएफ'सारख्या गुंतवणुकीतून 1 लाख रु.पर्यंत वजावट मिळणार आहे. ही सर्व रक्कम (सध्याची मर्यादा 70 हजार रु. असताना) 'पीपीएफ'मध्ये गुंतविता येईल का? पोस्टाच्या मासिक व्याज योजनेमध्ये आमची दोन संयुक्त खाती आहेत. एक- माझे, पत्नीचे आणि दुसरे - पत्नीचे, माझे. यातील प्रत्येक खात्यात किती गुंतवणूक करता येईल? रु. 3 लाख की 6 लाख?

डॉ. रा. म. साठे, दादर पूर्व, मुंबई - 14.

' पीपीएफ'च्या पंधरा वर्षांनी मुदतपूवीर्नंतर आपण पाच-पाच वर्षांसाठी कितीही वेळा मुदतवाढ करून घेऊ शकता. या वर्षासाठी 'पीपीएफ'ची मर्यादा फक्त सत्तर हजार रु.पर्यंतच आहे. उरलेली तीस हजारांची गुंतवणूक इतर ठिकाणी करावी. आपल्याला पोस्टाच्या योजनेत स्वतंत्ररीत्या तीन-तीन लाखांची गुंतवणूक करता येईल.

मी 2004-2005 आथिर्क वर्षातील एप्रिल ते जुलै हे चार महिने काम करून शासकीय सेवेतून 1 ऑगस्ट 2005 रोजी निवृत्त झालो. मला आयकराचा किती क्रमांकाचा फॉर्म भरावा लागेल?

ग. स. वायंगणकर, गोराई रोड, बोरीवली पश्चिम, मुंबई -91.

आपण '2 डी' क्रमांकाचा फॉर्म भरावा.

' वरिष्ठ नागरिक बचत योजना 2004' या योजनेत पैसे गुंतविण्यासाठी फक्त पोस्ट ऑफिस व महाराष्ट्रात स्टेट बँक ऑफ इंडिया व बँक ऑफ बडोदा यांनाच अधिकार आहेत. मी दोन्ही बँकांकडे गेलो असता प्रथम आमच्या शाखेत खाते उघडावे लागेल, असे सांगण्यात आले. त्याप्रमाणे स्टेट बँक ऑफ इंडियाच्या दहिसर शाखेत खाते उघडून वरिष्ठ नागरिक बचत योजनेचे अर्ज आणले. ते भरून बँकेत दिले असता 'नॉमिनेशन'साठी 'नॉमिनी'ची सही व फोटो आणून दिल्यानंतर खाते उघडू असे सांगून मला परत पाठविण्यात आले. फॉर्ममध्ये कोठेही 'नॉमिनी'च्या सहीचा अथवा फोटोचा उल्लेख नाही, असे सांगितल्यावर हल्ली नवीन 'रूल' आला आहे, असे सांगितले गेले. वस्तुस्थिती काय आहे? 'ईसीएस'द्वारे माझ्या बँक खात्यातून परस्पर 'वरिष्ठ नागरिक बचत योजने'त पैसे भरता येतील का?

म. वि. दीक्षित, दहिसर पूर्व, मुंबई-68.

आजकाल सर्वच बँका 'नॉमिनेशन'साठी आग्रह धरतात. परंतु आपल्याला कोणालाच 'नॉमिनी' करावयाचे नसल्यास बँक शाखेच्या व्यवस्थापकाला भेटून परिस्थिती सांगावी. 'नॉमिनी' करून घेणे आपल्याच हिताचे आहे. 'ईसीएस' ही योजना ज्या ठिकाणी अनेक मोठे व्यवहार सतत होतात, त्या ठिकाणी अमलात असते. सर्वसाधारणत: आपणास गुंतवणूक 'ईसीएस'द्वारे करता येणार नाही, तरीदेखील बँकेकडे विचारणा करावी. ग्राहकांसाठी काही विशेष योजना असल्यास त्याचा फायदा करून घेता येईल.

 
</text>
</doc>
