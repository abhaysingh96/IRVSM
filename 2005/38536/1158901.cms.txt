<doc>
<docno>1158901.cms.txt</docno>
<text>
 
महामुंबई
उद्योगांवर आणखी एक संकट
[ Sunday, July 03, 2005  07:03:33 pm]


गेल्याच आठवड्यात ठाणे महापालिकेच्या सर्वसाधारण सभेत ठाण्यातील छोट्या-मोठ्या उद्योगांच्या संवर्धनासंदर्भात चर्चा झाली. नगरसेवकांनी ठाण्यातील उद्योगांच्या सद्यस्थितीचं वर्णन सभागृहात केलं. मुळात हा विषय निघाला तो पेपर प्रोडक्ट, निकोलस पिरामल आणि कॅडबरी यांना जकातीत प्रोत्साहनपर सवलत देण्याचा ठराव चचेर्ला आला तेव्हा. दोन तास चाललेल्या या चचेर्ला उत्तर देताना आयुक्त संजय सेठी आणि महापौर राजन विचारे यांनी उद्योगधंद्यांना संरक्षण देण्यासाठी सर्वतोपरी सहकार्य करण्याची भूमिका व्यक्त केली. येत्या पंधरवड्यात उद्योगधंद्यांच्या प्रतिनिधींची एक बैठक आयोजित करण्याची घोषणाही त्याच सभेत महापौरांनी केली.

महापालिकेच्या सर्वसाधारण सभेत ही सकारात्मक चर्चा सुरू असतानाच महापालिकेने पालिका हद्दीतील सर्व उद्योगधंद्यांचं नोंदणीकरण आणि नोंदणी शुल्क आकारणी करण्यासंदर्भातील नोटीस उद्योजकांना पाठवण्यास सुरुवात केली. त्यामुळेच महापौर आणि आयुक्त यांच्या इराद्याबाबत या उद्योजकांच्या मनात संभ्रम निर्माण झाला आहे.

वास्तविक हा नियम किंवा कायदा 2002 मध्येच अंमलात येणार होता. परंतु त्यावेळी 'टिसा' या लघुउद्योजकांच्या संघटनेतफेर् महापालिकेवर मोर्चा नेण्यात आला. त्यानंतर तत्कालीन महापौर शारदा राऊत, सभागृह नेते एकनाथ शिंदे, आमदार अनंत तरे यांनी मध्यस्थी केली. त्यानंतर तत्कालीन आयुक्त के. पी. बक्षी यांनी या कायद्याच्या अमलबजावणीस स्थगिती दिली. तसंच यावर विचार करण्यासाठी उद्योजकांच्या प्रतिनिधींचा समावेश असलेली समिती नेमण्याचं ठरलं होतं. तशी कोणतीही समिती अस्तित्वात आली नाही. दरम्यानच्या काळात तो विषयही मागे पडला. आता अचानक महापालिकेने सगळ्या उद्योगधंद्यांना नोटीसा पाठवल्या आणि इन्स्पेक्टरच्या भेटीच्या वेळा ठरवल्या जाऊ लागल्या.

त्यामुळेच 'टिसा'चे अध्यक्ष खांबेटे यांनी पुन्हा एकदा बाह्या सरसावून या कायद्याच्या विरोधात आंदोलन उभं करण्याची तयारी चालवली आहे. इन्स्पेक्टर राज नको असा हाकारा थेट पंतप्रधानांपासून दिला जात असतानाच, शहरातील उद्योगांना जागतिकीकरणाच्या जमान्यात साथ करण्याचं सोडून भलत्याच दिशेनं हा प्रवास सुरू असल्याचं ते मानतात. फॅक्टरी अॅक्ट, एक्साइजचे कायदे, प्रदूषण नियंत्रण मंडळाचे निदेर्श, प्रॉव्हिडंट फंड, इएसआय, माथाडी कामगार कायदा, लेबल वेलफेअर असे एकूण 64 कायदे आणि उपकायदे यांचं ओझं घेऊन महापालिका क्षेत्रात उद्योजक उद्योग चालवत आहेत. त्यात आणखी एका कायद्याची भर घालण्यात आली आहे. एकेकाळी कित्येक हजारांच्या घरात असलेली लघुउद्योगांची संख्या दोन हजारांवर आली आहे. आणखी जाचक अटी आणि निर्बंधांचा मारा केला तर शहरातील मोठे उद्योग जातील आणि त्यांच्यावर आधारलेल्या लुघउद्योगांचं कंबरडं आणखी मोडलं जाईल.

शहरात गेल्या चार दशकांत पन्नासहून अधिक मोठे उद्योगधंदे बंद झाले. त्यात इण्डस्ट्रीअल सॉलवंटसपासून ते एच. आर. जॉन्सन, मोडेला वूलन, अल्ट्रा स्टील, मफीर्, बुश इंडिया, इंडीयन रबर, गरवारे पेण्ट्स, पॅन, इंडिया केम, केमीझॉन इंडिया आदींचा समावेश आहे. या कंपन्या एकतर बंद तरी पडल्या किंवा त्यांनी आपला बाडबिस्तारा गुंडाळून व्यापार उद्योगास पोषक अशा ठिकाणी आपला कारभार हलवला. त्यामुळे असंख्य ठाणेकरांवर बेकारीची कुऱ्हाड कोसळली. या बेकार कामगारांनी पोटापाण्यासाठी निरनिराळे उद्योग आरंभले. स्टेशन परिसरात भाजी

विकणारे कितीतरी फेरीवाले हे अशाच कामगारांपैकी आहेत.

एकीकडे ठाण्याची सामाजिक आणि सांस्कृतिक भरभराट होत असताना, असा उपेक्षित वर्गही मोठ्या प्रमाणावर तयार होऊ लागला आहे. त्यांच्या हाताला काम नाही आणि भरपूर मोकळा वेळ आहे, त्यामुळेच मग समाजाची घडी विस्कटायला लागली. छोट्या टुमदार ठाण्याचं आता महानगर बनू घातलं आहे. मुंबईच्या तोडीस तोड शॉपिंग कॉम्प्लेक्स आणि निवासी संकुलं इथे उभारली जात आहेत. परंतु त्याचवेळी अस्तित्वात असलेल्या उद्योगधंद्याची मात्र उपेक्षा होत आहे.

राज्य सरकारच्या यंत्रणा, प्रदूषण नियंत्रण महामंडळादी संस्थांकडून वर्षांनुवर्षं जी कामं केली जातात, ज्या तपासण्या होतात, त्या आता महापालिकाही करणार, असाच या कायद्याचा प्रथमदर्शनी अर्थ आहे. परवाना शुल्क वसूल केलं जात असतानाच आता नोंदणीकरण आणि नोंदणीशुल्क नव्यानं आकारलं जाणार आहे. पेयजलाचं प्रदूषण थांबवणं, ड्रेनेज कार्यान्वित ठेवणं, अग्निशामक साधनांची पूर्तता, वस्तीसाठी कारखान्यांच्या जागेचा वापर न करणं, स्वच्छता, वस्तूंवर चिठ्ठ्या लावणं, स्वच्छ पाण्याचा पुरेसा पुरवठा, सूचना फलक, परवान्याचं नुतनीकरण, काम बंद करण्यापूवीर् आयुक्तांना कळवणं या सगळ्या गोष्टींचा अंतर्भाव या कायद्यात आहे.

या गोष्टी तर यापूवीर्ही अस्तित्वात होत्या. त्या नव्याने लागू करून त्याच्या तपासणीचं अधिकार महापालिकेकडे देऊन नेमकं काय साध्य होणार आहे, याच्याविषयी महापालिकेनं मार्गदर्शन करायला हवं. त्याचबरोबर त्यावेळी यशस्वी मध्यस्थी करणाऱ्या राजकीय नेत्यांनीही याबद्दल प्रशासनाला विचारणा करायला हवी. बंद उद्योगांच्याबाबतीत उद्योग राज्यमंत्री राणा जगजितसिंह पाटील यांची बैठक घडवून आणणारे आणि वारंवार या विषयाच्या बाबतीत आक्रमक भूमिका घेणारे आमदार जीतेंद आव्हाड, जिल्ह्याचे पालकमंत्री गणेश नाईक यांनीही हा विषय मागीर् लावून ठाण्यातील लहान व मोठ्या उद्योगांना सहकार्य करण्याची वेळ आली.

अर्थात एकीकडे उद्योगधंद्यांविषयी सकारात्मक भूमिका घेणार असं म्हणत असताना दुसरीकडे एखादा कायदा लागू करताना, या उद्योजकांच्या प्रतिनिधींशी बोलण्याएवढे तारतम्यही महापालिकेनं दाखवू नये, हे अजबच म्हणावं लागेल.

रवींद मांजरेकर

 
</text>
</doc>
