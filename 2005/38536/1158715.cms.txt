<doc>
<docno>1158715.cms.txt</docno>
<text>
 
महाराष्ट्र
शिक्षक-शिक्षकेतर कर्मचाऱ्यांची धरणे
[ Sunday, July 03, 2005  01:53:07 am]


औरंगाबाद (वृत्तसंस्था) : महाराष्ट्र सरकारच्या शिक्षण धोरणाविरोधातील तक्रारी व्यक्त करण्यासाठी येथील विविध शैक्षणिक संस्थांच्या शिक्षक आणि शिक्षकेतर कर्मचाऱ्यांनी शुक्रवारी धरणे धरली होती. येथील विभागीय महसूल आयुक्तालयासमोर माजी खासदार बापू काळदाते यांच्या नेतृत्वाखाली ही धरणे करण्यात आली. गेल्या काही दिवसांपासून शिक्षाकांच्या मागण्या मांडण्यात येत होत्या. पण राज्य सरकारने त्यांच्याकडे दुर्लक्षच केले, अशी टीका राष्ट्रवादी काँग्रेसचे नेते मधुकर मुळे यांनी केली. खुल्या अर्थव्यवस्थेच्या नावाखाली जागतिक व्यापार संघटनेशी झालेल्या करारांचा प्रभावच सरकारी निर्णयांवर, योजनांवर जाणवतो, असे ते म्हणाले.

धर्मादाय संस्थासाठी निमित केलेल्या कायद्यांतर्गत ज्या शैक्षणिक संस्थांचा वाषिर्क नफा पाच लाखांहून जास्त आहे, अशा संस्थांच्या समितीवर एक अधिकारी नेमण्याचाही सरकारला हक्क होता. पण त्यामुळे अनुदानित सरकारी संस्थांच्या कारभारात हस्तक्षेप वाढेल, या भीतीपोटीच सरकारने या नियमात बदल केला, असे मुळे यांनी सांगितले.

 
</text>
</doc>
