<doc>
<docno>1158721.cms.txt</docno>
<text>
 
महाराष्ट्र
लक्ष्मीकांत देशमुख यांच्या कादंबरीस पुरस्कार
[ Sunday, July 03, 2005  01:59:46 am]


सांगली (म. टा. वृत्तसेवा) : कामावर रुजू झाल्या झाल्याच कडक शिस्तीचे, नियमाने चालणारे आणि मनमानी करणाऱ्यांना सरळ करणारे ... म्हणून बोलबाला झालेले सांगली जिल्हा परिषदेचे मुख्य कार्यकारी अधिकारी लक्ष्मीकांत देशमुख यांच्या 'इन्कलाब विरुद्ध जिहाद' कादंबरीला इचलकरंजीच्या आपटे वाचन मंदिराकडून 'उत्कृष्ठ कादंबरी'चा पुरस्कार जाहीर झाला असून, या कादंबरीला मिळालेला हा चौथा पुरस्कार आहे. मराठी साहित्य संमेलनाचे अध्यक्ष केशव मेश्राम यांच्या हस्ते येत्या 13 जुलै रोजी इचलकरंजी येथे हा पुरस्कार समारंभपूर्वक दिला जाईल.

साम्यवाद व इस्लाम या दोन कडव्या तत्त्वज्ञानाच्या जीवघेण्या संघर्षात सर्वस्व गमावून बसलेल्या अफगाणिस्तानची आकांत कथा या कादंबरीत मांडण्यात आली आहे. त्यासाठी त्यांनी अफगाणिस्तानला भेटही दिली होती. कादंबरीचे प्रकाशन 2004 मध्ये झाले. या कादंबरीस महाराष्ट्र साहित्य परिषद, पुणे, नगर वाचनालय, अहमदनगर, प्रसादबन प्रतिष्ठान, नागपूर या संस्थांकडून पुरस्कार मिळाले आहेत.

देशमुख यांच्या कथासंग्रहांना राज्य शासनातफेर्ही पारितोषिके मिळाली आहेत.

शिक्षकांची धरणे

सांगली जिल्ह्यातील 460 अनुदानित शाळा व 98 महाविद्यालयांच्या थकित वेतनेतर अनुदानाची रक्कम 13 कोटी रुपयांवर गेली आहे, गेली चार वषेर् या संस्थांना वेतनेतर अनुदान मिळाले नाही, ते त्वरित मिळावे या मागणीसाठी या संस्था शुक्रवारी बंद ठेवण्यात आल्या होत्या.

 
</text>
</doc>
