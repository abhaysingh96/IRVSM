<doc>
<docno>1159015.cms.txt</docno>
<text>
 
बहुतांची अंतरे
सोनियांचाच शब्द अखेरचा?
[ Sunday, July 03, 2005  09:20:13 pm]


' बारमालक उत्तीर्ण' हा अग्रलेख (म. टा. 25 जून) वाचला आणि एकच गोष्ट प्रकर्षाने लक्षात आली, ती ही की याच्याकडे महाराष्ट्राच्या मंत्रिमंडळाने कुठलाही निर्णय घेण्यापूवीर् काँग्रेसच्या अध्यक्ष सोनिया गांधी यांची परवानगी घेणेच इष्ट. म्हणजे असा नामुष्कीचा प्रसंग पुन्हा येणार नाही. विधिमंडळात बिल येऊन त्याचे कायद्यात रूपांतर होणे हे सध्या तरी महाकर्मकठीणच दिसते. बारबालांचे पुनर्वसन करणे सरकारला केवळ अशक्यच आहे, हेच खरे कारण. उपमुख्यमंत्री आर. आर. पाटील यांचा विनाकारण अपमान झाला आहे. महाराष्ट्र मंत्रिमंडळ हे दोन पक्षांच्या आघाडीचे सरकार आहे, तरीही केवळ काँग्रेस पक्षाच्या अध्यक्ष सोनिया गांधींचाच शब्द प्रत्येक बाबतीत अखेरचा असेल तर मग मंत्रिमंडळाच्या एकमुखी निर्णयाची काय शान राहिली?

ज. शि. पटवर्धन, गोवंडी, मुंबई.

 
</text>
</doc>
