<doc>
<docno>1158723.cms.txt</docno>
<text>
 
महामुंबई
कॅथोलिक बँकेचे यवस्थापक बडतर्फ
[ Sunday, July 03, 2005  02:01:12 am]


मुंबई (म. टा. प्रतिनिधी) : वसई येथील बसीन कॅथोलिक कोऑपरेटिव्ह बँकेचे व्यवस्थापक व्हिक्टर डिसोजा आणि जोकीम ब्रिटो यांना सेवेतून बडतर्फ करण्यात आले आहे.

या दोघांनी कर्जवाटप करताना निष्काळजीपणा दाखविला तसेच बँकहिताच्या विरोधात काम केल्याचा ठपका व्यवस्थापकाने ठेवला आहे.

बँकेच्या ठाणे शाखेचे व्यवस्थापक असताना डिसोजा यांनी कल्याण पूर्व येथील तीसगावमधील रामचंद मुगदम यांना फ्लॅट खरेदीसाठी खोट्या व बनावट कागदपत्रांच्या आधारे तीन लाख रुपयांचे कर्ज मंजूर केल्याचे तसेच बँकेचे इतर व्यवहार करतानाही निष्काळजीपणा केल्याचे उघडकीस आले.

मीरारोड येथील बँक शाखेचे व्यवस्थापक ब्रिटो यांनी लिबटीर् बिल्डरला तसेच इतरांना कर्जमंजूर करताना बेफिकीरपणा दाखविला असे व्यवस्थापनाने म्हटले आहे.

 
</text>
</doc>
