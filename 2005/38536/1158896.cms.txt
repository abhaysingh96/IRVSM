<doc>
<docno>1158896.cms.txt</docno>
<text>
 
हसा लेको
हसा लेको!
[ Sunday, July 03, 2005  06:55:50 pm]


कनिष्ठ नेहमीप्रमाणे काम करीत होते.

वरिष्ठ नेहमीप्रमाणे कनिष्ठांच्या कामाचं पर्यवेक्षण करत होते.

काम होतं एका खांबाची उंची मोजण्याचं. एकाच्या खांद्यावर दुसरा, त्याच्या खांद्यावर तिसरा असे चढून सगळ्यात वरच्याच्या हातात मेजरिंग टेप देऊन उंची मोजण्याचा प्रयत्न सुरू होता. हा मानवी मनोरा सतत पडत असल्याने काम यशस्वी होत नव्हतं.

एक हुशार कनिष्ठ तिथे आला. त्याने खांब आडवा पाडला आणि या टोकापासून त्या टोकापर्यंत मोजून ते माप कागदावर लिहून शाबासकीच्या अपेक्षेने वरिष्ठांच्या हातात दिला.

एक वरिष्ठ तो कागद पाहून शिसारीने दुसऱ्या वरिष्ठाला म्हणाले, 'हे सगळे कनिष्ठ एकजात कामचुकार आणि अकलेने भिकार आहेत. आम्ही खांबाची उंची मोजू पाहतोय आणि या दीडशहाण्याने त्याची लांबी काढून दिली!!!

तात्पर्य : तात्पर्य गेलं खड्ड्यात. हा जोक वरिष्ठांना सांगू नका!!!

मामंजी

 
</text>
</doc>
