<doc>
<docno>1158909.cms.txt</docno>
<text>
 
अर्थव्यवहार
पैसे खर्चण्याबाबत मुलांना असे काही शिकवा
[ Sunday, July 03, 2005  07:17:23 pm]


शिवानी मुंबईतील एका नामांकित शाळेत सहाव्या वर्गात शिकते. तिला वडिलांकडून दर आठवड्याला 500 रु. भत्ता (अलावन्स) मिळतो जो ती बाहेर खाण्यांवर, चित्रपट पाहण्यावर, भेटवस्तूंवर खर्च करते. तिच्या वडिलांची आथिर्क स्थिती उत्तम आहे आणि ते आपल्या मुलीची प्रत्येक इच्छा पूर्ण करू शकतात. त्यांनी आजवर आपल्या मुलीला पैसे व्यवहारीपणे कसे खर्च करावेत, भविष्यातील उपयोगासाठी बचत कशी करावी, यावर काही धडे द्यावेत याची त्यांना कधी आवश्यकताच वाटली नाही.

तुमचे मूल जेव्हा तुमच्या मासिक बजेटमध्ये बसणार नाही अशी एखादी मागणी करील तेव्हा तुम्ही काय कराल? तुमच्या मुलाने/मुलीने केलेली मागणी सहजपणे मान्य कराल? की अशी मागणी पूर्ण करणे तुम्हाला परवडणारे नाही, असे सांगाल? की त्या वेळी ती विशिष्ट मागणी पूर्ण करणे कसे परवडणारे नाही हे तुम्ही त्याला/ तिला पटवून द्याल?

तुम्ही तिसरा पर्याय स्वीकारलात तर आपल्या मुलाला/मुलीला 'आथिर्क साक्षरते'तील एक धडा देण्याच्या योग्य मार्गावर आहात, असे म्हणता येईल. कमविणे, खर्च करणे आणि बचत करणे याबाबतचा पहिला धडा.

मुलांना वेळीच शिकवण दिली नाही, तर त्यांना पैशाचे फारसे महत्त्व वाटत नाही. काही मुलांना या संदर्भात प्रश्ान् विचारण्यात आले असता आपल्या आईवडिलांसह 'एटीएम'मध्ये जाऊन आलेल्या त्यातील अनेक मुलांनी उत्तर दिले की, ते मशिन ('एटीएम') आपल्याला हवे तितके पैसे देऊ शकते!

आशियाई देशांतील किशोरवयपूर्व ('प्री टीन') वयोगटातील आईवडिलांच्या करण्यात आलेल्या एका पाहणीचे निष्कर्ष धक्कादायक आहेत. भारतातील मुलांचा पुढील खरेदीकरिता पैसे वाचविण्याकडे फारसा कल नाही. ज्या मुलांना प्रश्ान् विचारण्यात आले त्यातील 26 टक्के मुलांनी आपण आपला 'वीकली अलावन्स' त्याच आठवड्यात खर्चून टाकत असल्याचे सांगितले. इतर आशियाई देशांमधील मुलांमध्ये हेच प्रमाण 14 टक्के होते आणि परदेशांतील या मुलांमध्ये बचत करण्याकडे आणि पुढील खर्चाचे अंदाजपत्रक तयार करण्याकडे कल असल्याचे आढळले.

भारतीय शाळांमध्ये मुलांना बचत आणि 'बजेटिंग'चे महत्त्व शिकविण्याबाबतचा कसलाही निश्चित कार्यक्रम नसतो. या संदर्भात एका शाळेच्या हेडमास्तरांनी आपल्याकडे अशा प्रकारचा कसलाही अभ्यासक्रम नसल्याचे सांगितले. अशी स्थिती असताना मुलांना 'फिनॅन्शियल लिटरेट्स' बनविण्यासाठी आईवडिलांनीच पुढाकार घेणे गरजेचे ठरते. पहिल्या धड्याचा प्रारंभ अर्थातच घरापासून आणि तोही मुलांच्या कोवळ्या वयापासून केला जाणे आवश्यक आहे. हे कसे करता येईल ते आपण पाहू.

बचतीच्या गुणाचे संवर्धन

पैशाचे व्यवस्थापन ही एक सवय अशी आहे जी कोवळ्या वयातच लावली जाणे आवश्यक आहे. पैसा हे एक महत्त्वाचे साधन आहे आणि तो हाताळताना आपण काळजी घेतली पाहिजे ही जाणीव निर्माण करण्याचा तो प्रश्ान् आहे. तुमच्या मुलाची जर अशी समजूत झाली की, 'एटीएम' मशिन्समधून हवे तितके पैसे काढता येतात, तर तो/ती पैशाचे मूल्य कधीच समजू शकणार नाही. आईवडील या नात्याने हेही लक्षात ठेवणे आवश्यक आहे की तुमच्या खर्चण्याच्या, बचतीच्या सवयींचा, तुमच्या साध्या संभाषणांचाही मुलांच्या धारणेवर (थिंकिंग) परिणाम होतो. त्याबरोबरच मुलांना त्यांच्या वयांनुसार कौटुंबिक आथिर्क निर्णयांमध्ये आणि चर्चांमध्ये सहभागी करून घ्या. यामुळे आपल्या मतालाही काही महत्त्व, किंमत आहे, असे त्यांना वाटेल. एक पालक म्हणतात: मी जेव्हा खरेदी करतो तेव्हा विशिष्ट वस्तूच खरेदी करण्याचा निर्णय मी का घेतला हे माझ्या मुलांना समजेल हे पाहतो.

पैशाची बचत आणि खर्चाबाबतचे व्यवहारी निर्णय घेण्याबाबत मुलांना कसे शिकवावे याबद्दल अधिक विस्ताराने चर्चा आपण यानंतरच्या वेगळ्या लेखात करू.

( अपूर्ण)

 
</text>
</doc>
