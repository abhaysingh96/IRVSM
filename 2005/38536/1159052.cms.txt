<doc>
<docno>1159052.cms.txt</docno>
<text>
 
महामुंबई
रक्त सांडणाऱ्या कार्यर्कत्यांनाच सजा
[ Sunday, July 03, 2005  09:49:38 pm]


म. टा. विशेष प्रतिनिधी

मुंबई : घाम गाळून, रक्त सांडून संघटना वाढविणाऱ्या कार्यर्कत्यातील आपण आहोत. पण आज निष्ठावानांना डावलून पदे विकली जातात हे सत्य आपण निदर्शनास आणल्याने आपणाला शिक्षा देण्यात आली. त्यामुळे निष्ठावान कार्यर्कत्यांना काय किंमत आहे, हे सच्च्या शिवसैनिकांच्या लक्षात येईल, असे नारायण राणे यांनी पत्रकार परिषदेत बोलून दाखविले. सौदे कसे केले हे नाकारू द्या म्हणजे एकेकाला प्रसारमाध्यमापुढे उभे करतो, असा इशाराही त्यांनी दिला.

उद्धव सक्षम असून चांगले काम करतात, या बाळासाहेब ठाकरे यांच्या विधानाकडे लक्ष वेधले असता मागच्या निवडणुकीत शंभर टक्के सत्ता येत होती. पण यांच्या सक्षमतेने पुरेसे आमदार निवडून आणता आले नाहीत. यांच्याच काळात पडझड झाली. कार्यकतेर् सोडून चालले. गावोगावच्या शाखा बंद पडत आहेत, असे सांगून सगळे शिवसैनिक गेले तरी यांना पर्वा नाही. उद्धव आणि मिलिंद पक्ष चालवतील, असा टोला राणे यांनी हाणला.

आमदारांच्या घरावर जा मोचेर् काढा, असा आदेश मातोश्ाीतून देण्यात आला आहे, पण आता सहा वाजले तरी वाट पाहतोय ते कधी जातात याची, असे उपरोधिक टीका त्यांनी उद्धव यांच्यावर केली. विधानसभेने आपल्याला निवडल्याने विधानसभेतच राजीनामा द्यावा लागेल, असे ते म्हणाले. 11 तारखेला आपण विरोधी पक्षनेतेपदाचा राजीनामा देऊ, असे त्यांनी सांगितले.

 
</text>
</doc>
