<doc>
<docno>1158694.cms.txt</docno>
<text>
 
महाराष्ट्र
गुटखाप्रकरणी धारिवाल न्यायालयात
[ Sunday, July 03, 2005  01:19:45 am]


रत्नागिरी (म. टा. वृत्तसेवा) : गुटखाकिंग रसिकलाल माणिकचंद धारिवाल बुधवारी रत्नागिरीच्या न्यायालयात हजर झाले होते. बुधवारी मुख्य न्यायदंडाधिकाऱ्यांसमोर रसिकलाल धारिवाल आणि प्रकाश धारिवाल हजर झाले.

दोघांचीही प्रत्येकी 15 हजार रुपयांच्या जामिनावर मुक्तता करण्यात आली आहे. पकड वॉरंट रद्द करण्यासाठी न्यायालयाने दोघांनाही 500 रुपयांचा दंड ठोठावला. सकाळीच धारिवाल रत्नागिरीत दाखल झाले होते. अन्न व औषध प्रशसनाने 1998 साली सचिन एन्टरप्रायझेस या दुकानावर छापा मारून माणिकचंद गुटखा जप्त केला होता. या गुटख्यात मॅग्नेशियम कॉबोर्नेट हा विषारी पदार्थ असल्याचे प्रयोगशाळेतील चाचणीत सिद्ध झाले होते. या प्रकरणी रसिकलाल व प्रकाश धारिवाल यांना दोषी ठरवण्यात आले होते.

 
</text>
</doc>
