<doc>
<docno>1158897.cms.txt</docno>
<text>
 
मायाबाजार
काऊंटडाऊन बिगिन्स...
[ Sunday, July 03, 2005  06:58:27 pm]


बहुचचिर्त सरकार प्रदशिर्त झाल्याने या महिन्यात प्रदशिर्त होणाऱ्या इतर चित्रपटांची हवा तशी निघूनच गेली आहे. आणखी किमान दोनेक आठवडे तरी सरकारचीच चर्चा चालू राहील. परंतु मैने प्यार क्यूं किया, विरुद्धसारखे चित्रपट थोडीफार का होईना प्रदर्शनपूर्व प्रसिद्धी मिळवतील, अशी आशा आहे. जुलैमध्ये झळकणाऱ्या काही चित्रपटांची ही उजळणी...

दस : याचं टायटल साँग झपाट्याने हिट होतंय. यावरून सिनेमाला पहिल्या काही आठवड्यात चांगली ओपनिंग मिळेल असं दिसतंय. संजय दत्तचं रांगडेपण, सुनील शेट्टी व अभिषेकच्या चेहऱ्यावरची बेफिकीरी व झाएदमध्ये दिसून येणारे पॉझिटिव्ह बदल यामुळे हा सिनेमा चांगला असेल असा अंदाज बांधायला हरकत नाही. प्रोमोजचा लूक काहीसा 'धूम' आणि 'काल'सारखा वाटतो. पण दिग्दर्शक अनुभव सिन्हाचं दिग्दर्शन लोकांना कितपत अपील होतंय ते पाहावं लागेल.

यकीन : रसिकांच्या एका पिढीला फार वर्षांपूवीर् याच नावाने आलेल्या मोहन सैगलच्या 'यकीन'ची आठवण आली असेल. यातल्या एका गाण्यात शमिर्ला टागोर चक्क शॉर्ट्समध्ये अवतरली होती. तेव्हा अनेकांच्या भुवया उंचावल्या होत्या. पण 'यकीन'ची हिरॉईन प्रियांका चोप्राला अशा कपड्यांमध्ये पाहण्याची त्यांना सवय असल्याने अशी तीव्र प्रतिक्रिया उमटणार नाही, एवढं निश्चित. अर्जुन रामपालला गरीब निर्मात्यांचा जॉन अब्राहम का म्हणतात, याचं उत्तर कदाचित हा सिनेमा पाहून मिळेलही!

फरेब : मनोज वाजपेयीच्या जोडीला शेट्टी भगिनी हा सेटअप तसा चांगला वाटतोय. नकळतपणे या दोन ग्लॅमरस नट्यांच्या सेक्स अपीलची व लूक्सची तुलना होणार तर! परंतु प्रोमोज पाहता हादेखील अवाजवी बोल्डपणा दाखवणारा सिनेमा आहे हे लगेच लक्षात येतं. कदाचित दिग्दर्शक दीपक तिजोरीला तसंच अपेक्षित असेल.

मैंने प्यार क्यूं किया : सलमान-कतरिना-सुश्मिता असा त्रिकोण या सिनेमात पाहायला मिळेल. आपल्या सिनेमाची प्रसिद्धी चांगली व्हावी व त्यायोगे सिनेमा चांगला चालावा यासाठी सलमान नेहमीच आग्रही असतो. चित्रपटाची दोन गाणी आधीच लोकप्रिय झाली आहेत. सुश्मिता यात खूपच आकर्षक दिसतेय. स्वत:ला झळकवण्याची एकही संधी ती सोडत नाही.

नो एण्ट्री : एकाच चित्रपटात बिपाशा, लारा व सेलिना असं डेडली कॉम्बिनेशन पाहायला मिळालं तर? तुमची ही इच्छा 'नो एण्ट्री'द्वारे पूर्ण होऊ शकते. सोबत टॅलेण्टेड अनिल कपूर आहेच. पण यातला तिघींचाही लूक सारखाच आहे असं म्हटलं जातंय. दिग्दर्शक अनिझ बाज्मीने हा फरक स्पष्ट करून दाखवला असेल असं समजू या.

विरूद्ध : बदलत्या सामाजिक परिस्थितीत मध्यमवगीर्यांची कशी कोंडी होतेय, हे दाखवण्यात महेश मांजरेकरचा हातखंडा आहे. त्यातही फार पूवीर् 'फरार', 'देशपेमी', 'बेशरम' या चित्रपटांतून एकत्र आलेले अमिताभ व शमिर्ला या चित्रपटातून पुन्हा एकत्र दिसणार आहेत. हे दोघंही यात महाराष्ट्रीय जोडप्याची भूमिका करताहेत. मराठी माणसासाठी ही विलक्षण अभिमानाची गोष्ट नाही का?

या काही महत्त्वाच्या चित्रपटांबरोबरच 'जिस्म फरोश', 'अनलिमिटेड नशा', 'जलवा-फन इन लव्ह' असे खास पिटातल्या पेक्षकांसाठीचे चित्रपटाही याच महिन्यात झळकणार आहेत. या चित्रपटांचं स्वत:चं खास माकेर्ट असल्याने असे चित्रपट येणारच. अक्षयकुमार व करिश्माचा बराच काळ रखडलेला 'मेरे जीवनसाथी' हा चित्रपटही झळकावा एकदाचा.

क्लॅपवाला

 
</text>
</doc>
