<doc>
<docno>1158735.cms.txt</docno>
<text>
 
महामुंबई
पुढील वर्षी राज्याला 2380 मेगावॉट वीज
[ Sunday, July 03, 2005  02:06:25 am]


मुंबई (म. टा. विशेष प्रतिनिधी) : दाभोळ वीज प्रकल्प सुरू होण्यातील सगळे टप्पे दूर झाल्याने डिसेंबर 2006पर्यंत राज्याला 2380 मेगावॉट वीज मिळण्याची शक्यता निर्माण झाली आहे.

प्रकल्पाच्या पहिल्या टप्प्याचे काम जुलै 2006मध्ये पूर्ण होईल. दुसऱ्या टप्प्याचे काम लगेचच चालू होणार असल्याने 1440 मेगावॉटच्या दुसऱ्या टप्प्यातील 720 मेगावॉटचा पहिला भाग सप्टेंबर 2006मध्ये आणि उरलेला 720 मेगावॉटचा दुसरा भाग डिसेंबर 2006 मध्ये चालू होईल, असे वेळापत्रक ठरवण्यात आल्याचे कावळे यांनी सांगितले. डिसेंबर 2006मध्ये पहिल्या व दुसऱ्या टप्प्याची मिळून 2380 मेगावॉट विजेचे उत्पादन चालू होईल. वाटाघाटीतील प्रगती लक्षात घेऊन 'गेल'नेही गॅस आणण्याबाबतच्या आथिर्क वाटाघाटी जवळपास पूर्ण करीत आणल्या आहेत, असे त्यांनी सांगितले.

प्रकल्प चालू होईपर्यंत बेक्टेलशीही वाटाघाटी पूर्ण होतील. प्रकल्पाबाबतचे सर्व तंत्रज्ञान आणि इलेक्ट्रॉनिक चिप्स या जीईकडे असल्याने प्रकल्पाचे पुनरुज्जीवन करण्यातील सर्व अडथळे दूर झाले आहेत, असे कावळे म्हणाले.

 
</text>
</doc>
