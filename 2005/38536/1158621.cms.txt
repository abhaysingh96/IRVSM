<doc>
<docno>1158621.cms.txt</docno>
<text>
 
संवाद
'गॉड फादर', 'सरकार' आणि ठाकरे
[ Sunday, July 03, 2005  12:19:19 am]


... हा सिनेमा ठाकरेंना अगोदरच दाखवून त्यांची संमती घेण्याची हुशारी निर्मात्यांनी दाखवल्याने ठाकरे यांचीही पंचाईत झाली असणार. यापूवीर् अनेकदा ठाकरे व शिवसेनेच्या नेत्यांनी वेगवेगळ्या कलाकृतींवर बंदी आणल्या. निर्माते, कलावंत आणि प्रेक्षकांनीही ठाकरेंचा 'सेन्सॉर' मान्य केला. आता ते स्वत:च स्वत:च्या सेन्सॉरमध्ये अडकले आहेत...

हिंदी चित्रपटांच्या बेभान भाऊगदीर्त आणि आयटेम साँगच्या कलकलाटात वर्ष-दोन वर्षांत एखादाच असा सिनेमा येतो, जो विचार करायला लावतो. कधी कधी हे सिनेमे एकापाठोपाठ एक असे येत राहतात आणि वाटायला लागते की, भारतीय चित्रपटांचा सुवर्णकाळ पुन्हा अवतरला. प्रत्यक्षात तसे काहीच नसते. सध्यासुद्धा 'ब्लॅक', 'परिणीता' पाठोपाठ 'सरकार' आला आणि सिरियस भारतीय सिनेमांची चर्चा पुन्हा सुरू झाली. यापैकी ब्लॅक आणि परिणीता सामाजिक विषयांवर असल्याने त्यांचे संदर्भ वेगळे आहेत. मात्र 'सरकार'ची रचना आणि जाहिरात अशी काही झाली की, या चित्रपटाचा थेट संबंध शिवसेनाप्रमुख बाळासाहेब ठाकरे यांच्या व्यक्तिरेखेशी जोडला गेला. हे अचानक घडलेले नाही. चित्रपटातील मुख्य कलाकार अमिताभ बच्चन यांनीच स्वत: तसा उल्लेख केला. कदाचित् सिनेमाचे व्यावसायिक यश डोळ्यापुढे ठेवून जाणुनबजून तसे करण्यात आले असेल. ठाकरे आणि त्यांच्या कुटुंबीयांनी हा सिनेमा बघितला व यास संमतीचे प्रशस्तिपत्रही दिले. त्याचीही यथोचित जाहिरात झाली. त्यामुळे ठाकरे, हिंदू देवता, अश्ाीलता याबाबत कमालीचे 'जागरूक' असलेल्या शिवसैनिकांपासून या सिनेमाला धोका नाही. शिवाय, आपले 'साहेब' दिसणार, म्हणून गावोगावचे शिवसैनिक थिएटरमध्ये गदीर्ही करतील. एकूण स्ट्रॅटेजी म्हणून राम गोपाल वर्मा आणि अमिताभ यांनी योग्य तेच केले.

प्रश्ान् हा आहे की, 'सरकार'मधला 'सुभाष नागरे' ही व्यक्तिरेखा ठाकरेंची आहे का? सिनेमा-नाटक-कथा-कादंबऱ्यांत लेखक वा दिग्दर्शक त्याच्या नजरेसमोर असलेल्या एखाद्या व्यक्तीची प्रतिमा आपल्या कलाकृतीत उतरवतो. अशावेळी ती व्यक्ती ठायी ठायी जाणवत राहते. पण ती व्यक्ती म्हणजे कथानक असे मानले, तर मोठ्या समस्या उभ्या राहू शकतात. 'सरकार'मध्ये हाच घोळ झाला आहे. आणि तो उपदवकारक आहे. इथे 'सरकार'चे समीक्षण करण्याचा उद्देश नाही. ही जागाही नव्हे. पण 'सरकार'मधला नागरे ठाकरे यांच्या लकबींवर बेतल्याने त्याचे समाजिक व राजकीय परिणाम संभवतात. ते गंभीर असू शकतात. व्यापारी फायद्यासाठी कलावंताने तसे करणे योग्य आहे का, याचा विचार व्हायला हवा.

विजय तेंडुलकरांच्या 'घाशीराम कोतवाल' नाटकात नाना फडणवीसांवर आधारित पात्र आहे. त्यामुळे ते नाटक ऐतिहासिक मानायचे, तर त्यात इतिहासाचे अनेक कच्चे दुवे आढळतात. काही इतिहासाला मंजूर नसलेले प्रसंगही आहेत. पण त्यात नाना नाचत नाचत रंगमंचावर प्रवेश करतात. त्यामुळे ते 'अनैतिहासिक कथानक' बनते, असा काहींचा दावा. ते काहीही असले, तरी या नाटकामुळे मराठी समाजात तरंग उठले आणि त्यातून जातीय तेढही वाढली, हे ही खरेच. आणीबाणीत गुलजार यांचा 'आँधी' हा चित्रपट गाजला. ती कर्तबगार राजकारणी महिलेच्या अजब प्रेमजीवनाची कहाणी होती. भारतीय समाजात कोणत्याही राजकीय महत्त्वाकांक्षी महिलेची अशीच मानसिक परवड होऊ शकते. पण त्यात नायिकेची वेशभूषा व लकबी इंदिरा गांधींशी बऱ्याचशा मिळत्याजुळत्या होत्या. त्यामुळे ही त्यांचीच जीवनकहाणी, अशी बोलवा पसरली आणि तिचा उचित तोच परिणाम होऊन सिनेमा चालला.

' सरकार'चे असेच आहे. सुभाष नागरे नावाच्या एका डॉनची ही कथा. तो शोषितांना न्याय मिळवून देण्यासाठी कायदा हातात घेतो. त्यामुळे जनतेसाठी तो 'सरकार' बनतो. त्याचे प्रतिसरकार प्रभावी बनते. पण कौटुंबिक कलहांचा फायदा प्रतिस्पधीर् घेत राहतात आणि कथानक फुलत राहते. यातला नागरे ठाकरे यांच्यासारखाच राहतो, चालतो, फिरतो आणि बोलतो. पण हे सार्धम्य इथेच संपत नाही. ठाकरेंच्या कुटुंबातील माणसांसारख्या वाटतील, अशा व्यक्ती नागरेंच्या आसपास वावरताना दिसतात. चित्रपट हिंदीत असूनही नागरे व त्यांचे कुटुंबीय मराठीत एखाद्दुसरं वाक्य फेकतात. त्यामुळेच ही कथा केवळ नागरे नामक काल्पनिक व्यक्तिरेखेची न राहता, आपल्यात वावरणाऱ्या ठाकरे व त्यांच्या कुटुंबाची आहे, असा आभास होऊ शकतो.

कलावंताच्या कल्पनासाम्राज्यात रमण्याच्या व कल्पना कलाकृतीत उतरवण्याच्या स्वातंत्र्याचा हा गैरफायदा आहे. नागरे हा सिनेमातला डॉन असला, तरी ठाकरे प्रचलित राजकीय नेते आहेत. ते आणि त्यांच्या कौटुंबिक आयुष्याच्या भल्याबुऱ्या चित्रणाचे परिणाम घडू शकतात. सिनेमातला नागरे गरीबांच्या हितासाठी आपला जीव धोक्यात घालून काम करत राहतो, हे खरे. पण नागरेला कोणतेही राजकीय तत्त्वज्ञान असल्याचे दिसत नाही. त्याची कोणतीही संघटना नाही व कोणताही राजकीय पक्ष नाही. मुख्य म्हणजे त्याचा एक मुलगा अमेरिकेतून आलेला, तर दुसरा गुंड व खुनी आहे, असे सिनेमात दिसते. नागरेंकडून 'सरकार'पदाची सूत्रे हाती घेणारा धाकटा मुलगा त्यापूवीर् थंड रक्ताने सख्ख्या भावासह चार खून पाडतो. या साऱ्या रोचक आणि रोमहर्षक कथानकाचा ठाकरे यांच्याशी काय संबंध? ज्यांना ठाकरे या नेत्याचे केवळ नाव ठाऊक आहे, असे प्रेक्षक त्यातल्या सिनेमातल्या कथानकासह यापुढे त्यांच्याकडे पाहणार? हे योग्य व परवडणारे आहे का?

सिनेमाच्या सुरुवातीलाच राम गोपाल वर्मांनी 'गॉडफादर'चे स्मरण करुन आपल्या कलाकृतीची दिशा जाहीर केली आहे. नागरे आणि 'गॉडफादर'मध्ये कमालीचे सार्धम्य आहे. पण 'गॉडफादर' अमेरिकेतल्या कुणा राजकारणी नेत्यासारखा वागत, दिसत नाही. 'गॉडफादर'वर आधारित अनेक हिंदी चित्रपट आले. दयावान, नायकन्सारख्या चित्रपटांच्या कथा मुंबईतील तत्कालीन गुंडांवर आधारीत असल्या, तरी त्यांचे चित्रण केवळ आधारापुरतेच होते. 'सरकार'चे तसे नाही.

हा सिनेमा ठाकरेंना अगोदरच दाखवून त्यांची संमती घेण्याची हुशारी निर्मात्यांनी दाखवल्याने आता ठाकरे यांचीही पंचाईत झाली असणार. असो. यापूवीर् अनेकदा ठाकरे व शिवसेनेच्या अनेक नेत्यांनी वेगवेगळ्या कलाकृतींवर बंदी आणल्या. निर्माते, कलावंत आणि प्रेक्षकांनीही ठाकरेंचा 'सेन्सॉर' मान्य केला. आता ते स्वत:च स्वत:च्या सेन्सॉरमध्ये अडकले आहेत. 'सरकार' त्यांनी स्वत:च 'सेन्सॉर संमत' केल्याने आता त्यातला नागरे म्हणजे ठाकरेच, असे कुणी म्हटले, तर कोण काय उत्तर देणार? तसे नसते, तर नागरे नावाचा डॉन निदान शिवसैनिकांनी नक्कीच सहन केला नसता.

जाता जाता: मुंबईचा डॉन चित्रित करण्यासाठी 'सरकार'च्या निर्मात्याला शिवसेनाप्रमुख बाळासाहेब ठाकरे यांचेच प्रतीक का साजेसे वाटले?

भारतकुमार राऊत

ड्ढद्धड्डह्मड्डह्ल.ह्मड्डह्वह्लञ्चह्लद्बद्वद्गह्यद्दह्मश्ाह्वश्च.ष्श्ाद्व

 
</text>
</doc>
