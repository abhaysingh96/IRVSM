<doc>
<docno>1158652.cms.txt</docno>
<text>
 
क्रीडा
माणुसकीचा झरा!
[ Sunday, July 03, 2005  12:35:21 am]


एकनाथ सोलकर हा एक सर्वश्रेष्ठ क्षेत्ररक्षक, भरवशाचा फलंदाज, उपयुक्त गोलंदाज तर होताच. परंतु सर्वात म्हत्त्वाची बाब म्हणजे जबरदस्त माणूसकी असणारा हा खेळाडू होता.

अतिशय प्रतिकुल परिस्थितीतून मोठ्या जिद्दीने मार्ग काढून एक्कीने आंतरराष्ट्रीय ख्याती मिळवली आणि क्रिकेट मैदानात एक नवीन जागाही प्रस्थापित केली. फॉरवर्ड शॉर्ट लेगचा उल्लेख जेव्हा जेव्हा होईल तेव्हा तेव्हा सर्वप्रथम डोळ्यांसमोर येईल तो एकनाथ सोलकरच. अतिशय धोकादायक, आत्मघातकी अशा जागी उभे राहून त्याने अनेक झेल टिपले आणि भारताला विजय मिळवून दिले.

एक्की हा माणूसकीचा झरा होता. एखाद्या गरजू, होतकरू खेळाडूला मदत करण्यास तो झटकन पुढे येई. एखाद्या कार्यक्रमात त्याचे भाषण झाले की तो श्रेत्यांना प्रश्न विचारायला सांगे आणि चांगला प्रश्ान् करणाऱ्याचे कौतुक खास बक्षीस देऊन करत असे. युवा एकनाथला कसोटीत संधी देणारे विजय मर्चंट गेल्याचे त्याला जरा उशीरानेच समजले. त्यांच्यावर अंत्यसंस्कार शीवच्या स्मशानभूमीत होणार याची एक्कीला कल्पना नव्हती. चंदनवाडीत जाऊन घाईघाईत तो टॅक्सी पकडून आला आणि त्याने अतिशय भावपूर्ण शब्दात विजय मर्चंटना श्ाद्धांजली वाहिली होती.

रामनाथ पारकर गेला तेव्हाही तो अंधेरीला आला आणि त्याने रामनाथच्या वयोवृद्ध आई-वडिलांचे ज्याप्रकारे सांत्वन केले ते कोणीही कधीही विसरू शकणार नाही.

आपल्या सहकाऱ्यांविषयी त्याच्या मनात जबरदस्त जिव्हाळा आणि आपुलकी होती. अशोक मांकडची मुले मिहीर आणि हर्ष चांगली टेनिस खेळतात याचा त्याला कोण आनंद! सुनीलच्या रोहनविषयीही त्याला आपुलकी. स्पोर्टसफिल्डचे खजिनदारपद एक्कीकडे होते. या कामात जिमी दिवाडकर आपल्याला कशी मदत करत हे तो सांगत असे.

एक्की हा सर्वांचाच अतिशय आवडता क्रिकेटपटू. बाळासाहेब ठाकरे तर त्याचा उल्लेख वाघ असाच करायचे. मागे एकदा शिवाजी पार्क जिमखान्यामधील कार्यक्रमात आधी बाळासाहेबांचा मूड बिघडला होता. त्यात एक्की काहीतरी प्रश्ान् विचारण्याची धडपड करत होता. तो काय विचारतोय हे कोणाच्या लक्षात येत नव्हते. आधीच एका वक्त्यावर रागावलेले बाळासाहेब आता एक्कीवरही ओरडणार तर नाहीत ना असा प्रश्ान् त्यावेळी एक्कीच्या चाहत्यांच्या मनात येऊन गेला. परंतु बाळासाहेबांनी एकनाथ सोलकरला छान सांभाळून घेतले. ते म्हणाले : 'अरे एकनाथ तू माझ्या घरी ये. मी गरम बीअर घेईन, तू थंड बीअर घे आणि मग आपण बोलू.'

एकनाथ सोलकरला अनेक समारंभांसाठी, कार्यक्रमांसाठी निमंत्रणे येत. वीसेक वर्षांपूवीर् शरद पवारांकडे उमेदवारी करणाऱ्या दिलीप वळसे पाटील यांनी एकनाथ पुण्यातील एका कार्यक्रमासाठी येईल का अशी माझ्याकडे विचारणा केली. एक्कीही तयार झाला. मी प्रश्ान् विचारायचे आणि एकनाथने उत्तरे द्यायची असे ठरले. त्यावेळी विमानात अतिशय निरागसपणे एक्की म्हणाला : 'मी जगभर विमानाने फिरलो आहे. पण पुण्याला प्रथमच विमानाने जात आहे! ' त्या कार्यक्रमातही एक्कीने अतिशय साधेपणे आणि सहजतेने ते जाहीरपणे सांगितले. एक्कीची स्मरणशक्ती, हजरजबाबीवृत्ती थक्क करणारी होती. प्रत्येक कार्यक्रमात तो काही तरी नवीन किस्सा मोठा रंगवून सांगत असे आणि श्ाोते कसे मंत्रमुग्ध होत ते मी बघितले आहे.

एकनाथचे आपल्या पत्नीवर जबरदस्त प्रेम. कधी काही लेखाच्या निमित्ताने स्पोर्टसफिल्डमधील त्याच्या घरी गेलो की तो पत्नीलाही गप्पात सहभागी करून घेई. पूवीर् चांगली हॉकीपटू असणाऱ्या एका मुलीवर आपण कसे प्रेम केले आणि मग तिच्याशीच कसे विवाहबद्ध झालो हे तो सांगे तेव्हा मिसेस सोलकरही लाजून हसत असत!

बोलता बोलता अं अं करत काय असा प्रश्ान् एक्की करत असे आणि मग मध्येच हसून टाळी मागत असे. त्याची चालण्याचीही स्वत:ची अशी एक खास लकब होती. पूवीर्च्या पँटना ज्या ठिकाणी बक्कल असे त्या ठिकाणी हात नेऊन तो एका बाजूला झुकत झुकत मैदानात उतरत असे. त्याच्या त्या लकबीची अगदी हुबेहुब नक्कल प्रदीप जाधव करत तेव्हा एक्कीही हसून दाद देत असे.

एक्की हा छान कलाकारही होता. मागे एकदा गोव्यात विजय चौगुलेंनी आलेर्म करंडक स्पधेर्वेळी एक कार्यक्रम आयोजित केला होता. गायक आणि नकलाकार काही कारणामुळे वेळेवर येऊ शकत नव्हता. मध्ये एक तासभराचा वेळ होता. तो तास कसा भरून काढायचा हा प्रश्ान् सोडवला एक्कीनेच. त्याने माईक हातात घेतला आणि तासभर साऱ्यांचे आपल्या गाण्याने आणि नकलांनी भरपूर मनोरंजन केले. त्या कार्यक्रमात एक्कीने बाजी मारली होती आणि त्याचा खास दोस्त आणि भेदक गोलंदाज चंदशेखरने त्याला मिठी मारून कौतुक करताना म्हटले होते : 'एक्की यू आर टूडेज मॅन ऑफ द मॅच.'

एक्कीचे महाराष्ट्र टाइम्स आणि क्रीडा सदरावरही विशेष प्रेम. सकाळी फिरायला जाऊन घरी परतताना तो पेपर घेऊन येई आणि एखादी बातमी किंवा लेख आवडला किंवा नाही हे सांगत असे आणि मिसेसच्या साक्षीने मी तुला हे सांगत आहे असेही बोलून दाखवी. गेल्या विश्वचषक क्रिकेट स्पधेर्वेळी तो रोज सकाळी फोन करी आणि आपली स्पष्ट मते सांगत असे.

एरवी अतिशय फिट असणारा एकनाथ सोलकर गेल्या काही वर्षात खूपच रोडावला होता. खळाळून हसता हसता तो एकदम खिन्न झालेला दिसत आहे. असे का असा प्रश्ान् तो पुन्हा हसत उडवून लावत असे. एकनाथच्या अचानक निधनाबद्दल विचरले असता मिसेस सोलकर म्हणाल्या : 'ते कधीही घरात बसत नसत. पण चार दिवस ब्राँकॉयटिसच्या त्रासाने घरी होते आणि रविवारी अचानक निघून गेले.' ज्या दिवशी एक्की काळाच्या पडद्याआड गेला त्या दिवशी दिल्लीतील आपल्या अॅकॅडमीत प्रशिक्षण देण्यासाठी तो जाणार होता. अर्थात दिल्लीतील स्पधेर्त एकनाथ सोलकरांच्या अॅकॅडमीने अजिंक्यपद संपादन करून त्यांना श्ाद्धांजली वाहिली आहे. एकनाथ सोलकर सारखा क्षेत्ररक्षक आणि माणूसकी असणारा क्रिकेटपटू आता होणे नाही. माणूसकीचा झरा लुप्त झाला आहे.

चंदशेखर संत

 
</text>
</doc>
