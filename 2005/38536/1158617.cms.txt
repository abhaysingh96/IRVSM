<doc>
<docno>1158617.cms.txt</docno>
<text>
 
संवाद
'फर्स्ट क्लास' नसला तरी बेहत्तर
[ Sunday, July 03, 2005  12:16:54 am]


यंदाच्या दहावीच्या परीक्षेत मुंबईत एकूण 1 लाख 81 हजार 296 विद्यार्थी पास झाले. त्यात 60 टक्क्यांहून अधिक मार्क मिळालेल्या विद्यार्थ्यांची संख्या आहे 76 हजार 357! ज्यांना 'अॅव्हरेज' म्हणता येईल अशा 60 टक्क्यांहून कमी मार्क मिळालेल्या विद्यार्थ्यांची संख्या आहे 1 लाख 4 हजार 939! म्हणजे, अर्ध्याहून अधिक विद्यार्थ्यांची कॉलेजांमध्ये प्रवेश मिळवताना दमछाक होणार हे नक्की. पण, तरीही कॉलेजातलं शिक्षण घेण्याचा अट्टाहास जवळपास सगळ्यांचाच असेल. त्याऐवजी जॉब माकेर्टमध्ये चलती कशाची आहे हे वेळीच जोखून करियरच्या वेगळ्या वाटा चोखाळता याव्यात या दृष्टीने मार्गदर्शन करणारा लेख.

एरवी सळसळत्या तरूणाईने उत्साहाने ओसंडून जाणारे कॉलेज कॅम्पस सध्या प्रवेशासाठीच्या कंटाळवाण्या, वेळखाऊ रांगांनी भरून गेले आहेत. दुसरीकडे, फीवाढीच्या गोंधळात मेडिकल, इंजिनीअरिंग, फार्मसी, एमबीएची अॅडमिशन्स सुरु आहेत. दहावी-बारावीच्या निकालानंतर दरवषीर् निर्माण होणारी प्रवेशासाठीची ही 'आणीबाणीसदृश' परिस्थिती यंदाही उद्भवली आहे. जो तो झगडतोय... जंगजंग पछाडतोय!

त्यातच तंत्रशिक्षण संचालकांचे हे उद्गार कोणालाही विचार करायला भाग पडतात... 'ज्याला त्याला कम्प्युटर, आयटी इंजिनीअर व्हायचंय. पण, आमच्याकडचे प्रिटिंग टेक्नॉलॉजी, फूड प्रोसेसिंग, मोटर रिपेरिंगसारख्या कोसेर्स करण्यात कुणालाच इंटरेस्ट नाही. या कोसेर्सना माकेर्टमध्ये किती मागणी आहे, हे या पोरांना कसं सांगायचं...'

खरंच! आपल्याकडे जशी चित्रपटातल्या तारेतारकांच्या कपड्यांची, फॅशनची 'क्रेझ' असते तसंच काहीसं शिक्षण व्यवस्थेचंही झालंय. अभ्यासक्रमाच्या संदर्भात आज सर्वाधिक 'क्रेझ' आहे मेडिकल, डेंटल, फार्मसी, आयटी, इलेक्ट्रॉनिक, टेलिकम्युनिकेशन इंजिनीअरिंगची!

हे एकीकडे असताना आपल्याकडच्या दहावी-बारावीच्या निकालांची आकडेवारी काय दर्शवते? यंदाच्या दहावीच्या परीक्षेत मुंबईत एकूण 1 लाख 81 हजार 296 विद्याथीर् पास झाले. त्यात 60 टक्क्यांहून अधिक मार्क मिळालेल्या विद्यार्थ्यांची संख्या आहे 76 हजार 357! ज्यांना 'अॅव्हरेज' म्हणता येईल अशा 60 टक्क्यांहून कमी मार्क मिळालेल्या विद्यार्थ्यांची संख्या आहे 1 लाख 4 हजार 939! म्हणजे, अर्ध्याहून अधिक विद्यार्थ्यांची कॉलेजांमध्ये प्रवेश मिळवताना होणारी दमछाक ठरलेली! पण, तरीही कॉलेज व्यवस्थेचं सर्वांनाच आकर्षण आहे. करियरच्या वेगळ्या वाटा चोखाळावं असं फारच कमी जणांना वाटतं. ज्यांना ते वाटतं त्यांना पालकांची साथ मिळत नाही. या सगळ्यात नापास झालेल्या सुमारे 56 हजार विद्यार्थ्यांच्या करियरचा ग्राफ तर कोणाच्याच खिजगणतीत नसतो.

बौद्धिकदृष्ट्या जेमतेम असलेल्यांसाठी तसंच ज्यांना कॉलेजच्या मळलेल्या वाटेवर जायचं नाहीये, अशांसाठी करियरचे अनेक ऑप्शन सुदैवाने आपल्याकडे उपलब्ध आहेत. यात नापासांनाही तितक्याच संधी आहेत. इलेक्ट्रॉनिक्स उपकरण दुरूस्तीच्या कोसेर्सपासून फॅशन डिझायनिंगच्या विविध अभ्यासक्रमांची यादी देता येईल. यातील काही कोसेर्स पैसा कमावण्याचं साधनही होऊ शकतात. त्याला कल्पकतेची जोड मिळाली की, एसी, मोबाइल रिपेअरिंग सारख्या कामांतूनही खोऱ्याने पैसा कमावता येतो. फक्त माकेर्टच्या बदलत्या रंगांचा, मूडचा आढावा घेतला तरी काम फत्ते!

उदाहरणच द्यायचं म्हटलं तर, सध्याच्या काळात मोठ्या संख्येने वाढलेल्या खासगी गाड्यांचं देता येईल. ज्या संख्येने खासगी गाड्या वाढणार त्या संख्येने मोटार मेकॅनिक्सची गरज भासणार. तोच भाव ब्युटीपार्लर्सच्या मागणीला! स्त्रियांसाठी बाहेरचं वातावरण जसं मोकळं होत चाललंय तशी ब्युटी पार्लर्सच्या संख्येतही पूवीर्च्या तुलनेत वाढ झालीय. ब्युटीशिअन्सना असलेली मागणी वाढलीय. थोडक्यात, सेवाकेंदित करियरसंधी दिवसेंदिवस वाढताहेत असं लक्षात येईल. या कोसेर्ससाठी फीदेखील तुलनेने कमी असते.

आयटीआयमध्ये अशा कोसेर्सची तर खूपच चलती आहे. आता तर अशा तंत्रज्ञांना डिप्लोमा इंजिनीअरिंगचेही दरवाजे खुले झाले आहेत. आयटीआयमध्ये ज्याला र्फस्ट क्लास आहे अशा विद्यार्थ्यांसाठी वर्षाला 500 ते 600 जागा राखीव ठेवण्यात आल्या आहेत. डिप्लोमाच्या विद्यार्थ्यांना गुणवत्तेच्या जोरावर सेकंड इयर इंजिनीअरिंगला थेट प्रवेश घेता येतो. म्हणजे, आयटीआय करणाऱ्या एखाद्या होतकरू मुलाला या मार्गाने मेकॅनिकल इंजिनीअर बनता येणार आहे. हे झालं तंत्रविषयक संधींविषयी! पण, चामडी वस्तू बनवणं, मशिनिस्ट, प्लंबिंग, वायरमन, साबण डिटर्जंट निमिर्ती, ग्लास पेंटिंग, मत्स्योत्पादन यांसारख्या अनेक व्यावसायिक अभ्यासक्रमांच्या संधी आज उपलब्ध आहेत.

पण, 'भविष्यात नेमकं काय करायचंय' याचा विचार रोज बदलणाऱ्या 'फॅशन'प्रमाणे करण्याची सवय विद्यार्थ्यांनी जडलेली असते. दुर्दैवाने, आपल्या पाल्याच्या करियरकडे पाहताना पालकांचा दृष्टीकोनही असाच असतो. डॉक्टरकीचा 'अॅप्रन' चढविताना त्याला खरोखरीच त्याचं वजन झेपेल का, याचा विचार होत नाही. पालकांच्या अपेक्षांचं ओझं बाळगता बाळगता बाळाची पुरती दमछाक झालेली असते... ही आणखी एक निराशा! ती पदरी पाडून घ्यायची नसेल तर लहानमोठ्या व्यावसायिक अभ्यासक्रमांचे दरवाजे किलकिले करून पाहायला हरकत नाही. गरज आहे ती धाडसाची... मळलेल्या वाटा सोडण्याची!

वाटा धुंडाळण्यासाठी...काही महत्त्वाचे संपर्क

1) व्यवसाय मार्गदर्शन संस्था, 3 पालिका मार्ग, मुंबई

2) लघुद्योग सेवा संस्थान, अंधेरी-कुर्ला मार्ग, साकिनाका, अंधेरी(पू)

3) पशुवैद्यक महाविद्यालय, पशू चिकित्सालय, गोरेगाव(पू)

4) श्रमिक विद्यापीठ, आदर्शनगर, जनता हायस्कूल, वरळी

5) व्यवसाय शिक्षण आणि प्रशिक्षण, 49 खेरवाडी, अलियावर जंग मार्ग, वांदे(पू)

6) शासकीय पॉलिटेक्निक, वांदे

7) खादी ग्रामोद्योग, ग्रामोदय, इर्ला रोड, विलेपार्ले(प)

रेश्मा मुरकर

 
</text>
</doc>
