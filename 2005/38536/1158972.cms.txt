<doc>
<docno>1158972.cms.txt</docno>
<text>
 
महामुंबई
अखेर अवदसा आठवलीच!
[ Sunday, July 03, 2005  08:57:36 pm]


म. टा. प्रतिनिधी

मुंबई : नारायण राणे यांनीही अनेकदा इतरांचा अपमान केला आहे. एअरपोर्टच्या कार्यक्रमात 'नारायण राणे अंगार है, बाकी सब भंगार है' अशा घोषणा त्यांच्या समर्थकांनी दिल्या, असे सांगत शिवसेनाप्रमुख बाळासाहेब ठाकरे यांनी राणे यांच्या स्वाभिमानाच्या शब्दांची खिल्ली उडवली.

आमदारांच्या बैठकीनंतर पत्रकारांशी बोलताना ते म्हणाले, 'राणे मला नेहमी भेटायला यायचे. आले की उद्धवजींना भेटायचे, भूक लागली की उद्धवच्या पत्नीला मला भूक लागली, वहिनी वाढा असे म्हणायचे. इतके घरोब्याचे संबध असताना त्याला अवदसा आठवली. उद्धवशी त्यांचे चांगले संबध होते. मध्यंतरी दोघेही लंडनला भेटले, गप्पा मारल्या. पण त्याला स्वत:चा मान राखता आला नाही.'

शिवसेनेच्या बैठकींना बोलवत नाही या राणे यांच्या तक्रारीबाबत विचारले असता शिवसेनाप्रमुख म्हणाले : मध्यंतरी 'सरकार' चित्रपट बघितला, तेव्हा त्यांना बोलावले होते. पण ते आले नाहीत. शिवसेनेचा वर्धापनदिन झाल्यावर मुंबईत आले. कोकणात शक्तीप्रदर्शन केले. सांभाळायचे, सांभाळायचे म्हणजे किती?

शिवसेनेचे नेते पक्षातून बाहेर पडत आहेत याकडे पत्रकारांनी लक्ष वेधले असता ते म्हणाले : पक्षात शिस्त राहिलीच पाहिजे. ज्यांना पक्षातून बाहेर पडायचे त्यांनी खुशाल बाहेर पडावे. घाबरून पक्षात राहण्याला

अर्थ नाही. पक्षात गटबाजी वगैरे

काही नाही.

 
</text>
</doc>
