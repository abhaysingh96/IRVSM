<doc>
<docno>1158650.cms.txt</docno>
<text>
 
क्रीडा
आर्मस्ट्राँग सातव्यांदा जेतेपद पटकावणार?
[ Sunday, July 03, 2005  12:34:57 am]


चॅलन्स, फ्रान्स (वृत्तसंस्था) : लान्स आर्मस्ट्राँग टूर द फ्रान्स सायकल शर्यतीत सातव्यांदा जेतेपद पटकावण्यासाठी सरसावलाय... शनिवारपासून सुरू झालेल्या या शर्यतीत सुरुवातीच्या टाईम ट्रायलमध्ये बाजी मारून आपल्या प्रतिर्स्पध्यांना इशारा देण्याचा त्याचा इरादा असेल. आर्मस्ट्राँगपुढे यंदा आव्हान असेल ते यान युलरिच, अलेक्झांड्रा विनोकोयुरोव, सांतिगो बोतेरो व इवान बॅसो या खेळाडूंचे. स्वत: आर्मस्ट्राँगलाही तसे वाटते.

अमेरिकेच्या आर्मस्ट्राँगने यंदा आपल्याला काय करावं लागणार आहे, याची चाचपणी करण्यासाठी 19 किलोमीटरची सफर केली. त्याच्याबरोबर युलरिचही होता. पण जर्मन युलरिचच्या सायकलला त्याच्याच संघाच्या टी मोबाईल कारची धडक बसली. 1997 मध्ये टूर द फ्रान्स जिंकणाऱ्या युलरिचनला पाचवेळा या शर्यतीत उपविजेतेपदावर समाधान मानावे लागले आहे. अपघातात युलरिचच्या नाकाला थोडे लागले. मात्र या अपघातानंतरही त्याने सलामीच्या शर्यतीत उतरण्याचा निर्धार केला आहे. युलरिचविषयी आर्मस्ट्राँग सांगतो, 'यान हा उत्कृष्ट सायकलपटू असून टूर जशी पुढे सरकेल तशी त्याच्या कामगिरीत सुधारणा होत जाईल. युलरिचचा संघ यंदा चांगल्या तयारीनिशी उतरला असल्यामुळे आमच्यासमोर मोठे आव्हान असेल'.

युलरिचप्रमाणे अलेक्झांड्रा विनोकोयुरोवही आर्मस्ट्राँगला मोठी लढत देऊ शकेल. दोन वर्षांपूवीर् तिसरा आलेला कझाकस्तानचा विनोकोयुरोव डोंगर दऱ्यांमध्ये बाजी मारणारा सायकलपटू असून त्याने आर्मस्ट्राँगच्याही नाकात दम आणला होता. गतवषीर् दुखापतीमुळे माघार घेणारा हा खेळाडू आता जय्यत तयारीने उतरला आहे. युलरिचचा सहकारी अँड्रेस क्लोडेन याला गतवषीर् आर्मस्ट्राँगपुढे फारसे मोठे आव्हान उभे करता आले नसले तरी तो गतउपविजेता आहे, हे विसरून चालणार नाही.

यंदा आर्मस्ट्राँग, युलरिच व बोतेरो यांच्यामध्ये जेतेपद मिळवण्यासाठी जोरदार चुरस असेल, असे नॉवेर्च्या थॉर हुशोड याला वाटते. कोलंबियाचा बोतेरो हा माजी टाईम ट्रायल जगज्जेता असून गेल्या महिन्यात त्याने डॉफिन लिबेरे येथे 47 किलोमीटर शर्यतीत आर्मस्ट्राँगला नमवले होते. आर्मस्ट्राँग या शर्यतीत शेवटी तिसऱ्या क्रमांकावर राहिला. 'डॉफिन लिबेरे शर्यतीत आर्मस्ट्राँगला मी जवळून बघितले असून त्याच्यामध्ये पूवीर्प्रमाणे आत्मविश्वास ओतप्रोत भरला आहे. युलरिच चांगल्या तयारीत असला तरी प्रतिकूल परिस्थितीत तो आर्मस्ट्राँगला तो कशी लढत देतो, यावर शर्यतीचा निकाल अवलंबून असेल', अशी प्रतिक्रिया हुशोड याने व्यक्त केलीय.

 
</text>
</doc>
