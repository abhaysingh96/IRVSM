<doc>
<docno>1158908.cms.txt</docno>
<text>
 
क्रीडा
ही तर नियतीचीच इच्छा!
[ Sunday, July 03, 2005  07:16:07 pm]


वृत्तसंस्था

लंडन : मी अजिंक्यपद संपादन करावे ही जणू नियतीचीच इच्छा दिसते असे विम्बल्डन महिला टेनिस एकेरीच्या अंतिम लढतीत लिंडसे डॅवनपोर्टला नमवल्यावर व्हीनस विल्यम्स म्हणाली. तिचे हे तिसरे विम्बल्डन अजिंक्यपद. 25 वर्षांच्या अमेरिकन व्हीनसने लिंडसे डॅवनपोर्टचा अटीतटीच्या लढतीत 4-6, 7-6 (7-4), 9-7 असा 3 सेटमध्ये पराभव केला.

विम्बल्डन महिला अंतिम फेरीच्या इतिहासातील हा सर्वात दीर्घकाळ चाललेला सामना. अव्वल सिडेड लिंडसे डॅवनपोर्टला नमवून व्हीनस विल्यम्सने पाचवे ग्रँडस्लॅम अजिंक्यपद पटाकावले. चार आठवड्यापूवीर् व्हीनस विल्यम्सला फ्रेंच खुल्या टेनिस स्पधेर्तील तिसऱ्या फेरीतच 15 वषाीर्ंच्या नवोदित सेसील कारातांशेवाकडून पराभवाची नामुष्की पत्करावी लागली होती. त्यावेळी व्हीनस विल्यम्स आता संपली अशी टीका काहीनी केली होती. परंतु आपल्या टीकाकारांना तिने चोख उत्तर दिले आहे.

ती म्हणाली : 'शेवटी एक वर्तुळ पूर्ण झाले आहे. काही वर्षांपूवीर् मी जिंकत असे, त्यानंतर मला पराभव पत्करावे लागले परंतु आता मी अजिंक्यपद मिळवले आहे. 2001 मध्ये मी अमेरिकन टेनिस स्पधेर्चे विजेतेपद पटकावले होते. परंतु त्यानंतर विजेतेपदाने मला सतत हुलकावणी दिली होती. यापुढेही मी अजिंक्यपद मिळवत रहावे अशी नियतीचीच इच्छा असावी'.

आपल्या टेनिस कारकिदीर्तील 33 वे अजिंक्यपद संपादन करून तिने आता दीड कोटी डॉलरची कमाई केली आहे. व्हीनस विल्यम्सला आता खेळायची इच्छा आहे किंवा नाही असा प्रश्ान् यंदाची विम्बल्डन टेनिस स्पर्धा सुरू होण्यापूवीर् तिचे वडिल रिचर्ड विल्यम्सही करत होते. परंतु व्हीनसने अंतिम सामन्यात बहारदार खेळ करून प्रतिर्स्पध्याला नमवले. या स्पधेर्आधी एकूण मोसमात व्हीनस विल्यम्सचा फॉर्म एवढा खराब होता की तिला 14 वे सिडिंग देण्यात आले होते. याचा उल्लेख करून व्हीनस विल्यम्स म्हणाली : 'मला 14 वे सिडिंग देण्यात आले होते. याचाच अर्थ माझ्याकडून कोणीही विजेतेपदाची अपेक्षा करीत नव्हते. परंतु त्या सर्वांना मी माझ्या पद्धतीने उत्तर दिले आहे'.

व्हीनसने 2000 आणि 2001 मध्ये विम्बल्डन महिला टेनिस एकीरीचे अजिंक्यपद पटकावले होते. तर 2002 आणि 2003 मध्ये सेरेनाने अजिंक्यपद पटकावले होते. व्हीनस म्हणाली : 'आयुष्यात टेनिस एके टेनिस करण्याची माझी अजिबात इच्छा नाही. मला इतर काही गोष्टीत रस आहे. केवळ एक चांगली खेळाडू म्हणून नव्हे तर एक चांगली व्यक्ती म्हणून माझा उल्लेख केला जावा असे मला वाटते. अर्थात टेनिसमुळेच मी नावा रुपाला आले आहे याची मला जाणीव आहे. टेनिस सराव, व्यायाम, सामने, स्पर्धा यात माझा खूप वेळ जातो याची मला कल्पना आहे. टेनिसमधून निवृत्त झाल्यानंतर मी इतर गोष्टींकडे लक्ष पुरवेन'.

आता तुझे पुढचे लक्ष्य काय, असा प्रश्ान् केला असता व्हीनस विल्यम्स म्हणाली : 'आता माझे लक्ष्य आहे ते अमेरिकन टेनिस स्पधेर्च्या अजिंक्यपदाकडे. ही स्पर्धा ऑगस्टमध्ये होणार आहे. या स्पधेर्त 2000 आणि 2001 मोसमात मी अजिंक्यपद मिळवले होते. आता पुन्हा विजेतेपदाची जिद्द मी बाळगली आहे.'

पाठीच्या दुखण्याने मला ऐन मोक्याच्या क्षणी जबरदस्त त्रास दिला आणि शेवटी सामना मला गमवावा लागला असे लिंडसे डॅवनपोर्ट म्हणाली.

 
</text>
</doc>
