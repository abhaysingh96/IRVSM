<doc>
<docno>1158766.cms.txt</docno>
<text>
 
क्रीडा
व्हीनस विल्यम्स अजिंक्य
[ Sunday, July 03, 2005  02:44:15 am]


लंडन (वृत्तसंस्था) : व्हीनस विल्यम्स आणि लिंडसी डॅव्हनपोर्ट या दोन अमेरिकन महिलांमध्ये झालेल्या विम्बल्डन महिला एकेरीच्या अंतिम झुंजीमध्ये व्हीनसने 4-6, 7-6 (7/4), 9-7 असा चित्तथरारक विजय मिळवला.

व्हीनसचे हे तिसरे विंबल्डन अंजिक्यपद आहे. पण शनिवारी सेंटर कोर्टवर ही कामगिरी करताना डॅव्हनपोर्टने तिला चांगलेच झुंजविले. दोन तास 45 मिनिटे चाललेली हा अंतिम सामना विंबल्डनच्या इतिहासातील महिलांचा सर्वांत मोठा अंतिम सामना म्हणून गणला जाईल.

पाच वर्षापूर्वी लिंडसी डॅव्हनपोर्ट व व्हीनस विल्यम्स यांच्यातच विम्बल्डनची अंतिम लढत झाली होती व त्यातही व्हीनसनेबाजी मारली होती. पण आता डॅव्हनपोर्ट अव्वल सीडेड असून व्हिनस चौदावी सीडेड होती. 1999 मध्ये डॅव्हनपोर्टने विम्बल्डन स्पधेर्त जेतेपद पटकावले होते. त्याशिवाय तिने दुहेरीतही जेतेपद पटकावून दुहेरी मुकुटाचा मान संपादला होता.

 
</text>
</doc>
