<doc>
<docno>1159092.cms.txt</docno>
<text>
 
महामुंबई
इंग्रजी माध्यमाची बीएडची प्रवेश प्रक्रिया स्थगित
[ Sunday, July 03, 2005  10:54:04 pm]


म. टा. प्रतिनिधी

मुंबई : मराठी माध्यमाच्या विद्यार्थ्यांवर अन्याय करणाऱ्या बीएडच्या प्रवेश नियमावलीतील नियम वगळण्याच्या मागणीसाठी रविवारी समतावादी छात्रभारतीतफेर् आंदोलन करण्यात आल्यानंतर बीएडची प्रवेश प्रक्रिया काही काळाकरिता स्थगित करण्यात आली. याबाबत वरिष्ठ पातळीवर चर्चा करून निर्णय होईपर्यंत विद्यार्थ्यांना प्रवेशपत्रे न देण्याचा निर्णय सहसंचालकांनी घेतला आहे.

मेट्रो सिनेमागृहासमोरील अध्यापक विद्यालयात सकाळी 10च्या सुमारास बीएडची प्रवेश प्रक्रिया सुरु झाली. त्याचवेळेस संघटनेच्या जवळपास दिडशे कार्यर्कत्यांनी घोषणा देत या ठिकाणी प्रवेश केला. मराठी माध्यमाच्या विद्यार्थ्यांवर अन्याय करणारा निर्णय जोपर्यंत बदलण्यात येत नाही, तोपर्यंत प्रवेश प्रक्रिया होऊ देणार नाही, असा पावित्रा कार्यर्कत्यांनी घेतला. त्यामुळे काही काळासाठी संपूर्ण प्रवेश प्रक्रियाच स्थगित करण्यात आली. संघटनेचे गजाजन काळे यांच्या नेतृत्वाखाली शिष्टमंडळाने शिक्षण उपसंचालक आर. एस. मुनावर अली यांची भेट घेतली, आणि संघटनेची भूमिका स्पष्ट केली.

मुनावर अली यांनी शिक्षण संचालक डॉ. एस. एन. पठाण यांच्याशी संपर्क साधून परिस्थितीची माहिती करून दिली. यावर मराठी माध्यमांच्या इंग्रजी बीएडला प्रवेश नाकारणाऱ्या नियमाविषयी उच्च शिक्षण सचिव आणि विषयांचे अधिष्ठाता यांच्याशी चर्चा करून निर्णय घेऊ. तोपर्यंत इंग्रजी माध्यमाच्या 279 जागांसाठीचे प्रवेश निश्चित केले जातील. पण, मराठी माध्यमाच्या विद्यार्थ्यांच्या संदर्भातील निर्णय होईपर्यंत विद्यार्थ्यांना प्रवेशपत्र दिले जाणार नाहीत, असे पत्र सहसंचालकांनी दिले, असे पठाण म्हणाले.

 
</text>
</doc>
