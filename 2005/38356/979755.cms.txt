<doc>
<docno>979755.cms.txt</docno>
<text>
 
देश-विदेश
जे. एन. दीक्षित यांचे निधन
[ Tuesday, January 04, 2005  01:31:03 am]


म. टा. विशेष प्रतिनिधी

नवी दिल्ली : भारताचे राष्ट्रीय सुरक्षा सल्लागार आणि माजी परराष्ट्र सचिव जे. एन. ऊर्फ ज्योतिंदनाथ दीक्षित ( 68) यांचे सोमवारी सकाळी हृदयविकाराच्या तीव्र झटक्याने निधन झाले. छातीत कळा आल्याने सकाळी तातडीने त्यांना ' भारतीय आयुविर्ज्ञान संस्था ' ( एम्स) रुग्णालयात नेण्यात येत असताना वाटेतच त्यांचे निधन झाले. बुधवारी त्यांच्या पाथिर्वावर अंत्यसंस्कार केले जातील. त्यांच्या पश्चात पत्नी व दोन कन्या आहेत.

दीक्षित 1958 साली परराष्ट्र व्यवहार सेवेत रूजू झाले. 1994 मध्ये सेवानिवृत्त होईपर्यंत त्यांनी अनेक महत्वाची पदे भूषवली. चीन, पाकिस्तान व अफगाणिस्तानातही त्यांनी राजदूत वा उच्चायुक्ताची जबाबदारी सांभाळली. 1987 मध्ये ते कोलंबोला भारतीय उच्चायुक्त होते. याच काळात भारताने श्ाीलंकेत शांतीसेना पाठवली. मणि या नावाने परिचित असलेले दीक्षित परराष्ट्र व्यवहारातले विशेषज्ञ मानले जात.

भारत- पाकिस्तान संबंधांबाबत त्यांचा विशेष अभ्यास होता. वृत्तपत्रे, नियतकालिकांसाठीही त्यांनी विपुल लेखन केले. सेवानिवृत्तीनंतर ते काँग्रेसच्या परराष्ट्र व्यवहार विभागाचे उपाध्यक्ष झाले. सत्ताबदलानंतर युपीए सरकारने त्यांची राष्ट्रीय सुरक्षा सल्लागारपदी नियुक्ती केली.

 
</text>
</doc>
