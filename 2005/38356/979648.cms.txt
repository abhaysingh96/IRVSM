<doc>
<docno>979648.cms.txt</docno>
<text>
 
महाराष्ट्र
मनमाड नगराध्यक्षांविरोधात अविश्वास ठराव
[ Tuesday, January 04, 2005  12:01:13 am]


म. टा. वृत्तसेवा

मनमाड : नांदगावचे नगराध्यक्ष राजाभाऊ बनकरांना या पदाच्या खुचीर्वरून खाली खेचण्यासाठी गेल्यावर्षापासून प्रयत्नशील असणाऱ्या नगरसेवकांना अविश्वास ठराव आणण्यासाठी अखेर यश आले आहे. 14 नगरसेवकांनी 30 डिसेंबर रोजी नाशिकच्या जिल्हाधिकाऱ्यांकडे अविश्वास ठराव दाखल केला आहे.

नगराध्यक्षांच्या कारकीदीर्ला तीन वषेर् पूर्ण झाल्याशिवाय अविश्वास ठराव दाखल करता येत नाही, अशी अट असल्याने नगरसेवकांना वाट पाहत बसण्याशिवाय गत्यंतर नव्हते. ही मुदत पूर्ण होताच जिल्हाधिकारी महेश झगडे यांच्याकडे बनकर यांच्या विरोधात चंदशेखर कवडे यांच्या नेतृत्वाखालील 14 नगरसेवकांनी अविश्वास प्रस्ताव दाखल केला.

या प्रस्तावात त्यांनी म्हटले आहे की, नगराध्यक्षांनी नगरसेवकांना विश्वासात घेऊन कोणतेच कामकाज केले नाही. पालिका अधिनियम व तरतुदींचे त्यांनी उल्लंघन केले आहे. पालिका प्रशासनावरचा त्यांचा ताबा सुटला आहे. अधिकारांचा वेळोवेळी गैरवापर करण्यात आला आहे. त्यांच्या कारभारामुळे नांदगाव शहर विकासात अडथळे येत आहेत. जिल्हा परिषदेच्या पाणीपट्टी वाढीला विरोध करण्यासाठी न्यायालयात आव्हान दिले जावे, या ठरावाची अमलबजावणी नगराध्यक्षांनी केलेली नाही.

या प्रस्तावावर राजेंद रघुनाथ राऊतराय, नील सोनवणे, बाळू शेवरे, गोविंद जगताप, शेख हबीब शेख यासीन, मुकुंद खरोटे, प्रदीप कासलीवाल, रामनिवास कलंत्री, प्रकाश थोरात, शोभाताई दवकते, शोभाताई मोकळ, सिंधुताई देहाडराय, जिजाबाई पाटील यांच्या सह्या आहेत.

 
</text>
</doc>
