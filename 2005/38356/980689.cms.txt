<doc>
<docno>980689.cms.txt</docno>
<text>
 
क्रीडा
महाराष्ट्राला 4 सुवर्णपदके
[ Tuesday, January 04, 2005  09:34:47 pm]


म. टा. वृत्तसेवा

कोल्हापूर : दिल्लीत नुकत्याच झालेल्या सुवर्णमहोत्सवी राष्ट्रीय क्रीडा स्पधेर्त बुद्धिबळामध्ये महाराष्ट्राने 4 सुवर्णपदक व 2 रौप्यपदकासह घवघवीत यश मिळविले.

14, 17 व 19 वर्षांखालील मुला-मुलींच्या विविध गटांमध्ये झालेल्या या स्पधेर्त 19 वर्षांखालील मुलांमध्ये विजेत्या महाराष्ट्र संघात कोल्हापूरच्या विवेकानंद महाविद्यालयाचा जयांकुर चौगुलेचा समावेश होता.

आंध्र प्रदेश, केरळ, पश्चिम बंगाल, मध्य प्रदेश, छत्तीसगड, पंजाब, दिल्ली, गोवा व महाराष्ट्र या 9 संघांमध्ये स्विस लीग पद्धतीने एकूण 5 फेऱ्यांत ही स्पर्धा झाली. महाराष्ट्र संघामध्ये जयांकुर चौगुलेसह अनिरुद्ध देशपांडे (पुणे), निखिल कामत (मुंबई), निनाद प्रभुदेसाई (मुंबई) व सचिन कामत यांचा समावेश होता. अंतिम पाचव्या फेरीमध्ये आंध्र प्रदेशाविरुद्धच्या सामन्यात महाराष्ट्राने 3.5-0.5 असा दणदणीत विजय मिळवला व एकूण 16.5 गुणांसह सुवर्णपदक पटकाविले. सोळा गुण झालेल्या केरळला रौप्यपदक मिळाले.

जयांकुर व अनिरुद्ध यांनी सर्वात नेत्रदीपक खेळ करीत, सर्वाधिक पाचपैकी 4 गुण मिळविले. 19 वर्षांखालील मुलांच्या गटाबरोबर 14 वर्षांखालील मुले , 17 वर्षांखालील मुले व मुली असे एकूण चार सुवर्णपदके महाराष्ट्राने मिळविले, तर 14 वर्षांखालील मुली , 19 वर्षांखालील मुली या गटामध्ये महाराष्ट्रास रौप्यपदक मिळाले.

 
</text>
</doc>
