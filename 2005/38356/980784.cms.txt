<doc>
<docno>980784.cms.txt</docno>
<text>
 
महाराष्ट्र
पडघ्याजवळ अपघातात 2 ठार, 6 जखमी
[ Tuesday, January 04, 2005  11:48:46 pm]


म. टा. प्रतिनिधी

ठाणे : पडघा येथे मंगळवारी सुमो व क्वालिस गाड्या एकमेकांवर आदळून दोन ठार, तर सहा जबर जखमी झाले. जखमींना भिवंडी येथील खासगी रुग्णालय, तर प्रकृती चिंताजनक असलेल्यांना शीव येथील लोकमान्य टिळक रुग्णालयात दाखल करण्यात आले आहे.

किरण मधुकर देशमुख मित्रांसह क्वालिस गाडीने आणे येथे जात असताना नाशिककडून येणाऱ्या टाटा सुमोने त्यांच्या गाडीला हॉटेल सुरभीसमोर जोरदार धडक दिली. त्यात गाडीचालक प्रसाद अनिल खंडागळे व निसार अहमद उस्मान ( 30) जागीच ठार झाले. किरण देशमुख ( 30), ज्ञानेश्वर चौधरी ( 22), नीलेश भास्कर खोपडे ( 25), संतोष चक्रनारायण ( 30), गुलजार शेख ( 30) व जयराज थापा ( 26) जबर जखमी झाले.

टीएमटीच्या धडकेने महिला ठार

येथील माजिवडा परिसरात टीएमटी बसच्या धडकेने रजवंतीदेवी हलवाई या 45 वषीर्य महिलेने सोमवारी प्राण गमावले. येथील सरकारी दवाखान्यात येण्यासाठी रजवंतीदेवी माजिवडा नाक्यावरील बस स्टॉपवर उतरल्या. त्याचसुमारास यशस्वीनगरकडून ठाणे स्टेशनकडे जाणाऱ्या टीएमटीच्या बसची त्यांना धडक बसली. सरकारी दवाखान्यात दाखल करण्यापूवीर्च त्यांचा मृत्यू झाल्याचे डॉक्टरांनी सांगितले. याप्रकरणी बसचालक दत्तू बीलपाक ( 45) याला अटक करण्यात आली आहे.

 
</text>
</doc>
