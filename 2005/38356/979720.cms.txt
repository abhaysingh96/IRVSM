<doc>
<docno>979720.cms.txt</docno>
<text>
 
महामुंबई
मासेमारीला सावध सुरुवात
[ Tuesday, January 04, 2005  12:52:07 am]


म. टा. प्रतिनिधी

मंुबई : सुनामी लाटांच्या प्रलयानंतर समुदात मासेमारीसाठी जाण्यास न धजावणारे कोळीबांधव आता हळुहळू मासेमारी करण्यासाठी समुदात उतरू लागले आहेत. सध्या तरी खोल समुदात जाण्याएवजी चार-पाच किमीच्या टप्प्यातच मासेमारी केली जात आहे. त्यामुळे मासळी आवश्यक प्रमाणात मिळत नाही, असे त्यांनी सांगितले.

समुदी भूकंपानंतर हवामानात काही प्रमाणात बदल झाला आहे. मध्यंतरी समुदात वारेही वेगाने वाहत होते. भरीस भर म्हणजे उलट-सुलट अफवांचे पीकही आले होते. त्यामुळे कोळी बांधवांनी सावधगिरीचा उपाय म्हणून मासेमारीस जाणे तूर्तास थांबविले होते. परंतु, भीतीपोटी हातावर हात बांधून बसणे शक्य नसल्याने सोमवारपासून अनेकांनी मासेमारीस सुरुवात केली आहे, अशी माहिती माहिम कोळीवाड्यातील विठ्ठल तरे यांनी दिली.

चार-पाच किमीच्या पट्ट्यातच मासेमारी केली जात आहे. पण, या पट्ट्यात मासे मिळण्याचे प्रमाण घटले आहे. असे पहिल्यांदाच घडत असल्याचे निरीक्षण मच्छिमार नोंदवितात. मात्र, येत्या काही दिवसांत परिस्थिती सुधारण्याचा विश्वास त्यांना आहे. आता भरती व ओहोटी नेहमीप्रमाणे होत आहे, अशी माहितीही देण्यात आली. 26 व 27 डिसेंबरला मात्र हे चक्र पूर्णपणे बिघडले होते.

 
</text>
</doc>
