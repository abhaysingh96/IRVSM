<doc>
<docno>980702.cms.txt</docno>
<text>
 
महाराष्ट्र
अज्ञात व्यक्तीचा निर्घृण खून
[ Tuesday, January 04, 2005  09:53:41 pm]


म.टा.प्रतिनिधी

नाशिक : नाशिक जवळील सैयद पिंप्री येथे सोनटक्का खाणी लगत 30 वषीर्य अज्ञात व्यक्तीला गोळ्या झाडून व तीक्ष्ण हत्याराने वार करुन हत्या केल्याचे उघडकीस आले आहे.

मृत व्यक्तीची ओळख पटविण्याचे काम सुरू असून पोलिस मारेकऱ्याचा शोध घेत आहेत. वैयक्तिक कारणातून ही घटना घडली आसावी, तसेच मृत व्यक्ती नाशिक किंवा मुंबईतील असावी, असा संशय पोलिसांनी व्यक्त केला आहे.

अज्ञात मृतदेह मंगळवारी सकाळी 11 वाजता आढळल्यानंतर पोलिस पाटील कैलास ढिकले यांनी तालुका पोलिसांना कळविले. घटनास्थळी जाऊन पाहणी केली असता मृत व्यक्तीच्या छातीत गोळया झाडून तीक्ष्ण हत्याराने वार केल्याचे मिळाले.

नाशिक तालुका पोलिस स्थानकात अज्ञात व्यक्तीच्या हत्येप्रकरणी अज्ञात मारेकऱ्याविरुध्द गुन्हा दाखल करण्यात आला आहे.

 
</text>
</doc>
