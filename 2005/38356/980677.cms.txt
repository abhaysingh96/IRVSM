<doc>
<docno>980677.cms.txt</docno>
<text>
 
लेख
मंुबईतील 'प्रवासी दिवस'
[ Tuesday, January 04, 2005  09:20:13 pm]


येत्या दि. 7, 8 आणि 9 जानेवारीला मंुबईत ' प्रवासी भारतीय दिवस ' होत आहे. केंद सरकारचा ' अनिवासी कार्य विभाग ', महाराष्ट्र सरकार आणि ' फिकी ' च्या संयुक्त विद्यमाने या उपक्रमाचे आयोजन करण्यात आलं आहे. या उपक्रमाची धावती ओळख...

' प्रवासी भारतीय दिवस ' या उपक्रमाच्या निमित्ताने दरवषीर् जानेवारी महिन्यात जगभरातील निवडक भारतीय एकत्र येत असतात. परस्परांना समजून घेणे, अडीअडचणी सोडवण्यासाठी पुढे येणं, काळाची पाऊलं ओळखून भविष्यासाठी नियोजन करणं आणि स्नहेसंबंध दृढ करणे असा या उपक्रमाचा हेतू असतो.

साऱ्या जगावर सध्या ' सुनामी-संकटा ' ची छाया दाटलेली आहे. भारताने तर हे संकट म्हणजे एक राष्ट्रीय आपत्तीच मानलेली आहे. त्यामुळेच या संमेलनातील मनोरंजनपर कार्यक्रम वगळण्यात आले असून इतर सर्व कार्यक्रम साधेपणाने पार पाडायचं ठरलं आहे. उपक्रमाचे उद्घाटन पंतप्रधानांचे हस्ते तर समारोप राष्ट्रपतींच्या हस्ते करण्याचं ठरलं आहे. शिक्षण, विज्ञान-तंत्रज्ञान, आरोग्य, पर्यटन-संस्कृती, पायाभूत सुविधा, वित्तविषयक बाबी, मनोरंजन, अनिवासी भारतीयांचे प्रश्न, जैव-तंत्रज्ञान यासारख्या विषयांवर चर्चासत्रे आयोजित करण्यात आली असून त्या-त्या क्षेत्रातील तज्ज्ञ त्यात सहभागी होणार आहेत. ' भारतीयांची भावी पिढी ', ' जागतिकीकरण ' या विषयांवरही चर्चासत्रं होणार आहेत.

गेल्या वषीर् दिल्लीत पार पडलेल्या या उपक्रमासाठी 61 देशांतील अडीच हजाराहून अधिक प्रतिनिधी उपस्थित होते. परदेशस्थ भारतीय नागरिकांच्या दुहेरी नागरिकत्वाचा मुद्दा याच व्यासपीठावरून मागीर् लागला. गुंतवणूक आणि अन्य क्षेत्रातील रचनात्मक संबंधांचे अनेक नवे मार्ग याच व्यासपीठावरून दृष्टोत्पत्तीस आले. 11 देशांमध्ये व्यापाराच्या संधी निर्माण झाल्या. त्यासंबंधीच्या ' सामंजस्य करारा ' वर स्वाक्षऱ्याही झाल्या. भारतीय मूळ असणारे जगभरातील माध्यम प्रतिनिधींचे (एथनिक मीडिया) एकत्र येणे ही सुद्धा या उपक्रमाची एक जमेची बाजू ठरली.

यंदा सुमारे 50 ते 55 देशांतील दोन ते अडीच हजार प्रतिनिधी मंुबईत येतील, असा अंदाज आहे. मंुबईतील विविध विकास प्रकल्पांमध्ये परदेशस्थ भारतीयांनी गुंतवणूक केल्यास भारताबरोबरील त्यांचे संबंध अधिक दृढ होण्यासाठी मदत तर होणार आहेच ; पण या मातीशी असणारे ऋण व्यक्त करण्याची संधीही त्यांना मिळणार आहे. मंुबईतील सुमारे 45 हजार कोटी रु.ची गुंतवणूक क्षमता असलेल्या सुमारे 25 प्रकल्पांची एकत्रित माहिती प्रतिनिधींना देण्यासाठी तयार करण्यात आली आहे.

आपल्या मुळांच्या शोधात परत येत असलेल्या आणि राष्ट्र-निर्माणाच्या कार्यात सृजनशील सहकार्य देण्याची इच्छा असणाऱ्या परदेशस्थ भारतीय नागरिकांच्या स्वागातसाठी मंुबई सज्ज झाली आहे. राज्य सरकारचा राजशिष्टाचार विभाग, उद्योग विभाग, मंुबई महापालिका आणि अन्य महामंडळाचे प्रतिनिधी हा उपक्रम यशस्वी व्हावा यासाठी परिश्रम घेत आहेत. या उपक्रमाचे फलित म्हणून मोठ्या प्रमाणावरील गुंतवणूक तर मंुबई येईलच ; पण फ्लॅमिंगोंप्रमाणेच परदेशस्थ भारतीय नागरिकही दरवषीर् मंुबईला भेट देत राहतील.

प्रल्हाद जाधव

 
</text>
</doc>
