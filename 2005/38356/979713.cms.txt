<doc>
<docno>979713.cms.txt</docno>
<text>
 
महामुंबई
मुंबई : एअर इंडियामध्ये हवाईसुंदरींसह अन्य महिला कर्मचाऱ्यांना होणाऱ्या लैंगिक सतावणुकीची दखल 'स्वाधार' या महिला संघटनेने घेतलेली असून व्यवस्थापन वेळकाढू धोरण स्वीकारत असल्याचा आरोप ज्येष्ठ समाजवादी नेत्या मृणाल गोरे यांनी केला आहे.
[ Tuesday, January 04, 2005  12:48:45 am]


म. टा. प्रतिनिधी

मुंबई : शहरात सोमवारी दोन विविध घटनांत मुंबई महापालिकेचा ज्युनियर सब इंजिनिअर व मुंबई पोलिस दलातील शिपाई यांना अटक झाली आहे. इंजिनिअरकडून 50 हजार रुपये जप्त केले गेले, तर पोलिस शिपायाकडून मात्र रक्कम मिळाली नाही.

मालाड येथील सिटी ऑफ जॉय हे आइस्क्रीम दुकान व वुड कॅसल या फनिर्चरच्या दुकानाचे मालक ताजिलुद्दिन शेख याच्याकडून दुकान नूतनीकरणाचे काम नियमित करून देण्यासाठी 50 हजार रुपयांची लाच घेताना महापालिकेच्या नरेंद ऐरणकर नावाच्या सब इंजिनिअरला पोलिसांनी रंगेहाथ पकडले.

माहीम येथे भरलेल्या ऊरुसात स्टॉल लावण्यासाठी 10 हजार रुपयांची लाच स्वीकारणारा पोलिस शिपाई तानाजी धोंडिबा काटकर हा गस्तीची चाहूल लागल्यावर पळाला. त्याला नंतर अटक करण्यात आली, मात्र त्याने घेतलेली लाचेची रक्कम मिळू शकली नाही.

 
</text>
</doc>
