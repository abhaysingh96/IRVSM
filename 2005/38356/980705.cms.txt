<doc>
<docno>980705.cms.txt</docno>
<text>
 
महाराष्ट्र
सुनामी प्रकोपात मनमाडमधील नागरिकाचा बळी
[ Tuesday, January 04, 2005  09:55:03 pm]


म. टा. वृत्तसेवा

मनमाड : भारताच्या दक्षिण आणि पूर्व किनारपट्टीवर हाहाकार माजवणाऱ्या प्रलयंकारी सागरी भूकंपात मनमाड येथील एक नागरिक त्यांच्या नागपूर येथे राहणाऱ्या नातेवाईकांसह मृत्युमुखी पडले आहेत.

येथील केंदीय विद्यालयातील शिक्षिका लीलावती जांभूळकर यांचे पती दामोदर जांभूळकर हे आपली बहीण रीना कोचे, मेहुणे पंढरी कोचे आणि भाचे अमितेश व सनी यांच्यासोबत चेन्नईपासून सुमारे 300 किमी दूर असलेल्या वेलंकन्नी येथे नाताळाच्या सुटीचा आनंद घेण्यासाठी गेले होते. हे सर्वजण तेथे एका चर्चमध्ये थांबले होते. नाताळनिमित्त भरलेल्या जत्रेदरम्यान प्रचंड गदीर् जमलेली असतानाच सुनामी लाटा या चर्चवर आदळल्या.

यावेळी माजलेल्या हाहाकारात दामोदर जांभूळकर, त्यांची बहीण रिना कोचे व दोन्ही भाचे यांचा मृत्यू झाला, तर पंढरी कोचे त्यातून बचावले. मात्र त्यांच्या बरगड्यांना गंभीर दुखापत झाली आहे.

पंढरी कोचे यांनी दुर्घटनेनंतर आपल्या नातेवाईकांचा शोध घेतला असता त्यांना पत्नी, दोन मुले व मेहुणा यांचे मृतदेहच आढळले. यामुळे कोचे यांना जबर मानसिक धक्का बसला. सर्वांचे मृतदेह एका फादरच्या सहकार्याने चर्चमध्ये ठेवण्यात आले. आपल्या परिवाराच्या मृतदेहाजवळ कोचे यांनी एक रात्र व एक दिवस बसून काढला. त्यानंतर त्यांनी नागपूर येथे आपल्या इतर नातेवाईकांशी संपर्क साधून घटनेची माहिती दिली.

घटनेची माहिती मिळताच कोचे व जांभूळकर परिवाराचे नातेवाईक तातडीने वेलंकन्नीला गेले. त्यांनी मृतदेह ताब्यात घेऊन नागपूरला आणले व तेथे त्यांवर अंत्यसंस्कार करण्यात आला.

जांभूळकर यांच्या मागे पत्नी लीलावती, मुलगा सपन व मुलगी रोही असा परिवार आहे. दु:खद वातेर्ने मनमाड शहरात शोककळा पसरली. मनमाड केंदीय विद्यालयात त्यांना श्ाद्धांजली वाहण्यात आली.

 
</text>
</doc>
