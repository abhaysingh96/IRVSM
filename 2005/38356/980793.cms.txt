<doc>
<docno>980793.cms.txt</docno>
<text>
 
महाराष्ट्र
कबड्डीला ऑलिम्पिक दर्जा मिळाला पाहिजे- आर. आर. पाटील
[ Tuesday, January 04, 2005  11:57:09 pm]


म. टा. प्रतिनिधी

पुणे / मंचर : कबड्डीला ऑलिम्पिकमध्ये पहिला मानाचा दर्जा मिळावा, असे प्रतिपादन राज्याचे उपमुख्यमंत्री आर. आर. पाटील यांनी केले.

महाराष्ट्र राज्य कबड्डी फेडरेशनच्यावतीने आयोजित करण्यात आलेल्या 24 व्या फेडरेशन चषक राष्ट्रीय कबड्डी स्पधेर्च्या प्रारंभ मंचर येथे रविवारी त्यांच्याहस्ते झाला. त्यावेळी ते बोलत होते. अध्यक्षस्थानी ऊर्जामंत्री दिलीप वळसे-पाटील होते. विश्वसुंदरी युक्ता मुखी, अमन वर्मा, महाराष्ट्र राज्य चमोर्द्योग महामंडळाचे अध्यक्ष हनुमंत डोळस आदी यावेळी उपस्थित होते.

जी राष्ट्रे खेळात पुढे येतात तीच मोठी होतात, हा मानदंड जगात रूढ होत चालला आहे. महाराष्ट्राने नेहमीच परिस्थितीची पाठराखण केले आहे. गुणी कबड्डीपटूंना या पुढे पोलिस सेवेत प्राध्यानाने समाविष्ट करण्यात येईल, त्याच प्रमाणे असे प्रमाणपत्र मिळवणाऱ्या पोलिस दलातील खेळाडूंना एक विशेष बढती देण्यात येईल. अशी महत्त्वपूर्ण घोषणा त्यांनी यावेळी केली.

सुनामीग्रस्तांना श्रद्धांजली म्हणून या कार्यक्रमात कोणाचाही सत्कार न करता 51 हजार रुपये मदत सुनामी आपद्ग्रस्तांसाठी दिली जाईल, असे वळसे-पाटील यांनी सांगितले. पाच दिवस चालणाऱ्या या स्पधेर्त पहिला सामना महाराष्ट्र विरुद्ध हरयाणा यांच्यात पार पडला.

 
</text>
</doc>
