<doc>
<docno>979653.cms.txt</docno>
<text>
 
महाराष्ट्र
शेटफळे येथे गदिमांचं स्मारक
[ Tuesday, January 04, 2005  12:06:30 am]


म. टा. वृत्तसेवा

सांगली : गीतरामायणकार ग. दि. माडगुळकर यांचे स्मारक आटपाडी तालुक्यातील शेटफळे या त्यांच्या जन्मगावीच होईल, असे सरकार नियुक्त ' गदिमा ' स्मारक समितीचे अध्यक्ष सहकार मंत्री पतंगराव कदम यांनी शनिवारी येथे सांगितले

स्मारक समितीच्या बैठकीत कदम यांनी सांगितले की, गदिमांचे बालपण गेलेल्या माडगुळे येथील ' बामणाचा पत्रा ' या त्यांच्या वास्तूत त्यांची समाधी उभारून तसेच बागबगिचा फुलवून सारा परिसर सुशोभित केला जाईल. तेथे वाचनालय उभारले जाईल.

आटपाडी येथेही त्यांच्या नावाने नाट्यगृह उभारून त्यांचे उचित असे स्मारक केले जाईल. शेटफळे येथील स्मारकासाठी सरकारने गेल्या वषीर् 35 लाख रूपयांची तरतूद केली.

पण हे स्मारक, शेटफळे येथे करायचे की, माडगुळे, आटपाडी येथे करायचे यासंदर्भात वाद सुरू होता. पण कदम यांनी हे स्मारक शेटफळे येथेच केले जाईल, असे ठामपणे सांगून त्या वादावर एकदाचा पडदा टाकला.

 
</text>
</doc>
