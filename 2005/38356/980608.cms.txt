<doc>
<docno>980608.cms.txt</docno>
<text>
 
बहुतांची अंतरे
'मुंबई बंद' करू शकतात, ते 'दारू बंद' का करू शकत नाहीत?
[ Tuesday, January 04, 2005  08:08:48 pm]


कुणी काही म्हणाले तरी विषारी दारूला देशी दारू हा चुकीचा पर्याय होत नाही का ? दारू कितीही सोनेरी केली तरी तिचे सामाजिक, कौटुंबिक परिणाम टळणारे नसतात, हे आर. आर. पाटील यांनी आपल्या गणेश नाईकांना सांगावे. दारू हे काही सुगंधी असे टॉनिक नाही की, ज्यामुळे तब्येत चांगली होईल. उलट दारू पिणारे लोक सूज आलेल्या रोगी माणसा-सारखे दिसू लागतात. म्हणून कोणतीही पत्नी वा आई आपल्या दारू पिणाऱ्या पतीचा व मुलाचा अभिमान बाळगू शकत नाही ; कारण दारूच्या परिणामाचा पहिला आथिर्क व भावनिक वार तिच्यावरच होतो.

दारूबंदी ही लोकप्रतिनिधींशिवाय होऊ शकत नाही. दारू गाळणारे त्यांच्याच आधारे हिम्मत करतात. महापालिकेतील लोकप्रतिनिधींवर समाजस्वास्थ्याची जबाबदारी आहे. ते समाजाला धरून ' मुंबई बंद ' आंदोलने करू शकतात, तर पोलिसांवर चांगल्या कारणांसाठी दबाव आणू शकत नाहीत काय ? पण राजकीय लोकांकडे निधी येथूनच तर वाहत येतो. त्यामुळे विषारी दारूच्या बळींना तेही मोठ्या प्रमाणात जबाबदार आहेत. दुबईत दारूबंदी धर्माच्या नावाखाली होत असेल, तर आमच्या धर्माच्या नावाने धर्माभिमानी दारू का बंद करीत नाहीत ?

विलास चुरी, कल्याण.

 
</text>
</doc>
