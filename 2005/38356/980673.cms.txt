<doc>
<docno>980673.cms.txt</docno>
<text>
 
लेख
इच्छामरणाचा नाजूक प्रश्न सुटेल?
[ Tuesday, January 04, 2005  09:18:19 pm]


आंध्रमधील असाध्य रोगाने ग्रस्त झालेल्या के. व्यंकटेश या तरुणाला अवयव दान करण्यासाठी इच्छामरण हवे होते ; परंतु तसा कायदा नसल्यामुळे न्यायालयाने परवानगी नाकारली. यानिमित्ताने इच्छामरणाचा कायदा करण्याचा प्रश्ान् पुन्हा एकदा ऐरणीवर आला आहे. असा कायदा व्हावा यासाठी अन्य राज्यांच्या तुलनेत महाराष्ट्रात काही पद्धतशीर प्रयत्न अधूनमधून झाले आहेत. त्यांचा धावता आढावा घेणे उद्बोधक ठरेल.

युथनेशिया या ग्रीक शब्दांचा अर्थ सहज, शांत आणि वेदनारहित म्हणजेच चांगले मरण. मराठीमध्ये या शब्दासाठी दयामरण आणि इच्छामरण हे दोन शब्द वापरण्यात येतात ; परंतु दयामरणात डॉक्टरने रुग्णावर दया दाखवून त्याला मरण द्यायचे, असा अर्थ अभिप्रेत असल्याने रुग्णाचा स्वाभिमान दुखावला जातो. म्हणून पुष्कळ लोक इच्छामरण या शब्दाला जास्त पसंती देतात. इच्छामरण या संकल्पनेचा प्रसार करण्यासाठी इंग्लंडमध्ये 1935 साली व्हॉलंटरी युथनेशिय सोसायटी स्थापन झाली. तर अमेरिकेत सोसायटी फॉर राईट टू डाय 1938 मध्ये सुरू झाली. त्यांची माहिती तत्कालीन मुंबई प्रांतात पोहोचली असावी ; कारण महषीर् धोंडो केशव कवेर् यांनी 1938 मध्येच एका मुलाखतीत इच्छामरणाच्या कायद्याची मागणी केली होती. त्यांचे सुपुत्र समाजस्वास्थ्यकार र. धों. कवेर् यांनी 1953 मध्ये त्या मागणीचा पुनरुच्चार केला होता.

भारतीय दंडसंहितेच्या 309 कलमानुसार आत्महत्येचा प्रयत्न हा शिक्षापात्र गुन्हा आहे. हा प्रयत्न फसला, तर तो करणाऱ्या व्यक्तीवर गुन्हेगारीचा शिक्का बसतो. पुण्याच्या गोपाळराव मंडलिकांना वयाच्या 80 व्या वषीर् असे वाटले की, इतकी वषेर् आपण सन्मानाने जगलो, तर मरणही सन्मानाचे असावे. म्हणून त्यांनी इच्छामरणाचा कायदा व्हावा यासाठी पाच वषेर् असफल प्रयत्न केला. शेवटी 1980 मध्ये, वयाच्या 85 व्या वषीर्, त्यांनी आत्महत्या केली. ही बातमी वाचल्यावर सुप्रसिद्ध संसदपटू मिनू मसानी यांना असे वाटले की, मंडलिकांसारखा प्रसंग अन्य कुणावरही येऊ नये. म्हणून त्यांनी मुंबईत 29 मे 1981 रोजी ' सोसायटी फॉर राईट टू डाय विथ डिग्निटी ' या संस्थेची स्थापना केली. ही संस्था इच्छामरणाचा कायदा व्हावा यासाठी सभा, पत्रके, परिसंवाद इत्यादी मार्गांनी प्रयत्न करते. मसानींच्या नंतर डॉ. कुलाबावाला हे अध्यक्ष होते. सध्या प्रा. सदानंद वदेर् अध्यक्ष आहेत.

महाराष्ट्र राज्यात इच्छामरणाचा कायदा व्हावा, यासाठी आमदार असलेल्या प्रा. वदेर् यांनी जुलै 1984 मध्ये विधान परिषदेत एक खाजगी विधेयक सादर केले होते. त्याचे शीर्षक होते ' दी महाराष्ट्र स्टेट फिजिशियन्स अँड सर्जन्स (सिव्हिल अँड क्रिमिनल) इम्युनिटी अॅक्ट '. रुग्णाला त्याच्या मागणीनुसार इच्छामरण देणाऱ्या डॉक्टर किंवा सर्जनला दिवाणी किंवा फौजदारी दाव्यांपासून संरक्षण मिळावे, हा या विधेयकाचा उद्देश होता. असे वादग्रस्त विधेयक प्रथमच येत असल्याने ते सिलेक्ट कमिटीकडे पाठविण्यापूवीर् लोकमताचा अंदाज घेण्यासाठी वृत्तपत्रांत प्रसिद्ध करण्यात आले. त्यावर 326 अनुकूल आणि 33 प्रतिकूल मतांची नोंद झाली ; परंतु ही आकडेवारी जाहीर झाल्यावर मुंबईतील कॅथलिक चर्चने त्याच्या विरोधात चार-पाच हजार स्वाक्षऱ्या गोळा केल्या. त्यामुळे हे विधेयक सिलेक्ट कमिटीकडे पाठविण्याचे धैर्य सरकारला झाले नाही आणि अधिवेशन समाप्त झाल्यावर ते आपोआप रद्द झाले.

सांगलीचे विनायक राजाराम लिमये यांनी उपरोक्त एसआरडीडी संस्थेचे आजीव सभासदत्व स्वीकारल्यावर इच्छामरणावर पुढील तीन पुस्तके लिहिली. 1) सन्मानाने मरणाचा हक्क ( 1985). 2) जगायचे की मरायचे ? माणसाला हक्क हवा निवड करण्याचा आणि 3) वृद्धांसाठी निवडीचा हक्क स्वेच्छामरण. लिमयांना दयामरण किंवा इच्छामरण या संकल्पना पसंत नाहीत. म्हणून ते स्वेच्छामरणाचा पुरस्कार करतात. शिवाय 21 वर्षांवरील सर्वच व्यक्तींना स्वत:च्या इच्छेने मरण्याचा हक्क असला पाहिजे, असा त्यांचा आग्रह आहे. ही कल्पना आज तरी समाजाला पचणार नाही म्हणून ते सुरुवातीला जे अतिवृद्ध आहेत, जन्मत: असाध्य रोगाने पछाडलेले आहेत किंवा अपघातामुळे अपंग झालेले आहेत, त्यांना इच्छामरणाचा हक्क असावा, अशी तडजोड करतात. लिमये यांचा मोठेपणा असा की, त्यांनी आपल्या मालमत्तेचा जवळजवळ नव्वद टक्के भाग आपल्या मृत्युपत्रात एसआरडीडी या संस्थेला बहाल केला आहे.

वि. चिं. फडके

 
</text>
</doc>
