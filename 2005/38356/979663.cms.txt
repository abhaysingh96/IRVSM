<doc>
<docno>979663.cms.txt</docno>
<text>
 
महाराष्ट्र
मोफत विजेचा निर्णय न बदलल्यास भाजपचा आंदोलनाचा इशारा
[ Tuesday, January 04, 2005  12:14:06 am]


म. टा. प्रतिनिधी

पुणे : राज्याची आथिर्क स्थिती आणि कर्जाची माहिती देणारी सहा वर्षांची श्वेतपत्रिका काढण्याची मागणी भाजपचे प्रदेशाध्यक्ष नितीन गडकरी यांनी सोमवारी केली. शेतकऱ्यांना मोफत वीज देण्याचा निर्णय सरकारने बदलल्यास आंदोलन करण्याचा इशाराही त्यांनी दिला.

राज्याची आथिर्क चिंताजनक झाली असून विकास दरवाढीनुसार महाराष्ट्र चौथ्या क्रमांकावर गेला आहे. युतीचे सरकार आले तेव्हा राज्यावर 19 हजार कोटी रुपयांचे कर्ज होते. युतीची सत्ता गेल्यावर कर्जाची रक्कम 39 हजार कोटी रुपये झाली. युतीच्या चार वर्षांत काळात 20 हजार कोटी रुपयांचे कर्ज वाढले. मात्र, काँगेस-राष्ट्रवादी काँगेस आघाडी सरकारमुळे राज्यावर 70 हजार कोटी रुपयांचे कर्ज झाले आहे. राज्याच्या या आथिर्क स्थितीची माहिती देणारी सहा वर्षांची श्वेतपत्रिका प्रकाशित करावी, असे गडकरी यांनी पत्रकार परिषदेत सांंगितले.

राज्यात सध्या तीन हजार 400 मेगावॅट विजेचा तुटवडा आहे. 2007 पर्र्यत ते प्रमाण साडेसात हजार मेगावॅटवर जाईल. वीज तुटवड्यामुळे उद्योगधंदे बंद होऊन राज्याचे चित्र बिहारप्रमाणे होईल, असा अंदाज त्यांनी वर्तवला. मात्र, शेतकऱ्यांना वीज मोफत देण्याचा निर्णय सरकारने बदलल्यास आंदोलनाचा पवित्रा घेतला जाईल, अशी भूमिका त्यांनी जाहीर केली. निवडणुकीपूवीर् त्यांनी शेतकऱ्यांना मोफत विजेचे आश्वासन दिले होते. तसेच, त्यांनी शेतकऱ्यांना शून्य रक्कमेची बिलेही पाठवली. त्यावर ते निवडणूक जिंकले असल्याने आता त्यांना हा निर्णय बदलता येणार नाही, असेही गडकरी म्हणाले.

विजेसाठी 56 हजार कोटी रुपये गुंतवणूक केली पाहिजे ; पण गेल्या पाच वर्षांत सरकारने नवीन करार केलेला नाही. उलट 16 टक्के विजेची चोरी होत असल्याचे त्यांनी नमूद केले.

राज्याच्या विकासासाठी काय करता येईल, याचा अभ्यास करण्यासाठी भाजपने माजी अर्थमंत्री एकनाथ खडसे यांच्या अध्यक्षतेखाली समिती नेमली आहे. त्यात महादेव शिवणकर, किरीट सोमय्या आणि अर्थतज्ज्ञ योगानंद काळे हे सदस्य आहेत. भाजपचे प्रवक्ते प्रकाश जावडेकर हे समितीचे निमंत्रक असून तीन महिन्यांत ही समिती सरकारला अहवाल सादर करणार असल्याचे गडकरी यांनी सांगितले. तेेेलगी घोटाळ्यापेक्षाही नाफ्ताचा घोटाळा मोठा असून यासंदर्भातील 26 कंपन्यांची यादी आपण दिली आहे. त्यात अंतिम तोतला आणि मनोज मेहता यांचा हात असल्याचा आरोप गडकरी यांनी केला.

 
</text>
</doc>
