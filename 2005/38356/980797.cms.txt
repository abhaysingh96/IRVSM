<doc>
<docno>980797.cms.txt</docno>
<text>
 
महाराष्ट्र
विद्यापीठातील माहिती अधिकारी पदाचा प्रभारी कार्यभार उढाणेंकडे
[ Tuesday, January 04, 2005  11:59:29 pm]


म. टा. प्रतिनिधी

पुणे : पुणे विद्यापीठात माहिती अधिकारी यांचे पद अस्तित्त्वात असूनही अनेक दिवसांपासून ते रिक्त असल्याने त्यांच्या पदाचा कार्यभार प्रभारी अधिकाऱ्यांकडे सोपवण्यात आला आहे.

सुमारे वर्षभरापासून माहिती अधिकारी पदावर काम करणाऱ्या पी. बी. कुंभार यांची बदली झाल्यानंतर त्यांच्या जागेवर अद्याप कोणाची नेमणूक करण्यात आलेली नाही. विद्यापीठाचे कायदा अधिकारी बी. डी. उढाणे यांच्याकडेच या पदाचा अतिरिक्त कार्यभार सोपवण्यात आला आहे.

गेल्या महिन्याहूनही अधिक काळ माहिती अधिकाऱ्यांचे पद रिक्त असून यासंदर्भात विद्यापीठाचे कुलसचिव डी. डी. देशमुख म्हणाले की, माहिती अधिकारी पदाचे कामकाज सध्या प्रभारी अधिकाऱ्यांकडे असल्याने त्या पदावर माहिती अधिकाऱ्यांची नेमणूक झाल्यावरच त्यासंबंधीचे परिपत्रक काढण्यात येईल.

 
</text>
</doc>
