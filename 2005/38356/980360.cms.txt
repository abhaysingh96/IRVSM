<doc>
<docno>980360.cms.txt</docno>
<text>
 
महामुंबई: मुंबई टाइम्स
त्या मुलांना मदत या मुलांची!
[ Tuesday, January 04, 2005  04:41:38 pm]


प्रवीण मुळ्ये

कोणी आपली लाडकी खेळणी पाठवून दिली, तर कोणी खाऊच्या पैशातून घेतलेली बिस्किटं, चिप्सची पाकीटं पाठवली आहेत. ' अंदमान निकोबार, आम्ही तुमच्यासोबत आहोत ' या संदेशासह! सुनामीच्या तडाख्यात आईबाबांसह बालपणही हरवलेल्या हजारो अश्राप अनाथ मुलांना आधार देण्यासाठी हजारो चिमुरडी मुंबईकर मुलं कामाला लागली आहेत.

' मुसिबतमें फसे हमारे दोस्तों को हमनें हेल्प की, तो गॉड भी हमारे साथ होगा! '... निरागस श्ाृष्टी आणि राधिका गोयल सांगत असतात. सुनामीच्या तडाख्यात सर्वस्व गमावलेल्या लहानग्यांच्या चेहऱ्यावरचं निरागस हास्य परत आणण्यासाठी झटणाऱ्या या बहिणींची मदत कोणत्याही कोपोर्रेट्सच्या मदतीइतकीच अनमोल आहे.

राधिका, श्ाृष्टी यांनी समिता, जया अशा छोट्या मित्रांच्या मदतीनं 50 हजार रुपयांच्या जीवनावश्यक वस्तू, कपडे, खेळणी, औषधं, खाऊ, असं एक ट्रक सामान भूमिका ट्रस्टच्या मदतीनं सुनामीग्रस्तांच्या मदतीसाठी पाठवत मदतीत खारीचा वाटा उचलला आहे. ख्रिसमसच्या सुट्टीत न्यू इयरची धमाल करण्याऐवजी सुमानीग्रस्तांसाठी दारोदारी जाऊन मदत गोळा करणाऱ्या नेरूळच्या डिपीएस स्कूलच्या या विद्यार्थ्यांच्या चेहऱ्यावर झळकणाऱ्या समाधानातून अनेकांना नवी स्फूतीर् मिळते आहे.

सुनामीच्या तडाख्यात उध्वस्त झालेल्या लाखो कुटंुबांच्या वेदना हजारो मैल दूर टीव्हीवरून पाहणाऱ्या मोठ्यांच्याच नव्हे, तर लहानग्यांच्या डोळ्यातही अश्रू उभे राहिले. ' हम उन- बच्चोंको मदत करना चाहतें हैं ' अस म्हणत आमच्या मुलांनी आपली खेळणी व खाऊचे पैसे आमच्या हातात आणून ठेवले, असं सांगणाऱ्या या मुलांच्या पालकांना राधिका व श्ाृष्टीची ही कृती म्हणजे आश्चर्याचा एक धक्काच होता. पण या धक्क्यातूनच चंेबूरच्या जरिना पार्कमधून सुनामीग्रस्तांच्या मदतीसाठी मुंबईकर मुलांच्या मोहिमेची झलक पाहायला मिळाली. सुनामीग्रस्तांच्या मदतीसाठी सर्वांनी पुढे यायला हवं, असा मजकूर असलेलं पत्र पाठवत श्ाृष्टी आणि राधिकानं मदतफेरीचा शुभारंभ केला. घरोघर जाणाऱ्या या मुलांना ओळखणाऱ्यांपैकी काहींनी त्यांना मदत दिली, काहींनी त्यांना रिक्तहस्ते परत पाठवले. पण या चिमुकल्यांनी हिम्मत न हरता आपल काम सुरू ठेवलं. चेंबूरमधून सुरू झालेल्या चिमुकल्यांच्या या मदतफेरीला घाटकोपर, अंधेरी, मुलुंड, विलेपार्ल्यापासून ते अगदी कफ परेडसारख्या भागातल्या लोकांचीही साथ मिळाली. अनेक लहान मुलं त्यांच्या या मोहिमेत सहभागी झाली. सकाळी अभ्यास आणि त्यानंतर सुनामीग्रस्तांच्या मदतीसाठी घराबाहेर पडणाऱ्या या चिमुकल्या हातांनी अल्पावधीतच भलीथोरली मदत उभी केली.

कपडे, औषध, तांदूळ, डाळ, ब्लँकेट्स, बिस्किट्स, वेफर्स, ड्राय फरसाण अशा विविध वस्तूंची 50 हजार रुपयांची मदत उभी झाली आणि गोयल कुटुंबियाचं घर कलेक्शन सेंटरमध्ये रुपांतरित झालं. ही मदत थेट दुर्घटनाग्रस्तांपर्यंत पोहोचावी, यासाठी या भागात कार्यरत असलेल्या भूमिका ट्रस्टच्या सहकार्यानं लहान मुलांच्या संदेशांसह ती तातडीनं रवानाही झाली आहे.

सुनामीग्रस्त मुलांच्या मदतीसाठी घराबाहेर पडणारी श्ाृष्टी व राधिका यांच्यासारखी अनेक उदाहरणं मुंबईतल्या अनेक भागांत पाहायला मिळत आहेत. सुनामीग्रस्त मुलांच्या मदतीसाठी अनेक शाळांमधील मुलेही सरसावली आहेत. संकटप्रसंगी एकत्र येण्याच्या परंपरेत हिरिरीनं सहभागी होणाऱ्या लहानग्या मुंबईकरांनी एका वेगळ्याच मुंबईचं दर्शन सुनामी दुर्घटनेनंतर घडवलं आहे.

 
</text>
</doc>
