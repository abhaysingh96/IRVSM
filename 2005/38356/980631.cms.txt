<doc>
<docno>980631.cms.txt</docno>
<text>
 
लेख
प्रलय आणि परीक्षा
[ Tuesday, January 04, 2005  08:19:02 pm]


मुंबईवर फार मोठे संकट कोसळेल तेव्हा सगळ्या यंत्रणा हे आव्हान पेलू शकणार नाहीत, हे उघड आहे... प्रलय शतकात फारतर एकदाच येतो, पण तेव्हाच राज्यर्कत्यांचा कस जोखला जातो. मुंबईचे राज्यकतेर् या परीक्षेची तयारी करत आहेत असे दिसत नाही हे दुदैर्व आहे.

सुनामीनंतर, मुंबईवर अशी काही आपत्ती कोसळली तर या शहराची काय अवस्था होईल असा प्रश्ान् पुन्हा चचेर्त आला आहे. या नगरीसाठी, आपत्ती निवारण योजना तयार आहे का ? अशी विचारणा सुरू झाली आहे. अशी योजना आहे की नाही याचे उत्तर मिळालेले नाही. मुख्यमंत्री विलासराव देशमुख यांनी तर सांगून टाकले की संकट आल्याशिवाय कसे कळणार की अशी योजना तयार आहे की नाही ?

देशमुख यांनी विषय टाळण्यासाठी केलेली ही मल्लीनाथी आहे की ते सरकारी यंत्रणेवर भाष्य करत आहेत हे सांगणे कठीण आहे. पण संपूर्ण यंत्रणेचा कस लागेल अशी आपत्ती मुंबईवर अद्याप कोसळलेली नाही हे येथील लोकांचे भाग्य आहे असेच म्हणावे लागेल. अगदी स्वातंत्र्यानंतरच्या सत्तावन वर्षांचा इतिहास नजरेखालून घातला तर बारा वर्षांपूवीर् मुंबई दणकावून सोडणाऱ्या बॉम्बस्फोट मालिकेचा अपवाद वगळता मुंबईकरांची सत्वपरीक्षा घेणारे क्षण ना येथील नागरिकांवर आले ना त्यामुळे यंत्रणेची सज्जता जोखली गेली. पाकिस्तान, चीनशी झालेली युद्धे ही दूरवर कोठेतरी सीमेवर झडली. त्याचा थेट फटका येथे बसला नाही. 1971 च्या युद्धात मुंबईकरांना ब्लॅक आऊट पाळावा लागला आणि पाक विमाने हल्ला करण्यास आली असा संशय आला म्हणून भारतीय हवाई दलाने केलेल्या हालचाली हा त्याला अपवाद होता. याउलट काश्मीरमध्ये गेली अनेक वषेर् परिस्थिती बिकट आहे. पंजाबसारख्या सीमेवरील राज्यांना सगळ्याच युद्धांत होरपळावे लागते. आंध्र प्रदेश, ओरिसा, आसाम इत्यादी प्रदेेशांना चक्रीवादळ, महापूर यांचे तडाखे वारंवार अनुभवावे लागतात.

बॉम्बस्फोट शहरात घडले, उपनगरात शांतता होती. तेही मुंबईकरांची कठोर कसोटी घेणारे क्षण नव्हते हे कोणीही मान्य करेल. मुंबई हे नैसगिर्करीत्या सुरक्षित बंदर असल्यामुळे चक्रीवादळांसारखी आपत्ती या शहरापासून दूर राहिली. ही पार्श्वभूमी लक्षात घेता मुंबईसाठी अशी कोणती योजना तयार करण्यात आली का ? तिच्या कार्यक्षमतेची वेळोवेळी चाचणी घेण्यात आली का ? असे प्रश्ान् कोणी विचारण्याच्या फंदात पडत नाही.

भूतकाळ बरा गेला असल्यामुळे भविष्याचा विचार कोणी केलेला नाही. राज्य सरकार, मुंबई महानगरपालिका, अग्निशमन दल, पोलिस, रेल्वे, बस या वाहतूक यंत्रणा यांच्या, अशा संकटाला एकत्रित तोंड देण्याच्या योजनेचा आराखडा फारतर कागदोपत्री आखण्यात आला आहे. सुनामीचे रौदभीषण रूप बघितल्यावरही योजनेचा काही विचार होताना दिसत नाही. कधी आपत्तीला तोंड देण्याची वेळ न आल्यामुळे अशा घटनांचे गांभीर्य जाणवले नाही. मेल्याशिवाय स्वर्ग दिसत नाही या म्हणीनुसार, टेलिव्हिजनवर आणि वर्तमानपत्रांत कितीही वर्णने पाहिली, वाचली तरी परदु:ख शीतल अशीच मुंबईकरांची अवस्था आहे.

पण आता वेळ आहे ती भविष्यातील संकटांचा वेध घेण्याची आणि उपाय योजण्याची. मुंबईचे वाढते महत्त्व लक्षात घेता या शहराला धोकाही अधिक. मानवी धोका कोठून आहे याचा अंदाज येऊ शकतो. निसर्ग कधी तडाखा देईल हे सांगणे कठीण आहे हे लक्षात घेता आजच्या घडीला हे शहर अस्मानी किंवा सुलतानी आव्हानाला तोंड देण्याच्या स्थितीत आहे का ? या प्रश्ानचे उत्तर शंभर टक्के नाही असेच आहे. किंबहुना, असे काही होणार नाही अशी ठाम खात्री बाळगून राज्यकतेर् आणि आमजनता वागत आहे.

काही विपरीत घडले तर तोंड देण्यास कोणतीच यंत्रणा सज्ज नाही असे आजचे चित्र आहे. अशावेळी वेगाने हालचाली कराव्या लागतात. त्यासाठी रस्ते निदान बरे तरी असावे लागतात. या घडीला शहरातून जाणारे हायवे वगळता एकही रस्ता नीट नाही. ज्या रस्त्यांची कामे चालू आहेत तेथे वापरातला रस्ता तरी नीट असावा अशी काळजी संबंधित अधिकारी घेत नाहीत. उदाहरण द्यायचे झाले तर साकीनाका ते एल अँड टी या रस्त्याचा मध्यभाग कामासाठी उखडला आहे. एकावेळी एक वाहन जाऊ शकेल अशा अरुंद रस्त्याने जाणे म्हणजे नरकयातना अशी अवस्था आहे. विक्रोळी जोगेश्वरी रस्त्याचे काम सुरू असल्यामुळे तोही पूर्णपणे वाईट अवस्थेत आहे. आणि असे चित्र ठिकठिकाणी दिसते.

अशा दुर्धर प्रसंगी पोलिसांवर ताण पडतो. सध्या पोलिसांची अपुरी संख्या आणि नको त्या कामात ते अडकून पडले आहेत असे दिसते. रस्ते खराब म्हणून ट्रॅफिक पोलिस वाहतूक नियमन करण्यात गुंतलेले असतात. खरे म्हणजे या दलाच्या जबाबदारीचा वाहतूक नियमन हा दुय्यम भाग आहे. याहून अनेक महत्त्वाची कामे त्यांनी करणे अपेक्षित आहे.

मुंबईत रस्ते, फुटपाथ हे अनधिकृत व्यवसायांनी व्यापलेले आहेत. अनेक उतुंग इमारतींनी सुरक्षिततेचे मार्गच ठेवलेले नाहीत. अँब्युलन्स जाण्यासाठी पुरेसे मोठे रस्ते, गल्ल्या नाहीत. अरुंद जिने असल्यामुळे रुग्णाला खाली आणणे जिकीरीचे बनले आहे. शहर वाढले, इमारतींची उंची वाढली पण त्या प्रमाणात वाढणाऱ्या आव्हानांना तोंड देण्यास दलाकडे अत्याधुनिक यंत्रसामुग्री नाही, पुरेसे मनुष्यबळ नाही. मुंबईकरांना पाणीपुरवठा करणाऱ्या पाईपलाईन्स सुरक्षित नाहीत. रुग्णालयांची संख्या पुरेशी नाही. नुकतीच वांदे येथे झोपड्यांना आग लागली. तेव्हा तेथे बंब पोहोचणे कठीण झाले. धारावी- सारख्या ठिकाणी याचा पदोपदी अनुभव येतो.

आणि हे पुरेसे नाही म्हणून की काय, राज्यर्कत्यांकडे दूरदृष्टी नाही. आजही अनेकदा अनुभवाला येते की तुलनेने छोट्या घटनांनीदेखील सारी यंत्रणा हडबडते. आजही रेल्वे अपघातात सापडलेल्याला तात्काळ मदत न मिळाल्यामुळे प्राणास मुकलेल्यांचे प्रमाण सुमारे चाळीस टक्के आहे. अशा वेळी, जेव्हा आपत्ती कोसळेल तेव्हा काय होईल याची कल्पना करणे अशक्य आहे. सध्या इंटरनेटची भाषा बोलली जाते, पण अनेकदा अनुभव येतो की सरकारची वेबसाईटच अपडेट केलेली नसते. माहिती अपुरी असते. टेलिफोन नंबर्समध्ये बदल केलेले नसतात.

फार मोठी दुर्घटना घडते तेव्हा किंवा छोटासा अपघात होतो तेव्हाही सरकारी यंत्रणांमध्ये सुुसुत्रता नसते असे जाणवते. पावसाळ्यात रेल्वे बंद पडते, रस्त्यांवर पाणी तुंबल्यामुळे बससेवा विस्कळीत होते, अनेक ठिकाणी माणसे अडकून पडतात. प्रचंड वाहतुकीमुळे काही रस्त्यांवर वाहनांची कोंडी होऊन प्रवासी बराच वेळ खोळंबतात. अशा वेळी, मुंबईकरांना नीट माहिती मिळेल अशी व्यवस्था आजही उपलब्ध नाही हे दिसते. लोकल अडकली तर, त्याचे कारण सांगण्याचे तंत्रज्ञान अस्तित्वात असूनही रेल्वे ते वापरत नाही. प्रवासी कंटाळून उड्या मारतात आणि पुढचा मार्ग धरतात. क्वचितप्रसंगी मुंबईत, महाराष्ट्रात विजेचा पुरवठा तुटतो. अशा वेळी तात्काळ माहिती देण्याची तत्परता दाखवण्याचे सौजन्य दाखवावे असे संबंधितांना वाटत नाही. खरे म्हणजे, आता विविध चॅनल्स, एफएमसह खाजगी रेडियो स्टेशन्स, मोबाईल फोन यांच्यामुळे माहिती पोहोचवणे खूपच सोपे झाले आहे. अशा यंत्रणांचे आणीबाणीची परिस्थिती हाताळण्यासाठी असलेले टेलिफोन्स अनेकदा चालत नसतात.

हे चित्र बघता, फार मोठे संकट कोसळेल तेव्हा, सगळ्या यंत्रणा हे आव्हान पेलू शकणार नाहीत, हे उघड आहे. अशा प्रसंगाला तोंड देण्यासाठी लागणारे प्रशिक्षण सतत द्यावे लागते. एकप्रकारे हे सैन्य तयार ठेवण्यासारखे आहे. शत्रूशी झुंजण्याची वेळ रोज येत नाही, पण तशी पाळी येईल तेव्हा सैनिक आणि त्याची शस्त्रे तयार असावीत अशी काळजी घ्यावी लागते. नाहीतर कारगिलमध्ये सुरुवातीला भारतीय सैन्याची ससेहोलपट झाली तशी अवस्था होते. असे प्रशिक्षण देणे, अशा प्रसंगासाठी यंत्रणेमध्ये सहभागी होणाऱ्या संबंधितांची मानसिक तयारी करून घेणे ही सतत चालणारी प्रक्रिया असते हे आपण ध्यानात घ्यायला हवे. आपल्याकडे पोलिस, अग्नीशमन दल, हॉस्पिटल्समधील डॉक्टर्स आणि कर्मचारी हे संकटसमयी झुंज देतात हे खरे, पण यापैकी बहुतेकांना त्याचे नीट शिक्षण दिले गेले तर ते अधिक प्रभावी कार्य करतील हे आपण लक्षात घेत नाही.

प्रलय शतकात फारतर एकदाच येतो, पण तेव्हाच राज्यर्कत्यांचा कस जोखला जातो. मुंबईचे राज्यकतेर् या परीक्षेची तयारी करत आहेत असे दिसत नाही हे दुदैर्व आहे.

सुहास फडके

 
</text>
</doc>
