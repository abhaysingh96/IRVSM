<doc>
<docno>980739.cms.txt</docno>
<text>
 
क्रीडा
द. आफ्रिकेने इंग्लंडला फॉलोऑन दिला नाही
[ Tuesday, January 04, 2005  10:53:45 pm]


वृत्तसंस्था

केप टाऊन : तिसऱ्या क्रिकेट कसोटीत दक्षिण आफ्रिकेने इंग्लंडवर 278 धावांची आघाडी घेतली, पण त्यांना फॉलोऑन न देता फलंदाजी करणंच पसंत केलं. कसोटी पदार्पणात लँगरवेल्टने पाहुण्यांचा निम्मा संघ गारद केला, तर अनुभवी एनटिनीने चार मोहरे टिपले. इंग्लंडकडून स्ट्राऊसने सर्वाधिक 45 धावा केल्या तर अॅशली जाईल्सने नाबाद 31 धावा करताना कसोटी क्रिकेटमध्ये एक हजार धावांचा टप्पा पार केला. जॅक कॅलिसने दुसऱ्या कसोटीत शतक झळकावल्यावर तिसऱ्या कसोटीच्या पहिल्या डावात शतक झळकावलं, त्याचे हे 19 वे कसोटी शतक. दुसऱ्या डावातही त्याने अर्धशतक फटकावलं असून बोथा डिपनॉरच्या साथीने चौथ्या विकेटसाठी 83 धावांची नाबाद भागी केली आहे. फ्लिंटॉफने गिब्सला यष्टीरक्षक जोन्सकरवी झेलबाद करून कसोटी क्रिकेटमध्ये बळींचे शतक साजरे केले.

धावफलक

दक्षिण आफ्रिका पहिला डाव : 441.

इंग्लंड पहिला डाव : मार्कस ट्रेस्कोथिक - झे, गिब्स गो.एनटिनी 28, अँड्र्यू स्ट्राऊस - त्रि. गो. एनटिनी 45, रॉबर्ट की- झे. डिव्हिलीअर्स गो. पोलॉक 0, मायकेल वॉन -झे. डिव्हिलीअर्स गो. लँगवेल्ट 11, ग्रॅहम थॉर्प - झे. रुडॉल्फ गो. लँगवेल्ट 12, मॅथ्यू होगार्ड -झे, स्मिथ गो. एनटिनी 1, अँड्र्यू फ्लिंटॉफ -झे. गिब्स गो. एनटिनी 12, गॅरियंट जोन्स - झे. स्मिथ गो. लँगवेल्ट 13, अॅशली जाईल्स - नाबाद 31, सायमन जोन्स - त्रि. गो. लँगवेल्ट 0, स्टीव हामिर्सन - झे. स्मिथ गो. लँगवेल्ट 0, अवांतर - 10, एकूण 58 षटकात 163.

गडी बाद होण्याचा क्रम : 1 -52, 2 - 55, 3 -70, 4 -95, 5 -97, 6 -109, 7 -128, 8 -141, 9 - 149.

गोलंदाजी : पोलॉक 17-5-36-1, एनटिनी 19-6-50 -4, लँगवेल्ट 16-4- 46- 5, बोए 4-1-15 -0, कॅलिस 2 -1 - 6- 0,

दक्षिण आफ्रिका दुसरा डाव : ग्रॅम स्मिथ -पायचीत गो. होगाार्ड 2, हर्षल गिब्स - झे. गॅरियंट जोन्स गो. फ्लिंटॉफ 24, जॅक रूडॉल्फ -झे. की गोे. जोन्स 23, जॅक कॅलिस -खेळत आहे 60, बोथा डिपनॉर -खेळत आहे 44, अवांतर - 31 एकूण - 59 षटकात 3 बाद 184.

गडी बाद होण्याचा क्रम : 1- 2, 2-62, 3 -101.

गोलंदाजी : होगार्ड 10-0-46-1, हामिर्सन 14-2-40-0, फ्लिंटॉफ 14-1-26-1, जाईल्स 13-2-41-0, सायमन जोन्स 8- 3-13-1.

 
</text>
</doc>
