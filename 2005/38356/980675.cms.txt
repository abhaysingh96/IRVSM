<doc>
<docno>980675.cms.txt</docno>
<text>
 
लेख
महापालिकांमध्येही 'येस मिनिस्टर'!
[ Tuesday, January 04, 2005  09:19:19 pm]


' प्लीज रिमेंबर, दॅट आय अॅम ऑन युअर साइड मिनिस्टर '... अँथनी जे आणि जोनाथन लिन यांनी लिहिलेल्या ' येस मिनिस्टर ' या जगद्विख्यात नाट्यात सरकारी अधिकारी असलेल्या सर हंम्फ्रीच्या तोंडी हे वाक्य वारंवार येतं. पण प्रत्यक्षात मात्र सर हम्फ्री जे करत असतात, ते प्रत्येकवेळी मंत्रीसाहेबांच्या हिताचंच असतं असं नाही! सरकारी काम चालवत असताना जनतेने निवडून दिलेले राजकीय नेते आणि सरकारी सेवेत असलेले वरिष्ठ अधिकारी यांच्यातल्या संबंधात कसे चढउतार होतात, प्रसंगी ती ' रस्सीखेच ' असते, तर प्रसंगी ' हातमिळवणी '; हे सगळे दाखवणाऱ्या ' येस मिनिस्टर ' ला जगभरात जनमान्यता मिळाली. आता त्यातल्याच प्रसंगाची आठवण यावी, असे प्रकार पुणे आणि पिंपरी-चिंचवड या दोन्ही महापालिकेतले प्रशासकीय अधिकारी आणि निवडून आलेले लोकप्रतिनिधी यांच्या घडत आहेत. ते ताणतणाव पाहताना पुणेकरांना ' येस मिनिस्टर ' ची आठवण येते आहे.

महापालिका आयुक्तांनी कोणतीतरी धडाकेबाज कारवाई करायची, मग लोकप्रतिनिधींनी त्यावरून सर्वसाधारण सभेत जोरदार आवाज उठवायचा, त्यानंतर लोकप्रतिनिधींनी विशिष्ट कामांसाठी जोर लावायचा आणि प्रशासकीय लालफितीने तो अडवायचा असा खेळ या महापालिकांमध्ये जोरात सुरू आहे. राजकीय नेते (नगरसेवक) आणि सरकारी अधिकारी यांच्यातल्या ' कभी दोस्ती तो कभी दुष्मनी ' अशा ' लव्ह हेट रिलेशनशिप ' चा फटका मात्र सामान्य जनतेला आणि विकासाच्या कामांनाच शेवटी बसतो, हेही पुन्हा एकदा सिद्ध होत आहे.

सध्या चचेर्त आहेत, ते पुणे महापालिकेचे आयुक्त नितीन करीर आणि पिंपरी- चिंचवड महापालिकेचे आयुक्त दिलीप बंड. या दोन्ही आयएएस अधिकाऱ्यांनी आपापल्या शहरांच्या महापालिकेत आयुक्त-पदांवर आल्यावर बरंच काही केलं. रस्तारुंदीकरण आणि अनधिकृत बांधकामे पाडणे यासारखी धडाकेबाज कामं केली. दोन्ही अधिकाऱ्यांनी आपापल्या पदांवर एक वर्षाचाही कार्यकाल अद्याप पूर्ण केलेला नाही ; पण त्यांच्या दोघांच्याही बदलीची चर्चा काही दिवसांपूवीर् शहरात सुरू होती. महापालिकेत निवडून गेलेल्या लोकप्रतिनिधींशी त्यांचे संबंध फारसे चांगले नसल्यामुळे मुळात ही चर्चा सुरू झाली. इंडियन अॅडमिनिस्ट्रेटिव्ह सव्हिर्स-मधले अधिकारी आणि जनतेकडून निवडून गेलेले लोकप्रतिनिधी यांच्यात महापालिकेत किंवा राज्य सरकारमध्येही कसे काहीवेळा चांगले तर काहीवेळा ताणतणावाचे संबंध असतात, हेच यावरून दिसतं.

काही प्रसारमाध्यमांनी नितीन करीर यांच्या बदलीच्या चचेर्चा संबंध मॅकेन्झी अहवाल कंत्राटाला मंजुरी मिळण्याच्या प्रकरणाशी लावला. पण त्याचा बदलीशी तर संबंध नाहीच आणि मुळात बदलीही होण्याची शक्यता नाही, असं स्पष्टीकरण स्वत: करीर यांनी दिलं. पुणे महापालिका आयुक्तपदाचा कार्यभार आपण स्वीकारल्याला सहा महिनेच झाले आहेत आणि महापालिकेचा अर्थसंकल्प तयार करण्याची प्रक्रिया आता सुरू आहे. बदलीच्या चचेर्त काही तथ्य नाही, असा खुलासाही त्यांनी केला. पण महापालिकेतल्या विकासकामांच्या आखणीत अनेक तांत्रिक गोष्टींचा विचार करावा लागत असल्यामुळे कोणत्याही गोष्टीला झटपट सोल्युशन नाही, असं करीर यांनी ' महाराष्ट्र टाइम्स ' शी बोलताना सांगितलं.

पिंपरी-चिंचवडचे आयुक्त दिलीप बंड यांनी पुणे-मुंबई महामार्गावर गेल्याच आठवड्यात अतिक्रमण विरोधी कारवाई करून दुकानं आणि बांधकामं पाडल्यामुळे त्यांच्याविरोधात लोकप्रतिनिधींचा रोष वाढला. त्यांची तातडीनं बदली केली जावी, असा ठराव नगरसेवकांनी मंजूर केला. अर्थात आयुक्तांची बदली राज्य सरकारच्या नगरविकास खात्याच्या निर्णयाशिवाय होत नाही. त्यामुळे दिलीप बंड आयुक्तपदी ठाम आहेत. शिवाय पिंपरी-चिंचवड महापालिकेवर ज्यांचा राजकीय होल्ड आहे, त्या अजित पवार यांच्याशी दिलीप बंड यांचे चांगले संबंध आहेत. त्यामुळे बंड यांची बदली त्यांच्या स्वत:च्या मजीर्शिवाय होणार नाही, असं सांगण्यात येतं आहे. पण ज्या पद्धतीनं हा ठराव मंजूर करण्यात आला, तेही जरा विचित्र होतं. सभागृहात कामकाज थांबवून लक्ष्मीकांत बेडेर् यांना श्ाद्धांजली वाहण्यात आली आणि त्यानंतर काही कामकाज होणार नाही असा आभास निर्माण करण्यात आला. श्ाद्धांजली झाल्यावर काही काम होणार नाही, असं समजून बरेचसे नगरसेवक बाहेर गेले असतानाच अचानक आयुक्तांच्या बदलीच्या ठरावावर मतदान घेण्यात आलं. लोकप्रतिनिधी आणि सरकारी अधिकारी यांच्यातल्या संघर्षाचा हा एक अजब नमुना पिंपरी-चिंचवड महापालिकेतही पाहायला मिळाला.

महापालिका आयुक्तपदावर बसलेल्या तरुण, तडफदार अधिकाऱ्यांनी जनतेच्या हितासाठी रस्तारुंदीकरण किंवा अनधिकृत बांधकामांच्याविरोधात मोहीम वगैरे कामं करायची आणि त्याला जनतेच्याच प्रतिनिधींनी, विशिष्ट हितसंबंध असल्यामुळे, विरोध करायचा असे प्रकार पुण्यात होत आहेत. यापूवीर् अरुण भाटिया आणि टी. सी. बेंजामिन या आयुक्तांच्याही कार्यकाळात नगरसेवक आणि त्यांच्यातल्या संघर्षाच्या कहाण्या रंगत होत्या. पुणे महापालिकेचे सध्याचे आयुक्त नितीन करीर त्यामानाने सोबर आणि सोफिस्टिकेटेड असल्यामुळे लोकप्रतिनिधींशी ते थेट संघर्ष टाळताना दिसत आहेत.

प्रशासकीय अधिकारी आणि लोकप्रतिनिधी यांच्यातल्या संबंधात सौहार्द असेल तर त्याचा फायदा जनतेलाच होणार आहे. रस्ते, आरोग्यसेवा, सफाई, शहरनियोजन आणि इतर कामांमध्ये कार्यक्षमता आणि वेग येणे ही जनतेची आजची पहिली गरज आहे. लोकप्रतिनिधी आणि प्रशासन यांच्यातल्या वादांमुळे ते ध्येय साध्य होणार नसेल, तर अमेरिकेच्या धतीर्वर महापालिकेच्या वेगवेगळ्या कामांचेही खाजगीकरण करण्याची मागणी नागरिकांकडून हळूहळू जोर धरेल.

रोहित चंदावरकर

 
</text>
</doc>
