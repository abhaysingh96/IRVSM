<doc>
<docno>980695.cms.txt</docno>
<text>
 
क्रीडा
राज्य कॅरम स्पधेर्त लाखाची बक्षिसे
[ Tuesday, January 04, 2005  09:48:16 pm]


मुंबई : रायगड जिल्हा कॅरम असोसिएशन व महाराष्ट्र कॅरम असोसिएशनच्या विद्यमाने राज्य आणि आंतरजिल्हा कॅरम अजिंक्यपद स्पर्धा 15 ते 19 जानेवारी या कालावधीत रोह्यातील भाटे सार्वजनिक वाचनालय सभागृहात आयोजित करण्यात आली आहे.

ही स्पर्धा खुली एकेरी, खुली दुहेरी, महिला एकेरी, महिला दुहेरी, वयस्कर गट पुरुष एकेरी (वय 45 वर्षावरील), आंतरजिल्हा पुरुष सांघिक अजिंक्यपद, महिला सांघिक अजिंक्यपद, वयस्कर गट महिला एकेरी (वय 45 वर्षांवरील) अशा आठ गटात खेळविली जाणार आहे.

या स्पधेर्त राज्यातील 15 जिल्ह्यांतून 500 ते 550 कॅरमपटू आणि अधिकारी भाग घेणार आहेत. स्पर्धा अखिल भारतीय कॅरम फेडरेशन (राष्ट्रीय संघटना) व आंतरराष्ट्रीय कॅरम फेडरेशनच्या नवीन नियमावलीनुसार खेळविली जाईल.

या स्पधेर्मध्ये एकूण रुपये 1 लाख 10 हजार रुपयांची रोख पारितोषिके विजेत्यांना देण्यात येतील. तसेच ब्रेक- टू-फिनिश आणि ब्लॅक-टू-फिनिश नोंदविणाऱ्या खेळाडूंना प्रथम फेरीपासून खास रोख पारितोषिक देण्यात येतील.

या स्पधेर्च्या दरम्यान राज्यस्तरीय पंच परीक्षा घेण्यात येईल. पंच परीक्षा मराठी, हिंदी व इंग्रजी अशा तीन माध्यमांतून घेतल्या जाणार असून इंग्रजी माध्यमातून उत्तीर्ण होणाऱ्या पहिल्या दोन क्रमांकांच्या उमेदवारांना राष्ट्रीय पंच परीक्षाकरिता पाठविले जाईल. या स्पधेर्चे प्रमुख पंच म्हणून संजय नाडकणीर् (पुणे), अजित सावंत ( रत्नागिरी), अविनाश वीरकर (मुंबई) आणि विद्याधर राजवाडे (ठाणे) यांची नेमणूक करण्यात आली आहे.

स्पधेर्साठी प्रवेशिका 11 जानेवारी रोजी रात्री नऊ वाजेपर्यंत स्पर्धा शुल्कासह जिल्हा कार्यवाहामार्फतच नथुराम पाटील (मानद कार्यवाह, महाराष्ट्र कॅरम असोसिएशन, मेघना, पेजारी नाका, पेजारी, ता. अलिबाग, जि. रायगड - 402108. दूरध्वनी - 02141- 252217) किंवा जनार्दन संगम (सह कार्यवाह, महाराष्ट्र कॅरम असोसिएशन , 1/29, दुधवाला चाळ, टिळक भवनसमोर, काकासाहेब गाडगीळ मार्ग, मुंबई- 400025) यांच्याकडे स्वीकारल्या जातील.

 
</text>
</doc>
