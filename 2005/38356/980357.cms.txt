<doc>
<docno>980357.cms.txt</docno>
<text>
 
महाराष्ट्र
हातभट्ट्या उद्ध्वस्त करण्यासाठी दोन विशेष पथकं
[ Tuesday, January 04, 2005  04:39:53 pm]


रवींद मांजरेकर

ठाणे : शेकडो जणांचे प्राण घेण्यासाठी कारणीभूत ठरलेल्या गावठी दारूची निमिर्ती केंदे उद्ध्वस्त करण्यासाठी राज्य उत्पादन शुल्क विभागाने विविध स्तरीय उपाययोजना केली आहे. या उपायांचा एक भाग म्हणून उपअधीक्षकांच्या नेतृत्त्वाखाली ठाणे जिल्ह्यासाठी दोन विशेष मोहिम पथके स्थापन केल्याची माहिती राज्य उत्पादन शुल्क विभागाचे संचालक सुरेश सूर्यवंशी यांनी दिली.

एक जानेवारीपासून या पथकांनी कामाला सुरुवात केली आहे. उपअधीक्षक आणि निरीक्षक, तसेच कर्मचारी, असा 25 जणांचा ताफा देण्यात आला आहे. यापैकी एका पथकाकडे मुंब्रा भागातला खडीर्, देसई हा भाग सोपवला आहे. दुसऱ्या पथकावर वसई ते भिवंडी या पट्ट्याची जबाबदारी आहे. दिवसभर या भागांमध्ये फिरून दलदलीच्या, जंगलाच्या किंवा दुर्गम भागातील हातभट्ट्या उद्ध्वस्त करण्याबरोबरच संध्याकाळनंतर शहरात लक्ष ठेवण्याची जबाबदारी या पथकावर सोपवण्यात आली आहे. गावठी दारूचा प्रवास, हस्तांतरण आणि विक्री हे चक्र मोडून काढण्यासाठी या पथकांचा फायदा होईल, असा विश्वास सूर्यवंशींना आहे. या पथकाला एक ते दहा जानेवारी हा कालावधी दिला असून दररोजच्या कारवाईचा अहवाल ही पथकं थेट संचालकांकडेच देणार आहेत.

दरम्यान, उत्पादन शुल्क विभागाच्या ठाणे शाखेने अधीक्षक एन. डी. किरसान यांच्या मार्गदर्शनाखाली डिसेंबर महिन्यात एकूण 53 लाख 68 हजार 442 रुपयांची दारू जप्त केली. या प्रकरणी एकूण 416 गुन्ह्यांची नोंद झाली असून, त्यापैकी 224 गुन्ह्यांमध्ये 223 आरोपी पकडण्यात आले आहेत. उरलेले 192 गुन्हे बेवारस आहेत. त्यात कोणालाही अटक झालेली नाही. डिसेंबर महिन्यात 13540 लीटर गावठी दारू , 462 लीटर देशी दारू , 564 लीटर विदेशी दारू आणि 135 लीटर बीअर जप्त करण्यात आली. या गुन्ह्यांपैकी 13 गुन्हे हे 31 डिसेंबर रोजी नोंदवले आहेत. या प्रकरणी आठ जणांना अटक करण्यात आली होती.

नवीन वर्षांतील पहिल्या दोन दिवसांत हातभट्ट्या नष्ट करण्यावर भर देण्यात आला. त्यामुळे एक जानेवारीला 141 लीटर गावठी दारू जप्त करण्यात आली आणि दोन जानेवारी रोजी 316 लिटर गावठी दारू जप्त करण्यात आली. त्याचबरोबर दारू तयार करण्यासाठीचा कच्चा माल, बॅरल असा मिळून एकूण एक लाख 46 हजार रुपयांचा ऐवज जप्त करण्यात आला. निम्म्यापेक्षा अधिक गावठी दारूचे बॅरल दलदलीत ठेवले होते. त्यामुळे ते तेथेच ओतून टाकण्यात आले.

 
</text>
</doc>
