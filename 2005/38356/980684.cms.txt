<doc>
<docno>980684.cms.txt</docno>
<text>
 
अर्थव्यवहार
गुंतवणूक हवीच!
[ Tuesday, January 04, 2005  09:24:19 pm]


20 वर्षे नोकरी केल्यानंतर बचत, गुंतवणूक हे शब्द मला शिवले नव्हते. पण एका एलआयसीच्या एजंटने केलेले मार्गदर्शन व आथिर्क नियोजनांबाबत दिलेला सल्ला ऐकून गेल्या चार वर्षांत व्यवस्थितपणे पाच लाख रुपयांच्या पॉलिसी घेतल्या.

वीस वर्षे नोकरी केल्यानंतर बचत, गुंतवणूक हे शब्द मला शिवले नव्हते. अलिकडे म्हणजे 2000 सालापर्यंत मित्र, ओळखीचे यांनी आग्रह केल्यामुळे अगदी 5-10 हजारांपासून 1 लाख रुपयांच्या अशा एकूण पाच लाख रुपयांच्या एलआयसीच्या अनेक पॉलिसीस घेतल्या होत्या. परंतु त्या घेताना कोणतेही नियोजन नव्हते. त्यामुळे पीपीएफ, राष्ट्रीय बचत पत्रे, वैद्यकीय विमा किंवा गुंतवणुकीच्या इतर माध्यमांपासून दूर होतो. मात्र गेल्या चार वर्षांत बऱ्यापैकी आथिर्क नियोजन करायला सुरुवात केली आहेे. खाजगी कंपनीत वरिष्ठ अधिकारी आणि सर्पमित्र म्हणून ओळखले जाणारे उल्हास ठाकूर यांनी ही कबुली दिली. एका एलआयसीच्या एजंटने केलेले मार्गदर्शन व आथिर्क नियोजनांबाबत दिलेला सल्ला ऐकून गेल्या चार वर्षांत व्यवस्थितपणे पाच लाख रुपयांच्या पॉलिसी घेतल्या.

चांगली नोकरी , 1984 साली कर्ज काढून घेतलेले स्वत:चे घर, नोकरी करणारी पत्नी कुंदा आणि आठ वर्षांचा मुलगा कुणाल अशा छोटे कुटुंब असलेले उल्हास सांगतात, बचत आणि गुंतवणूक करायला जरी उशीर झाला आहे. तरीही मला वाटते की, ड्ढद्गह्लह्लद्गह्म द्यड्डह्लद्ग ह्लद्धड्डठ्ठ ठ्ठद्ग 1 द्गह्म. घराचे कर्ज केव्हाच फिटले, कंपनीकडून वैद्यकीय फायदे तसेच निवृत्तीनंतरची पेन्शन आदी सुविधा असल्यामुळे आथिर्क विवंचना नाही. मात्र दोघेही कमावते असून पैशांचे नियोजन केले नाही, हे जाणवते.

ही चूक सुधारण्याचा प्रयत्नही त्यांनी केला. चार वर्षांपूवीर् उल्हास ठाकूर यांनी पीपीएफचे खाते उघडले असून त्यात नियमीतपणे ठराविक रक्कम भरणा ते करू लागले आहेत. तसेच यंदा कुटुंबाचा वैद्यकीय विमा काढला आहे. आपण कमावते आहोत, असलेल्या पैशात व्यवस्थित चालले आहे याच दृष्टीने यापूवीर् पाहील्यामुळे भविष्याबाबत गंभीरपणे विचार केला नव्हता. परंतु गंुतवणूकीबाबत दुसऱ्या बाजूने विचार केल्यास गुंतवणूक करणे आवश्यक आहे, हे पटल्याचे उल्हास सांगतात.

कुंदा ठाकूर गेली 12 नोकरी करत आहेत. त्यांनीही नियमीत बचत व गुंतवणूकीकडे गंभीरपणे पाहीले नाही. मात्र इतरांची गुंतवणूक पाहून त्यांचाही कल तिकडे वळला आहे. म्हणूनच त्यांनी चार वर्षांपूवीर् यूलिपमध्ये गुुंतवणूक सुरू केली.

या व्यतिरिक्त ' नकळतपणे ' 10 वर्षांपूवीर् एलआयसीची पेन्शन पॉलिसी घेतली होती.गेेली चार वषेर् पोस्टाच्या रिकरिंग खात्यात नियमीतपणे बचत सुरू केली आहे. शिवाय त्यांनी स्वत:चे घर देखील घेतले आहे.उल्हास-कंुदा दांपत्याने आता जमा-खर्चाची नोंद ठेवण्याचा निश्चय केला असून 1 जानेवारीपासून त्याची अंमलबजावणी सुरू केली आहे. प्राप्तीकर वाचवण्यासाठी जास्त गुंतवणूक करावी लागते म्हणून प्राप्तीकर कापून गेलेला बरा अशा विचाराचे ठाकूर आता आपल्याला उशीर झाला परंतु इतरांनी योग्य वयात शक्य होईल तेवढी परंतु नियोजनबद्ध गंुतवणूक करा, असा सल्ला देतात.

अविनाश चंदने

 
</text>
</doc>
