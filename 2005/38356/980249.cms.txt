<doc>
<docno>980249.cms.txt</docno>
<text>
 
देश-विदेश
विजयेंद सरस्वती यांच्यावरील समन्स मागे
[ Tuesday, January 04, 2005  03:03:39 pm]


वृत्तसंस्था

कांचीपूरम : कांची मठाचे द्वितीय आचार्य विजयेंद सरस्वती यांच्या विरोधात जारी केलेला समन्स आज या प्रकरणाची चौकशी करणाऱ्या विशेष तपास पथकाने माघारी घेतला.शंकररामन खून खटला आणि राधाकृष्णन हल्ला प्रकरणी चौकशी करण्यासाठी विजयेंद सरस्वती यांच्या विरोधात समन्स जारी करुन त्यांना आज चौकशीसाठी बोलवण्यात आले होते.

विशेष तपास पथकाने काल रात्रीच यासंबंधीची माहिती मठाच्या अधिकाऱ्यांना कळविली होती.

याआधी 26 आणि 28 डिसेंबरला विशेष तपास पथकाने विजयेंद सरस्वती यांची चौकशी केली होती.यावेळी तिसऱ्यांदा त्यांना चौकशीसाठी बोलविण्यात आले होते.परंतु ऐनवेळेस ही चौकशी रद्द करण्यात आली.

 
</text>
</doc>
