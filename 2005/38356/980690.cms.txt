<doc>
<docno>980690.cms.txt</docno>
<text>
 
क्रीडा
दोन्ही संघांची अंतिम फेरीत धडक
[ Tuesday, January 04, 2005  09:35:26 pm]


मंचर : फेडरेशन चषक कबड्डी स्पधेर्त महाराष्ट्राच्या दोन्ही संघांनी अंतिम फेरीत धडक मारली आहे.

पुरुषांच्या अंतिम सामन्यात रेल्वेला 12-11 असे चकित केले. मध्यंतराला महाराष्ट्राकडे 10-9 अशी एका गुणाची आघाडी होती ; पण कर्णधार नीलेश दुगेर्ने शेवटच्या तीन मिनिटांत दोन बहारदार पकडी केल्या त्या प्रदीप मलिक व राकेशकुमार यांच्या. महिलांची अंतिम झुंज महाराष्ट्र विरुद्ध रेल्वे अशी होईल. नुकत्याच झालेल्या राष्ट्रीय स्पधेर्तील हेच दोन संघ अंतिम फेरीत पोहचले होते आणि त्यामध्ये रेल्वे अजिंक्य ठरला होता.

महाराष्ट्र राज्य कबड्डी संघटना व आंबेगाव तालुका राष्ट्रवादी काँग्रेस यांच्या संयुक्त संयोजनाखाली मंचर येथील शिवाजी महाराज क्रीडानगरीत ही स्पर्धा सुरू आहे.

उपांत्य फेरीत महाराष्ट्राच्या महिलांनी हरयाणावर 30-13 अशी मात केली. महाराष्ट्राने सुरुवातीपासून आपल्याकडे आघाडी घेतली होती. मध्यंतराला 10-9 अशी आघाडी घेणाऱ्या महाराष्ट्राने उत्तरार्धात आक्रमक खेळ करत सामना एकतफीर् केला. दुसऱ्या सत्रात महाराष्ट्राने हरयाणावर दोन लोण मारले.

महाराष्ट्राची कर्णधार अनुराधा डोणगांवकरने 13 चढाया करताना 9 गुण मिळविले. एकवेळ तिची पकड झाली, तर तीन चढाया निष्फळ ठरल्या.

मेघाली कोरगांवकरनेही आठ चढाया केल्या. दोन वेळेस तिची पकड झाली. ती एकही गुण मिळवू शकली नाही. मात्र तिने दोन उत्तम पकडी केल्या. अभिलाशा म्हात्रे हीने सात चढाया करताना दोन गुण मिळविले. एक वेळ तिची पकड झाली.

महाराष्ट्राची कोपरारक्षक निर्मला भोई हीने आपली भूमिका यशस्वीपणे बजावताना पाच पकडी केल्या. फक्त एक वेळेस तिची पकड अयशस्वी ठरली. हरयाणाच्या सुशिला व राजबाला या खेळाडूंनी बऱ्यापैकी खेळ केला.

दुसऱ्या उपांत्य सामन्यात रेल्वेने कर्नाटकचा 42-14 असा धुव्वा उडविला. विश्रांतीला त्यांच्याकडे 24-5 अशी मोठी आघाडी होती. भक्ती कुलकणीर् ही रेल्वेच्या विजयाची शिल्पकार ठरली. 11 चढायांमध्ये तिने 11 गुण कमावले. तर तेजस्वीने 12 चढाया करताना 4 गुण मिळविले. तसेच एका बोनस गुणाची कमाई केली.

 
</text>
</doc>
