<doc>
<docno>979665.cms.txt</docno>
<text>
 
महाराष्ट्र
राष्ट्रवादी काँग्रेसची व्यापक जनसंपर्क मोहिमेची योजना
[ Tuesday, January 04, 2005  12:15:13 am]


म. टा. प्रतिनिधी

पुणे : आगामी काळात येणाऱ्या ग्रामपंचायतीपासून ते लोकसभेच्या निवडणुकांपर्यंत सर्व प्रकारच्या निवडणुकांसाठी संपूर्ण राज्यात पक्षाचे संघटन मजबूत करण्यासाठी राष्ट्रवादी काँग्रेसनेही व्यापक जनसंपर्क मोहिमेची आखणी केली आहे.

या मोहिमेसाठी समन्वय समितीची स्थापना करण्यात आली असून त्याच्या प्रदेशाध्यक्षपदी पक्षाचे नेते अरुण गुजराथी यांनी वसंत वाणी यांची नेमणूक करण्यात आली आहे. वाणी यांनी पुण्यात सोमवारी वार्ताहर बैठकीत या मोहिमेविषयी माहिती दिली. यावेळी राष्ट्रवादी काँग्रेस शहराध्यक्ष आण्णा थोरात, उपमहापौर दिलीप बराटे, अंकुश काकडे, अनिल भोसले आदी नगरसेवक, राष्ट्रवादी युवा काँग्रेस अध्यक्ष प्रदीप देशमुख आदी उपस्थित होते.

राष्ट्रवादी काँग्रेस अध्यक्ष शरद पवार यांच्या सूचनेवरून या समन्वय समितीची स्थापना केल्याचे वाणी यांनी सांगितले. संपूर्ण राज्यात पक्षसंघटन मजबूत करून आगामी काळात होणाऱ्या ग्रापंचायत, पंचायत समिती, जिल्हा आणि नगरपरिषद, महापालिका, विधानसभा, लोकसभा, सहकार, शिक्षण क्षेत्रातील सर्व संस्थांमध्ये परिणामकारक आणि व्यापक जनसंपर्क कार्यक्रमाची आखणी करण्याचा या मागचा उद्देश असल्याचे वाणी म्हणाले. कार्यकतेर् आणि नेत्यांमध्ये योग्यतऱ्हेने सुसंवाद, परस्परांतील विश्वास, समन्वय, पक्षांतर्गत शिस्तपालन याविषयी विविध मार्गदर्शक मेळावे, शिबिरे, अभ्यासवर्ग, घेण्यात येणार असल्याचे वाणी यांनी सांगितले.

या मोहिमेसाठी संपूर्ण राज्यातील 288 विधानसभा मतदारसंघाचे आठ भागांत विभाजन करण्यात आले आहे. जिल्हा, महानगर, नगर परिषदा आणि तालुका स्तरावर कार्यर्कत्यांच्या नेमणूका करण्यात येणार आहेत. तसेच आठ विभागांसाठी प्रत्येकी एक याप्रमाणे आठ पूर्णवेळ कार्यर्कत्यांची नेमणूकही करण्यात येणार आहे. 25 ते 45 वयोगटातील कार्यक्षम कार्यर्कत्यांची ' वकिर्ंग टीम ' तयार करण्यात येणार असल्याचेही वाणी म्हणाले. राज्य सरकारमध्ये सत्तेवर संपूर्णपणे राष्ट्रवादी काँग्रेसचे बहुमत नसल्यामुळे समाजातल्या विविध प्रश्ानंबाबत राज्य सरकारकडे दाद मागणार, वेळ पडल्यास सरकारविरुद्ध आंदोलनही करू, असे वाणी म्हणाले.

या मोहिमेंतर्गत 16 जानेवारीला जळगाव येथे विदर्भ, मराठवाडा आणि उत्तर महाराष्ट्रातल्या सर्व प्रमुख कार्यर्कत्यांची, तसेच 23 जानेवारीला पश्चिम महाराष्ट्र, कोकण, मुंबई येथील कार्यर्कत्यांची चिंतन बैठक घेण्यात येणार असल्याचे वाणी यांनी सांगितले. या बैठकींसाठी पाटबंधारे मंत्री अजित पवार, उपमुख्यमंत्री आर. आर. पाटील, गुजराथी उपस्थित राहणार असल्याची माहिती वाणी यांनी दिली.

संघापेक्षा आमची शिस्त चांगली

राष्ट्रीय स्वयंसेवक संघ आणि भाजपच्या कार्यपद्धतीच्या धतीर्वरच ही मोहीम आखली आहे का, यावर बोलताना वाणी म्हणाले की, रा. स्व. संघाचे रूपांतर आता ' राजकीय स्वाथीर् संघा ' त झाले आहे. रा. स्व. संघापेक्षा राष्ट्रवादी काँग्रेस पक्षाची शिस्त चांगली आहे. येत्या पाच वर्षांत ती आणखी चांगली करण्याचा आम्ही प्रयत्न करत आहोत.

 
</text>
</doc>
