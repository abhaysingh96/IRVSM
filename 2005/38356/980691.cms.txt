<doc>
<docno>980691.cms.txt</docno>
<text>
 
क्रीडा
पेसला चिंता भारतीय टेनिसची!
[ Tuesday, January 04, 2005  09:36:26 pm]


वृत्तसंस्था

चेन्नई : भारतीय टेनिसच्या भवितव्याविषयी लिअँडर पेस अतिशय काळजीत आहे. भारताच्या दुय्यम खेळाडूंकडे फारशी गुणवत्ता नाही, असं त्याला वाटतं.

गुणवान दुय्यम खेळाडूंची वानवा असल्यामुळे आपल्याला भारतातफेर् खेळताना फारशी साथ मिळत नाही. विशेषत: एकेरीत आपल्याला आजही संघाची धुरा वाहावी लागत आहे, असं त्याने खेदाने सांगितलं.

'' प्रामाणिकपणे सांगायचं झालं तर देशासाठी खेळण्यासाठी मी अजूनही कटिबद्ध आहे आणि मी खेळतच राहीन. कारण भारतात फारसे होतकरू खेळाडू नाहीत. प्रकाश अमृतराज आणि करण रस्तोगी यांनी बऱ्यापैकी चमक दाखवलीय. परंतु गेल्या काही वर्षांत गुणवत्तेचा झरा आटत चाललाय ही वस्तुस्थिती आहे ,'' असं तो म्हणतो.

रामनाथन कृष्णन, विजय अमृतराज आणि रमेश कृष्णन या दिग्गज खेळाडूंची देशावरची निष्ठा अतुलनीय होती. त्यांनी भारतातफेर् खेळताना दाखवलेल्या निष्ठेनेच आपल्याला स्फूतीर् दिली, असं पेसने सांगितलं. अशी निष्ठा युवा खेळाडूंनी आपल्या अंगी बाणवायला हवी, असं मत त्याने व्यक्त केलं.

पाचवं विजेतेपद पटकाणारच!

एटीपी टूर चेन्नई खुल्या टेनिस स्पधेर्त आपण दुहेरीचं पाचवं विजेतेपद नक्कीच पटकावू, असा विश्वास भारताचा अव्वल टेनिसपटू लिअँडर पेसने व्यक्त केला.

या स्पधेर्च्या पहिल्याच फेरीत पेस तैपेईच्या सून-येन लूकडून पराभूत झाला तरी आपल्या जुन्या खेळाची झलक त्याने यावेळी दाखवली. सामन्यानंतर दुहेरीतील आशाअपेक्षांविषयी तो म्हणाला की , '' माझा साथीदार सबिर्याचा नेनाद झिमोनिच हा दुहेरीत पारंगत आहे. या ठिकाणी मी चार विजेतेपदं जिंकली आहेत आणि ती सर्वच विजेतेपदं माझ्यासाठी खूप समाधानकारक ठरली. नव्या मोसमाची विजयी सुरुवात व्हावी यासाठी मी माझं पाचवं दुहेरीचं विजेतेपद पटकावण्यासाठी आसुसलेलो आहे. ''

एकेरीत खेळण्याच्या आपल्या निर्णयाबाबत पेस म्हणाला की , '' इथे खेळायला मिळणं ही एक चैनच आहे हे मान्य करायला हवं. प्रकाश अमृतराज नि करण रस्तोगी यांना वाईल्ड कार्ड मिळालं नसतं तर मी एकेरीत खेळण्याचं निमंत्रण स्वीकारलंच नसतं ; पण सून-येन लूविरुद्ध मी चांगला खेळलो. लू माझ्यापेक्षा खूपच चपळ होता. एकेरीत खेळल्यामुळे दुहेरीचा सराव व्हायला मदत होते. ''

दहा वर्षांपूवीर्च्या तुलनेत सध्या तरुण खेळाडूंना खूपच संधी मिळतात. या दर्जाची स्पर्धा भारतात 1996 नंतर व्हायला लागली. तसंच आता येथे ज्युनियर स्तरावरच्या स्पर्धा आणि सिनियर खेळाडूंसाठी आयटीएफ स्पर्धाही होतात. आपली चमक दाखवायला युवा खेळाडूंना आता खूप संधी मिळतात ,'' असं पेसने सांगितलं.

 
</text>
</doc>
