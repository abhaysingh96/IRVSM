<doc>
<docno>979686.cms.txt</docno>
<text>
 
लेख
अपवर्ड मुव्हमेंट
[ Tuesday, January 04, 2005  12:23:17 am]


अमेरिकेचा आशिया खंडातील वाढता हस्तक्षेप ही भारत-चीन या दोन्ही देशांसाठी चिंतेची बाब आहे. त्याचबरोबर चीन नव्या महासत्तेत परिवतिर्त होत असल्यामुळे निर्माण होणाऱ्या नव्या आव्हानांना पेलणे ही भारताची समस्या आहे. या दोन्ही बाबींमध्ये समतोल साधत भारताला वाटचाल करावी लागणार आहे.

भारत-चीन संबंधात गेल्या महिनाभरापासून ' अपवर्ड मुव्हमेंट ' सुरू झाली आहे. गेल्या नोव्हंेबरमध्ये झालेल्या एसिआन देशांच्या बैठकीत भारत आणि चीनच्या पंतप्रधानांनी हात मिळवले, तेव्हा ' आपण हात मिळवतो तेव्हा जग हादरते ' असे उद्गार चिनी पंतप्रधान वेन जिआबाओ यांनी काढले होते. असे उद्गार चिनी राज्यकतेर् उगाचच काही तरी बोलायचे म्हणून काढीत नसतात ; त्यामागे निश्चित हेतू असतो. आंतरराष्ट्रीय राजकारणातील बदलती समीकरणे आणि दोन्ही देशांच्या आथिर्क व व्यापारी गरजा यातून दोन्ही देशांच्या संबंधांना वेगळा आकार देण्याची गरज चीनला वाटत आहे, हेच यातून स्पष्ट होते.

वाजपेयी सरकारच्या काळात पंतप्रधानांचे सुरक्षा सल्लागार ब्रजेश मिश्र यांनी दोन्ही देशांच्या संबंधांना आकार देण्याची प्रक्रिया सुरू केली. त्यासाठी मिश्र यांनी काही खास वेगळे धोरण आखले होते असे नाही. राजीव गांधी व डेंग झिआओ पेंग यांनी दोन्ही देशांतील संबंध सुधारण्यासाठी जी मूलभूत तत्त्वे आखून दिली होती, त्याच तत्त्वांनुसार ही चर्चा चालू होती. परंतु सीमावादातील चचेर्त जेव्हा प्रगती होणे अवघड झाले, तेव्हा त्यावेळचे पंतप्रधान वाजपेयी यांनी परराष्ट्र सचिव पातळीवरील चर्चा रद्द करून ती राजकीय पातळीवर सुरू केली. त्यासाठी भारताने ब्रजेश मिश्र व चीनने उपपरराष्ट्र मंत्री दाई बिंग्गुओ यांची नियुक्ती केली. त्यानंतर ही चर्चा समाधानकारकपणे पुढे चालू झाली.

वाजपेयी सरकार निवडणुकीत पराभूत झाल्यानंतर पंतप्रधानपदी आलेल्या मनमोहन सिंग यांनी चचेर्ची जबाबदारी त्यांचे सुरक्षा सल्लागार जे. एन. दीक्षित यांच्यावर सोपवली. दीक्षित यांनीही ही जबाबदारी तितक्याच समर्थपणे पार पाडली. गेल्या 18-19 नोव्हेंबरला दीक्षित व बिंग्गुओ यांच्यात एक चचेर्ची फेरी पार पडली. या फेरीत नेमके काय घडले, हे अधिकृतपणे सांगण्यात आले नसले तरी, चीनने पूर्व क्षेत्रातील आपला दावा मागे घ्यावा यासाठी भारतातफेर् प्रयत्न करण्यात आल्याचे समजते. याबदल्यात भारताने पश्चिम क्षेत्रात सवलती द्याव्यात, अशी चीनची जुनी अपेक्षा आहे. ही अपेक्षा मान्य करण्याच्या दृष्टीने काही पावले नक्कीच पडली असणार ; त्यामुळेच ही चर्चा फलदूप झाल्याचे दोनही देशांतफेर् सांगण्यात आले.

ही चर्चा यशस्वी झाल्याचे मानण्याचे आणखी एक कारण म्हणजे गेल्या आठवड्यात भारताचे लष्कर प्रमुख जनरल निर्मलकुमार विज यांचा झालेला चीन दौरा. जवळपास एका दशकानंतर झालेला भारतीय लष्करप्रमुखांचा हा चीनचा दौरा कमालीचा यशस्वी झाला. दोन्ही देशांतील लष्करात जे परंपरागत संशयाचे वातावरण आहे, ते दूर करण्याचा प्रयत्न यावेळी झाला. या चचेर्चाही नेमका तपशील बाहेर आला नसला, तरी त्यात सीमाक्षेत्रातील दोन्ही देशांच्या लष्कराची मांडणी परस्परांविषयी संशय निर्माण करणार नाही अशा प्रकारे करण्याबाबत विचार-विनिमय झाला असणार, यात शंका नाही. विशेषत: सीमा निश्चित करण्याच्या दृष्टीने लष्कराने घ्यावयाच्या भूमिकेबाबत विचार झाला असणार ; कारण सीमाचर्चा करताना दोन्ही देश लष्कराच्या मताकडे दुर्लक्ष करू शकत नाहीत. जेथेजेथे दोन्ही देशांचे लष्कर ज्या काही शंका उपस्थित करीत असतील त्यांचे निरसन लष्करच करू शकते. त्यामुळे सीमावादातील तोडग्याला अंतिम स्वरूप देण्यापूवीर् दोनही देशांच्या लष्करात सविस्तर चर्चा होणे, शंका निरसन होणे आवश्यक आहे. याचे कारण काही वेळेला विशिष्ट भूभाग लष्करीदृष्ट्या मोक्याचा असतो. त्यावर राजकीय तोडगा निघू शकत असला, तरी लष्कराची या तोडग्याला संमती नसेल तर निर्णय होणे अवघड असते. जनरल विज यांच्या दौऱ्यात अशा बाबींवर चर्चा झाली असणार हे उघड आहे.

अमेरिकेचा आशिया खंडातील वाढता हस्तक्षेप ही भारत-चीन या दोन्ही देशांसाठी चिंतेची बाब आहे. त्याचबरोबर चीन नव्या महासत्तेत परिवतिर्त होत असल्यामुळे निर्माण होणाऱ्या नव्या आव्हानांना पेलणे ही भारताची समस्या आहे. या दोन्ही बाबींमध्ये समतोल साधत भारताला वाटचाल करावी लागणार आहे. अशा वेळी या दोन्ही देशांबरोबरच्या संबंधात कोणत्याही प्रकारचा तणाव निर्माण होणे भारताच्या हिताचे नाही. सध्या तरी भारत-चीन यांच्यात सीमाप्रश्ान् हाच एक तणावाचा मुद्दा शिल्लक आहे. त्यावर तोडगा काढण्याचे प्रयत्न एकीकडे चालू ठेवत अन्य क्षेत्रातील संबंध वाढविण्यावर दोन्ही देश भर देत आहेत. त्यामुळेच ही ' अपवर्ड मुव्हमेंट ' सुरू झाली आहे.

या वर्षाच्या अखेरीस दोन्ही देशांतील व्यापाराने एक हजार कोटी डॉलर्सचा टप्पा पार केला आहे. व्यापारातील ही वाढ जवळपास 82 टक्क्यांपेक्षाही अधिक आहे. अन्य देशांचा चीनशी जो व्पापार आहे, त्या तुलनेत हा आकडा नगण्य आहे, पण येत्या काळात तो बराच वाढण्याची शक्यता आहे. सॉफ्टवेअर क्षेत्रामध्ये भारताला मागे टाकणे अवघड आहे हे लक्षात आल्यानंतर आता चीनने भारतीय सॉफ्टवेअर व चिनी हार्डवेअर यांची सांगड घालण्याची भाषा सुरू केली आहे. मैत्रीचा पक्का पाया घातल्याशिवाय ही सांगड घालता येणार नाही. त्यासाठी आधी संशयाची जळमटे दूर केली पाहिजेत हे दोनही देशांना उमगले आहे. त्यामुळेच संबंधातील ही ' अपवर्ड मुव्हमेंट ' आहे.

दिवाकर देशपांडे

 
</text>
</doc>
