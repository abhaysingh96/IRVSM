<doc>
<docno>980328.cms.txt</docno>
<text>
 
प्रगती फास्ट
एचआरच्या बळावर स्पर्धा
[ Tuesday, January 04, 2005  04:18:48 pm]


कोणत्याही कंपनीला पैसे खर्च करून अद्ययावत टेक्नॉलॉजी मिळवता येईल. पण कंपनीला स्पधेर्त टिकून राहायचं असेल तर ही टेक्नॉलॉजी समर्थपणे हाताळणारा स्टाफ लागणार. त्यामुळे अप्रत्यक्षपणे कंपनीचं भवितव्य या स्टाफची निवड करणाऱ्यांच्या हाती असतं. कंपनी आणि योग्य उमेदवार यांच्यातील दुवा असणाऱ्या एचआर मॅनेजमेण्टमध्ये तुम्हाला करिअरच्या असंख्य संधी आहेत.

प्रोडक्शन सेक्टर इतकीच महत्त्वाची आहे सविर्स इण्डस्ट्री. सध्या कंपनी कोणत्याही प्रकारचं प्रोडक्ट तयार करत असली, तरी ते हाताळण्यासाठी प्रत्येक टप्प्यावर प्रशिक्षित स्टाफ हवा असतो. संकल्पनेतील प्रोडक्ट प्रत्यक्षात आणणं, ते ग्राहकांमध्ये लोकप्रिय करणं आणि हे यश कायम ठेवणं, सगळ्या जबाबदाऱ्या पार पाडायला त्याच क्षमतेच्या व्यक्ती हव्या असतात. कंपन्यांनी सविर्सिंगला दिलेल्या महत्त्वामुळे तर टेक्नॉलॉजी, सायन्स, कम्प्युटर या गोष्टींबरोबर सक्षम व्यक्तींची गरज सातत्याने जाणवते.

अर्थातच कम्प्युटर किंवा इतर टेक्निकवर आधारित सविर्स देण्याचा प्रयत्न केला जात असल्याचं चित्र दिसत असलं, तरी त्या प्रत्येक गोष्टीमागे मानवी मेंदू कार्यरत असतो. त्यामुळे मनुष्य हा केवळ कामगार आहे, त्याच्याकडून काम करवून घेणं यासारख्या संकल्पना काळाच्या मागे पडत असताना दिसतात. मनुष्यबळाकडे बघण्याचा दृष्टिकोन पुरता बदलेला दिसून येईल. पूवीर् मनुष्यबळाच्या व्यवस्थापनाला ' पसोर्नल मॅनेजमेण्ट ' असं म्हटलं जायचं. पण आता ' ह्युमन रिसोर्स मॅनेजमेण्ट ' ( एचआर) म्हणून ओळखलं जातं. हा बदल निव्वळ नावापुरता नसून एकूणच मनुष्यबळाला कंपनीची संपत्ती किंवा संपत्ती निर्माण करण्याचा स्त्रोत असा दर्जा दिला जातो.

पूर्वी मॅनेजमेण्टचे विद्यार्थी फायनान्स, ऑपरेशन्स अशा विषयांकडे वळायचे. पण आता एचआर विषयाचा करिअरसाठी नक्कीच विचार करताना दिसतात. मॅनेजमेण्ट कोर्समध्ये ' एच आर ' इतका महत्त्वाचा विषय ठरला आहे की बहुतांश इन्स्टिट्यूटमध्ये स्पेशलायझेशनसाठी हा विषय उपलब्ध आहे. कोर्सच्या दुसऱ्या वषीर् तुम्हाला या विषयाची निवड करता येईल. या विषयात प्रामुख्याने खालील घटक शिकवले जातात.

एचआर अॅण्ड इट्स इमर्जिंग रोल

क्लासिफिकेशन अॅण्ड ऑर्गनायझेशन ऑफ एचआर इन प्रॅक्टिस

जॉब अॅनालिसेस अॅण्ड डिझाइन

एचआर प्लानिंग

रिक्रुटमेण्ट प्रोसेस

ट्रेेनिंग अॅण्ड डेव्हलपमेण्ट

परफॉर्मन्स अॅण्ड पोटेन्शिअल अप्रेजल

करिअर्स अॅण्ड कॉम्पन्सेशन मॅनेजमेण्ट

ग्रिव्हन्स हॅण्डलिंग

एम्प्लॉइ रिलेशन्स अॅण्ड कलेक्टिव बागेर्निंग

क्वालिटी ऑफ वर्क लाइफ

याशिवाय काही मुलभूत सरकारी कायद्यांचा अभ्यास करावा लागतो. त्यात द ट्रेड युनियन अॅक्ट, इण्डस्ट्रिअल डिस्प्युट अॅक्ट, मिनिमम वेजेस अॅक्ट आदींबद्दल माहिती आणि चर्चा केली जाते. हा विषय शिकवताना अर्थातच केस स्टडी या पद्धतीचा मोठया प्रमाणात वापर केला जातो. केस स्टडीमधून विद्यार्थ्यांना संकल्पना समजायला मदत होते. तसंच प्रत्यक्षात प्रत्येक मुद्द्यावर निर्माण होणारे मतभेद, त्यातून मार्ग कसा काढावा, याचा अनुभव मिळतो.

एचआर मॅनेजमेण्ट या विषयाला अधिक महत्त्व मिळण्याचं एक कारण म्हणजे बहुतांश मोठे उद्योग समुहांची कामं बाहेरच्या छोट्या कंपन्यामार्फत केली जातात. ज्याला आऊटसोसिर्ंग असं म्हटलं जातं. अशा छोट्या कंपन्यांना विविध कौशल्य असलेल्या व्यक्तींची निवड करावी लागते. योग्य व्यक्ती निवडणं आणि त्या नोकरी सोडून जाणार नाहीत, याबद्दल जागरूक राहावं लागतं.

त्यासाठी तुम्हाला वेळोवेळी माकेर्ट ट्रेण्ड, कंपनी पॉलिसीचा विचार करून धोरणं आखावी लागतात. सातत्याने प्रत्येक गोष्टीत नावीन्य आणणं, हा एचआर मॅनेजर पुढे आव्हान निर्माण करणारा प्रश्न असतो. तसंच स्टाफ निवडताना शिक्षण, वय, अनुभवाचे निकष कसे ठरवावेत, याचा विचार करावा लागतो.

एचआर विषयात सुसंवाद साधण्याच्या कलेला खूप महत्त्व असतं. इण्टरेस्ट दाखवून प्रत्येकाची मतं, तक्रारी, गाऱ्हाणी, सूचना शांतपणे ऐकून घेण्याइतपत संयम असावा लागतो. तुम्हाला संयमाने आणि मुद्देसूद बोलण्याची कला अवगत असेल तर इथे यश मिळवणं सोपं आहे. युनिअनबरोबर वाटाघाटी, वैयक्तिक प्रश्न आणि काही वेळा ग्राहकांचा दृष्टिकोन समजून घेण्याची कामं एचआर तज्ज्ञांना करावी लागतात. कंपनी आणि स्टाफ यांचं हित एकाच वेळी साधून दोघांचा विकास व्हावा, असे मार्ग सुचवणं हे एचआर मॅनेजमेण्टकडून अपेक्षित असतं.

ज्या व्यक्तींना या विषयात करिअर करायचं आहे, चांगली कारकीर्द घडवायची आहे, टॉप मॅनेजमेण्ट लेव्हलवर काम करायचं आहे किंवा कन्सल्टन्सी काढायची आहे त्यांनी लॉ विषयाचा बारकाईने अभ्यास करावा. कंपनी आणि स्टाफशी संबंधित विविध समस्यांना हाताळण्याचं काम करावं लागतं, त्यात काही निर्णय किंवा समस्या सोडवण्यासााठी कोर्टाची पायरी चढावी लागते. अशा जबाबदाऱ्या पार पाडण्यासाठी तुमच्याकडे कायदे आणि नियमांचं सखोल ज्ञान असावं लागतं.

त्याचा उपयोग दोन्ही बाजू समजावून घेणं, आपली बाजू व्यवस्थित मांडणं, काही तात्काळ निर्णय घेणं, वकिलाला योग्य मुद्दे सुचवणं, दुर्लक्ष झालेल्या काही महत्त्वाच्या गोष्टींकडे मॅनेजमेण्टचं लक्ष वेधून घेण्यासाठी होतो. शिवाय तुम्हाला या क्षेत्रातील अनुभवाच्या बळावर योग्य सल्ला देण्याचं कौशल्य अवगत करता येतं. मॅनेजमेण्ट इन्स्टिट्यूटमध्ये तुम्हाला गेस्ट लेक्चरर म्हणून काम करता येईल.

येत्या काही दशकांत सर्वच क्षेत्रात प्रगत टेक्नॉलॉजीचा वापर अपेक्षित आहे. ही टेक्नॉलॉजी पैसा खर्च करून कोणत्याही कंपनीला घेता येईल. त्यामुळे त्या पातळीवरच्या स्पधेर्ला तितकासा अर्थ उरणार नाही. त्यापेक्षा या टेक्नॉलॉजीचा वापर मनुष्यबळ कसं करतं, यावर ही स्पर्धा जिंकता येऊ शकते. एचआर मॅनेजमेण्ट हे एक क्षेत्र म्हणण्यापेक्षा या स्पधेर्चा की फॅक्टर होणार आहे.

डॉ. विवेक पाटकर

आयसीएफएआय बिझनेस स्कूल

 
</text>
</doc>
