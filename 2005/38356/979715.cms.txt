<doc>
<docno>979715.cms.txt</docno>
<text>
 
महामुंबई
प्रवासी भारतीय दिनी करमणुकीचे कार्यक्रम रद्द
[ Tuesday, January 04, 2005  12:49:29 am]


म. टा. प्रतिनिधी

मुंबई : येत्या सात जानेवारीपासून मुंबईत सुरु होणाऱ्या तिसऱ्या ' प्रवासी भारतीय दिनी ' होणारे करमणुकीचे सर्व कार्यक्रम सुनामी दुर्घटनेमुळे रद्द करण्यात आले आहेत.

या दिनानिमित्त लोकसंगीत, नृत्य हे कार्यक्रम सात व आठ जानेवारी रोजी होणार होते. मात्र ते रद्द करण्यात आले आहेत. याशिवाय नौदल बँड धूनही वाजविण्यात येणार नाही. केंद सरकार आणि एफआयसीसीआयच्या संयुक्त समितीने हा निर्णय घेतला आहे.

या दिनाबाबत माहिती देण्यासाठी परदेशस्थ भारतीय व्यवहार खात्याचे मंत्री जगदीेश टायटलर सहा जानेवारीला प्रसारमाध्यमांशी वार्तालाप करणार आहेत ; तर प्रवासी दिनाचे सात जानेवारीला पंतप्रधान मनमोहनसिंग हे उद्घाटन करतील. सुरीनामचे उपाध्यक्ष ज्युलेस अजोधिया हेही उपस्थित राहतील. राष्ट्रपती ए. पी. जे. अब्दुल कलाम हे नऊ जानेवारीला कार्यक्रमाला उपस्थित राहून नामवंत परदेशस्थ भारतीयांना पुरस्कार प्रदान करणार आहेत. आखाती, आफ्रिका, मेलेशिया, मॉरिशस आणि सिंगापूर येथील भारतीय नागरिक या कार्यक्रमाला येण्याची अपेक्षा आहे.

 
</text>
</doc>
