<doc>
<docno>980704.cms.txt</docno>
<text>
 
महाराष्ट्र
तरुणांच्या फसवणुकीची आणखी एक घटना
[ Tuesday, January 04, 2005  09:54:17 pm]


म.टा.प्रतिनिधी

नाशिक : केंदीय सुरक्षा दलात नोकरी लावून देण्याचे आमीष दाखवून अनेक सुशिक्षित बेरोजगारांना लाखो रुपयांना लुबाडणाऱ्या दोन जणांविरुध्द पोलीसांनी गुन्हा दाखल केला आहे. हे दोघे नांदगावजवळ असलेल्या पिंजारवाडी येथील राहणारे आहेत. नोकरीचे आमीष दाखवून तरुणांची फसवणूक करण्याचा गेल्या काही महिन्यांतला हा चौथा प्रकार आहे.

हनुमान नगर येथील राजेंद माधव आहेर यांच्या फिर्यादीवरुन निंबा काकळीज व त्याच्या साथीदाराविरुध्द फसवणुकीचा हा गुन्हा दाखल असून अन्य 12 बेरोजगार तरुणांना अशा प्रकारे फसविण्यात आले आहे. काकळीज याने प्रत्येकाकडून 70 हजार रुपये घेतल्याचे आहेर यांनी म्हटले आहे.

केंदीय सुरक्षा दलाच्या नोकरीची बतावणी करून घेतलेले पैसे त्याने सहा महिने उलटून गेल्यानंतरही परत केले नाहीत. त्यातून नोकरीचा कॉल आला नाही तेव्हा तरुणांनी तगादा सुरु केला. मात्र काकळीज यांने टाळाटाळ सुरु केली. नोकरी मिळत नाही व पैसेही परत मिळत नाही हे लक्षात आल्यानंतर राजेंद आहेर यांनी पोलिसांत तक्रार दाखल केली. उपनिरीक्षक गायकवाड यांनी तक्रारीवरुन गुन्हा दाखल केला.

 
</text>
</doc>
