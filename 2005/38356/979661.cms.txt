<doc>
<docno>979661.cms.txt</docno>
<text>
 
महाराष्ट्र
भांडारकर संस्थेची पुनउर्भारणी वेगात
[ Tuesday, January 04, 2005  12:12:55 am]


विवेक सबनीस

पुणे : भांडारकर प्राच्यविद्या संशोधन संस्थेवर हल्ला होऊन पाच जानेवारी रोजी एक वर्ष पूर्ण होत आहे. राखेतून बाहेर पडणाऱ्या फिनिक्स पक्षाप्रमाणे गेल्या वर्षभरात संस्थेने बरीचशी हानी भरून काढून त्यांचा दैनंदिन कारभार सुरळीत केला आहे. 88 वर्षांपूवीर् डॉ. रामकृष्ण गोपाळ भांडारकर यांनी सुरू केलेल्या या संस्थेच्या उभारणीसाठी तेव्हाच्या सरकारी तसेच विविध दानशूरांच्या मदतीने सुमारे 72 हजार रुपये खर्च केले होते, पण आता पुनउर्भारणीसाठी मात्र एक कोटी रुपयांहूनही अधिक खर्च येणार आहे!

गेल्या वषीर् पाच जानेवारी रोजी संभाजी ब्रिगेड या संघटनेने भांडारकर संस्थेवर हल्ला केला. त्यावेळी संस्थेमधील अनेक कपाटे, हस्तलिखिते , 22 हजाराहून अधिक पुस्तके आणि काही दुमिर्ळ साहित्याचे अपरिमित नुकसान झाले होते. या हल्ल्याचा सार्वत्रिक निषेध झाला आणि आथिर्क मदतीसाठी मिळून सुमारे दीड हजार संस्था आणि व्यक्ती पुढे आल्या. आत्तापर्यंत सुमारे 50 लाख रुपयांचा निधी सरकारी तसेच अशा निरपेक्ष दानशुरांकडून जमा झाला आहे.

अनेकांच्या शुभेच्छा आणि नैतिक पाठबळावरच आम्ही यापुढची वाटचालही तेवढ्याच जिद्दीने करणार आहोत, असा आत्मविश्वास संस्थेच्या मानद सचिव डॉ. सरोजा भाटे यांनी व्यक्त केला. हे वर्ष आमच्या दृष्टीने अत्यंत कसोटी पाहणारे गेले असल्याचे त्यांनी ' महाराष्ट्र टाइम्स ' शी बोलताना त्यांनी सांगितले. ' वाईटातून चांगले घडावे ', तसे या घटनेमुळे आम्हीही बरेच काही शिकलो. मुख्यमंत्री निधीतून संस्थेला तातडीने 10 लाख रुपये देण्यात आले. तर पुणे, देश आणि परदेशातील असंख्य संस्था आणि व्यक्तींनी सुरू केलेला मदतीचा ओघ अजूनही काही प्रमाणात चालूच आहे. येत्या 29 जानेवारी रोजी कृतज्ञता व्यक्त करणार आहोत ती तिळगुळ समारंभाने, असे डॉ. भाटे म्हणाल्या.

मदतीचा दृश्य भाग म्हणजे संस्थेच्या आवारात माजी खासदार प्रदीप रावत यांच्या खासदार निधीतून बांधण्यात आलेला डांबरी रस्ता! भांडारकर संस्थेच्या सुरुवातीच्या अहवालांमध्ये म्हटले आहे की , 10 एकराची जागा संस्थेसाठी सहा हजार 390 रुपयांनाविकत घेतली. मुख्य इमारतीच्या हॉलसाठी 29 हजार 661 रुपये खर्च आला. याशिवाय पाणी पुरवठा, जमिनीचे सपाटीकरण अशा इतर अनेक खर्चांसाठी मिळून 71 हजार 702 रुपये सात आणे आणि दहा पैसे खर्च करण्यात आले. यावेळी अशा कामासाठी तेव्हाचे मुंबई राज्याचे गव्हर्नर सर विलिंग्डन यासाठी एक हजार मुदत ठेव तर दरसाल 100 रुपये आवतीर् ठेव निधी उपलब्ध करून दिला.

 
</text>
</doc>
