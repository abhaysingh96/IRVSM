<doc>
<docno>979726.cms.txt</docno>
<text>
 
देश-विदेश
84 कोटी भरण्याचा'रिलायन्स'ला आदेश
[ Tuesday, January 04, 2005  12:53:31 am]


वृत्तसंस्था

नवी दिल्ली : आंतरराष्ट्रीय कॉल स्थानिक असल्याचे दाखवून ' बीएसएनएल ' ची फसवणूक केल्याप्रकरणी ' रिलायन्स इन्फोकॉम ' ला ठोठावण्यात आलेल्या दंडापैकी 84 कोटी 70 लाख रुपये आठवड्याच्या आत भरण्याचा आदेश सुप्रीम कोर्टाने सोमवारी दिला.

' बीएसएनएल ' ने याप्रकरणी ' रिलायन्स ' कडे 182 कोटी 70 लाख रुपयांची मागणी केली होती. त्यापैकी 98 कोटी रुपये ' रिलायन्स ' ने भरलेही. मात्र, उर्वरित रक्कम ' बँक गँरंटी ' च्या स्वरुपात भरू द्यावी, अशी विनंती त्यांनी सुप्रीम कोर्टाकडे केली होती. ती कोर्टाने फेटाळली.

' रिलायन्स ' ने दिलेल्या मुदतीत दंड भरला नाही, तर त्यांची सेवा खंडीत करण्याची मुभा कोर्टाने ' बीएसएनएल ' ला दिली आहे.

 
</text>
</doc>
