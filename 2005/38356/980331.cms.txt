<doc>
<docno>980331.cms.txt</docno>
<text>
 
प्रगती फास्ट
इंजिनीअरिंगनंतर जॉब्सच्या संधी
[ Tuesday, January 04, 2005  04:21:29 pm]


मला म्युच्युअल फण्ड ब्रोकर म्हणून काम करायचं आहे. या क्षेत्राबाबतची सर्व माहिती मला द्या. एएमएफआय परीक्षा पास होण्यापासून ते या क्षेत्रात करिअर सुरू करण्याबद्दलची सर्व माहिती मिळेल का ?

व्ही.एस. मांदुस्कर

म्युच्युअल फण्ड हे आज देशातील गुंतवणूक करण्याची महत्त्वाचं साधन आहे. म्युच्युअल फण्डबद्दल सल्ला देणाऱ्या व्यक्तींना या सेक्टरमधल्या प्रत्येक गोष्टीची माहिती देण्यासाठी एएमएफआय म्युच्युअल फण्ड सटिर्फिकेट आणि रजिस्टेशन प्रोग्राम एकत्रित आणण्यात आले आहेत. एसईबीआयने एएमएफआय टेस्ट उत्तीर्ण होणं अनिवार्य केलं आहे. ही परीक्षा कम्प्युटरच्या माध्यमातून घेतली जाते. यात बहुपर्यायी प्रश्नांचा समावेश असतो. या परीक्षेची तयारी करण्यासाठी पुस्तकं एएमएफआयच्या ऑफिसमधून मिळतील.

पत्ता : 106, फ्री प्रेस जरनल मार्ग, नरिमन पॉइण्ट, मुंबई - 400021. टेलिफोन नंबर : 56373907/08.

रजिस्ट्रेशनसाठी संपर्क : नॅशनल स्टॉक एक्स्चेंज ऑफ इंडिया लि., एक्स्चेंज प्लाझा, वांदे-कुर्ला कॉम्प्लेक्स, वांदे ( पूर्व), मुंबई- 400051. टेलिफोन नंबर : 26598100/ 8114.

इलेक्ट्रॉनिक्स आणि टेलिकम्युनिकेशनमधून बीई केल्यानंतर नोकरी मिळण्याच्या किती संधी आहेत याची माहिती द्या.

मिलिंद

मी इलेक्ट्रॉनिक्स अॅण्ड टेलिकम्युनिकेशनच्या शेवटच्या वर्षाला आहे. हा कोर्स पूर्ण केल्यानंतर नोकरीच्या किती संधी आहेत ?

प्रसन्न लोटलीकर

इलेक्ट्रॉनिक्स अॅण्ड टेलिकम्युनिकेशन इंजिनीअर पब्लिक आणि प्रायव्हेट सेक्टर किंवा ऑर्गनायझेशनमध्ये इंजिनीअर म्हणून काम करू शकतो. इंडियन टेलिफोन इण्डस्ट्रीज, एमटीएनएल, बीएसएनएल, लॅबोरेटरीज, ऑल इंडिया रेडिओ, सिविल एव्हिएशन आणि पोलिस वायरलेस डिपार्टमेण्टमध्ये तुम्हाला काम करता येईल. तसंच तुम्हाला एण्टरटेन्मेण्ट ट्रान्समिशन इण्डस्ट्री, रिसर्च एस्टॅबलिशमेण्ट किंवा संरक्षण विभागातही काम करता येईल. योग्य ते प्रयत्न आणि प्रक्रिया पार पाडून तुम्ही या क्षेत्रातील नोकरी मिळवू शकता. तसंच इंजिनीअरिंग कॉलेजमध्ये शिकवण्याचा किंवा रिसर्च करण्याचा पर्याय आहे.

मी बीई कम्प्युटरचा विद्याथीर् आहे. हा कोर्स पूर्ण केल्यानंतर मला नोकरी मिळेल का ? करिअरसाठी मला इतर कोणत्या तरी विषयात मला स्पेशलायझेशन करावं लागेल ? अशा प्रकारचे कोर्स उपलब्ध असणाऱ्या इन्स्टिट्यूटची नावं आणि पत्ते मिळू शकतील का ?

एक वाचक

नोकरी मिळणं हे अनेक घटकांवर अवलंबून असतं. ज्या ठिकाणी तुम्ही नोकरीसाठी अर्ज करणार आहात ती कंपनी, तुमचं शैक्षणिक ज्ञान, अनुभव, इण्टरव्ह्यूमधील तुमचं प्रेझेण्टेशन यासारखे अनेक घटक आवश्यक असतात. तुम्हाला पुढे शिक्षण घ्यायचं आहे की नाही ही गोष्ट इच्छाशक्ती, ध्येय, आथिर्क पाठबळ अशा गोष्टींवर अवलंबून असते. आजच्या स्पधेर्च्या जगात तुमच्याकडे एकच डिग्री असणं कधीकधी पुरेसं होत नाही. त्यामुळे तुमच्याकडे इतर कोणत्या तरी क्षेत्राची माहिती असेल, तर किंवा तुम्ही आधी घेतलेल्या विषयात स्पेशलायझेशन केलेलं असेल तर त्याचा फायदा तुम्हाला होऊ शकतो. याबाबतीत अधिक माहिती 222. स्त्रह्लद्ग.श्ाह्मद्द.द्बठ्ठ या वेबसाइटवर मिळू शकते.

मी के.जे. सोमय्या कॉलेजमधून प्रोडक्शन इंजिनीअरिंगचा कोर्स करत आहे. या कोर्सच्या शेवटच्या सेमिस्टरची परीक्षा मी नुकतीच दिली आहे. या कोर्सनंतर मी पुढे काय करू याबद्दल मार्गदर्शन करा. हल्ली प्रोडक्शन इंजिनीअरिंग या शाखेकडे दुर्लक्ष होत असल्यामुळे हा कोर्स केलेले अनेकजण दुसऱ्या क्षेत्रात स्पेशलायझेशन करू लागले आहेत. त्यामुळे माझा थोडा गोंधळ उडाला आहे. याबाबतीत मला योग्य ते मार्गदर्शन करा.

एक वाचक

प्रोडक्शन इंजिनीअरिंग क्षेत्राला आजही चांगली संधी आहे. पण कोर्स पूर्ण झाल्यानंतर मिळणारी नोकरी ही तुमच्याकडे असणाऱ्या क्षमता आणि कौशल्यांवर अवलंबून असते. तुम्हाला जर इतर कोणत्या विषयात स्पेशलायझेशन करायचं असेल, तर कोर्स इन एण्टरप्राइज रिसोर्स प्लॅनिंग हा कोर्स करू शकता. इंजिनीअरिंग कोर्स केलेल्या विद्यार्थ्यांना हा कोर्स नक्कीच उपयुक्त आहे. हा कोर्स तुम्हाला बान इन्स्टिट्यूट , 8 2 248 / ए, महषीर् बिल्डिंग, रोड नंबर 3, बंजारा हिल, हैदराबाद 34 इथे करता येईल.

ग्रोथ सेण्टर

 
</text>
</doc>
