<doc>
<docno>979655.cms.txt</docno>
<text>
 
महाराष्ट्र
स्किझोफ्रेनियाग्रस्तांसाठी कॅनडाच्या मदतीने पुण्यात केंद
[ Tuesday, January 04, 2005  12:09:17 am]


म. टा. प्रतिनिधी

पुणे : शहरातील स्किझोफ्रेनिया (छिन्न मनस्कता) रुग्णांसाठी कॅनडा सरकारच्या मदतीने ' अॅक्टिव्हिटी डे सेंटर ' यावषीर् सुरू होणार आहे. सिंहगड रस्ता भागात होऊ घातलेले हे अशा प्रकारचे महाराष्ट्रातील पहिलेच केंद असून देशातील मात्र ते दुसरे ठरणार आहे! या पथदशीर् प्रकल्पातून स्किझोफ्रेनिया झालेल्यांना आपणही समाजाचे एक उपयुक्त आणि उत्पादक घटक आहोत, असा आत्मविश्वास निर्माण होईल, अशी अपेक्षा आहे.

कॅनडात स्थिरावलेले धुळ्याचे समाजिक कार्यकतेर् डॉ. जगन्नाथ वाणी यांनी स्किझोफ्रेनियाला तोंड देण्यासाठी यापूवीर्च महाराष्ट्रात मोठी जागृती मोहिम सुरू केली आहे. तसेच पुण्यात स्किझोफ्रेनिया अवेअरनेस असोसिएशनतफेर् (सा) स्व-मदत गट यापूवीर्च स्थापन करण्यात आला आहे. आता ' स्किझोफ्रेनिया अॅक्टिव्हिटी डे सेंटर ' सुरू होणे हा एक महत्त्वाचा टप्पा आहे. या विकाराने बाधित झालेल्या 50 जणांना या केंदाचा लाभ घेणे शक्य होईल. तर या कामात नोकरशाही आणि राजकीय इच्छाशक्ती या दोन्हीचे पाठबळ मिळाले पाहिजे, अशी अपेक्षा डॉ. वाणी यांनी व्यक्त केली आहे.

कॅनडा इन्स्टिट्यूट ऑफ डेव्हलपमेंट एजन्सी ( सिडा), रोझ फौंडेशनच्या तसेच महाराष्ट्र सेवा समिती ऑर्गनायझेशन यांच्या मदतीने हे केंद उभे राहात आहे. यासाठी एकंदर 80 लाख रुपयांची मदत मिळत असून त्यामध्ये कॅनडा सरकारचा मोठा वाटा आहे, असे ' सा ' चे अध्यक्ष यशवंत ओक यांनी ' महाराष्ट्र टाइम्स ' शी बोलताना सांगितले. ते म्हणाले की, ठराविक काळापुरतीच ही मदत मिळत असल्याने यावषीर्च ठराविक वेळेतच खर्च करावी लागणार आहे. पुणे महापालिकेकडून हिरवा कंदिल मिळण्याची अपेक्षा आहे. त्यानंतर लगेचच सिंहगड रस्त्यावरील मकरंद पार्क भागात पाच हजार चौरस क्षेत्रफळात त्याचे काम सुरू होईल.

बंगलोर येथील नॅशनल इन्स्टिट्यूट ऑफ मेंटल हेल्थ अॅण्ड अलाईड सायन्सेस (निम्हान्स) ने अशा पद्धतीचे केंद यापूवीर् सुरू केले आहे. त्याच धतीर्वर सिंहगड रोडवरील हे अॅक्टिव्हिटी डे संेटर सुरू होईल. त्यामध्ये विविध उपचार साधने, सुसज्ज व्यायामशाळा, योगासन, संगीत आणि प्रशिक्षित सेवकवर्गही ठेवण्यात येणार आहेत, असे ओक यांनी सांगितले. ते म्हणाले की, निम्हान्स येथे स्किझोफ्रेनिया झालेल्यांना काही उत्पादनाची कामे दिली जाऊन त्यांची विक्रीही केली जाते. भविष्यात तसे काही करण्याच्याही आमच्या योजना आहेत.

स्किझोफ्रेनिया स्व-मदत गटाचे समन्वयक विद्याधर बापट असून आठवड्यातून तीन दिवस डेक्कन जिमखाना क्लब मैदानावर व्यायाम तसेच अनुभव कथन केले जाते. अमेरिकेतील रिकव्हरी इनकापोर्रेशन या संस्थेचे मानसोपचारतज्ज्ञ डॉ. अब्राहम लो यांनी तयार केलेली 20 वचने शुभाथीर्ंना आत्मभान येण्यासाठी उपचार म्हणून वापरात आणत आहोत. स्किझोफ्रेनियावरील इंग्रजी पुस्तकांचे मराठीमध्ये भाषांतर तसेच ' स्किझोफ्रेनिया एक नवी जाणीव ' या कल्याणी गाडगीळ यांच्या मराठी पुस्तकाचे इंग्रजीत भाषांतर असे उपक्रमही लवकरच हाती घेतले जाणार आहेत. अधिक माहितीसाठी ओक यांना 243483650 या क्रमांकावर संपर्क साधता येईल.

पुण्यात 26 हजार रुग्ण

पुणे आणि पिंपरी-चिंचवड भागात मिळून स्किझोफ्रेनिया झालेले सुमारे 26 हजार शुभाथीर् (रुग्ण) असून त्यातुल केवळ तीन ते चार हजार उपचार घेतात, अशी माहिती स्किझोफ्रेनिया अवेअरनेस असोसिएशनचे (सा) अध्यक्ष यशवंत ओक यांनी सांगितली. ते म्हणाले की, आता पिंपरी-चिंचवड महापालिकेच्या पिंपरी येथील यशवंतराव चव्हाण रुग्णालयातील बाह्य रुग्ण विभागात स्किझोफ्रेनिया स्वमदत गट सुरू करण्याची विनंतीही ' सा ' ला करण्यात आली आहे.

 
</text>
</doc>
