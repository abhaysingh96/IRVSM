<doc>
<docno>980782.cms.txt</docno>
<text>
 
देश-विदेश
तळ हलवण्यास हवाई दलाचा नकार
[ Tuesday, January 04, 2005  11:47:58 pm]


वृत्तसंस्था

नवी दिल्ली/पोर्ट ब्लेअर : ' सध्या युद्धच सुरू आहे.... भले ते निसर्गाशी असेल, पण युद्धच... तरीही कार निकोबारमधील हवाई दलाचा तळ इतरत्र हलवण्यात येणार नाही ', अंदमान-निकोबार बेटांच्या पाहणीसाठी आलेल्या एअर चीफ मार्शल एस. त्यागी यांनी परिस्थितीचे नेमके वर्णन केले आणि तिच्याशी झुंजण्याचा निश्चयही व्यक्त केला. दरम्यान, अंदमान-निकोबार बेटांना मंगळवारी भूकपंाचे आणखी धक्के बसले.

हवाई दलाचा तळ उद्ध्वस्त झाला आहे. धावपट्टी उखडली गेली आहे. दोन आठवड्यात ती दुरुस्त होईल, असे सांगून कार निकोबारचा तळ इतरत्र हलवण्याची शक्यता त्यागी यांनी फेटाळून लावली. पण अधिकाऱ्यांची निवासस्थाने इतरत्र हलवणार असल्याचे त्यांनी सांगितले. उंचवट्याच्या भागातील जमीन हवाई दलाने मागितली आहे. पोर्ट ब्लेअर येथेही जागा हवी आहे, असे त्यागी म्हणाले.

हवाई दलाने यापूवीर् अनेक मदतकार्यांत भाग घेतला असला, तरी इतके मोठे संकट यापूवीर् आले नव्हते. येथील परिस्थिती अत्यंत कठीण आहे. मोठे आव्हानच उभे राहिले आहे, असेही त्यांनी नूमद केले.

भूकंपाचे आणखी धक्के

अंदमान निकोबार परिसरात मध्यरात्रीनंतर एक वाजून सहा मिनिटांनी आणि सकाळी साडेसातच्या सुमारास 5.3 रिश्टरचे भूकंपाचे धक्के बसले. त्यांचा केंदबिंदू गेट निकोबारच्या पश्चिम किनाऱ्याजवळ होता. 26 डिसेंबरनंतर या बेटांना बसलेल्या धक्क्यांची संख्या शंभरावर पोहोचली आहे.

सुनामीमुळे आशियात मरण पावलेल्यांची संख्या एक लाख 46 हजारवर पोहोचली आहे. एकट्या इंडोनेशियातच 94 हजार 100 जणांचा मृत्यू झाला आहे. श्रीलंकेत 30 हजार 196, भारतात 9571 ठार तर 5801 बेपत्ता झाले आहेत. मात्र, निकोबारमधील आदिवासींचे नेमके काय झाले याबाबत अद्याप अधिकृत माहिती मिळू शकलेली नाही.

थायलंडमध्येही अनेक जण बेपत्ता असून ते सापडण्याची शक्यता मावळली आहे. तर शेकडो मृतदेहांची ओळख पटणेही कठीण झाले आहे.

सुनामीग्रस्तांच्या मदतीसाठी जागतिक बँक, आंतरराष्ट्रीय नाणेनिधी व संयुक्त राष्ट्र संघ या आंतरराष्ट्रीय संघटना एकत्र आल्या असून दीर्घकालीन उपाययोजना आखण्यात येत आहेत.

जागतिक बँकेने 25 कोटी डॉलरची तातडीची मदत घोषित केली असून पुनवर्सनाच्या दीर्घकालीन कार्यासाठी आणखी निधी बँक देणार आहे.

अंदमान निकोबारच्या दुर्गम भागातील मृतदेह शोधून काढण्यासाठी एक विशेष मदत पथक मंगळवारी रवाना झाले. तसेच केंदाच्या एका पथकाने तमिळनाडू व केरळमधील नुकसानीची पाहणी केली.

 
</text>
</doc>
